[
  {"content":"\r\n\r\nموسوعة الامام الخمينى قدس سره الشريف\r\nشرح\r\nچهل حديث\r\n( اربعين حديث )\r\nمؤسسة تنظيم و نشر اثار الامام الخميني قدس سره - قم\r\n\r\n","description":"","footnote":"","page_name":" مقدمه ناشر 1 ","page_number":1},
  {"content":"\r\n\r\nسرشناسه : خمينى ، روح الله ، رهبر انقلاب و بنيانگذار جمهورى اسلامى ايران ، 1279 - 1368 .\r\nعنوان و نام پديدآور : شرح چهل حديث ( اربعين حديث ) / تأليف امام خمينى ( س ) .\r\nمشخصات ويرايشى : ويرايش 2 .\r\nمشخصات نشر : تهران : مؤسسه تنظيم و نشر آثار امام خمينى ( س ) ، 1392 .\r\nمشخصات ظاهرى : 923 ص .\r\nفروست : موسوعه امام خمينى ( س ) ؛ 46\r\nشابك : ISBN : 978 - 964 - 335 - 011 - 6\r\nوضعيت فهرستنويسى : فيپا .\r\nيادداشت : كتابنامه : ص . 867 - 888 ؛ همچنين به صورت زيرنويس . نمايه . چاپ اول : 1371 . مجموعه آثار امام خمينى ( س ) با ويرايش جديد در جلد منتشر شده است .\r\nموضوع : اربعين حديث - - نقد و تفسير / اربعينات - - قرن 14 ق / احاديث شيعه - - قرن 14 ق .\r\nشناسه افزوده : مؤسسه تنظيم و نشر آثار امام خمينى ( س ) ، دفتر قم .\r\nرده بندى كنگره : 42027 الف 8 خ / 9 / 143 BP\r\nرده بندى ديويى : 218 / 297\r\nشماره كتابشناسى ملى : 77 / 740 - 75 م\r\nكد / م 561\r\nشرح چهل حديث ( اربعين حديث )\r\nمؤلف : امام خمينى ( س )\r\nتحقيق و نشر : مؤسسه تنظيم و نشر آثار امام خمينى ( س )\r\nليتوگرافى ، چاپ و صحافى : واژه پرداز انديشه\r\nچاپ پنجاه و هفتم : 1392\r\nشمارگان : 2000 نسخه\r\nقيمت موسوعه ( 50 جلد ) : 900000 تومان\r\nاين اثر با مشاركت و حمايت معاونت فرهنگى\r\nوزارت فرهنگ و ارشاد اسلامى چاپ و منتشر شده است .\r\n\r\n","description":"","footnote":"","page_name":" مقدمه ناشر 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" مقدمه ناشر 3 ","page_number":3},
  {"content":"\r\n . \r\n","description":"","footnote":"","page_name":" مقدمه ناشر 4 ","page_number":4},
  {"content":"\r\n\r\n\r\nفهرست اجمالى\r\nمقدمه ناشرهفت\r\nمقدمه چاپ سابق‌يازده\r\nمتن ( شرح چهل حديث ) 1 - 734\r\nحديث اوّل : جهاد نفس 3\r\nحديث دوم : ريا 39\r\nحديث سوم : عجب 69\r\nحديث چهارم : كبر 89\r\nحديث پنجم : حسد 119\r\nحديث ششم : حبّ دنيا 133\r\nحديث هفتم : غضب 149\r\nحديث هشتم : عصبيت 163\r\nحديث نهم : نفاق 173\r\nحديث دهم : هواى نفس و طول امل 185\r\nحديث يازدهم : فطرت 199\r\nحديث دوازدهم : تفكّر 211\r\nحديث سيزدهم : توكّل 239\r\nحديث چهاردهم : خوف و رجا 247\r\nحديث پانزدهم : امتحان و آزمايش مؤمنان 261\r\nحديث شانزدهم : صبر 279\r\nحديث هفدهم : توبه 299\r\nحديث هجدهم : ذكر خدا 317\r\nحديث نوزدهم : غيبت 329\r\nحديث بيستم : اخلاص 355\r\nحديث بيست و يكم : شكر 373\r\nحديث بيست و دوم : كراهت از مرگ 395\r\nحديث بيست و سوم : اصناف جويندگان علم 407\r\nحديث بيست و چهارم : اقسام علم 425\r\n\r\n","description":"","footnote":"","page_name":" مقدمه ناشر 5 ","page_number":5},
  {"content":"\r\n\r\nحديث بيست و پنجم : وسوسه و شك 441\r\nحديث بيست و ششم : فضيلت عالم 453\r\nحديث بيست و هفتم : عبادت و حضور قلب 467\r\nحديث بيست و هشتم : لقاء اللَّه 497\r\nحديث بيست و نهم : وصاياى رسول اكرم به اميرالمؤمنين على 515\r\nحديث سى ام : اقسام قلوب 583\r\nحديث سى و يكم : توصيف نشدن حق تعالى و رسول اللَّه ( ص ) و أئمّه ( ع ) و مؤمنين 597\r\nحديث سى و دوم : يقين و رضا 619\r\nحديث سى و سوم : ولايت و اعمال 629\r\nحديث سى و چهارم : مقام مؤمن نزد حق تعالى 645\r\nحديث سى و پنجم : معرفت اسماء حق ، مسألهء جبر و تفويض 663\r\nحديث سى و ششم : صفات حق 671\r\nحديث سى و هفتم : معرفت خدا و رسول و اولى الأمر 689\r\nحديث سى و هشتم : آفرينش آدم بر صورت خداوند 699\r\nحديث سى و نهم : خير و شرّ 707\r\nحديث چهلم : تفسير سورهء « توحيد » و آيات آغازين سورهء « حديد » 719\r\nفهرست آيات كريمه 737\r\nفهرست احاديث شريفه ( عربى - فارسى ) 753\r\nفهرست اسماء معصومين عليهم السلام 773\r\nفهرست اعلام 777\r\nفهرست كتب 785\r\nفهرست اشعار 789\r\nفهرست لغات 791\r\nفهرست واژگان ، نمايه‌ها و اصطلاحات 803\r\nفهرست منابع 867\r\nفهرست موضوعات 889\r\n\r\n","description":"","footnote":"","page_name":" مقدمه ناشر 6 ","page_number":6},
  {"content":"\r\n\r\n\r\nمقدمه ناشر\r\nبسم الله الرحمن الرحيم\r\nالحمد لله رب العالمين و الصلاة و السلام على محمد و آله الطاهرين\r\nسنّت « اربعين » نويسى به معناى شرح چهل حديث برگزيده ، در ميان عالمان اسلامى ، آموزه‌اى است برگرفته از سخن سرور كائنات رسول خاتم محمد مصطفى صلى الله عليه و آله و سلم كه فرمود : «\r\nمن حفظ على امتي أربعين حديثا مما يحتاجون إليه في أمر دينهم ، بعثه الله يوم القيامة فقيها عالما\r\n» . عالمان شيعه و سنّى در تأسّى به اين كلام نورانى نبوى ، كتب و رسائل فراوان و پرتعدادى پديد آورده‌اند كه شايد قديمىترين كتاب اربعين به سدهء چهارم قمرى مىرسد و كتاب « اربعين حديث » يا « شرح چهل حديث » امام خمينى ( س ) در راستاى همين سنّت اسلامى و عمل به اين سخن نبوى است .\r\nاز جانب ديگر ، يكى از دروس متداول در حوزه‌هاى علميه كه توسط علماى عامل و بزرگان اهل معرفت ارائه مىگرديد ، درس اخلاق بوده كه آميزه‌اى از علم اخلاق اسلامى بر پايه احاديث نورانى معصومين عليهم السلام و نصايح تأثيرگذار بر اساس انفاس قدسيهء استاد بوده است . امام خمينى ( س ) نيز چند سال در سال‌هاى ميانى بين رحلت آيت اللَّه العظمى حاج شيخ عبدالكريم حائرى يزدى قدس سره ( 1355 ش ) تا هجرت آيت اللَّه العظمى حاج سيد حسين طباطبايى بروجردى قدس سره ( 1323 ش ) به قم ، در مدرسه ملاصادق و سپس فيضيه براى طلاب و گروهى از غير طلبه‌ها ، درس اخلاق مىفرمودند و علاوه بر تدريس فلسفه و عرفان و سطوح عاليه فقه و اصول ، به تربيت روحى و تهذيب نفوس طلاب و فضلاى حوزه علميه قم اهتمام داشتند .\r\n\r\n","description":"","footnote":"","page_name":" مقدمه ناشر 7 ","page_number":7},
  {"content":"\r\n\r\nايشان در همين دوره ، اقدام به نگارش چهار كتاب اخلاقى - عرفانى نموده‌اند كه به ترتيب عبارتند از : « شرح چهل حديث » ، « سر الصلاة » ، « آداب الصلاة » ، « شرح حديث جنود عقل و جهل » و ظاهراً بسيارى از مضامين اين كتاب‌ها را در درس اخلاق خود نيز تبيين مىفرمودند . كتاب « شرح چهل حديث » در چهارم محرم 1358 / چهارم اسفند 1317 ش . به اتمام رسيده و در آن ، ابتدا روايات اخلاقى و سپس روايات عرفانى مورد شرح و تفسير قرار گرفته است .\r\nامام خمينى ( س ) در ابتداى كتاب و به هنگام نقل اولين حديث ، اسناد حديثى خود را به مرحوم ثقة الاسلام محمد بن يعقوب كلينى قدس سره ذكر فرموده است كه از طريق بزرگان فقه و حديث ، روايات كتاب « كافى » را با سند متصل خويش نقل مىفرمايند . ايشان در هنگام نقل احاديث اين كتاب ، از مرحوم كلينى با القاب و اوصاف والايى همانند : « ثقة الاسلام و المسلمين ، فخر الطائفة الحقّة ومقدّمهم » ، « الإمام الأقدم ، حجّة الفرقة و رئيس الامة » ، « فخر الطائفة وذخرها » ، « الشيخ الثقة الجليل » ، « حجّة الفرقه و إمامهم » ، « حجّة الفرقة وثقتها » ، « شيخ المحدّثين وأفضلهم » ، « الشيخ الأجل و الثقة الجليل » ، « عماد الإسلام و المسلمين » ، « ركن الإسلام » ، « الشيخ الأقدم و الركن الأعظم » ياد كرده‌اند .\r\nحضرت امام در اين كتاب ، به آراء بزرگان عرفان و فلسفه و نيز فقها و محدثين عظام اشاره فرموده و در مقام تأييد يا نقد ايشان برآمده‌اند . ايشان به تناسب مضمون احاديث ، مبانى فكرى خويش را گاه به صورت تفصيلى و گاه به طور مختصر مورد تأكيد قرار داده‌اند و به مسائل فراوانى از قبيل : فطرت ، نظام احسن ، قواى نفس ، براهين اثبات خداوند و تجرد نفس ، تجسم اعمال ، عصمت ، سريان صفات كمالى در موجودات ، انسان كامل ، حجب نورانى و ظلمانى ، اسماء و صفات الهى ، اعيان ثابته ، توحيد و . . .\r\nپرداخته‌اند .\r\nنام كتاب بر اساس تعبيراتى كه حضرت امام فرموده‌اند « شرح اربعين حديث » است امّا با نام‌هاى چهل حديث ، اربعين حديث ، و شرح چهل حديث نيز از آن ياد مىشود .\r\nنسخه اصلى و دست‌خط امام از اين كتاب ، طى حمله مأموران ساواك به منزل حضرت امام در قم به سال 1342 ش . مفقود گرديده است ، امّا برگه هايى از چرك نويس\r\n\r\n","description":"","footnote":"","page_name":" مقدمه ناشر 8 ","page_number":8},
  {"content":"\r\n\r\nكتاب كه اكثراً ايشان در كاغذهاى باطله يا در اطراف و پشت نامه‌ها نوشته‌اند در كتابخانه عمومى حضرت آيت اللَّه العظمى گلپايگانى رحمه الله موجود و حاوى اكثر صفحات تا حديث 29 مىباشد . پس از پيروزى انقلاب اسلامى ، حضرت امام متذكّر شده‌اند كه ممكن است نسخه‌اى از كتاب در كتابخانه آيت اللَّه ملا على معصومى همدانى موجود باشد و به اين ترتيب ، يك استنساخ كامل از اين اثر ، به دست آمد . استنساخ ديگرى نيز از كتاب وجود دارد كه فقط مشتمل بر سيزده حديث بوده و ناقص است .\r\nبراى نخستين بار حديث اول از اين كتاب ، همراه با شرح تفصيلى مرحوم آيت اللَّه فهرى در سال 1363 ش . توسط « انتشارات طه » قزوين منتشر گرديد و پس از آن ، چهار حديث اول با شرح آقاى فهرى در سال 1365 ش از سوى انتشارات اطلاعات چاپ گرديد .\r\nسپس در سال 1366 ش . مجموعهء چهل حديث بدون شرح ، به طور كامل و در دو مجلد با عنوان « اربعين حديث » توسط انتشارات طه به چاپ رسيد و در همان سال‌ها ، حدود بيست حديث از كتاب در مجله اعتصام وابسته به سازمان تبليغات اسلامى انتشار يافته است . مركز نشر فرهنگى رجاء در سال 1368 ش . و بلافاصله پس از رحلت امام خمينى ( س ) ، كتاب را با تصحيح جديد و پاورقى تعيين مصادر با عنوان « چهل حديث » در اختيار علاقه‌مندان قرار داد .\r\nمؤسسه تنظيم و نشر آثار امام خمينى ( س ) در سال 1371 ش . با تصحيح متن و پاورقىهاى توضيحى و تعيين مصادر كتاب به همراه فهارس فنى ، كتاب را با عنوان « شرح چهل حديث ( اربعين حديث ) » منتشر نمود و از آن پس همان متن ملاك چاپ‌هاى بعدى قرار گرفت .\r\nاين كتاب تا كنون به زبان‌هاى عربى ، اردو و اندونزيايى ترجمه شده است . ترجمه عربى با عنوان « الاربعون حديثاً » توسط آقاى سيد محمد غروى در سال 1370 ش / 1411 ق در شهر صور لبنان انجام شده و توسط دارالتعارف بيروت ، دار الكتاب الاسلامى قم و در نجف اشرف به چاپ رسيده است . ترجمه اردو در سال 1387 ش توسط معاونت امور بين الملل مؤسسه با نام « چاليس حديثين » منتشر شده است و\r\n\r\n","description":"","footnote":"","page_name":" مقدمه ناشر 9 ","page_number":9},
  {"content":"\r\n\r\nترجمهء اندونزيايى آن از روى متن عربى به سال 2004 م . در جاكارتا توسط مركز فرهنگى اسلامى ( ميزان ) منتشر گرديده است .\r\nكتب ديگرى نيز بر اساس كتاب حاضر منتشر شده است كه برخى از آن عبارتند از :\r\n« بركرانه شرح چهل حديث امام خمينى » كه به قلم آقاى جواد محدثى با حفظ مفاد و محتواى مطالب امام ، نوشته شده و توسط مؤسسه تنظيم و نشر آثار امام خمينى ( س ) در سال 1387 منتشر گرديده است ؛ « برگزيده‌اى از كتاب شرح چهل حديث » تلخيص بدون تصرف در الفاظ كتاب كه به كوشش آقاى سيد حسن اسلامى انجام شده و توسط اين مؤسسه در سال 1388 انتشار يافته است ؛ « زبدة الأربعين حديثاً » كه در سال 1415 ق . به گزينش آقاى سامى خضرة از ترجمه آقاى غروى توسط دارالهادى بيروت چاپ گرديده است .\r\nاينك مؤسسه تنظيم و نشر آثار امام خمينى ( س ) به مناسبت چاپ « موسوعه امام خمينى ( س ) » تصحيحى دوباره بر متن و ويرايش كتاب انجام داده و با تكميل و اصلاح پاورقىها ، اقدام به نشر آن نموده است .\r\n\r\nروش تحقيق\r\n1 - مقابله با نسخه‌هاى موجود و تصحيح متن .\r\n2 - ويرايش متن .\r\n3 - اضافه نمودن عناوين لازم كه در كروشه [ 
  ] قرار داده شده است .\r\n4 - اصلاح و تكميل پاورقىهاى تحقيقى .\r\n5 - تنظيم مجدد فهارس فنى كتاب .\r\nدر پايان لازم است از محققين بزرگوارى كه در تصحيح و تحقيق كتاب تلاش وافر نموده‌اند ، تشكر نماييم .\r\nمؤسسه تنظيم و نشر آثار امام خمينى ( س )\r\nدفتر قم\r\n\r\n","description":"","footnote":"","page_name":" مقدمه ناشر 10 ","page_number":10},
  {"content":"\r\n\r\n\r\nمقدمه چاپ سابق\r\nبسم الله الرحمن الرحيم\r\nچهل حديث يكى ديگر از آثار ضمير فيض‌پذير عارف و عالم ربّانى ، حضرت امام خمينى - سلام اللَّه عليه - است . معظم له اين كتاب را در شرح و بيان چهل حديث از احاديث موروث از معصومان نگاشته‌اند . سنت « اربعين » نويسى از قديم الايام در ميان علماى دين معمول بوده است ، و حضرت امام نيز براى مسلوك داشتن سنت سلف بر عهده گرفته بودند كه كتابى در اين زمينه تصنيف كنند . مطاوى كتاب همه در تفحص از حقيقت اخبارى از پيشوايان معصوم دين و سرشار از تذكرات اخلاقى و نكات عرفانى و حِكمى است .\r\n« اربعين » ( چهل حديث ) عنوان كتاب‌هايى است كه معمولًا در بردارندهء چهل حديث است ، يا آنكه چهل باب است در حديث . تأليف « اربعينيات » ظاهراً از قرن چهارم هجرى معمول شده و در كتاب‌هاى عربى به « كتب الاربعينيات » معروف است . بناى اربعينيات حديث مشهورى است كه در طرق كثير روايت شده ، و آن حديث چنين است :\r\n« من حفظ على امتي أربعين حديثا في أمر دينها ، بعثه الله تعالى يوم القيامة في زمرة الفقهاء و العلماء »\r\n. كسانى همچون ابوبكر كلاباذى ( وفات 380 ) و أبو عبدالرحمن سلمى و أبونعيم اصفهانى و شيخ بهايى ، و غير ايشان در اين باب تأليف كرده‌اند ، و هر يك اربعين خود را به قصدى پرداخته‌اند ، مثلًا يكى احاديث مربوط به توحيد ، و يكى احاديث دربارهء زهد و نسك و مواعظ ، و ديگرى احاديث در باب عبادات را جمع كرده ، مانند اربعين - حاوى چهل حديث از طريق اهل بيت نبوت - از شيخ بهايى ، كه ابن خاتون ، از علماى شيعه و از\r\n\r\n","description":"","footnote":"","page_name":" مقدمه ناشر 11 ","page_number":11},
  {"content":"\r\n\r\nشاگردان شيخ ، بر آن شرح نوشته است . اربعين مجلسى دوم ، شرحى مفصل به عربى بر چهل حديث كه تقريرات درسى مجلسى است . يا كتاب الاربعين از شهيد اوّل كه مشتمل است بر چهل حديث ، بدون شرح و توضيح ، و بيشتر احاديث آن در باب عبادات است . يا اربعين نور الدين عبدالرحمن جامى كه حاوى چهل حديث و ترجمهء منظوم آنهاست .\r\nكتاب حاضر در اصل تقريرات امام خمينى - قدس اللَّه روحه - بوده است كه مضامين آن را در مدرسهء فيضيه و ملا صادق در قم براى شاگردان خود ايراد فرموده بودند ، سپس تصميم گرفتند كتابى در همين زمينه تأليف كنند ، و اين كتاب را در 1358 ه . ق . به پايان آوردند . سىوسه حديث از احاديث اين دفتر مربوط به اخلاقيات و مهلكات و منجيات ، و هفت حديث آخر در باب اعتقادات و معارف است . روش معظم له در توضيح احاديث چنين است كه ابتدا حديث را نقل مىكنند ، سپس آن را به فارسى ترجمه مىكنند ، و آن گاه كلمات اصلى حديث ، و گاه غالب تعبيرات و كلمات آن ، را شرح و معنا مىكنند ، و در معناى حديث متعرض نكته‌اى كه در شرح حديث سودمند است مىشوند ، و پس از فراغ از شرح تعبيرات و اصطلاحات و تمهيدات لازم ، به شرح متن مىپردازند ، و طى چند « فصل » شرح حديث را به پايان مىبرند .\r\nهمانطور كه در بالا ياد شد ، سىوسه حديث اوّل مربوط به مسائل اخلاقى است . در اين قسمت وجههء همت مصنف بزرگوار كتاب اين است كه تمويهات نفس را آشكار كنند و مفاسد هر يك از ذمايم اخلاقى همچون كبر ، ريا ، غضب و حسد ، را شرح دهند و در خلال مطالب مواعظى درج كنند كه در بازداشت نفس از معصيت سودمند قرار گيرد . در هر باب آياتى از كلام آسمانى استشهاد كرده‌اند و گه‌گاه از سخنان ارباب ضماير پاك نيز استفادت جسته‌اند كه در بين آنان در درجهء اوّل معلم روحانى و ارجمند خود ايشان ، مرحوم شاه آبادى ، است كه در زمان تأليف اين كتاب در قيد حيات بوده‌اند .\r\nچنان كه گفته شد ، آنچه در شرح اين روايات مطمح و مطرح نظر معظم له بوده بيدار ساختن خواننده و تنبه دادن به اوست كه از مباشرت لذات دست بردارد و مباشر اعمال صالح گردد ، و با طى طريق سلوك خود را از صفات بد و ناپسند مبرّا سازد ، تا به فيض\r\n\r\n","description":"","footnote":"","page_name":" مقدمه ناشر 12 ","page_number":12},
  {"content":"\r\n\r\nهدايت نايل گردد و با ايمان درست و عمل پاكيزه خداى خويش را ملاقات كند . مصنف بزرگوار كه معلم بزرگ اخلاق بوده‌اند در اين ابواب بياناتى عالى و قوى و مؤثر دارند كه در شدت تأثير و نفوذ در قلب مىتوان گفت كه در وقت تحرير مطالب سرّ ايشان از عالم قدس فايض بوده است .\r\nهفت حديث آخر كتاب در شرح مطالبى است كه از سنگين‌ترين و در عين حال عالىترين و نفيس‌ترين مطالب و مباحث عرفانى محسوب است . مباحثى از قبيل جبر و تفويض عرفانى ، بحث ذات و اسماء و صفات حق تعالى ، شناخت بارى و آفرينش آدم بر صورت او ، و مانند آن . اين احاديث را كه همه بنيه و جنبهء عرفانى دارند و هر يك از مستندات محكم عارفان است طبعاً معظم له به مذاق عرفان تفسير كرده‌اند ، اما در جاى خود متذكر شده‌اند كه حمل اين روايات و آيات بر معانى عرفانى به سائقهء ذوق شخصى نبوده و بر طبق أهواى كسان تفسير نكرده‌اند ، بلكه اينها معارفى است كه اصحاب حال و ارباب علوم افاضى ، با معيارى كه همان ضمير صافى برخوردار از فيض هدايت ايشان است ، به دست داده‌اند . و در عين حال كلام الهى را منزه از كنه‌يابى دانسته‌اند و علم آن را مخصوص انبيا و ائمه شمرده‌اند . حضرت امام خمينى در عرفان نظرى ممحّض بوده‌اند و در شرح اين احاديث به طرح مباحث نفيس عرفانى پرداخته‌اند ، اما چنان كه فرموده‌اند همه جا توجه داشته‌اند كه عقايد غير مستفاد از شرح را در شرح خويش وارد نسازند و بر وفق منهج مستقيم شرع گام بردارند ، و گاه به‌تناسب به ايرادات اهل قشور نيز پاسخ گفته‌اند .\r\nاهل عرفان و نظر پايهء عالى و مايهء ارجمند اين كتاب را مىشناسند . براى آنان اين كتاب نياز به معرفى ندارد . براى غير آنان نيز مقالتى معجل عهده‌دار باز نمودن همهء نفايس اين اثر نتواند بود . كتاب چهل حديث پيش از اين ( و پس از پيروزى انقلاب اسلامى ) به چند صورت به چاپ رسيد . يك بار چهار حديث از آن همراه با شرح در انتشارات اطلاعات چاپ شد . سپس انتشارات طه ( در قزوين ) آن را منتشر ساخت . و مركز نشر فرهنگى رجا نيز آن را بار ديگر به چاپ رساند . امتياز مهم چاپ حاضر بر\r\n\r\n","description":"","footnote":"","page_name":" مقدمه ناشر 13 ","page_number":13},
  {"content":"\r\n\r\nساير چاپ‌ها مقابلهء دقيق با دو نسخهء موجود « 1 » و اصلاح اغلاطى است كه در چاپ‌هاى ديگر وجود دارد ، به اضافهء ويرايش فنى مطابق آيين و پاراگراف‌بندى صحيح ، و ترجمهء عبارات و رواياتى كه در متن ترجمه نشده است ، و اعراب‌گذارى همهء عبارات عربى .\r\nهمچنين فهارس مختلف كه براى كتاب تنظيم شده و ارجاعات به مآخذ و منابع كه همچون دو كتاب ديگر چاپ مؤسسه تنظيم و نشر آثار امام ( سرّ الصلاة و آداب الصلاة ) تا حد مقدور دقيق به عمل آمده است .\r\nبهترين درودهاى ما نثار روح پر فتوح امام خمينى ( س ) ، بر پا كنندهء نظام عدل و حق ، و راهگشاى تلاشگران راستى و رستگارى باد .\r\nمؤسسهء تنظيم و نشر آثار امام خمينى ( س )\r\n\r\n\r\n","description":"","footnote":"\r\n( 1 ) - دو استنساخ از كتاب « چهل حديث » امام خمينى به عمل آمده است ، كه يكى از آن دو سيزده حديث رانسخه بردارى كرده ، و ديگرى نسخهء كاملى است متعلق به مرحوم آيت اللَّه العظمى ، آخوند ملا على همدانى ، اعلى اللَّه مقامه .\r\nتصوير نمونه‌اى از هر دو نسخه در پايان كتاب آمده است .\r\n","page_name":" مقدمه ناشر 14 ","page_number":14},
  {"content":"\r\n\r\nشرح\r\nچهل حديث\r\n( اربعين حديث )\r\n\r\n","description":"","footnote":"","page_name":" شناسنامه 1 ","page_number":15},
  {"content":"\r\n . \r\n","description":"","footnote":"","page_name":" شناسنامه 2 ","page_number":16},
  {"content":"\r\n\r\n\r\n[ مقدمه 
  ]\r\nبسم اللَّه الرّحمن الرّحيم\r\nالحمدللَّه ربّ العالمين و الصَّلاةُ على\r\nمحمّدٍ وآله أَجمعين ولعنة اللَّه على أَعدائهم إلى يوم الدّين\r\nخداوندا ! آينهء دل را به نور اخلاص روشنى بخش ؛ و زنگار شرك و دوبينى را از لوح دل پاك گردان ؛ و شاهراه سعادت و نجات را به اين بيچارگان بيابان حيرت و ضلالت بنما ؛ و ما را به اخلاق كريمانه متخلق فرما ؛ و از نفحات و جلوه‌هاى خاص خود كه مختص اولياى درگاه است ما را نصيبى ده ؛ و لشكر شيطان و جهل را از مملكت قلوب ما خارج فرما ؛ و جنود علم و حكمت و رحمان را به جاى آنها جايگزين كن ؛ و ما را با حبّ خود و خاصّان درگاهت از اين سراى درگذران ؛ و در وقت مرگ و بعد از آن با ما با رحمت خود رفتار فرما ؛ و عاقبت كار ما را با سعادت قرين كن ؛ بحقّ محمّد و آله الطاهرين ، صلوات اللَّه عليهم أجمعين .\r\nو بعد ، اين بندهء بىبضاعت ضعيف مدتى بود با خود حديث مىكردم كه چهل حديث از احاديث اهل‌بيت عصمت و طهارت - عليهم السلام - كه در كتب معتبرهء اصحاب و علماء ، رضوان اللَّه عليهم ، ثبت است ، جمع‌آورى كرده ، و هر يك را به مناسبت شرحى كند كه با حال عامه مناسبتى داشته باشد ؛ و از اين جهت آن را به زبان فارسى نگاشته كه فارسى زبانان نيز از آن بهره برگيرند ؛ شايد ، ان شاء اللَّه ، مشمول حديثِ شريفِ ختمى مرتبت - صلّى اللَّه عليه وآله - شوم كه فرموده است : «\r\nمن حفظ على أمتي أربعين حديثا ينتفعون بها بعثه الله يوم القيامة فقيها عالما » « 1 »\r\n، تا - بحمداللَّه و حُسنِ توفيقه - موفّق به شروع آن شدم و از خداى تعالى توفيق اتمام مىطلبم ؛ إنّه وَلِيُّ التَّوْفيق .\r\n\r\n\r\n","description":"","footnote":"\r\n( 1 ) - « هر كه از براى نفع امت من چهل حديث حفظ كند ، خداىتعالى او را روز حساب فقيهى دانشمندبرانگيزد » . ( وسائل الشيعة ، ج 27 ، ص 99 ، « كتاب القضاء » ، « أبواب صفات القاضي » ، باب 8 ، حديث 72 )\r\n","page_name":" 1 ","page_number":17},
  {"content":"\r\n . \r\n","description":"","footnote":"","page_name":" 2 ","page_number":18},
  {"content":"\r\n\r\n\r\nحديث اوّل [ جهاد نفس 
  ]\r\nالحديث الأوَّل : أَخْبَرَني إجازَةً ، مُكاتبَةً وَمُشافهَةً « 1 » عِدَّةٌ مِنَ الْمَشايخ العِظامِ وَالثِقاتِ الكِرامِ مِنْهُم الشَّيْخُ العَلّامةُ المُتَكَلِّمُ الفَقيهُ الأُصُولي الأَديبُ المُتَبَحِّرُ الشَّيخُ مُحمَّدرضا آل العَلّامَةِ الوَفِي الشَّيخِ مُحَمَّد تَقيّ الأصفهاني « 2 » - أَدامَ اللَّهُ تَوْفيقَهُ - حينَ تَشَرُّفِهِ بِقُمِ\r\n\r\n\r\n","description":"","footnote":"\r\n( 1 ) - براى حفظ احاديث از دستبرد مفتريان و جاعلان و جلوگيرى از نقل آنها توسط راويان ناآشنا و نااهل ، دانشمندان علم حديث از ديرباز رسم دادن و گرفتن « اجازهء روايت » معمول داشته‌اند . مشايخ حديث هر كس را كه در علم و تقوا مىآزمودند به او اجازه روايت مىدادند . طالبان علم نيز براى كسب اعتبار در نقل حديث به نزد مشايخ اين علم مىرفته و از آنان حديث مىآموخته درخواست اجازه مىكردند . اين سيرهء حسنه تاكنون كم و بيش ادامه دارد . اجازاتى كه مشايخ مىدادند مختلف بود از جملهء آنها اجازهء كتبى و شفاهى بود و دارندهء اين اجازه در مقام نقل حديث مىگويد : « فلانى با اجازهء كتبى يا شفاهى مرا چنين خبر داد » . نظر به اين سنت است كه امام قدس سره در آغاز ، برخى از سلسلهء اسناد خود را پشت به پشت تا محمد بن يعقوب كلينى - قدس اللَّه اسرارهم - نقل فرموده‌اند .\r\n( 2 ) - شيخ محمدرضا مسجد شاهى ، متوفى به سال 1362 ق از شخصيت‌هاى بزرگ و رجال علمى اصفهان و از خاندان شيخ محمدتقى اصفهانى است . وى از شاگردان ميرزاى شيرازى و سيد محمد فشاركى و آخوند خراسانى و هم‌مباحثه و مصاحب آيت اللَّه شيخ عبدالكريم حائرى بوده است . شيخ از 1344 تا 1345 ق در قم به تدريس اشتغال داشت . پس از شهادت عموى خود ، حاج آقا نوراللَّه اصفهانى ، به اصفهان بازگشت و تا پايان عمر در آن‌جا ساكن بود . وى مرجعيت شيعه داشت و در اصفهان حوزهء درس وى تا پايان حياتش برقرار بود . جد ايشان ، شيخ محمدتقى اصفهانى ، متوفى به سال 1248 ق ، از فقهاى نامدار و از شاگردان وحيد بهبهانى بود . حوزهء درس ايشان هم در شهر اصفهان بود و ميرزاى شيرازى و سيد حسن مدرس از شاگردان او بودند . تصنيف مشهور او : هدايةالمسترشدين در شرح معالم الدين است .\r\n","page_name":" 3 ","page_number":19},
  {"content":"\r\n\r\nالشَّريفِ ، والشَّيخُ العالمُ الجَليلُ المُتَعَبِّدُ الثِّقَةُ الثَّبْتُ الحاج شيخ عَبّاس القمّي « 1 » - دامَ تَوْفيقُهُ - كِلاهُما عَنِ المَوْلَى العالمِ الزّاهدِ العابدِ الفقيهِ المحدِّثِ الآميرزا حسين النوريِ « 2 » - نوّر اللَّه مَرْقَدَهُ الشَّريفَ - عَن العلّامةِ الشَّيخِ مُرتَضَى الأَنصاري « 3 » ، قَدَّسَ اللَّهُ سِرَّه . وَمِنْهُم السَيِّدُ السَّنَدُ الْفقيهُ الْمُتَكلِّمُ الثِقَةُ الْعَيْنُ الثَّبْتُ الْعَلّامَةُ السَيِّد مُحسن الأَمين العاملي « 4 » - أَدام اللَّه تأييداته - عَنِ الفقيهِ العَلّام ، صاحِبِ المصنَّفاتِ العديدةِ السيِّد محمَّد بن هاشم\r\n\r\n\r\n","description":"","footnote":"\r\n( 1 ) - حاج شيخ عباس قمى ( 1294 - 1359 ق ) از محدثان بزرگ شيعه در قرن 14 و از جملهء مشايخ روايت‌است كه امام خمينى قدس سره از ايشان اجازه دريافت كرده‌اند . وى ساليانى دراز ملازم علامه متبحر ، ميرزا حسين نورى رحمه الله بوده و در استنساخ و مقابله و تصنيف آثار ميرزا مددكار وى بوده است . شيخ عباس مردى محقق و كثيرالتأليف بود . سفينة البحار يكى از تصنيفات اوست كه تأليف آن 27 سال به طول انجاميد . از آثار اوست : كليات مفاتيح الجنان ، منتهى الآمال ، تتمة المنتهى و الفوائد الرضوية .\r\n( 2 ) - حاج ميرزا حسين بن محمدتقى نورى طبرسى ( 1254 - 1320 ق ) فقيه ، مفسّر و در علم حديث كم‌نظير و در علم رجال مبرز بود وى در نشر احاديث اهل‌بيت سهم بزرگى داراست . او از شاگردان شيخ‌العراقين ، شيخ مرتضى انصارى ، و ميرزاى شيرازى بود و « شيخ اجازهء » بزرگان پس از خود است . حاج شيخ عباس قمى و آقا بزرگ تهرانى ، از شاگردان وى و از او اجازه دريافت كرده‌اند . از آثار اوست : مستدرك الوسائل ، مستدرك مزارالبحار ، النجم الثاقب ، لؤلؤ ومرجان وتحفةالزائر .\r\n( 3 ) - شيخ مرتضى انصارى ( 1214 - 1281 ق ) ملقب به « خاتم الفقهاء و المجتهدين » از نوادگان جابربن عبداللَّه‌انصارى صحابى پيغمبر صلى الله عليه و آله و سلم . وى يكى از نوابغ علم اصول است و تحولى بزرگ در اين فن به وجود آورد . آراء و نظريات و آثار وى تا به امروز همچنان محل بحث و نظر و مورد توجه علماى بزرگ فقه است و شروح و حواشى بسيار بر آثار وى نگاشته شده است . برخى اساتيد وى عبارت‌اند از : شيخ موسى كاشف‌الغطاء ، شيخ على كاشف‌الغطاء ، ملا احمد نراقى و سيد محمد مجاهد . از مجلس درس او فقهايى بزرگ برخاسته‌اند كه از جمله آنهاست آخوند خراسانى ، ميرزاى شيرازى ، و ميرزا محمدحسن آشتيانى . از مهمترين آثار شيخ است : فرائد الاصول ، كتاب المكاسب وكتاب الطهارة .\r\n( 4 ) - سيد محسن بن عبدالكريم بن على بن محمد حسينى جَبَل عامِلى ، ملقب به « امين » ( 1282 - 1371 ق ) ازاكابر علماى اماميه و مفاخر شيعه اثنا عشريه است . وى دروس مقدماتى را در زادگاه خود ، جبل عامل ، گذراند ، و سپس در نجف نزد آخوند خراسانى ، شريعت اصفهانى ، حاج آقا رضا همدانى ، و شيخ محمد طه نجف ، و ديگر بزرگان به تكميل علوم پرداخت . وى پس از اتمام تحصيلات به جَبَل عامل بازگشت و به تحقيق و تأليف و تدريس پرداخت . از او آثار علمى متعددى به جاى مانده است كه مهمترين آنها كتاب معروف اعيان الشيعة است . از اين كتاب چاپ‌هاى متعددى در دست است . از آثار اوست : أساس‌الشريعة در فقه استدلالى ، الدرّة البهيّة ، المجالس السنية ، معدن الجواهر في علوم الأوائل و الأواخر .\r\n","page_name":" 4 ","page_number":20},
  {"content":"\r\n\r\nالموسوي الرضوي الهندي « 1 » ، الْمُجاوِر في النجف الأَشرف حيّاً وميِّتاً - قدَّس اللَّه سرّه - عَنِ العلّامةِ الأَنصاري . ومنهم السيِّدُ العالِمُ الثِّقَةُ الثَّبْتُ السيِّدُ أَبوالقاسم الدِهكردي الأصفهانيْ « 2 » ، عَنِ السيّدِ السَّندِ الأَمْجَدِ الآميرزا محمّد هاشم الأصفهاني « 3 » - قدّس سرّه - عَنِ العَلّامَةِ الأَنصاري ( وَ لَنا طُرُقٌ أُخْرى غَيرُ مُنْتَهيةٍ إلَى الشَّيْخِ تَرَكْناها ) عَنِ الْمَوْلَى الأَفْضَلِ أَحْمَدَ النَّراقي « 4 » ، عَن السَيّد مَهدي الْمَدْعُوِّ بِبَحْرِ العُلومِ صاحبِ الكرامات « 5 » - رضوان اللَّه عليه - عَن أُستادِ الكلّ الآقا محمّد باقر البهبهاني « 6 » ، عَن و الدِهِ الأكمل مُحمَّد\r\n\r\n\r\n","description":"","footnote":"\r\n( 1 ) - محمدبن هاشم موسوى رضوى هندى ( 1242 - 1323 ق ) در هند به دنيا آمد و در نجف تحصيل كرد و درهمان‌جا وفات يافت . وى از شاگردان شيخ انصارى مىباشد . از آثار اوست : نظم اللآلي در رجال ، ارجوزه در فقه ، الأضواء المزبلة ، شرح الشرائع ، تقريرات درس شيخ انصارى .\r\n( 2 ) - سيد ابوالقاسم حسينى دهكردى متوفى به سال 1353 ق از شاگردان ميرزا حسن شيرازى و شيخ‌زين‌العابدين مازندرانى و ميرزا حسين نورى است . از آثار اوست : حاشيه بر تفسير صافى ، حاشيه بر وافى ، حاشيه بر مكاسب و الوسيلة في السير و السلوك .\r\n( 3 ) - محمد هاشم بن زين‌العابدين موسوى اصفهانى معروف به « چهار سوقى » ( 1235 - 1318 ق ) از فقهاى اماميه و برادر مؤلّف كتاب روضات الجنات مىباشد . وى از شاگردان شيخ انصارى و از مشايخ اجازهء سيد محمّد كاظم يزدى و شيخ‌الشريعهء اصفهانى است . از آثار اوست : الاستصحاب ، اصول آل الرسول ، حاشيه بر اسفار ، حاشيه بر شرح لمعه ، حاشيه بر قوانين ، حاشيه بر معالم .\r\n( 4 ) - احمد بن محمد مهدى بن ابىذر نراقى متوفى به سال 1244 ق . فقيه و محدّث و در رجال و رياضى وعلوم عقلى استاد و به زهد و تقوا مشهور بود . بيشتر علوم را از محضر پدرش ملا محمد مهدى نراقى ، كه از نوادر روزگار بود ، استفاده كرد . استادان ديگر وى سيد مهدى - بحرالعلوم و شيخ جعفر كاشف الغطاء بودند . وى استاد شيخ انصارى و سيد محمد شفيع جاپلقى است . از آثار اوست : معراج السعادة ، مفتاح الأحكام ، عوائد الأيام ، منهاج الوصول إلى علم الاصول ، مستند الشيعة و ديوان شعر فارسى .\r\n( 5 ) - سيد مهدى بن مرتضى طباطبايى بروجردى ( 1154 - 1212 ق ) معروف به « بحرالعلوم » از فقهاى بزرگ و عرفاى كامل و صاحب كرامات و مورد احترام و تكريم خاص و عام بود . وى از معدود كسانى است كه در زمان غيبت كبرا بارها خدمت امام زمان عليه السلام مشرف گرديده بود . سيد بحرالعلوم رياست علمى و اجتماعى داشت و در حوزهء درس او فقهاى بزرگى ، مانند شيخ جعفر كاشف الغطاء ، سيد محمدجواد عاملى ، شيخ محمدتقى اصفهانى ، ملا احمد نراقى ، ابو على حائرى و شيخ اسداللَّه تسترى تربيت شده‌اند . معروف‌ترين آثار وى المصابيح ، الدرّة النجفية در فقه و كتاب رجال است .\r\n( 6 ) - محمدباقر بن محمد اكمل بهبهانى ( 1116 يا 1117 - 1208 ق ) معروف به « وحيد » و « استاد كل » و « آقا » ، فقيه ؛ اصولى و رجالى مشهور . او كربلا را مركز كار خود قرار داد و با تربيت شاگردانى زبده و تشكيل جلسات بحث و مناظره توانست به حاكميت اخبارىها بر فقه پايان دهد . از معروف‌ترين شاگردان وى مىتوان از سيد مهدى بحرالعلوم ، شيخ جعفر كاشف الغطاء ، ميرزاى قمى ( صاحب القوانين ) ، ملا محمد مهدى نراقى ، سيد على طباطبايى ( صاحب الرياض ) ، سيد مهدى شهرستانى ، سيد محمدباقر شفتى و سيد جواد عاملى ( صاحب مفتاح الكرامة ) نام برد .\r\n","page_name":" 5 ","page_number":21},
  {"content":"\r\n\r\nأَكمل « 1 » ، عَنِ المَوْلى مُحمّد باقر المجلسي « 2 » ، عَن و الِدِهِ المُحقِّق المَوْلى مُحمّد تقيّ المجلسي « 3 » ، عَن الشَّيخِ المُحقِّق البَهائي « 4 » ، عَن و الِدِهِ الشِّيخ حُسين « 5 » ، عَنِ الشَّيخ زَيْنِ\r\n\r\n\r\n","description":"","footnote":"\r\n( 1 ) - ملا محمد اكمل ، پدر محمدباقر بهبهانى ، در علم و تقوا معروف و از مشايخ اجازه بوده است .\r\n( 2 ) - ملا محمدباقر بن محمدتقى مجلسى اصفهانى ، مشهور به علامهء مجلسى ( 1037 - 1111 ق ) از علماى بزرگ شيعه و در علوم مختلف اسلامى به خصوص حديث متبحر بود . اساتيد وى پدرش ، و شيخ حر عاملى ، و سيد علىخان شيرازى بوده‌اند ؛ و شاگردان بسيارى ، از جمله ميرزا عبداللَّه افندى ، ( مؤلف رياض العلماء ) ، سيد نعمت‌اللَّه جزايرى ، ملاصالح مازندرانى ، تربيت كرده است . او در جمع و نشر احاديث اماميه كوششى فراوان به كار برده است و بيش از 60 جلد كتاب به فارسى و عربى دارد . مهمترين اثر او بحار الأنوار است . از آثار اوست : مرآة العقول در شرح كافى ، حيوة القلوب ، زاد المعاد ، حق اليقين ، جلاء العيون ، حلية المتقين و الأربعون حديثاً .\r\n( 3 ) - ملا محمدتقى بن مقصود على اصفهانى ، مشهور به مجلسى اوّل ( 1070 ق ) فقيه ، محدث ، رجالى ومردى عابد و زاهد بوده است . و در نشر احاديث شيعه سهمى بسزا دارد . و از شاگردان شيخ بهايى و ملا عبداللَّه شوشترى است . آثار او فراوان است كه مشهورترينش عبارت‌اند از : شرح زيارت جامعه ، روضةالمتقين في شرح من لا يحضره الفقيه ، إحياء الأحاديث در شرح تهذيب الأحكام شيخ طوسى ، أربعون حديثاً و حاشيهء صحيفهء سجاديه .\r\n( 4 ) - شيخ بهاءالدين محمد بن حسين بن عبدالصمد عاملى ، معروف به شيخ بهايى ( 953 - 1030 ق ) در علوم و فنون متعدد استاد و يگانه دوران بوده است . در زمان خود شيخ‌الاسلام اصفهان لقب گرفت . صدر المتألهين ، ملا محمد تقى مجلسى ، محقق سبزوارى ، فاضل جواد ، از شاگردان وى بوده‌اند . از او آثار فراوانى در علوم مختلف بر جاى مانده كه از جمله آنهاست : جامع عباسى و حواشى بر قواعد شهيد در فقه ، اسطرلاب و تشريح الأفلاك در هيئت ، مشرق الشمسين ، حبل المتين ، شرح دعاء صباح ، شرح أربعين حديثاً در حديث و دعا ، و الفوائد الصمدية و أسرار البلاغة در ادب .\r\n( 5 ) - شيخ حسين بن عبدالصمد عاملى ( 918 - 984 ق ) پدر شيخ بهايى ، وى به حارث بن عبداللَّه همدانى ، كه از خواص اصحاب امير المؤمنين بوده ، نسب مىرساند . وى از شاگردان شهيد ثانى و سيد حسن كركى است و استادى محقق و اديب و شاعر بوده است و شاگردان بسيارى به درس وى حاضر مىشده‌اند . از آثار اوست : دراية الحديث ، الأربعين و شرح القواعد .\r\n","page_name":" 6 ","page_number":22},
  {"content":"\r\n\r\nالدّينِ الشهيرِ بالشّهيد الثاني « 1 » ، عَنِ الشَّيخ عَليِّ بْنِ عَبْدِ العالي الميسي « 2 » ، عَنِ الشَّيخِ شَمسِ الدّين مُحمّد بْنِ المُؤَذِّن الجَزيني « 3 » ، عَنِ الشَّيخ ضياء الدّين علي « 4 » ، عَن و الدِهِ الحائزِ للمرتبتيْن الشيخِ شمس الدّين محمّد بن مَكّي « 5 » ، عَن الشَّيخِ أَبي طالِب مُحمّد فَخرِ الْمُحَقّقين « 6 » ، عَن و الدِهِ آية اللَّهِ الْحَسن بنِ مُطهَّرِ العلّامة الحِلّي « 7 » ، عَن الشَّيخ أَبي\r\n\r\n\r\n","description":"","footnote":"\r\n( 1 ) - شيخ زين‌الدين بن شيخ نورالدين عاملى ، معروف به شهيد ثانى ( 911 - 966 ق ) از بزرگان فقهاى شيعه وجامع علوم مختلف و زاهد و عابد است . وى به مذاهب چهارگانه فقهى اهل سنت مسلط بوده و آنها را تدريس مىكرده است . از آثار اوست : شرح اللمعة ، مسالك الأفهام في شرح شرائع الإسلام ، منية المريد في آداب المفيد و المستفيد ، أسرار الصلاة و كشف الريبة في أحكام الغيبة .\r\n( 2 ) - شيخ نور الدين على بن عبدالعالى ميسى ( 933 ق ) از بزرگان فقهاى شيعه و عالمى جليل القدر و عظيم الشأن است . وى استاد و شوهر خاله و ابوالزوجه شهيد ثانى بوده است . شهيد ثانى در بعضى از اجازات خويش از وى بسيار تجليل كرده است . بايد توجه داشت كه ايشان غير از على بن عبدالعالى كركى - مشهور به محقق كركى يا محقق ثانى - است از آثار اوست : شرح رسالة صيغ العقود ، شرح الجعفرية .\r\n( 3 ) - محمد بن محمد بن داود ، مؤذن عاملى جزينى ، پسر عموى شهيد اوّل ، دانشمندى فاضل و شاعر بود .\r\n( 4 ) - شيخ ضياء الدين على بن محمد مكّى ، پسر دوم شهيد اوّل ، عالمى فاضل و محقق بوده است . شيخ محمد بن محمد بن داود مؤذن از او روايت كرده است .\r\n( 5 ) - شيخ شمس الدين محمد بن مكى عاملى ، معروف به « شهيد اوّل » ( 734 - 786 ق ) از اعاظم فقهاى اماميه . در علوم مختلف استاد مسلم بوده است و در فقه او را « امام الفقه » گفته‌اند . شهيد در خاندان علم و ادب پرورش يافت و فرزندان او از ذكور و اناث همگى از علما و فقها بودند . شهيد از اساتيد بسيار استفادت جسته و از علماى فرق مختلف اسلامى اجازه دريافت كرده است . شاگردان مشهور وى عبارت‌اند از : شيخ زين‌الدين على بن خازن ، شيخ عبدالعالى كركى ، شيخ حسن بن سليمان ، شيخ مقداد سيورى . از آثار اوست : الدروس ، الذكرى ، البيان ، القواعد ، اللمعة الدمشقية و الأربعون حديثاً .\r\n( 6 ) - فخرالمحققين ، ابوطالب محمد بن الحسن ( 682 - 771 ق ) از بزرگان فقهاى اماميه ، گفته‌اند در سن ده‌سالگى به درجه اجتهاد رسيد . از شاگردان پدرش علّامه حلى است و وارث علمى او به شمار مىرود . از شاگردان وى : شهيد اوّل ، سيد حيدر آملى ، سيد تاج الدين ، و ظهير الدين فرزندش بوده‌اند ؛ از آثار او : الفوائد في حل مشكلات القواعد ، شرح مبادي الاصول و الكافية الوافية در علم كلام مىباشد .\r\n( 7 ) - آيت اللَّه شيخ جمال الدين حسن بن يوسف بن على بن مطهر حلّى ( 648 - 726 ق ) ، فقيه ، محدث ، مفسر ، متكلم ، اديب ، جامع معقول و منقول و رئيس اماميه در زمان خود بوده و شهرت « علامه » از اختصاصات اوست . وى نزد بزرگان شيعه و سنّى به كسب علم پرداخت . از جملهء استادانش محقّق حلى ، خواجه نصيرالدين طوسى و سيد احمد بن طاووس و شيخ نجيب الدين بوده‌اند . خواجه نصير طوسى از درس فقه او استفاده كرده است . پسر وى ، فخرالمحققين ، نيز از شاگردان پدر بوده است . از آثار اوست : تبصرة المتعلّمين ، مختلف الشيعة ، قواعد الأحكام ، تذكرة الفقهاء در فقه ؛ كشف المراد في شرح تجريد الاعتقاد در كلام ، ألفين در اثبات امامت ، المختصر در رجال و تلخيص الكشّاف در تفسير .\r\n","page_name":" 7 ","page_number":23},
  {"content":"\r\n\r\nالقاسم جَعفرِ بنِ الحسنِ بنِ سعيدِ الحِلّي المُحقّقِ عَلى الإِطلاقِ « 1 » ، عَن السَيّد أَبي عَلي فَخّار بنِ المَعدِ المُوسَوي « 2 » ، عَن الشَّيخ شاذانِ بنِ جَبرئيلِ القُمّي « 3 » ، عَن الشَّيخِ مُحمّدِ بنِ أَبي القاسم الطَبري « 4 » ، عَن الشَّيخِ أَبي عَليِّ الحسنِ « 5 » ، عَن و الدِهِ شَيخِ الطائفةِ أَبي جَعفر مُحمّد بنِ الحَسنِ الطُوسي « 6 » جامِع التهذيب والاستبصار ، عَنْ إمام الفُقهاءِ\r\n\r\n\r\n","description":"","footnote":"\r\n( 1 ) - شيخ ابوالقاسم نجم الدين جعفر بن حسن حلّى ( 602 - 676 ق ) مشهور به « محقق » از فقهاى طراز اوّل‌تشيع است . علامه حلى و برادر وى و سيد غياث الدين بن احمد بن طاووس از شاگردان اين فقيه نامى بوده‌اند . كتاب شرائع الاسلام وى از به دو تأليف تاكنون مورد توجه فقها بوده و فقيه نامور ، شيخ محمد حسن نجفى ، كتاب الجواهر را در شرح آن نگاشته است . از آثار اوست : المعتبر في شرح المختصر ، مختصر النافع ، المعارج در اصول .\r\n( 2 ) - سيد شمس الدين ابوعلى فخار بن معد موسوى حلّى ( 600 ق ) فاضل و اديب و محدث و صاحب كتاب‌الرد على الذاهب إلى تكفير أبي طالب .\r\n( 3 ) - شيخ جليل ثقه ، ابوالفضل شاذان بن جبرئيل قمى ، عالمى فاضل و فقيهى جليل‌القدر است . از آثار اوست : إزاحة العلّة في معرفة القبلة و كتاب الفضائل .\r\n( 4 ) - عماد الدين ابوجعفر محمد بن ابىالقاسم طبرى ، فرزند ابوالقاسم على بن محمد آملى . از جملهء تأليفات‌اوست : بشارة المصطفى لشيعة المرتضى ، الفرج في الأوقات و شرح مسائل الذريعة .\r\n( 5 ) - ابوعلى حسن بن محمد طوسى ، از فقيهان بزرگ شيعه و از شاگردان مشهور پدرش شيخ طوسى است . پس از پدر عهده‌دار تعليم شاگردان وى بود و طلاب بسيار در محضرش به استفاضه پرداختند . ايشان تا سال 515 ق مىزيسته است از آثار اوست : المرشد إلى سبيل التعبد ، الأمالي و شرح النهاية .\r\n( 6 ) - ابوجعفر محمد بن حسن طوسى ( 385 - 460 ق . ) ، ملقب به « شيخ الطائفه » از بزرگ‌ترين دانشمندان جهان‌اسلام است . ايشان رئيس فقيهان و متكلمان زمان خود بود و در ادب و رجال و تفسير و حديث نيز دستى قوى داشت . اساتيد او شيخ مفيد ، سيد مرتضى ، ابن غضائرى ، ابن عبدون بودند ، شيخ صاحب دو كتاب مشهور حديث شيعه الاستبصار و التهذيب است كه از كتب اربعه اماميه محسوب مىشود . النهايه و الخلاف در فقه از اوست . المبسوط نيز از ديگر آثار اوست كه در آن به تفريع كثيرى از فروعات فقهى پرداخته است . از ديگر آثار اوست : الفهرست ، اختيار معرفة الرجال ، عدّة الاصول ، الغيبة ، التبيان في تفسير القرآن ، تلخيص الشافي ، مصباح المتهجد . شيخ طوسى پس از آتش سوزى كتابخانه‌اش ( در سال 448 ق ) از بغداد به نجف اشرف هجرت كرد و حوزهء علميه نجف را بنيان نهاد .\r\n","page_name":" 8 ","page_number":24},
  {"content":"\r\n\r\nوَالمُتكلّمين الشيخِ أَبي عَبداللَّه مُحَمَّدِ بنِ مُحمّدِ بنِ نُعْمانَ الشَّيخِ المُفيد « 1 » ، عَن شَيْخِهِ رَئيسِ المُحدِّثين الشّيخ أَبي جَعفرٍ مُحمّدِ بنِ عليّ بنِ الْحُسينِ بنِ مُوسى بْنِ بابِوَيْهِ القُمّي « 2 » صاحِب كتاب مَنْ لايَحْضُرُهُ الْفَقيهِ ، عَنِ الشَّيخِ أَبي القاسمِ جَعْفَرِ بْنِ قُولَوَيْهِ « 3 » ، عَن الشَّيخِ الأَجلّ ثِقةِالإسلامِ مُحمّد بن يعقوبَ الكلينيّ « 4 » صاحب الكافي ، عَن عَليِّ بنِ\r\n\r\n\r\n","description":"","footnote":"\r\n( 1 ) - شيخ ابوعبداللَّه محمد بن نعمان ( 336 يا 338 - 413 ق ) ملقب به « مفيد » و « ابن معلم » از كبار فقها ومتكلمان و محدثان شيعه . در زمان خود رياست علمى بغداد را به عهده داشت . او مورد عنايت و توجه حضرت ولى عصر ( عج ) بود و در دو نامه كه از آن حضرت به عنوان وى صادر گرديده است ، حضرت او را با تعبيرات « أخ سديد » و « شيخ مفيد » و « ولىّ رشيد » و « ولىّ مخلص » و « ناصر حق » و « داعى الى الحق » خطاب فرموده‌اند . شيخ مفيد در محضر دانشمندان شيعه و سنى و زيدى ، همچون جعفر بن محمد قولويه ، شيخ صدوق ، ابن جنيد اسكافى و على بن ابى الجيش بلخى به تكميل تحصيلات پرداخت . سيد مرتضى علم‌الهدى ، سيد رضى ، شيخ طوسى ، نجاشى ، كراجكى و سالار بن عبدالعزيز از مشهورترين شاگردان وى بوده‌اند . حدود دويست اثر كوچك و بزرگ از او به جاى مانده است كه معروف‌ترين آنها عبارتند از : الإرشاد ، الاختصاص ، أوائل المقالات ، الأمالي و المقنعة .\r\n( 2 ) - محمد بن على بن حسين بن موسى بن بابويه قمى ، مكنى به ابوجعفر ، معروف به « ابن بابويه » و « صدوق » ( 381 ق ) از بزرگان علماى اماميه و مشايخ حديث و فقهاى شيعه . ولادت وى در غيبت صغرا و به دعاى امام زمان ( عج ) واقع شد . وى از پدر خود ، على بن بابويه ، محمد بن حسن بن وليد و جعفر بن محمد قولويه روايت كرده است و شيخ مفيد ، و ابن شاذان ، غضائرى ، شيخ ابوجعفر محمد دوريستى از او روايت كرده‌اند . تأليفاتش را حدود سيصد نوشته‌اند كه معروف‌ترين آنها عبارت است از : من لا يحضره الفقيه ، إكمال الدين و إتمام النعمة ، الخصال ، التوحيد ، عيون أخبارالرضا ، الأمالي ، معاني الأخبار ، علل الشرائع ، الهداية و المقنع . مرقد وى در شهر رى زيارتگاه دوستان اهل بيت است .\r\n( 3 ) - ابوالقاسم جعفر بن محمد بن قولويه قمّى ( 368 ق ) از محدثان و فقهاى بزرگ شيعه در قرن چهارم هجرى . او از كلينى و ابن عقده و على بن بابويه قمّى ( پدر شيخ صدوق ) روايت كرده است و شيخ مفيد و نجاشى و ديگران از وى روايت كرده‌اند . تأليفاتى در فقه و حديث دارد كه كامل الزيارات مشهورترين آنهاست .\r\n( 4 ) - محمد بن يعقوب بن اسحاق كلينى رازى ، معروف به « ثقة الإسلام » ( 328 يا 329 ق ) از بزرگان محدثان‌شيعه و شيخ مشايخ اهل حديث است و در اين علم سرآمد همگنان خود در تاريخ به شمار مىرود . او بتقريب از چهل تن حديث آموخت و بسيارى از بزرگان ، مانند جعفر بن محمد قولويه ، هارون بن موسى تلعكبرى از او حديث نقل كرده‌اند . كلينى اولين مؤلف از مولفان كتب اربعه شيعه است كه به ساليان دراز كتاب عظيم الكافي را در سه بخش « اصول » و « فروع » و « روضه » گرد آورد . از اوست : كتاب الرجال ، رسائل الأئمة ، كتاب الرد على القرامطة و كتاب تعبير الرؤيا .\r\n","page_name":" 9 ","page_number":25},
  {"content":"\r\n\r\nإبراهيمَ « 1 » ، عن أَبيهِ « 2 » ، عَن النَّوْفَليِّ « 3 » ، عَن السَّكْوني « 4 » ، عَن أَبي عَبْدِاللَّهِ عليه السلام :\r\n« إن\r\nالنبي - صلى الله عليه و آله - بعث سرية فلما رجعوا قال : مرحبا بقوم ، قضوا الجهاد الأصغر ، و بقي عليهم الجهاد الأكبر . فقيل : يا رسول الله ما الجهاد الأكبر ؟ قال : جهاد النفس » « 5 » .\r\nترجمه : « سكونى از حضرت ابى عبداللَّه ، الصادق - عليه السلام - حديث كند كه فرمود : همانا پيغمبر - صلّى اللَّه عليه وآله - فرستاد لشكرى را . پس چون كه برگشتند فرمود : \" آفرين باد به گروهى كه به جاى آوردند جهاد كوچك را ، و به جاى ماند بر آنها جهاد بزرگ \" . گفته شد اى پيغمبرِ خدا چيست جهاد بزرگ ؟ فرمود : \" جهاد نفس است \" » .\r\nشرح : « السريّة » قطعة من الجيش . يقال : خير السّرايا أَربَعُمِائَةِ رَجُلٍ « 6 » . باقى الفاظ روايت معلوم است .\r\n\r\n\r\n","description":"","footnote":"\r\n( 1 ) - على بن ابراهيم بن هاشم قمى . محدث ، مفسّر و فقيه اواخر قرن سوم و اوايل قرن چهارم هجرى و ازمشايخ كلينى . تأليفات فراوانى منسوب به او است مانند كتاب المناقب ، قرب الإسناد ، كتاب الشرائع ، كتاب المغازي ، كتاب الأنبياء و تفسير قرآن . مدفن وى در قم است .\r\n( 2 ) - ابراهيم بن هاشم قمّى ، از اصحاب امام جواد عليه السلام . از اصحاب ائمه عليهم السلام بسيار روايت كرده است . گفته‌اند : او اولين كس بود كه احاديث كوفيان را در قم نشر داد . كتاب النوادر و قضايا أميرالمؤمنين از آثار اوست .\r\n( 3 ) - حسين بن يزيد نوفلى ، شاعر و اديب نزيل رى . شيخ طوسى در رجال خود او را از اصحاب امام هشتم عليه السلام برشمرده است . وى در رى وفات يافت .\r\n( 4 ) - اسماعيل بن ابى زياد سكونى از عامه بوده و از امام صادق عليه السلام روايت كرده است . شيخ طوسى در عدّة الاصول مىنويسد : علماى اماميه به روايات او عمل كرده‌اند . ( عدّة الاصول ، ج 1 ، ص 38 ) .\r\n( 5 ) - الكافي ، ج 5 ، ص 12 ، « كتاب الجهاد » ، « باب وجوه الجهاد » ، حديث 3 ( با اندكى اختلاف ) ؛ وسائل الشيعة ، ج 15 ، ص 161 ، « كتاب الجهاد » ، « أبواب جهاد النفس » ، باب 1 ، حديث 1 .\r\n( 6 ) - « سريّه » نام بخشى از سپاه است . و گفته شده كه بهترين سريّه‌ها آن است كه 400 نفر باشد . ( الصحاح ، ج 6 ، ص 2375 )\r\n","page_name":" 10 ","page_number":26},
  {"content":"\r\n\r\n[ \r\nاشاره به بعضى مقامات نفس انسان\r\n
  ] بدان‌كه انسان اعجوبه‌اى است داراى دو نشئه و دو عالَم :\r\nنشئهء ظاهرهء ملكيهء دنيويه كه آن بدن او است ؛ و نشئهء باطنهء غيبيهء ملكوتيه كه از عالَم ديگر است .\r\nو نفس او ، كه از عالم غيب و ملكوت است ، داراى مقامات و درجاتى است كه به طريق كلّى گاهى تقسيم كرده‌اند آن را به هفت قسمت « 1 » ؛ و گاهى به چهار قسمت « 2 » ؛ و گاهى به سه قسمت « 3 » ؛ و گاهى به دو قسمت « 4 » .\r\nو از براى هر يك از مقامات و درجات آن جنودى است رحمانى و عقلانى ، كه آن را جذب به ملكوت اعلى و دعوت به سعادت مىكنند ؛ و جنودى است شيطانى و جهلانى كه آن را جذب به ملكوت سفلى و دعوت به شقاوت مىكنند . و هميشه بين اين دو لشكر جدال و نزاع است ؛ و انسان ميدان جنگ اين دو طايفه است :\r\nاگر جنود رحمانى غالب شد ، انسان از اهل سعادت و رحمت است و در سلك ملائكه منخرط ، و در زمرهء انبيا و اوليا و صالحين محشور است .\r\nو اگر جنود شيطانى و لشكر جهل غالب آمد ، انسان از اهل شقاوت و غضب است ، و در زمرهء شياطين و كفار و محرومين محشور است .\r\nو چون در اين اوراق بناى تفصيل نيست ، به بعضى مقامات نفس اشاره كرده و وجوه سعادت و شقاوت آن را اجمالًا بيان نموده ، كيفيت جهاد نفس را در آن مقام بيان مىكنيم . ان شاء اللَّه .\r\n\r\n\r\n","description":"","footnote":"\r\n( 1 ) - ر . ك : سرّ الصلاة ، امام خمينى قدس سره ، ص 7 ؛ مجموعه آثار حكيم صهبا ( آقا محمدرضا قمشه‌اى ) ، رسالةٌ فيتحقيق الأسفار الأربعة ، ص 210 ؛ أسرار الحكم ، ص 350 و 618 ؛ رشحات البحار ، ص 194 .\r\n( 2 ) - ر . ك : سرّ الصلاة ، امام خمينى قدس سره ، ص 6 ؛ الحكمة المتعالية ، ج 1 ، ص 321 ، تعليقهء 2 ( سبزوارى ) ؛ شذرات المعارف ، ص 127 ، شذرهء ششم .\r\n( 3 ) - ر . ك : سرّ الصلاة ، امام خمينى قدس سره ، ص 6 ؛ الحكمة المتعالية ، ج 9 ، ص 21 .\r\n( 4 ) - ر . ك : سرّ الصلاة ، امام خمينى قدس سره ، ص 5 ؛ الفتوحات المكّية ، ج 4 ، ص 172 ؛ إنشاء الدوائر ، ص 21 .\r\n","page_name":" 11 ","page_number":27},
  {"content":"\r\n\r\n\r\nمقام اوّل نشئهء ملك و ظاهر 
  ] و در آن چند فصل است :\r\n\r\nفصل : [ بدن و قواى آن 
  ]\r\nبدان‌كه مقام اوّل نفس و منزل اسفل آن ، منزل « مُلك » و ظاهر و دنياى آن است ، كه اشعه و انوار غيبيهء آن در اين بدنِ محسوس و بنيهء ظاهره تابيده و او را زندگانى عَرَضى بخشيده و تجييش جيوش در اين بدن كرده ؛ و ميدان جنگ آن همين بدن است ؛ و قواى ظاهرهء آن ، لشكر آن است كه در اقاليم سبعهء ملكيه ، يعنى گوش و چشم و زبان و شكم و فرج و دست و پا ، بسط پيدا كرده . و تمام اين قواى منتشرهء در اين ممالك سبعه در تحت تصرف نفس است به مقام « وهم » ، زيرا كه وهم سلطانِ قواى ظاهره و باطنهء نفس است « 1 » . پس اگر وهم حكومت نمود در آنها به تصرف خود يا شيطان ، اين قوا جنودِ شيطان گردند و مملكت در تحت سلطنت شيطان واقع شود ، و لشكر رحمان و جُنود عقل مضمحل گردند و شكست خورده رخت از نشئهء ملك و دنياى انسان دركشند و هجرت نمايند ، و مملكتْ خاص به شيطان گردد . و اگر وهم در تحت تصرف عقل و شرع در آنها تصرّف نمايد و حركات و سكنات آنها در تحت نظام عقل و شرع باشد ، مملكت رحمانى و عقلانى شود و شيطان و جنودش از آن رخت بربندند و دامن دركشند . پس جهاد نفس كه جهاد بزرگ است ، و از كشته شدن در راه حق تعالى بالاتر است ، در اين مقام عبارت است از غلبه كردن انسان بر قواى ظاهرهء خود ، و آنها را در تحت فرمان خالق قرار دادن ، و مملكت را از لوث وجود قواى شيطان و جنود آن خالى نمودن است .\r\n\r\n\r\n","description":"","footnote":"\r\n( 1 ) - ر . ك : الشفاء ، الطبيعيات ، النفس ، ج 2 ، ص 162 ؛ الإشارات و التنبيهات ، شرح المحقّق الطوسي ، ج 2 ، ص 345 .\r\n","page_name":" 12 ","page_number":28},
  {"content":"\r\n\r\n\r\nفصل در تفكّر است\r\nبدان‌كه اوّل شرط مجاهدهء با نفس و حركت به جانب حق تعالى « تفكّر » است . و بعضى از علماى اخلاق آن را در بدايات در مرتبهء پنجم قرار داده‌اند « 1 » . و آن نيز در مقام خود صحيح است .\r\nو تفكر در اين مقام عبارت است از آن‌كه انسان لااقل در هر شب و روزى مقدارى - ولو كم هم باشد - فكر كند در اين‌كه آيا مولاى او كه او را در اين دنيا آورده و تمام اسباب آسايش و راحتى را از براى او فراهم كرده ، و بدن سالم و قواى صحيحه ، كه هر يك داراى منافعى است كه عقل هر كس را حيران مىكند ، به او عنايت كرده ، و اين همه بسطِ بساط نعمت و رحمت كرده ، و از طرفى هم اين همه انبيا فرستاده ، و كتاب‌ها نازل كرده و راهنمايىها نموده و دعوت‌ها كرده ، آيا وظيفهء ما با اين مولاى مالك الملوك چيست ؟ آيا تمام اين بساط فقط براى همين حيات حيوانى و اداره كردن شهوت است كه با تمام حيوانات شريك هستيم ، يا مقصود ديگرى در كار است ؟ آيا انبياء كرام و اولياء معظّم و حكماى بزرگ و علماى هر ملت كه مردم را دعوت به قانون عقل و شرع مىكردند و آنها را از شهوات حيوانى و از اين دنياى فانى پرهيز مىدادند با آنها دشمنى داشتند و دارند ، يا راه صلاح ما بيچاره‌هاى فرورفته در شهوات را مثل ما نمىدانستند ؟\r\nاگر انسان عاقل لحظه‌اى فكر كند مىفهمد كه مقصود از اين بساط چيز ديگر است ؛ و منظور از اين خلقتْ عالم بالا و بزرگ‌ترى است ؛ و اين حيات حيوانى مقصود بالذات نيست . و انسان عاقل بايد در فكر خودش باشد ؛ و به حال بيچارگى خودش رحم كند و با خود خطاب كند : اى نفس شقى كه سال‌هاى دراز در پى شهوات عمر خود را صرف كردى و چيزى جز حسرت نصيبت نشد ، خوب است قدرى به حالِ خود رحم كنى ؛ از\r\n\r\n\r\n","description":"","footnote":"\r\n( 1 ) - ر . ك : منازل السائرين ، ص 41 ، باب التفكّر .\r\n","page_name":" 13 ","page_number":29},
  {"content":"\r\n\r\nمالك الملوك حيا كنى ؛ و قدرى در راه مقصود اصلى قدم زنى ، كه آن موجب حيات هميشگى و سعادت دائمى است ؛ و سعادت هميشگى را مفروش به شهوات چند روزهء فانى ، كه آن هم به دست نمىآيد حتى با زحمت‌هاى طاقت‌فرسا . قدرى فكر كن در حال اهل دنيا از سابقين تا اين زمان كه مىبينى . ملاحظه كن زحمت‌هاى آنها و رنج‌هاى آنها در مقابل راحتى آنها چقدر زيادتر و بالاتر است ، در صورتى كه براى هر كس هم راحتى و خوشى پيدا نمىشود . آن انسانى كه در صورت انسان و از جنود شيطان است و از طرف او مبعوث است و تو را دعوت به شهوات مىكند و مىگويد زندگانى مادى را بايد تأمين كرد ، قدرى در حال خود او تأمل كن ؛ و قدرى او را استنطاق كن ببين آيا خودش از وضعيت راضى است ؟ يا آن‌كه خودش مبتلا است مىخواهد بيچارهء ديگرى را هم مبتلا كند ؟\r\nو در هر حال از خداى خود با عجز و زارى تمنّا كن كه تو را آشنا كند به وظايف خودت كه بايد منظور شود ما بين تو و او . و اميد است اين تفكر كه به قصد مجاهدهء با شيطان و نفس امّاره است ، راه ديگرى براى تو بنماياند و موفق شوى به منزل ديگر از مجاهده .\r\n\r\nفصل در عزم است\r\nمنزل ديگر كه بعد از تفكر از براى انسان مجاهد پيش مىآيد ، منزل « عزم » است . و اين غير از « اراده » است كه شيخ‌الرئيس در اشارات آن را اوّل درجات عارفين دانسته « 1 » .\r\nبعضى از مشايخ ما - أَطالَ اللَّهُ عمرَه - مىفرمودند كه « عزم » جوهرهء انسانيت و ميزان امتياز انسان است ؛ و تفاوت درجات انسان به تفاوت درجات عزم او است « 2 » .\r\nو عزمى كه مناسب با اين مقام است عبارت است از بناگذارى و تصميم بر ترك\r\n\r\n\r\n","description":"","footnote":"\r\n( 1 ) - الإشارات و التنبيهات ، ص 359 ، نمط نهم ، فصل هفتم .\r\n( 2 ) - مراد شيخ بزرگوار شاه آبادى مىباشد . ( ر . ك : آداب الصلاة ، امام خمينى قدس سره ، ص 65 )\r\n","page_name":" 14 ","page_number":30},
  {"content":"\r\n\r\nمعاصى ، و فعل واجبات ، و جبران آنچه از او فوت شده در ايّام حيات ؛ و بالأخره عزم بر اين‌كه ظاهر و صورت خود را انسان عقلى و شرعى نمايد كه شرع و عقل به حسب ظاهر حكم كنند كه اين شخص ، انسان است . و انسان شرعى عبارت از آن است كه موافق مطلوبات شرع رفتار كند ، و ظاهرش ظاهر رسول اكرم - صلّى اللَّه عليه و آله - باشد ؛ و تأسّى به آن بزرگوار بكند در جميع حركات و سكنات و در تمام افعال و تروك .\r\nو اين امرى است بس ممكن ، زيرا كه ظاهر را مِثل آن سَرور كردن امرى است مقدور هر يك از بندگان خدا .\r\nو بدان‌كه هيچ راهى در معارف الهيه پيموده نمىشود مگر آن‌كه ابتدا كند انسان از ظاهر شريعت . و تا انسان متأدّب به آداب شريعت حقّه نشود ، هيچ‌يك از اخلاق حسنه از براى او به حقيقت پيدا نشود ؛ و ممكن نيست كه نور معرفت الهى در قلب او جلوه كند و علم باطن و اسرار شريعت از براى او منكشف شود ، و پس از انكشاف حقيقت و بروز انوار معارف در قلب نيز متأدّب به آداب ظاهره خواهد بود . و از اين جهت دعوى بعضى باطل است كه به ترك ظاهر ، علم باطن پيدا شود . يا پس از پيدايش آن به آداب ظاهره احتياج نباشد ، و اين از جهل گوينده است به مقامات عبادت و مدارج انسانيت . و شايد موفّق شدم به بيان بعضى از آن در اين ورقه‌ها ، إن شاء اللَّه تعالى .\r\n\r\nفصل در اهميّت عزم\r\n
  ] اى عزيز ، بكوش تا صاحب « عزم » و داراى اراده شوى ، كه خداى نخواسته اگر بىعزم از اين دنيا هجرت كنى ، انسان صورى بىمغزى هستى كه در آن عالم به صورت انسان محشور نشوى ، زيرا كه آن عالم محل كشف باطن و ظهور سريره است ، و جرأت بر معاصى كم‌كم انسان را بىعزم مىكند ، و اين جوهر شريف را از انسان مىربايد . استاد معظّم ما - دامَ ظِلُّهُ - مىفرمودند : بيشتر از هر چه گوش كردن به تغنّيات سلب اراده و عزم از انسان مىكند .\r\n\r\n","description":"","footnote":"","page_name":" 15 ","page_number":31},
  {"content":"\r\n\r\nپس اى برادر ، از معاصى احتراز كن ، و عزم هجرت به سوى حق تعالى نما ، و ظاهر را ظاهر انسان كن ، و خود را در سلك ارباب شرايع داخل كن ؛ و از خداوند تبارك و تعالى در خلوات بخواه كه تو را در اين مقصد همراهى فرمايد ؛ و رسول اكرم - صلّى اللَّه عليه و آله - و اهل بيت او را شفيع قرار ده كه خداوند به تو توفيق عنايت فرمايد و از تو دستگيرى نمايد در لغزش‌هايى كه در پيش دارى ؛ زيرا كه انسان در ايّام حيات لغزشگاه‌هاى عميقى دارد كه ممكن است در آنِ واحد به پرتگاه هلاكت چنان افتد كه ديگر نتواند از براى خود چاره بكند ، بلكه در صدد چاره‌جويى هم برنيايد ؛ بلكه شايد شفاعت شافعين هم شامل حال او نشود . نَعُوذُ باللَّه مِنْها .\r\n\r\nفصل در مشارطه و مراقبه و محاسبه است\r\nو از امورى كه لازم است از براى مجاهد ، مشارطه و مراقبه و محاسبه است .\r\n« مشارطه » آن است كه در اوّل روز مثلًا با خود شرط كند كه امروز بر خلاف فرمودهء خداوند - تبارك و تعالى - رفتار نكند . و اين مطلب را تصميم بگيرد . و معلوم است يك روز خلاف نكردن امرى است خيلى سهل ، انسان مىتواند به آسانى از عهده برآيد . تو عازم شو و شرط كن و تجربه نما ببين چقدر سهل است . ممكن است شيطان و جنود آن ملعون بر تو اين امر را بزرگ نمايش دهند ، ولى اين از تلبيسات آن ملعون است ؛ او را از روى واقع و قلب لعن كن ، و اوهام باطله را از قلب بيرون كن ، و يك روز تجربه كن ، آن وقت تصديق خواهى كرد .\r\nو پس از اين مشارطه ، بايد وارد « مراقبه » شوى . و آن چنان است كه در تمام مدّت شرط ، متوجه عمل به آن باشى ؛ و خود را ملزم بدانى به عمل كردن به آن ؛ و اگر خداى نخواسته در دلت افتاد كه امرى را مرتكب شوى كه خلاف فرمودهء خداست ، بدان‌كه اين از شيطان و جنود اوست كه مىخواهند تو را از شرطى كه كردى بازدارند . به آنها لعنت كن و از شرّ آنها به خداوند پناه ببر ؛ و آن خيال باطل را از دل بيرون نما ؛ و به شيطان\r\n\r\n","description":"","footnote":"","page_name":" 16 ","page_number":32},
  {"content":"\r\n\r\nبگو كه من يك امروز با خود شرط كردم كه خلاف فرمان خداوند تعالى نكنم ، ولىنعمت من سال‌هاى دراز است به من نعمت داده ، صحت و سلامت و امنيت مرحمت فرموده و مرحمت‌هايى كرده كه اگر تا ابد خدمت او كنم از عهدهء يكى از آنها برنمىآيم ، سزاوار نيست يك شرط جزئى را وفا نكنم . اميد است - ان شاء اللَّه - شيطان طرد شود و منصرف گردد و جنود رحمان غالب آيد . و اين مراقبه با هيچ يك از كارهاى تو ، از قبيل كسب و سفر و تحصيل و غيرها ، منافات ندارد .\r\nو به همين حال باشى تا شب كه موقع « محاسبه » است . و آن عبارت است از اين‌كه حساب نفس را بكشى در اين شرطى كه با خداى خود كردى كه آيا بجا آورد ، و با ولىنعمت خود در اين معاملهء جزئى خيانت نكردى ؟ اگر درست وفا كردى ، شكر خدا كن در اين توفيق ، و بدان‌كه يك قدم پيش رفتى و مورد نظر الهى شدى ؛ و خداوند - ان شاء اللَّه - تو را راهنمايى مىكند در پيشرفت امور دنيا و آخرت ، و كار فردا آسان‌تر خواهد شد . چندى به اين عمل مواظبت كن ، اميد است ملكه گردد از براى تو ، به‌طورىكه از براى تو ، كار خيلى سهل و آسان شود ؛ بلكه آن وقت لذت مىبرى از اطاعت فرمان خدا و از ترك معاصى در همين عالم ، با اين‌كه اين‌جا عالَم جزا نيست لذت مىبرى و جزاى الهى اثر مىكند و تو را ملتذّ مىنمايد .\r\nو بدان‌كه خداى تبارك و تعالى تكليف شاق بر تو نكرده و چيزى كه از عهدهء تو خارج است و در خور طاقت تو نيست بر تو تحميل نفرموده ، لكن شيطان و لشكر او كار را بر تو مشكل جلوه مىدهند . و اگر خداى نخواسته در وقت محاسبه ديدى سستى و فتورى شده در شرطى كه كردى ، از خداى تعالى معذرت بخواه و بنا بگذار كه فردا مردانه به عمل شرط قيام كنى . و به اين حال باشى تا خداى تعالى ابواب توفيق و سعادت را بر روى تو باز كند و تو را به صراط مستقيم انسانيت برساند .\r\n\r\n","description":"","footnote":"","page_name":" 17 ","page_number":33},
  {"content":"\r\n\r\n\r\nفصل در تذكّر است\r\nو از امورى كه انسان را معاونت كامل مىنمايد در مجاهدهء با نفس و شيطان ، و بايد انسان سالك مجاهد خيلى مواظب آن باشد ، « تذكّر » است . و ما اين مقام را به ذكر آن ختم مىكنيم با اين‌كه خيلى از مطالب باقى است . و آن در اين مقام عبارت است از ياد خداى تعالى و نعمت‌هايى كه به انسان مرحمت فرموده .\r\nبدان‌كه از امور فطريه ، كه هر انسان جبلّتاً و فطرتاً بدان حكم مىكند ، احترام مُنعِم است « 1 » . و هر كس در كتاب ذات خود اگر تأمّلى كند ، مىبيند كه مسطور است كه بايد از كسى كه به انسان نعمتى داد احترام كند . و معلوم است هر چه نعمت بزرگ‌تر باشد و منعم در آن انعام بىغرض‌تر باشد ، احترامش در نظر فطرت لازم‌تر و بيشتر است . مثلًا فرق واضح است در احترام بين كسى كه به شما يك اسب مىدهد و آن منظور نظرش هست ، با كسى كه يك ده ششدانگى بدهد و در اين دادن منّتى هم نگذارد . مثلًا اگر دكترى شما را از كورى نجات داد فطرتاً او را احترام مىكنيد ، و اگر از مرگ نجات داد بيشتر احترام مىكنيد . اكنون ملاحظه كن نعمت‌هاى ظاهره و باطنه كه مالك الملوك - جلّ شأنه - به ما مرحمت كرده كه اگر جنّ و انس بخواهند يكى از آنها را به ما بدهند نمىتوانند و ما از آن غفلت داريم . مثلًا اين هوايى كه ما شب و روز از آن استفاده مىكنيم و حيات ما و همهء موجودات محيط بسته به وجود آن است ، كه اگر يك ربع ساعت نباشد هيچ حيوانى زنده نمىماند ، چه نعمت بزرگى است ؛ كه اگر تمام جنّ و انس بخواهند شبيه آن را به ما بدهند عاجزند . و همين‌طور قدرى متذكر شو ساير نعم الهى را از قبيل صحّت بدن [ و 
  ] قواى ظاهره از قبيل : چشم و گوش و ذوق و لمس ، و قواى باطنه از قبيل : خيال و وهم و عقل و غير آن ، كه هر يك منافعى دارد كه حدّ ندارد .\r\nتمام اينها را مالك الملوك به ما عنايت فرموده بدون اين‌كه از او بخواهيم ؛ و بدون اين‌كه\r\n\r\n\r\n","description":"","footnote":"\r\n( 1 ) - ر . ك : كشف المراد ، ص 409 .\r\n","page_name":" 18 ","page_number":34},
  {"content":"\r\n\r\nبه ما منّتى تحميل فرمايد . و به اينها نيز اكتفا نفرموده و انبيا و پيغمبران فرستاده و كتبى فرو فرستاده و راه سعادت و شقاوت و بهشت و جهنم را به ما نموده ؛ و هر چه محتاج به او بوديم در دنيا و آخرت به ما عنايت فرموده ، بدون اين‌كه به طاعت و عبادت ما احتياجى داشته باشد ؛ يا به حال او طاعت و معصيت ما فرقى كند . فقط از براى نفع خود ما امر و نهى فرموده . بعد از تذكر اين نعمت‌ها و هزاران نعمت‌هاى ديگر ، كه حقيقتاً از شمردن كلّيات آن تمام بشر عاجز است چه برسد به جزئيات آن ، آيا در فطرت شما احترام همچو منعمى لازم است ؟ و آيا خيانت نمودن به همچو ولىنعمتى در نظر عقل چه حالى دارد ؟\r\nو نيز از امورى كه در فطرت ثبت و مسطور است ، احترام شخص بزرگ و عظيم است . اين همه احتراماتى كه مردم از اهل دنيا و ثروت مىكنند و از سلاطين و بزرگان مىنمايند ، براى اين است كه آنها را بزرگ و عظيم تشخيص داده‌اند . آيا چه عظمتى به عظمت و بزرگى مالك الملوك است كه دنياى پست و مخلوق ناقابل آن ، كه كوچك‌ترين عوالم است و تنگ‌ترين نشآت است ، تاكنون عقل هيچ موجودى به آن نرسيده ؟ بلكه به همين منظومهء شمسى خودمان ، كه از منظومات شمسى ديگر كوچك‌تر و در پيش شموس ديگر قدر محسوس ندارد ، مستكشفين بزرگ دنيا اطلاع پيدا نكرده‌اند . آيا اين عظيم كه با يك اشاره اين همه عوالم و هزاران هزار عوالم غيبيه را خلق فرموده لازم الاحترام نيست در فطرت عقل ؟\r\nو نيز ، حاضر در كتاب فطرت ، لازم الاحترام است . مىبينيد كه اگر انسان از كسى خداى نكرده بدگويى كند در غيابش ، اگر حاضر شد فطرتاً سكوت مىكند و از او احترام مىنمايد . و معلوم است خداى تبارك و تعالى در همه جا حاضر و تمام ممالك وجود در تحت نظر او اداره مىشود ؛ بلكه همه نفسِ حضور و همهء عالمْ محضر ربوبيت است .\r\nاكنون متذكر شو اى نفس خبيث نويسنده كه چه ظلمى است بزرگ و چه گناهى است عظيم اگر معصيت همچو عظيمى را به نعمت خودش كه قواى تو است در محضر مقدس خودش بنمايى . آيا اگر داراى يك خردله حيا باشى ، نبايد از خجلت آب شوى و به زمين فرو به روى ؟\r\n\r\n","description":"","footnote":"","page_name":" 19 ","page_number":35},
  {"content":"\r\n\r\nپس ، اى عزيز متذكر عظمت خداى خودت باش ؛ و متذكر نعمت‌ها و مرحمت‌هاى او شو ؛ و متذكر حضور باش ؛ و ترك كن نافرمانى او را ؛ و در اين جنگ بزرگ بر جنود شيطان غلبه كن ؛ و مملكت خود را مملكت رحمانى و حقّانى كن ؛ و به جاى جنود شيطان محل اقامت لشكر حق تعالى نما ، تا آن‌كه خداوند - تبارك و تعالى - تو را توفيق دهد در مجاهدهء مقام ديگر و در ميدان جنگ بزرگ‌تر كه در پيش است ؛ و آن جهاد نفس است در عالم باطن و مقام دوم نفس كه - ان شاء اللَّه - به آن اشاره مىكنيم .\r\nو باز تذكر دهم كه در هر حال به خود اميدى نداشته باش كه از غير خداى تعالى از كسى كارى برنمىآيد . و از خود حق تعالى با تضرّع و زارى توفيق بخواه كه تو را در اين مجاهده اعانت فرمايد تا بلكه - ان شاء اللَّه - غالب آيى . إنّه وليّ التوفيق .\r\n\r\nمقام دوم نشئه ملكوت و باطن و در آن چند فصل است :\r\n\r\nفصل : نزاع جنود رحمانى و شيطانى در باطن نفس\r\n
  ] بدان‌كه از براى نفس انسانى يك مملكت و مقام ديگر است كه آن مملكت باطن و نشئهء « ملكوت » اوست كه جنود نفس در آن‌جا بيشتر و مهمتر از مملكت ظاهر است . و نزاع و جدال بين جنود رحمانى و شيطانى در آن‌جا عظيم‌تر و مغالبه در آن نشئه بيشتر و با اهميت‌تر است . بلكه هر چه در مملكت ظاهر است از آن‌جا تنزّل كرده و ظهور در « مُلك » نموده ؛ و اگر هر يك از جنود رحمانى و شيطانى در آن مملكت غالب آيند ، در اين مملكت نيز غالب شوند . و جهاد نفس در اين مقام پيش مشايخ عظام از اهل سلوك و اخلاق خيلى اهمّيت دارد ؛ بلكه مىتوان سرچشمهء تمام سعادات و شقاوات و درجات و دركات را آن مقام دانست . انسان بايد خيلى ملتفت خود در اين جهاد باشد .\r\nممكن است خداى نخواسته به واسطهء مغلوبيت جنود رحمانى در آن مملكت و خالى گذاشتن آن را براى غاصبين و نااهل‌ها از جنود شيطان ، هلاكت هميشگى از براى\r\n\r\n","description":"","footnote":"","page_name":" 20 ","page_number":36},
  {"content":"\r\n\r\nانسان پيدا شود كه قابل جبران نباشد ، و شفاعت شافعين شامل حال او نگردد ؛ و ارحم الراحمين - نعوذ باللَّه - نيز به نظر سخط و غضب به او نگاه كند ؛ بلكه شفعاء او خصماء او شوند . واى بر كسى كه شفيع او خصمش شود .\r\nخدا مىداند چه عذاب‌هايى و ظلمت‌هايى و سختىهايى و بدبختىهايى دنبال اين غضب الهى و دشمنى اولياى حق است كه تمام آتش‌هاى جهنم و تمام زقّوم‌ها و مارها و عقرب‌ها پيش آن هيچ است . خدا نكند آنچه حكما و عرفا و اهل رياضت و سلوك خبر مىدهند راجع به اين عذاب‌ها ، به سر ما ضعفا و بيچارگان بيايد ، كه تمام عذاب‌ها كه تصور مىكنيد پيش آن سهل و آسان است ، و تمام جهنم‌ها كه شنيديد پيش آن رحمت و بهشت است .\r\nغالباً وصف جهنم و بهشت كه در كتاب خدا و اخبار انبيا و اوليا شده جهنم و بهشت اعمال است كه از براى جزاى عمل‌هاى خوب و بد تهيه شده است . گاهى اشارهء خفيه‌اى نيز به بهشت و جهنم اخلاق كه اهمّيتش بيشتر است شده ؛ و گاهى هم به بهشت لقاء و جهنم فراق ، كه از همه مهمتر است ، گرديده ؛ ولى همه در پرده و از براى اهلش . من و تو اهلش نيستيم ، ولى خوب است منكر هم نشويم و ايمان داشته باشيم به هر چه خداوند تعالى و اوليايش فرموده‌اند ؛ شايد اين ايمان اجمالى هم براى ما فايده داشته باشد .\r\nگاهى هم ممكن است كه انكار بىجا و ردّ بىموقع و بدون علم و فهم براى ما ضررهاى خيلى زياد داشته باشد ؛ و اين دنيا عالم التفات به آن ضررها نيست . مثلًا تا شنيدى فلان حكيم يا فلان عارف يا فلان مرتاض چيزى گفت كه به سليقهء شما درست در نمىآيد و با ذائقهء شما گوارا نيست ، حمل به باطل و خيال مكن . شايد آن مطلب ، منشأ داشته باشد از كتاب و سنت و عقل ، و شما به آن برنخورده باشيد . چه فرق مىكند كه يك نفر فقيه يك فتوا بدهد ، از باب ديات مثلًا ، كه شما كمتر ديده‌ايد . و شما بدون مراجعه به مدركش رد كنيد او را ، يا آن‌كه يك نفر سالك الىاللَّه يا عارف باللَّه يك حرف بزند راجع به معارف الهيه يا راجع به احوال بهشت و جهنم ، و شما بدون مراجعه به مدركش او را رد كنيد ، سهل است توهين كنيد يا جسارت نماييد . ممكن است آن شخصى كه اهل آن وادى است و صاحب آن فن است يك مدركى از كتاب خدا داشته باشد ، يا از اخبار ائمهء هدى داشته\r\n\r\n","description":"","footnote":"","page_name":" 21 ","page_number":37},
  {"content":"\r\n\r\nباشد ، و شما به آن برنخورده باشيد ؛ آن وقت شما ردّ خدا و رسول كرديد بدون عذر موجّه . و معلوم است « به سليقهء من درست نبود » يا « علم من به اين‌جا نرسيده بود » يا « از اهل منبر بر خلاف آن شنيدم » عذر نيست .\r\nدر هر حال ، از مقصود نگذرم . آنچه آنها راجع به بهشت اخلاق و ملكات و جهنّم اخلاق و دركات گفته‌اند مصيبتى است كه طاقت شنيدنش را هم نداريم .\r\nپس اى عزيز فكرى كن و چاره‌جويى نما و راه نجاتى و وسيلهء خلاصى از براى خود پيدا كن . و به خداى ارحم الراحمين پناه ببر ؛ و در شب‌هاى تاريك با تضرّع و زارى از آن ذات مقدّس تمنّا كن كه تو را اعانت كند در اين جهاد نفس ، تا - ان شاء اللَّه - غالب شوى و مملكت [ باطن 
  ] را رحمانى گردانى و جنود شيطان را از آن بيرون كنى ؛ و خانه را به دست صاحبش دهى تا سعادت‌ها و بهجت‌ها و رحمت‌هايى خداوند به تو عطا فرمايد كه تمام چيزهايى كه شنيدى از وصف بهشت و حور و قصور پيش آنها چيزى نباشد ؛ و آن سلطنت كليهء الهيه است كه خبر دادند اولياى خدا از اين ملّت بيضاى حنيف ؛ و بالاتر از آن چيزهايى است كه نه گوش احدى شنيده و نه چشمى ديده و نه به قلب بشرى خطور كرده « 1 » .\r\n\r\nفصل در اشاره به بعضى قواى باطنيه است\r\nبدان‌كه خداوند تبارك و تعالى به يد قدرت و حكمتش در عالَم غيب و باطن نفس قوايى خلق فرموده داراى منافع بىشمار و آنچه مورد بحث ما است در اين مورد سه قوّه است و آن « واهمه » و « غضبيه » و « شهويه » است . و هر يك از اين قوا منافع كثيره دارند از براى حفظ نوع و شخص و تعمير دنيا و آخرت ، كه علما ذكر كرده‌اند و اكنون\r\n\r\n\r\n","description":"","footnote":"\r\n( 1 ) - اشاره است به حديث ، پيغمبر صلى الله عليه و آله و سلم كه فرمودند : « إنَّ اللَّه يَقُولُ أَعْدَدْتُ لِعِبادِيَ الصّالحينَ مالا عَيْنٌ رَأَتْ وَلا أُذُنٌ سَمِعَتْ وَلا خَطَرَ عَلى قَلْبِ بَشَرٍ . . . » ؛ « همانا خداوند مىگويد براى بندگان شايسته‌ام چيزها آماده كرده‌ام كه نه چشمى ديده و نه گوشى شنيده و نه به قلب بشرى گذر كرده است . . . » . ( مجمع البيان ، ج 8 ، ص 518 ؛ بحار الأنوار ، ج 8 ، ص 191 ، حديث 168 )\r\n","page_name":" 22 ","page_number":38},
  {"content":"\r\n\r\nما را به آن احتياجى نيست . و آنچه لازم است در اين مقام تنبّه دهم آن است كه اين سه قوّه سرچشمهء تمام ملكات حسنه و سيّئه و منشأ تمام صور غيبيهء ملكوتيه است .\r\nو تفصيل اين اجمال آن‌كه انسان همين‌طور كه در اين دنيا يك صورت مُلكى دنياوى دارد ، كه خداوند - تبارك و تعالى - آن را در كمال حسن و نيكويى و تركيب بديع خلق فرموده كه عقول تمام فلاسفه و بزرگان در آن متحيّر است و علم معرفة الاعضاء و تشريح تاكنون نتوانسته است معرفت درستى به حال آن پيدا كند و خداوند انسان را از بين مخلوقات امتياز داده به حسن تركيب و جمال نيكو منظر ، كذلك از براى او يك صورت و شكل ملكوتى غيبى است ، كه آن صورت تابع ملكات نفس و خُلق باطن است در عالم بعد از موت ، چه برزخ باشد يا قيامت . انسان اگر خُلق باطن و ملكه و سريره‌اش انسانى باشد ، صورت ملكوتى او نيز صورت انسانى است . ولى اگر ملكاتش غير ملكات انسانى باشد ، صورتش انسانى نيست و تابع آن سريره و ملكه است . مثلًا اگر ملكهء شهوت و بهيميت بر باطن او غلبه كند و حُكم مملكت باطن ، حكم بهيمه شود ، انسان صورتِ ملكوتيش صورت يكى از بهائم است مناسب با آن خُلق . و اگر ملكهء غضب و سبعيّت بر باطن و سريره‌اش غلبه كند و حكم مملكت باطن و سريره حُكم سبع شود ، صورت غيبيهء ملكوتيه صورت يكى از سباع است . و اگر وهم و شيطنت ملكه شد و باطن و سريره‌اش داراى ملكات شيطانيه شد ، از قبيل خدعه ، تقلب ، نميمه ، غيبت ، صورت غيب و ملكوتش صورت يكى از شياطين است به مناسبت آن . و گاهى ممكن است به طريق تركيب ، دو ملكه يا چند ملكه منشأ صورت ملكوتى شود . آن وقت به شكل هيچ‌يك از حيوانات نمىشود ، بلكه صورت غريبى پيدا مىكند كه هيچ آن صورت مدهش و موحش بدتركيب در اين عالم سابقه ندارد . از پيغمبر خدا - صلّى اللَّه عليه و آله - نقل شده كه بعضى مردم در قيامت محشور مىشوند به صورت‌هايى كه نيكوست پيش آنها ميمون [ ها 
  ] و انترها « 1 » . بلكه ممكن است از براى يك نفر در آن عالَم چند\r\n\r\n\r\n","description":"","footnote":"\r\n( 1 ) - « يُحْشَرُ بَعْضُ النَّاسِ عَلى صُوَرٍ يَحْسُنُ عِنْدَها القِرَدَةُ وَالْخَنازيرُ » . ( تفسير القرآن الكريم ، ابن عربي ( تأويلات القرآن الكريم ، ملا عبدالرزاق كاشانى ) ، ج 1 ، ص 57 ؛ المبدأ و المعاد ، ص 327 ؛ علم اليقين ، ج 2 ، ص 901 )\r\n","page_name":" 23 ","page_number":39},
  {"content":"\r\n\r\nصورت باشد ؛ زيرا كه آن عالَم مثل اين عالم نيست كه يك چيز بيش از يك صورت قبول نكند . و اين مطلب مطابق با برهان نيز هست و در محل خود مقرّر است .\r\nو بدان كه ميزان در اين صور مختلفه ، كه يكى از آنها انسان است ، و باقى چيزهاى ديگر ، وقت خروج نفس است از اين بدن و پيدا شدن مملكت برزخ و غلبهء سلطان آخرت كه اوّلش در برزخ است . در وقت خروج از بدن با هر ملكه‌اى از دنيا رفت با آن ملكه صورت آخرتى مىگيرد ، و چشم ملكوتى برزخى او را مىبيند ؛ و خود او هم وقت گشودن چشم برزخى خود را به هر صورتى هست مىبيند ، اگر چشم داشته باشد .\r\nلازم نيست كسى كه در اين دنيا به صورتى هست آن‌جا هم به همان صورت باشد .\r\nخداى تعالى مىفرمايد [ به 
  ] نقل از بعضى كه در وقت حشر مىگويند : \" خدايا چرا مرا كور محشور كردى با آن‌كه در دنيا چشم داشتم ؟ \" جواب مىفرمايد : \" چون تو آيات ما را فراموش كردى امروز فراموش شدى \" « 1 » .\r\nاى بيچاره ، تو چشم مُلكى ظاهربين داشتى ، ولى باطن و ملكوتت كور بود . كورى خودت را حالا ادراك كردى ، و الّا از اوّل كور بودى ؛ چشم بصيرت باطنى كه آيات خدا را به آن مىبينند نداشتى .\r\nاى بيچاره ، تو قامت مستقيم و صورت خوش تركيب مُلكى دارى ، ميزان ملكوت و باطن ، غير از اين است ؛ بايد استقامت باطنى پيدا كنى تا مستقيم القامة در قيامت باشى .\r\nبايد روحت روح انسانى باشد تا صورت عالم برزخ و آخرتت صورت انسان باشد . تو گمان مىكنى كه عالم غيب و باطن ، كه عالَم كشف سراير و ظهور ملكات است ، مثل عالم ظاهر و دنيا است كه اختلاط و اشتباه در كار باشد : چشم و گوش و دست و پا و ساير اعضايت ، همه با زبان‌هاى ملكوتى ، بلكه به قول بعضى با صورت‌هاى ملكوتى ، شهادت به هر چه كردى مىدهند .\r\n\r\n\r\n","description":"","footnote":"\r\n( 1 ) -   قالَ رَبِّ لِمَ حَشَرْتَنِي أَعْمى وَ قَدْ كُنْتُ بَصِيراً * قالَ كَذلِكَ أَتَتْكَ آياتُنا فَنَسِيتَها وَ كَذلِكَ الْيَوْمَ تُنْسى   . ( طه ( 20 ) : 125 - 126 )\r\n","page_name":" 24 ","page_number":40},
  {"content":"\r\n\r\nهان اى عزيز گوش دل باز كن و دامن همت به كمر زن و به حال بدبختى خود رحم كن ، شايد بتوانى خود را به صورت انسان گردانى و از اين عالم به صورت آدمى بيرون روى كه آن وقت از اهل نجات و سعادتى . مبادا گمان كنى اينها موعظه و خطابه است ؛ اينها همه نتيجهء برهان حِكمى حكماى عظام و كشف اصحاب رياضت و اخبار صادقين و معصومين است ؛ در اين اوراق بناى اقامهء برهان و نقل اخبار و آثار زياد نيست .\r\n\r\nفصل در بيان جلوگيرى انبيا از اطلاق طبيعت\r\nبدان‌كه وهم و غضب و شهوت ممكن است از جنود رحمانى باشند و موجب سعادت و خوشبختى انسان گردند ، اگر آنها را تسليم عقل سليم و انبياء عظيم‌الشأن نمايى . و ممكن است از جنود شيطانى باشند ، اگر آنها را سرخود گردانى و « وهم » را بر آن دو قوّه با اطلاق عنان ، حكومت دهى . و اين نيز پوشيده نماند كه هيچ‌يك از انبياء عظام - عليهم السلام - جلو شهوت و غضب و وهم را به‌طور كلى نگرفته‌اند ، و هيچ داعى الىاللَّه تاكنون نگفته است بايد شهوت را به‌كلى كشت و نائرهء غضب را به‌كلى خاموش كرد و تدبير « وهم » را از دست داد ؛ بلكه فرموده‌اند بايد جلو آنها را گرفت كه در تحت ميزان عقلى و قانون الهى انجام وظيفه دهند ؛ زيرا اين قوا هر يك مىخواهند كار خود را انجام دهند و به مقصود خويش نائل شوند اگر چه مستلزم فساد و هرج و مرج هم شود . مثلًا نفس بهيمى مستغرق شهوت خودسر عنان‌گسيخته مىخواهد مقصد و مقصود خود را انجام دهد ، اگر چه به زناى با محصنات در خانهء كعبه باشد . و نفس غَضوب خودسر مىخواهد انجام مطلوب خود دهد ، اگر چه مستلزم قتلِ انبيا و اوليا گردد . و نفس داراى واهمهء شيطانيه مىخواهد كار خود را انجام دهد ، اگر چه مستلزم فساد در ارض باشد و عالم درهم و برهم گردد .\r\nانبيا - عليهم السلام - آمدند ، قانون‌ها آوردند و كتاب‌هاى آسمانى بر آنها نازل شد كه جلوگيرى از اطلاق و زياده‌روى طبيعت كنند و نفس انسانى را در تحت قانون عقل و\r\n\r\n","description":"","footnote":"","page_name":" 25 ","page_number":41},
  {"content":"\r\n\r\nشرع درآورند و آن را مرتاض و مؤدَّب كنند كه خارج از ميزان عقل و شرع رفتار نكند .\r\nپس هر نفسى كه با قوانين الهيه و موازين عقليه ملكات خود را تطبيق كرد ، سعيد است و از اهل نجات مىباشد ؛ و الّا پناه ببرد به خداى تبارك و تعالى از آن شقاوت‌ها و بدبختىها و ظلمت‌ها و سختىها كه در پيش دارد و از آن صورت‌هاى موحشه و مدهشه كه در برزخ و قبر و در قيامت و جهنم مصاحب اوست ، و از نتيجهء ملكات و اخلاق فاسده كه پايبند اوست .\r\n\r\nفصل در بيان ضبط خيال است\r\nبدان‌كه اوّل شرط از براى مجاهد در اين مقام و مقامات ديگر ، كه مىتوا [ ند 
  ] منشأ غلبه بر شيطان و جنودش شود ، حفظ طائر خيال است . چون كه اين خيال مرغى است بس پرواز كُن كه در هر آنى به شاخى خود را مىآويزد ؛ و اين موجب بسى از بدبختىهاست . و خيال يكى از دستاويزهاى شيطان است كه انسان را به واسطهء آن بيچاره كرده به شقاوت دعوت مىكند .\r\nانسان مجاهد كه درصدد اصلاح خود برآمده و مىخواهد باطن را صفايى دهد و از جنود ابليس آن را خالى كند ، بايد زمام خيال را در دست گيرد و نگذارد هر جا مىخواهد پرواز كند ؛ و مانع شود از اين‌كه خيال‌هاى فاسدِ باطل براى او پيش آيد ، از قبيل خيال معاصى و شيطنت ؛ هميشه خيال خود را متوجه امور شريفه كند . و اين اگر چه در اوّل امر قدرى مشكل به نظر مىرسد و شيطان و جنودش آن را به نظر بزرگ جلوه مىدهند ، ولى با قدرى مراقبت و مواظبت امر سهل مىشود .\r\nممكن است براى تجربه ، تو نيز چندى درصدد جمع خيال باشى و مواظبت كامل از آن كنى ، هر وقت مىخواهد متوجه امر پستى و خسيسى شود ، آن را منصرف كنى و متوجه كنى به امور ديگر ، از قبيل مباحات يا امور راجحهء شريفه . اگر ديدى نتيجه گرفتى ، شكر خداى تعالى كن بر اين توفيق ؛ و اين مطلب را تعقيب كن شايد خداى تو به\r\n\r\n","description":"","footnote":"","page_name":" 26 ","page_number":42},
  {"content":"\r\n\r\nرحمت خود راهى براى تو باز كند از ملكوت كه هدايت شوى به صراط مستقيم انسانيت و كار سلوك الىاللَّه تعالى براى تو آسان شود .\r\nو ملتفت باش كه خيالات فاسدهء قبيحه و تصورات باطله از القائات شيطان است كه مىخواهد جنود خود را در مملكت باطن تو برقرار كند ؛ و تو كه مجاهدى با شيطان و جنودش و مىخواهى صفحهء نفس را مملكت الهى [ و 
  ] رحمانى كنى ، بايد مواظب كيد آن لعين باشى و اين اوهام بر خلاف رضاى حق تعالى را از خود دور نمايى تا - إن شاء اللَّه - در اين جنگ داخلى اين سنگر را كه خيلى مهم است از دست شيطان و جنودش بگيرى ، كه اين سنگر به منزلهء سرحدّ است ، اگر اين‌جا غالب شدى اميدوار باش .\r\nو اى عزيز ، از خداى تبارك و تعالى در هر آن استعانت بجوى و استغاثه كن در درگاه معبود خود ، و با عجز و الحاح عرض كن :\r\nبار الها ! شيطان دشمن بزرگى است كه طمع بر انبيا و اولياء بزرگ تو داشته و دارد ، تو خودت با اين بندهء ضعيف گرفتار امانى و اوهام باطله و خيالات و خرافات عاطله همراهى كن كه بتواند از عهدهء اين دشمن قوى برآيد ؛ و در اين ميدان جنگ با اين دشمن قوى كه سعادت و انسانيت مرا تهديد مىكند تو خودت با من همراهى فرما كه بتوانم جنود او را از مملكت خاص تو خارج كنم و دست اين غاصب را از خانهء مختصّ به تو كوتاه نمايم .\r\n\r\nفصل در موازنه است\r\nو از چيزهايى كه انسان را در اين سلوك معاونت مىكند و انسان بايد مواظب آن باشد « موازنه » است . و آن چنان است كه انسان عاقل منافع و مضارّ هر يك از اخلاق فاسده و ملكات رذيله را كه زاييده شدهء شهوت و غضب و واهمه است ، كه سرخودند و در تحت تصرف شيطان ، مقايسه كند با منافع و مضارّ هر يك از اخلاق حسنه و فضائل نفسانيه و ملكات فاضله كه زاييده شدهء اينهاست كه در تحت تصرّف عقل و شرع‌اند . و\r\n\r\n","description":"","footnote":"","page_name":" 27 ","page_number":43},
  {"content":"\r\n\r\nملاحظه كند آيا كدام يك را خوب است اقدام كند .\r\nمثلًا منافعى كه از براى نفسى كه داراى شهوت مطلق‌العنان است و آن در او رسوخ پيدا كرده و ملكهء مستقرّه شده و از آن ملكات بسيارى پيدا شده و رذائل بىشمارى فراهم آمده اين است كه به هر فجورى دسترسى پيدا كند مضايقه نكند ، و هر مالى از هر راهى به دستش مىآيد از آن روبرگردان نباشد ، و هر چه مطابق با ميل او است مرتكب شود ، و اگر چه مستلزم هر امر فاسدى گردد .\r\nو منافع غضب كه ملكهء نفس شد و از آن ملكات و رذائل ديگر پيدا شد آن است كه به هر كس دستش رسيد با قهر و غلبه ظلم كند ، و هر كس با او مختصر مقاومتى كند هر چه بتواند با او بكند ، و با اندك ناملايمى جنگ و غوغا به پا كند ، و به هر وسيله شده مضارّ ناملايمات خود را از خود دور كند ولو منجر به هر فسادى در عالم هم بشود .\r\nو همين‌طور منافع نفس صاحب واهمهء شيطانيه كه در آن اين ملكه رسوخ پيدا كرده اين است كه با هر شيطنت و خدعه شده كار غضب و شهوت را راه بيندازد ، و با هر نقشهء باطله شده بر بندگان خدا رياست كند ، گرچه به بيچاره نمودن يك عائله باشد يا به بينوا نمودن يك شهر يا مملكت .\r\nاينها منافعى است كه اين قوا دارند در صورتى كه در تحت تصرف شيطان باشند .\r\nدر صورتى كه وقتى درست فكر كنيد و ملاحظهء حال اين اشخاص را بنماييد ، هر كس هر چه قوى هم باشد و هر قدر به آمال و آرزويش هم برسد ، باز هزار يك آمالش را به دست نياورده ؛ بلكه در اين عالم ممكن نيست آمال انسان اداره شود و هر كس به آرزويش برسد ، براى اين‌كه اين عالم دار مزاحمت است و موادّ اين عالم از اجراى ارادهء ما تعصّى دارند ، و ميل و آرزوى ما نيز محدود به حدّى نيست . مثلًا قوّهء شهويه در انسان طورى است كه اگر زن‌هاى يك شهر - به فرض محال - به دست او بيايد ، باز متوجه زن‌هاى شهر ديگر است . و اگر از يك مملكت نصيبش شد ، متوجه مملكت ديگر است . و هميشه آنچه ندارد مىخواهد . با اين‌كه اينها كه گفته شد فرضى است محال و خيالى است خام ، با وجود اين تنور شهوت باز فروزان است و انسان به آرزوى خود نرسيده .\r\n\r\n","description":"","footnote":"","page_name":" 28 ","page_number":44},
  {"content":"\r\n\r\nو همين‌طور قوّهء غضب در انسان طورى مخلوق است كه اگر مالك‌الرقاب مطلق يك مملكت شود ، متوجه مملكت ديگر مىشود كه آن را به دست نياورده . بلكه هر چه به دستش بيايد ، در او اين قوه زيادتر مىشود . هر كس منكر است مراجعه به حال خود كند و به حال اهل اين عالم از قبيل سلاطين و متموّلين و صاحبان قدرت و حشمت ، آن وقت خود تصديق ما را مىكند .\r\nپس انسان هميشه عاشق چيزى است كه ندارد و به دست او نيست . و اين فطرتى است كه مشايخ عظام و حكماى بزرگ اسلام ، خصوصاً استاد و شيخ ما در معارف الهيه ، جناب عارف كامل ، آقاى آقا ميرزا محمد على شاه‌آبادى ، روحى له الفداء ، به آن كثيرى از معارف الهيه را ثابت مىفرمايند « 1 » كه آنها به مقصد ما مربوط نيست .\r\nدر هر حال وقتى كه انسان فرضاً به مقاصد خود برسد ، آيا استفادهء او چند وقت است ؟ آيا قواى جوانى تا چند وقت برقرار است ؟ وقتى بهار عمر رو به خزان گذاشت ، نشاط از دل و قوّه از اعضا مىرود : ذائقه از كار مىافتد ؛ طعم‌ها درست ادراك نمىشود ؛ چشم و گوش و قوهء لمس و قواى ديگر بىكاره مىشوند ؛ لذّات به‌كلى ناقص يا نابود مىشود . امراض مختلفه هجوم مىآورد ؛ جهاز هضم و جذب و دفع و جهاز تنفس كار خود را نمىتواند انجام دهد ؛ جز آه سرد و دل پر درد و حسرت و ندامت چيزى براى انسان باقى نمىماند .\r\nپس مدت استفادهء انسان از اين قواى جسمانى ، از بعد از تميز و فهم خوب و بد تا زمان افتادن قوا از كار يا ناقص شدن آنها ، بيش از سى چهل سال براى مردم قوىالبنيه و صحيح و سالم نيست ؛ آن هم در صورتى كه به امراض و گرفتارىهاى ديگر كه همه روزه مىبينيم و غافل هستيم برنخورد .\r\nمن عجالتاً براى جنابعالى فرض مىكنم در عالم خيال - كه مايه ندارد ! - صد و پنجاه سال عمر و فراهم بودن تمام بساط شهوت و غضب و شيطنت ، و فرض مىكنم كه هيچ\r\n\r\n\r\n","description":"","footnote":"\r\n( 1 ) - ر . ك : رشحات البحار ، كتاب الإنسان و الفطرة ، ص 35 ، 48 ، 241 و 253 ؛ شذرات المعارف ، ص 126 ، شذرهء ششم .\r\n","page_name":" 29 ","page_number":45},
  {"content":"\r\n\r\nناملايمى هم براى شما پيش‌آمد نكند ، و هيچ چيز بر خلاف مقصد شما نشود ، آيا بعد از اين مدت كم ، كه مثل باد مىگذرد ، عاقبت شما چيست ؟ آيا از اين لذّات چه ذخيره‌اى كرديد براى زندگى هميشگى خود ، براى روز بيچارگى و روز فقر و تنهايى خود ، براى برزخ و قيامت خود ، براى ملاقات ملائكهء خدا و اولياء خدا و انبياء او ؟ جز يك اعمال قبيحهء منكره كه صورت آنها را در برزخ و قيامت به شما تحويل مىدهند ، كه صورت آنها را جز خداوند - تبارك و تعالى - كس ديگر نمىداند چيست .\r\nتمام آتش دوزخ و عذاب قبر و قيامت و غير آنها را كه شنيدى و قياس كردى به آتش دنيا و عذاب دنيا ، اشتباه فهميدى ؛ بد قياس كردى . آتش اين عالم يك امر عرَضى سردى است . عذاب اين عالَم خيلى سهل و آسان است ؛ ادراك تو در اين عالَم ناقص و كوتاه است . همهء آتش‌هاى اين عالَم را جمع كنند روح انسان را نمىتواند بسوزاند ؛ آن‌جا آتشش علاوه بر اين‌كه جسم را مىسوزاند روح را مىسوزاند ، قلب را ذوب مىكند ، فؤاد را محترق مىنمايد . تمام اينها را كه شنيدى و آنچه تاكنون از هر كه شنيدى جهنم اعمال تو است كه در آن‌جا حاضر مىبينى كه خداى تعالى مىفرمايد :  وَ وَجَدُوا ما عَمِلُوا حاضِراً  « 1 » . يعنى « يافتند آنچه كرده بودند حاضر » . اين‌جا مال يتيم خوردى لذّت بردى ، خدا مىداند آن صورتى كه در آن عالَم از آن در جهنم مىبينى و آن ذلّتى كه در آن‌جا نصيب تو است چيست ؟ اين‌جا بد گفتى به مردم ، قلب مردم را سوزانيدى ، اين سوزش قلب عباد خدا را خدا مىداند چه عذابى دارد در آن دنيا ؛ وقتى كه ديدى مىفهمى چه عذابى خودت براى خودت تهيه كردى . وقتى غيبت كردى ، صورت ملكوتى او براى تو تهيه شد ، به تو ردّ مىشود ؛ با او محشورى و خواهى عذاب آن را چشيد . اينها جهنّم اعمال كه جهنّم سهل و آسان و سرد و گوارا و مال كسانى است كه اهل معصيت هستند ؛ ولى براى اشخاصى كه ملكهء فاسده و رذيلهء باطله پيدا كردند ؛ از قبيل ملكهء طمع ، حرص ، جحود ، جدال ، شره ، حبّ مال و جاه و دنيا و ساير ملكات پست ، جهنّمى است كه نمىشود تصور كرد ؛ صورت‌هايى است كه در قلب من و تو خطور نمىكند كه\r\n\r\n\r\n","description":"","footnote":"\r\n( 1 ) - الكهف ( 18 ) : 49 .\r\n","page_name":" 30 ","page_number":46},
  {"content":"\r\n\r\nاز باطن خودِ نفس ، ظهور مىكند كه اهل آن جهنّم از عذاب آنها گريزان و به وحشت هستند .\r\nدر بعضى از روايات موثّقه است كه در جهنّم يك وادى است از براى متكبّرها كه او را « سَقَرْ » مىگويند ؛ شكايت كرد به خداى تعالى از شدّت گرمى و حرارت و خواست از خداى تعالى كه اذن دهد او را نفس بكشد ؛ پس از اذن ، نفسى كشيد كه جهنّم محترق گرديد « 1 » .\r\nگاهى اين ملكات اسباب مىشود كه انسان را مخلّد در جهنم مىكند ، زيرا كه ايمان را از انسان مىگيرند ؛ مثل حسد كه در روايات صحيحهء ماست كه ايمان را حسد مىخورد ، همان‌طور كه آتش هيزم را مىخورد « 2 » . و مثل حبّ دنيا و شرف و مال كه در روايات صحيحه است كه دو گرگ اگر در گلهء بىشبان رها شود ، يكى از آنها در اوّل گله و يكى در آخرش ، زودتر آنها را هلاك نمىكنند از حبّ شرف و حبّ دنيا كه دين مؤمن را از او مىگيرد « 3 » .\r\nخدا نكند عاقبت معاصى منتهى بشود به ملكات و اخلاق ظلمانى زشت ، و آنها منتهى شود به رفتن ايمان و مردن انسان با حال كفر ، كه جهنّم كافر و جهنّم عقايد باطله از آن دو جهنّم به‌مراتب سخت‌تر و سوزان‌تر و ظلمانىتر است .\r\nاى عزيز ، در علوم عاليه ثابت شده است « 4 » كه مراتب اشتداد غير متناهى است . هر چه تو تصور كنى و تمام عقول تصور كنند شدت عذاب را ، از آن شديدتر هم ممكن\r\n\r\n\r\n","description":"","footnote":"\r\n( 1 ) - عَنْ أَبي عَبْدِاللَّه عليه السلام قالَ : « إنَّ في جَهَنَّمَ لَوادِياً لِلْمُتَكَبِّرينَ يُقالُ لَهُ : « سَقَرْ » ، شكا إلى اللَّه عَزَّ وَجَلَّ شِدَّةَ حَرِّهِ وَسَأَلَهُ أَنْ يَأْذَنَ لَهُ أَنْ يَتَنَفَّسَ ، فَتَنَفَّسَ فَأَحْرَقَ جَهَنَّمَ » . ( الكافي ، ج 2 ، ص 310 ، « كتاب الإيمان و الكفر » ، « باب الكبر » ، حديث 10 )\r\n( 2 ) - عَنْ أَبي عَبْدِاللَّه عليه السلام قالَ : « إنَّ الْحَسَدَ يَأْكُلُ الْايمانَ ، كَما تَأْكلُ النَّارُ الْحَطَبَ » . ( الكافي ، ج 2 ، ص 306 ، « كتاب الإيمان و الكفر » ، « باب الحسد » ، حديث 2 )\r\n( 3 ) - عَنْ أَبي جَعْفَرٍ عليه السلام قالَ : « ما ذِئبانِ ضارِيانِ في غَنَمٍ لَيْسَ لَها راعٍ ، هذا في أَوَّلِها وهِذا في آخِرِها بِأَسْرَعَ فيها مِنْ حُبِّ المالِ وَالشَّرَفِ في دينِ الْمؤْمِنِ » . ( الكافي ، ج 2 ، ص 315 ، « كتاب الإيمان و الكفر » ، « باب حبّ الدنيا و الحرصُ عليها » ، حديث 2 و 3 )\r\n( 4 ) - ر . ك : الحكمة المتعالية ، ج 3 ، ص 83 و 86 ؛ شرح المنظومة ، ج 2 ، ص 70 .\r\n","page_name":" 31 ","page_number":47},
  {"content":"\r\n\r\nاست . اگر برهان حكما را نديدى يا كشف اهل رياضت را باور ندارى ، تو كه بحمداللَّه مؤمنى ، انبيا - صلوات اللَّه عليهم - را صادق مىدانى ، تو كه اخبار وارده در كتب معتبرهء ما را ، كه همهء علماى اماميه قبول دارند ، درست مىدانى ، تو كه ادعيه و مناجات وارده از ائمهء معصومين - سلام اللَّه عليهم - را صحيح مىدانى ، تو كه مناجات مولاى متقيان ، امير المؤمنين - سلام اللَّه عليه - را ديدى ، تو كه مناجات سيد الساجدين - عليه السلام - را در دعاى ابوحمزه ديدى ، قدرى تأمّل كن در مضمون آنها ؛ قدرى تفكر نما در فقرات آنها . لازم نيست يك دعاى طولانى را يك دفعه با عجله و شتاب بخوانى و تفكّر در معانيش نكنى ، بنده و شما حال سيد سجّاد - عليه السلام - را نداريم كه آن دعاى مفصّل را با حال بخوانيم ، شبى يك ربع آن را ، يك ثُلْثِ آن را ، با حال بخوان و تفكّر كن در فقراتش شايد صاحب حال شوى .\r\nاز همه گذشته ، قدرى تفكّر در قرآن كن ببين چه عذابى را وعده كرده كه اهل جهنّم از مالك مىخواهند كه آنها را بكشد ؛ هيهات ! كه مرگ در كار نيست « 1 » .\r\nببين خداى تعالى مىفرمايد :  يا حَسْرَتى عَلى ما فَرَّطْتُ فِي جَنْبِ اللَّهِ  « 2 » . آيا اين چه حسرتى است كه خداى تعالى با آن عظمت با اين تعبير ذكر مىفرمايد .\r\nتدبّر كن در آيهء شريفهء قرآن ؛ بىتأمّل و تدبّر از آن مگذر :  يَوْمَ تَرَوْنَها تَذْهَلُ كُلُّ مُرْضِعَةٍ عَمَّا أَرْضَعَتْ وَ تَضَعُ كُلُّ ذاتِ حَمْلٍ حَمْلَها وَ تَرَى النَّاسَ سُكارى وَ ما هُمْ بِسُكارى وَ لكِنَّ عَذابَ اللَّهِ شَدِيدٌ  « 3 » . وصف روز قيامت را مىكند مىفرمايد : « روزى كه فراموش مىكند هر شيردهى از آنچه شير مىدهد ؛ و مىاندازد هر آبستنى بچهء خود را ؛ و مىبينى مردم را مست ، با اين‌كه آنها مست نيستند و لكن عذاب خدا سخت است » .\r\nدرست تفكّر كن عزيزم ، قرآن - نعوذ باللَّه - كتاب قصّه نيست ؛ شوخى با شما نمىكند ؛ ببين چه مىفرمايد ؟ اين چه عذابى است كه عزيزها را از ياد مىبرد ، حامله را\r\n\r\n\r\n","description":"","footnote":"\r\n( 1 ) - الزخرف ( 43 ) : 77 .\r\n( 2 ) - « افسوس بر كوتاهىهايم در حق خداوند ! » . ( الزمر ( 39 ) : 56 )\r\n( 3 ) - الحجّ ( 22 ) : 2 .\r\n","page_name":" 32 ","page_number":48},
  {"content":"\r\n\r\nبىبار مىكند . آيا چه عذابى است كه خداوند تبارك و تعالى با آن عظمت او را وصف مىكند به « شدّت » و جاى ديگر به « عظمت » . چيزى را كه خداى تبارك و تعالى كه عظمت او حدّ و حصر ندارد و عزّت و سلطنت او منتها ندارد توصيف به شدّت و عظمت كند آيا چه خواهد بود ؟ خدا مىداند عقل من و تو و فكر همهء بشر از تصورش عاجز است .\r\nاگر مراجعه به اخبار و آثار اهل‌بيت عصمت و طهارت كنى و تأمّل در آنها نمايى ، مىفهمى كه قضيهء عذاب آن عالم غير از اين عذاب‌هايى است كه فكر كردى . قياس به عذاب اين عالَم كردن قياس باطل غلطى است .\r\nمن براى تو يك حديث شريف از شيخ جليل‌القدر ، صدوق طايفه ، نقل مىكنم كه بدانى مطلب چيست ، مصيبت چقدر است ؛ با اين‌كه اين حديث راجع به جهنّم اعمال است كه سردتر از همهء جهنّم‌هاست . اولًا : بايد بدانى كه شيخ صدوق ، كه اين حديث از اوست ، كسى است كه تمام علماء اعلام از او كوچكى مىكنند و او را به جلالت قدر مىشناسند .\r\nآن بزرگوار كسى است كه به دعاى امام - عليه السلام - متولّد شده « 1 » . آن كسى است كه مورد لطف امام زمان - عليه السلام و عَجَّل‌َاللَّهُ تعالى فَرَجَهُ - بوده ؛ و نويسنده به طريق‌هاى عديده از بزرگان علماء اماميه - عليهم رضوان اللَّه - متّصل به شيخ صدوق حديث را نقل مىكند ، و مشايخ بين ما و صدوق همه از بزرگان و ثقات اصحاب‌اند . پس اگر از اهل ايمانى بايد به اين حديث عقيده‌مند باشى :\r\nرَوَى الصَّدوقُ بِإسْنادِهِ عَنْ مَوْلانا الصّادِقِ - عليه السلام - قالَ : «\r\nبينا رسول الله - صلى الله عليه و آله - ذات يوم قاعدا إذ أتاه جبرئيل - عليه السلام - وهو كئيب حزين متغير اللون ، فقال رسول الله صلى الله عليه و آله : يا جبرئيل ما لي أراك كئيبا حزينا ؟ فقال : يا محمد ، فكيف لا أكون كذلك و إنما وضعت منافيخ جهنم اليوم . فقال رسول الله صلى الله عليه و آله :\r\nو ما منافيخ جهنم يا جبرئيل ؟ فقال : إن الله تعالى أمر بالنار فأوقد عليها ألف عام حتى احمرت ، ثم أمر بها فأوقد عليها ألف عام حتى ابيضت ، ثم أمر بها فأوقد عليها ألف عام حتى\r\n\r\n\r\n","description":"","footnote":"\r\n( 1 ) - ر . ك : كمال الدين ، ص 502 ، حديث 31 ؛ رجال النجاشي ، ص 261 ؛ الفوائد الرجالية ، بحر العلوم ، ج 3 ، ص 293 .\r\n","page_name":" 33 ","page_number":49},
  {"content":"\r\n\r\nاسودت ، وهي سوداء مظلمة . فلو أن حلقة من السلسلة التي طولها سبعون ذراعا وضعت على الدنيا ، لذابت الدنيا من حرها ، ولو أن قطرة من الزقوم و الضريع قطرت في شراب أهل الدنيا ، مات أهل الدنيا من نتنها . قال : فبكى رسول الله - صلى الله عليه و آله - وبكى جبرئيل ؛ فبعث الله إليهما ملكا ، فقال : إن ربكما يقرئكما السلام و يقول : إني قد أمنتكما من أن تذنبا ذنبا اعذبكما عليه » « 1 »\r\nانتهى .\r\nحاصل ترجمهء حديث شريف اين است كه « در بين اين‌كه روزى رسول خدا - صلّى اللَّه عليه و آله - نشسته بود جبرئيل آمد در خدمتش ، در صورتى كه افسرده و محزون بود و رنگش متغير بود . پيغمبر فرمود : \" اى جبرئيل چرا تو را افسرده و محزون مىبينم ؟ \" گفت : \" اى محمّد - صلّى اللَّه عليه و آله - چرا چنين نباشم در صورتى كه امروز گذاشته شد دَم‌هاى جهنّم \" . پيغمبر خدا - صلّى اللَّه عليه و آله - گفت : \" چه چيز است دم‌هاى جهنّم ؟ \" عرض كرد : \" همانا خداى تعالى امر فرمود به آتش ، برافروخته شد هزار سال تا سرخ شد . بعد از آن امر فرمود به آن ، افروخته شد هزار سال تا سفيد شد . پس از آن امر فرمود به آن ، افروخته شد هزار سال تا سياه شد و آن سياه و تاريك است .\r\nپس اگر يك حلقه از زنجيرى كه بلندى آن هفتاد ذراع است گذاشته شود بر دنيا ، هر آينه آب مىشود دنيا از حرارت آن . و اگر قطره‌اى از زقّوم و ضريع آن بچكد در آب‌هاى اهل دنيا ، همه مىميرند از گَند آن . \" پس گريه كرد رسول خدا - صلّى اللَّه عليه و آله - و جبرئيل گريان شد . پس خداى تعالى فرستاد به سوى آنها فرشته [ اى 
  ] . عرض كرد :\r\n\" خداى شما سلام مىرساند به شما و مىفرمايد من ايمن كردم شما دو تن را از اين‌كه گناهى كنيد كه عذاب كنم شما را به واسطهء آن \" » .\r\nاى عزيز ، امثال اين حديث شريف بسيار است ؛ و وجود جهنّم و عذاب اليم آن از ضروريات جميع اديان و واضحات برهان است ، و اصحاب مكاشفه و ارباب قلوب در همين عالم نمونهء آن را ديده‌اند . درست تصور و تدبّر كن در مضمون اين حديث كمرشكن ، آيا اگر احتمال صحت هم بدهى ، نبايد مثل ديوانه‌ها سر به بيابان بگذارى ؟\r\n\r\n\r\n","description":"","footnote":"\r\n( 1 ) - علم اليقين ، ج 2 ، ص 1032 .\r\n","page_name":" 34 ","page_number":50},
  {"content":"\r\n\r\nچه شده كه ما اين‌قدر در خواب غفلت و جهالتيم ؟ آيا مَلَكى مثل رسول اللَّه و جبرئيل بر ما نازل شده و ما را از عذاب خدا ايمن كرده ؟ با اين‌كه رسول خدا و اولياء او تا آخر عمر هم از خوف خدا قرار نداشتند و خواب و خوراك نداشتند . ولىِّ كارخانهء خدا از خوف غش مىكرد . علىبن الحسين - عليهما السلام - امام معصوم ، گريه‌ها و زارىهايش و مناجات و عجز و ناله‌هايش دل را پاره پاره مىكند . ما را چه شده كه هيچ حيا نكرده در محضر ربوبيت اين‌قدر هتك حرمات و نواميس الهى را مىكنيم ؟ اى واى بر ما و بر غفلت ما ! اى واى بر ما و بر شدّت سكرات موت ما ! اى واى بر حال ما در برزخ و سختىهاى آن ، و در قيامت و ظلمت‌هاى آن ! اى واى بر حال ما در جهنّم و عذاب و عقاب آن !\r\n\r\nفصل در معالجهء مفاسد اخلاقيه\r\nهان اى عزيز ، از خواب بيدار شو . از غفلت تنبّه پيدا كن و دامن همت به كمر زن ، و تا وقت است فرصت را غنيمت بشمار ، و تا عمر باقى است و قواى تو در تحت تصرف تو است و جوانى برقرار است و اخلاق فاسده بر تو غالب نشده و ملكات رذيله بر تو چيره نگرديده ، چاره‌اى كن و دوايى براى رفع اخلاق فاسده و قبيحه پيدا كن و راهى براى اطفاء نائرهء شهوت و غضب پيدا نما .\r\nبهترين علاج‌ها كه علماء اخلاق و اهل سلوك از براى اين مفاسد اخلاقى فرموده‌اند اين است كه هر يك از اين ملكات زشت را كه در خود مىبينى ، در نظر بگيرى و بر خلاف آن تا چندى مردانه قيام و اقدام كنى و همّت بگمارى بر خلاف نفس تا مدتى ، و بر ضد خواهش آن رذيله رفتار كنى و از خداى تعالى در هر حال توفيق طلب كنى كه با تو اعانت كند در اين مجاهده ، مسلماً بعد از مدّت قليلى آن خُلق زشت رفع شده و شيطان و جندش از اين سنگر فرار كرده جنود رحمانى به جاى آنها برقرار مىشود .\r\nمثلًا يكى از ذمايم اخلاق ، كه اسباب هلاكت انسان است و موجب فشار قبر است و\r\n\r\n","description":"","footnote":"","page_name":" 35 ","page_number":51},
  {"content":"\r\n\r\nانسان را در دو دنيا معذّب دارد ، بدخُلقى با اهل خانه يا همسايگان يا هم‌شغل‌ها يا اهل بازار و محلّه است ، كه اين زاييدهء غضب و شهوت است .\r\nاگر انسان مجاهد مدّتى درصدد برآيد كه هر وقت ناملايمى پيش آمد مىكند از براى او ، و آتش غضب شعله‌ور مىشود و بناى سوزاندن باطن را مىگذارد و دعوت مىكند او را بر ناسزا گفتن و بدگويى كردن ، بر خلاف نفس اقدام كرده عاقبت بد و نتيجهء زشت اين خلق را ياد بياورد در عوض ملايمت به خرج بدهد و در باطن شيطان را لعن كند و به خدا از او پناه ببرد ، من به شما قول مىدهم كه اگر چنين رفتارى كنيد ، بعد از چند مرتبه تكرار آن خُلق به‌كلّى عوض شده و خلق نيكو در باطن مملكت شما منزل مىكند . ولى اگر مطابق ميل نفس رفتار كنيد ، اوّلًا در همين عالم ممكن است شما را نيست و نابود كند . پناه مىبرم به خداى تعالى از غضب كه مىشود در يك آن ، انسان را در دو دنيا هلاك كند ؛ خداى نخواسته موجب قتل نفسى بشود . ممكن است انسان در حال غضب به نواميس الهيه ناسزا بگويد ؛ چنانچه ديديم مردم را در حال غضب كه ردّه گفتند و مرتد شدند .\r\nحكما فرموده‌اند كه كشتى بىناخدا كه در موج‌هاى سخت دريا گرفتار شود به نجات نزديك‌تر است از انسان در حال غضب « 1 » .\r\nيا اگر خداى نخواسته اهل جدال و مِراء در مباحثهء علميه هستى - كما اين‌كه بعضى از ما طلبه‌ها گرفتار اين سريرهء زشت هستيم - مدّتى بر خلاف نفس اقدام كن . در مجالس رسمى كه مشحون به علما و عوام است مباحثه كه پيش آمد كرد ديدى طرف صحيح مىگويد ، معترف به اشتباه خودت بشو و تصديق آن طرف را بكن . اميد است در اندك زمانى رفع اين رذيله شود .\r\nخدا نكند كه حرف بعضى از اهل علم و مدّعى مكاشفه درست باشد : مىگويد : براى من در يكى از مكاشفات كشف شد كه تخاصم اهل نار ، كه خداى تعالى اطّلاع مىدهد ،\r\n\r\n\r\n","description":"","footnote":"\r\n( 1 ) - جامع السعادات ، ج 1 ، ص 288 . و ابن مسكويه در تهذيب الأخلاق و تطهير الأعراق اين كلام را از بقراط نقل مىكند ، چنانچه در شرح حديث هفتم خواهد آمد .\r\n","page_name":" 36 ","page_number":52},
  {"content":"\r\n\r\nمجادلهء اهل علم و حديث است « 1 » . انسان اگر احتمال صحت هم بدهد ، بايد خيلى درصدد رفع اين خصلت باشد .\r\nرُوِيَ عَنْ عِدَّةٍ مِنَ الأَصْحابِ أَنَّهُمْ قالُوا : خَرَجَ عَلَيْنا رَسُولُ اللَّهِ - صلّى اللَّه عليه وآله - يَوْماً وَنَحْنُ نَتَمارى في شَيْءٍ مِنْ أَمْرِ الدّين ، فَغَضِبَ غَضَباً شَديداً لَمْ يَغضَبْ مِثْلَهُ . ثمَّ قالَ : «\r\nإنما هلك من كان قبلكم بهذا ، ذروا المراء ، فإن المؤمن لا يماري ، ذروا المراء فإن المماري قد تمت خسارته ، ذروا المراء ، فإن المماري لا أشفع له يوم القيامة ، ذروا المراء فإني زعيم بثلاث أبيات في الجنة ؛ في رياضها و أوسطها و أعلاها لمن ترك المراء و هو صادق ، ذروا المراء ، فإن أول ما نهاني عنه ربي بعد عبادة الأوثان المراء » « 2 » .\r\nوعَنْهُ صلّى اللَّه عليه وآله :\r\n« لا يستكمل عبد حقيقة الإيمان حتى يدع المراء و إن كان محقا » « 3 » .\r\nاحاديث در اين باب بسيار است . چقدر زشت است كه انسان به واسطهء يك مغالبهء جزئى ، كه هيچ ثمرى و اثرى ندارد ، از شفاعت رسول اكرم - صلّى اللَّه عليه و آله - محروم بماند ؛ و مذاكرهء علم [ را 
  ] ، كه افضل عبادات و طاعات است اگر با قصد صحيح باشد ، به صورت اعظم معاصى درآورد و تالى عبادت اوثانش كند .\r\n\r\n\r\n","description":"","footnote":"\r\n( 1 ) - ر . ك : الفتوحات المكّية ، ج 1 ، ص 298 .\r\n( 2 ) - « از گروهى از اصحاب روايت شده است كه گفتند : روزى پيامبر صلى الله عليه و آله و سلم بر ما وارد گشت و ما در حال مجادله با يكديگر دربارهء مسأله‌اى دينى بوديم . پيامبر سخت در خشم شد چنان‌كه تا آن وقت وى را بدان حد خشمگين نديده بوديم ، سپس فرمودند : « پيشينيان شما را جدال و مراء هلاك كرد » . آن گاه فرمود : « مجادله را ترك گوييد چه مؤمن هرگز در بحث به ستيز نمىپردازد ، مجادله را ترك گوييد كه مجادله‌گر زيان ديده است ، مجادله را ترك گوييد كه من در روز قيامت از آن‌كه مناقشه كند ، شفاعت نكنم ، مجادله را ترك گوييد كه من آن را كه ترك مجادله كند در حالى كه حق با اوست سه خانه را در بهشت ضامن خواهم بود سه خانه در باغ‌هاى جنت و در ميانهء آن و بالاترين طبقهء آن ، مجادله را ترك كنيد ، زيرا پروردگارم بعد از پرستش بتان اوّلين چيزى كه مرا از آن نهى فرمود « مراء » بود » . ( منية المريد ، ص 316 ؛ بحار الأنوار ، ج 2 ، ص 138 )\r\n( 3 ) - از پيامبر نقل شده است : « ايمان در بنده به كمال نرسد تا آن‌كه مناقشه را ترك كند اگر چه حق با او باشد » . ( منية المريد ، ص 171 ؛ بحار الأنوار ، ج 2 ، ص 138 ، حديث 53 )\r\n","page_name":" 37 ","page_number":53},
  {"content":"\r\n\r\nدر هر حال ، انسان بايد يك يك از اخلاق قبيحهء فاسده را در نظر گرفته به واسطهء خلاف نفس از مملكت روح خود بيرون كند . وقتى غاصب بيرون رفت ، صاحب‌خانه خودش مىآيد ، محتاج به زحمت ديگرى نيست ، وعده‌خواهى نمىخواهد .\r\n\r\nفصل در ثمرهء مجاهدهء نفس در اين مقام\r\n
  ] چون كه مجاهدهء نفس در اين مقام به اتمام رسيد و انسان موفق شد كه جنود ابليس را از اين مملكت خارج كند و مملكتش را سكناى ملائكةاللَّه و معبد عباداللَّه الصالحين قرار داد ، كار سلوك الى اللَّه آسان مىشود و راه مستقيم انسانيت روشن و واضح مىگردد ، و ابواب بركات و جنّات به روى او مفتوح مىگردد ، و ابواب جهنّم و دركات آن به روى او بسته مىگردد ، و خداى تبارك و تعالى به نظر لطف و مرحمت به او نظر مىكند و در سلك اهل ايمان منخرط مىشود و از اهل سعادت و اصحاب يمين مىشود ، و راهى از باب معارفِ الهيه كه غايت ايجاد خلق جنّ و انس است « 1 » بر او باز مىشود ، و خداى تبارك و تعالى در آن راه پرخطر از او دستگيرى مىفرمايد .\r\nو ما مىخواستيم اشاره به مقام سوم نفس و كيفيت مجاهدهء آن بنماييم و مكايد شيطان را در آن مقام نيز خاطر نشان كنيم ، ليكن مقام را مناسب نديديم ؛ اين است كه صرف‌نظر نموده از خداى تبارك و تعالى توفيق و تأييد مىطلبم كه رسالهء مفرده‌اى در آن باب بنگارم .\r\n\r\n\r\n","description":"","footnote":"\r\n( 1 ) - اشاره است به آيهء مباركه 56 سورهء « الذاريات » :  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  « عبادت » دراين آيه تفسير به « معرفت » شده است . در حديث منقول از امام حسين عليه السلام آمده است كه فرمودند : « ايُّهَا النَّاس إِنَّ اللَّه - عَزَّ وَجَلَّ ذِكْرُهُ - ما خَلَقَ الْعِبادَ إِلّا لِيَعْرِفُوهُ . . . » ؛ « اى مردم ، به درستى كه خداى - عزّ وجلّ ذكره - بندگان را جز براى شناخت خود نيافريده است . . . » . ( علل الشرائع ، ج 1 ، ص 9 ، باب 9 ، حديث 1 )\r\n","page_name":" 38 ","page_number":54},
  {"content":"\r\n\r\n\r\nحديث دوم [ ريا 
  ]\r\nالحديث الثانى : بالسَّنَدِ المُتَّصِلِ إلى مُحَمَّدِ بْنِ يَعْقُوبَ ، عَنْ عَليِّ بْنِ إبْراهِيمَ ، عَنْ أبيه ، عَنْ [ ابن أبي عمير ، عن 
  ] أَبِي المَغْرا ، عَنْ يَزيدَ بْن خَليفَةَ ، قالَ : قالَ أَبو عَبْدِاللَّه عليه السلام :\r\n« كل رياء شرك ، إنه من عمل للناس كان ثوابه على الناس ، و من عمل لله كان ثوابه على الله » « 1 » .\r\nترجمه : « به سند مذكور ، يزيد بن خليفه از حضرت صادق - عليه السلام - نقل مىكند كه فرمود : \" هر ريايى شرك است . همانا كسى كه كار كند براى مردم ، مىباشد ثواب او بر مردم ؛ و كسى كه عمل كند براى خدا ، مىباشد ثواب او بر خدا \" » .\r\n\r\nدر معنى ريا و درجات آن\r\nشرح : بدان‌كه « ريا » عبارت از نشان دادن و وانمود كردن چيزى از اعمال حسنه يا خصال پسنديده يا عقايد حقّه است به مردم ، براى منزلت پيدا كردن در قلوب آنها و اشتهار پيدا كردن پيش آنها به خوبى و صحّت و امانت و ديانت ، بدون قصد صحيح الهى . و آن تحقّق پيدا مىكند در چند مقام :\r\nمقام اوّل : و آن داراى دو درجه است : اوّل آن‌كه اظهار عقايد حقّه و معارف الهيه كند براى اين‌كه اشتهار به ديانت پيدا كند و منزلت در قلوب پيدا نمايد . مثل اين‌كه بگويد : من كسى را جز خدا مؤثّر در وجود نمىدانم . يا اين‌كه : من به غير خدا توكّل به كسى ندارم .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 293 ، « كتاب الإيمان و الكفر » ، « باب الرياء » ، حديث 3 ؛ وسائل الشيعة ، ج 1 ، ص 71 ، « أبواب مقدّمة العبادات » ، باب 12 ، حديث 4 .\r\n","page_name":" 39 ","page_number":55},
  {"content":"\r\n\r\nيا بالكناية و اشاره خود را معرفى كند به عقايد حقّه . و اين‌طور دوم رايج‌تر است . مثلًا صحبت توكّل يا رضاى به قضاى الهى پيش آمد مىكند ، شخص مرائى با يك آه يا يك سر تكان دادن خود را در سلك آن جمعيت محسوب مىدارد .\r\nدرجهء دوم آن‌كه عقايد باطله را از خود دور كند و نفس خود را از آن تزكيه كند به قصد جاه و منزلت در قلوب ، چه به صراحت لهجه باشد يا به اشاره و كنايه .\r\nمقام دوم : و در آن نيز دو مرتبه است : يكى آن‌كه اظهار خصال حميده و ملكات فاضله نمايد .\r\nو يكى تبرّى از مقابلات آنها نمايد و تزكيهء نفس كند بدان غرض كه معلوم شد .\r\nمقام سوم : كه رياى معروف پيش فقها - رضوان‌اللَّه عليهم - است ، داراى همين دو درجه است : يكى آن‌كه اتيان به عمل و عبادت شرعى كند يا اتيان به راجحات عقلى نمايد به قصد ارائه به مردم و جلب قلوب ؛ چه آن‌كه ذات عمل را به قصد ريا كند ، يا كيفيت ، يا شرط ، يا جزء آن را ، به‌طورى كه در كتب فقهيه متعرّض‌اند « 1 » .\r\nديگر آن‌كه ترك عملى كند به همان مقصود . و ما در اين اوراق شرح بعضى از مفاسد هر يك از اين سه مقام را بيان مىكنيم ، و آنچه به نظر مىرسد از براى علاج آن ، اشاره مىنماييم به طريق اختصار .\r\n\r\nمقام اوّل ريا در عقايد\r\n
  ] در آن چند فصل است :\r\n\r\nفصل : ريا در عقايد بدترين نوع ريا\r\n
  ] بدان‌كه ريا در اصول عقايد و معارف الهيه از جميع اقسام رياها سخت‌تر و عاقبتش از همه بدتر و ظلمتش از تمام رياها بيشتر و بالاتر است . صاحب اين ريا اگر در واقع\r\n\r\n\r\n","description":"","footnote":"\r\n( 1 ) - ر . ك : جواهر الكلام ، ج 2 ، ص 96 ، و ج 9 ، ص 187 ؛ العروة الوثقى ، ج 1 ، ص 432 ، و ج 2 ، ص 441 ؛ تحرير الوسيلة ، ج 1 ، ص 34 و 169 .\r\n","page_name":" 40 ","page_number":56},
  {"content":"\r\n\r\nمعتقد به آن امرى كه ارائه مىدهد نباشد ، از جملهء منافقين است كه مخلّد در نار و هلاك ابدى از براى اوست ، و عذابش اشدّ عذاب‌هاست . و اگر معتقد باشد ولى براى اين‌كه در قلوب مردم رتبه و منزلت پيدا كند اظهار مىكند ، اين شخص گرچه منافق نيست ولى اين ريا باعث مىشود كه نور ايمان از قلب او برود ، و ظلمت كفر به جاى آن در قلب وارد شود ؛ زيرا كه اين شخص گرچه در اوّل امر مشرك است به شرك خفى ، زيرا كه معارف الهيه و عقايد حقّه را كه خالص بايد باشد از براى خدا - و صاحب آن ، ذات مقدّس حضرت حق است - به مردم تحويل داده و غير را در آن شركت داده و شيطان را در آن متصرّف نموده و اين عمل قلبى از براى خدا نبوده - ما در يكى از فصول « 1 » بيان مىكنيم كه ايمان از اعمال قلبيه است نه مجرّد علم ؛ كما اين‌كه در اين حديث شريف مىفرمايد :\r\n« هر ريايى شرك است » - و ليكن اين فجيعهء موبقه و اين سريرهء مظلمه و اين ملكهء خبيثه بالاخره كار انسان را منجر مىكند به اين‌كه خانهء قلب مختصّ به غير خدا شود ، و كم‌كم ظلمت اين رذيله اسباب مىشود كه انسان بىايمان از دنيا برود ؛ و اين ايمان خيالى كه دارد صورت بىمعنا و جسد بىروح و پوست بىمغزى است و مورد قبول خداى تعالى نشود . كما اين‌كه اشاره به اين فرموده در حديثى كه در كافى شريف از على بن سالم نقل مىكند : قال : سَمِعْتُ أَبا عَبْدِاللَّهِ - عليه السلام - يقولُ :\r\n« قال الله عز و جل : أنا خير شريك ، من أشرك معي غيري في عمل عمله ، لم أقبله إلاما كان لي خالصا » « 2 »\r\n. يعنى راوى گفت :\r\n« شنيدم حضرت صادق - عليه السلام - مىفرمود : خداى تعالى گفت : \" من بهترين شريك هستم . \" كسى كه با من شريك قرار دهد غير مرا در كارى كه كرده است ، قبول نكنم او را مگر آن‌كه براى من خالص باشد » .\r\nو معلوم است اعمال قلبيه در صورت خالص نبودن مورد توجه حق تعالى واقع نشود ، و او را نپذيرد و به شريك ديگر واگذار فرمايد ، كه آن شخصى است كه براى نشان دادن به او عمل مىشود ، پس اعمال قلبيه مختص به آن شخص مىشود ، و از حد\r\n\r\n\r\n","description":"","footnote":"\r\n( 1 ) - مراد فصل بعدى « در بيان آن كه علم غير از ايمان است » مىباشد .\r\n( 2 ) - الكافي ، ج 2 ، ص 295 ، « كتاب الإيمان و الكفر » ، « باب الرياء » ، حديث 9 .\r\n","page_name":" 41 ","page_number":57},
  {"content":"\r\n\r\nشرك بيرون رفته به كفر محض وارد مىشود . بلكه مىتوان گفت : اين شخص نيز از جملهء منافقين است ، همان‌طور كه شركش خفى است ، نفاقش نيز خفى است . بيچاره گمان كرده مؤمن است ولى مشرك است در اوّلِ امر ، و در نتيجه منافق است ، و عذاب منافقين را بايد بچشد . و واى به حال كسى كه كارش به نفاق منجر شود .\r\n\r\nفصل در بيان آن‌كه علم غير از ايمان است\r\nبدان‌كه « ايمان » غير از علم به خدا و وحدت و ساير صفات كماليهء ثبوتيه و جلاليه و سلبيه ، و علم به ملائكه و رسل و كتب و يوم قيامت است . چه بسا كسى داراى اين علم باشد و مؤمن نباشد : شيطانْ عالِم به تمام اين مراتب به قدر من و شما هست و كافر است . بلكه ايمان يك عمل قلبى است كه تا آن نباشد ايمان نيست . بايد كسى كه از روى برهان عقلى يا ضرورت اديان چيزى را علم پيدا كرد ، به قلب خود نيز تسليم آنها شود ، و عمل قلبى را ، كه يك نحو تسليم و خضوعى است و يك طور تقبّل و زير بار رفتن است ، انجام دهد تا مؤمن گردد . و كمال ايمان « اطمينان » است . نور ايمان كه قوى شد ، دنبالش اطمينان در قلب حاصل مىشود . و تمام اينها غير از علم است . ممكن است عقل شما به برهان چيزى را ادراك كند ، ولى قلب تسليم نشده باشد و علم بىفايده گردد .\r\nمثلًا شما به عقل خود ادراك كرديد كه مرده نمىتواند به كسى ضرر بزند و تمام مرده‌هاى عالم به قدر مگس حس و حركت ندارند و تمام قواى جسمانى و نفسانى از او مفارقت كرده ، ولى چون اين مطلب را قلب قبول نكرده و تسليم عقل نشده شما نمىتوانيد با مرده ، شب تاريك به سر بريد . ولى اگر قلب تسليم عقل شد و اين حكم را از او قبول كرد ، هيچ اين كار براى شما اشكالى ندارد . چنانچه بعد از چند مرتبه اقدام ، قلب تسليم شده ديگر باكى از مرده نمىكند .\r\nپس ، معلوم شد كه تسليم ، كه حظّ قلب است ، غير از علم است ، كه حظّ عقل است .\r\nممكن است انسان به برهان عقلى اثبات صانع تعالى و توحيد او و يوم معاد و ديگر از\r\n\r\n","description":"","footnote":"","page_name":" 42 ","page_number":58},
  {"content":"\r\n\r\nعقايد حقّه نمايد ، ولى اين عقايد را ايمان نگويند و او را مؤمن حساب نكنند ، و در جملهء كفّار يا منافقين يا مشركين باشد . منتها امروز چشم دل شما بسته است و بصيرت ملكوتى نداريد ، اين چشم مُلكى ادراك نمىكند ؛ وقتى كشف سريره شد و سلطنت حقّهء الهيه بروز كرد و طبيعت خراب شد و حقيقت به پا گرديد ، ملتفت مىشويد مؤمن به خدا نبوديد ، و اين حكم عقل به ايمان مربوط نبود . تا لا إلهَ إلّااللَّه با قلم عقل بر لوح صافى قلب نگاشته نشود ، انسان مؤمن به وحدت خدا نيست . و وقتى اين كلمهء طيبهء الهيه در قلب وارد شد ، سلطنت قلب با خودِ حق تعالى مىشود ، و ديگر انسان كس ديگر را مؤثر در مملكت حق نمىداند و از كسى ديگر متوقّع جاه و جلال نيست و منزلت و شهرت را پيش ديگران طالب نمىشود ؛ پس قلب ، رياكار و سالوس نمىشود . پس ، اگر در قلب ، ريا ديديد ، بدانيد قلب شما تسليم عقل نشده و ايمان در دل شما نور افكن نگرديده ، و ديگرى را إله و مؤثر عالم مىدانيد نه حق تعالى را ، و شما در زمرهء منافقين يا مشركين يا كفّاريد .\r\n\r\nفصل در وخامت امر ريا\r\nهان ، اى شخص مُرائى كه عقايد حقّه و معارف الهيه را به دست دشمن خداى تعالى ، كه شيطان است سپردى و مختصّات حق تعالى را به ديگران دادى ، و آن انوارى كه روشنىبخش روح و قلب و سرمايهء نجات و سعادت ابدى و سرچشمهء لقاء الهى و بذر جوار محبوب است مبدّل به ظلمات موحشه و شقاوت و هلاك ابدى و سرمايهء بُعد از ساحت قدس محبوب و دورى از لقاء حضرت حق تعالى كردى ، مُهيّا باش از براى ظلمت‌هايى كه نور در دنبال ندارند و تنگنايى كه گشايشى ندارد و امراضى كه شفاپذير نيست ؛ مردنى كه حيات ندارد . آتشى كه از باطن قلب ظهور كند و ملكوت نفس و ملك بدن را بسوزاند چنان سوزاندنى كه خطور در قلب من و تو نكرده ؛ چنانچه خداى تعالى خبر مىدهد در كتاب مُنزَل خود در آيهء شريفهء   نارُ اللَّهِ الْمُوقَدَةُ * الَّتِي تَطَّلِعُ عَلَى  \r\n\r\n","description":"","footnote":"","page_name":" 43 ","page_number":59},
  {"content":"\r\n\r\n  الْأَفْئِدَةِ   « 1 » . از وصف آتشى كه ( آتش خدا ) استيلاى بر قلوب پيدا مىكند و قلوب را مىسوزاند . هيچ آتشى قلبْ سوزان نيست جز آتش الهى . اگر فطرت توحيد از دست رفت ، كه فطرةاللَّه است و به جاى آن شرك و كفر جايگزين شد ، ديگر شفاعت شافعين نصيب انسان نشود ، و انسان مخلّد در عذاب است ، آن هم چه عذابى ؟ عذابى كه از قهر الهى و غيرت ربوبى بروز كند .\r\nپس اى عزيز ، براى يك خيال باطل ، يك محبوبيت جزئى بندگان ضعيف ، يك توجه قلبى مردم بيچاره ، خود را مورد سخط و غضب الهى قرار مده ؛ و مفروش آن محبّت‌هاى الهى ، آن كرامت‌هاى غيرمتناهى ، آن الطاف و مراحم ربوبيت را به يك محبوبيت پيش خلق كه مورد هيچ اثرى نيست و از او هيچ ثمرى نبرى جز ندامت و حسرت . وقتى دستت از اين عالم كوتاه شد ، كه عالم كسب است ، و عملت منقطع گرديد ، ديگر پشيمانى نتيجه ندارد و رجوع بىفايده است .\r\n\r\nفصل يك تنبّه علمى براى قلع مادهء ريا\r\nما در اين‌جا تذكّر مىدهيم به چيزى كه اميد است براى اين مرض قلبى مؤثر افتد در اين مقام و مقامات ديگر . و آن چيزى است كه مطابق برهان و مكاشفه و عيان و اخبار معصومين و كتاب خداست ، و عقل شما هم تصديق دارد . و آن اين است كه خداى تبارك و تعالى به واسطهء احاطهء قدرتش در جميع موجودات و بسط سلطنتش در تمام كائنات و احاطهء قيّوميش به كافّهء ممكنات ، تمام قلوب بندگان در تحت تصرّف او و به يد قدرت و در قبضهء سلطنت اوست ، و كس ديگر را در قلوب بندگان بدون اذن قيّومى و اجازهء تكوينى او تصرّفى نيست و نخواهد بود ؛ خود صاحبان قلب نيز بىاذن و تصرّف حق تعالى تصرف در قلوب خود ندارند . و بدين معنى اشارةً و كناية و صراحة در قرآن و اخبار اهل‌بيت - عليهم السلام - اخبار شده است . پس خداى تبارك و تعالى صاحب\r\n\r\n\r\n","description":"","footnote":"\r\n( 1 ) - الهمزة ( 104 ) : 6 - 7 .\r\n","page_name":" 44 ","page_number":60},
  {"content":"\r\n\r\nقلب و متصرّف در اوست ، و شما كه يك بندهء ضعيف عاجز هستيد نمىتوانيد تصرّف در قلوب كنيد بىتصرّف حق ، بلكه ارادهء او قاهر است بر ارادهء شما و همهء موجودات ؛ پس ريا و سالوس شما اگر براى جلب قلوب عباد است و جانب دل‌ها نگاه داشتن و منزلت و قدر در قلوبْ پيدا كردن و اشتهار به خوبى يافتن است ، اين از تصرّف شما به‌كلّى خارج و در تحت تصرّفِ حق است . خداوندِ قلوب و صاحبِ دل‌ها به هر كس مىخواهد قلوب را متوجه مىفرمايد . بلكه ممكن است شما نتيجهء به عكس بگيريد .\r\nديديم و شنيديم اشخاص سالوس دورو كه قلوب آنها پاك نبود ، آخرِ كار رسوا شدند و آنچه مىخواستند نتيجه بگيرند به عكس اتفاق افتاد ؛ چنانچه به همين معنى اشاره فرموده در حديث شريف كافى : عَن جَرّاحِ المَدائني ، عَنْ أبي عَبْدِاللَّه - عليه السلام - فِي قَوْلِ اللَّه عزّ وجلّ :  فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً  . قال عليه السلام : «\r\nالرجل يعمل شيئا من الثواب لا يطلب به وجه الله ، إنما يطلب تزكية الناس ، يشتهي أن يسمع به الناس ، فهذا الذي أشرك بعبادة ربه »\r\n. ثُمَّ قالَ : «\r\nما من عبد أسر خيرا فذهبت الأيام أبدا حتى يظهر الله له خيرا ؛ و ما من عبد يسر شرا فذهبت الأيام أبدا حتى يظهر الله له شرا » « 1 » .\r\nيعنى راوى ، كه جرّاح مدائنى است ، از امام صادق - عليه السلام - نقل مىكند در تفسير قول خداى عزّ وجلّ : « پس كسى كه اميدوار ملاقات پروردگار خويش است بايد به جاى آرد كار نيكو ، و شريك نكند در عبادت پروردگارش كسى را » كه فرمود امام صادق عليه السلام : « آن مردى كه عمل مىكند چيزى از ثواب را كه خواهش نمىكند به آن كار ملاقات خدا را ، فقط ملاحظه مىكند پاكيزه شمردن مردم او را ، ميل دارد مردم بشنوند آنچه كرده ، پس اين كسى است كه شريك قرار داده در عبادت پروردگارش » .\r\nپس از آن فرمود : « هيچ بنده [ اى 
  ] نيست كه پنهان كند خوبى را ، پس بگذرد روزگار بر او هميشه ، تا آن‌كه آشكار كند خدا از براى او نيكويى را ؛ و هيچ بنده [ اى 
  ] نيست كه پنهان مىكند شرى را ، پس بگذرد روزگار بر او هميشه ، تا آشكارا كند خدا براى او شرى را » .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 293 ، « كتاب الإيمان و الكفر » ، « باب الرياء » ، حديث 4 .\r\n","page_name":" 45 ","page_number":61},
  {"content":"\r\n\r\nپس اى عزيز ، نام نيك را از خداوند بخواه . قلوب مردم را از صاحبِ قلب خواهش كن با تو باشد . تو كار را براى خدا بكن ، خداوند علاوه بر كرامت‌هاى اخروى و نعمت‌هاى آن عالَم در همين عالم هم به تو كرامت‌ها مىكند ، تو را محبوب مىنمايد ، موقعيت تو را در قلوب زياد مىكند ، تو را در دو دنيا سربلند مىفرمايد .\r\nولى اگر بتوانى با مجاهده و زحمت قلب خود را از اين حبّ هم به‌كلّى خالص نما ، باطن را صفا ده تا عمل از اين جهت خالص شود و قلبْ متوجه حق گردد ، روح بىآلايش شود ، كدورت نفس بر طرف گردد . حبّ و بغض مردم ضعيف ، شهرت و اسم نزد بندگانِ ناچيز ، چه فايده‌اى دارد . فرضاً فايده داشته باشد ، يك فايدهء ناچيز جزئى چند روزه است . ممكن است اين حبّ ، عاقبت كار انسان را به ريا برساند و خداى نخواسته آدم را مشرك و منافق و كافر كند ، اگر در اين عالم رسوا نشود ، در آن عالَم در محضر عدل ربوبى پيشِ بندگانِ صالح خدا و انبياء عظام او و ملائكهء مقرّبين رسوا شود ؛ سرافكنده گردد ؛ بيچاره شود . رسوايى آن روز را نمىدانى چه رسوايى است . سرشكسته در آن محضر را خدا مىداند چه ظلمت‌ها دنبال دارد . آن روز است كه به فرمودهء حق تعالى كافر مىگويد : « اى كاش خاك بودم » « 1 » . و ديگر فايده ندارد .\r\nاى بيچاره ، تو به واسطهء يك محبت جزئى ، يك شهرت بىفايده پيش بندگان ، از آن كرامت‌ها گذشتى ؛ رضاى خدا را از دست دادى ؛ خود را مورد غضب خداى تعالى نمودى . اعمالى را كه بايد به آنها دار كرامت تهيه كنى ، زندگانى ابدى و فرحناكى هميشگى فراهم كنى و به واسطهء آنها در اعلى علّيين بهشت قرارگيرى ، مبدّل كردى به ظلمات شرك و نفاق ؛ و براى خود حسرت و ندامت و عذاب‌هاى شديد تهيه نمودى ، و خود را سجّينى نمودى ؛ چنانچه در حديث شريف كافى مىفرمايد حضرت امام صادق - عليه السلام - كه پيغمبر فرمود كه « همانا فرشته بالا مىبرد كار بنده را با فرحناكى .\r\n\r\n\r\n","description":"","footnote":"\r\n( 1 ) - اشاره است به آيهء  يَوْمَ يَنْظُرُ الْمَرْءُ ما قَدَّمَتْ يَداهُ وَ يَقُولُ الْكافِرُ يا لَيْتَنِي كُنْتُ تُراباً  ؛ « روزى كه شخص‌به آنچه پيش فرستاده است مىنگرد و كافر مىگويد : اى كاش خاك مىبودم » . ( النّبأ ( 78 ) : 40 )\r\n","page_name":" 46 ","page_number":62},
  {"content":"\r\n\r\nپس چون كارهاى نيكوى او را بالا برد ، خداى عزّ و جلّ مىفرمايد : \" قرار بدهيد اين اعمال را در سجّين . همانا اين شخص در اين اعمال فقط مرا نخواسته است \" » « 1 » . من و تو با اين حال نمىتوانيم سجّين را تصور كنيم ، و ديوان عمل فُجّار را بفهميم ، و صورت اين اعمال [ را 
  ] كه در سجّين است ببينيم . يك وقت حقيقت امر را مىبينيم كه ديگر دستمان كوتاه [ است 
  ] و چاره منقطع .\r\nاى عزيز ، بيدار شو و غفلت و مستى را از خود دور كن ؛ و در ميزان عقل بسنج اعمال خود را قبل از آن‌كه در آن عالَم ميزان كنند ؛ و حساب خود را بكش قبل از آن‌كه از تو حساب كشند ، و آينهء دل را از شرك و نفاق و دورويى پاك كن ؛ و مگذار زنگار شرك و كفر او را طورى بگيرد كه به آتش‌هاى آن عالم پاك نگردد ؛ نگذار نور فطرتْ مبدل به ظلمت كفر شود ؛ نگذار  فِطْرَتَ اللَّهِ الَّتِي فَطَرَ النَّاسَ عَلَيْها  « 2 » ضايع گردد . اين‌قدر خيانت مكن بر اين امانت الهى ! پاك كن آينهء قلب را تا نور جمال حق در او جلوه كند ، و تو را از عالم و هر چه در اوست بىنياز كند ؛ و آتش محبت الهى در قلب افروخته شده تمام محبت‌ها را بسوزاند كه همهء عالم را به يك لحظهء آن ندهى ، و چنان لذّتى ببرى از ياد خدا و ذكر آن كه تمام لذّات حيوانى را بازيچه بدانى .\r\nاگر اهل اين مقام هم نيستى و اين معانى در نظرت عجيب مىآيد ، نعمت‌هاى الهى را در عالم ديگر كه قرآن مجيد و اخبار معصومين از آنها اطلاع داده‌اند از دست مده ؛ به‌واسطهء جلب قلوب مخلوق براى شهرت چند روزهء مو هوم ، آن همه ثواب‌ها را ضايع مكن ؛ از آن همه كرامات خود را محروم مكن ؛ سعادت ابدى را به شقاوت هميشگى مفروش .\r\n\r\n\r\n","description":"","footnote":"\r\n( 1 ) - عَن أبي عبداللَّه عليه السلام قالَ : قالَ النّبي صلى الله عليه و آله و سلم : « إنَّ المَلَكَ لَيَصْعَدُ بِعَملِ العَبْدِ مُبْتَهِجاً بِه ؛ فَإذا صَعَدَ بِحَسَناتِه‌ِيَقُولُ اللَّه عَزَّ وَجَلَّ : إجْعَلُوها فِي سِجّينٍ إنَّهُ لَيْسَ إيَّايَ أرادَ بِها » . ( الكافي ، ج 2 ، ص 294 ، « كتاب الإيمان و الكفر » ، « باب الرياء » ، حديث 7 )\r\n( 2 ) - « فطرت خدايى آن است كه خداوند خلق را بر آن آفريده است » . ( الروم ( 30 ) : 30 )\r\n","page_name":" 47 ","page_number":63},
  {"content":"\r\n\r\n\r\nفصل در دعوت به اخلاص است\r\nبدان‌كه مالك الملوك حقيقى و ولى نعمت واقعى ، كه اين همه كرامات به ما كرده و اين همه تهيه‌ها براى ما ديده از قبل از آمدن ما در اين عالَم ، از غذاى لطيف داراى موادّ صالحهء مناسبه با معدهء ضعيف ما و مربّى و خدمتگزار با حبّ جبلّى ذاتى كه خدمتش بىمنّت باشد و محيط و هواى مناسب و ساير نِعَم و آلاء ظاهره و باطنه ، و اين همه تهيه‌ها ديده در عالَم آخرت و برزخ براى ما قبل از رفتن در آن‌جا ، و از ما خواسته است كه اين قلب را براى من يا براى كرامتِ من خالص كن تا براى خودت نتيجه دهد ، خودت فايده ببرى ، باز ما گوش ندهيم و نافرمانى كنيم و بر خلاف رضاى او قدم زنيم ، چه ظلم بزرگى كرديم و با چه مالك الملوكى ستيزه نموديم كه نتيجه‌اش ظلم به خود ماست و به سلطنت او لطمه‌اى وارد نمىشود . از تحت سلطنت و سلطهء او خارج نمىشويم ، مشرك باشيم يا موحّد فرقى براى او نكند ؛ عارف باللَّه يا متّقى زكىّ النفس باشيم براى خود هستيم ؛ كافر و مشرك باشيم به خود ضرر زديم :  فَإِنَّ اللَّهَ غَنِيٌّ عَنِ الْعالَمِينَ  « 1 » ؛ « همانا خداى بىنياز است از همهء مخلوقات » . احتياجى به عبادت ما ، به اخلاص ما ، به بندگى ما ندارد ؛ نافرمانى و شرك و دورويى ما به مملكت او لطمه‌اى وارد نمىكند . ليكن چون « ارحم الراحمين » است ، رحمت واسعه و حكمت بالغه‌اش اقتضا مىكند كه طرق هدايت و راه خير و شر و زشت و زيبا را به ما بنماياند ، و پرتگاه‌هاى راه انسانيت و لغزشگاه‌هاى طريق سعادت را به ما ارائه دهد . خداى تعالى در اين هدايت و راهنمايى ، بلكه در اين عبادت‌ها و اخلاص‌ها و بندگىها ، بر ما منّت‌هاى عظيم جسيم دارد كه تا چشم بصيرت و ديدهء برزخى واقع‌بين باز نشود نمىتوانيم بفهميم . و مادامى كه در اين عالَم تنگ و تاريك و ظلمتكدهء طبيعت هستيم و دچار سلسله‌هاى زمان و حبس تاريك امتداد مكانيم ، ادراك منّت‌هاى بزرگ خدا را نمىكنيم ، و نعمت‌هاى خداوند را در همين\r\n\r\n\r\n","description":"","footnote":"\r\n( 1 ) - آل عمران ( 3 ) : 97 .\r\n","page_name":" 48 ","page_number":64},
  {"content":"\r\n\r\nاخلاص و عبادت و در آن راهنمايى و هدايت تصور نمىنماييم .\r\nمبادا گمان كنى كه ما منّت داريم بر انبياء معظّم يا اولياء مكرم خدا ، يا بر علماء امّت ، كه راهنماى سعادت و خلاصى ما هستند و ما را از جهل و ظلمت و بدبختى نجات دادند و به عالم نور و سرور و بهجت و عظمت دعوت كردند ، و آن همه تحمّل مشقت‌ها و زحمت‌ها نمودند و مىكنند براى تربيت ما و براى نجات ما از آن ظلمت‌هايى كه لازمهء اعتقادات باطله و جهل‌هاى مركب است ، و از آن فشارها و عذاب‌هايى كه صورت ملكات و اخلاق رذيله است ، و از آن صورت‌هاى موحشهء مدهشه كه ملكوت اعمال و افعال قبيحهء ماست ، و براى رسيدن ما به آن نورها و بهجت‌ها و سرورها و راحتى و خوشىها و حور و قصور كه نمىتوانيم تصور آنها را بكنيم .\r\nو اين عالم ملك به همهء عظمت كه دارد تنگ‌تر از آن است كه يكى از حلّه‌هاى بهشتى را در او بياورند ، و اين چشم‌هاى ما طاقت ديدن يك تار موى حور العين را ندارد ، كه تمام اينها صورت ملكوتى آن عقايد و اخلاق و اعمالى است كه انبياء عظام ، خصوصاً صاحب كشف كلى و دستور جامع ، خاتم پيغمبران - صلّى اللَّه عليه و آله و عليهم - آنها را به وحى الهى درك فرموده و ديده و شنيده و ما را بدان‌ها دعوت فرموده‌اند . و ما بيچاره‌ها مثل اطفالى كه از حكم عقلا سرپيچند ، بلكه عقلا را تخطئه مىكنند ، هميشه با آنها در مقام ستيزه و جنگ و جدال برآمديم ، و آن نفوس زكيهء مطمئنه و ارواح طيبهء طاهره به واسطهء شفقت و رحمتى كه بر بندگان خدا داشتند هيچ‌گاه از دعوتِ خويش به واسطهء نادانى ما كوتاهى نفرمودند و با زور و زر ما را به سوى بهشت و سعادت كشيدند ، بدون اين‌كه اجر و مزدى از ما بخواهند . آن وقت هم كه رسول اكرم - صلّى اللَّه عليه و آله - منحصر مىكنند اجر خود را به « مودّت ذوى القربى » « 1 » ، صورت اين مودّت و محبت در عالَم ديگر براى ما شايد از همهء صور نورانىتر باشد ، آن هم براى خود ماست و رسيدن ما به سعادت و رحمت . پس مزد رسالت عايد خود ما شد و ما از آن\r\n\r\n\r\n","description":"","footnote":"\r\n( 1 ) - اشاره است به آيهء مباركهء  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  ؛ « بگو ( اى پيامبر ) « من از شمااجر ( رسالت ) نمىخواهم جز آن‌كه به خويشانم محبت كنيد » . ( الشورى ( 42 ) : 23 )\r\n","page_name":" 49 ","page_number":65},
  {"content":"\r\n\r\nبهره‌مند گرديديم ؛ ما بيچاره‌ها چه منتى بر آنها داريم ؛ اخلاص و ارادت ما براى آنها چه نفعى دارد ؛ شما و ما بر علماء امت چه منتى داريم ؟ از آن شخص مسأله‌گو گرفته تا آن نبى مكرَّم ، تا ذات مقدس حق - جَلّ جلالُه - هر كس به مرتبه و مقام خود كه راه هدايت را به ما نشان مىدهند ، بر ما منّت‌ها دارند كه جزاى آنها را در اين عالم نمىتوانيم بدهيم ؛ اين عالَم لايق جزاى آنها نيست : فَلِلّهِ وَلِرَسُولِه ولِأوْلِيائهِ المِنَّةُ . چنانچه خداى تعالى مىفرمايد :   قُلْ لا تَمُنُّوا عَلَيَّ إِسْلامَكُمْ بَلِ اللَّهُ يَمُنُّ عَلَيْكُمْ أَنْ هَداكُمْ لِلْإِيمانِ إِنْ كُنْتُمْ صادِقِينَ * إِنَّ اللَّهَ يَعْلَمُ غَيْبَ السَّماواتِ وَ الْأَرْضِ وَ اللَّهُ بَصِيرٌ بِما تَعْمَلُونَ   « 1 » . يعنى : « بگو به آنها كه به تو منّت گذاشتند به اسلام خود ، و گفتند ما اسلام آورديم بىجنگ : \" منّت نگذاريد بر من به اسلام خود ، بلكه خدا منّت مىگذارد بر شما به هدايت كردن شما را به ايمان كه مدعى آن هستيد ، اگر شما راستگو هستيد در اين ادعا ؛ همانا خدا مىداند پنهانىهاى آسمان‌ها و زمين را ، و خدا بيناست به آنچه مىكنيد \" » .\r\nپس ، اگر ما صادق باشيم در دعوى ايمان ، خداوند در همين ايمان هم بر ما منّت دارد . خداوند بصير به عالم غيب است و مىداند صور اعمال ما و صورت ايمان و اسلام ما در عالَم غيب چيست . ما بيچاره‌ها چون اطلاع از حقيقت نداريم ، از مسأله‌گو كسب علم مىكنيم و به او منّت مىگذاريم ، تقليد عالم مىكنيم ، منّت مىگذاريم ؛ نماز جماعت به عالم مىخوانيم ، به او منّت مىگذاريم ، با اين‌كه آنها بر ما منّت دارند و خود ما خبر نداريم ، بلكه اين منّت‌ها اعمال ما را واژگون مىنمايد و در سجّين كشيده آنها را به باد فنا مىدهد .\r\n\r\n\r\n","description":"","footnote":"\r\n( 1 ) - الحجرات ( 49 ) : 17 - 18 .\r\n","page_name":" 50 ","page_number":66},
  {"content":"\r\n\r\n\r\nمقام دوم ريا در اخلاق و ملكات باطنى\r\nو در آن دو فصل است :\r\n\r\nفصل اوّل : ميزان در رياضت‌هاى باطل و شرعى\r\n
  ] بدان‌كه ريا در اين مقام گرچه به شدت مقام اوّل نيست ، ولى بعد از تنبّه به يك مطلب ممكن است كار مُرائى در اين مقام نيز منجر شود به جائى كه در نتيجه با مرائى در آن مقام يكى گردد .\r\nما در شرح حديث سابق بيان كرديم كه از براى انسان در عالم ملكوت صورت‌هايى ممكن است باشد غير از صورت انسانى ، و آن صورت‌ها تابع ملكوت نفس و ملكات آن است . اگر شما داراى ملكات فاضلهء انسانيه باشيد ، در وقتى آن ملكات صورت شما را انسانى مىكند كه با آن ملكات بدون اين‌كه از طريق اعتدال خارج شده باشند محشور گرديد ، بلكه ملكات در صورتى فاضله است كه نفس امّاره در آن تصرّف نكند و در تشكيل آن ، قدم نفس دخيل نباشد . بلكه شيخ استاد ما - دام ظلّه - مىفرمودند : ميزان در رياضت باطل و رياضت شرعى صحيح ، قدم نفس و قدم حق است . اگر سالك به قدم نفس حركت كرد و رياضت او براى پيدايش قواى نفس و قدرت و سلطنت آن باشد ، رياضتْ باطل و سلوك آن منجر به سوء عاقبت مىباشد . و دعوىهاى باطله نوعاً از همين اشخاص بروز مىكند . و اگر سالك به قدم حق سلوك كرد و خداجو شد ، رياضت او حق و شرعى است ، و حق تعالى از او دستگيرى مىكند به نصّ آيهء شريفه كه مىفرمايد :  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  « 1 » . « كسى كه مجاهده كند در راه ما ، هر آينه هدايت مىكنيم او را [ به 
  ] راه‌هاى خود » . پس كارش به سعادت منجر شده خودى از او افتد و خودنمايى از او دور گردد .\r\n\r\n\r\n","description":"","footnote":"\r\n( 1 ) - العنكبوت ( 29 ) : 69 .\r\n","page_name":" 51 ","page_number":67},
  {"content":"\r\n\r\nو معلوم است كسى كه اخلاق حسنه خود و ملكات فاضلهء نفس را به چشم مردم بكشد و ارائه به مردم بدهد ، قدمش قدم نفس است ؛ و خودبين و خودخواه و خودپرست است ؛ و با خودبينى ، خداخواهى و خدابينى ، خيالى است خام و امرى است باطل و محال . مادامى كه مملكت وجود شما از حبّ نفس و حبّ جاه و جلال و شهرت و رياست به بندگان خدا پر است ، نمىتوان ملكات شما را ملكات فاضله دانست و اخلاق شما را اخلاق الهى شمرد . كاركن در مملكت شما شيطان است ، و ملكوت و باطن شما صورت انسان نيست . و پس از گشودن چشمِ برزخ ملكوتى خود را به صورت غير انسان ، مثل يكى از شياطين مثلًا ، مىبينيد . و حصول معارف الهيه و توحيد صحيح از براى همچو قلبى كه منزلگاه شيطان است محال است . و تا ملكوت شما ملكوت انسانى نباشد و قلب شما از اين اعوجاج‌ها و خودخواهىها پاك نباشد ، منزل حق تعالى نباشد . در حديث قدسى است كه مىفرمايد : «\r\nلا يسعني أرضي و لا سمائي ، بل يسعني قلب عبدي المؤمن » « 1 »\r\n. هيچ موجودى آينهء جمال محبوب نيست ، مگر قلب مؤمن . متصرّف در قلب مؤمن ، حق است نه نفس . كاركن در وجود او محبوب است . قلب مؤمن ، خودسر نيست ، هرزه گرد نيست : «\r\nقلب المؤمن بين إصبعي الرحمن ، يقلبه كيف يشاء » « 2 »\r\n. دست حق در مملكت قلب او متصرّف است ، تقليب و تقلّب قلب او با خود حق تعالى است . اى بيچاره ، تو كه عابد نفسى و متصرّف در قلب تو شيطان و جهل است و دستِ تصرّف حق را از قلب خود منقطع كردى ، چه ايمانى دارى كه مورد تجلّى حق و سلطنت مطلق گردى ؟ پس ، بدان تا بدين حال هستى و اين رذيلهء « خودنمايى » در تو است ، تو كافر باللَّه هستى و در سلك منافقين محسوب مىشوى ، گرچه به خيال خود مسلمى و مؤمن به خدايى .\r\n\r\n\r\n","description":"","footnote":"\r\n( 1 ) - « من در آسمان و زمينم نگنجم ، ولى در دل بندهء مؤمنم جاى گيرم » . ( تفسير القرآن الكريم ، صدر المتألهين ، ج 4 ، ص 167 ؛ ر . ك : عوالي اللآلي ، ج 4 ، ص 7 ، حديث 7 ؛ جامع الأسرار ، ص 557 )\r\n( 2 ) - هادي المضلّين ، سبزوارى ، ص 15 ؛ و ر . ك : مرآة العقول ، ج 11 ، ص 254 ؛ المبدأ و المعاد ، ص 485 ؛ المحجّة البيضاء ، ج 5 ، ص 36 .\r\n","page_name":" 52 ","page_number":68},
  {"content":"\r\n\r\n\r\nفصل دوم ستّاريت حق و غيور بودن او\r\n
  ] پس اى عزيز ، بيدار شو و پنبهء غفلت را از گوش برون كن و خواب غفلت را بر چشم خود حرام نما ؛ و بدان‌كه تو را خداى تعالى براى خود آفريده ؛ چنانچه در حديث قدسى مىفرمايد : «\r\nيابن آدم خلقت الأشياء لأجلك ، وخلقتك لأجلي » « 1 »\r\n. يعنى « اى پسر آدم ، همه چيز را براى تو آفريدم و تو را براى خود آفريدم » . و قلب تو را منزلگاه خود قرار داده .\r\nتو و قلب تو يكى از نواميس الهيه هستيد ؛ حق تعالى غيور است نسبت به ناموسِ خود ؛ اين‌قدر پرده‌درى مكن به ناموسِ حق تعالى ؛ دست درازى را روا مدار . بترس از غيرت حق تعالى كه تو را در اين عالَم همچنان رسوا كند كه هر چه خواهى اصلاح كنى نتوانى .\r\nتو در ملكوت خود در حضور حضرات ملائكه و انبياء عظام پردهء ناموس الهى را پاره مىكنى ، و اخلاق فاضله را ، كه به واسطهء آنها اوليا تشبّه به حق پيدا مىكنند ، تسليم غير حق مىكنى و قلب خود را به دشمن حق مىدهى و شرك مىورزى در باطن ملكوتِ خود ؛ بترس از آن‌كه حق تعالى علاوه بر آن‌كه ناموس ملكوت تو را پاره كند و تو را پيش انبياء عظام و ملائكهء مقرّبين مفتضح و رسوا كند ، در همين عالَم تو را مفتضح كند و مبتلا كند به فضيحتى كه جبران‌پذير نباشد و پاره شدن عصمتى كه وصله‌بردار نباشد . حق تعالى « ستّار » است ولى « غيور » هم هست ؛ « ارحم الراحمين » است ولى « اشدّ المُعاقِبين » هم هست . ستر مىفرمايد تا وقتى از حد نگذرد . ممكن است خداى نخواسته اين كار بزرگ و اين رسوايى ناهنجار غيرت را بر ستر غلبه دهد ، چنانچه در حديث شريف شنيدى « 2 » .\r\nپس قدرى به خود آى و رجوع به خدا كن و بازگشت به سوى او نما ، كه خداى تعالى رحيم است و پى بهانه مىگردد براى رحمت . اگر رجوع كردى ، به غُفران خود ستر\r\n\r\n\r\n","description":"","footnote":"\r\n( 1 ) - ر . ك : الجواهر السنيّة ، ص 361 ؛ علم اليقين ، ج 1 ، ص 381 .\r\n( 2 ) - ر . ك : صفحه 45 .\r\n","page_name":" 53 ","page_number":69},
  {"content":"\r\n\r\nمىفرمايد عيوب گذشته را و نمىگذارد كسى بر آن مطلع شود ، و تو را صاحب فضيلت مىكند و اخلاق كريمه را در تو جلوه مىدهد ، و تو را مرآت صفات خود مىفرمايد و ارادهء تو را در آن عالم كاركن مىفرمايد ، چنانچه ارادهء خود [ او 
  ] در همهء عوالم نافذ است .\r\nچنانچه [ در 
  ] حديثى منقول است كه وقتى كه اهل بهشت قرار گرفتند ، نامه‌اى از جانب حق تعالى براى آنها مىآيد كه مضمونش اين است : « از جانب زندهء پاينده‌اى كه نمىميرد به سوىِ زندهء پاينده‌اى كه نمىميرد . من هر چه را مىخواهم موجود شود به او مىگويم باش ، پس موجود مىشود ؛ تو را هم امروز قرار دادم كه هر چه را مىخواهى بشود امر كن ، مىشود » « 1 » .\r\nتو خودخواهى اين‌قدر نداشته باش ، تو ارادهء خود را تسليم حق كن ، ذات مقدس هم تو را مظهر ارادهء خود مىفرمايد ؛ تو را متصرّف در امور خود قرار مىدهد ؛ مملكت ايجاد را در آخرت در تحت قدرت تو قرار مىدهد ، و اين غير تفويض محال باطل است ؛ چنانچه در محل خود معلوم است « 2 » .\r\nهان اى عزيز تو خود دانى ، مىخواهى اين را بپذير يا آن را ، كه خداى تعالى بىنياز است از ما و همهء مخلوقات و اخلاص ما و همهء موجودات عالم .\r\n\r\nمقام سوم ريا در اعمال\r\n
  ] در آن چند فصل است :\r\n\r\nفصل : در تصرّف شيطان و مكائد نفس در اين مقام\r\n
  ] بدان‌كه « ريا » در اين مقام از مقامات ديگر بيشتر و شايع‌تر است ؛ زيرا كه ما مردم نوعاً اهل آن دو مقام نيستيم ؛ از همين جهت شيطان از آن طريق وارد بر ما نمىشود .\r\n\r\n\r\n","description":"","footnote":"\r\n( 1 ) - « مِنَ الحَيِّ القيّومِ الّذي لا يَمُوتُ إلى الحَيِّ القَيُّومِ الَّذي لا يموتُ . أَمّا بَعْدُ ، فإنّي أقولُ لِلشَّيْءِ كُنْ فيكونُ وقَدْ جَعَلْتُكَ تقولُ لِلشَّيءِ كُنْ فيكونُ » . ( الفتوحات المكّية ، ج 3 ، ص 295 ؛ علم اليقين ، ج 2 ، ص 1061 )\r\n( 2 ) - ر . ك : الحكمة المتعالية ، ج 6 ، ص 369 ؛ شرح المنظومة ، ج 3 ، ص 624 .\r\n","page_name":" 54 ","page_number":70},
  {"content":"\r\n\r\nولى چون عمدهء مردم متعبّدْ اهل مناسك و عبادات صورى هستند ، شيطان در اين مقام بيشتر تصرف مىكند و مكايد نفس در اين مرحله بيشتر است . و به عبارت ديگر : چون نوع مردم داراى بهشت جسمانى اعمالى هستند ، و از طريق اعمال حسنه و ترك اعمال سيّئه داراى مقامات اخروى مىشوند ، شيطان از همين راه وارد شده ريشهء ريا و سالوس را در اعمال آنها آبيارى مىكند تا شاخ و برگ پيدا كرده حسنات آنها را مبدل به سيّئات كرده آنها را از طريق مناسك و عبادات وارد جهنم دركات مىكند ؛ و چيزهايى را كه با آن مىخواهند تهيهء تعمير آخرت كنند اسباب تخريب آن مىنمايد ؛ و چيزى كه از عليّين است كارى مىكند كه به امر حق تعالى ملائكه در سجّين قرار دهند .\r\nپس كسانى كه فقط داراى همين جنبه هستند و زاد و راحله‌اى جز زاد اعمال ندارند ، بايد خود را كاملًا مواظب باشند كه مبادا خداى نخواسته اين امر هم از دست رفته به‌كلّى جهنّمى گردند و راهى به جانب سعادت نداشته باشند ، و درهاى بهشت به روى آنها بسته شده درهاى جهنّم براى آنها باز گردد .\r\n\r\nفصل در دقت امر ريا\r\nبسيار اتفاق افتد كه شخص رياكار خودش هم ملتفت نيست كه ريا در اعمال او رخنه كرده و اعمالش ريايى و ناچيز است ، زيرا كه مكايد شيطان و نفس به قدرى دقيق و باريك است و صراط انسانيت به‌طورى نازك و تاريك است كه تا انسان موشكافى كامل نكند نمىفهمد چه كاره است . خودش گمان مىكند كارهايش براى خداست ، ولى براى شيطان است .\r\nانسان چون مفطور به حبّ نفس است ، لهذا پردهء خودخواهى معايب او را بر خود او مىپوشاند . شايد - ان شاء اللَّه - شمّه‌اى از اين مطلب در ضمن شرح بعضى احاديث « 1 » پيش آيد . از خداى تعالى توفيق مىخواهم .\r\n\r\n\r\n","description":"","footnote":"\r\n( 1 ) . ر . ك : صفحه 82 .\r\n","page_name":" 55 ","page_number":71},
  {"content":"\r\n\r\nمثلًا تحصيل علم ديانت ، كه از مهمّات اطاعات و عبادات است ، انسان گاهى مبتلا مىشود در اين عبادت بزرگ به ريا ؛ در صورتى كه خودش هم ملتفت نيست ، به واسطهء همان حجاب غليظ حبّ نفس . انسان ميل دارد در محضر علما و رؤسا و فضلا مطلب مهمّى را حل كند به‌طورى كه كسى ديگر حل نكرده باشد ، و خود او متفرّد باشد به فهم آن ، و هر چه مطلب را بهتر بيان كند و جلب نظر اهل مجلس را بنمايد بيشتر مبتهج است ، و هر كس با او طرف شود ميل دارد بر او غلبه كند و او را در بين جمعيت خجل و سرافكنده كند ، و حرف خود را - حق يا باطل - به حلق خصم فرو ببرد ، و بعد از غلبه يك نحو تدلل و فضل فروشى در خود ادراك مىكند ؛ اگر يكى از رؤسا هم تصديق آن كند نور على نور مىشود . بيچاره غافل از آن‌كه اين‌جا در نظر علما و فضلا موقعيت پيدا كرده ، ولى از نظر خداى آنها و مالك الملوك همهء عالم افتاد ، و اين عمل را به امر حق تعالى وارد سجّين كردند . در ضمن ، اين عمل ريايى مخلوط به چندين معصيت ديگر هم بود ، مثل : رسوا كردن و خوار نمودن مؤمن ، اذيت كردن برادر ايمانى ، گاهى جسارت كردن و هتك كردن از مؤمن ، كه هر يك از آنها از موبقات و براى جهنّمى كردن انسان ، خود مستقل‌اند .\r\nاگر نفس ، باز دام كيد خود را بيفكند و به تو بگويد كه مقصود من معلوم شدن حكم شرعى است و اظهار كلمهء حق است ، كه از افضل طاعات است نه اظهار فضيلت و خودنمايى ، در باطن خود از او استفسار كن كه اگر اين حكم شرعى را رفيق و همدرجهء من مىگفت و او حل اين معضله را مىكرد و شما در آن محضر مغلوب شده بوديد ، آيا به حال شما فرقى نمىكرد ؟ ! اگر چنين است ، تو در اين دعوا صادق هستى .\r\nاگر باز از كيد و مكرش دست نكشد و بگويد : اظهار حق چون فضيلت دارد و ثواب پيش حق دارد ، من مىخواهم به اين فضيلت نائل گردم و دار ثواب اللَّه را تعمير كنم ، به او بگو : اگر فرض شود كه عين آن فضيلت را خداوند به شما عنايت كند در صورت مغلوبيت و تصديق حق ، آيا باز طالب غلبه هستى ؟ پس اگر رجوع به باطن ذات خود كرديد ديديد باز مايل به غلبه هستيد و اشتهار پيش علما به علم و فضل ، و اين بحث علمى براى حصول منزلت بود در قلوب آنها ، پس شما بدانيد كه در اين بحث علمى ، كه\r\n\r\n","description":"","footnote":"","page_name":" 56 ","page_number":72},
  {"content":"\r\n\r\nاز افضل طاعات و عبادات است مرائى هستيد ؛ و اين عمل شما به حسب روايت شريف كافى « 1 » ، در سجّين است و شما مشرك به خدا هستيد . اين عمل براى حبّ جاه و شرف است ، كه به حسب روايت از دو گرگ كه در گلهء بىچوپان رها شود ضررش بيشتر است به ايمان « 2 » .\r\nپس شما كه اهل علم و متكفّل اصلاح امتى و راهنماى آخرت و طبيب امراض نفسى ، لازم است اوّل خود را اصلاح نمايى و مزاج نفس خود را سالم كنى تا از جملهء عالمان بىعمل ، كه حالش معلوم است ، نباشى .\r\nخداوندا ! دل ما را از كدورت شرك و نفاق پاك فرما ؛ و آيينهء قلب ما را از زنگار حبّ دنيا كه منشأ اين همه امور است ، صافى فرما ؛ و با ما همراهى فرما ، و از ما بيچاره‌هاى گرفتار هواى نفس و حبّ جاه و شرف دستگيرى كن در اين سفر پرخطر و اين راه پرپيچ و خم و تنگ و تاريك . تويى قادر و تواناى همه چيز .\r\nو يكى از عبادات بزرگ اسلام « جماعت » است ؛ و فضل « امامت » بيشتر است . و از اين جهت ، شيطان در اين عبادت بزرگ بيشتر رخنه مىكند ؛ و با امام جماعت بيشتر دشمن ، و در صدد است كه او را از اين فضيلت باز دارد و عمل او را از اخلاص تهى كرده وارد سجّين كند و او را مشرك به خدا نمايد . و لهذا وارد مىشود در قلب بعضى از امام‌ها از طريق‌هاى مختلف . مثل « عُجب » ، كه بعدها - ان شاء اللَّه - ذكرى از آن مىشود ، و مثل « ريا » ، كه آن نشان دادن به مردم است اين عبادت بزرگ را براى منزلت پيدا كردن در قلوب و اشتهار به عظمت و بزرگى پيدا كردن . مثلًا مىبيند فلان مقدّس به نماز جماعت حاضر شده است ، براى جلب قلب او خضوع را بيشتر كرده از راه‌هاى مختلفى و حيله‌هاى كثيرى او را به دام مىكشد ؛ و در مجالس براى رساندن به غايبين مقام خود را ذكرى از آن مقدّس به ميان مىكشد ، يا يك طورى به مردم مىرساند كه فلانى در جماعات من حاضر شده . در قلب خود هم به‌طورى به اين شخص ارادت پيدا كرده كه\r\n\r\n\r\n","description":"","footnote":"\r\n( 1 ) - ر . ك : صفحه 47 ، پاورقى 1 .\r\n( 2 ) - ر . ك : الكافي ، ج 2 ، ص 315 ، « كتاب الإيمان و الكفر » ، « باب حُبّ الدنيا و الحرص عليها » ، حديث 2 و 3 .\r\n","page_name":" 57 ","page_number":73},
  {"content":"\r\n\r\nدر نماز او حاضر شده است و اظهار حبّ و اخلاص به او مىكند كه در عمرش به خداى تعالى و اولياء او يك لحظه نكرده ؛ خصوصاً اگر از تجّار محترم باشد ! و اگر خداى نخواسته يكى از اشراف راه را گم كرده به صف جماعت ملحق شود ، مصيبت زيادتر مىگردد !\r\nدر عين حال ، شيطان از امام جماعت كم جمعيت نمىگذرد . پيش او رفته به او مىگويد : به مردم بفهمان كه من از دنيا گذشته‌ام و در مسجد كوچك محلّه با فقرا و ضعفا مىگذرانم ! اين هم مثل آن يا بدتر است ؛ زيرا كه رذيلهء حسد را هم در قلب او بارور مىكند . از دنيا كه بهره‌اى ندارد ، مايهء آخرت را از او مىگيرد ، ورشكست در دنيا و آخرت مىشود .\r\nدر همين حال ، شيطان دست از گريبان من و شما كه دستمان از جماعت كوتاه است ، و از غم بىآلتى افسرده هستيم برنداشته و ما را وادار مىكند به جماعت مسلمين خدشه كرده ، طعن به آنها زده و عيوبى براى جماعت تراشيده ؛ جماعت نداشتن خود را كناره‌گيرى قلمداد كنيم ، و خود را از دنيا گذشته و منزه از حبّ جاه و نفس معرفى نماييم . ما از اين دو طايفه بدتريم ! نه دنياى تام دستهء اوّل ، و نه دنياى ناقص دستهء دوم ، و نه آخرت داريم . در صورتى كه ما هم اگر دستمان برسد ، از آن دو دسته جاه‌طلب‌تر و حب شرف و مال را بيشتر داريم .\r\nشيطان به امام تنها اكتفا نكرده ، از جهنّمى شدن او نائرهء شهوتش فرو ننشسته ، وارد صف مأمومين مىشود . صف اوّل چون فضلش بيشتر و ميامن صفوف از مياسر بيشتر ، آنها را بيشتر مورد هدف خود قرار مىدهد . بيچاره مقدّس را از منزلِ دور كشيده در صف اوّل در طرف يمين نشانده ، با او وسوسه مىكند كه اين فضيلت را به چشم مردم بكش ! اين بيچاره هم نفهميده از كجا مىخورد با يك عشوه و نازى اظهار فضل خود را مىكند ! شرك باطن را بروز داده عمل را به سجّين مىفرستد . از آن‌جا به ساير صفوف رفته آنها را وادار مىكند از صف اوّل با كنايه و اشاره تكذيب كرده مقدّس بيچاره را موردِ سهام طعن و شتم قرار دهند و خود را از اطوارِ آن منزّه شمارند .\r\n\r\n","description":"","footnote":"","page_name":" 58 ","page_number":74},
  {"content":"\r\n\r\nگاهى ديده مىشود يك شخص محترمى را خصوصاً اگر از اهل فضل و علم باشد ، شيطان دستگيرى كرده به صف آخر مىنشاند ، براى اين‌كه بفهماند با اين‌كه من با اين مقام نبايد با اين شخص نماز كنم ، و ليكن از بس از دنيا گذشته‌ام و هواى نفس ندارم آمده‌ام در صف آخر هم نشسته‌ام ! بعضى از اين قبيل اشخاص را در صف اوّل ملاقات نخواهيد كرد .\r\nشيطان به امام و مأموم اكتفا نكرده به ريش بعضى از منفردين مىچسبد . او را از بازار يا منزل افسار كرده ، با يك كرشمه و ناز در كنج مسجد يك سجّاده پهن كرده ، هيچ امامى را عادل ندانسته ، در حضور مردم به يك طول سجود و ركوع و يك ذكرهاى طويلى نماز مىخواند ! اين در باطن ذاتش مخمَّر است كه به مردم بفهماند من اين‌قدر مقدّس و محتاطم كه ترك جماعت مىكنم مبادا به غير عادل گرفتار شوم ! اين علاوه بر آن‌كه مُعجب و مُرائى است ، مسائل شرعيه را هم نمىداند ! براى اين‌كه مرجع تقليد اين شخص بيش از حسن ظاهر را معلوم نيست در صحت اقتدا شرط كند ؛ ولى اين نه از اين باب است ، بلكه براى ارائه به مردم است كه در قلوب منزلت پيدا كند . و همين‌طور ساير كارهاى ما در تحت تصرف شيطان است . و آن ملعون هر قلب كدرى پيدا كرد ، در آن‌جا منزل كرده و اعمال ظاهره و باطنه را مىسوزاند و ما را از راه اعمال حسنه جهنّمى مىكند .\r\n\r\nفصل در دعوت به اخلاص است\r\nپس اى عزيز ، در كارهاى خود دقيق شو و از نفس خود در هر عملى حساب بكش ، و او را در برابر هر پيش‌آمدى استنطاق كن كه آيا اقدامش در خيرات و در امور شريفه براى چيست ؟ دردش چيست كه مىخواهد از مسائل نماز شب سؤال كند ، يا اذكار آن را تحويل بدهد ؟ مىخواهد براى خدا مسأله بفهمد يا بگويد ، يا مىخواهد خود را از اهل آن قلمداد كند ؟ چرا سفر زيارتى كه رفته با هر وسيله است به مردم مىفهماند ؟ حتى\r\n\r\n","description":"","footnote":"","page_name":" 59 ","page_number":75},
  {"content":"\r\n\r\nعددش را ! چرا صدقاتى را كه در خفا مىدهد راضى نمىشود كه كسى از او مطّلع نشود ، با هر راهى شده سخنى از آن به ميان آورده به مردم ارائه مىدهد ؟ اگر براى خداست و مىخواهد كه مردم ديگر به او تأسّى كنند و مشمولِ «\r\nالدال على الخير كفاعله » « 1 »\r\nگردد ، اظهارش خوب است ؛ شكر خدا كند به اين ضمير صاف و قلب پاك ؛ ولى ملتفت باشد كه در مناظرهء با نفس گول شيطنت او را نخورده باشد ، و عمل ريايى را با صورت مقدّسى به خوردش ندهد . و اگر براى خدا نيست ، ترك آن اظهار كند كه اين « سُمْعه » است ، و از شجرهء ملعونهء ريا است و عمل او را خداوند منّان قبول نمىفرمايد و امر مىفرمايد در سجّين قرار دهند .\r\nبايد به خداى تعالى از شرّ مكايد نفس پناه ببريم كه مكايد آن خيلى دقيق است ولى اجمالًا مىدانيم كه اعمال ما خالص نيست . اگر ما بندهء مخلص خداييم ، چرا شيطان در ما اين‌قدر تصرف دارد ؟ با آن‌كه او با خداى خود عهد كرده است كه به « عِباد اللَّه المخلَصين » كار نداشته باشد و دست به ساحت قدس آنها دراز نكند « 2 » . به قول شيخ بزرگوار « 3 » ما - دامَ ظلُّه - شيطان سگ درگاه خداست ؛ اگر كسى با خدا آشنا باشد ، به او عوعو نكند و او را اذيت نكند . سگ درِ خانه ، آشنايان صاحب‌خانه را دنبال نكند .\r\nشيطان نمىگذارد كسى كه آشنايى با صاحب‌خانه ندارد وارد خانه شود . پس ، اگر ديدى شيطان با تو سر و كار دارد ، بدان كارهايت از روى اخلاص نيست و براى حق تعالى نيست . اگر شما مخلصيد ، چرا چشمه‌هاى حكمت از قلب شما به زبان جارى نشده ، با اين‌كه چهل سال است به خيال خود قربة الى اللَّه عمل مىكنيد ؛ با اين‌كه در حديث وارد است كه « كسى كه اخلاص ورزد از براى خدا چهل صباح ، جارى گردد\r\n\r\n\r\n","description":"","footnote":"\r\n( 1 ) - « راهنماى به نيكى چون كنندهء آن است » . ( الكافي ، ج 4 ، ص 27 ، « كتاب الزكاة » ، « باب فضل المعروف » ، حديث 4 )\r\n( 2 ) - اشاره است به آيهء مباركهء   قالَ رَبِّ بِما أَغْوَيْتَنِي لَأُزَيِّنَنَّ لَهُمْ فِي الْأَرْضِ وَ لَأُغْوِيَنَّهُمْ أَجْمَعِينَ * إِلَّا عِبادَكَ مِنْهُمُ الْمُخْلَصِينَ   ؛ « گفت ( ابليس ) خدايا ، از آن رو كه مرا گمراه ساختى ، هر آينه هر چه در زمين است بر آدميان جلوه دهم و همهء آنان را گمراه كنم مگر بندگان خالص تو را » . ( الحجر ( 15 ) : 39 - 40 )\r\n( 3 ) - مراد مرحوم آيت اللَّه شاه‌آبادى است .\r\n","page_name":" 60 ","page_number":76},
  {"content":"\r\n\r\nچشمه‌هاى حكمت از قلبش به زبانش » « 1 » . پس بدان اعمال ما براى خدا نيست و خودمان هم ملتفت نيستيم و درد بىدرمان همين جاست .\r\nواى به حال اهل طاعت و عبادت و جمعه و جماعت و علم و ديانت كه وقتى چشم بگشايند و سلطان آخرت خيمه بر پا كند ، خود را از اهلِ معاصى كبيره ، بلكه از اهل كفر و شِرك ، بدتر ببينند و نامهء اعمالشان سياه‌تر باشد .\r\nواى به حال كسى كه با نماز و طاعتش وارد جهنّم شود ! امان از كسى كه صورت صدقه و زكات و صلاتش صورت‌هايى باشد كه زشت‌تر از آنها تصور نشود !\r\nبيچاره ! تو مشركى ، خداوند به فضل خود موحّد اهل معصيت عصيان كار را مىآمرزد - ان شاء اللَّه - و ليكن فرموده است كه مشرك را نمىآمرزم اگر بىتوبه از اين دنيا برود « 2 » .\r\nدر احاديث شريفه ، چنان‌كه شنيدى ، مىفرمايد : « مُرائى مشرك است » . كسى كه رياست دينى خود ، و امامت خود ، تدريس خود ، تحصيل خود ، روزهء خود ، نماز خود ، و بالاخره اعمال صالحهء خود ، را ارائه به مردم دهد براى منزلت در قلوب ، مشرك است ؛ و به موجب اخبار اهل عصمت - صلوات اللَّه عليهم - و به موجب آيهء شريفه مشمول غفران حق نمىشود . پس ، اى كاش اهل معاصى كبيره بودى و متجاهر به فسق بودى و متهتّك حرمات ظاهره بودى ، و موحّد بودى شرك به خدا نمىآوردى .\r\nحال اى عزيز ، فكرى كن و چاره‌اى براى خود پيدا كن ؛ و بدان‌كه شهرت پيش اين مردم ناچيز چيزى نيست ؛ و قلوب اين مردم كه اگر گنجشكى بخورد سير نمىشود « 3 » ،\r\n\r\n\r\n","description":"","footnote":"\r\n( 1 ) - « مَنْ أخْلَصَ للَّهِ أربعينَ صباحاً ، جَرَتْ يَنابيعُ الحكمةِ مِنْ قَلْبِهِ عَلى لِسانِهِ » . ( أسرار الحكم ، ص 650 ؛ ور . ك : جامع الأخبار ، ص 249 ، حديث 18 ؛ الفتوحات المكّية ، ج 2 ، ص 10 ؛ كنز العمّال ، ج 3 ، ص 24 ، حديث 5271 )\r\n( 2 ) - اشاره است به آيهء مباركهء  إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ *  ؛ « خداوند شرك را نمىآمرزد ، اما از غير آن در مىگذرد » . ( النساء ( 4 ) : 48 و 116 )\r\n( 3 ) - قال أبو عبداللَّه عليه السلام : « يابْنَ آدمَ ، لَوْ أكَلَ قَلْبَكَ طائرٌ لَمْ يُشْبِعْهُ » ؛ « اى فرزند آدم ، قلب تو را اگر پرنده‌اىبخورد . سير نمىشود » . ( الكافي ، ج 1 ، ص 93 ، « كتاب التوحيد » ، « باب النهي عن الكلام في الكيفية » ، حديث 8 ؛ التوحيد ، صدوق ، ص 455 ، حديث 5 )\r\n","page_name":" 61 ","page_number":77},
  {"content":"\r\n\r\nقدر و قابليتى ندارد ؛ و اين مخلوق ضعيف را قدرتى نيست ؛ قدرت فقط در دستگاه قدس ربوبيت پيدا مىشود و فاعل على الاطلاق و مسبب الاسباب ، آن ذات مقدس است . تمام مخلوقات اگر پشت به پشت هم دهند كه يك پشه خلق كنند نتوانند ؛ و اگر پشه‌اى از آنها چيزى بربايد ، نتوانند پس بگيرند « 1 » . قدرت ، پيش حق تعالى است . اوست مؤثر در تمام موجودات . با هر زحمت و رياضتى شده در قلب خود با قلم عقل نگارش ده كه لا مؤثِّرَ في الوجود إلّااللَّه « نيست كاركنى در دار تحقق جز خدا » .\r\n« توحيد فعلى » را ، كه اوّل درجهء توحيد است در قلب ، با هر وسيله‌اى است جايگزين كن ، و قلب را مؤمن و مسلِم نما به اين كلمهء مباركه و مهر شريف لا إله إلّااللَّه را بر قلب بزن ، و صورت قلب را صورت كلمهء توحيد كن و به مقام « اطمينان » برسان ؛ و به او بفهمان كه مردم نفع و ضرر نمىتوانند برسانند ؛ نافع و ضارّ خداست . اين كورى و نابينايى را از چشم خود بر طرف كن كه بيم آن است مشمول  رَبِّ لِمَ حَشَرْتَنِي أَعْمى  « 2 » گردى ، و در روز بُروز سراير كور محشور گردى . ارادهء حق تعالى قاهر به همهء ارادات است ؛ اگر قلبت به اين كلمهء مباركه اطمينان حاصل كرد و او را تسليم اين عقيده نمودى ، اميد است كارت به انجام رسد و ريشهء شرك و ريا و كفر و نفاق از قلبت قطع شود . و بدان‌كه اين عقيدهء حقّه مطابق با عقل و شرع است و توهّم جبر در اين نيست . ممكن است بعضىها كه از مبادى و مقدمات آن بىاطلاع‌اند و گوش آنها آشناى به بعضى مطالب نيست اين را رمى به جبر كنند ، با اين‌كه مربوط به جبر نيست . اين توحيد است ، جبر شرك است ؛ اين هدايت است ؛ جبر ضلالت است . اين‌جا مناسب بيان\r\n\r\n\r\n","description":"","footnote":"\r\n( 1 ) - اشاره است به آيهء مباركهء  إِنَّ الَّذِينَ تَدْعُونَ مِنْ دُونِ اللَّهِ لَنْ يَخْلُقُوا ذُباباً وَ لَوِ اجْتَمَعُوا لَهُ وَ إِنْ يَسْلُبْهُمُ الذُّبابُ شَيْئاً لا يَسْتَنْقِذُوهُ مِنْهُ ضَعُفَ الطَّالِبُ وَ الْمَطْلُوبُ  ؛ « به‌درستى غير خدايانى را كه مىخوانيد اگر چه گردهم آيند مگسى را نخواهند آفريد ؛ و اگر مگسى چيزى از آنها بربايد ، نتوانند آن را بستانند ؛ خواهنده و خواسته شده هر دو ناتوان‌اند » . ( الحجّ ( 22 ) : 73 )\r\n( 2 ) . « پروردگارا ، چرا مرا كور برانگيختى ؟ » . ( طه ( 20 ) : 125 )\r\n","page_name":" 62 ","page_number":78},
  {"content":"\r\n\r\nجبر و قَدَر نيست ، ولى پيش اهلش مطلب روشن است ، و غير آن را حق ورود در اين مطالب نيست ؛ بلكه صاحب شريعت نهى فرموده است از دخول به اين مطالب « 1 » .\r\nدر هر حال ، از خداى مهربان در هر وقت خصوصاً در خلوات ، با تضرّع و استكانت و عجز و مذلّت بخواه كه تو را هدايت كند به نور توحيد ، و قلب تو را منوّر كند به بارقهء غيبى يك‌بينى و يك‌پرستى ، تا از همهء عالم وارهى و همه چيز را ناچيز دانى . و با تضرّع از آن ذات مقدّس خواهش كن كه اعمال تو را خالص گرداند و تو را هدايت فرمايد به طريق خلوص و ارادت . و اگر داراى حالى شدى ، اين بندهء ضعيف بطّال خالى از حقيقت را كه عمر خود را صرف هوى و هوس نموده و دل او از كدورت معاصى و امراض قلبيه طورى شده است كه هيچ نصيحتى و هيچ آيه و روايتى و هيچ برهان و دليل و آيتى در او اثر نمىكند به دعايى ياد كرده ، شايد به دعاى شما راه نجاتى پيدا كند ؛ زيرا كه مؤمن را خدا ردّ نمىكند از درگاهِ خود و دعاى او را مىپذيرد .\r\nپس از تذكّر به اين مطالب ، كه خودت نيز مىدانستى و حرف تازه‌اى نبود ، مدّتى مواظبت كن از قلب خود ، و اعمال و رفتار و حركات و سكنات خود را در تحت مداقّه آورده ، و خفاياى قلب را تفتيش كن و حسابِ شديد از او بكش ، مثل اين‌كه اهل دنيا از يك نفر شريك ، حساب مىكشند : هر عملى را كه شبههء ريا و سالوسى در اوست ترك كن گرچه عمل خيلى شريفى باشد . حتى اگر ديدى واجبات را در علن كردن خالص نمىتوانى بكنى ، در خفا بكن ؛ با اين‌كه مستحب است اتيان به آنها در علن « 2 » . بلكه كمتر اتّفاق مىافتد در اصل واجب ريا شود ؛ بيشتر در خصوصيات و مستحبات و زوايد اتّفاق مىافتد .\r\n\r\n\r\n","description":"","footnote":"\r\n( 1 ) - امير المؤمنين عليه السلام در جواب شخصى كه ايشان را از « قَدَر » پرسيده بود فرمودند : « بَحْرٌ عَميقٌ فَلا تَلِجْهُ . ثُمَّ سَأَلَهُ ثانِيَةً فَقالَ : طَريقٌ مُظْلِمٌ فَلا تَسْلُكْهُ ، ثُمَّ سَأَلَهُ ثالِثَةً فَقالَ : سِرُّ اللَّه فَلا تَتَكَلَّفْهُ » ؛ « درياى ژرفى است ، در آن فرو مرو . پس ، بار دوم پرسيد ، فرمود : راه تاريكى است آن را مپيما ، سوم بار پرسيد ، فرمود : راز خداست خود را به سختى مينداز » . ( نهج البلاغة ، ص 526 ، حكمت 287 ، التوحيد ، صدوق ، ص 365 ، حديث 3 )\r\n( 2 ) - ر . ك : وسائل الشيعة ، ج 1 ، ص 77 ، « أبواب مقدّمة العبادات » ، باب 17 ؛ العروة الوثقى ، ج 2 ، ص 409 ، مسألة 3 .\r\n","page_name":" 63 ","page_number":79},
  {"content":"\r\n\r\nدر هر صورت ، با جدّيت كامل و مجاهدهء شديده قلب خود را از لوث شرك پاك كن ؛ مبادا خداى نخواسته با اين حال از اين عالَم درگذرى كه كارت زار است و اميد نجات به هيچ وجه برايت نيست و خداى تبارك و تعالى غضبناك بر تو باشد . چنانچه در حديث شريف است كه در وسائل از قرب الإسناد نقل مىفرمايد و سند به امير المؤمنين - عليه السلام - مىرساند : «\r\nإنه قال : قال رسول الله ، صلى الله عليه و آله : من تزين للناس بما يحب الله و بارز لله في السر بما يكره الله ، لقي الله و هو عليه غضبان له ماقت » « 1 »\r\n. يعنى « گفت امير المؤمنين عليه السلام : رسول اللَّه - صلّى اللَّه عليه و آله - گفت : \" كسى كه جلوه دهد براى مردم به چيزى كه دوست دارد خدا ، و ظاهر كند در باطن براى خدا چيزى را كه مكروه دارد او را خدا ، ملاقات كند خدا را ، و حال آن‌كه خدا بر او غضبناك و خشمناك باشد \" » .\r\nدر حديث شريف دو احتمال است : يكى آن‌كه كسى كه اعمال صالحه را جلوه دهد به مردم و اعمال قبيحه را در باطن آورد . و ديگر آن‌كه كسى كه پيكر عمل را به مردم نشان دهد و در باطن قصد ريا داشته باشد . و در هر صورت ريا را شامل است ؛ زيرا كه اتيان به واجبات و راجحات بدون قصد ريا مورد غضب نيست . بلكه مىتوان گفت :\r\nمعنى دوم بهتر است ؛ زيرا كه اعمال قبيحه را علناً آوردن شدّتش بيشتر است . در هر حال ، خدا نكند مالك الملوك و ارحم الراحمين به انسان غضبناك باشد ؛ أَعُوذُ بِاللَّه مِنْ غَضَبِ الْحَليمِ .\r\n\r\nفصل در بيان حديث علوى\r\nما اين مقام را ختم مىكنيم به حديث شريفى كه در كافى شريف از مولاى متقيان ، امير مؤمنان - عليه السلام - روايت كرده ، و شيخ صدوق - رضوان اللَّه عليه - مثل همين\r\n\r\n\r\n","description":"","footnote":"\r\n( 1 ) - قرب الإسناد ، ص 92 ، حديث 309 ؛ وسائل الشيعة ، ج 1 ، ص 68 ، « أبواب مقدّمة العبادات » ، باب 11 ، حديث 14 .\r\n","page_name":" 64 ","page_number":80},
  {"content":"\r\n\r\nحديث را از حضرت صادق - عليه السلام - نقل كرده كه از جملهء وصيت‌هاى رسول اكرم - صلّى اللَّه عليه و آله - به امير المؤمنين - عليه السلام - است . و آن اين است :\r\nبِإسْنادِهِ عَنْ أَبي عَبْدِاللَّه عليه السلام قالَ : «\r\nقال أميرالمؤمنين ، عليه السلام : ثلاث علامات للمرائي :\r\nينشط إذا رأى الناس ؛ ويكسل إذا كان وحده ؛ ويحب أن يحمد في جميع اموره » « 1 » .\r\nيعنى : « گفت امام صادق ، عليه السلام : امير المؤمنين - عليه السلام - گفت : \" سه نشانه است براى رياكار : بهجت و نشاط دارد وقتى كه ببيند مردم را ؛ و كسالت پيدا مىكند وقتى تنها است ؛ و دوست دارد كه ثنا كرده شود در جميع امورش \" » .\r\nچون اين سيّئهء خبيثه گاهى چنان مخفى است كه انسان خودش بىخبر است از آن - در باطن اهل ريا است و گمان مىكند عملش خالص است - لهذا براى آن علامت ذكر فرموده‌اند كه انسان به واسطهء آن علامت اطلاع بر سريرهء خود پيدا كند و در صدد معالجه برآيد .\r\nانسان در نفس خود مشاهده مىكند كه وقتى تنهاست مايل به طاعات نيست ، اگر با زحمت يا از روى عادت هم عبادتى بكند آن را با حال نمىكند ، بلكه سر و دست عمل را شكسته پاك و پاكيزه آن را تحويل نمىدهد . ولى وقتى در مساجد و مجامع حاضر شد ، و در محضر عمومى مشغول آن گرديد ، آن را از روى نشاط و دل‌چسبى و سرور و حضور قلب انجام مىدهد . مايل است ركوع و سجودش طولانى شده ، مستحباتش نيكو انجام گرفته ، اجزاء و شرايطش درست ملاحظه شود . اگر انسان قدرى هم ملتفت باشد [ و 
  ] از نفس خود سؤال كند علت آن را ، دام خويش را از راه قدس پهن كرده به انسان تعميه مىكند كه مثلًا عبادت در مسجد چون ثوابش بيشتر است يا جماعت چون چنين و چنان است ، نشاط دارى . يا اگر در غير جماعت و مسجد شد مىگويد : مستحب است عمل را پيش مردم نيكو انجام دادن تا اين‌كه كسان ديگر اقتدا كنند و تأسّى نمايند و رغبت به مذهب پيدا كنند انسان را با هر وسيله‌اى هست گول مىزند . اين سرور و\r\n\r\n\r\n","description":"","footnote":"\r\n( 1 ) - الكافي ، ج 2 ، ص 295 ، « كتاب الإيمان و الكفر » ، « باب الرياء » ، حديث 8 ؛ من لا يحضره الفقيه ، ج 4 ، ص 261 ، حديث 824 .\r\n","page_name":" 65 ","page_number":81},
  {"content":"\r\n\r\nنشاط نيست جز از آن مرض قلبى كه انسان بيچاره به آن مبتلاست ؛ و خود را صحيح و سالم مىداند و در خيال معالجه نمىافتد . مريضى كه خود را سالم مىداند ، اميد صحّت از او منقطع است . بدبخت در باطن ذات و لبّ سريره ميل دارد عمل خود را به مردم ارائه دهد و خود غفلت از آن دارد ، بلكه معصيت را به صورت عبادت جلوه مىدهد و خودنمايى را به شكل ترويج مذهب در مىآورد .\r\nبا اين‌كه اتيان به مستحبات در خلوات مستحب است ، چرا نفس مايل است در علن هميشه بجا آورد ؟\r\nگريه از خوف در مجامع عمومى از روى نشاط و بهجت مىكند ، ولى در خلوات هر چه خود را فشار مىدهد چشمش تر نمىشود ! خوف خدا چه شد در مجامع پيدا مىشود ؟\r\nدر شب‌هاى قدر ، آه و ناله و سوز و گداز در بين چند هزار جمعيت دارد ، صد ركعت نماز و جوشن كبير و صغير و چند جزو قرآن مجيد را مىخواند ، خم به ابرويش نمىآيد ؛ خستگى احساس نمىكند ؛ ولى ده ركعت نماز در خلوت اگر بكند ، كمرش خسته شده حالش وفا نمىكند .\r\nاگر انسان كارهايش محض رضاى خدا يا براى جلب رحمت يا براى خوف از جهنّم و شوق به بهشت است ، چرا ميل دارد هر كارى مىكند مردم مداحى او را بكنند ؟\r\nگوشش به زبان مردم و دلش پيش آنهاست كه ببيند كى از او مدح مىكند ؛ كى مىگويد :\r\nآقا چه آدم مقدّس مواظب به اوّل وقتى ، مراقب مستحبّاتى است ! حاجى آقا چه آدم صحيح درستى است ! در معاملات كذا و كذاست ! اگر خدا منظور است اين حبّ مفرط چيست ؟ اگر بهشت و جهنّم تو را به عمل وادار كرده است ، اين حبّ چه مىگويد ؟ ملتفت باش كه اين حبّ از همان شجرهء خبيثهء رياست ، و تا مىتوانى در صدد اصلاح برآ و خود را اگر ممكن است از امثال اين محبت‌ها خالص كن .\r\nدر اين مقام يك مطلب را تنبّه مىدهم ، و آن اين است كه از براى هر يك از اين صفات نفسانيه ، چه ملكات حسنه و چه ملكات سيّئه ، مراتبى است بسيار كثير . بسا باشد كه يك مرتبه از اتصاف به آن در حسنات و تنزيه آن در سيّئات از مختصّات عرفاء باللَّه يا\r\n\r\n","description":"","footnote":"","page_name":" 66 ","page_number":82},
  {"content":"\r\n\r\nاولياء خدا باشد ؛ و ساير مردم به حسب مقامى كه دارند ، آن صفت كه براى دستهء اوّل نقص است براى آنها نقص نباشد ؛ بلكه به يك معنا كمال هم باشد . و همين‌طور حسنات اين دسته سيّئات دستهء ديگر باشد . از آن جمله رياست كه كلام ما عجالتاً در آن است .\r\nخلوص از همهء مراتب آن از مختصّات اولياست و ديگران در آن شريك نيستند . و اتصاف عامهء مردم به يك مرتبه از آن ، نقص آنها - به حسب آن مقام كه دارند - نيست و به ايمان آنها يا اخلاص آنها ضرر نمىرساند . مثلًا نفس عامّهء مردم به حسب جبلّت مايل است كه خيرات آنها پيش مردم ظاهر گردد ؛ گرچه خيرات را به نيّت ظاهر شدن نكنند ، ولى نفسشان مفطور به اين حبّ است . اين موجب بطلان عمل يا شرك و نفاق و كفر نيست ؛ گرچه اين نقص اولياست ، و در نظر ولىّ يا عارف باللَّه شرك و نفاق است . و تنزيه از مطلق شرك و اخلاص از همهء مراتب آن ، اوّل مقامات اولياست . و از براى آنها مقامات ديگر است كه ذكرش با اين مقام مناسب نيست . حتى فرمودهء ائمّه - عليهم السلام - كه عبادت ما عبادت احرار است ، كه فقط براى حب خداست نه طمع به بهشت يا ترس از جهنم است « 1 » ، از مقامات معمولى و اوّل درجهء ولايت است . از براى آنها در عبادات حالاتى است كه به فهم ما و شما نمىگنجد .\r\nو به اين بيان كه شنيدى جمع بين اين حديث سابق منقول از رسول اللَّه و امير المؤمنين - صلوات اللَّه عليهما و آلهما - و حديث ديگرى كه زراره از حضرت أبىجعفر - عليه السلام - نقل مىكند مىتوان نمود . و آن حديث اين است :\r\nمحمّد بن يعقوب بإسْنادِهِ عَنْ أَبي جعفر - عليه السلام - قالَ : سَأَلْتُهُ عَنِ الرَّجُلِ يَعْمَلُ الشَّيْءَ مِنَ الخَيْرِ فَيَراهُ إنْسانٌ فَيَسُرُّهُ ذلِكَ . قال : «\r\nلا بأس ، ما من أحد إلاوهو يحب أن يظهر له في الناس الخير إذا لم يكن صنع ذلك لذلك » « 2 »\r\n. « زراره گفت : از حضرت باقر - صلوات اللَّه عليه - سؤال كردم از مردى كه چيزى از كارهاى نيك بجا مىآورد ، آن كار را كسى مىبيند ، پس آن شخص را مسرور مىكند ديدن او . فرمود : \" عيبى ندارد . هيچ كس\r\n\r\n\r\n","description":"","footnote":"\r\n( 1 ) - وسائل الشيعة ، ج 1 ، ص 62 ، « أبواب مقدّمة العبادات » ، باب 9 ، حديث 1 و 2 .\r\n( 2 ) - الكافي ، ج 2 ، ص 297 ، « كتاب الإيمان و الكفر » ، « باب الرياء » ، حديث 18 .\r\n","page_name":" 67 ","page_number":83},
  {"content":"\r\n\r\nنيست مگر اين‌كه دوست دارد كه ظاهر شود در مردم براى او خيرى ، وقتى نكند آن كار را براى ديدن مردم \" » .\r\nدر يكى از دو حديث حب محمدت را علامت ريا گيرد ؛ و در ديگرى سرور به ظاهر شدن خيرات را نفى بأس مىفرمايد ؛ اين به حسب اختلاف مراتب اشخاص است . وجه جمع ديگرى نيز هست كه از آن صرف نظر شد .\r\n\r\nتتمه : در سُمعه\r\n
  ] بدان‌كه « سُمْعه » ، كه عبارت است از رساندن به گوش مردم خصال خود را براى جلب قلوب و اشتهار ، از شجرهء خبيثهء رياست ؛ و از اين سبب ما او را با ريا دريك باب ذكر كرده و به ذكر هر يك جداگانه نپرداختيم .\r\n\r\n","description":"","footnote":"","page_name":" 68 ","page_number":84},
  {"content":"\r\n\r\n\r\nحديث سوم عجب\r\n
  ] الحديث الثّالث : بِالسَّنَدِ المتّصلِ إلى مُحمَّدِ بنِ يَعقوب ، عَن عَليّ بنِ إبراهيم ، عَن أَبيه ، عَن عَليِّ بنِ أَسباط ، عن أَحْمَدَ بنِ عُمَرَ الحَلّالِ ، عن عَليّ بنِ سُوَيد ، عَن أَبِي الْحَسَنِ « 1 » - عليه السلام - قالَ : سَأَلْتُهُ عَنِ العُجْبِ الّذي يُفْسِدُ العَمَلَ . فقالَ : «\r\nالعجب درجات : منها : أن يزين للعبد سوء عمله فيراه حسنا ، فيعجبه و يحسب أنه يحسن صنعا . ومنها : أن يؤمن العبد بربه فيمن على الله تعالى و لله عليه فيه المن » « 2 » .\r\nترجمه : « على بن سويد گويد : از حضرت موسى بن جعفر - عليه السلام - پرسيدم از عُجبى كه فاسد مىنمايد عمل را . پس گفت : \" عجب [ را 
  ] درجاتى است . از آنها اين است كه زينت پيدا كند از براى بنده بدى عمل او ، پس ببيند او را نيكو ، پس به عجب آورد او را و گمان كند او نيكو عملى كرده است . و از آنهاست آن‌كه ايمان آورده بنده به پروردگار خود ، پس منت گذارد بر خدا ؛ و حال آن‌كه از براى خداست بر او در آن ايمان منت \" » .\r\n\r\n\r\n","description":"","footnote":"\r\n( 1 ) - وسائل در مقدمه عبادات ، باب تحريم اعجاب به نفس . علامه مجلسى مىفرمايد : ممكن است حضرت‌ابوالحسن در اين حديث شريف ، حضرت رضا عليه السلام باشد زيرا كه على بن سويد از اين دو بزرگوار حديث مىكند . هر چند از حضرت كاظم عليه السلام بيشتر حديث مىكند . منه عفي عنه\r\n( 2 ) - الكافي ، ج 2 ، ص 313 ، « كتاب الإيمان و الكفر » ، « باب العجب » ، حديث 3 ؛ وسائل الشيعة ، ج 1 ، ص 98 ، « أبواب مقدّمة العبادات » ، باب 23 ، حديث 5 ؛ مرآة العقول ، ج 10 ، ص 220 ، ذيل حديث 3 .\r\n","page_name":" 69 ","page_number":85},
  {"content":"\r\n\r\n\r\nتعريف عجب\r\nشرح : « عُجب » بنا به فرمودهء علماء - رضوان اللَّه عليهم - عبارت است از : « بزرگ شمردن عمل صالح و كثير شمردن آن و مسرور شدن و ابتهاج نمودن به آن ، و غنج و دلال كردن است به واسطهء آن ، و خود را از حد تقصير خارج دانستن است . و اما مسرور شدن به آن با تواضع و فروتنى كردن از براى خداى تعالى و شكر ذات مقدس حق كردن بر اين توفيق و طلبِ زياده كردن عُجب نيست و ممدوح است » « 1 » .\r\nجناب محدّث عظيم الشأن ، مولانا علامهء مجلسى - طاب ثراه - از جناب محقق خبير و دانشمند كبير ، شيخ اجل ، بهاء الدين عاملى - رضوان اللَّه عليه - چنين نقل مىفرمايد كه « فرموده است شيخ اجل كه شك نيست كسى كه اعمال صالحه كند ، از قبيل روزه و بيدارى شب و غير آن ، در نفس او بهجت و سرورى حاصل شود ؛ پس اگر اين بهجت براى آن است كه خداى تعالى به او عطايى فرموده و نعمت عنايت كرده كه آن نعمت و عطا اين اعمال صالحه است ، و با اين وصف ترسناك باشد از نقص آنها و بيمناك باشد از زوال نعمت و از خداى تعالى زياده طلب كند ، اين ابتهاج و سرورْ عُجب نيست . و اگر اين ابتهاج از جهت آن است كه اين اعمال از اوست و اوست كه داراى اين صفت است ، و بزرگ شمارد اعمالش را و اعتماد كند بر آنها و خود را از حد تقصير خارج داند و به جايى رسد كه گويى منّت گذارى كند بر خداى تعالى به واسطهء اين اعمال ، پس اين سرور عُجب است » . - انتهى « 2 » .\r\nفقير گويد : تفسير « عُجب » به‌طورى كه ذكر فرموده‌اند صحيح است ، ولى بايد عمل را اعم از عمل قلبى و قالبى دانست ؛ و كذلك اعم از عمل قبيح و حسن دانست . زيرا كه عُجب همان‌طور كه وارد بر اعمال جوارح مىشود ، وارد مىشود بر اعمال جوانح و فاسد مىكند آنها را ؛ و همين‌طور كه صاحب خصلت نيكو معجب شود به خصال خود ، صاحبِ خصال ناهنجار نيز چنين شود كه معجب شود به خصلت خويش . چنانچه در\r\n\r\n\r\n","description":"","footnote":"\r\n( 1 ) - مرآة العقول ، ج 10 ، ص 218 .\r\n( 2 ) - الأربعون حديثاً ، شيخ بهايى ، ص 340 ؛ مرآة العقول ، ج 10 ، ص 218 .\r\n","page_name":" 70 ","page_number":86},
  {"content":"\r\n\r\nاين حديث شريف تصريح به هر دو شده و اين دو را مخصوص به ذكر نموده ، زيرا كه از نظرِ غالب ، مخفى است . و پس از اين ذكر هر دو به ميان آيد « 1 » ، ان شاء اللَّه .\r\nو نيز بايد دانست كه سرورى را كه از آن نفى كردند عُجب را و از صفات ممدوحه شمردند به حسب حال نوع است ؛ چنانچه در فصلى از فصول لاحقه ، بيان آن مىشود .\r\n[ \r\nدرجات عجب\r\n
  ] و بدان‌كه از براى عجب چنانچه در حديث شريف اشاره فرموده درجاتى است :\r\nدرجهء اوّل : عجب به ايمان و معارف حقّه است ؛ و در مقابل آن ، عُجب به كفر و شرك و عقايد باطله است .\r\nدرجهء دوم : عجب به ملكات فاضله و صفات حميده است ؛ و در مقابل آن ، عجب به سيّئات اخلاق و قبايح ملكات است .\r\nدرجهء سوم : عجب به اعمال صالحه و افعال حسنه است ؛ و در ازاء آن ، عجب به اعمال قبيحه و افعال ناهنجار است .\r\nو غير از اينها درجات ديگرى است كه مهم به مقام نيست . ما ان شاء اللَّه اشاره مىكنيم به اين درجات ، و آنچه منشأ آن است ، و آنچه علاج براى آن تواند بود ، در ضمن فصولى . و به نستعين .\r\n\r\nفصل در مراتب عُجب « 2 »\r\nبدان‌كه از براى عجب در هر يك از اين درجات سابق الذكر مراتبى است ، كه بعضى از آن مراتب واضح و روشن است كه انسان به اندك تنبّه و التفات پى به آن مىبرد ؛ و\r\n\r\n\r\n","description":"","footnote":"\r\n( 1 ) - ر . ك : صفحه 74 .\r\n( 2 ) - در اين تفصيل ، شرح عجب در خصال نيكو را دهيم ، و در بعضى از فصول آتيه ( أ ) ، شرح مقابلات آنها را نيز مىدهيم . منه عفي عنه\r\nأ . ر . ك : صفحه 77 .\r\n","page_name":" 71 ","page_number":87},
  {"content":"\r\n\r\nبعضى ديگر به غايت دقيق و باريك است كه انسان تا تفتيش كامل نكند و مداقّهء صحيحه به عمل نياورد ادراك آن نمىتواند كند ؛ و نيز بعضى از مراتبش شديدتر و سخت‌تر و مهلك‌تر از بعضى مراتب ديگر است .\r\nمرتبهء اولى ، كه از همه بالاتر و هلاكش بيشتر است ، حالى است كه در انسان به واسطهء شدت عجب پيدا شود كه در قلب خود بر ولىّنعمت خود و مالك الملوكْ به ايمان يا خصال ديگرش منّت گذارد . گمان كند كه به واسطهء ايمان او در مملكت حق وسعتى يا در دين خدا رونقى پيدا شد ؛ يا به واسطهء ترويج او از شريعت يا ارشاد و هدايت او يا امر به معروف و نهى از منكر او يا اجراى حدود يا محراب و منبرش به دين خدا رونقى بسزا داده ؛ يا به واسطهء آمدن در جماعت مسلمين يا به پا كردن تعزيهء حضرت ابى عبداللَّه الحسين - عليه السلام - رونقى در ديانت حاصل شد كه به سبب آن بر خدا و بر سيّد مظلومان و بر رسول اكرم - صلّى اللَّه عليه و آله - منّت دارد . هر چند اظهار اين معنا نكند ، در دلش منّت مىگذارد . و از همين باب است منّت‌گذارى بر بندگان خدا در امور دينيه . مثل آن‌كه در دادن صدقات واجبه و مستحبه و در دستگيرى از ضعفا و فقرا بر آنها منّت گذارى كند . گاهى اين منّت گذارى مخفى است حتى بر خود انسان . ( شرح منّت نداشتن مردم بر خدا و منّت داشتن ذات مقدس حق تعالى بر آنها در « حديث دوم » گذشت ) .\r\nمرتبهء ديگر آن است كه به واسطهء شدّت عجبى كه در قلب است ، غنج و دلال كند بر حق تعالى . و اين غير از منّت گذارى است ؛ گرچه بعضى فرق نگذاشته‌اند . صاحب اين مقام خود را محبوب حق تعالى مىپندارد و خود را در سلك مقربين و سابقين مىشمارد ، و اگر اسمى از اولياء حق برده شود يا از محبوبين و محبّين يا سالك مجذوب سخنى پيش آيد ، در قلبْ خود را از آنها مىداند . ممكن است رياءً شكسته نفسى كرده و اظهار خلاف آن كند ، يا براى اثبات آن مقام براى خود طورى نفى مقام از خود كند كه ملازم اثبات باشد . و اگر خداى تعالى او را مبتلا كند به بلايى ، كوسِ البَلاءُ\r\n\r\n","description":"","footnote":"","page_name":" 72 ","page_number":88},
  {"content":"\r\n\r\nلِلْولاءِ « 1 » زند . مدعىهاى ارشاد از عرفا و متصوفه و اهل سلوك و رياضت به اين خطر نزديك‌ترند از ساير مردم .\r\nدرجهء ديگر آن است كه خود را از خداى تعالى به واسطهء ايمان يا ملكات يا اعمالْ طلبكار بداند و مستحق ثواب شمارد ، و لازم بداند بر خدا كه او را در اين عالمْ عزيز ، و در آخرتْ صاحب مقامات كند ؛ و خود را مؤمن صاف و پاك بداند و هر وقت اسمى از مؤمنينِ به غيب آيد سرش را داخل سرها كند و در دلش انديشد كه خداوند اگر با عدل هم با من رفتار كند من مستحق ثواب و اجرم ! بلكه بعضى بر قباحت و وقاحت افزوده تصريح به اين كلام باطل مىكنند ! و اگر براى او بلايى رخ دهد و براى او ناملايمى پيش آيد ، در دل اعتراض به خدا دارد و تعجب از كارهاى خداى عادل كه مؤمن پاك را مبتلا كند و منافق فاسق را مرزوق كند ؛ و در باطن به حق تبارك و تعالى و به تقديرات او غضبناك باشد و در ظاهر اظهار رضايت كند . غضب خود را به ولىّنعمت خود تحويل دهد ، و رضاى به قضا را به مخلوق ارائه دهد . و وقتى بشنود مؤمنين را در اين دنيا خداوند مبتلا مىفرمايد ، به دل خود تسليت مىدهد . نمىداند منافق مبتلا هم بسيار است ، نه هر مبتلا مؤمن است .\r\nرتبهء ديگر از عجب آن است كه خود را از مردم ديگر ممتاز بداند و بهتر شمارد به اصل ايمان از غير مؤمنين ، و به كمال ايمان از مؤمنين ، و به اوصاف نيكو از غير متصفين ، و به عمل به واجب و ترك محرّم از مقابل آن ، و به اتيان به مستحبات و مواظبت به جمعه و جماعات و مناسك ديگر و ترك مكروهات از عامهء مردم خود را كامل‌تر دانسته و امتياز براى خود قائل باشد ؛ و اعتماد به خود و ايمان و اعمال خود كند و ديگر مخلوق را ناچيز و ناقص شمارد و به همهء مردم به نظر خوارى نگاه كند ، و در دل يا زبان بندگان خدا را سرزنش و تعيير كند . هر كس را به‌طورى از درگاه رحمت حق\r\n\r\n\r\n","description":"","footnote":"\r\n( 1 ) - « بلاها به سبب دوستى است » . ( شرح مصباح الشريعة ، گيلانى ، ص 319 )\r\n","page_name":" 73 ","page_number":89},
  {"content":"\r\n\r\nدور كند و رحمت را خاص خود و يك دسته مثل خود قرار دهد . صاحب اين مقام به جايى رسد كه هر چه عمل صالح از مردم ببيند به آن مناقشه كند و در دل در آن به يك نحو خدشه كند ، و اعمال خود را از آن خدشه و مناقشه پاك بداند . اعمال حسنهء مردم را چيزى نشمارد ؛ و همان عمل اگر از خودش صادر شد بزرگ بداند . عيوب مردم را خوب ادراك كند و از عيب خود غافل باشد . اينها علامت عجب است ، گرچه خود انسان از آن غافل است .\r\nو از براى عجب درجات ديگرى است كه بعضى از آن را ذكر ننمودم و از بعضى ديگر ناچار غافلم .\r\n\r\nفصل در اين‌كه اهل فساد نيز گاهى عجب به فساد مىكنند\r\nاهل كفر و نفاق و مشركين و ملحدين و صاحبان اخلاق زشت و ملكات پست و اهل معصيت و نافرمانى گاهى كارشان به جايى رسد كه به آن كفر و زندقهء خويش يا سيّئات اخلاق و موبقات اعمال خود عجب كنند و ابتهاج نمايند ! خود را به واسطهء آن داراى روح آزاد خارج از تقليد و غير معتقد به مو هومات شمارند و خويشتن را داراى شهامت و مردانگى دانند ، و ايمان به خدا را از مو هومات و تعبد به شرايع را از كوچكى فكر تصور كنند ، و اخلاق حسنه و ملكات فاضله را از ضعف نفس و بيچارگى شمارند ، و اعمال حسنه و مناسك و عبادات را از ضعف ادراك و نقصان مشاعر محسوب كنند .\r\nخود را به واسطهء آن روحِ آزادِ غيرِ معتقد به مو هوماتِ بىاعتناى به شرايع مستحق مدح و ثنا مىدانند . خصال زشت ناهنجار در دل آنها ريشه كرده و مأنوس به آنها شده ، چشم و گوششان از آن پُر شده ، در نظرشان زينت پيدا كرده آنها را كمال پندارند ؛ چنانچه در اين حديث شريف اشاره به آن شده آن‌جا كه فرمود : « يكى از درجات آن اين است كه زينت پيدا كند از براى بنده بدى عملش و آن را نيكو ببيند » . و اين اشاره است به قول خداى تعالى :  أَ فَمَنْ زُيِّنَ لَهُ سُوءُ عَمَلِهِ فَرَآهُ حَسَناً  « 1 » . كما اين‌كه در آن‌جا كه مىفرمايد : « گمان مىكند كه نيكو عمل مىكند » . اشاره است به قول خداى\r\n\r\n\r\n","description":"","footnote":"\r\n( 1 ) - فاطر ( 35 ) : 8 .\r\n","page_name":" 74 ","page_number":90},
  {"content":"\r\n\r\nتعالى :    قُلْ هَلْ نُنَبِّئُكُمْ بِالْأَخْسَرِينَ أَعْمالًا * الَّذِينَ ضَلَّ سَعْيُهُمْ فِي الْحَياةِ الدُّنْيا وَ هُمْ يَحْسَبُونَ أَنَّهُمْ يُحْسِنُونَ صُنْعاً * أُولئِكَ الَّذِينَ كَفَرُوا بِآياتِ رَبِّهِمْ وَ لِقائِهِ فَحَبِطَتْ أَعْمالُهُمْ فَلا نُقِيمُ لَهُمْ يَوْمَ الْقِيامَةِ وَزْناً    « 1 » .\r\nاين دسته از مردم كه جاهل و بىخبرند و خود را عالم و مطّلع مىدانند بيچاره‌ترين مردم و بدبخت‌ترين خلايق‌اند . اطباى نفوس از علاج آنها عاجزند و دعوت و نصيحت در آنها اثر نمىكند ؛ بلكه گاهى نتيجهء عكس مىدهد . اينها به برهان گوش نمىدهند ؛ چشم و گوش خود را از هدايت انبيا و برهان حكما و موعظهء علما مىبندند . بايد به خدا پناه برد از شرّ نفس و مكايد آن كه انسان را از معصيت به كفر مىكشد ، و از كفر به عجبِ به كفر مىكشد . نفس و شيطان به واسطهء كوچك شمردن بعضى از معاصى انسان را مبتلا كنند به آن معصيت ؛ و پس از ريشه [ كردن 
  ] آن در دل و خوار شمردن آن ، انسان به معصيت ديگر كه قدرى بالاتر است در نظر از اوّلى مبتلا شود ؛ و پس از تكرار ، آن نيز از نظر افتد و در چشم انسان كوچك و خوار شود و به بزرگ‌تر مبتلا شود . همين‌طور قدم قدم انسان پيش مىرود و كم كم معصيت‌هاى بزرگ در نظر انسان كوچك مىشود تا آن‌كه به كلّى معاصى از نظرش افتد و شريعت و قانون الهى و پيغمبر و خدا در نظرش خوار شود ، و كارش منجر به كفر و زندقه و اعجاب به آنها شود . شايد در آتيه ذكرى از اين پيش آيد .\r\n\r\nفصل در بيان آن‌كه مكايد شيطان از روى ميزان است\r\nهمان‌طور كه صاحبان عجب در معاصى از مرتبه‌اى به مرتبه‌اى ترقى كرده تا به كفر و زندقه انجامشان رسد ، صاحبان عجب در طاعات از درجهء ناقصهء عجب به درجهء\r\n\r\n\r\n","description":"","footnote":"\r\n( 1 ) - « بگو آيا شما را از زيان‌كارترين افراد آگاه سازيم - آنان كه سعى ايشان در زندگى اين جهان تباه گشت در حالى كه آنان مىپندارند كارهاى نيك انجام مىدهند . اينان كسانى هستند كه به آيات پروردگارشان و ديدار او كافر شدند ، پس ، كارهايشان تباه گشت ، پس ما در روز بازپسين ايشان را وزنى نمىنهيم » . ( الكهف ( 18 ) : 103 - 105 )\r\n","page_name":" 75 ","page_number":91},
  {"content":"\r\n\r\nكاملهء آن ترقى كنند . مكايد نفس و شيطان در دل از روى ميزان و اساس است . هيچ‌گاه ممكن نيست نفس به شما كه داراى ملكهء تقوا و خوف از خدا هستيد تكليف قتل نفس يا زنا كند ؛ يا به كسى كه داراى خصلت شرافت و طهارت نفس است پيشنهاد دزدى و راهزنى نمايد . از اوّل امر ممكن نيست به شما بگويد در اين ايمان و اعمال به خداى خود منّت گذار ، يا خود را از زمرهء محبوبين و محبّين و مقرّبين درگاه قلمداد كن . ابتداى امر از درجهء نازله گرفته رخنه در دل شما باز مىكند و شما را وادار مىكند به شدت مواظبت در مستحبات و اذكار و اوراد ، و در ضمنْ عمل يكى از اهل معصيت را در نظر شما به مناسبت حال شما جلوه مىدهد و به شما القا مىكند كه شما از اين شخص به حكم شرع و عقل بهتريد و اعمال شما موجب نجات شماست و بحمداللَّه شما پاك و پاكيزه هستيد و از معاصى عارى و برى هستيد . از اين ، دو نتيجه مىگيرد : يكى بدبينى به بندگان خدا ، و ديگر خودپسندى ؛ كه هر دو از مهلكات و سرچشمهء مفاسد است . به نفس و شيطان بگوييد ممكن است اين شخصى كه مبتلاست به معصيت داراى ملكه‌اى باشد يا اعمال ديگرى باشد كه خداى تعالى او را به رحمت خود مستغرق كند و نور آن خُلق و ملكه او را هدايت كند و منجر شود كار او به حسن عاقبت ؛ شايد اين شخص را خدا مبتلا به معصيت كرده تا مبتلاى به عجب كه از معصيت بدتر است نشود - چنانچه در حديث كافى است : عَن أَبي عَبْدِاللَّه - عليه السلام - قالَ : «\r\nإن الله علم أن الذنب خير للمؤمن من العجب ؛ ولو لا ذلك ما ابتلى مؤمنا بذنب أبدا » « 1 »\r\n. يعنى « گفت امام صادق ، عليه السلام : \" همانا خدا دانست كه گناه بهتر است براى مؤمن از عجب ؛ و اگر نه اين بود هيچ‌گاه مؤمن را مبتلا به گناهى نمىكرد \" » . و شايد من به واسطهء همين بدبينى ، كارم منجر به بدى عاقبت شود .\r\nشيخ جليل ما ، عارف كامل ، شاه آبادى - روحى فداه - مىفرمودند : تعيير به كافر\r\n\r\n\r\n","description":"","footnote":"\r\n( 1 ) - الكافي ، ج 2 ، ص 313 ، « كتاب الإيمان و الكفر » ، « باب العجب » ، حديث 1 ؛ وسائل الشيعة ، ج 1 ، ص 100 ، « أبواب مقدّمة العبادات » ، باب 23 ، حديث 7 ، الوافي ، ج 5 ، ص 879 ، حديث 1 . ( متن فوق مطابق با نقل مرحوم فيض در وافي از كافي مىباشد ) .\r\n","page_name":" 76 ","page_number":92},
  {"content":"\r\n\r\nنيز نكنيد در قلب ؛ شايد نور فطرتش او را هدايت كند ، و اين تعيير و سرزنش كار شما را منجر به سوء عاقبت كند . امر به معروف و نهى از منكر غير از تعيير قلبى است . بلكه مىفرمودند : كفارى كه معلوم نيست با حال كفر از اين عالم منتقل شدند لعن نكنيد .\r\nشايد در حال رفتن هدايت شده باشند و روحانيت آنها مانع از ترقيات شما شود . در هر حال ، نفس و شيطان شما را وارد مرحلهء اولى از عجب مىكنند ؛ كم‌كم از اين مرحله شما را به مرحلهء ديگر و از آن درجه به درجهء بالاتر ، تا بالاخره كار انسان را به جايى برساند كه به ايمان يا اعمال خود به ولىّنعمت خويش و مالك الملوك منّت‌گذارى كند و كارش به آخر درجه رسد .\r\n\r\nفصل در مفاسد عُجب است\r\nبدان‌كه عجب خودش بنفسه از مهلكات و موبقات است و ايمان و اعمال انسان را به باد فنا مىدهد و فاسد مىكند . چنانچه راوى سؤال مىكند در اين حديث شريف از عجبى كه فاسد مىكند عمل را . امام - عليه السلام - يك درجهء آن را عجب در ايمان قرار داده است . و در حديث سابق « 1 » شنيدى كه عجب از گناه شديدتر است در درگاه حق تعالى ، و از آن جهت مؤمن را مبتلاى به گناه مىفرمايد تا ايمن شود از عجب . و رسول اكرم - صلّى اللَّه عليه و آله - آن را يكى از مهلكات قرار داده « 2 » . و در امالى صدوق سند به امير المؤمنين - عليه السلام - رساند كه فرموده است : «\r\nمن دخله العجب هلك » « 3 »\r\n. يعنى « كسى كه راه يابد در او عجب ، هلاك شود » . و صورت اين سرور در برزخ و ما\r\n\r\n\r\n","description":"","footnote":"\r\n( 1 ) - ر . ك : صفحه 76 .\r\n( 2 ) - قَالَ رَسُولُ اللَّه صلى الله عليه و آله و سلم : « ثَلاثٌ مُهلِكاتٌ : شُحٌّ مُطاعٌ ؛ وَهَوىً مُتَّبَعٌ ؛ وَإعجابُ المَرءِ بِنَفسِهِ » ؛ « سه چيزكُشنده‌اند : بُخلى كه فرمانبرى شود ؛ هوسى كه پيروى گردد ؛ شيفتگى مرد به خودش » . ( وسائل الشيعة ، ج 1 ، ص 103 ، « أبواب مقدّمة العبادات » ، باب 23 ، حديث 15 )\r\n( 3 ) - الأمالي ، صدوق ، ص 363 ، مجلس 68 ، حديث 9 ؛ وسائل الشيعة ، ج 1 ، ص 104 ، « أبواب مقدّمةالعبادات » ، باب 23 ، حديث 18 .\r\n","page_name":" 77 ","page_number":93},
  {"content":"\r\n\r\nبعدالموت وحشت و هولناكى سخت است كه هيچ وحشتى شبيه آن نيست . بسا باشد اشاره به آن باشد فرمايش رسول اكرم - صلّى اللَّه عليه و آله و سلم - در وصيتش به امير المؤمنين عليه السلام : «\r\nولا و حدة أوحش من العجب » « 1 »\r\n. يعنى « هيچ تنهايى ترسناك‌تر نيست از عجب » .\r\n« موسى بن عمران - على نبيّنا و آله و عليه السلام - از شيطان پرسيد : \" خبر ده مرا به گناهى كه اولاد آدم وقتى مرتكب شود آن را ، بر او راه يا بى و تسلط پيدا كنى \" . گفت :\r\n\" وقتى عجب كند بر نفس خود و بزرگ شمارد عملش را و كوچك شود در چشمش گناه او . \" خداوند تعالى به داود - عليه السلام - مىفرمايد : \" اى داود ، بشارت ده گناهكاران را و بترسان صديقان را \" . عرض كرد : \" چطور بشارت دهم آنها را و بترسانم اينها را ؟ \" فرمود : \" بشارت ده گناهكاران را كه همانا من قبول مىكنم توبه را و مىگذرم از گناه ؛ و بترسان صديقان را كه عجب نكنند به اعمال خودشان ؛ زيرا كه همانا نيست بنده‌اى كه من به پا دارم از براى حساب مگر آن‌كه هلاك شود » « 2 » .\r\nپناه مىبرم به خداى تعالى از مناقشه در حساب كه صديقين و بزرگ‌تر از آنها را هلاك مىكند .\r\nشيخ صدوق در خصال سند به حضرت صادق - عليه السلام - رساند كه فرمود :\r\n« شيطان گويد : \" اگر در سه چيز چيره گردم به پسر آدم باكى ندارم از هر چه بكند ، زيرا كه آنها قبول نشود از او : وقتى كه بسيار شمارد عمل خود را ، و فراموش كند گناه خود را ، و راه يابد در او عجب \" » « 3 » .\r\n\r\n\r\n","description":"","footnote":"\r\n( 1 ) - « پيامبر صلى الله عليه و آله و سلم به على عليه السلام فرمود : و هيچ تنهايى هراسناك‌تر از خودپسندى نيست » . ( وسائل الشيعة ، ج 1 ، ص 103 ، « أبواب مقدّمة العبادات » باب 23 ، حديث 14 )\r\n( 2 ) - الكافي ، ج 2 ، ص 314 ، « كتاب الإيمان و الكفر » ، « باب العجب » ، حديث 8 ؛ وسائل الشيعة ، ج 1 ، ص 99 ، « أبواب مقدّمة العبادات » ، باب 23 ، حديث 3 .\r\n( 3 ) - عن أبي عبداللَّه عليه السلام قال : « قال إبليسُ - لَعنَةُ اللَّه عليه - لجنوده : إِذَا اسْتَمْكَنْتُ مِنِ ابْنِ آدَمَ فِي ثَلَاثٍ لَمْ أُبَالِ مَا عَمِلَ فَإِنَّهُ غَيْرُ مَقْبُولٍ مِنْهُ : إِذَا اسْتَكْثَرَ عَمَلَهُ ، وَنَسِيَ ذَنْبَهُ وَدَخَلَهُ الْعُجْبُ » . ( الخصال ، ص 112 ، حديث 86 ؛ وسائل الشيعة ، ج 1 ، ص 98 ، « أبواب مقدّمة العبادات » ، باب 22 ، حديث 7 )\r\n","page_name":" 78 ","page_number":94},
  {"content":"\r\n\r\nعلاوه بر مفاسدى كه از عجب شنيدى ، او شجرهء خبيثه‌اى است كه بار او بسيارى از كبائر و موبقات است ، و در دل كه ريشه كرد كار انسان را به كفر و شرك و بالاتر از آنها منجر مىكند .\r\nيكى از مفاسد آن كوچك شمردن معاصى است . بلكه انسان معجب درصدد اصلاح نفس خويش برنمىآيد و خود را پاك و پاكيزه پندارد و هيچ‌گاه در فكر نمىافتد كه خود را از لوث معاصى پاك كند . پردهء عجب و حجاب غليظ خودپسندى مانع شود از آن‌كه بدىهاى خود را ببيند . و اين مصيبتى است كه انسان را از جميع كمالات باز دارد و به انواع نواقص مبتلا كند و كار انسان را منجر كند به هلاك ابد و اطباء نفوس را عاجز كند از علاج .\r\nو ديگر آن‌كه اعتماد بر نفس و بر اعمال خود كند . و اين سبب شود كه انسان جاهل بيچاره خود را از حق تعالى مستغنى داند و توجه به فضل حق تعالى نكند ، و حق تعالى را ملزم داند به عقل كوچك خود به اين‌كه او را اجر و ثواب دهد . و گمان كند كه اگر با عدل هم با او رفتار شود مستحق ثواب است . پس از اين ذكرى از اين مطلب مىشود ، ان شاء اللَّه « 1 » .\r\nو از مفاسد ديگرش آن‌كه به بندگان خدا با نظر حقارت بنگرد و اعمال مردم را ناچيز شمارد ، گرچه از اعمال خودش بهتر باشد . و اين نيز يكى از طرق هلاك انسان و خار طريق اوست .\r\nو از مفاسد ديگر آن‌كه انسان را به ريا وادار كند . زيرا كه انسان نوعاً اگر اعمالش را ناچيز شمارد و اخلاقش را فاسد داند و ايمانش را قابل نشمارد و معجب نباشد به ذات و صفات و اعمال خويش ، بلكه خود و همه چيز خود را زشت و پليد داند ، آنها را در معرض نمايش برنياورد و خودنمايى نكند ؛ متاع فاسد زشت را به بازار مكاره نبرند .\r\nولى چون خود را كامل ديد و اعمال را قابل ، درصدد جلوه برآيد و خودفروش گردد .\r\nدر حديث دوم مفاسد ريا گذشت ، بايد آنها را مفاسد عجب هم دانست . و مفسدهء\r\n\r\n\r\n","description":"","footnote":"\r\n( 1 ) - ر . ك : صفحه 82 .\r\n","page_name":" 79 ","page_number":95},
  {"content":"\r\n\r\nديگر آن‌كه اين رذيله موجب رذيلهء مهلكهء « كبر » گردد و به مصيبت تكبرْ انسان را مبتلا كند . - ان شاء اللَّه پس از اين يادى از آن مىشود - و مفاسد ديگر نيز از خود او بىواسطه يا به وسايط بروز كند ، كه شرحش موجب تطويل است .\r\nپس ، شخص معجب بداند كه اين رذيله تخم رذائل ديگر است ، و منشأ امورى است كه هر يك براى هلاك ابدى و خلود در عذاب خود سببى مستقل است . و اگر اين مفاسد را درست فهميد و با دقت ملاحظه كرد ، و رجوع به اخبار و آثار وارده از رسول اكرم و اهل بيت آن سرور - صلوات اللَّه عليهم اجمعين - كرد ، البته بر خود لازم مىداند كه در صدد اصلاح نفس برآيد و خود را از اين رذيله پاك و ريشهء آن را از باطن نفس براندازد كه مبادا خداى نخواسته با اين صفت زشت به عالم ديگر منتقل شود . يك وقت كه چشم دنيايى مُلكى بسته شد و سلطان برزخ و قيامت طلوع كرد ، ببيند حال اهل معاصى كبيره از او بهتر است : آنها را خداوند مستغرق بحار رحمت خود فرموده به واسطهء ندامتى كه داشتند يا اعتمادى كه به فضل حق تعالى داشتند ، و اين بيچاره چون خود را مستقل ديده بود و در باطن ذاتش از فضل حق بىنياز شمرده بود ، خداى تعالى در حساب او نيز مناقشه فرمود و او را چنان‌كه خود او مىخواست در تحت ميزان عدل درآورده و به خود او بفهماند كه هيچ عبادتى براى حق نكرده و تمام عباداتش بُعد از ساحت حق آورده ؛ اعمال و ايمانش باطل و ناچيز است ، سهل است ، خود آنها موجب هلاكت و تخم عذاب اليم و مايهء خلود در جحيم است . خدا نكند كه خداى تعالى با كسى با عدلش رفتار كند ، كه اگر همچو ورقى پيش آيد احدى از اوّلين و آخرين راه نجاتى ندارند . ائمهء هدى - عليهم السلام - و انبياء عظام در مناجات خود تمناى فضل را داشته‌اند و از عدل و مناقشهء در حساب خوفناك بودند « 1 » . مناجات خاصان درگاه حق و ائمهء معصومين - صلوات اللَّه عليهم - مشحون به اعتراف به تقصير و عجز از قيام به عبوديت است « 2 » .\r\n\r\n\r\n","description":"","footnote":"\r\n( 1 ) - ر . ك : كليات مفاتيح الجنان ، دعاى جوشن كبير ، فقره 19 ؛ بحار الأنوار ، ج 91 ، ص 107 ، حديث 386 .\r\n( 2 ) - امام سجاد عليه السلام مىفرمايد : « وَلا يَبْلُغُ مَبْلَغاً مِنْ طاعَتِكَ وَإن اجتَهَدَ إلّاكانَ مُقَصِّراً دُونَ استِحقاقِكَ بِفَضْلِك‌فَأشكَرُ عِبادِكَ عاجِزٌ عَنْ شُكْرِكَ ، وَأعبَدُ هُمْ مُقَصِّرٌ عَنْ طاعَتِكَ » ؛ « هر چند كوشش كند به درجه‌اى از طاعت تو دست پيدا نمىكند مگر آن‌كه در برابر استحقاق تو به علت فضل و احسانت عاجز و ناتوان است . پس شاكرترين بندگانت از شكر تو عاجز است و عابدترين ايشان در اطاعت تو كوتاه است » . ( صحيفهء كاملهء سجاديه ، ص 184 ، دعاى 37 )\r\n","page_name":" 80 ","page_number":96},
  {"content":"\r\n\r\nجايى كه افضل موجودات و ممكنِ اقربْ اعلان «\r\nما عرفناك حق معرفتك ، و ما عبدناك حق عبادتك » « 1 »\r\nدهد حال ساير مردم چه خواهد بود ؟\r\nآرى ، آنها عارف‌اند به عظمت حق تعالى و نسبت ممكن به واجب را مىدانند . آنها مىدانند كه اگر تمام عمر دنيا را به عبادت و اطاعت و تحميد و تسبيح بگذرانند ، شكر نعمت حق نكرده‌اند تا چه رسد به آن‌كه حق ثناى ذات و صفات را بجا آورده باشند .\r\nآنها مىدانند كه هيچ موجودى از خود چيزى ندارد ، حيات و قدرت ، علم و قوّت [ و 
  ] ساير كمالات ، ظل كمال اوست ، و ممكن ، فقير ، بلكه فقر محض و مستظل است نه مستقل . ممكن از خود چه كمالى دارد تا كمال فروشى كند ؟ چه قدرتى دارد تا عمل فروشى نمايد ؟ آنها عرفاء باللَّه هستند و عرفاء به جمال و جلال حق‌اند . آنها از روى شهود و عيانْ نقص و عجز خود و كمال واجب را مشاهده كردند ؛ ما بيچاره‌ها هستيم كه حجاب جهل و نادانى و غفلت و خودپسندى و پردهء معاصى قلب و قالب چنان چشم و گوش و عقل و هوش و ساير مداركمان را گرفته است كه در مقابل سلطنت قاهرهء حق عرض اندام مىكنيم و براى خود استقلال و شيئيّت قائليم .\r\nاى بيچارهء ممكن بىخبر از خود و نسبت خود با خالق ، اى بدبختِ ممكنِ غافل از وظيفهء خود با مالك الملوك ، اين جهل و نادانى است كه اسباب اين همه بدبختىها شده و ما را مبتلاى به اين همه ظلمت‌ها و كدورت‌ها كرده . خرابى كار از سرمنشأ است و آلودگى آب از سرچشمه . چشم معارف ما كور است و دل ما مرده است ، و اين موجب همهء مصيبت‌هاست ؛ و درصدد اصلاح هم نيستيم .\r\nخداوندا ! تو به ما توفيق عنايت كن . تو ما را به وظايف خود آشنا كن . تو از انوار معارف خود كه قلوب عرفا و اوليا را لبريز كردى يك نصيبى به ما عنايت فرما . تو\r\n\r\n\r\n","description":"","footnote":"\r\n( 1 ) - « تو را آن‌گونه كه بايد نشناختيم ، و آن‌گونه كه شايد نپرستيديم » . ( بحار الأنوار ، ج 68 ، ص 23 ، حديث 1 ؛ مرآة العقول ، ج 8 ، ص 146 )\r\n","page_name":" 81 ","page_number":97},
  {"content":"\r\n\r\nاحاطهء قدرت و سلطنت خود را به ما نشان ده و نواقص ما را به ما بنما . تو معنىِ  الْحَمْدُ لِلَّهِ رَبِّ الْعالَمِينَ *  را به ما بيچاره‌هاى غافل ، كه همهء محامد را به خلق نسبت مىدهيم ، بفهمان . تو قلوب ما را آشنا كن به اين‌كه هيچ محمده‌اى از مخلوق نيست . تو حقيقتِ  ما أَصابَكَ مِنْ حَسَنَةٍ فَمِنَ اللَّهِ وَ ما أَصابَكَ مِنْ سَيِّئَةٍ فَمِنْ نَفْسِكَ  « 1 » . را به ما بنما . تو كلمهء مباركهء توحيد را به قلوب قاسيهء مكدرهء ما وارد كن . ما اهل حجاب و ظلمتيم و اهل شرك و نفاق ، ما خودخواه و خودپسنديم ، تو حب نفس و حب دنيا را از دل ما بيرون كن . تو ما را خداخواه و خداپرست كن .  إِنَّكَ عَلى كُلِّ شَيْءٍ قَدِيرٌ  « 2 » .\r\n\r\nفصل در بيان آن‌كه منشأ عجب حب نفس است\r\nبدان‌كه رذيلهء عجب از حب نفس پيدا شود ؛ چون كه انسان مفطور به حب نفس است و سرمنشأ تمام خطاهاى انسانى و رذائل اخلاقى حب نفس است . و از اين جهت است كه انسان اعمال كوچك خودش به نظرش بزرگ آيد و خود را به واسطهء آن از خوبان و خاصان درگاه حق شمارد ، و خود را به واسطهء اعمال ناقابل مستحق ثنا و مستوجب مدح داند ؛ بلكه قبايح اعمالش گاهى در نظرش نيكو جلوه كند ؛ اگر از غيرْ اعمال بهتر و بزرگ‌تر از اعمال خود ديد ، چندان اهميت نمىدهد و هميشه انسان كارهاى خوب مردم را تأويل به يك مرتبه از بدى مىكند ، و كارهاى زشت و ناهنجار خود را تأويل به يك مرتبه از خوبى مىكند . نسبت به خلق خدا بدبين است ، ولى نسبت به خودش خوش‌بين .\r\nبه واسطهء اين حب نفس با يك عمل كوچك مخلوط به هزار كثافت و مبعّدات خود را طلبكار حق تعالى و مستوجب رحمت داند . خوب است اكنون ما قدرى در اعمال حسنهء خود تفكر كنيم و افعال عباديه كه از ما صادر مىشود قدرى در تحت اعتبار عقل آورده با نظر انصاف به آنها نظر كنيم ببينيم آيا به واسطهء آنها ما مستوجب مدح و ثنا و\r\n\r\n\r\n","description":"","footnote":"\r\n( 1 ) - « هر نيكويى به تو رسد از جانب خداست ، و هر زشتى به تو رسد از خود تو است » . ( النساء ( 4 ) : 79 )\r\n( 2 ) - آل عمران ( 3 ) : 26 .\r\n","page_name":" 82 ","page_number":98},
  {"content":"\r\n\r\nمستحق ثواب و رحمت هستيم ، يا لايق لوم و عقاب و غضب و نقمت . و اگر حق تعالى ما را به واسطهء همين اعمالى كه در نظر ما حسنه است به آتش قهر و غضب بسوزاند بجا است و موافق عدل است .\r\nمن اكنون خود شما را در اين سؤالى كه مىخواهم بكنم حَكَم قرار مىدهم و از شما به نظر انصاف ، بعد از فكر و تأمّل ، تصديق مىخواهم . و آن سؤال اين است كه اگر نبى اكرم - صلوات اللَّه عليه و آله - كه صادق و مصدّق است ، به شما خبر دهد كه اگر در تمام عمر عبادت خدا كنيد و اطاعت اوامر او نماييد و ترك شهوات و خواهش نفس نماييد ، يا در تمام عمر خلاف گفتهء او كنيد و مطابق ميل نفسانى و شهوات خود رفتار كنيد ، در درجات آخرتِ شما فرقى نمىكند و در هر صورت شما اهل نجات هستيد و بهشت خواهيد رفت و از عذاب ايمن خواهيد بود ، نماز كنيد يا زنا كنيد تفاوتى ندارد ، ولى رضاى حق تعالى فقط در اين است كه شما عبادت او كنيد و ثنا و مدح او نماييد و ترك شهوات خود و ميل‌هاى نفسانى را در اين عالَم نماييد ، در مقابل اين هم اجرى نمىدهند و ثوابى عطا نمىكنند ، آيا شما از اهل معصيت مىشديد يا اهل عبادت ؟ شما ترك شهوات مىكرديد ، و لذات نفسانى را بر خود براى رضاى حق تعالى و خاطرخواهى او حرام مىكرديد يا نه ؟ شما باز مواظبت به مستحبات و جمعه و جماعات مىنموديد يا منغمر در شهوات و ملازم لهو و لعب و تغنيات و غير ذلك مىگرديديد ؟ با يك نظر انصاف بدون ظاهرسازى و رياكارى جواب دهيد . بنده از خودم و كسانى كه مثل خودم هستند خبر مىدهم كه اهل معصيت مىشديم و اطاعات را تارك و فاعل مشتهيات نفسانى مىشديم .\r\nپس ، از اين نتيجه حاصل شد كه تمام كارهاى ما براى لذات نفسانى و براى اداره كردن بطن و فرج است . ما شكم‌پرست و شهوت‌پرستيم : ترك لذت براى لذت بزرگ‌تر مىكنيم . وجههء نظر و قبلهء آمال ما راه انداختن بساط شهوات است . نماز كه معراج قرب الهى است ما بجا مىآوريم براى قرب به زن‌هاى بهشت ! ربطى به تقرب حق ندارد ؛ مربوط به اطاعت امر نيست ؛ با رضاى خدا هزاران فرسنگ دور است .\r\n\r\n","description":"","footnote":"","page_name":" 83 ","page_number":99},
  {"content":"\r\n\r\nاى بيچارهء بىخبر از معارف الهيه كه جز ادارهء شهوت و غضب خود چيز ديگر نمىفهمى ، تو مقدس مواظب به ذكر و ورد و مستحبات و واجبات و تارك مكروهات و محرمات و متخلق به‌اخلاق حسنه و متجنب از سيّئات اخلاق ، در ترازوى انصاف بگذار كارهايى را كه مىكنى از براى رسيدن به شهوات نفسانى و نشستن بر تخت‌هاى زمردين و هم‌آغوش شدن با لعبت‌هاى شوخ‌وشنگ بهشتى و پوشيدن لباس‌هاى حرير و استبرق و سكنا كردن در قصرهاى نيكومنظر و رسيدن به آرزوهاى نفسانى ، آيا بايد اينها را ، كه تمام براى خودخواهى و پرستش نفس است ، به خدا نسبت داد و پرستش حق دانست ؟ آيا شما با عمله‌اى كه براى مزد كار مىكند چه فرقى داريد كه اگر او بگويد من محض صاحب كار اين عمل را كردم ، او را تكذيب مىكنيد ؟ آيا شما دروغگو نيستيد كه مىگوييد : نماز مىكنم براى تقرب به خدا ؟ آيا اين نماز شما براى نزديكى به خداست ، يا براى تقرب به زن‌هاى بهشت است و رسيدن به شهوات است ؟\r\nفاش بگويم : پيش عرفاى باللَّه و اولياء خدا تمام اين عبادات ما از گناهان كبيره است .\r\nبيچاره ، در حضور حضرت حق جل جلاله و در محضر ملائكه مقربين او بر خلاف رضاى حق رفتار مىكنى ، و عبادتى كه معراج قرب حق است براى نفس اماره و شيطان مىكنى ؛ آن وقت حيا نكرده در هر عبادت چندين دروغ در محضر ربوبيت و ملائكه مقربين مىگويى و چندين افترا مىزنى و منت‌گذارى هم مىكنى و عجب و تدلّل هم مىنمايى و خجالت هم نمىكشى . اين عبادت من و تو با معصيتِ اهل عصيان ، كه اشد آنها ريا است ، چه فرقى دارد ؟ زيرا كه ريا شرك است و بدى و بزرگى آن از جهت آن است كه عبادت را براى خدا نكردى . تمام عبادات ما شرك محض است و شائبه ، خلوص و اخلاص در آن نيست ؛ بلكه رضاى خدا به طريق اشتراك هم در آن مدخليت ندارد ؛ فقط براى شهوات و تعمير [ و 
  ] ادارهء بطن و فرج است .\r\nاى عزيز ، نمازى كه براى خاطرخواهى زن باشد - چه زن دنيايى يا بهشتى - اين نماز براى خدا نيست ؛ نمازى كه براى رسيدن به آمال دنيا باشد يا آمال آخرت به خدا ارتباط ندارد ؛ پس چرا اين‌قدر ناز و غمزه‌فروشى مىكنى و عشوه و غنج و دلال مىكنى ، به بندگان خدا به نظر حقارت نگاه مىكنى ، خود را از خاصّان درگاه حق حساب مىكنى ؟\r\n\r\n","description":"","footnote":"","page_name":" 84 ","page_number":100},
  {"content":"\r\n\r\nبيچاره ، تو با همين نماز مستحق عذابى و مستوجب زنجير هفتاد ذراعى « 1 » هستى ؛ پس چرا خود را طلبكار مىدانى ، و براى خود در همين طلبكارى و تدلّل و عجب عذابى ديگر تهيه مىكنى ؟ تو اعمالى را كه مأمورى بكن و متوجه باش كه از براى خدا نيست ؛ و بدان‌كه خداى تعالى با تفضل و ترحم تو را به بهشت مىبرد ، و يك قسمت از شرك را خداى تعالى براى ضعف بندگانش به آنها تخفيف داده و به واسطهء غفران و رحمتش پردهء ستاريت به روى آنها پوشيده است . بگذار اين پرده دريده نشود ، و حجاب غفران حق به روى اين سيّئات ، كه اسمش را عبادت گذاشتيم ، افتاده باشد ، كه خداى نخواسته اگر اين ورق برگردد و ورق عدل پيش آيد ، گند عبادات ما كمتر از گند معصيت‌هاى موبقهء اهل معصيت نيست .\r\nما اشاره كرديم پيش از اين به حديثى كه ثقة الاسلام كلينى ، در كافى سند به حضرت صادق - عليه السلام - رسانده ؛ و اين‌جا بعضى از آن حديث را به عين عبارت نقل مىكنيم تَبَرُّكاً وَتَيَمُّناً .\r\nعَنْ أَبي عَبْدِاللَّه في حديثٍ ، قالَ - أي رسول اللَّه صلّى اللَّه عليه و آله - : «\r\nقال الله عز و جل لداود : يا داود ، بشر المذنبين و أنذر الصديقين ! قال : كيف ا بشر المذنبين و انذر الصديقين ؟\r\nقال : يا داود ، بشر المذنبين أني أقبل التوبة و أعفو عن الذنب ؛ وأنذر الصديقين أن لا يعجبوا بأعمالهم ، فإنه ليس عبد أنصبه للحساب إلاهلك » « 2 » .\r\n« جناب امام صادق - سلام‌اللَّه عليه - از جناب رسول اكرم - صلّى اللَّه عليه و آله - نقل مىفرمايد كه گفت : خداى عزّ وجلّ به داود فرمود : \" اى داود بشارت ده گناهكاران را و بترسان صدّيقين را ! \" گفت : \" چگونه بشارت دهم گناهكاران را و بترسانم صدّيقين را ؟ \" گفت : \" اى داود بشارت ده گناهكاران را كه من همانا توبه قبول مىكنم و از گناه مىگذرم ، و بترسان صديقان را كه عجب نكنند به اعمالشان ، زيرا كه نيست بنده‌اى كه\r\n\r\n\r\n","description":"","footnote":"\r\n( 1 ) - اشاره است به آيهء مباركهء    خُذُوهُ فَغُلُّوهُ * ثُمَّ الْجَحِيمَ صَلُّوهُ * ثُمَّ فِي سِلْسِلَةٍ ذَرْعُها سَبْعُونَ ذِراعاً فَاسْلُكُوهُ    ؛ « بگيريدش ، پس بر گردنش غُلّ درافكنيد ، سپس در دوزخش اندازيد ، سپس او را در زنجيرى كه درازايش هفتاد ذراع است در آريد » . ( الحاقّة ( 69 ) : 30 - 32 )\r\n( 2 ) - الكافي ، ج 2 ، ص 314 ، « كتاب الإيمان و الكفر » ، « باب العجب » ، حديث 8 .\r\n","page_name":" 85 ","page_number":101},
  {"content":"\r\n\r\nمن به پا دارم براى حساب مگر آن‌كه هلاك گردد \" » .\r\nبعد از آن‌كه صدّيقين در حساب هلاك‌اند ، با آن‌كه آنها از گناه و معصيت پاك‌اند ، من و تو چه مىگوييم ؟ اينها همه در صورتى است كه اعمال من و شما از رياء دنيايى ، كه از موبقات و محرّمات است ، خالص باشد ؛ و كم اتفاق افتد براى ما عمل خالى از ريا و نفاق . بگذار نگفته ماند . اكنون اگر باز جاى عجب است و تدلّل و ناز و غمزه ، بكن ؛ و اگر انصافاً جاى خجلت و سرافكندگى و اعتراف به تقصير است ، بعد از هر عبادتى كه كردى از روى جدّ و واقع از آن عبادت و از آن دروغ‌ها كه در محضر حق تعالى گفتى ، از آن نسبت‌ها كه بىجهت به خود دادى ، استغفار و توبه كن . آيا توبه ندارد كه در مقابل حق مىگويى قبل از ورود در نماز :\r\n« وجهت وجهي للذي فطر السماوات و الأرض حنيفا مسلما و ما أنا من المشركين ، إن صلاتي و نسكي و محياى و مماتي لله رب العالمين » « 1 »\r\n. آيا وجههء قلب شما به فاطر سماوات و ارض است ؟ آيا شما مسلِميد و از شرك خالصيد ؟ آيا نماز و عبادت و محيا و ممات شما براى خداست ؟ آيا خجالت ندارد در نماز مىگويى :\r\n الْحَمْدُ لِلَّهِ رَبِّ الْعالَمِينَ *  ؟ آيا شما جميع محامد را از آن حق مىدانيد ، يا اين‌كه براى بندگان ، بلكه براى دشمنان او محمدت ثابت مىكنيد ؟ آيا دروغ نيست قول تو كه مىگويى :  رَبِّ الْعالَمِينَ *  ، با اين‌كه ربوبيت را در همين عالم براى غير ثابت مىكنى ؟\r\nآيا توبه ندارد ؟ خجلت ندارد  إِيَّاكَ نَعْبُدُ وَ إِيَّاكَ نَسْتَعِينُ  ؟ آيا تو عبادت خدا مىكنى يا عبادت بطن و فرج خود ؟ آيا تو خداخواهى يا حورالعين خواه ؟ آيا تو استعانت از خدا فقط مىطلبى ، يا در كارها چيزى كه در نظر نيست خدا [ است 
  ] ؟ آيا تو به زيارت بيت اللَّه كه مىروى ، مقصد و مقصودت خداست و مطلب و مطلوبت صاحب‌خانه است و قلبت مترنم است به قول شاعر : وَما حُبُّ الدِّيارِ شَغَفْنَ قَلْبي ؟ « 2 » خداجو هستى ؟ آثار جمال و\r\n\r\n\r\n","description":"","footnote":"\r\n( 1 ) - ر . ك : مسائل علي بن جعفر ، ص 141 ، حديث 161 ؛ الكافي ، ج 3 ، ص 310 ، « كتاب الصلاة » ، « باب افتتاح‌الصلاة » ، حديث 7 .\r\n( 2 ) - مصرع نخست از اين بيت است :\r\n وَما حُبُّ الدّيارِ شَغَفْنَ قَلْبي * ولكِنْ حُبُّ مَنْ سَكَنَ الدّيارَا \r\n« دوستى ، ديار دلم را نبرده است ، بلكه دل در گروِ دوستىِ ساكنِ آن داده‌ام » . ( در جامع الشواهد ، ج 3 ، ص 244 ، « باب الواو بعده الميم » ، آمده كه شاعر اين شعر ناشناخته است )\r\n","page_name":" 86 ","page_number":102},
  {"content":"\r\n\r\nجلال حق را مىطلبى ؟ آيا تو براى سيد مظلومان اقامهء عزا مىكنى به سر و سينه براى او مىزنى ، يا براى رسيدن به آمال و آرزوى خودت ؟ شكمت تو را وادار مىكند مجلس عزادارى بر پا كنى ، شهوت وقاع تو را وادار مىكند نماز جماعت به روى ؟ هواى نفس تو را به مناسك و عبادات مىكشد ؟\r\nاى برادر ، در مكايد نفس و شيطان دقيق شو . بدان‌كه نمىگذارند تو بيچاره يك عمل خالصى بكنى ؛ و همين اعمال غير خالصه را كه خداوند به فضلش از تو قبول كرده نمىگذارند به سرمنزل برسانى . كارى مىكنند كه به واسطهء اين عجب و تدلّل بىجا همهء اعمالت به باد فنا برود ؛ اين نفع هم از جيبت برود . از خدا و رضاى او كه دورى ، به بهشت و حورالعين هم نمىرسى ؛ سهل است ، مخلّد در عذاب و معذب در آتش قهر هم مىشوى . تو گمان كردى به واسطهء اين اعمال پوسيدهء گنديدهء سر و دست شكستهء مخلوط به ريا و سمعه و هزار مصيبت ديگر ، كه هر يك مانع از قبولى اعمال است ، استحقاق بر حق تعالى پيدا كردى ؟ ! يا از محبين و محبوبين شدى ، اى بيچارهء بىخبر از حال محبّين ، اى بدبخت بىاطلاع از دل محبّين و آتش قلب آنها ، اى بىنواى غافل از سوز مخلصين و نور اعمال آنها ، تو گمان كردى آنها هم اعمالشان مثل من و توست ! تو خيال مىكنى كه امتياز نماز حضرت امير المؤمنين - عليه السلام - با ما اين است كه « مدّ »  وَ لَا الضَّالِّينَ  را طولانىتر مىكند ؟ يا قرائتش صحيح‌تر است ؟ يا طول سجود و ركوع و اذكار و اورادش بيشتر است ؟ يا امتياز آن بزرگوار به اين است كه شبى چند صد ركعت نماز مىخواند ؟ يا مناجات سيدالساجدين - عليه السلام - هم مثل مناجات من و تو است ؟ او هم براى حورالعين و گلابى و انار اين‌قدر ناله و سوز و گداز داشت ؟ به خودشان قَسَم است - و\r\nإنه لقسم عظيم « 1 »\r\n- كه اگر بشر پشت به پشت يكديگر دهند و بخواهند يك لاإلهَ إلَّااللَّه امير المؤمنين را بگويند نمىتوانند ! خاك بر فرق من با اين\r\n\r\n\r\n","description":"","footnote":"\r\n( 1 ) - برگرفته شده از آيهء  وَ إِنَّهُ لَقَسَمٌ لَوْ تَعْلَمُونَ عَظِيمٌ  ؛ « و اگر بدانيد آن سوگندى بزرگ است » . ( الواقعة ( 56 ) : 76 )\r\n","page_name":" 87 ","page_number":103},
  {"content":"\r\n\r\nمعرفت به مقام ولايت على ، عليه السلام ! به مقام على بن ابى طالب قسم كه اگر ملائكه مقرّبين و انبياء مرسلين - غير از رسول خاتم كه مولاى على و غير اوست - بخواهند يك تكبير او را بگويند نتوانند . حالِ قلب آنها را جز خود آنها نمىداند كسى .\r\nاى عزيز ، اين‌قدر لاف خدا مزن ! اين‌قدر دعوى حب خدا مكن . اى عارف ، اى صوفى ، اى حكيم ، اى مجاهد ، اى مرتاض ، اى فقيه ، اى مؤمن ، اى مقدّس ، اى بيچاره‌هاى گرفتار ، اى بدبخت‌هاى دچار مكايد نفس و هواى آن ، اى بيچاره‌هاى گرفتار آمال و امانى و حب نفس - همه بيچاره هستيد ! همه از خلوص و خداخواهى فرسنگ‌ها دوريد . اين‌قدر حسن ظنّ به خودتان نداشته باشيد . اين‌قدر عشوه و تدلّل نكنيد . از قلوب خود بپرسيد ببينيد خدا را مىجويد يا خودخواه است ؟ موحد است و يكى طلب ، يا مشرك است ؟ پس اين عجب‌ها يعنى چه ؟ اين‌قدر به عمل باليدن چه معنا دارد ؟ - عملى كه فرضاً تمام اجزاء و شرايطش درست باشد و خالى از ريا و شرك و عجب و ساير مفسدات باشد ، قيمتش رسيدن به شهوات بطن و فرج است چه قابليتى دارد كه اين‌قدر تحويل ملائكه مىدهيد ؟\r\nاين اعمال را بايد مستور از چشم‌ها داشت . اين اعمال از قبايح و فجايع است ! بايد انسان از آنها خجلت بكشد و ستر آنها كند .\r\nخداوندا به تو پناه مىبريم ما بيچاره‌ها از شرّ شيطان و نفس اماره . تو خودت ما را از مكايد آنها حفظ فرما به حق محمد و آله صلّى اللَّه عليهم .\r\n\r\n","description":"","footnote":"","page_name":" 88 ","page_number":104},
  {"content":"\r\n\r\n\r\nحديث چهارم كبر\r\n
  ] الحديث الرابع : بِالسَّنَدِ الْمُتَّصل إلى مُحَمَّدِ بْن يَعْقُوبَ عَن عَليِّ بنِ إبْراهيمَ ، عَن مُحمّدِ بنِ عيسى ، عَن يُونُسَ ، عَن أَبانٍ ، عَن حكيمٍ ، قالَ : سألتُ أَبا عَبْدِاللَّه - عليه السلام - عَنْ أدْنَى الإِلْحادِ ، فَقالَ : «\r\nإن الكبر أدناه » « 1 » .\r\nترجمه : « حكيم گفت : پرسيدم از امام صادق - عليه السلام - از پست‌تر و پايين‌تر درجهء برگشت از حق . پس فرمود : \" همانا كِبْر پايين‌تر درجهء اوست \" » .\r\n\r\nدر معنى كبر است\r\nشرح : « كبر » عبارت است از يك حالت نفسانيه كه انسان ترفّع كند و بزرگى كند و بزرگى فروشد بر غير خود . و اثر آن اعمالى است كه از انسان صادر مىشود و آثارى است كه در خارج بروز كند كه گويند تكبّر كرد . و اين صفت غير از عجب است . بلكه به‌طورى كه سابق ذكر شد « 2 » ، اين صفت زشت و اين رذيلهء خبيثه ، وليده و ثمرهء عجب است ؛ زيرا كه عُجبْ خودپسندى است ، و كبر بزرگى كردن بر غير و عظمت‌فروشى است . انسان كه در خود كمالى ديد ، يك حالتى به او دست مىدهد كه آن عبارت از\r\n\r\n\r\n","description":"","footnote":"\r\n( 1 ) - الكافي ، ج 2 ، ص 309 ، « كتاب الإيمان و الكفر » ، « باب الكبر » ، حديث 1 ؛ وسائل الشيعة ، ج 15 ، ص 374 ، « كتاب الجهاد » ، « أبواب جهاد النفس » ، باب 58 ، حديث 1 .\r\n( 2 ) - ر . ك : صفحه 79 - 80 .\r\n","page_name":" 89 ","page_number":105},
  {"content":"\r\n\r\nسرور و غنج و تدلّل و غير آن است ، و آن حالت را عجب گويند ؛ و چون غير خود را فاقد آن كمال متوهم گمان كرد ، در او حالت ديگرى دست دهد كه آن رؤيت تفوّق و تقدّم است ، و از اين رؤيتْ يك حالت بزرگى فروشى و ترفّع و تعظّمى دست دهد كه آن را « كبر » گويند . و اينها تمام در قلب و باطن است و اثر آن در ظاهر ؛ چه در هيئت بدن و چه در افعال و اقوال باشد تكبّر است . و بالجمله ، انسان خودبينْ خودخواه شود ؛ و چون خودخواهى افزايد ، خودپسند گردد ؛ و چون خودپسندى لبريز آيد ، خودفروشى كند .\r\nو بدان‌كه صفات نفسانيه ، چه در جانب نقص و رذائل و چه در جانب كمال و فضائل ، بسيار دقيق و مختلط است ؛ و از اين جهت فرق بين بعضى با بعضى به غايت مشكل است ؛ و چه بسا باشد كه اختلاف شديد بين علماء اعلام در تحديد آنها واقع گردد ، يا نشود صفت وجدانى را به‌طورى كه خالى از خدشه باشد تعريف كرد . لهذا بهتر اين است كه اين امور را واگذار به وجدان كنيم و خود را از قيد مفهوم تراشى رهايى دهيم و از اصل مقصد و مقصود باز نمانيم .\r\nپس بايد دانست كه از براى كبر درجاتى است شبيه درجاتى كه در عجب ذكر شد . و بعضى از درجات ديگر كه در عجب نيز نظير داشت ولى چون در آن‌جا مهم نبود و در اين‌جا مهم است ذكر مىشود . اما آنچه كه شبيه آن در عجب گذشت شش درجه است :\r\nيكى كبر به واسطهء ايمان و عقايد حقه ؛ و در مقابل آن ، كبر به واسطهء كفر و عقايد باطله است .\r\nديگر كبر به واسطهء ملكات فاضله و صفات حميده ؛ و در مقابل آن ، كبر به واسطهء رذائل اخلاق و ملكات ناهنجار است .\r\nو ديگر كبر به واسطهء مناسك و عبادات و صالحات اعمال است ؛ و در مقابل آن ، كبر به واسطهء معاصى و سيّئات افعال است .\r\nو هر يك از اينها ممكن است وليدهء همان درجه عجب باشد كه در نفس است ؛ و ممكن است آن را سبب ديگر باشد كه بعد از اين اشاره به آن مىشود . و اما آنچه كه اين‌جا بالخصوص مورد نظر مىشود ، كبر به واسطهء امور خارجيه است ؛ مثل نسب و حسب و مال و منال و سيادت و رياست و غير آن . و ما ان شاء اللَّه در ضمن فصولى چند اشاره\r\n\r\n","description":"","footnote":"","page_name":" 90 ","page_number":106},
  {"content":"\r\n\r\nبه بعضى مفاسد اين رذيله و علاج آن به مقدار مقدور خود مىنماييم ، و از خداى تعالى توفيق تأثير در خويشتن و غير مىطلبيم .\r\n\r\nفصل در بيان درجات كبر است\r\nبدان‌كه از براى كبر به اعتبار ديگر درجاتى است : اوّل ، كبر به خداى تعالى . دوم ، كبر به انبيا و رسل و اوليا ، صلوات اللَّه عليهم . سوم ، كبر به اوامر خداى تعالى ؛ كه اين دو نيز به كبر به خداى تعالى برگردد . چهارم ، كبر بر بندگان خدا ؛ كه آن نيز پيش اهل معرفت به كبر به خدا برگردد .\r\nاما كبر به خداى تعالى ، كه از همه قبيح‌تر و مهلك‌تر و مرتبهء اعلاى آن است ، در اهل كفر و جحود و مدعيان الوهيت پيدا شود . و گاهى نمونه‌اى از آن در بعض اهل ديانت پيدا شود كه ذكر آن مناسب نيست . و اين از غايت جهل و نادانى و ندانستن ممكن است حدّ خويش و مقام واجب الوجود را .\r\nو اما كبر بر انبيا و اوليا در زمان انبيا بسيار اتفاق مىافتاد و خداى تعالى خبر داده است از حال آنها كه گفتند :  أَ نُؤْمِنُ لِبَشَرَيْنِ مِثْلِنا  « 1 » . و از اهل اين ملت گفتند :  لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ  « 2 » . و در صدر اسلام ، تكبر بر اولياء خدا بسيار واقع گرديد و در اين زمان‌ها نمونه‌اى از آن در بعضى از منتحلين به اسلام است .\r\nو اما كبر به اوامر خدا در بعض اهل معصيت پيدا شود ؛ چنانچه ترك حج كند براى آن‌كه اعمال آن را از قبيل لباس احرام و غيره را بر خود روا ندارد ؛ و ترك نماز كند ، زيرا كه وضع سجده را با مقام خود مناسب نداند . و گاهى در بعض اهل مناسك و عبادات و اهل علم و ديانت پيدا شود ؛ چنانچه ترك اذان كند تكبراً ؛ و قبول قول حق نكند اگر از مثل خود يا پايين‌تر از خود شنيد . گاهى اتفاق مىافتد كه انسان مطلبى را از رفيق يا\r\n\r\n\r\n","description":"","footnote":"\r\n( 1 ) - « آيا به دو انسان همانند خودمان ايمان آوريم » . ( المؤمنون ( 23 ) : 47 )\r\n( 2 ) - « چرا اين قرآن بر مردى بزرگ از اين دو شهر ( طائف و مكه ) فرود نيامد ؟ » . ( الزخرف ( 43 ) : 31 )\r\n","page_name":" 91 ","page_number":107},
  {"content":"\r\n\r\nهم‌قطارش مىشنود و آن را با كمال شدت رد مىكند و طعن به قائلش مىزند ، ولى همان مطلب را از بزرگى در دين يا دنيا اگر شنيد قبول مىكند « 1 » . حتى ممكن است در اوّل از روى جد رد كند ، و در دوم از روى جد قبول كند . اين شخص طالب حق نيست .\r\nتكبرش پرده به روى حق مىپوشد ، و تملقش از بزرگ - كه غير از صفت تواضعِ ممدوح است - او را كر و كور مىكند . و از همين تكبر است ترك تدريس علمىيا كتابى كه با شأن خود مناسب نداند ، و ترك تدريس براى اشخاص بىعنوانِ ظاهرى ، يا براى عدهء قليله ، و ترك جماعت در مسجد كوچك و قناعت به عدهء كم ، گرچه بداند كه رضاى حق تعالى در آن است . و گاهى از بس مطلب دقيق مىشود صاحب اين خُلق نمىفهمد كه عملش مستند به خُلق كبر است ، مگر آن‌كه در صدد اصلاح نفس برآيد و دقيق شود در مكايد آن .\r\nاما كبر بر بندگان خدا ، از همه بدتر كبر بر علماء باللَّه و دانشمندان است ، كه مفاسد آن از همه بيشتر و ضررش مهمتر است . و از اين كبر است ترك مجالست فقرا و تقدم در مجالس و محافل و در راه و رفتار . و اين در جميع طبقات ، از اشراف و اعيان گرفته تا علما و محدّثين ، و از اغنيا گرفته تا فقرا مگر كسى را كه خداى تعالى حفظ فرمايد - رايج و شايع است . و تمييز بين تواضع و تملق ، و تكبر و تأبى نفس گاهى به غايت مشكل شود و بايد انسان به خداى تعالى پناه برد تا او را هدايت بنمايد . و اگر انسان در صدد اصلاح برآيد و حركت به جانب مطلوب كند ، ذات مقدس حق تعالى به رحمت واسعهء خود راهنمايى مىفرمايد و سير را آسان مىكند .\r\n\r\nفصل در سبب اصلى تكبر است\r\nكبر را اسباب بسيارى است كه برگشت تمام آنها به اين است كه انسان در خود\r\n\r\n\r\n","description":"","footnote":"\r\n( 1 ) - پوشيده نماند كه ترك قبول به تفصيلى كه ذكر شده داراى دو جنبه است كه يكى از آن كبر به اوامر خداست‌و ديگرى كبر بر بندگان خداى تعالى است . منه عفي عنه\r\n","page_name":" 92 ","page_number":108},
  {"content":"\r\n\r\nكمالى توهّم كند كه آن باعث عجب شود و مخلوط با حب نفس گرديده حجاب كمال ديگران شده آنها را ناقص‌تر از خود گمان كند ، و اين سبب ترفّع قلبى يا ظاهرى گردد .\r\nمثلًا در علماء عرفان گاهى پديد آيد كسى كه خود را از اهل معارف و شهود داند و از اصحاب قلوب و سابقهء حُسنى انگارد و بر ديگران لاف ترفّع و تعظّم زند ، و حكما و فلاسفه را قشرى و فقها و محدّثين را ظاهربين و ساير مردم را چون بهائم داند ؛ و به همهء بندگان خدا به نظر تحقير و تعيير نگاه كند . و بيچاره خود لاف از فناء فى اللَّه و بقاء باللَّه زند و كوس تحقق كوبد ، با آن‌كه معارف الهيه اقتضا مىكند خوش‌بينى به موجودات را . و اگر شمّ معرفت‌اللَّه كرده بود به مظاهر جمال و جلال حقّ ، تكبر نمىكرد ؛ چنانچه در مقام بيان و علمْ خود او نيز تصريح به خلاف حالت خود كند . و اين نيست جز آن‌كه معارف به قلبش وارد نشده . و بيچاره به مقام ايمان هم نرسيده دم از عرفان مىزند ؛ و از عرفان حظّى نداشته از تحقق سخن مىراند .\r\nو در حكما نيز اشخاصى پيدا مىشود كه چون خود را داراى برهان و علم به حقايق داند و خود را از اهل يقين باللَّه و ملائكته و كتبه و رسله شمارد ، به سايرين به نظر حقارت نگاه كند و ساير علوم را جزو علم حساب نكند ؛ و تمام بندگان خدا را ناقص داند در علم و ايمان ؛ و به آنها تكبر نمايد در قلب ، و در ظاهر نيز با نخوت و تكبر با مردم رفتار كند ؛ با آن‌كه علم به مقام ربوبيت و فقرِ ممكنْ اقتضا مىكند خلاف آن را ، و حكيم آن است كه داراى ملكهء تواضع باشد به واسطهء علم به مبدأ و معاد . خداى تعالى لقمان را حكمت عطا فرمود به نصّ قرآن شريف « 1 » ، و از دستورات آن بزرگوار به فرزندش آن است كه خداى تعالى نقل مىفرمايد :  وَ لا تُصَعِّرْ خَدَّكَ لِلنَّاسِ وَ لا تَمْشِ فِي الْأَرْضِ مَرَحاً إِنَّ اللَّهَ لا يُحِبُّ كُلَّ مُخْتالٍ فَخُورٍ  « 2 » .\r\nو در مدعىهاى ارشاد و تصوّف و تهذيب باطن گاهى شخصى پيدا مىشود كه به\r\n\r\n\r\n","description":"","footnote":"\r\n( 1 ) - ( وَلَقَدْ آتَيْنَا لُقْمَانَ الْحِكْمَةَ أَنِ اشْكُرْ لِلّهِ ) ؛ « و به تحقيق به لقمان حكمت آموختيم كه پروردگار را شاكرباش » . ( لقمان ( 31 ) : 12 )\r\n( 2 ) - « و به تكبّر ، از مردم رخ متاب و به نخوت در زمين راه مرو . به درستى كه خداوند هيچ گردن فراز خودستايى را دوست نمىدارد » . ( لقمان ( 31 ) : 18 )\r\n","page_name":" 93 ","page_number":109},
  {"content":"\r\n\r\nتكبّر با مردم رفتار كند ، و بدبين به علما و فقها و تابعين آنها گردد ، و به حكما و علما طعن‌ها زند و غير خود و سرسپردگان به خود را اهل هلاك داند ، و چون دستش از علوم تهى است علوم را خار طريق خواند و اهل آن را شيطان راه سالك شمارد ؛ با آن‌كه آنچه در مقام دعوى مقام خود گويد اقتضاى خلاف اينها نمايد ؛ و هادى خلايق و مرشد گمراهان بايد خود از مهلكات و موبقات مبرّا باشد ، و از دنيا گذشته و محو جمال حق شده ، بايد به بندگان خدا تكبر نكند و بدبين به آنها نباشد .\r\nو در فقها و علماى فقه و حديث و طلاب آن نيز گاهى كسى پيدا شود كه مردم ديگر را حقير شمارد و به آنها تكبر فروشى كند و خود را مستحق همه طور اكرام و اعظام داند ، و لازم داند كه همهء مردم اطاعت امر او كنند و هر چه گويد چون و چرا نكنند ؛ خود را  لا يُسْئَلُ عَمَّا يَفْعَلُ وَ هُمْ يُسْئَلُونَ  « 1 » انگارد ؛ و جز خود و چند نفر معدودى مثل خود را اهل بهشت نداند ؛ و اسم هر طايفه‌اى از هر علمىدر ميان آيد ، به آن طعن زند و جز علم خود را ، كه از آن نيز بهرهء كافى ندارد ، ساير علوم را نديده و نسنجيده طرد كند و اسباب هلاك داند ، و علما و ساير علوم را از روى جهل و نادانى طرد كند و چنين ارائه دهد كه ديانتش موجب شده كه اينها را تحقير و توهين كند ، با آن‌كه علم و ديانت مبرا از اين اطوار و اخلاق‌اند . « قول به غير علم » را شريعت مطهره حرام كرده « 2 » و حرمت مسلم را واجب دانسته « 3 » ، اين بيچارهء بىخبر از ديانت و علم خلاف قول خدا و رسول كرده و آن را به صورت دين درآورده ، با آن‌كه سيرهء سلف و خلف از علماى بزرگ غير از اين بوده .\r\nاين حال علوم شرعيه كه هر يك اقتضا دارد كه علماى آن متصف به تواضع باشند و ريشهء تكبر را از قلوب قلع كنند . هيچ علمىتكبر نياورد و با تواضع مخالف نيست . پس\r\n\r\n\r\n","description":"","footnote":"\r\n( 1 ) - « خدا از آنچه مىكند بازخواست نخواهد شد ، ولى آنان بازخواست خواهند شد » . ( الأنبياء ( 21 ) : 23 )\r\n( 2 ) - ر . ك : المكاسب المحرّمة ، امام خمينى قدس سره ، ج 2 ، ص 84 .\r\n( 3 ) - ر . ك : الكافي ، ج 2 ، ص 350 ، « كتاب الإيمان و الكفر » ، « باب من أذى المسلمين واحتقرهم » ؛ وسائل الشيعة ، ج 12 ، ص 265 ، « كتاب الحجّ » ، « باب تحريم إهانة المؤمن وخذلانه » ؛ بحار الأنوار ، ج 72 ، ص 142 ، باب 56 .\r\n","page_name":" 94 ","page_number":110},
  {"content":"\r\n\r\nاز اين ، علت آن‌كه اين اشخاص عملشان خلاف علمشان است بيان مىنماييم « 1 » ، در علماى ساير علوم ، از قبيل طب و رياضى و طبيعى ، و همين‌طور صاحبان صنعت دقيق ، مثل برق و مكانيك و غير آن ، نيز تكبرفروشى بسيار پيدا مىشود . ساير علوم را هر چه باشد چيزى ندانند و به اهل آن با نظر تحقير نگاه كنند و هر يك گمان كنند كه علم آن است كه پيش اوست و در ظاهر و قلب به مردم كبريايى كنند ، با آن‌كه علم آنها اين اقتضا را ندارد .\r\nاما غير اهل علم ، بعضى از اهل مناسك و عبادت نيز بسيار به مردم تكبر كنند و آنها را حقير شمارند و تحقير كنند ؛ ساير مردم را ، حتى علما را ، اهل نجات ندانند ؛ هر وقت از علم سخنى پيش آيد ، گويند : علم بىعمل چه فايده دارد ؟ عمده عمل است ؛ و به عملى كه خود اشتغال دارند خيلى اهميت مىدهند ، و به همهء طبقات از روى كبر و عُجب نظر كنند ؛ با اين‌كه اگر اهل عبادت حقيقى و اخلاص باشد بايد عملش او را اصلاح كند . نماز از منكر و فحشا نهى مىنمايد و معراج مؤمن است ، اين پنجاه سال نمازخوان و مواظب اعمال واجبه و مستحبه ، به رذيلهء كبر كه الحاد است ، و عُجب كه از فحشاء و منكر بزرگ‌تر است ، متصف شده و به شيطان و خُلق او نزديك گرديده ! نمازى كه از فحشا نهى نكند و نگاهدار قلب نباشد ، بلكه به واسطهء كثرت آن قلب ضايع گردد ، نماز نيست .\r\nنمازى كه وقتى خيلى مواظبت كردى از او ، تو را به شيطان و خاصهء او ، كه كبر است ، نزديك كند نماز نيست ؛ نه آن‌كه نماز اين اقتضا را دارد . اينها كبر حاصل از علم و عمل .\r\nو اما آنچه از غير اينها حاصل شود نيز برگشت كند به رؤيت يك نحو كمال در خود و غير را فاقد آن ديدن . مثلًا كسى كه داراى نسب و حسب است ، بر فاقد آن تكبر كند گاهى . و كسى كه داراى جمال و زيبايى است ، بر فاقد آن يا طالب آن تكبر نمايد . يا مثلًا داراى اتباع و انصار و قبيله و تلاميذ و غير آن ، بر فاقد آن تكبر فروشد . پس رويهم رفته ، سبب كبْر رؤيت كمال متوهّم است و بهجت به آن و عجب به آن ، و فاقدْ ديدن غير است از آن . حتى صاحبان اخلاق فاسده و اعمال قبيحه نيز گاهى به غير خود كبر كنند ،\r\n\r\n\r\n","description":"","footnote":"\r\n( 1 ) - ر . ك : صفحهء 103 .\r\n","page_name":" 95 ","page_number":111},
  {"content":"\r\n\r\nچون آن را كه در خود است يك نحو كمال انگارند !\r\nو بدان‌كه صاحب صفت كبر گاهى به واسطهء بعضى جهات خوددارى كند از اظهار آن و هيچ ترتيب آثار ندهد ، ولى اين شجرهء خبيثه در قلبش ريشه دارد ؛ و لهذا از او تراوش كند آثار وقتى كه از حال طبيعى خارج شود . مثل آن‌كه غضب عنان را از دست او بگيرد ، در آن حال شروع كند به اظهار كبريا و عظمت و دارايى خود را از هر قبيل است - علم است يا عمل يا چيز ديگر - به چشم ديگرى كشد و بر او افتخار كند . و گاهى ظاهر كند كبر خود را و اعتنا به جهات خارجيه نكند ، و شدت كبر آن را گسيخته عنان كند ؛ پس ، گاهى ظاهر شود كبر در اعمال و حركات و سكناتش ؛ مثل آن‌كه تقدم در مجالس كند و از ديگران در ورود و خروج جلو افتد ؛ و فقرا را در مجلس خود راه ندهد ، و ترك مجالست آنها كند ؛ و براى خود حريم قرار دهد ؛ و در راه رفتن و نگاه كردن و جواب و سؤال با مردم و ديگر اعمالْ كبر كند .\r\nو بعضى از محققين ، كه ما بسيارى از اصول مطالب را در اين حديث از او اخذ كرده و ترجمه كرديم ، گويد كه : « درجهء نازلهء كبر در عالِم اين است كه روى خود را از مردم برگرداند و از آنها گويى اعراض كند . و در عابدْ آن است كه عبوس كند بر مردم و چين بر جبين اندازد ، گويى از مردم پرهيز كند يا به آنها غضب كرده است ؛ و بيچاره نمىداند كه ورع در پيشانى نيست و چين آن ، و در عبوس صورت نيست ، و در برگرداندن صورت و اعراض از مردم نيست ، و در گردن كج كردن و سر پايين انداختن نيست ، و در دامن جمع كردن نيست ، بلكه ورع در قلب است . پيغمبر - صلّى اللَّه عليه و آله - فرمود : « تقوا اين‌جاست » . و اشاره فرمود به سينهء خود « 1 » » « 2 » .\r\nو گاهى ظاهر شود كبر در زبان او و به ديگران مفاخره و مباهات كند و تزكيهء نفس نمايد . عابد در مقام تفاخر گويد من فلان عمل را كردم . و ديگران را تنقيص كند و اعمال خود را بزرگ شمارد . گاهى هم تصريح نمىكند ولى چيزى مىگويد كه لازمه‌اش تزكيهء\r\n\r\n\r\n","description":"","footnote":"\r\n( 1 ) - مكارم الأخلاق ، ج 2 ، ص 377 .\r\n( 2 ) - مرآة العقول ، ج 10 ، ص 190 ؛ بحار الأنوار ، ج 70 ، ص 198 - 199 ، « كتاب الإيمان و الكفر » ، « باب الكبر » .\r\n","page_name":" 96 ","page_number":112},
  {"content":"\r\n\r\nنفس است . و عالِم گويد به غير : تو چه مىدانى ؟ من فلان كتاب را چندين دفعه ديدم ، چندين سال در مجامع علمىبودم و اساتيد و اساطين ديدم و زحمت‌ها كشيدم ، كتاب‌ها نوشتم ، تصنيف و تأليف‌ها كردم . و همين‌طور . پس ، در هر حال بايد به خدا پناه برد از شر نفس و مكايد آن .\r\n\r\nفصل در مفاسد كبر است\r\nبدان‌كه اين صفت زشت ناهنجار هم فى نفسه داراى مفاسد است و هم از او مفاسد بسيار زاييده شود . اين رذيله انسان را از كمالات ظاهرى و باطنى و از حظوظ دنيوى و اخروى باز دارد ، و توليد بغض و عداوت كند و انسان را از چشم خلايق بيندازد و پست و ناچيز كند ، و مردم را وادار كند كه با او معارضهء به مثل كنند و او را خوار كنند و تحقير نمايند .\r\nدر حديث كافى وارد است كه حضرت صادق - عليه السلام - فرموده : « هيچ بنده‌اى نيست مگر آن‌كه در سر او لجامى است و فرشته‌اى است كه آن را نگاه مىدارد . پس وقتى كه تكبر كند ، مىگويد : \" پايين بيا ، خداىْ تو را پايين بياورد . \" پس او هميشه در پيش خود بزرگ‌ترين مردم است و در چشم مردم كوچك‌ترين آنهاست . و هنگامى كه تواضع نمايد ، خداى تعالى آن لجامى را كه در سر اوست مرتفع فرمايد ، و گويد به او كه \" بزرگ شو ، خداوند تو را بزرگ و رفيع كند . \" پس هميشه كوچك‌ترين مردم است نزد خود و رفيع‌ترين مردم است در نزد آنها » « 1 » .\r\nاى عزيز ، همان دِماغى كه تو دارى و همان نفسى كه تو دارى ديگران هم دارند ؛ تو\r\n\r\n\r\n","description":"","footnote":"\r\n( 1 ) - عليُّ بن إِبراهيم ، عن أبيه ، عن ابن أَبي عمير ، عن بعض أَصحابه ، عن أبي عبداللَّه عليه السلام قَالَ : « مَا مِنْ عَبْدٍ إِلَّا وَفِي رَأْسِهِ حَكَمَةٌ وَمَلَكٌ يُمْسِكُهَا ، فَإِذَا تَكَبَّرَ قَالَ لَهُ : اتَّضِعْ وَضَعَكَ اللَّهُ فَلَا يَزَالُ أَعْظَمَ النَّاسِ فِي نَفْسِهِ وَأَصْغَرَ النَّاسِ فِي أَعْيُنِ النَّاسِ ، وَإِذَا تَوَاضَعَ رَفَعَهُ اللَّهُ عَزَّ وَجَلَّ ، ثُمَّ قَالَ لَهُ : انْتَعِشْ نَعشَكَ اللَّهُ فَلَا يَزَالُ أَصْغَرَ النَّاسِ فِي نَفْسِهِ وَأَرْفَعَ النَّاسِ فِي أَعْيُنِ النَّاسِ » . ( الكافي ، ج 2 ، ص 312 ، « كتاب الإيمان و الكفر » ، « باب الكبر » ، حديث 16 )\r\n","page_name":" 97 ","page_number":113},
  {"content":"\r\n\r\nاگر فروتن شدى ، قهراً مردم تو را احترام كنند و بزرگ شمارند ؛ و اگر تكبر كنى پيشرفت ندارد . اگر توانستند تو را خوار و ذليل مىكنند و به تو اعتنا نمىكنند ؛ و اگر نتوانستند در دل آنها خوارى و در چشم آنها ذليلى و مكانت ندارى . تو با تواضع دل مردم را فتح كن ؛ دل كه پيش تو آمد ، آثار خود را ظاهر مىكند . و اگر قلوب از تو برگشت ، آثار آن بر خلاف مطلوب تو است . پس ، تو اگر فرضاً احترام‌طلب و بزرگىخواه هم هستى ، بايد از راه آن وارد شوى ؛ و آن مماشات با مردم و تواضع با آنهاست ؛ نتيجهء تكبر خلاف مطلوب و مقصود تو است ؛ پس ، نتيجهء دنيايى كه نمىگيرى سهل است ، نتيجهء به عكس مىگيرى . [ به 
  ] علاوه ، اين خُلقْ موجب ذلت در آخرت و خوار شدن در آن عالم مىشود : همان‌طور كه در اين عالم مردم را حقير شمردى و به بندگان خدا بزرگى كردى و به آنها عظمت و جلال و عزت و حشمت فروختى ، در آخرت صورت همين بزرگىْ ذلت است و خوار شدن .\r\nچنانچه در حديث شريف كافى وارد است : بِإسناده عَنْ داوُدِ بن فَرْقَدِ عَنْ أَخيهِ قال :\r\nسَمِعْتُ أَبا عَبْدِاللَّه - عليه السلام - يقول :\r\n« إن المتكبرين يجعلون في صور الذر يتوطأهم الناس حتى يفرغ الله من الحساب » « 1 »\r\n. « برادرِ داود بن فرقد گويد شنيدم حضرت صادق - عليه السلام - مىگفت : \" همانا متكبران قرار داده شوند به صورت مورچگانِ ضعيف ، پايمال نمايند مردم آنها را تا خدا از حساب فارغ شود \" » . و در وصيت‌هاى حضرت صادق - عليه السلام - است به اصحاب خود . قال :\r\n« إياكم و العظمة و الكبر ؛ فإن الكبر رداء الله ، عز و جل ؛ فمن ناز ع الله رداءه ، قصمه الله و أذله يوم القيامة » « 2 »\r\n. حاصل معنى آن‌كه :\r\n« بترسيد از عظمت و كبر كردن ؛ زيرا كه كبر مختص به خداى عزّ وجلّ است ؛ و كسى كه منازعه كند خدا را در آن ، خداى تعالى او را در هم شكند و ذليلش كند روز قيامت » . و نمىدانم كه اگر خداى تعالى كسى را ذليل كند چه خواهد كرد با او و به چه حالى مبتلا\r\n\r\n\r\n","description":"","footnote":"\r\n( 1 ) - الكافي ، ج 2 ، ص 311 ، « كتاب الإيمان و الكفر » ، « باب الكبر » ، حديث 11 .\r\n( 2 ) - الكافي ، ج 8 ، ص 8 ، حديث 1 ؛ وسائل الشيعة ، ج 15 ، ص 376 ، « كتاب الجهاد » ، « أبواب جهاد النفس » ، باب 58 ، حديث 9 .\r\n","page_name":" 98 ","page_number":114},
  {"content":"\r\n\r\nمىشود ؟ زيرا كه امور آخرتى با دنيا فرق‌ها دارد . ذلت در آخرت غير از ذلت در دنياست ؛ چنانچه نعمت‌ها و عذاب‌هاى آن‌جا مناسبت با اين‌جا ندارد : نعمتش فوق تصور ماست ؛ عذابش خارج از حوصلهء ماست ؛ كرامتش بالاتر از آنچه هست كه ما خيال مىكنيم . ذلت و خواريش غير از اين ذلت و خوارىهايى است كه ما گمان مىكنيم .\r\nو عاقبت كار متكبر هم جهنم است . در حديث است كه\r\n« الكبر مطايا النار » « 1 »\r\nكسى كه مركب كبر سوار است او را به آتش مىبرد ، و روى بهشت را نخواهد ديد تا در او از اين صفت اثرى باشد .\r\nچنانچه از رسول اكرم - صلّى اللَّه عليه و آله - نقل است كه فرمود :\r\n« لن يدخل الجنة من في قلبه مثقال حبة من خردل من كبر » « 2 »\r\n. و جناب امام باقر و امام صادق - عليهما السلام - نيز قريب به همين را فرموده‌اند « 3 » .\r\nو در حديث شريف كافى است كه حضرت باقر - عليه السلام - فرمودند :\r\n« العز رداء الله و الكبر إزاره ؛ فمن تناول شيئا منه أكبه الله في جهنم » « 4 »\r\n. حاصل معنا آن‌كه « عزت و كبريا از خداست . كسى كه چيزى از او را داشته باشد ، خداى تعالى او را به روى در جهنم افكند » . آن هم چه جهنمى براى متكبرين تهيه شده است [ كه 
  ] غير از جهنم ساير مردم است . بس است ، حديث كمرشكنى كه سابقاً ترجمهء آن را نقل كردم « 5 » ، اين‌جا كه محل اوست نقل مىكنم :\r\n\r\n\r\n","description":"","footnote":"\r\n( 1 ) - عقاب الأعمال ، ص 265 ، حديث 6 ؛ وسائل الشيعة ، ج 15 ، ص 378 ، « كتاب الجهاد » ، « أبواب جهادالنفس » ، باب 58 ، حديث 14 .\r\n( 2 ) - « فرمود : كسى كه در دلش به اندازه دانهء خردلى كبر و خودخواهى باشد ، هرگز داخل بهشت نمىشود » . ( معاني الأخبار ، ص 241 ، حديث 1 ؛ وسائل‌الشيعة ، ج 16 ، ص 7 ، « كتاب الجهاد » ، « أبواب جهاد النفس » ، باب 60 ، حديث 6 )\r\n( 3 ) - معاني الأخبار ، ص 241 ، حديث 2 ؛ وسائل الشيعة ، ج 16 ، ص 8 ، « كتاب الجهاد » ، « أبواب جهاد النفس » ، باب 60 ، حديث 7 .\r\n( 4 ) - الكافي ، ج 2 ، ص 309 ، « كتاب الإيمان و الكفر » ، « باب الكبر » ، حديث 3 .\r\n( 5 ) - ر . ك : صفحه 31 .\r\n","page_name":" 99 ","page_number":115},
  {"content":"\r\n\r\nمُحمّدِ بنِ يَعقوبَ ، عَنْ عَليِّ بنِ إبراهيمَ ، عَنْ أَبيه ، عَن ابْنِ أبي عُمَيْرٍ ، عن ابْنِ بُكَيْرٍ ، عن أَبي عَبْدِاللَّه - عليه السلام - قالَ :\r\n« إن في جهنم لواديا للمتكبرين يقال له « سقر » ؛ شكى إلى الله ، عز و جل ، شدة حره و سأله أن يأذن له أن يتنفس ؛ فتنفس فأحرق جهنم » « 1 » .\r\nحديث در كمال اعتبار است ، بلكه مثل « صحيح » است . « ابن بكير از حضرت صادق - عليه السلام - نقل مىكند كه گفت : \" همانا در جهنم وادى هست از براى متكبران كه او را « سقر » گويند . شكايت كرد به خداى عزّ وجلّ از شدت حرارت خود و خواست از خدا كه اذن دهد او را كه نفس بكشد . پس تنفس كرد ؛ پس محترق كرد جهنم را \" » .\r\nپناه مىبرم به خدا از جايى كه خودش با آن‌كه دار عذاب است از حرارت خودش شكايت كند و جهنم از نفَس او بسوزد .\r\nسختى و شدت حرارت آتش آخرت را ما نمىتوانيم در اين عالم ادراك كنيم ؛ زيرا كه سبب اختلاف شدت و ضعف عذاب :\r\nيكى قوت و ضعف ادراك است ؛ هر چه مدرك قوىتر و ادراك تام‌تر و خالص‌تر باشد بيشتر ادراك الم و درد كند .\r\nو يكى ديگر اختلاف موادى است كه حسّ به او قائم است در قبول حرارت . چون مواد مختلف است در قبول حرارت . مثلًا طلا و آهن بيشتر قبول حرارت مىكنند از سرب و قلع ؛ و اينها بيشتر قبول مىكنند از چوب و زغال و اينها از گوشت و پوست .\r\nو يكى ديگر شدت ارتباط قوهء ادراك است به محل قابل . مثلًا مغز سر انسان با آن‌كه قبول حرارت كمتر مىكند از استخوان‌ها ، مع ذلك تأثرش بيشتر است ؛ زيرا كه قوهء ادراك در آن بيشتر نمايش دارد .\r\nو يكى ديگر نقص و كمال خود حرارت است . اگر حرارت صد درجه باشد ، بيشتر متألم مىكند از آن‌كه پنجاه درجه باشد .\r\nو يكى ديگر اختلاف ارتباط مادهء فاعلهء حرارت است به مادهء قابلهء آن . مثلًا آتش اگر مقارن با دست باشد يا بچسبد به دست ، در سوختن فرق مىكند .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 310 ، « كتاب الإيمان و الكفر » ، « باب الكبر » ، حديث 10 .\r\n","page_name":" 100 ","page_number":116},
  {"content":"\r\n\r\nتمام اين اسباب خمسه كه ذكر شد در اين عالم در كمال نقص است ، و در آن عالم در كمال قوّت و تماميت است .\r\nجميع ادراكات ما در اين عالم ناقص و ضعيف و محجوب به حجب كثيره‌اى است كه ذكر آنها موجب تطويل و مناسب با اين مقام نيست . امروز چشم ما ملائكه و بهشت و جهنم را نمىبيند ؛ گوش ما صداهاى عجيب و غريب برزخ و برزخيان و قيامت و اهل آن را نمىشنود ؛ حسّ ما ادراك حرارت آن‌جا را نمىكند - همه از نقص خود اينهاست . آيات و اخبار اهل بيت - صلوات اللَّه عليهم - مشحون به ذكر اين مطلب است تلويحاً و تصريحاً ؛ علاوه بر آن‌كه مطابق برهان است در محل خود .\r\nاما بدن انسان در اين عالم قابل قبول حرارت نيست . يك ساعت اگر در اين آتش سرد دنيا بماند خاكستر مىشود ؛ ولى خداوند قادر در قيامت اين بدن را طورى قرار مىدهد و خلق مىفرمايد كه در آن آتش جهنم - كه به شهادت جبرئيل امين اگر يك حلقه از سلسلهء هفتاد ذراعى اهل جهنم را در اين عالم بياورند ، تمام كوه‌ها از شدت حرارت آن ذوب مىشود « 1 » - باقى مىماند هميشه و ذوب نمىشود و تمام نمىگردد . پس ، بدن انسان هم در قيامت قابليتش طرف قياس نيست با اين عالَم .\r\nو اما ارتباط نفس به بدن در اين عالَم خيلى ضعيف و ناقص است . اين عالَم تعصى دارد از آن‌كه نفس در او به قواى خود ظاهر گردد ؛ ولى آن عالَمْ مملكت ظهورِ نفس است ؛ و نسبت نفس به بدنْ نسبت فاعليت و خلاقيت است ؛ چنانچه در محل خود ثابت است « 2 » . و اين نسبت اتمّ مراتب نسبت‌ها و ارتباطهاست .\r\nو اما آتش اين عالم يك آتش افسردهء سردى است ، و يك امر عَرَضى مشوب به مواد خارجيهء غير خالص است ؛ ولى آتش جهنمْ خالص و بىخلط و جوهر قائم بالذات حىّ مريدى است كه از روى شعور اهل خود را مىسوزاند ؛ و به هر قدر كه مأمور است\r\n\r\n\r\n","description":"","footnote":"\r\n( 1 ) - « وَلَوْ أنّ ذِراعاً مِنَ السِلْسِلَةِ الّتي ذَكَرَها اللَّه تَعالى فِى كِتابِهِ وُضِعَ عَلى جَميعِ جبال الدُّنيا لَذَابَتْ عَنْ آخِرِها » . ( بحار الأنوار ، ج 8 ، ص 305 ، « كتاب العدل و المعاد » ، « باب النار » ، حديث 64 ؛ البرهان في تفسير القرآن ، ج 10 ، ص 42 ، حديث 3 ؛ ونيز ر . ك : صفه 34 )\r\n( 2 ) - ر . ك : تقريرات فلسفه ، امام خمينى قدس سره ، ج 3 ، ص 64 .\r\n","page_name":" 101 ","page_number":117},
  {"content":"\r\n\r\nفشار به اهل خود مىآورد . در وصفش شنيدى فرمودهء صادق مصدَّق جبرئيل امين را .\r\nقرآن خدا و اخبار انبيا پُر است از وصف آن .\r\nو اما ارتباط آتش جهنم و التصاق آن به بدن در اين عالم شبيه ندارد . جميع آتش‌هاى اين عالم اگر به انسان احاطه كند بيش از احاطهء به سطوح نكند ، ولى آتش جهنم به ظاهر و باطن و به خود مدارك و متعلقات آنها يك نحو احاطه دارد . آن آتش است كه قلب و روح و قوا را مىسوزاند و با آنها يك نحو اتحاد پيدا مىكند كه در اين عالَم بىنظير است .\r\nپس ، معلوم شد كه موجبات عذاب در اين عالَم به هيچ وجه فراهم نيست : نه مواد اين‌جا لايق قبول ، و نه فاعل حرارت تامّ الفاعلية ، و نه ادراك تام است . آتشى كه جهنم از نفس او بسوزد ما ادراك آن را و تصور آن را نمىتوانيم بكنيم ، مگر آن‌كه خداى نخواسته جزو متكبران گرديم و اين خُلق زشت ناهنجار را اصلاح نكرده از اين عالم منتقل شويم و بالمعاينه آن را ببينيم .  فَلَبِئْسَ مَثْوَى الْمُتَكَبِّرِينَ  « 1 » .\r\n\r\nفصل در بيان بعضى از موجبات كبر است\r\nبدان‌كه از موجبات تكبّر كردن ، به واسطهء آن امورى كه ذكر شد ، يكى كوچكى دِماغ و ضعف قابليت و پستى و كم‌حوصلگى است ؛ و بالجمله چون ظرفيتش كم است ، به مجرد آن‌كه يك كمالى در خود مىبيند و يك امتيازى در خود مشاهده مىكند گمان مىكند داراى مقام و مرتبه‌اى است ؛ با آن‌كه اگر با نظر اعتبار و انصاف نظر كند ، به هر رشته‌اى كه وارد است و به هر كمالى كه متصف است ، مىفهمد كه آنچه را كه كمال گمان كرده و به آن افتخار و تكبّر نموده ، يا اصلًا كمال نبوده ، يا اگر بوده در مقابل كمالات ديگران قدر قابلى نداشته ، و بيچاره صورت خود را به سيلى سرخ كرده و اسْتَسْمَنَ ذا وَرَم « 2 » ، مثلًا عارفى كه به واسطهء عرفان خود به سايرين به چشم حقارت\r\n\r\n\r\n","description":"","footnote":"\r\n( 1 ) - « براستى چه بد است جايگاه خودپسندان » . ( النحل ( 16 ) : 29 )\r\n( 2 ) - « ورم كرده را فربه پنداشت » . ( تاج العروس ، ج 9 ، ص 241 ، مادهء « سمن » ؛ المنجد ، فرائد الأدب ، ص 992 )\r\n","page_name":" 102 ","page_number":118},
  {"content":"\r\n\r\nنظر كرده تكبر مىكند و « قشرى » و ظاهرى مىگويد ، آيا از معارف الهيه چه دارد جز يك دسته مفهومات كه همه حجاب حقايق‌اند و سدّ طريق ؛ و يك مقدار اصطلاحات دل‌فريب با زرق و برق كه به معارف الهيه ارتباطى ندارد و با خداشناسى و علم به اسماء و صفات مراحلى فاصله دارد ؟ معارفْ صفت قلب است . و به عقيدهء نويسنده تمام اين علومْ عملى هستند نه محض دانستن مفاهيم و بافتن اصطلاحات . ما به اين عمر كوتاه و اطلاع كم ، در اين عرفاء اصطلاحى ، و در علماء ساير علوم ، اشخاصى ديديم كه به حق عرفان و علم قسم است كه اين اصطلاحات در دل آنها اثر نكرده ، بلكه اثر ضد كرده !\r\nاى عزيز ، عرفان باللَّه به قول تو قلب را محل تجليات اسماء و صفات و جلوهء ذات و محل ورود سلطان حقيقى مىنمايد كه محو آثار مىنمايد و تلوين را مىبرد و تعيّنات را مىزدايد :  إِنَّ الْمُلُوكَ إِذا دَخَلُوا قَرْيَةً أَفْسَدُوها وَ جَعَلُوا أَعِزَّةَ أَهْلِها أَذِلَّةً  « 1 » . قلب را احدى احمدى مىكند ؛ پس چرا قلب تو را محو جمال خودت كرده ! تلوين را افزوده اضافات و تعيّنات را افزايش داده ؛ تو را از حق تعالى و تجليات اسمائى او غافل نموده ؛ قلب تو را منزلگاه شيطان نموده ؛ بندگان خدا و خاصان درگاه حق و جلوات جمال محبوب را به نظر تحقير و پستى نگاه مىكنى ! واى به حال تو عارف كه حالت از همه كس بدتر است و حجت بر تو تمام‌تر است . تو تكبر به حق مىكنى ؟ ! فرعونيت به حضرت اسماء و صفات و تجليات ذات مىنمايى ؟ !\r\nاى طلبهء مفاهيم ! اى گمراه حقايق ! قدرى تأمّل كن ببين چه دارى از معارف ؟ چه اثرى در خود از حق و صفاتش مىبينى ؟ علم موسيقى و ايقاع شايد از علم تو دقيق‌تر باشد ؛ هيئت و مكانيك و ساير علوم طبيعى و رياضى در اصطلاحات و دقت با علم تو همدوش است ؛ همان‌طور كه آنها عرفان باللَّه نمىآورد ، علم تو هم تا محجوب به حجاب اصطلاحات و پردهء مفاهيم و اعتبارات است ، نه از او كيفيتى حاصل شود نه\r\n\r\n\r\n","description":"","footnote":"\r\n( 1 ) - براستى « پادشاهان وقتى به سرزمينى وارد شوند ، آن‌جا را تباه سازند و بزرگان آن را خوار سازند » . ( النمل ( 27 ) : 34 )\r\n","page_name":" 103 ","page_number":119},
  {"content":"\r\n\r\nحال « 1 » . بلكه در شريعت علمْ علوم طبيعى و رياضى از علوم شما بهتر است ، زيرا كه آنها نتيجهء خود را مىدهد ، و از شما بىنتيجه يا به عكس نتيجه مىدهد ! مهندس نتيجهء هندسه را ، و زرگر نتيجهء صنعت خود را مىبرد ؛ شما از نتيجهء دنيايى باز مانده به نتيجهء معارف هم نرسيديد ؛ بلكه حجاب شما غلظتش بيشتر است . تا صحبت احديت در پيش مىآيد ، يك ظلمت بىانتهايى تصور مىكنيد ! و تا از حضرت اسماء و صفات سخنى مىشنويد يك كثرت لايتناهى در نظر مىآوريد ! پس راهى به حقايق و معارف از اين اصطلاحات پيدا نشد ، و خود سرمايهء افتخار و تكبّر بر علماى حقه گرديد . معارفى كه كدورت قلب را بيفزايد معارف نيست . واى بر معارفى كه عاقبت امر صاحبش را وارث شيطان كند ؛ كبر از اخلاق خاصهء شيطان است . او به پدر تو آدم كبر كرد ، مطرود درگاه شد ؛ تو كه به همهء آدم و آدم‌زاده‌ها كبر مىكنى نيز مطرودى . از اين‌جا حال ساير علوم را بفهم . حكيم اگر حكيم است و نسبت حق را با خلق و خود را با حق فهميده ، كبريا از دل او بيرون رود و وارسته شود ؛ ولى بيچاره طالب اين مفاهيم و اصطلاحات گمان كرده حكمت اينهاست و حكيمْ عالم به اينهاست . گاهى خود را متصف به صفات واجب شمارد و گويد : حكيم از صفات حق است . الْحِكْمَةُ هِيَ التَشَبُّهُ بِالإلهِ « 2 » . و گاهى خود را در زمرهء انبيا و مرسلين قلمداد كند  وَ يُعَلِّمُهُمُ الْكِتابَ وَ الْحِكْمَةَ *  « 3 » تلاوت كند . و گاهى «\r\nالحكمة ضالة المؤمن » « 4 »\r\nو  مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  « 5 » قرائت كند . قلب او از حكمت بىخبر و هزاران مراحل از خيرات دور و از حكمت مهجور است .\r\nحكيم متأله و فيلسوف بزرگ اسلام ، جناب محقّق داماد « 6 » - رضوان اللَّه عليه -\r\n\r\n\r\n","description":"","footnote":"\r\n( 1 ) - اشاره به مصرع دوم از اين بيت است : علم رسمى سر به سر قيل است و قال / نه از آن كيفيتى حاصل نه‌حال . ( كليات شيخ بهايى ، مثنوى نان و حلوا ، ص 120 ؛ كشكول شيخ بهايى ، ج 1 ، ص 209 )\r\n( 2 ) - « حكمت ، عبارت است از مانند شدن به خداوند » . ( الحكمة المتعالية ، ج 1 ، ص 22 )\r\n( 3 ) - « كتاب و حكمت را به آنها مىآموزد » . ( البقرة ( 2 ) : 129 ؛ آل عمران ( 3 ) : 164 ؛ الجمعة ( 62 ) : 2 )\r\n( 4 ) - « حكمت گمشدهء مؤمن است » . ( نهج البلاغة ، ص 481 ، « حكمت » 80 )\r\n( 5 ) - « و هر كس به دو حكمت داده شود ، همانا به او خير بسيار داده شده است » . ( البقرة ( 2 ) : 269 )\r\n( 6 ) - مير محمد باقر بن شمس الدين محمد ، معروف به ميرداماد ، ( 1041 ق ) در اصفهان به دنيا آمد و در نجف‌به خاك سپرده شد . وى از دانشمندان كم‌نظير اماميه و فيلسوفى بزرگ و جامع علوم عقلى و نقلى ، و در حلّ برخى مشكلات فقهى و حديثى بىمانند بوده است . رواج و رونق فلسفهء بوعلى و اشراق در قرن يازدهم هجرى و فراهم شدن زمينه براى حكمت متعاليه ملاصدرا ( شاگرد ميرداماد ) مرهون زحمات اين فيلسوف بزرگ است . از تأليفات اوست : قبسات ، تقديسات ، سدرة المنتهى ، حاشيه بر كتاب من لا يحضره الفقيه . وى در اشعار خود « اشراق » تخلّص مىكرد .\r\n","page_name":" 104 ","page_number":120},
  {"content":"\r\n\r\nمىفرمايد : « حكيم آن است كه بدن از براى او چون لباس باشد ؛ هر وقت اراده كند ، او را رها كند » « 1 » . او چه مىگويد و ما چه مىگوييم ! او از حكمت چه فهميده و ما چه فهميديم ! پس ، تو كه به واسطهء چند مفهوم و پاره‌اى اصطلاحات به خود مىبالى و به مردم كبريا مىكنى ، معلوم شد از كم ظرفيتى و كوچكى حوصله است و كمى قابليت است .\r\nآن بيچاره‌اى كه خود را مرشد و هادى خلايق داند و در مسند دستگيرى و تصوف قرار گرفته از اين دو حالش پست‌تر و غمزه‌اش بيشتر است . اصطلاحات اين دو دسته را به سرقت برده و سر و صورتى به متاع بازار خود داده و دل بندگان خدا را از حق منصرف و مجذوب به خود نموده و آن بيچارهء صاف و بىآلايش را به علما و ساير مردم بدبين نموده ؛ براى رواج بازار خود فهميده يا نفهميده پاره‌اى از اصطلاحات جاذب را به خورد عوام بيچاره داده گمان كرده به لفظِ « مجذوبعلى شاه » يا « محبوبعلىشاه » حال جذبه و حب دست دهد ! اى طالب دنيا و اى دزد مفاهيم ! اين كار تو هم اين‌قدر كبر و افتخار ندارد . بيچاره از تنگى حوصله و كوچكى كلّه گاهى خودش هم بازى خورده خود را داراى مقامى دانسته . حب نفس و دنيا به مفاهيم مسروقه و اضافات و اعتبارات پيوند شده يك وليدهء ناهنجارى پيدا شده ؛ و از انضمام اينها يك معجون عجيبى و اخلوطهء غريبه‌اى فراهم شود ! و خود را با اين همه عيب مرشد خلايق و هادى نجات امت و داراى سرّ شريعت ، بلكه وقاحت را گاهى از حدّ گذرانده ، داراى مقامِ ولايتِ كليه دانسته ! اين نيز از كمى استعداد و قابليت و تنگى سينه و ضيق قلب است .\r\nتو طلبهء فقه و حديث و ساير علوم شرعيه نيز در مقام علم بيش از يك دسته\r\n\r\n\r\n","description":"","footnote":"\r\n( 1 ) - القبسات ، ص 463 ؛ جذوات ، ص 57 ، الرواشح السماوية ، ص 63 .\r\n","page_name":" 105 ","page_number":121},
  {"content":"\r\n\r\nاصطلاحات كه در اصول و حديث به‌خرج رفته ندانى . اگر اين علوم كه همه‌اش مربوط به عمل است در تو اضافه‌اى نكرده و تو را اصلاح ننموده ، بلكه مفاسد اخلاقيه و عمليه بار آورده ، كارت از علماى ساير علوم پست‌تر و ناچيزتر ، بلكه از كار همهء عوام پست‌تر است . اين مفاهيم عرضيه و معانى حرفيه و نزاع‌هاى بىفايده ، كه بسيارى از آن به دين خدا ارتباطى ندارد و از علوم هم حساب نمىشود كه اسمش را بگذارى ثمرهء علميه دارد ، اين‌قدر ابتهاج و تكبّر ندارد . خدا شاهد است - وَكَفَى بِهِ شَهيداً « 1 » - كه علم اگر نتيجه‌اش اينها باشد و تو را هدايت نكند و مفاسد اخلاقى و عملى را از تو دور نكند ، پست‌ترين شغل‌ها از آن بهتر است ؛ چه كه آنها نتيجهء عاجلى دارد و مفاسد دنيوى و اخرويش كمتر است ، و تو بيچاره جز وزر و و بال نتيجه‌اى نبرى و جز مفاسد اخلاقى و اعمال ناهنجار حاصلى برندارى . پس ، علم تو هم از نظر اعتبار علمى تكبّر ندارد . منتها از بس افق فكرت كوتاه است به مجرد آن‌كه دو تا اصطلاح درهم و برهم كردى ، خود را عالم و ساير مردم را جاهل دانى ؛ و پَر ملائكهء مقربين را به زير پاى خود پهن مىكنى « 2 » و جايگاه را در مجالس و راه را در كوچه‌ها بر بندگان خدا تنگ مىنمايى ، و علم و علماى آن [ را 
  ] تضييع مىكنى و توهين به نوع خود مىنمايى .\r\nاز همهء اينها پست‌تر و كوچك‌تر كسى است كه به امور خارجيه ، از قبيل مال و منال و حشم و طايفه ، تكبّر كند . بيچاره از جميع اخلاق آدمى و آداب انسانى دور است و دستش از تمام علوم و معارف تهى است ، ولى چون لباسش پشم گوسفند است و پدرش فلان و فلان است به مردم تكبّر كند ! چه فكر كوچك و قلب تنگ و تاريكى دارد كه قانع شده از تمام كمالات به لباس زيبا و از تمام زيبايىها به كلاه و قبا ! بيچاره به مقام حيوانى و حظوظ حيوانيت ساخته ، و قناعت كرده از جميع مقامات انسانيه به يك صورت خالى از مغز و شكل تهى از حقيقت ، و خود را با اين وصف داراى مقام دانسته .\r\nاين‌قدر پست و نالايق است كه اگر كسى از او يك رتبهء دنيايى بالاتر باشد ، چنان با او\r\n\r\n\r\n","description":"","footnote":"\r\n( 1 ) - اشاره است به كلام خداوند : ( وَكَفى باللَّه شَهيداً ) ؛ « گواهى خداوند كافى است » . ( النساء ( 4 ) : 166 )\r\n( 2 ) - اشاره است به حديث « فضيلت طالبان علم » . ( رجوع شود به حديث بيست و ششم ، ص 453 )\r\n","page_name":" 106 ","page_number":122},
  {"content":"\r\n\r\nرفتار كند كه گويى بنده با مولاى خود . البته كسى كه همّش جز دنيا نباشد ، بندهء دنيا و اهل دنيا است ؛ ذليل است پيش كسانى كه معبود او نزد اوست .\r\nدر هر صورت ، يكى از عوامل قويهء تكبّر كوچكى افق فكر و پستى حد قابليت است ؛ و لهذا چيزهايى كه كمال نيست ، يا كمال لايق نيست ، در او تأثير شديد كرده او را به عجب و كبر وادار مىكند ؛ و هر چه در او حبّ نفس و دنيا بيشتر باشد ، اين امور در او بيشتر مؤثر واقع شود .\r\n\r\nفصل در بيان علاج تكبّر است\r\nاكنون كه مفاسد كبر را دانستى ، در صدد علاج نفس برآ ؛ و دامن همّت به كمر زن براى پاك كردن قلب از اين كدورت و صاف كردن آيينهء دل از اين غبار غليظ .\r\nاگر اهل قوّت نفس و سعهء صدرى و ريشهء حبّ دنيا در دلت محكم نشده و زخارف دنيا در قلبت پر جلوه نكرده است و چشم اعتبار و انصافت باز است ، همان فصل سابق بهترين علاج‌هاى علمى است .\r\nو اگر در اين مرحله وارد نيستى ، قدرى تفكّر در حالات خودت كن شايد دلت بيدار شود . اى انسانى كه اوّل امرت هيچ نبودى و در كتم عدم دهرهاى غير متناهيه بودى ، ناچيزتر از عدم و محو از صفحهء وجود چيست ؟ پس از آن‌كه ارادهء حق تعلق گرفت به پيدايش تو ، از بس ناقص القابليه و پست و ناچيز بودى و قابل قبول فيض نبودى تو را از هيولاى عالم ، كه جز قوهء محض و ضعف صِرف چيزى نبود ، به صورت جسميه و عنصريه ، كه أخسّ موجودات و پست‌ترين كائنات است ، در آورد . و از آن‌جا تو را به صورت نطفه‌اى كه اگر دستت به آن آلوده گردد استقذار كنى و او را با زحمت پاك كنى در آورد و در منزلى بس تنگ و پليد ، كه آن انثيين پدر است ، جايگزين كرد . و از مجراى بول تو را در حال زشت فجيعى به رحم مادر وارد كرد ؛ و تو را در جايى منزل داد كه از ذكر آن متنفر شوى . و در آن‌جا تو را به شكل علقه و مضغه درآورد ؛ و با غذايى تربيت\r\n\r\n","description":"","footnote":"","page_name":" 107 ","page_number":123},
  {"content":"\r\n\r\nكرد كه از شنيدنش وحشت كنى و بايد خجلت كشى ، ولى چون همه مبتلاى به اين بليه‌ها هستند خجلت زائل شود : و البَلِيَّةُ إذا عَمَّتْ طابَتْ « 1 » . تو در تمام اين تطوّراتْ ارذل و اذل و پست‌ترين موجودات بودى . از جميع ادراكات ظاهرى و باطنى عارى و از تمام كمالات برى بودى . پس از آن‌كه به رحمت واسعهء خود تو را قابل حيات فرمود ، حياتْ چنان در تو ناقص هويدا شد كه از كرمى پست‌تر بودى در شؤون حياتى براى نقصان قابليت تو .\r\nو به رحمت خود به‌تدريج حيات و شؤون آن را در تو زياد كرد تا آن‌كه لايق شدى به آمدن [ به 
  ] محيط دنيا . از پست‌ترين مجراها در پست‌ترين حالات تو را وارد اين فضا كرد ، در صورتى كه در تمام كمالات و شؤون حيات از جميع بچه‌هاى حيوانات ضعيف‌تر و پست‌تر بودى . پس از آن‌كه تو را به قدرت كامله داراى قواى ظاهره و باطنه فرمود ، باز به قدرى ضعيف و ناچيزى كه هيچ‌يك از قواى خودت در تحت تصرف نيست :\r\nصحت خود را حفظ نتوانى كرد ؛ قدرت و حيات خود را نگاهدارى نتوانى نمود ؛ جوانى و جمال خود را محفوظ نتوانى كرد ؛ اگر آفتى و مرضى به تو هجوم آورد به دفعش قادر نيستى . بالجمله ، هيچ يك از وجود و شؤون آن در تحت اختيارت نيست .\r\nاگر يك روز گرسنه بمانى ، به خوردن هر مردار گنديده‌اى حاضر شوى ؛ و اگر تشنگى به تو غلبه كند ، به هر آب گنديدهء پليدى رضايت دهى . و همين‌طور در تمام چيزها يك بندهء ذليل بيچاره هستى كه به هيچ چيزى قادر نيستى . و اگر حظ خود را از وجود و كمالات وجود مقايسه كنى با ساير موجودات ، مىبينى تو و تمام كرهء زمين ، بلكه تمام منظومهء شمسى ، در مقابل عالم جسمانى ، كه پست‌ترين همهء عوالم است و كوچك‌ترين همهء نشآت است ، قدر محسوسى نداريد .\r\nعزيزم ، جز خودت كسى را نديدى ؛ و آنچه ديدى به نظر اعتبار و موازنه در نياوردى . خودت را با هر چه دارى از شؤون حيات و از زخارف دنيا قياس كن به شَهرت ، و شَهرت را به مملكتت ، و آن را به ساير ممالك دنيا - كه از صد يكى از آنها را نشنيدى - و تمام ممالك را به خود زمين ، و زمين را به منظومهء شمسى و كرات\r\n\r\n\r\n","description":"","footnote":"\r\n( 1 ) - « گرفتارى چون همگانى گردد ، خوش گردد » . ( امثال و حكم ، دهخدا ، ج 1 ، ص 237 )\r\n","page_name":" 108 ","page_number":124},
  {"content":"\r\n\r\nوسيعه‌اى كه ريزه‌خوار اشعهء منيرهء شمس‌اند ، و تمام منظومهء شمسى را كه از محيط فكر من و تو خارج است به منظومه‌هاى ديگرى كه شمس ما با همهء سياراتش يكى از سيارات يكى از آنهاست ، كه هر يك آنها طرف قياس با شمس ما و سيارات آن نيست و آنچه از آنها تاكنون - از قرارى كه مىگويند - كشف شده است چندين مليون مَجرَّة « 1 » است ، كه در اين مجرّهء نزديك كوچك چندين مليون منظومهء شمسى است ، كه كوچك‌ترين آنها از شمس ما مليون‌ها مليون بزرگ‌تر است و نورانىتر ! اينها همه از عالم جسمانى است كه قدر آن را جز خالق آنها نمىداند ؛ و كشف ارباب كشف به مقدار قليلى از آن بيشتر موفق نشده . و تمام عالم اجسام در مقابل عالم ماوراءالطبيعه هيچ قدر محسوسى ندارد ؛ و در آن‌جا عوالمى است كه در فكر بشر نگنجد . اينها شؤون حيات تو و حظوظ تو و من است از اين عالمِ وجود .\r\nو پس از آن‌كه ارادهء حق تعلق گرفت كه تو را از اين دنيا ببرد ، امر كند به جميع قوايت كه رو به ضعف گذارند ؛ و فرمان دهد به تمام ادراكاتت كه از كار بايستند ؛ كارخانهء وجودت را مختل فرمايد ؛ سمع و بصر و قوّت و قدرتت را بگيرد ؛ و تو يك جمادى شوى كه پس از چند روز از گند و تعفنت مشام مردم متأذى شود ؛ و از صورت هيئتت آدم‌ها گريزان گردند ؛ و تمام اجزاء و اعضايت پس از مدتى از هم بگسلد و پاشيده گردد . اينها حال جسم تو . مال و منال و حشمَت هم كه حالش معلوم است .\r\nاما برزخ تو اگر اصلاح نشده خداى نخواسته به روى خدا مىداند در چه صورتى و در چه حالتى هستى . ادراكات اهل اين عالَم از ديدن و شنيدن و شم آن عاجز است .\r\nظلمت و وحشت و فشار قبر را تو هر چه بشنوى به تاريكىها و وحشت‌ها و فشارهاى اين عالم قياس مىكنى ، با آن‌كه قياس باطلى است . خداوند به فرياد ما برسد از آنچه براى خود به اختيار خود تهيه كرديم . عذاب قبر - كه نمونه‌اى از عذاب آخرت است ، و از بعض روايات استفاده شود كه دست ما از دامن شفعا هم كوتاه است « 2 » -\r\n\r\n\r\n","description":"","footnote":"\r\n( 1 ) - مَجَرَّة در لغت عربى به معنى كهكشان است .\r\n( 2 ) - قُلْتُ لِابِي عَبْدِاللَّه عليه السلام : إِنِّي سَمِعْتُكَ وَأَنْتَ تَقُولُ : كُلُّ شِيعَتِنَا فِي الْجَنَّةِ عَلَى مَا كَانَ فِيهِمْ . قَالَ : « صَدَقْتُك‌َكُلُّهُمْ - وَاللَّهِ - فِي الْجَنَّةِ » . قَالَ : قُلْتُ : جُعِلْتُ فِدَاكَ ، إِنَّ الذُّنُوبَ كَثِيرَةٌ كِبَارٌ . فَقَالَ : « أَمَّا فِي الْقِيَامَةِ فَكُلُّكُمْ فِي الْجَنَّةِ بِشَفَاعَةِ النَّبِيِّ الْمُطَاعِ ، أَوْ وَصِيِّ النَّبِيِّ ؛ وَلَكِنِّي وَاللَّهِ أَتَخَوَّفُ عَلَيْكُمْ فِي الْبَرْزَخِ » ، قُلْتُ : وَمَا الْبَرْزَخُ ؟ قَالَ : « الْقَبْرُ مُنْذُ حِينِ مَوْتِهِ إِلَى يَوْمِ الْقِيَامَةِ » . به ابو عبداللَّه عليه السلام گفتم : « شنيدم كه مىگفتى : همهء شيعيان به‌رغم آنچه كه در آنهاست ( گناهانى كه دارند ) در بهشت جاى دارند » . فرمود : « به تو راست گفتم ، به خداوند سوگند كه همهء آنها در بهشت جاى دارند . « گفتم فدايت شوم . گناهان بسيارند و بزرگ ! » فرمود : « اما در قيامت همگى شما با شفاعت پيامبر كه خواسته‌اش برآورده مىشود ، يا جانشينش ، در بهشت خواهيد بود . اما به خداوند سوگند كه من در برزخ بر شما مىترسم » . گفتم برزخ چيست ؟ فرمود : « همان قبر است از هنگام مرگ تا روز قيامت » . ( الكافي ، ج 3 ، ص 242 ، « كتاب الجنائز » ، « باب ما ينطق به موضع القبر » ، حديث 3 )\r\n","page_name":" 109 ","page_number":125},
  {"content":"\r\n\r\nخدا مىداند چه عذابى است ؟\r\nحال نشئهء آخرت ما از همهء حالات سابقه بدتر و وحشتناك‌تر است ؛ روزِ بُروز حقايق است ؛ روز كشف سراير است ؛ روز تجسم اعمال و اخلاق است ؛ روز رسيدن به حساب است ؛ روز ذلت در مواقف است . اين هم حال قيامت .\r\nو اما حال جهنم ، كه بعد از قيامت است ، آن هم معلوم است . از جهنم خبرى مىشنوى ! عذاب جهنم فقط آتشش نيست ؛ يك در هولناكى از آن به چشمت باز شود كه اگر در اين عالَم باز شود تمام اهل آن از وحشت هلاك شوند ؛ و همين‌طور يك در آن به گوشت باز شود و يكى به بينىات باز شود كه هر يك از آنها اگر به اهل اين عالم باز شود ، از شدت عذاب آن هلاك شوند . يكى از علماى آخرت گويد كه همان‌طور كه حرارت جهنم در كمال شدت است ، سرماى آن هم در كمال شدت است . خداى تعالى قادر است جمع بين سرما و گرما را بنمايد « 1 » . اين هم حال آخر كارت . پس ، كسى كه اوّل امرش عدمى است غير متناهى ، و از وقتى كه پا به عرصهء وجود مىگذارد جميع تطوراتش زشت و نازيباست و تمام حالاتى كه بر او رخ مىدهد خجالت‌آور است ، و دنيا و برزخ و آخرتش هر يك از ديگرى فجيع‌تر و مفتضح‌تر است ، آيا به چه چيز تكبّر مىكند ؟ با چه كمال و جمالى افتخار مىنمايد ؟\r\nپس ، معلوم شد كه تكبّر نيست مگر از غايت جهل و نادانى ! هر كس جهلش بيشتر و عقلش ناقص‌تر است ، كبرش بيشتر است . هر كس علمش بيشتر و روحش بزرگ‌تر و\r\n\r\n\r\n","description":"","footnote":"\r\n( 1 ) - الفتوحات المكّية ، ج 1 ، ص 297 .\r\n","page_name":" 110 ","page_number":126},
  {"content":"\r\n\r\nصدرش منشرح‌تر است ، متواضع‌تر است . رسول خدا - صلّى اللَّه عليه و آله - كه علمش از وحى الهى مأخوذ بود و روحش به قدرى بزرگ بود كه يك تنه غلبه بر روحيات مليون‌ها مليون بشر كرد - تمام عادات جاهليت و اديان باطله را زير پا گذاشت و نَسخ جميع كتب كرد و ختم دايرهء نبوت به وجود شريفش شد ، سلطان دنيا و آخرت و متصرف در تمام عوالم بود باذن اللَّه - تواضعش با بندگان خدا از همه كس بيشتر بود . كراهت داشت كه اصحاب براى احترام او به پا خيزند . وقتى وارد مجلس مىشد پايين مىنشست . روى زمين طعام ميل مىفرمود و روى زمين مىنشست و مىفرمود : « من بنده‌اى هستم ، مىخورم مثل خوردن بنده و مىنشينم مثل نشستن بنده » « 1 » .\r\nاز حضرت صادق - عليه السلام - نقل است كه پيغمبر - صلّى اللَّه عليه و آله - دوست داشت بر الاغ بىپالان سوار شود و با بندگان خدا در جايگاه پست طعام ميل فرمايد ، و به فقرا به دو دست خود عطا فرمايد . آن بزرگوار سوار الاغ مىشد و در رديف خود بندهء خود يا غير آن را مىنشاند « 2 » . در سيرهء آن سَرور است كه با اهل خانهء خود شركت در كارِ خانه مىفرمود ؛ و به دست مبارك گوسفندان را مىدوشيد ؛ و جامه و كفش خود را مىدوخت ؛ و با خادم خود آسيا مىكرد و خمير مىنمود ؛ و بضاعت خود را به دست مبارك مىبرد ؛ و مجالست با فقرا و مساكين مىكرد و هم غذا مىشد « 3 » . اينها و بالاتر از اينها سيرهء آن سرور است و تواضع آن بزرگوار است . در صورتى كه علاوه بر مقامات معنوى رياست و سلطنت ظاهرى آن بزرگوار نيز به كمال بود . همين‌طور على بن ابى طالب - صلوات اللَّه عليه - نيز اقتداى به آن بزرگوار كرده سيره‌اش سيرهء رسول اللَّه - صلّى اللَّه عليه و آله - بود .\r\nپس ، اى عزيز اگر تكبّر به كمال معنوى است ، از [ آنِ 
  ] آنها بالاتر از همه بود ، و اگر به\r\n\r\n\r\n","description":"","footnote":"\r\n( 1 ) - سنن الترمذي ، ج 4 ، ص 183 ، حديث 2902 ؛ إحياء علوم الدين ، ج 2 ، ص 545 .\r\n( 2 ) - ر . ك : نهج البلاغة ، خطبهء 160 ؛ إحياء علوم الدين ، ج 2 ، ص 520 - 545 ؛ مناقب آل أبي طالب ، ج 1 ، ص 190 - 195 .\r\n( 3 ) - همان .\r\n","page_name":" 111 ","page_number":127},
  {"content":"\r\n\r\nرياست و سلطنت است دارا بودند ، با اين وصف تواضعشان بيشتر از همه كس بود .\r\nپس ، بدان‌كه تواضع وليدهء علم و معرفت است ، و كبر و سركشى زاييدهء جهل و نادانى است . اين ننگ جهل و عار پستى نظر را از خود دور كن ؛ و متصف به صفات انبيا شو ؛ و صفت شيطان را به يك سو انداز ؛ و منازعه با خداى خود در رداى كبرياى او مكن كه منازع با حقْ مقهور غضب او خواهد شد و به رو در آتش خواهد افتاد .\r\nاگر در صدد اصلاح نفس برآمدى ، طريق عملى آن نيز با قدرى مواظبت سهل و آسان است . و در اين طريق با همت مردانه و حريت فكر و بلندى نظر به هيچ مخاطره تصادف نمىكنى .\r\nتنها راه غلبهء به نفس اماره و شيطان و راه نجات بر خلاف ميل آنها رفتار كردن است . هيچ راهى بهتر براى سركوبى نفس از اتصاف به صفت متواضعين و رفتار كردن مطابق رفتار و سيره و طريقهء آنها نيست . در هر مرتبه از تكبر كه هستى و اهل هر رشتهء علمى و عملى و غير آن كه هستى ، بر خلاف ميل نفسانى چندى عمل كن ، با تنبّهات علمى و تفكر در نتايج دنيايى و آخرتى ، اميد است راهْ آسان و سهل شده نتيجهء مطلوبه بگيرى . اگر نفس از تو تمنا كرد كه صدر مجلس را اشغال كن و تقدم بر هم‌قطار خود پيدا كن ، تو بر خلاف ميل آن رفتار كن . اگر تأنّف مىكند از مجالست با فقرا و مساكين ، تو دماغ او را به خاك ماليده با فقرا مجالست كن ، هم غذا شو ، هم‌سفر شو ، مزاح كن . ممكن است نفس از راه بحث با تو پيش آيد و بگويد : تو داراى مقامى ، بايد مقام خود را براى ترويج شريعت حفظ كنى ، با فقرا نشستن وقع تو را از قلوب مىبرد ، مزاح با زيردستان تو را كم وزن مىكند ، پايين نشستن در مجالس از مقام تو كاسته مىكند ، آن وقت خوب نمىتوانى به وظيفهء شرعى خود اقدام كنى ؛ بدان تمام اينها دام‌هاى شيطان و مكايد نفس است . رسول اكرم - صلّى اللَّه عليه و آله - موقعيتش در دنيا از حيث رياست از تو بيشتر بود ، و سيره‌اش آن بود كه ديدى . من خود در علماى زمان خود كسانى را ديدم كه رياست تامّهء يك مملكت ، بلكه قُطر شيعه را داشتند ، و سيرهء آنها تالىتلو سيرهء رسول اكرم - صلّى اللَّه عليه و آله - بود . جناب استاد معظم و فقيه مكرم ،\r\n\r\n","description":"","footnote":"","page_name":" 112 ","page_number":128},
  {"content":"\r\n\r\nحاج شيخ عبدالكريم حائرى يزدى « 1 » ، كه از هزار و سيصد و چهل تا پنجاه و پنج رياست تامه و مرجعيت كاملهء قطر شيعه را داشت ، همه ديديم كه چه سيره‌اى داشت . با نوكر و خادم خود هم‌سفره و غذا بود ؛ روى زمين مىنشست ؛ با اصاغر طلّاب مزاح‌هاى عجيب و غريب مىفرمود . اخيراً كه كسالت داشت ، بعد از مغرب بدون ردا يك رشتهء مختصرى دور سرش پيچيده بود و گيوه به پا كرده در كوچه قدم مىزد . وقعش در قلوب بيشتر مىشد و به مقام او از اين كارها لطمه‌اى وارد نمىآمد . غير از آن مرحوم ، از علماى خيلى محترم قم بودند كه به هيچ وجه اين قيودى كه شيطان شما براى شما مىتراشد در آنها نبود . خود بضاعت خود را از بازار مىخريد ؛ براى منزل خود آب از آب انبارها مىآورد ؛ اشتغال به كار منزل پيدا مىكرد ؛ مقدم و مؤخر و صدر و ذيل پيش نظر پاك آنها يكسان بود . تواضعشان به‌طورى بود كه مايهء تعجب انسان مىشد ، و مقامات آنها محفوظ بود ؛ محل آنها در قلوب بيشتر مىشد .\r\nدر هر حال ، صفت نبى اكرم - صلّى اللَّه عليه و آله - و على بن ابى طالب - عليه السلام - انسان را كوچك نمىكند . ولى بايد ملتفت كيد نفس در اين مخالفت با او باشى كه گاهى دام خود را باز كرده از راه ديگر تو را زمين مىزند . مثلًا مىبينى بعضىها به‌طورى در پايين مجلس مىنشينند كه مىفهمانند به حضار كه مقام من بالاتر از اينهاست ، ولى تواضع كردم ! يا مثلًا يك نفر كه مشتبه است كه بر او مقدم است اگر بر خود مقدم داشتند ، يك نفر ديگر را كه معلوم‌التأخر است مقدم مىدارند كه رفع اشتباه كنند كه تقدم داشتن براى تواضع بود ! اينها و صدها قبيل اين از مكايد نفس است ؛ و علاوه\r\n\r\n\r\n","description":"","footnote":"\r\n( 1 ) - آيت اللَّه العظمى حاج شيخ عبدالكريم حائرى يزدى ( 1276 - / 1355 ق ) از فقيهان بزرگ و مراجع تقليدشيعه در قرن چهارده هجرى است . وى پس از تحصيلات مقدماتى به نجف و سامراء سفر كرد و در آن‌جا از درس استادانى چون ميرزاى بزرگ شيرازى ، ميرزا محمدتقى شيرازى ، آخوند خراسانى ، سيد كاظم يزدى و سيد محمد اصفهانى فشاركى بهره گرفت . در سال 1332 ق . به اراك آمد و در سال 1340 ق . به قم مشرف گرديد و به اصرار بزرگان آن سامان و پس از استخاره در آن‌جا رحل اقامت افكند و حوزهء علميه قم را تأسيس كرد . در حوزهء درس ايشان عالمانى بزرگ تربيت شدند كه حضرت امام خمينى قدس سره در صدر آنان جاى دارند . از آثار اوست : درر الفوائد در اصول ، الصلاة ، النكاح ، الرضاع و المواريث در فقه .\r\n","page_name":" 113 ","page_number":129},
  {"content":"\r\n\r\nنمودن كبر و اضافه نمودن است به آن رياكارى و سالوسى را .\r\nبايد وارد مجاهده با قصد خالص شد البته آن وقت نفس اصلاح مىشود . تمام صفات نفسانيه قابل اصلاح است ؛ ليكن در اوّل امر كمى زحمت دارد . آن هم بعد از ورود در اصلاحْ سهل و آسان مىشود . عمده به فكر تصفيه و اصلاح افتادن است و از خواب بيدار شدن است . منزل اوّل انسانيت « يقظه » است . و آن بيدار شدن از خواب غفلت و هشيار شدن از سكر طبيعت است ، و فهميدن اين‌كه انسان مسافر است ؛ و هر مسافر زاد و راحله مىخواهد . زاد و راحلهء انسان خصال خود انسان است . مركوب اين سفر پرخوف و خطر و اين راه تاريك و باريك و صراطِ احَدّ از سيف و ادقّ از شَعر « 1 » ، همت مردانه است . نور اين طريق مُظلِم ايمان و خصال حميده است . اگر سستى كند و فتور نمايد ، از اين صراط نتواند گذشت ؛ به رو در آتش افتد و با خاك مذلت يكسان شده به پرتگاه هلاكت افتد . و كسى كه از اين صراط نتواند گذشت ، از صراط آخرت نيز نتواند گذشت .\r\nاى عزيز ، همت كن و پردهء جهل و نادانى را پاره كن و از اين ورطهء هولناك خود را نجات ده . حضرت مولاى متقيان و يگانه سالك راه و راهنماى حقيقى در مسجد فرياد مىزد به‌طورى كه همسايه‌هاى مسجد مىشنيدند : «\r\nتجهزوا رحمكم الله ؛ فقد نودي فيكم بالرحيل » « 2 »\r\n. هيچ تجهيزى در سفر آخرت براى شما مفيد نيفتد الّا كمالات نفسانيه و تقواى قلب و اعمال صالحه و صفاى باطن ، بىعيب بودن و بىغِش بودن .\r\nفرضاً كه اهل ايمان ناقص صورى باشى ، بايد از اين غش‌ها خالص شوى تا در زمرهء سعدا و صالحين قرارگيرى . رفع غش با آتش توبه و ندامت و گذاشتن نفس را در كورهء عتاب و مَلام و ذوب كردن آن را به آتش پشيمانى و برگشت به سوى خداست . در\r\n\r\n\r\n","description":"","footnote":"\r\n( 1 ) - چنانچه در حديث نبوى آمده است : « الصِّراطُ أَدَقُّ مِنَ الشَّعْرِ وأَحَدُّ مِنَ السَّيْفِ وَأَظْلَمُ مِنَ اللَّيْلِ » ؛ « صراط ازمو باريك‌تر و از شمشير تيزتر و از شب تاريك‌تر است » . ( علم اليقين ، ج 2 ، ص 969 ) . و همين معنا در روايتى از امام صادق عليه السلام آمده است . ( ر . ك : الأمالي ، صدوق ، ص 149 ، حديث 4 )\r\n( 2 ) - « خدايتان بيامرزاد ، آماده شويد كه نداى كوچ در ميان شما بلند شده است » . ( نهج‌البلاغة ، ص 321 ، خطبهء 204 )\r\n","page_name":" 114 ","page_number":130},
  {"content":"\r\n\r\nاين عالم ، خودت بكن ، و الا در كورهء عذاب الهى و  نارُ اللَّهِ الْمُوقَدَةُ  « 1 » قلبت را ذوب كنند و خدا مىداند چند قرن از قرن‌هاى آخرت اين اصلاح طول مىكشد . پاك شدن در اين عالم سهل و آسان است ؛ تغييرات و تبديلات در اين نشئه خيلى زود واقع مىشود ؛ و اما در آن عالم تغيير به‌طور ديگرى است و زوال يك ملكه از ملكات نفس قرن‌ها طول دارد .\r\nپس ، اى برادر تا عمر و جوانى و قوّت و اختيار باقى است اصلاح نفس كن . اعتنا به اين‌جاه و شرف‌ها مكن ؛ اين اعتبارات را زير پا بگذار . تو آدمزاده‌اى ، صفت شيطان را از خود دور كن . ممكن است شيطان به اين رذيله از ساير رذائل بيشتر اهميت دهد ؛ و چون اين صفت خود اوست و موجب طرد او از درگاه خداى متعال ، عارف و عامى و عالم و جاهل را بخواهد همسلك خود كند ؛ و در آن عالم كه ملاقات كنى او را با اين رذيله ، گرفتار ملامت او هم بشوى ؛ بگويد : اى آدمزاده ! مگر انبيا به تو خبر ندادند كه براى تكبّر به پدر تو من مطرود درگاه حق شدم ، براى تحقير مقام آدم و تعظيم مقام خود ملعون شدم ، تو چرا خود را گرفتار اين رذيله كردى ؟ در آن هنگام تو بيچاره علاوه بر عذاب‌ها و گرفتارىها و حسرت و ندامت‌هايى كه به شنيدن درست نيايد ، گرفتار سرزنش اذلّ مخلوقات و پست‌ترين موجودات هم هستى ! شيطان كه تكبّر به خدا نكرده بود ؛ تكبّر كرد به آدم كه مخلوق حق است ، گفت :  خَلَقْتَنِي مِنْ نارٍ وَ خَلَقْتَهُ مِنْ طِينٍ *  « 2 » . خود را بزرگ شمرد و آدم را كوچك . تو آدمزاده‌ها را كوچك شمارى و خود را بزرگ . تو نيز از اوامر خدا سرپيچى كنى : فرموده : فروتن باش ، تواضع كن با بندگان خدا ، تكبر كنى ؛ سرافرازى نمايى . پس چرا فقط شيطان را لعن مىكنى ، نفس خبيث خودت را هم شريك كن در لعن ؛ همان‌طور كه شريك با او در اين رذيله‌اى . تو از مظاهر شيطانى ! شيطان مجسمى ! شايد صورت برزخى و قيامتى تو شيطان باشد ! ميزان در صور آخرت ملكات نفس است : مانع ندارد صورت شيطان باشى ؛ صورت مورچهء كوچك هم باشى .\r\nموازين عالم آخرت غير از اين‌جاست .\r\n\r\n\r\n","description":"","footnote":"\r\n( 1 ) - الهمزة ( 104 ) : 6 .\r\n( 2 ) - « مرا از آتش آفريدى و او را از گِل » . ( الأعراف ( 7 ) : 12 ؛ ص ( 38 ) : 76 )\r\n","page_name":" 115 ","page_number":131},
  {"content":"\r\n\r\n\r\nفصل در اين‌كه حسد گاهى مبدأ تكبر است\r\nبدان‌كه گاهى چنين اتفاق افتد كه فاقد كمال به واجد كمال تكبر كند . مثلًا فقير به غنىّ ، جاهل به عالم . و بايد دانست كه همان‌طور كه عجب گاهى مبدأ تكبر است ، حسد نيز گاهى مبدأ آن شود . ممكن است انسان چون خود را فاقد آن كمال ديد كه در غير است ، به آن حسد ورزد ؛ و اين سبب شود كه كبر كند به غير و آن را هر چه تواند تذليل و توهين كند . در كافى شريف از حضرت صادق - عليه السلام - حديث كند كه فرمود كه « كبر گاهى مىباشد در اشرار مردم از هر جنس » . پس از آن فرمودند - بعد از كلامى - كه « رسول خدا - صلّى اللَّه عليه و آله - مىگذشت در بعضى از كوچه‌هاى مدينه ، يك زن سياهى سرگين جمع مىكرد . گفته شد به او : دور شو از سر راه رسول خدا صلى اللَّه عليه و آله . گفت : \" راه گشاد است ! \" بعضى از همراهان به او قصد تعرض كردند ، پيغمبر فرمود : \" واگذاريد او را كه او متكبر است \" » « 1 » .\r\nو گاهى در بعضى از اهل علم اين صفت پيدا شود و عذر تراشد كه تواضع براى اغنيا خوب نيست ؛ و نفس اماره به او گويد كه تواضع از براى اغنيا ايمان را ناقص كند .\r\nبيچاره فرق نمىگذارد بين تواضع براى غناى اغنيا و غير آن : يك وقت رذيلهء حب دنيا و جذبهء طلب شرف و جاه انسان را به تواضع وامىدارد ، اين خُلقِ تواضع نيست ؛ اين تملق و چاپلوسى است ، و از رذائل نفسانيه است . صاحب اين خُلق از فقرا تواضع نكند مگر آن‌كه در آنها طمعى داشته باشد يا طعمه سراغ كند .\r\n\r\n\r\n","description":"","footnote":"\r\n( 1 ) - عَنْ أَبِي عَبْدِاللَّهِ عليه السلام - قَالَ : سَمِعْتُهُ يَقُولُ : « الْكِبْرُ قَدْ يَكُونُ فِي شِرَارِ النَّاسِ مِنْ كُلِّ جِنْسٍ ، وَالْكِبْرُ رِدَاءُ اللَّهِ ، فَمَنْ نَازَعَ اللَّهَ عَزَّ وَجَلَّ رِدَاءَهُ لَمْ يَزِدْهُ اللَّهُ إِلَّا سَفَالًا ، إِنَّ رَسُولَ اللَّهِ صلى الله عليه و آله و سلم مَرَّ فِي بَعْضِ طُرُقِ الْمَدِينَةِ وَسَوْدَاءُ تَلْقُطُ السِّرْقِينَ . فَقِيلَ لَهَا : تَنَحَّي عَنْ طَرِيقِ رَسُولِ اللَّهِ فَقَالَتْ : إِنَّ الطَّرِيقَ لَمُعْرَّضٌ ، فَهَمَّ بِهَا بَعْضُ الْقَوْمِ أَنْ يَتَنَاوَلَهَا ؛ فَقَالَ رَسُولُ اللَّهِ صلى الله عليه و آله و سلم : دَعُوهَا فَإِنَّهَا جَبَّارَةٌ » . ( الكافي ، ج 2 ، ص 309 ، « كتاب الإيمان و الكفر » ، « باب الكبر » ، حديث 2 )\r\n","page_name":" 116 ","page_number":132},
  {"content":"\r\n\r\nيك وقت ، خُلقِ تواضع انسان را دعوت به احترام و فروتنى مىكند ؛ غنى باشد يا فقير ، مطمح نظر باشد يا نباشد . يعنى تواضع او بىآلايش است ؛ روح او پاك و پاكيزه است ؛ جاه و شرفْ مجامع قلب او [ را 
  ] به خود جذب نكرده . اين تواضع براى فقرا خوب است ؛ براى اغنيا هم خوب است . هر كس را به فراخور حال او احترام بايد كرد . ولى اين تحقير تو و تكبر تو از اهل جاه و شرف نه از آن است كه متملق نيستى ؛ بلكه براى آن است كه حسودى و خودت هم در اشتباهى . و لهذا اگر به تو احترامِ غيرِ متوقع كند ، او را تواضع كنى و براى او فروتن شوى ! در هر صورت ، مكايد نفس و شاهكارهاى او به قدرى دقيق است كه انسان جز پناه به خدا چاره‌اى ندارد . وَالْحَمْدُ للَّه‌أوَّلًا و آخِراً .\r\n\r\n","description":"","footnote":"","page_name":" 117 ","page_number":133},
  {"content":"\r\n . \r\n","description":"","footnote":"","page_name":" 118 ","page_number":134},
  {"content":"\r\n\r\n\r\nحديث پنجم حسد\r\n
  ] الحديث الخامس : بِالسَّنَدِ المُتَّصل إلى مُحمَّدِ بن يَعقوبَ عَنْ عَليِّ بنِ إبراهيم ، عَن مُحمّدِ بنِ عيسى ، عَن يُونُسَ ، عَنْ دَاوُدَ الرَّقِّي ، عَنْ أَبِي عَبْدِاللَّهِ - عليه السلام - قَالَ : «\r\nقال رسول الله ، صلى الله عليه و آله : قال الله عز و جل لموسى بن عمران : يا ابن عمران لا تحسدن الناس على ما آتيتهم من فضلي ، ولا تمدن عينيك إلى ذلك ، ولا تتبعه نفسك ؛ فإن الحاسد ساخط لنعمي صاد لقسمي الذي قسمت بين عبادي و من يك كذلك فلست منه و ليس مني » « 1 » .\r\nترجمه : « داود حديث مىكند از حضرت صادق - عليه السلام - كه فرمود رسول خدا - صلّى اللَّه عليه و آله - گفت : خداى عز وجلّ به موسى بن عمران فرمود : \" اى پسر عمران ، البته حسد نَوَرز به مردم بر آنچه به آنها دادم از فضل خود ، و چشمان خود را به سوى آن خيره مكن و نفرست دنبال او نفس خود را ، زيرا كه همانا حسد كننده غضبناك است به نعمت من ؛ روبرگردان است از قسمت‌هايى كه ما بين بندگان خود بخش كردم . و كسى كه چنين باشد ، پس من از او نيستم و او از من نيست \" » .\r\n\r\nدر تعريف حسد\r\nشرح : « حسد » حالتى است نفسانى كه صاحب آن آرزو كند سلب كمال و نعمت متوهّمى را از غير ؛ چه آن نعمت را خود دارا باشد يا نه ، و چه بخواهد به خودش برسد\r\n\r\n\r\n","description":"","footnote":"\r\n( 1 ) - الكافي ، ج 2 ، ص 307 ، « كتاب الإيمان و الكفر » ، « باب الحسد » ، حديث 6 ؛ وسائل الشيعة ، ج 15 ، ص 366 ، « كتاب الجهاد » ، « أبواب جهاد النفس و ما يناسبه » ، باب 55 ، حديث 6 .\r\n","page_name":" 119 ","page_number":135},
  {"content":"\r\n\r\nيا نه . و آن ، غير از « غبطه » است ؛ چه كه صاحب آن مىخواهد از براى خود نعمتى را كه در غير توهّم كرده است ، بدون آن‌كه ميل زوال آن را از او داشته باشد . و اين‌كه گفتيم :\r\nكمال و نعمت « متوهم » ، زيرا كه لازم نيست آن چيزى را كه حسود ميل زوال آن را دارد كمال و نعمت باشد فى نفسه ؛ چه بسا چيزهايى كه فى نفسه از نقايص و رذائل است ، ولى حسود آن را كمال گمان كرده زوال آن را مىخواهد . يا آن‌كه چيزى از نقايص انسانيه و كمالات حيوانيه است و حسود چون در حد حيوانيت است آن را كمال داند و زوال آن را مىطلبد . مثلًا در بين مردم كسانى هستند كه فتّاكى و خونريزى را هنر دانند ! و اگر كسى چنين باشد به او حسد ورزند . يا بذله‌گويى و هرزه‌سرايى را كمال پندارند و به آن حسد مىكنند . پس ميزانْ توهّمِ كمال است و گمان نعمت ، نه خود آنها .\r\nمقصود آن است كه شخصى كه در غيرْ نعمتى ديد ، چه واقعاً نعمت باشد يا نباشد ، و زوال آن را مايل بود ، چنين شخصى را حسود گويند .\r\nو بدان‌كه از براى حسد اقسامى است و درجاتى ، به حسب حال محسود ، و به حسب حال حسود ، و به حسب حال حسد فى نفسه .\r\nاما به حسب حال محسود ، چنانچه به كمالات عقليه يا خصال حميده يا مناسك و اعمال صالحه يا امور خارجيه از قبيل مال و منال و عظمت و حشمت و غير آن حسد برند ؛ يا به مقابلات هر يك از اينها حسد برند در صورتى كه كمال توهم شود .\r\nو اما به حسب حال حسود ، چنانچه حسد از عداوت يا تكبّر يا خوف يا غير آن پيدا شود از اسبابى كه بعدها ذكر آن مىشود .\r\nو اما به حسب حال حسد فى نفسه ، كه مىتوان گفت : درجات و تقسيمات حقيقيهء حسد اين است نه آن سابقىها ، پس ، از براى آن در جانب شدت و ضعف مراتبى است كثيره كه به حسب اسبابْ مختلف شود ، و نيز به حسب آثار اختلاف پيدا كند . ما ان شاء اللَّه در ضمن فصولى چند اشاره به مفاسد و علاج آن به مقدار مقدور خويش مىنماييم .\r\nوَمِنْهُ التَّوْفيق .\r\n\r\n","description":"","footnote":"","page_name":" 120 ","page_number":136},
  {"content":"\r\n\r\n\r\nفصل در ذكر بعضى از موجبات حسد است\r\nاز براى حسد اسباب بسيارى است كه عمدهء آن به رؤيت ذلّ نفس برگردد ؛ چنانچه در كبر به حسب نوع عكس آن است . همان‌طور كه انسان كه رؤيت كمالى در خود كرد و غير را فاقد ديد از آن يك حالت تعزّز و ترفّع و سركشى از براى نفس او پيدا شود و تكبّر كند ، وقتى كه غير را كامل ديد ، در او يك حالت ذلّ و انكسارى رخ دهد كه اگر عوامل خارجيه و مصلحات نفسانيه نباشد حسد توليد كند . و گاه شود كه ذلّ خود را در همسرى غير با خود پندارد ؛ چنانچه صاحب كمال و نعمتْ بر مثل خود يا تالىتلو خود حسد ورزد . و توان گفت : حسد همان حال انقباض و ذلّ نفس است كه اثر آن ميل زوال نعمت و كمال است از غير .\r\nو بعضى - چنانچه علامهء مجلسى قدس سره ، نقل فرمودند « 1 » - « اسباب حسد را منحصر كرده‌اند در هفت چيز :\r\nاوّل : عداوت .\r\nدوم : تعزّز . و آن چنان است كه بداند كه محسود به واسطهء نعمتى كه دارد بر او تكبر كند ، و او طاقت كبر و فخر او را نداشته باشد ، پس زوال آن را بخواهد .\r\nسوم : كبر . و آن چنان است كه حسود بخواهد به صاحب نعمت تكبّر كند و ممكن نباشد جز به زوال آن .\r\nچهارم : تعجب . و آن چنان است كه تعجب كند از اين‌كه اين نعمت بزرگ را اين شخص داراست . چنانچه خداى تعالى از امم سابقه خبر مىدهد كه گفتند :  ما أَنْتُمْ إِلَّا بَشَرٌ مِثْلُنا  « 2 » . و گفتند :  أَ نُؤْمِنُ لِبَشَرَيْنِ مِثْلِنا  « 3 » تعجب كردند از آن‌كه كسى كه مثل\r\n\r\n\r\n","description":"","footnote":"\r\n( 1 ) - مرآة العقول ، ج 10 ، ص 159 ؛ بحار الأنوار ، ج 70 ، ص 240 .\r\n( 2 ) - « شما جز بشرى همانند ما نيستيد » . ( يس ( 36 ) : 15 )\r\n( 3 ) - « آيا ما به دو انسان همانند خودمان ايمان آوريم ؟ » . ( المؤمنون ( 23 ) : 47 )\r\n","page_name":" 121 ","page_number":137},
  {"content":"\r\n\r\nخود آنهاست فائز به مرتبهء رسالت و وحى شود ، پس حسد ورزيدند .\r\nپنجم : خوف . و آن چنان است كه بترسد از مزاحمت صاحب نعمت به واسطهء آن با مقاصد محبوبهء او .\r\nششم : حب رياست . چنانچه مبتنى باشد رياست او به اين‌كه كسى در نعمت مساوى او نباشد .\r\nهفتم : خُبث طينت كه كسى را نتواند در نعمت ببيند » « 1 » انتهى كلامه .\r\nولى به عقيدهء نويسنده چنانچه اشاره به آن شده ، غالب اينها ، بلكه تمام اينها ، برگشت مىكند به رؤيت ذلّ نفس ؛ و سبب بلاواسطهء حسد - به آن معنى كه مشهور حسد را معنى كنند - آن است . و اما بنابر آنچه كه ما در معنى حسد گفتيم : كه خود اين حالت حسد باشد ، مضايقه نيست در صحت آنچه ذكر شده است . و در هر صورت ، بحث در اطراف اين معانى خارج از مقصود ما و وضع اين اوراق است .\r\n\r\nفصل در بعضى از مفاسد حسد است\r\nبدان‌كه حسد خودش يكى از امراض مهلكهء قلبيه است . و از او نيز زاييده شود امراض كثيرهء قلبيه و كبر و مفاسد اعمالى كه هر يك از موبقات است و براى هلاك انسان سببى مستقل است . و ما به ذكر بعضى از آنها كه پر ظاهر است مىپردازيم ؛ و ناچار مفاسد خفيه‌اى دارد كه از نظر نويسنده پوشيده است .\r\nاما مفاسد خودش ، پس بس است براى آن آنچه صادق مصدَّق خبر داده است في صحيحة مُعاوِيَةَ بْنِ وَهَبٍ قَالَ : قَالَ أَبُو عَبْدِ اللَّه عليه السلام : «\r\nآفة الدين الحسد و العجب و الفخر » « 2 » .\r\n\r\n\r\n","description":"","footnote":"\r\n( 1 ) - إحياء علوم الدين ، ج 3 ، ص 281 - 282 .\r\n( 2 ) - امام صادق عليه السلام فرمود : « آفت دين حسادت و خودبينى و فخرفروشى است » . ( الكافي ، ج 2 ، ص 307 ، « كتاب الإيمان و الكفر » ، « باب الحسد » ، حديث 5 ؛ وسائل الشيعة ، ج 15 ، ص 366 ، « كتاب الجهاد » ، « أبواب جهاد النفس و ما يناسبه » ، باب 55 ، حديث 5 )\r\n","page_name":" 122 ","page_number":138},
  {"content":"\r\n\r\nوفي صحيحة مُحَمَّدِ بْنِ مُسْلِمٍ عَن أَبي جَعْفَر عليه السلام :\r\n« إن الرجل ليأتي بأي بادرة فيكفر و إن الحسد ليأكل الإيمان كما تأكل النار الحطب » « 1 » .\r\nيعنى « حضرت باقر - عليه السلام - فرمود : \" همانا مرد بيايد با هر لغزش فعلى يا زبانى كه در غضب از او صادر شود پس آمرزيده شود ، و همانا حسد هر آينه مىخورد ايمان را چنانچه آتش هيزم را مىخورد \" » .\r\nمعلوم است ايمان نورى است الهى كه قلب را مورد تجلّيات حق - جلّ جلاله - قرار دهد ؛ چنانچه در احاديث قدسيه منقول است : «\r\nلا يسعني أرضي و لا سمائي بل يسعني قلب عبدي المومن » « 2 »\r\n. اين نور معنوى ، اين بارقهء الهيه ، كه قلب را وسيع‌تر از جميع موجودات قرار مىدهد ، منافات دارد با آن تنگى و تاريكى كه در قلب از كدورت اين رذيله پيدا مىشود . اين صفت خبيث و زشت چنان قلب را گرفته و تنگ مىكند كه آثار آن در تمام مملكت باطن و ظاهر پيدا شود . قلب محزون و افسرده ، سينه گرفته و تنگ ، چهره عبوس و چين در چين شود . البته اين حالت نور ايمان را باطل كند و قلب انسانى را بميراند ؛ و هر قدر قوّت پيدا كند ، نور ايمان رو به ضعف گذارد .\r\nتمام اوصاف معنويه و صوريهء مؤمن منافى است با آثارى كه از حسد در ظاهر و باطن پيدا شود : مؤمن خوش‌بين است به خداى تعالى و راضى است به قسمت‌هايى كه بين بندگانش فرموده ؛ حسودْ غضبناك است به حق تعالى و روبرگردان است از تقديرات او ؛ چنانچه در حديث شريف ذكر شده .\r\nمؤمن بدى مؤمنين را نمىخواهد و آنها را عزيز دارد ؛ حسود بر خلاف آن است .\r\nمؤمن حب دنيا بر او غلبه نكرده ؛ حسود از شدت حب دنيا گرفتار اين رذيله شده .\r\nمؤمن خوف و حزنى ندارد جز از مبدأ تعالى و مرجع ؛ حسود خوف و حزنش در اطراف محسود چرخ مىزند .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 306 ، « كتاب الإيمان و الكفر » ، « باب الحسد » ، حديث 1 ؛ وسائل الشيعة ، ج 15 ، ص 365 ، « كتاب الجهاد » ، « أبواب جهاد النفس و ما يناسبه » ، باب 55 ، حديث 1 .\r\n( 2 ) - « من در آسمان و زمينم نگنجم ، ولى در دل بندهء مؤمنم جاى گيرم » . ( تفسير القرآن الكريم ، صدر المتألّهين ، ج 4 ، ص 167 ؛ ر . ك : عوالي اللآلي ، ج 4 ، ص 7 ؛ بحار الأنوار ، ج 55 ، ص 39 ؛ جامع الأسرار ، ص 557 )\r\n","page_name":" 123 ","page_number":139},
  {"content":"\r\n\r\nمؤمن گشاده جبين است و بشراى او در صورت اوست ؛ حسود جبينش درهم و عبوس است .\r\nمؤمن متواضع است ؛ حسود تكبر كند در بسيارى از اوقات .\r\nپس حسد آفت ايمان است و آن را مىخورد آن سان كه هيزم را آتش . بس است در زشتى اين رذيله كه ايمان را كه سرمايهء نجات آخرت و حيات قلوب است از دست انسان بگيرد و او را مفلس و بيچاره كند .\r\nو از مفاسد بزرگى كه از لوازم غير منفكهء حسد است غضبناكى بر خالق و ولىّنعمت و اعراض از تقديرات اوست . امروز حجاب‌هاى ظلمانى غليظ عالم طبيعت و اشتغال به آن تمام مدارك ما را محجوب كرده و چشم و گوش ما كور و كر است ؛ نه مىفهميم كه غضبناكيم از مالك الملوك و روبرگردانيم از او ، و نه مىدانيم صورت اين غضب و اعراضْ در ملكوت و مسكن دائمى اصلى ما چيست . همين به گوش ما مىرسد از قول امام صادق عليه السلام : «\r\nو من يك كذلك فلست منه و ليس مني »\r\n. « كسى كه از من معرض باشد و سخط كند به من ، نه من از او هستم و نه او از من » . نمىفهميم اين برائت حق تعالى از ما و اين بيزارى چه مصيبتى است و چه چيزها در زير سر دارد .\r\nكسى كه خارج شد از ولايت حق و بيرونش كردند از زير پرچم رحمت ارحم الراحمين ، ديگر اميد نجات براى او نيست ؛ شفاعت شافعان نصيب او نخواهد شد :  مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ  « 1 » . كى شفاعت مىكند كسى را [ كه 
  ] سخطناك به خدا است و از حرز ولايت او خارج است و ريسمان مودت ما بين او و مالك رقابش پاره شده ؟\r\nواسوأتا ، واحسرتا ، بر آنچه خود ما به سر خود آورديم ، هر چه انبيا و اوليا فرياد كردند و ما را از خواب خواستند بيدار كنند ، بر غفلت ما روز به‌روز افزوده شد و شقاوت ما زياد شد .\r\nو از مفاسد اين خُلق ، از قرار فرمودهء علماى آخرت ، فشار قبر و ظلمت آن است ؛ زيرا كه مىفرمايند : صورت قبرى و برزخى اين اخلاق فاسدهء رديّه ، كه فشار روحى دارد و\r\n\r\n\r\n","description":"","footnote":"\r\n( 1 ) - « كيست كه در نزد او ، جز به اذن او ، به شفاعت برخيزد ؟ » . ( البقرة ( 2 ) : 255 )\r\n","page_name":" 124 ","page_number":140},
  {"content":"\r\n\r\nكدورت قلبى دارد ، فشار و ظلمت قبر است . تنگى و فراخى قبر تابع انشراح صدر و عدم آن است .\r\nاز حضرت صادق - عليه السلام - روايت شده كه « رسول خدا - صلّى اللَّه عليه و آله - بيرون رفتند در تشييع جنازهء سعد در صورتى كه تشييع كردند او را هفتاد هزار فرشته . پس رسول خدا - صلّى اللَّه عليه و آله - سر خود را به سوى آسمان بلند كرد ، پس از آن گفت : \" آيا مثلِ سعد فشار داده مىشود ؟ \" راوى به امام - عليه السلام - عرض مىكند : فدايت شوم براى ما نقل شده كه سعد استخفاف به بول مىكرد . فرمود :\r\n\" معاذاللَّه ! فقط يك درشتى و بدى در خُلق او بود با اهل خانه‌اش \" » انتهى « 1 » .\r\nو تنگى و فشار و كدورت و ظلمتى كه در قلب به واسطهء حسد پيدا مىشود در كمتر از اخلاق فاسده است . در هر حال ، صاحب اين خُلق هم در دنيا معذب و مبتلاست ، و هم در قبر در فشار و ظلمت است ، و هم در آخرت گرفتار و بيچاره است . اينها مفاسد خود حسد است در صورتى كه از او خُلق فاسد ديگر يا عمل باطل فاسدى توليد نشود ؛ و كم اتفاق افتد كه آن ، سبب فساد ديگر نشود ؛ بلكه از او سيّئات اخلاقى و اعمال ديگرى زاييده شود ؛ مثل كبر در بعضى موارد ، چنانچه گذشت ؛ و غيبت و نميمه و فحش و ايذا و غير آن كه هر يك از موبقات و مهلكات است .\r\nپس ، لازم است بر انسان عاقل كه دامن همت به كمر زند و خود را از اين ننگ و ايمان خود را از اين آتش سوزان و آفت سخت نجات دهد ؛ و خود را از اين فشار فكر و تنگى قلب در اين عالم ، كه خود يك عذابى است دائمى ( مادام العمر ) ، و از فشارها و ظلمت‌هاى قبر و عالم برزخ و غضب خداوند تعالى رهايى دهد . قدرى تفكر كند كه چيزى كه اين‌قدر مفاسد دارد لازم‌العلاج است ؛ در صورتى كه حسد تو براى محسود هم هيچ ضررى ندارد . از حسد تو نعمت او زائل نمىشود ؛ بلكه براى او نفع دنيوى و اخروى هم دارد ،\r\n\r\n\r\n","description":"","footnote":"\r\n( 1 ) - « إِنَّ رَسُولَ اللَّهِ صلى الله عليه و آله و سلم خَرَجَ فِي جِنَازَةِ سَعْدٍ وَقَدْ شَيَّعَهُ سَبْعُونَ أَلْفَ مَلَكٍ ؛ فَرَفَعَ رَسُولُ اللَّهِ صلى الله عليه و آله و سلم رَأْسَهُ إِلَى السَّمَاءِ ، ثُمَّ قَالَ : مِثْلُ سَعْدٍ يُضَمُّ ؟ قَالَ : قُلْتُ : جُعِلْتُ فِدَاكَ إِنَّا نُحَدِّثُ أَنَّهُ كَانَ يَسْتَخِفُّ بِالْبَوْلِ . فَقَالَ : مَعَاذَ اللَّهِ ! إِنَّمَا كَانَ مِنْ زَعَارةٍ فِي خُلُقِهِ عَلَى أَهْلِهِ » . ( الكافي ، ج 3 ، ص 236 ، « كتاب الجنائز » ، « باب المسألة في القبر و من يسأل و من لا يسأل » ، حديث 6 )\r\n","page_name":" 125 ","page_number":141},
  {"content":"\r\n\r\nزيرا كه گرفتارى تو ، كه حسود و دشمن اويى ، و عذاب و حزن تو براى او خود منفعتى است ؛ مىبيند خود متنعم است و تو از تنعم او معذبى ، اين خود نعمتى براى او مىشود .\r\nاگر تو تَنبه به اين نعمت دومىنيز پيدا كنى ، براى تو عذابِ ديگر و فشارِ فكرِ ديگر مىشود ، و او را اين عذابْ نعمتى است ، و همين‌طور ؛ پس تو هميشه در رنج و غم و فشارى ، و او در نعمت و فرح و انبساط است . و در آخرت نيز حسد تو براى او نفع بخشد ؛ خصوصاً اگر به غيبت و تهمت و ساير موذيات منجر شود كه حسنات تو را به او دهند و تو بيچاره و مفلس شوى و او داراى نعمت و عظمت . اگر قدرى در اين امور تفكر كنى ، البته خود را از اين رذيله پاك مىكنى و نفس را از اين مهلكه نجات مىدهى .\r\nگمان مكن كه رذائل نفسانى و اخلاق روحى ممكن الزوال نيست . اينها خيال خامى است كه نفس امّاره و شيطان القا مىكند ، مىخواهد تو را از سلوك راه آخرت و اصلاح نفس باز دارد . انسان تا در اين دار تغيّر و نشئهء تبدّل است ، ممكن است در تمام اوصاف و اخلاق تغيير پيدا كند . و هر چه ملكات محكم هم باشد تا در اين عالم است قابل زوال است ؛ منتها به حسب اختلاف شدت و ضعف ، زحمت تصفيه تفاوت مىكند . البته اوّل پيدايش صفتى در نفسْ با زحمت و رياضتِ كمى او را مىتوان ازاله كرد ، مثل نهال نورسى كه ريشه ندوانيده باشد و متمكن در زمين نشده باشد ؛ ولى بعد از آن‌كه آن صفتْ متمكن در نفس شد و از ملكات مستقرهء نفس گرديد ، زوالش ممكن است ولى زحمتش زياد مىشود ؛ مثل درختى كه كهنسال شده و ريشه كرده ، زحمت كندنش زيادتر است . تو هر چه ديرتر در فكر قلع ريشه‌هاى مفاسد روحى افتى ، ناچار زحمت و رياضتت بيشتر گردد .\r\nاى عزيز ، اولًا مگذار مفاسد اخلاقى يا عملى در مملكت ظاهر و باطنت وارد شود كه اين خيلى سهل‌تر است از آن‌كه بعد از ورود بخواهى اخراج آنها كنى ؛ همان‌طور كه دشمن را اگر نگذارى وارد سرحد مملكت گردد يا وارد قلعه شود آسان‌تر است دفع آن تا بعد از وارد شدن و برج و بارو را گرفتن در صدد دفع و اخراج برآيى . و اگر وارد شد ، هر چه ديرتر در صدد دفع برآيى زحمتت زياد مىشود و قوهء داخلى رو به نقصان مىگذارد .\r\n\r\n","description":"","footnote":"","page_name":" 126 ","page_number":142},
  {"content":"\r\n\r\nشيخ جليل ما و عارف بزرگوار ، آقاى شاه آبادى - روحى فداه - فرمودند كه تا قواى جوانى و نشاط آن باقى است بهتر مىتوان قيام كرد در مقابل مفاسد اخلاقى و خوب‌تر مىتوان وظايف انسانيه را انجام داد . مگذاريد اين قوا از دست برود و روزگار پيرى پيش آيد كه موفق شدن در آن حال مشكل است . و بر فرض موفق شدن ، زحمت اصلاح خيلى زياد است .\r\nپس ، انسان عاقل كه تفكّر كرد در مفاسد چيزى ، اگر وارد در آن نيست ، گِرد آن نمىگردد و خود را آلوده نمىكند . و اگر خداى نخواسته وارد شد ، هر چه زودتر در صدد اصلاح برمىآيد و نمىگذارد ريشه كند . و اگر خداى نخواسته ريشه كرد ، با هر زحمت و مشقتى است ريشهء او را مىكند كه مبادا به ثمرهء برزخى و آخرتى برسد و ميوهء آن را بار دهد ، كه اگر با آن خلق فاسد از اين عالم ، كه نشئهء تبدّلات هيولانى و تغيرات مادى است ، منتقل شد ، قلع آن از دست خود او خارج مىشود و تا در آخرت يا برزخ يك خُلق از اخلاق نفسانى بخواهد تبديل شود هيهات است !\r\nدر حديث است از رسول اكرم - صلّى اللَّه عليه و آله و سلم - كه هر يك از اهل بهشت و جهنّم مخلدند در آن به واسطهء نيّات خود « 1 » . نيّات فاسده ، كه زاييدهء اخلاق رذيله است ،\r\n\r\n\r\n","description":"","footnote":"\r\n( 1 ) - امام صادق عليه السلام از پدرانش از امير المؤمنين عليه السلام روايت مىكند : « كانَ رسولُ اللَّه صلى الله عليه و آله و سلم ذات يَومٍ جالساً فيمَسْجِدِهِ إذْ دَخَلَ عَلَيْهِ رَجُلٌ مِنَ الْيَهودِ . . . قالَ الْيَهوديُّ : فَإنْ كانَ رَبُّكَ لا يَظْلِمُ فَكَيْفَ يُخلِدُ في النّارِ أبَدَ الآبدينَ مَنْ لَمْ يَعْصِهِ إِلّا أيّاماً مَعْدُودةً ؟ قالَ : يُخْلِدُهُ عَلى نِيَّتِهِ . فَمَنْ عَلِمَ اللَّه نيَّتَهُ أنَّهُ لَوْ بَقِيَ في الدُّنيا إلى انْقِضائِها كانَ يعْصي اللَّه عَزَّ وَجَلَّ ، خَلَّدَهُ في نارِهِ على نيَّتِهِ ؛ وَنيَّتُهُ في ذلِكَ شَرٌّ مِنْ عَمَلِهِ . وكَذلِكَ يَخْلُدُ مَنْ يَخْلُدُ في الجَنَّةِ بِأَنَّهُ يَنْوي أنَّه لَوْ بَقِيَ في الدُّنْيا أيّامَها لأَطاعَ اللَّه أَبَداً ؛ وَنيَّتُهُ خيرٌ مِنْ عَمَلِهِ . فَبِالنِّيّاتِ يَخْلُدُ أَهْلُ الجَنَّةِ في الجَنَّةِ وَأهْلُ النّارِ في النّارِ » ؛ « پيغمبر اكرم صلى الله عليه و آله و سلم روزى در مسجد خود نشسته بود كه مردى يهودى بر او وارد شد . . . ( سؤال‌هايى كرد ، يكى از آنها اين بود كه ) گفت : اگر پروردگار تو ستم نمىكند ، پس چگونه كسى را كه جز چند روزى گناه نكرده است براى هميشه در آتش نگاه مىدارد ؟ پيغمبر پاسخ داد : او را به واسطهء نيتش در آتش جاويدان نگه مىدارد . كسى را كه خداوند مىداند كه اگر تا پايان دنيا در آن بماند نافرمانى او مىكند ، به واسطه نيتش الى الابد در آتش مىدارد . و اين نيّت او از عملش بدتر است . و اين‌چنين است كه هر كسى كه در بهشت جاويدان جاى دارد بدين سبب است كه قصد دارد اگر هر روز به دنيا باقى ماند همواره فرمانبرى خدا را نمايد ، و نيت او از عملش بهتر است . و به سبب نيت‌ها اهل بهشت در بهشت ، و اهل جهنم در آتش جاويدان مىمانند . . . » . ( التوحيد ، صدوق ، پاورقى ص 397 - 399 ، « باب الأطفال » ، حديث 14 )\r\n","page_name":" 127 ","page_number":143},
  {"content":"\r\n\r\nممكن نيست زائل شود مگر آن‌كه منشأ آن زائل گردد . در آن عالم ملكات به قدرى با شدت و قوّت ظهور مىكند كه زوال آن يا ممكن نيست - آن وقت انسان مخلد است در جهنم - و اگر با فشارها و سختىها و آتش‌ها زائل شود ، پس از قرن‌هاى ربوبى شايد زائل شود .\r\nپس ، اى عاقل چيزى را كه با يك ماه يا يك سال زحمت جزئى دنيايى با اختيار خود ممكن است اصلاح كرد و گرفتارى دنيا و آخرت را به آخر رساند ، نگذار بماند و تو را هلاك كند .\r\n\r\nفصل در بيان ريشهء فسادهاى اخلاقى است\r\nپيش از اين ذكر شد كه ايمان ، كه حظّ قلب است ، غير از علم ، كه حظّ عقل است ، مىباشد « 1 » . كلّيهء مفاسد اخلاقى و اعمالى از اين است كه قلب بىخبر از ايمان است و آنچه عقلْ ادراك به واسطهء برهان عقلى يا اخبار انبيا كرده به قلب نرسانده و دل از او بىخبر است .\r\nيكى از معارفى كه حكيم و متكلّم و عامهء مردم از اهل شرايع تصديق دارند و جاى شبهه براى احدى نيست ، آن است كه آنچه به قلم قدرت حكيم علىالاطلاق - جلّت قدرته - جريان پيدا كرده ، از وجود و كمالات آن و از بسط نعمت و تقسيم آجال و ارزاق ، بهترين نقشه و جميل‌ترين نظام است و مطابق با مصالح تامّه ؛ و نظام كلّى اتمّ نظام متصوَّر است . منتها هر يك به لسان خاص خود و اصطلاح مخصوص به فن خود طورى بيان اين لطيفهء الهيه و حكمت كامله را كرده [ اند 
  ] : عارف گويد : ظلّ جميلِ\r\n\r\n\r\n","description":"","footnote":"\r\n( 1 ) - ر . ك : صفحه 42 .\r\n","page_name":" 128 ","page_number":144},
  {"content":"\r\n\r\nعلىالاطلاقْ جميل علىالاطلاق است « 1 » . حكيم گويد : نظام عينى مطابق نظام علمى ، خالى از نقص و شرور است ؛ و شرور متوهّمهء جزئيه براى رساندن موجودات به كمالات لايقهء به خود است « 2 » . و متكلّم و اهل شرايع گويند : حكيم افعالش از روى حكمت و صلاح است ، و دست عقول جزئيهء محدودهء بشر از دامن ادراك مصالح [ كامنه 
  ] در تقديرات الهيه كوتاه است « 3 » . اين مطلب در لسان همه جريان دارد و هر كس به اندازهء سعهء علم و عقلش براى آن برهانى اقامه كرده ؛ ولى چون از حدّ قيل و قال تجاوز نكرده و به مرتبهء قلب و حال نرسيده ، لسان‌هاى اعتراض باز است و هر كس حظّ ايمانى ندارد ، به لسانى تكذيب قول و برهان خود كند . فسادهاى اخلاقى هم روى اين زمينه است ؛ آن كس كه حسد مىورزد و زائل شدن نعمت غير را آرزو كند و كينهء صاحب نعمت را در دل دارد ، بداند كه ايمان ندارد كه حق تعالى از روى صلاح تام اين نعمت را نصيب او كرده و دست فهم ما از آن كوتاه است . و بداند كه ايمان ندارد به عدل خداى تعالى و قسمت را عادلانه نمىداند . تو در اصول عقايد مىگويى خداى تعالى عادل است ، اين جز لفظ چيز ديگر نيست ؛ ايمان به عدل با حسد منافى است . تو اگر او را عادل مىدانى ، تقسيم او را هم عادلانه بدان . چنانچه در حديث شريف فرمود : « حق تعالى مىفرمايد : \" حسود روبرگردان است از قسمت‌هايى كه بين بندگان كرده‌ام ، و غضبناك است از نعمت‌هاى من \" » . قلبْ فطرتاً در مقابل قسمت عادلانه خاضع است و از جور و اعتسافْ فطرتاً گريزان و متنفر است . از فطرت‌هاى الهيه ، كه در كمون ذات بشر مخمّر است ، حب عدل و خضوع در مقابل آن است ، و بغض ظلم و عدم انقياد در پيش آن است ؛ اگر خلاف آن را ديد ، بداند در مقدمات نقصانى است . اگر ساخط از نعمت و معرض از قسمت شد ، از آن است كه آن را عادلانه نمىداند ؛ بلكه ، نعوذ باللَّه ، جائرانه مىداند ؛ نه اين‌كه قسمت را عادلانه مىداند و از او معرض است و نقشه را مطابق نظام اتمّ و مصالح تامّه مىداند و\r\n\r\n\r\n","description":"","footnote":"\r\n( 1 ) - شرح المنظومة ، ج 3 ، ص 610 .\r\n( 2 ) - ر . ك : الشفاء ، الإلهيات ، ص 414 ؛ مجموعهء مصنفات شيخ اشراق ، ج 2 ، ص 235 ؛ الحكمة المتعالية ، ج 7 ، ص 55 - 105 .\r\n( 3 ) - ر . ك : كشف المراد ، ص 30 ، 305 و 306 ؛ گوهر مراد ، ص 323 .\r\n","page_name":" 129 ","page_number":145},
  {"content":"\r\n\r\nغضبناك از اوست . هيهات كه ايمان ما ناقص است و مطالب عقلى برهانى از حد عقل و ادراك به حدّ قلب وارد نشده . ايمان به گفتن و شنيدن و خواندن و بحث و قيل و قال نيست ؛ خلوص نيّت مىخواهد . خداجو خداياب است ؛ معارف طلب معارف جوست ؛  مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا  « 1 » ،  وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  « 2 » .\r\n\r\nفصل در بيان علاج عملى حسد است\r\nعلاوه بر علاج علمى ، كه شمّه‌اى از آن ذكر شد ، علاج عملى نيز از براى اين رذيلهء فضيحه است . و آن چنان است كه با تكلّفْ اظهار محبت كنى با محسود و ترتيب آثار آن را دهى ، و مقصودت از آن علاج مرض باطنى باشد . نفس تو را دعوت مىكند كه او را اذيت كن ، توهين كن ، دشمن داشته باش ، مفاسد او و مَساوى او را به تو عرضه مىدارد ، تو به خلاف ميل نفس به او ترحّم كن و تجليل و توقير نما ؛ زبان را به ذكر خير او وادار كن ؛ نيكويىهاى او را بر خود و بر ديگران عرضه دار ؛ صفات جميلهء او را خاطرنشان خود كن . گرچه اينها كه مىكنى در اوّل امر با تكلّف است ، از روى مجاز و غير واقع است ، ليكن چون مقصود اصلاح نفس و بر طرف كردن اين نقص و رذيله است بالاخره به حقيقت نزديك مىشود و كم كم تكلّف كم مىشود و نفس عادى مىشود و واقعيت پيدا مىكند . لااقل به نفس عرضه‌دار و بفهمان كه اين شخص بندهء خداست و شايد خداوند تعالى به او نظر لطف داشته كه او را متنعم كرده و اختصاص داده به خاصهء نعم خود . خصوصاً اگر محسودْ اهل علم و ديانت باشد و حسد به واسطهء آنها باشد ، كه البته حسد ورزيدن به آنها قبيح‌تر و عداوت با آنها عاقبتش بدتر است . البته به نفس بايد فهماند كه اينها بندگان خاص خدا هستند كه توفيق الهى شامل حالشان شده و\r\n\r\n\r\n","description":"","footnote":"\r\n( 1 ) - « هر كسى در اين جهان نابينا بوده باشد ، در آخرت نيز نابينا و گمراهتر خواهد بود » . ( الإسراء ( 17 ) : 72 )\r\n( 2 ) - « هر كه خداوند براى او نورى قرار نداده ، هيچ نورى براى وى نيست » . ( النور ( 24 ) : 40 )\r\n","page_name":" 130 ","page_number":146},
  {"content":"\r\n\r\nآنها را به اين نعمت عظمى اختصاص داده . و اين نعم بايد محبت در نفس ايجاد كند نسبت به صاحبان آنها ؛ و بايد انسان آنها را محترم دارد و خاضع نسبت به آنها باشد ؛ پس اگر ديد كه چيزهايى كه بايد موجب محبت و خضوع شود در نفس ضد آن بروز كرد ، بداند كه خيلى شقاوت به او چيره شده و ظلمت به باطن او غلبه كرده ؛ و حتماً در صدد اصلاح از طرق علميه و عمليه برآيد . و بداند كه اگر در صدد ايجاد محبت برآمد زود موفق مىشود ؛ زيرا كه نور محبت قاهر است بر ظلمت و كدورت ، و خداى تبارك و تعالى وعده فرموده كه مجاهدان را هدايت كند « 1 » و آنها را به لطف خفى خود اعانت فرمايد و توفيق عنايت نمايد . إنّهُ وَليُّ التَوْفيقِ وَالْهِدايَةِ .\r\n\r\nفصل در ذكر حديث « رفع »\r\nبدان‌كه در بعضى از احاديث شريفه وارد شده كه رسول اكرم - صلّى اللَّه عليه و آله - فرمود كه « برداشته شده است از امت من نُه چيز ، و از جملهء آنها حسد است در صورتى كه ظاهر نشود به دست يا زبان » « 2 » . البته امثال اين حديث شريف نبايد مانع شود از جديت در قلع اين شجرهء خبيثه از نفس و پاك كردن روح را از اين آتش ايمان‌سوز و آفتِ دين برانداز ؛ زيرا كه كم اتفاق مىافتد كه اين مادهء فسادْ قدم به نفس بگذارد و در نفس توليد فسادهاى گوناگون نكند و به هيچ نحو از او اثرى ظاهر نگردد و ايمان انسان محفوظ بماند . با اين‌كه در احاديث صحيحه وارد شده كه اين صفتْ ايمان را مىخورد و آفت ايمان است « 3 » ، و خداى تعالى از صاحب آن برائت كرده و خود را از او و او را از خود نفى كرده . پس يك چنين امر بزرگى و فساد مهمى را كه به واسطهء آن همه چيز\r\n\r\n\r\n","description":"","footnote":"\r\n( 1 ) - ( وَالَّذينَ جَاهَدُوا فِينَا لَنَهْدِيَنَّهُمْ سُبُلَنَا ) ؛ « كسانى را كه در راه ما جهاد مىكنند به راه‌هاى خود هدايت‌كنيم » . ( العنكبوت ( 29 ) : 69 )\r\n( 2 ) - الكافي ، ج 2 ، ص 463 ، « كتاب الإيمان و الكفر » ، « باب ما رفع عن الامّة » ، حديث 2 ؛ وسائل الشيعة ، ج 15 ، ص 370 ، « كتاب الجهاد » ، « أبواب جهاد النفس و ما يناسبه » ، باب 56 ، حديث 3 .\r\n( 3 ) - ر . ك : صفحه 122 - 123 .\r\n","page_name":" 131 ","page_number":147},
  {"content":"\r\n\r\nانسان در خطر است نبايد انسان از او غفلت كند و به واسطهء حديثِ « رفع » مغرور گردد .\r\nپس ، تو جديت خود را بكن و شاخه‌هاى او را بزن و در صدد اصلاح باش و نگذار از او ترشحى در خارج بشود ، آن وقت ريشهء آن سست مىشود و از نمو و ترقى مىافتد . و اگر در بين رياضت و اصلاح ، مرگ در رسيد ، رحمت الهى شامل حالت مىشود و با رحمت واسعه و بركت روحانيت رسول اكرم - صلّى اللَّه عليه و آله - مشمول عفو مىشوى ؛ و بارقهء رحمانيه اگر بقيه‌اى از آن مانده باشد ، مىسوزاند و نفس را پاك و پاكيزه مىكند .\r\nو اما آنچه در روايت حمزة بن حمران وارد است : عَن أبي عَبْدِاللَّه - عليه السلام - قالَ :\r\n« ثلاثة لم ينج منها نبي فمن دونه : التفكر في الوسوسة في الخلق و الطيرة و الحسد ، إلا أن المؤمن لا يستعمل حسده » « 1 »\r\nيا آن‌كه مبالغه فرموده‌اند و مقصودْ كثرت ابتلاى به آن است ؛ يا اين‌كه اين تركيب كنايه از كثرت ابتلاست ، بدون آن‌كه مقصود بالذاتْ خودِ مضمون جمله باشد ؛ يا آن‌كه حسد را اعم از غبطه اراده فرمودند مجازاً ؛ يا آن‌كه ميل زوال بعض نعم از كفار را كه استعمال مىكنند در ترويج مذهب باطل خود ، حسد نام نهاده‌اند ، و الا از حسد به معناى حقيقى خودش انبيا و اوليا - عليهم السلام - پاك و پاكيزه‌اند ؛ قلبى كه آلوده به مَساوى اخلاقى وقذارات باطنى شد ، مورد وحى و الهام الهى نشود و مورد تجلّيات ذاتى و صفاتى حق نگردد . پس ، بايد يا توجيهى از روايت شود به نحوى كه ذكر شد ، يا به نحو ديگر ، يا ردّ علمش به قائلش - صلوات اللَّه عليه - شود . وَالْحَمْدُ للَّه‌أَوَّلًا وَآخِراً .\r\n\r\n\r\n","description":"","footnote":"\r\n( 1 ) - از ابى عبداللَّه عليه السلام روايت شده كه : « سه چيز است كه هيچ پيامبر و پايين‌تر از او از آن رهايى نيافتند : انديشيدن در وسوسه در خلق ، و فال بد زدن ، و حسد ورزيدن جز آن‌كه مؤمن به حسد خود كار نمىكند » . ( الكافي ، ج 8 ، ص 108 ، حديث 86 ؛ وسائل الشيعة ، ج 15 ، ص 366 ، « كتاب الجهاد » ، « أبواب جهاد النفس و ما يناسبه » ، باب 55 ، حديث 8 )\r\n","page_name":" 132 ","page_number":148},
  {"content":"\r\n\r\n\r\nحديث ششم حبّ دنيا\r\n
  ] الحديث السادس : بالسَّنَدِ المُتَّصل إلى مُحمّدِ بنِ يَعقوبَ ، عَن مُحَمَّدِ بْنِ يَحْيى ، عَنْ أَحْمَدَ بْنِ مُحَمَّدٍ ، عَنِ ابْنِ مَحْبُوبٍ ، عَنْ عَبْدِاللَّهِ بْنِ سِنَانٍ وَعَبْدِالْعَزِيزِ الْعَبْدِيِّ ، عَنْ عَبْدِاللَّهِ بْنِ أَبِي يَعْفُورٍ ، عَنْ أَبِي عَبْدِاللَّهِ - عليه السلام - قَالَ : «\r\nمن أصبح و أمسى و الدنيا أكبر همه ، جعل الله الفقر بين عينيه و شتت أمره ، و لم ينل من الدنيا إلا ما قسم له . و من أصبح و أمسى و الآخرة أكبر همه ، جعل الله الغنى في قلبه و جمع له أمره » « 1 » .\r\nترجمه : « ابن ابى يعفور گويد كه حضرت صادق - عليه السلام - گفت : \" كسى كه صبح كند و شام كند و حال اين‌كه دنيا بزرگ‌ترين همّ او باشد ، قرار دهد خدا فقر را بين دو چشمش ؛ و در هم كند كار او را ؛ برخوردار نگردد از دنيا مگر آنچه قسمت شده است براى او . و كسى كه صبح و شام كند در صورتى كه آخرتْ بزرگ‌ترين همّ او باشد ، قرار دهد خدا بىنيازى را در دل او ، و گرد آورد براى او كار او را \" » .\r\n\r\nحقيقت دنيا\r\nشرح : بدان‌كه از براى « دنيا » و « آخرت » اطلاقاتى است به حسب انظار ارباب علوم و ميزان معارف و علوم آنها ، كه بحث از حقيقت آن به حسب اصطلاح علمى مهم به امر ما\r\n\r\n\r\n","description":"","footnote":"\r\n( 1 ) - الكافي ، ج 2 ، ص 319 ، « كتاب الإيمان و الكفر » ، « باب حبّ الدنيا و الحرص عليها » ، حديث 15 .\r\n( نقل اين حديث مطابق با مرآة العقول ( ج 10 ، ص 244 ، حديث 15 ) و الوافي ( ج 5 ، ص 896 ، حديث 16 ) از كافى است )\r\n","page_name":" 133 ","page_number":149},
  {"content":"\r\n\r\nنيست ، و صرف همت در فهم اصطلاحات و رد و قبول و جرح و تعديلْ بازدارد پياده را ز سبيل « 1 » . آنچه در اين باب مهم است فهم دنياى مذمومه است كه انسانِ طالب آخرت اگر بخواهد از آن احتراز كند ، با خُبرت احتراز نمايد . و آنچه اعانت كند انسان را در اين سلوك راه نجات ، و ما آن را ان شاء اللَّه در ضمن چند فصل بيان مىكنيم . و از خداى تعالى توفيق مىطلبيم در سلوك اين طريق .\r\n\r\nفصل بيان كلام مولانا مجلسى ( ره ) در حقيقت دنياى مذمومه\r\nجناب محقّق خبير و محدّث بىنظير ، مولانا مجلسى - عليه الرحمة - مىفرمايد : بدان آنچه از مجموع آيات و اخبار ظاهر مىشود به حسب فهم ما ، اين است كه دنياى مذمومه مركّب است از يك امورى كه انسان را باز دارد از طاعت خدا و دوستى او و تحصيل آخرت . پس دنيا و آخرت با هم متقابل‌اند . هر چه باعث رضاى خداى سبحان و قرب او شود ، از آخرت است اگر چه به حسب ظاهر از دنيا باشد ؛ مثل تجارات و زراعات و صناعاتى كه مقصود از آنها معيشت عيال باشد براى اطاعت امر خدا ، و صرف كردن آنها در مصارف خيريه و اعانت كردن به محتاجان و صدقات و بازايستادن از سؤال از مردم ، و غير آن ؛ و اينها همه از آخرت است ، گرچه مردم آن را از دنيا دانند . و رياضات مبتدعه و اعمال ريائيه ، گرچه با تزهد و انواع مشقت باشد ، از دنياست ؛ زيرا كه باعث دورى از خدا شود و قرب به سوى او نياورد ؛ مثل اعمال كفار و مخالفان « 2 » ، انتهى .\r\nو از يكى از محققان « 3 » نقل فرمايد كه دنيا و آخرتِ تو عبارت است از دو حالت از حالات قلب تو : آنچه نزديك است و قبل از مردن ، نامش دنياست ، و آنچه بعد از اين آيد\r\n\r\n\r\n","description":"","footnote":"\r\n( 1 ) - مصرع دوم اين بيت است كه : « خواب نوشين بامداد رحيل / باز دارد پياده را ز سبيل » . ( كليات سعدى ، ص 5 ، ديباچه گلستان )\r\n( 2 ) - بحار الأنوار ، ج 70 ، ص 63 ؛ مرآة العقول ، ج 8 ، ص 283 .\r\n( 3 ) - إحياء علوم الدين ، ج 3 ، ص 321 .\r\n","page_name":" 134 ","page_number":150},
  {"content":"\r\n\r\nو پس از مردن است ، نامش آخرت است . پس آنچه از براى تو در آن حظ و نصيب و شهوت و لذّت است قبل از موت ، آن دنياست در حق تو « 1 » .\r\nفقير گويد كه مىتوان گفت كه دنيا گاهى گفته مىشود به نشئهء نازلهء وجود كه دار تصرّم و تغيير و مجاز است ؛ و آخرت به رجوع از اين نشئه به ملكوت و باطن خود كه دار ثبوت و خلود و قرار است . و اين نشئه از براى هر نفسى از نفوس و شخصى از اشخاص متحقّق است . بالجمله ، از براى هر موجودى مقام ظهور و مُلك و شهودى است ، و آن مرتبهء نازلهء دنياويهء آن است ؛ و مقام بطون و ملكوت و غيبى است ، و آن نشئهء صاعدهء اخرويهء آن است . و اين نشئهء نازلهء دنياويه گرچه خود بذاته ناقص و اخيرهء مراتب وجود است ولى چون مهد تربيت نفوس قدسيه و دارالتحصيل مقامات عاليه و مزرعهء آخرت است ، از احسن مشاهد وجوديه و اعز نشآت و مغتنم‌ترين عوالم است پيش اوليا و اهل سلوك آخرت . و اگر اين مواد ملكيه و تغييرات و حركات جوهريهء طبيعيه و اراديه نبود و خداى تعالى مسلط نكرده بود بر اين نشئه تبدلات و تصرمات را ، احدى از نفوس ناقصه به حد كمال موعود خود و دار قرار و ثباتِ خود نمىرسيد ، و نقص كلى در ملك و ملكوت وارد مىشد . و آنچه در لسان قرآن و احاديث وارد شده از مذمت اين عالم در حقيقت به خود او رجوع نمىكند ، به حسب نوع و اكثريت ؛ بلكه به توجه به آن به علاقهء قلبيه و محبت به آن رجوع مىكند .\r\nپس ، معلوم شد كه از براى انسان دو دنياست : يكى ممدوح و يكى مذموم . آنچه ممدوح است ، حصول در اين نشئه كه دارالتربية و دارالتحصيل و محل تجارت مقامات و اكتساب كمالات و تهيه زندگانى سعادتمند ابدى است كه بدون ورود در اين‌جا امكان‌پذير نيست . چنانچه حضرت مولى الموحدين و امير المؤمنين - صلوات‌اللَّه عليه - در يكى از خطبه‌هاى خود مىفرمايد - پس از آن‌كه شنيد از يك نفر كه ذم دنيا مىكند - :\r\n« إن الدنيا دار صدق لمن صدقها ، و دار عافية لمن فهم عنها ؛ و دار غنى لمن تزود منها ؛ و دار موعظة لمن ا تعظ بها ؛ مسجد أحباء الله و مصلى ملائكة الله و مهبط و حي الله و متجر أولياء الله .\r\n\r\n\r\n","description":"","footnote":"\r\n( 1 ) - بحار الأنوار ، ج 70 ، ص 25 ؛ مرآة العقول ، ج 10 ، ص 246 .\r\n","page_name":" 135 ","page_number":151},
  {"content":"\r\n\r\nاكتسبوا فيها الرحمة و ربحوا فيها الجنة\r\n. . . » « 1 » و قول خداى تعالى :  وَ لَنِعْمَ دارُ الْمُتَّقِينَ  « 2 » .\r\nبه حسب روايت عيّاشى « 3 » از حضرت باقر - عليه السلام - تفسير به « دنيا » شده است « 4 » .\r\nپس ، عالم مُلك ، كه مظهر جمال و جلال است و حضرت شهادت مطلقه است ، به يك معنا مذمتى ندارد و آنچه مذموم است دنياى خود انسان است ، به معنى وجههء قلب به طبيعت و دلبستگى و محبت آن است كه آن منشأ تمام مفاسد و خطاهاى قلبى و قالبى است .\r\nچنانچه در كافى شريف از جناب صادق - عليه السلام - حديث مىكند : قال عليه السلام : «\r\nرأس كل خطيئة حب الدنيا » « 5 »\r\n. و عن أَبي جَعْفَر عليه السلام : «\r\nما ذئبان ضاريان\r\nفي غنم ليس لها راع ، هذا في أولها و هذا في آخرها ، بأسرع فيها من حب المال و الشرف في دين المؤمن » « 6 » .\r\nپس ، تعلق قلب و محبت دنيا عبارت از دنياى مذموم است ؛ و هر چه دلبستگى به آن زيادتر باشد ، حجاب بين انسان و دار كرامت او و پردهء ما بين قلب و حق بيشتر و\r\n\r\n\r\n","description":"","footnote":"\r\n( 1 ) - « همانا دنيا سراى راستى است براى آن‌كه با آن از در راستى درآيد ؛ و سراى دُرستى است براى كسى كه آن‌را دريابد ؛ و سراى بىنيازى است براى كسى كه از آن توشه برگيرد ؛ و سراى پند است براى كسى كه از آن پند گيرد . دنيا سجده‌گاه دوستداران خدا ، و نمازخانه فرشتگان خدا ، و جاى فرود وحى خدا و بازار ياران خدا است كه در آن رحمت الهى را به دست آورند و بهشت را سود برند » . ( نهج البلاغة ، ص 493 ، حكمت 131 )\r\n( 2 ) - « چه نيكو است جايگاه پرهيزگاران » . ( النحل ( 16 ) : 30 )\r\n( 3 ) - ابونصر محمد بن مسعود بن محمد بن عيّاشى تميمى از بزرگان علماى شيعه و از استوانه‌هاى حديث و تفسير روايى در اواخر قرن سوم هجرى است . محدّثين بزرگى چون شيخ كشّى صاحب رجال و شيخ جعفر بن محمد عياشى فرزندش از او روايت كرده‌اند . آثار بسيارى دارد ، شيخ طوسى آثار او را افزون از 200 شمرده است ، از آثار اوست : كتاب التفسير ، كتاب الصّلاة ، كتاب الطبّ ، كتاب معرفةالناقلين ، كتاب الغيبة .\r\n( 4 ) - عن ابن مسكان ، عن أبى جعفر عليه السلام فى قوله : ( وَلَنِعْمِ دَارُ الْمُتَّقِينَ ) ، قال : « الدنيا » . ( تفسير العيّاشي ، ج 2 ، ص 258 ، حديث 24 )\r\n( 5 ) - « دنيا دوستى منشأ هر گناه است » . ( الكافي ، ج 2 ، ص 315 ، « كتاب الإيمان و الكفر » ، « باب حبّ الدنياوالحرص عليها » ، حديث 1 )\r\n( 6 ) - الكافي ، ج 2 ، ص 315 ، « كتاب الإيمان و الكفر » ، « باب حبّ الدنيا و الحرص عليها » ، حديث 3 .\r\n","page_name":" 136 ","page_number":152},
  {"content":"\r\n\r\nغليظتر شود . و آنچه در بعضى از احاديث شريفه است كه از براى خدا هفتاد هزار حجاب است از نور و ظلمت « 1 » ، « حجاب‌هاى ظلمانى » تواند همين تعلقات قلبيه باشد به دنيا . و هر قدر تعلقات بيشتر باشد ، حجاب‌ها زيادتر است . و هر چه تعلق شديدتر باشد ، حجاب غليظتر و خرق آن مشكل‌تر است .\r\n\r\nفصل در بيان سبب زياد شدن حب دنيا\r\nبدان‌كه انسان چون وليدهء همين عالم طبيعت است و مادر او همين دنياست و اولاد اين آب و خاك است ، حب اين دنيا در قلبش از اولِ نشو و نما مغروس است ؛ و هر چه بزرگ‌تر شود ، اين محبت در دل او نمو مىكند . و به واسطهء اين قواى شهويه و آلات التذاذيه كه خداوند به او مرحمت فرموده براى حفظ شخص و نوع ، محبت او روزافزون شود و دلبستگى او رو به ازدياد گذارد . و چون اين عالم را محل التذاذات و تعيشات خود مىپندارد و مردن را اسباب انقطاع از آنها مىداند ، و اگر به حسب برهان حكما يا اخبار انبيا - صلوات اللَّه عليهم - عقيده‌مند به عالم آخرت شده باشد و به كيفيات و حيات و كمالات آن ، قلبش باز از آن بىخبر است و قبول ننموده ، چه رسد به آن‌كه به مقام اطمينان رسيده باشد ؛ لهذا حُبش به اين عالم خيلى زياد مىشود .\r\nو نيز چون فطرتاً انسان حب بقاء دارد و از فنا و زوال متنفر و گريزان است ، و مردن را فنا گمان مىكند ، گرچه عقلش هم تصديق كند كه اين عالم دارفنا و گذرگاه است و آن عالم باقى و سرمدى است ، ولى عمده ورود در قلب است ؛ بلكه مرتبهء كمال آن اطمينان است ؛ چنانچه حضرت ابراهيم خليل الرحمان - عليه السلام - از حق تعالى مرتبهء اطمينان را طلب كرد و به او مرحمت گرديد « 2 » . پس چون قلوب يا ايمان به آخرت ندارند ،\r\n\r\n\r\n","description":"","footnote":"\r\n( 1 ) - عن النبي صلى الله عليه و آله و سلم : « أنّ للَّهِ تَباركَ و تعالى سَبعينَ ألْفَ حِجابٍ من نور وظُلمةٍ » . ( بحار الأنوار ، ج 55 ، ص 45 ، ذيل حديث 13 )\r\n( 2 ) - اشاره است به آيهء مباركهء  وَ إِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى قالَ أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي  ؛ « و آن گاه كه ابراهيم گفت : پروردگارا ، نشانم ده چگونه مُردگان را زنده مىكنى ، گفت ، مگر ايمان نياوردى ؟ گفت : آرى ايمان دارم ، اما براى اين‌كه دلم آرام گيرد » . ( البقرة ( 2 ) : 260 )\r\n","page_name":" 137 ","page_number":153},
  {"content":"\r\n\r\nمثل قلوب ما گرچه تصديق عقلى داريم ، يا اطمينان ندارند ، حب بقاء در اين عالم را دارند و از مرگ و خروج از اين نشئه گريزان‌اند . و اگر قلوب مطلع شوند كه اين عالم دنيا پست‌ترين عوالم است و دارفنا و زوال و تصرم و تغير است و عالم هلاك و نقص است ، و عوالم ديگر كه بعد از موت است هر يك باقى و ابدى و داركمال و ثبات و حيات و بهجت و سرور است ، فطرتاً حب آن عالم را پيدا مىكنند و از اين عالَم گريزان گردند . و اگر از اين مقام بالا رود و به مقام شهود و وجدان رسد و صورت باطنيهء اين عالم را و علاقهء به اين عالم را [ و صورت باطنيهء آن عالم را 
  ] و علاقهء به آن را ببيند ، اين عالم براى او سخت و ناگوار شود و تنفر از آن پيدا كند ؛ و اشتياق پيدا كند كه از اين محبس ظلمانى و غل و زنجير زمان و تصرم خلاص شود .\r\nچنانچه در كلمات اوليا اشاره به اين معنا شده است : حضرت مولى الموالى مىفرمايد : «\r\nوالله لا بن أبي طالب آنس بالموت من الطفل بثدي أمه » « 1 »\r\n. « به خدا قسم كه پسر ابوطالب مأنوس‌تر است به مردن از بچه به پستان مادرش » . زيرا كه آن سرور حقيقت اين عالم را مشاهده كرده به چشم ولايت ، و جوار رحمت حق تعالى را به هر دو عالم ندهد . و اگر به واسطهء مصالحى نبود ، در اين محبس ظلمانى طبيعت نفوس طاهرهء آنها لحظه‌اى توقّف نمىكرد . و خود وقوع در كثرت و نشئهء ظهور و اشتغال به تدبيرات مُلكى ، بلكه تأييدات ملكوتى ، براى محبين و مجذوبين رنج و المى است كه ما تصور آن را نمىتوانيم كنيم .\r\nبيشتر نالهء اوليا از درد فراق و جدايى از محبوب است و كرامت او ؛ چنانچه در مناجات‌هاى خود اشاره بدان كرده‌اند « 2 » ؛ با اين‌كه آنها احتجابات ملكى و ملكوتى را\r\n\r\n\r\n","description":"","footnote":"\r\n( 1 ) - نهج البلاغة ، ص 52 ، خطبهء 5 .\r\n( 2 ) - مثلًا امير المؤمنين عليه السلام در دعاى « كميل » مىفرمايد : « إِلهِي وَرَبِّي فهَبْنِي صبرتُ عَلَى عَذابك فَكَيفَ أصبِرُعَلَى فِراقِكَ » ؛ « اى خدا و اى پروردگارم ، گيرم كه در عذابت شكيبايى نمايم چگونه در دورىات شكيبا باشم » . ( مصباح المتهجّد ، ص 586 ؛ إقبال الأعمال ، ص 222 )\r\n","page_name":" 138 ","page_number":154},
  {"content":"\r\n\r\nنداشته‌اند و از جهنم طبيعت گذشته‌اند و آن خامده بوده و فروزان نبوده « 1 » و تعلقات عالم در آنها نبوده و قلوب آنها خطيئهء طبيعى نداشته ، ولى وقوع در عالم طبيعتْ خود حظ طبيعى است ؛ و التذاذ قهرى كه در ملك حاصل مىشد ، براى آنها ولو به مقدار خيلى كم هم باشد اسباب حجاب بوده . چنانچه از حضرت رسول اكرم - صلّى اللَّه عليه و آله - منقول است كه مىفرمود : «\r\nليغان على قلبي و إني لأستغفر الله في كل يوم سبعين مرة » « 2 » .\r\nو شايد خطيئهء حضرت آدم ابوالبشر ، همين توجه قهرى به تدبير ملك و احتياج قهرى به گندم و ساير امور طبيعيه بوده ؛ و اين از براى اولياء خدا و مجذوبين خطيئه است . و اگر به آن جذبهء الهيه حضرت آدم مىماند و وارد در ملك نمىشد ، اين همه بساط رحمت در دنيا و آخرت بسط پيدا نمىكرد . از اين مقام بگذرم . تا اين اندازه هم از طور اين اوراق خارج شدم .\r\n\r\nفصل در بيان تأثير حظوظ دنيويه در قلب و مفاسد آن\r\nبدان‌كه نفس در هر حظى كه از اين عالم مىبرد در قلب اثرى از آن واقع مىشود كه آن تأثر از مُلك و طبيعت است و سبب تعلق آن است به دنيا . و التذاذات هر چه بيشتر باشد قلب از آن بيشتر تأثر پيدا مىكند و تعلق و حبش بيشتر مىگردد ، تا آن‌كه تمام وجههء قلب به دنيا و زخارف آن گردد . و اين منشأ مفاسد بسيارى است . تمام خطاهاى انسان و گرفتارى به معاصى و سيّئات براى همين محبت و علاقه است ؛ چنانچه در حديث كافى گذشت « 3 » .\r\n\r\n\r\n","description":"","footnote":"\r\n( 1 ) - اشاره است به حديث : « جُزْ نَاهَا وَهِىَ خَامِدَة » ؛ « ما از آن گذر كرديم و خاموش بود » . ( علم اليقين ، ج 2 ، ص 971 )\r\n( 2 ) - « گاه دلم را كدورتى مىپوشاند و من براستى كه هر روز هفتاد بار از خداوند درخواست آمرزش مىكنم » . ( مستدرك الوسائل ، ج 5 ، ص 320 ، « كتاب الصلاة » ، « أبواب الذكر » باب 22 ، حديث 2 )\r\n( 3 ) - ر . ك : صفحه 136 .\r\n","page_name":" 139 ","page_number":155},
  {"content":"\r\n\r\nو از مفاسد بسيار بزرگ آن ، چنانچه حضرت شيخ عارف « 1 » ما - روحى فداه - مىفرمودند ، آن است كه اگر محبت دنيا صورت قلب انسان گردد و انس به او شديد شود ، در وقت مردن كه براى او كشف شود كه حق تعالى او را از محبوبش جدا مىكند و ما بين او و مطلوباتش افتراق مىاندازد با سخطناكى و بغض به او از دنيا برود . و اين فرمايش كمرشكن بايد انسان را خيلى بيدار كند كه قلب خود را خيلى نگاه دارد . خدا نكند كه انسان به ولىّنعمت خود و مالك الملوك حقيقى سخطناك باشد كه صورت اين غضب و دشمنى را جز خداى تعالى كسى نمىداند .\r\nو نيز شيخ بزرگوار ما - دام ظله - از پدر بزرگوار خود نقل كردند كه در اواخر عمر وحشتناك بود از براى محبتى كه به يكى از پسرهاى خود داشت . و پس از اشتغال چندى به رياضت از آن علاقه راحت شد و خشنود گرديد و به دارسرور انتقال پيدا كرد - رضوان اللَّه عليه - .\r\nفي الكافي بإسْنادِهِ عَنْ طَلْحَةَ بْنِ زَيْدٍ ، عَنْ أَبي عَبْدِاللَّه - عليه السلام - قالَ : «\r\nمثل الدنيا كمثل ماء البحر ، كلما شرب منه العطشان ازداد عطشا حتى يقتله » « 2 »\r\n. يعنى حضرت صادق - عليه السلام - فرمود : « مَثل دنيا ، مَثل آب درياست ؛ هر چه تشنه از او بياشامد ، تشنگى را زيادتر كند تا بكشد او را » . محبت دنيا انسان را منتهى به هلاكت ابدى مىكند و مادهء تمام ابتلائات و سيّئات باطنى و ظاهرى است .\r\nو از جناب رسول اكرم - صلّى اللَّه عليه و آله - منقول است كه « درهم و دينارْ كسانى را كه قبل از شما بودند كشتند ، و كُشندهء شما هم آنهاست » « 3 » .\r\nفرضاً كه انسان مبتلاى به معاصى ديگر نگردد - گرچه بعيد بلكه محال عادى است - خودِ تعلق به دنيا و محبت به آن ، اسباب گرفتارى است ؛ بلكه ميزان در طول\r\n\r\n\r\n","description":"","footnote":"\r\n( 1 ) - مراد مرحوم آيت اللَّه شاه‌آبادى است .\r\n( 2 ) - الكافي ، ج 2 ، ص 136 ، « كتاب الإيمان و الكفر » ، « باب ذمّ الدنيا و الزهد فيها » ، حديث 24 .\r\n( 3 ) - قال رسول اللَّه صلى الله عليه و آله و سلم : « إِنَّ الدِّينَارَ وَالدِّرْهَمَ أَهْلَكَا مَنْ كَانَ قَبْلَكُمْ وَهُمَا مُهْلِكَاكُمْ » . ( الكافي ، ج 2 ، ص 316 ، « كتاب الإيمان و الكفر » ، « باب حبّ الدنيا و الحرص عليها » ، حديث 6 )\r\n","page_name":" 140 ","page_number":156},
  {"content":"\r\n\r\nكشيدن عالم قبر و برزخْ همين تعلقات است . هر چه آنها كمتر باشد ، برزخ و قبر انسان روشن‌تر و گشاده‌تر و مكث انسان در آن كمتر است ؛ و لهذا براى اولياء خدا بيشتر از سه روز - چنانچه در بعضى روايات است - عالَم قبر نيست ؛ آن هم براى همان علاقهء طبيعى و تعلق جبلّى است .\r\nو از مفاسد حب دنيا و تعلق به آن اين است كه انسان را از مردن خائف كند . و اين خوف ، كه از محبت دنيا و علاقهء قلبى به آن پيدا شود ، بسيار مذموم است ، و غير از خوف از مَرجع است كه از صفات مؤمنين است . و عمدهء سختىِ مردنْ همين فشار رفعِ تعلقات و خوف از خود مرگ است .\r\nجناب محقّق بارع و مدقّق بزرگ اسلام ، سيّد عظيم الشأن داماد ، كرّم اللَّه وجهه ، در قبسات - كه يكى از كتب كم‌نظير است - در باب خود مىفرمايد : « لا تَخافَنَّكَ الْمَوْتُ ، فإنَّ مَرارَتَهُ في خَوْفِهِ » « 1 » . « نترساند البته تو را مرگ ، زيرا كه تلخى آن در ترسناكى از اوست » .\r\nو از مفاسد بزرگ حب دنيا آن است كه انسان را از رياضات شرعيه و عبادات و مناسك باز دارد ، و جنبهء طبيعت را قوّت دهد و تعصّى نمايد طبيعت از اطاعت روح ، و انقياد آن را نكند و عزم انسانى را سست كند و اراده را ضعيف نمايد ؛ با اين‌كه يكى از اسرار بزرگ عبادات و رياضات شرعيه آن است كه بدن و قواى طبيعيه و جنبهء ملكْ تابع و منقاد روح گردد و ارادهء نفس در آنها كار كن شود و ملكوت نفس بر ملك غالب شود ، و به‌طورى روح داراى سلطنت و قدرت و نفوذ امر شود كه به مجرّد اراده بدن را به هر كار بخواهد وادار كند ، و از هر كار بخواهد بازدارد ؛ ملك بدن و قواى ظاهره مُلكيه تابع و مقهور و مسخّر ملكوت گردد به نحوى كه بىمشقت و تكلف هر كارى را بخواهد انجام دهد . و يكى از فضائل و اسرار عبادات شاقّه و پرزحمت آن است كه اين مقصد از آنها بيشتر انجام گيرد ، و انسان به واسطهء آنها داراى عزم مىشود و بر طبيعت غالب مىآيد و بر ملك چيره مىشود . و اگر اراده تام و تمام شود و عزم قوى و محكم گردد ، مَثل مُلك بدن و قواى ظاهره و باطنهء آن مَثل ملائكة اللَّه شود كه عصيان خدا نكنند ؛ به\r\n\r\n\r\n","description":"","footnote":"\r\n( 1 ) - عبارت قبسات چنين است : « لا تخافنّ موت البدن . . . استهينوا بالموت ، فإنّ مرارته في خوفه » . ( القبسات ، ص 479 )\r\n","page_name":" 141 ","page_number":157},
  {"content":"\r\n\r\nهر چه آنها را امر فرمايد اطاعت كنند « 1 » ، و از هر چه نهى فرمايد منتهى شوند ، بدون آن‌كه با تكلف و زحمت باشد . قواى مُلك انسان هم اگر مسخّر روح شد ، تكلف و زحمت از ميان برخيزد و به راحتى مبدل گردد ، و اقاليم سبعهء مُلك تسليم ملكوت شود و همهء قوا عُمّال آن گردند .\r\nو بدان اى عزيز كه عزم و ارادهء قويّه در آن عالَم خيلى لازم است و كاركن است .\r\nميزانِ يكى از مراتب بهشت ، كه از بهترين بهشت‌هاست ، اراده و عزم است كه انسان تا داراى ارادهء نافذه و عزم قوى نباشد ، داراى آن بهشت و مقام عالى نشود . در حديث است كه وقتى اهل بهشت در آن مستقر گردند ، يك مرقومه از ساحت قدس الهى - جلّت عظمته - صادر گردد براى آنها به اين مضمون : « اين كتاب از زندهء پايدار جاويدان است به سوى زندهء پايدار جاويدان . من چنانم كه به هر چه بفرمايم بشو مىشود ؛ تو را نيز امروز چنان كردم كه به هر چه امر كنى بشود مىشود » « 2 » .\r\nملاحظه كن اين چه مقامى و سلطنتى است ، و اين چه قدرتى است الهى كه ارادهء او مظهر ارادةاللَّه شود : معدومات را لباس وجود دهد . از تمام جنّات جسمانى ، اين قدرت و نفوذِ اراده بهتر و بالاتر است . و معلوم است اين مرقومه عبث و جزاف رقم نشود . كسى كه اراده‌اش تابع شهوات حيوانى باشد و عزمش مرده و خمود باشد به اين مقام نرسد .\r\nكارهاى حق تعالى از جزاف مبرّاست : در اين عالم از روى نظام و ترتيب اسباب و مسببات است ، در آن عالم هم همين‌طور است . بلكه آن عالم الْيَقْ به نظام و اسباب و مسببات است . تمام نظام عالم آخرت از روى تناسبات و اسباب است : نفوذ اراده از اين عالم بايد تهيه شود ؛ دنيا مزرعهء آخرت و مادهء همهء نعم بهشتى و نقم جهنمى است .\r\n\r\nدر بيان يكى از اسرار « أفضل الأعمال أحمزها »\r\nپس ، در هر يك از عبادات و مناسك شرعيه علاوه بر آن‌كه خودش داراى صورت اخروى ملكوتى است ، كه به آن تعمير بهشت جسمانى و قصور آن ، تهيه غلمان و\r\n\r\n\r\n","description":"","footnote":"\r\n( 1 ) - اشاره است به كريمهء : ( لا يَعْصُونَ اللَّه ما أمَرَهُمْ وَيَفْعَلُونَ ما يُؤْمَرُونَ ) . ( التحريم ( 66 ) : 6 )\r\n( 2 ) - ر . ك : صفحه 54 .\r\n","page_name":" 142 ","page_number":158},
  {"content":"\r\n\r\nحوران شود - چنانچه مطابق برهان و احاديث است « 1 » - همين‌طور در هر يك از عباداتْ اثرى در نفس حاصل شود و كم كم تقويت ارادهء نفس كند و قدرت آن كامل گردد ؛ و لهذا عباداتْ هر چه مشقت داشته باشد مرغوب است و «\r\nأفضل الأعمال أحمزها » « 2 »\r\n. مثلًا در زمستان سرد ، شب از خواب ناز گذشتن و به عبادت حق تعالى قيام كردن روح را بر قواى بدن چيره مىكند و اراده را قوى مىكند . و اين در اوّل امر اگر قدرى مشكل و ناگوار باشد ، كم كم پس از اقدام ، زحمت كم مىشود و اطاعت بدن از نفس زياد مىشود ؛ چنانچه مىبينيم اهل آن بدون تكلف و زحمت قيام مىكنند . و اين‌كه ما تنبلى مىكنيم و بر ما مشكل و شاق است ، براى آن است كه اقدام نمىكنيم ؛ اگر چند مرتبه اقدام كنيم ، كم كم زحمت مبدل به راحت مىشود . بلكه اهل آن ، التذاذ از آن مىبرند بيشتر از آن التذاذى كه ما از مشتهيات دنيايى مىبريم ؛ پس به اقدامِ نفسْ عادى مىشود و الخَيْرُ عادَةٌ « 3 » .\r\nو اين عبادت چندين ثمره دارد : يكى آن‌كه خود صورت عمل در آن عالم به قدرى زيبا و جميل است كه نظير آن در اين عالم نيست و از تصور آن عاجزيم . و ديگر آن‌كه نفسْ صاحب عزم و اقتدار مىشود ؛ و اين نتايج كثيره دارد كه يكى از آنها را شنيدى . و ديگر آن‌كه انسان را كم كم مأنوس با ذكر و فكر و عبادت مىكند . شايد مَجاز به حقيقت نزديك كند انسان را و توجه قلبى به مالك الملوك شود و محبت به جمال محبوب حقيقى پيدا شود و محبت قلب و تعلق آن از دنيا و آخرت كم گردد . شايد اگر جذبهء ربوبى پيدا شود و حالتى دست دهد ، نكتهء حقيقى عبادت و سرّ واقعى تذكر و تفكر حاصل آيد ، و هر دو عالم از نظر افتد و جلوهء دوست غبار دوبينى را از دل بزدايد . و جز خدا كسى نمىداند كه با همچو بنده‌اى خدا چه كرامت كند . و چنانچه در رياضات شرعيه و عبادات و مناسك و ترك مشتهيات ، عزمْ قوّت گيرد و انسان صاحب عزم و اراده شود ، در\r\n\r\n\r\n","description":"","footnote":"\r\n( 1 ) - ر . ك : صفحه 402 .\r\n( 2 ) - « برترين كارها سخت‌ترين آنهاست » . ( بحار الأنوار ، ج 67 ، ص 191 ، ذيل حديث 2 )\r\n( 3 ) - تحف العقول ، ص 86 ؛ عدّة الداعي ، ص 239 ؛ كنز العمّال ، ج 10 ، ص 142 ، حديث 28722 .\r\n","page_name":" 143 ","page_number":159},
  {"content":"\r\n\r\nمعاصىْ طبيعت غلبه كند و عزم و ارادهء انسان ناقص شود . چنانچه شمه‌اى از آن سابق ذكر شد .\r\n\r\nفصل فطرت كمال‌طلبى انسان\r\n
  ] پوشيده نيست بر هر صاحب وجدانى كه انسان به حسب فطرت اصلى و جبلّت ذاتى عاشق كمال تام مطلق است و شطر قلبش متوجه به جميل علىالاطلاق و كامل من جميع الوجوه است ؛ و اين از فطرت‌هاى الهيه است كه خداوند تبارك و تعالى مفطور كرده است بنى نوع انسان را بر آن ؛ و به اين حب كمال ، ادارهء ملك و ملكوت گردد و اسباب وصول عشاق كمال مطلق شود ، ولى هر كسى به حسب حال و مقام خود تشخيص كمال را در چيزى دهد و قلب او متوجه آن گردد :\r\nاهل آخرت تشخيص كمال را در مقامات و درجات آخرت داده قلوبشان متوجه آنهاست .\r\nو اهل اللَّه در جمال حقْ كمالْ و در كمال او جمال را يافته  وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ  « 1 » . گويند ، و «\r\nلي مع الله حال » « 2 »\r\nفرمايند ، و حب وصال و عشق جمال او را دارند .\r\nو اهل دنيا چون تشخيص داده‌اند كه كمال در لذايذ دنياست و جمال دنيا در چشم آنها زينت يافته ، فطرتاً متوجه آن شدند ؛ و ليكن با همه وصف ، چون توجه فطرى و عشق ذاتى به كمال مطلقْ متعلق است و ساير تعلقات ، عرَضى و از قبيل خطا در تطبيق است ، هر چه انسان از ملك و ملكوت دارا شود و هر چه كمالات نفسانى يا كنوز دنيايى يا سلطنت و رياست پيدا كند ، اشتياقش روزافزون گردد و آتش عشقش افروخته گردد .\r\nمثلًا نفس صاحب شهوت هر چه مشتهيات براى او زيادتر گردد تعلق قلبش به\r\n\r\n\r\n","description":"","footnote":"\r\n( 1 ) - « رو به سوى آن كردم كه آسمان‌ها و زمين را آفريد » . ( الأنعام ( 6 ) : 79 )\r\n( 2 ) - ر . ك : حديث 27 ، صفحه 482 .\r\n","page_name":" 144 ","page_number":160},
  {"content":"\r\n\r\nمشتهيات ديگرى كه در دسترس او نيست بيشتر شود و آتش اشتياقش شعله‌ورتر گردد . و همين‌طور نفس رياست‌طلب اگر قطرى را در زير پرچم اقتدار درآورد ، متوجه قطر ديگر گردد ، و اگر تمام كرهء زمين را در تحت سلطنت درآورد ، ميل آن كند كه پرواز به كرات ديگر كند و آنها را متصرف شود ، ولى بيچاره نمىداند فطرت چيز ديگر را طالب است . عشق جبلّى فطرى متعلق به محبوب مطلق است . تمام حركات جوهرى و طبيعى و ارادى و جميع توجهات قلبى و تمايلات نفسانى به جمال زيباى جميل على الاطلاق است و خود آنها نمىدانند ، و اين محبت و اشتياق و عشق را ، كه بُراق معراج و رَفْرَفِ وصول است ، در غير مورد خود صرف مىكنند و آن را تحديد و تقييد بىجا مىنمايند .\r\nبالجمله ، از مقصود اصلى خود دور افتاديم ، منظور اين است كه انسان چون قلباً متوجه به كمال مطلق است ، هر چه از زخارف دنيا را جمع‌آورى كند تعلق قلبش بيشتر مىشود . و چون تشخيص داده كه دنيا و زخارف آن كمال است ، حرصش رو به ازدياد گذارد و عشقش افزونتر شود و احتياجش به دنيا بيشتر گردد و فقر و نيازمندى نصب عين او گردد . به عكسِ اهل آخرت ، كه توجه آنها از دنيا سلب شود ، و هر چه توجه به عالم آخرت بيشتر كنند ، ميل آنها و توجه قلبى آنها به اين عالم كمتر گردد ، تا از تمام دنيا بىنياز شوند و غِنى در قلب آنها ظاهر گردد و عالم دنيا و زخارف آن را ناچيز شمارند . چنانچه اهل اللَّه از هر دو عالم مستغنى هستند و از هر دو نشئه وارسته‌اند ، و احتياج آنها فقط به غنى علىالاطلاق است و جلوهء غنى بالذاتْ صورت قلب آنها شده است ؛ هَنيئاً لهم « 1 » .\r\nپس مضمون حديث شريف اشاره تواند بود به اين‌كه شرح داده شد كه مىفرمايد :\r\n« كسى كه صبح و شام كند و دنيا بزرگ‌ترين همّ او باشد ، قرار دهد خداوند فقر را بين دو چشمش . و كسى كه صبح و شام كند و آخرت بزرگ‌ترين همِّ او باشد ، قرار دهد خداوند غِنى را در قلب او » .\r\n\r\n\r\n","description":"","footnote":"\r\n( 1 ) - « بر آنان گوارا باد » .\r\n","page_name":" 145 ","page_number":161},
  {"content":"\r\n\r\nمعلوم است كسى كه توجه قلبش به آخرت باشد ، امور دنيا و كارهاى صعب او در نظرش حقير و سهل شود ؛ و اين دنيا را متصرم و متغير و عبورگاه خود و متجر و دارالتربيهء خود داند و به هيچ‌يك از سختى و خوشى آن اعتنا نكند ، و احتياجات او كم گردد و افتقارش به امور دنيا و به مردم آن كم شود ؛ بلكه به جايى رسد كه بىاحتياج شود ؛ پس امورش جمع شود و تنظيم در كارش پيدا شود و غناى ذاتى و قلبى پيدا كند .\r\nپس ، هر چه به اين عالم به نظر عظمت و محبت نگاه كنى و قلبت علاقه‌مند به آن شود به حسب مراتب محبت ، احتياجات زياد شود و فقر در باطن و ظاهر تو نمايان شود ، و امورت متشتّت و درهم شود و قلبت متزلزل و غمناك و خائف شود ، و امورت بر وفق دل‌خواه انجام نگيرد ، و آرزو و حرصت روزافزون گردد و غم و حسرت بر تو چيره شود و يأس و حيرت در دلت جايگزين گردد . چنانچه در حديث شريف به بعضى از اين معانى اشاره فرموده .\r\nروي في الكافي بإسْنادِهِ عَنْ حَفْصِ بْنِ قُرْطٍ ، عَنْ أبي عَبْدِاللَّه - عليه السلام - قالَ : «\r\nمن كثر اشتباكه بالدنيا ، كان أشد لحسرته عند فراقها » « 1 » .\r\nوَعَنْ ابْنِ أبي يَعْفُور قالَ : سَمِعْتُ أبا عَبْدِاللَّه - عليه السلام - يقولُ : «\r\nمن تعلق قلبه بالدنيا ، تعلق قلبه بثلاث خصال : هم لا يفنى ، وأمل لا يدرك ، ورجاء لا ينال » « 2 »\r\n. يعنى « كسى كه تعلق داشته باشد دلش به دنيا ، تعلق پيدا كند قلبش به سه چيز : اندوهى بىزوال ؛ و آرزويى كه به او رسيده نشود ؛ و اميدى كه به او نائل نشود » .\r\nو اما اهل آخرت هر چه به دار كرامت حق نزديك شوند ، قلبشان مسرور و مطمئن شود ، و از دنيا و مافيها منصرف و گريزان و متنفر گردند . و اگر خداى تعالى براى آنها آجال معينه قرار نداده بود ، لحظه‌اى در اين دنيا نمىماندند ؛ چنانچه حضرت\r\n\r\n\r\n","description":"","footnote":"\r\n( 1 ) - در كافى با سند خود از حفص بن قرط از امام صادق عليه السلام روايت كند كه فرمود : « هر كس بيشتر به دنيا درآويزد ، به هنگام جدايى از آن افسوس او بيشتر خواهد بود » . ( الكافي ، ج 2 ، ص 320 ، « كتاب الإيمان و الكفر » ، « باب حبّ الدنيا و الحرص عليها » ، حديث 16 )\r\n( 2 ) - الكافي ، ج 2 ، ص 320 ، « كتاب الإيمان و الكفر » ، « باب حبّ الدنيا و الحرص عليها » ، حديث 17 .\r\n","page_name":" 146 ","page_number":162},
  {"content":"\r\n\r\nمولىالموحدين مىفرمايد « 1 » : پس آنها در اين عالم مثل اهل اين‌جا در رنج و تعب نيستند و در آخرت مستغرق بحار رحمت حق‌اند . جَعَلَنَا اللَّه وَإيّاكُمْ مِنْهُمْ إنْ شاءَ اللَّه « 2 » .\r\nپس اى عزيز ، اكنون كه مفاسد اين علقه و محبت را متذكّر شدى و دانستى كه انسان را اين محبت به هلاكت دچار مىكند و ايمان انسان را از دست او مىگيرد و دنيا و آخرت انسان را درهم و آشفته مىكند ، دامن همت به كمر زن و هر قدر توانى بستگى دل را از اين دنيا كم كن و ريشهء محبت را سست كن ، و اين زندگى چند روزه را ناچيز شمار و اين نعمت‌هاى مشوب به نقمت و رنج و الم را حقير دان ، و از خداى تعالى توفيق بخواه كه تو را كمك كند و از اين رنج و محنت خلاصى دهد و دل تو را مأنوس به دار كرامت خود كند .  وَ ما عِنْدَ اللَّهِ خَيْرٌ وَ أَبْقى *  « 3 » .\r\n\r\n\r\n","description":"","footnote":"\r\n( 1 ) - على عليه السلام در خطبهء همّام مىفرمايد : « وَلَوْ لَاالأَجَلُ الَّذِي كَتَبَ اللَّهُ عَلَيْهِمْ لَمْ تَسْتَقِرَّ أَرْوَاحُهُمْ فِي أَجْسَادِهِم‌ْطَرْفَةَ عَيْنٍ شَوْقاً إِلَى الثَّوَابِ وَخَوْفاً مِنَ الْعِقَابِ » ؛ اگر نبود مهلتى كه خداوند براى آنها قرار داده بود از شوق ثواب و ترس از عذاب چشم بر هم زدنى جان‌هايشان در بدن‌هايشان قرار نمىگرفت . ( نهج البلاغة ، ص 303 ، خطبهء 193 )\r\n( 2 ) - « ان شاء اللَّه خداوند ما و شما را در زمرهء آنان قرار دهد » .\r\n( 3 ) - « آنچه نزد خداوند است بهتر و پايدارتر است » . ( القصص ( 28 ) : 60 ؛ الشورى ( 42 ) : 36 )\r\n","page_name":" 147 ","page_number":163},
  {"content":"\r\n . \r\n","description":"","footnote":"","page_name":" 148 ","page_number":164},
  {"content":"\r\n\r\n\r\nحديث هفتم غضب\r\n
  ] الحديث السابع : بالسَّنَدِ الْمتَّصلِ إلى مُحمّدِ بنِ يَعقوبَ ، عَنْ عَلِيِّ بْنِ إِبْرَاهِيمَ ، عَنْ مُحَمَّدِ بْنِ عِيسَى ، عَنْ يُونُسَ ، عَنْ دَاوُدَ بْنِ فَرْقَدٍ قَالَ : قَالَ أَبُو عَبْدِاللَّهِ عليه السلام :\r\n« الغضب مفتاح كل شر » « 1 » .\r\nترجمه : « داود پسر فرقد گويد : حضرت صادق - عليه السلام - گفت : \" خشم كليد همهء شرّهاست \" » .\r\nشرح : محقق كبير ، احمد بن محمد ، معروف به ابن مسكويه « 2 » ، در كتاب طهارة الاعراق ، كه از كتب نفيس كم‌نظير است در نيكويى ترتيب و حسن بيان ، چيزى مىفرمايد كه حاصل ترجمه‌اش قريب به اين مضمون است :\r\nكلام ابن مسكويه در تعريف غضب : « غضب در حقيقت عبارت از حركتى است نفسانى كه به واسطهء آن جوشش در خون قلب حادث شود براى شهوت انتقام ، پس وقتى كه اين حركت سخت شود آتش غضب را فروزان كند و برافروخته نمايد و متمكن\r\n\r\n\r\n","description":"","footnote":"\r\n( 1 ) - الكافي ، ج 2 ، ص 303 ، « كتاب الإيمان و الكفر » ، « باب الغضب » ، حديث 3 ؛ وسائل الشيعة ، ج 15 ، ص 358 ، « كتاب الجهاد » ، « أبواب جهاد النفس » ، باب 53 ، حديث 3 .\r\n( 2 ) - احمد بن محمد بن يعقوب مسكويه ( 330 - / 421 ق ) ، فيلسوف و پزشك نامور اسلامى كه در طب علمى و عملى و لغت و ادب و فنون شعر و كتابت و منطق و رياضيات و به‌ويژه در علم اخلاق شهرت بسيار داشت از آثار اوست : ترتيب السعادة ، تهذيب الأخلاق و تطهير الأعراق ، جاويدان خرد ، آداب الفرس و الهند ، تجارب الامم و تعاقب الهمم .\r\n","page_name":" 149 ","page_number":165},
  {"content":"\r\n\r\nكند جوشش خون قلب را در آن ، و پر كند شريان‌ها و دماغ را از يك دود تاريك مضطربى كه به واسطهء آن حال عقل بد و ناچيز شود و كار او ضعيف شود . و مَثل انسان در اين هنگام ، چنانچه حكما گويند ، مَثل غارى شود كه در او آتش افروزند و پر گردد از شعله ، و محبوس و مختنق گردد در آن دود و اشتعال آتش ، و به پا خيزد نفير آن و بلند شود نايره و صداى آن از شدت اشتعال ؛ پس سخت شود علاج آن و مشكل گردد خاموش نمودن آن ، و چنان شود كه هر چه بَر وى افكنند كه او را فرو نشاند ، خود او نيز جزء آن شود و بر مادهء آن افزايد و سبب ازدياد شود . پس ، از اين سبب است كه انسان در اين حال كور شود از رشد و هدايت ، و كر گردد از موعظه و پند ؛ بلكه موعظه در اين حال سبب ازدياد در غضب شود و مايهء شعله و نايرهء آن گردد ؛ و از براى اين شخص راه چاره‌اى در اين حال نيست » . پس از آن فرمايد : « و اما بقراط « 1 » گويد كه من از كشتيى كه دچار بادها و طوفان‌هاى سخت شود و متلاطم كند آن را موج‌هاى دريا و بيندازد آن را در لجه‌هايى كه در آن كوه‌هاى دريايى است اميدوارترم از شخص غضبناك برافروخته ؛ زيرا كه كشتى را در اين حالْ ملاحان با لطايف الحيل نجات دهند ، و اما نفس وقتى آتش غضبش شعله‌ور گرديد اميد حيله براى او نيست البته ؛ زيرا كه هر چه حيله به‌خرج برى ، از قبيل مواعظ و نصايح ، و هر چه با او فروتنى كنى و زارى نمايى ، بر شعله و مايهء آن افزايد » « 2 » انتهى .\r\n\r\nفصل در بيان فوايد قوهء غضبيه\r\nبدان‌كه قوهء غضبيه يكى از نعم بزرگ الهى است كه به واسطهء آن تعمير دنيا و آخرت شود ، و با آن حفظ بقاى شخص و نوع و نظام عايله گردد ، و مدخليت عظيم در\r\n\r\n\r\n","description":"","footnote":"\r\n( 1 ) - بُقراط ( 460 - / 377 ق . م . ) در جزيره‌اى در يونان ، به دنيا آمد . وى از مشهورترين پزشكان و فيلسوفان‌قديم است . او براى امراض دو منشأ غذا و هوا قائل بود .\r\n( 2 ) - تهذيب الأخلاق و تطهير الأعراق ، ص 164 - 165 .\r\n","page_name":" 150 ","page_number":166},
  {"content":"\r\n\r\nتشكيل مدينهء فاضله و نظام جامعه دارد . اگر اين قوهء شريفه در حيوان نبود ، از ناملايمات طبيعت دفاع نمىكرد و دست‌خوش زوال و اضمحلال مىگرديد . و اگر در انسان نبود ، علاوه بر اين ، از بسيارى از كمالات و ترقيات باز مىماند . بلكه حد تفريط و نقص از حال اعتدال نيز از مذامّ اخلاق و نقايص ملكات شمرده شود كه بر آن مفاسدى بسيار و معايبى بىشمار مترتب گردد ؛ از قبيل ترس و ضعف و سستى و تنبلى و طمع و كم‌صبرى و قلّت ثبات - در مواردى كه لازم است - و راحت‌طلبى و خمودى و زير بار رفتن و انظلام و رضاى به رذائل و فضايح كه پيش آيد براى خود يا عايله‌اش و بىغيرتى و كم‌همتى . خداى تعالى در صفت مؤمنين فرمايد :  أَشِدَّاءُ عَلَى الْكُفَّارِ رُحَماءُ بَيْنَهُمْ  « 1 » .\r\nادارهء امر به معروف و نهى از منكر و اجراى حدود و تعزيرات و ساير سياسات دينيه و عقليه نشود جز در سايهء قوهء شريفهء غضبيه ؛ پس آنها كه گمان كردند كشتن قوهء غضب و خاموش كردن آن از كمالات و معارج نفس است ، خود خطايى بزرگ و خطيئهء عظيمه‌اى كردند و از حد كمال و مقام اعتدال غافل‌اند . بيچاره‌ها ندانند كه خداى تبارك و تعالى در جميع سلسلهء حيوانات اين قوّهء شريفه را عبث خلق نفرموده و در بنىآدم اين قوه را سرمايهء زندگانى ملكى و ملكوتى و مفتاح خيرات و بركات قرار داده .\r\nجهاد با اعداء دين و حفظ نظام عايلهء بشر و ذَبّ از جان و مال و ناموس و ساير نواميس الهيه ، و جهاد با نفس كه اعدا عدوّ انسان است « 2 » ، صورت نگيرد مگر به اين قوهء شريفه . حفظ تجاوزات و تعديات و حدود و ثغور و دفع موذيات و مضرات از جامعه و شخص در زير پرچم اين قوه انجام گيرد . از اين جهت است كه حكما براى دفع خاموشى و خمودى آن علاج‌ها قرار دادند . و براى بيدار كردن و تحريك نمودن آن معالجات علمى و عملى است ، از قبيل اقدام در امور مهمهء هايله ، و رفتن در ميدان‌هاى جنگ ، و در\r\n\r\n\r\n","description":"","footnote":"\r\n( 1 ) - « ( مؤمنان ) بر كافران سخت گيرند و با خود مهربان » . ( الفتح ( 48 ) : 29 )\r\n( 2 ) - اشاره است به حديث : « أعدى عَدُوِّكَ نَفْسكَ الَّتِي بَيْنَ جَنْبَيكَ » ؛ « دشمن‌ترين دشمنان تو نفس تو است كه‌ميان دو پهلوى تو است » . ( عوالي اللآلي ، ج 4 ، ص 118 ، حديث 187 ؛ عدّة الداعي ، ص 364 )\r\n","page_name":" 151 ","page_number":167},
  {"content":"\r\n\r\nموقع خود جهاد با اعداى خدا . حتى از بعضى از متفلسفين منقول است كه در محل‌هاى خوفناك مىرفت و توقف مىكرد و نفس خود را در مخاطرات عظيمه مىانداخت و سوار كشتى مىشد در موقع تلاطم دريا ، تا آن‌كه نفسش از خوف نجات پيدا كند و از كسالت و سستى رهايى يابد « 1 » .\r\nدر هر صورت ، در باطن ذات انسان و حيوان قوهء غضبيه موجود و مودوع است ؛ الّا آن‌كه در بعضى خاموش و افسرده است ، مثل آتشى كه زير خاكستر باشد . بايد اگر انسان در خود حال خاموشى و سستى و بىغيرتى احساس كرد ، با معالجهء به ضد از آن حال بيرون آيد و نفس را در حال اعتدال درآورد ، كه آن شجاعت است كه از ملكات فاضله و صفات حسنه است . كه پس از اين اشاره‌اى به آن مىشود .\r\n\r\nفصل در بيان مذمّت افراط [ در 
  ] غضب\r\nچنانچه حال تفريط و نقصِ از اعتدالْ از صفات رذيله و موجب مفاسد بسيارى است ، كه شمه‌اى از آن را شنيدى ، همين‌طور حد افراط و تجاوز از حد اعتدال نيز از رذائل اخلاقى و موجب فسادهاى بىشمار است . كفايت مىكند در فساد آن حديث شريف كافى : عَن أَبي عَبْدِاللَّه - عليه السلام - قالَ : «\r\nقال رسول الله ، صلى الله عليه و آله :\r\nالغضب يفسد الإيمان كما يفسد الخل العسل » « 2 »\r\n. يعنى « از حضرت صادق - عليه السلام - منقول است كه فرمود : رسول خدا - صلّى اللَّه عليه و آله - فرمود : \" غضب فاسد كند ايمان را ، چنانچه فاسد كند سركه عسل را \" » .\r\nچه بسا باشد كه انسان غضب كند و از شدت آن از دين خدا برگردد و نور ايمان را خاموش كند و ظلمت غضب و آتش آن ، عقايد حقّه را بسوزاند ؛ بلكه كفرِ جحودى پيدا\r\n\r\n\r\n","description":"","footnote":"\r\n( 1 ) - تهذيب الأخلاق و تطهير الأعراق ، ص 173 .\r\n( 2 ) - الكافي ، ج 2 ، ص 302 ، « كتاب الإيمان و الكفر » ، « باب الغضب » ، حديث 1 ؛ وسائل الشيعة ، ج 15 ، ص 358 ، « كتاب الجهاد » ، « أبواب جهاد النفس » ، باب 53 ، حديث 2 .\r\n","page_name":" 152 ","page_number":168},
  {"content":"\r\n\r\nكند و او را به هلاكت ابدى رساند ؛ و در وقتى تنبه پيدا كند كه پشيمانى سودى ندارد . و تواند بود كه همين آتش غضب كه در قلب بروز كند و آن « جَمْرهء شيطان » است ، چنانچه حضرت باقر العلوم - عليه السلام - فرمايد : «\r\nإن هذا الغضب جمرة من الشيطان توقد في قلب ابن آدم » « 1 »\r\n. يعنى « همانا اين غضبْ برقهء آتشى است از شيطان كه افروخته شود در قلب پسر آدم » . - صورتش در آن عالمْ صورتِ آتشِ غضب الهى باشد . چنانچه حضرت باقر العلوم - عليه السلام - فرمايد در حديث شريف كافى :\r\n« مكتوب في التوراة فيما ناجى الله - عز و جل - به موسى : يا موسى ، أمسك غضبك عمن ملكتك عليه أكف عنك غضبي » « 2 »\r\n. يعنى « در تورات نوشته است ، در ضمن اسرارى كه خداى تعالى به موسى فرمود : \" اى موسى ، نگاه‌دار غضب خود را از كسى كه تو را مسلط نمودم بر او ، تا آن‌كه نگه دارم از تو غضب خودم را » . و بدان‌كه هيچ آتشى از آتش غضب الهى دردناك‌تر نيست . چنانچه در حديث وارد است كه از حضرت عيسى بن مريم - عليهماالسلام - حواريين او سؤال كردند : چه چيز از همهء اشيا سخت‌تر است ؟\r\nفرمود : سخت‌ترين اشيا غضب خداست . گفتند : به چه چيز حفظ كنيم خود را از آن ؟\r\nفرمود : به آن‌كه غضب نكنيد « 3 » .\r\nپس ، معلوم شد كه غضب خدا از هر چيز سخت‌تر و شديدتر است و آتش غضبش سوزنده‌تر است ؛ و صورت غضب در اين عالَمْ صورت آتشِ غضب خداست در آن عالَم . و چنانچه خودِ غضب از قلب بروز كند ، شايد آتش غضب الهى ، كه مبدأ آن ، غضب و ساير رذائل قلبيه است ، از باطن قلب بروز كند و بر ظاهر سرايت كند و از\r\n\r\n\r\n","description":"","footnote":"\r\n( 1 ) - الكافي ، ج 2 ، ص 304 ، « كتاب الإيمان و الكفر » ، « باب الغضب » ، حديث 12 ؛ وسائل الشيعة ، ج 15 ، ص 361 ، « كتاب الجهاد » ، « أبواب جهاد النفس » ، باب 53 ، حديث 12 .\r\n( 2 ) - الكافي ، ج 2 ، ص 303 ، « كتاب الإيمان و الكفر » ، « باب الغضب » ، حديث 7 ؛ وسائل الشيعة ، ج 15 ، ص 360 ، « كتاب الجهاد » ، « أبواب جهاد النفس » ، باب 53 ، حديث 10 .\r\n( 3 ) - عَنْ أَبي عَبْدِاللَّه عليه السلام قالَ : « قالَ الْحَواريُّونَ لِعِيسَى عليه السلام : أَيُّ الأَشْياءِ أَشَدُّ ؟ قالَ : أَشَدُّ الأشْياءِ غَضَبُ اللَّه عَزَّ وَجَلَّ ، قالُوا : بِما نَتَّقي غَضَبَ اللَّه ؟ قالَ : بِانْ لا تَغْضَبُوا » . ( وسائل الشيعة ، ج 15 ، ص 362 ، « كتاب الجهاد » ، « أبواب جهاد النفس » ، باب 53 ، حديث 15 )\r\n","page_name":" 153 ","page_number":169},
  {"content":"\r\n\r\nمدارك ظاهرهء انسان ، از قبيل چشم و گوش و زبان و غير اينها ، شعله‌هاى سخت دردناكش بيرون آيد . بلكه خود اين مدارك ابوابى است كه به جانب آن جهنم گشاده شود ، و آتش جهنمِ اعمال و دوزخ جسمانىِ آثار بر ظاهر بدن انسان احاطه كند و رو به باطن رود . پس ، انسان بين اين دو جهنم ، كه يكى از باطن قلب بروز كرده و نايره و شعله‌اش از طريق ام الدماغ به ملك بدن وارد گردد ، و ديگرى صورت قبايح اعمال و تجسم افعال است و از ظاهر رو به باطن تصاعد كند ، در فشار و عذاب است . و خداى تبارك و تعالى مىداند كه اين چه فشارى و چه زحمتى است غير از سوختن و گُداختن .\r\nتو گمان مىكنى احاطهء جهنم مثل اين احاطه‌هاست كه تو تصور مىكنى ؟ احاطهء اين‌جا فقط به سطح ظاهر است ، ولى احاطهء آن‌جا به ظاهر و باطن و به سطوح و اعماق است .\r\nو اگر خداى نخواسته صورت غضب در انسان ملكهء راسخه گردد كه فصل اخيرش صورت غضب گردد ، مصيبت افزون شود ، و صورت برزخ و قيامتْ صورت سَبُع است - آن هم سبعى كه در اين عالَم نظير ندارد ؛ زيرا كه سبعيّت انسان را در اين حال مقايسه با هيچ‌يك از حيوانات نتوان كرد ؛ همان‌طور كه در جانب كمالْ احدى از موجودات هم‌ترازوى اين اعجوبهء دهر نيست ، در جانب نقص و اتصاف به صفات رذيله و ملكات خسيسه نيز با او هيچ‌يك از موجودات در ميزان مقايسه نيايد .  أُولئِكَ كَالْأَنْعامِ بَلْ هُمْ أَضَلُّ  « 1 » در شأن او وارد شده ؛  فَهِيَ كَالْحِجارَةِ أَوْ أَشَدُّ قَسْوَةً  « 2 » دربارهء قلوب قاسيهء بشر نازل گرديده است .\r\nاينها كه شنيدى شمّه‌اى است از فساد اين نايرهء سوزناك غضب در صورتى كه از آن معاصى و مفاسد ديگر بروز نكند - و خودِ آتش درونى ظلمانى در باطن درهم پيچيده و محبوس شود و مختنق شده اطفاء نور ايمان كند ؛ چنانچه شعلهء مختنق به هم پيچيده و با دودهاى ظلمانى ملتوى شده نور را منطفى و خاموش نمايد - ولى خيلى بعيد\r\n\r\n\r\n","description":"","footnote":"\r\n( 1 ) - « آنان چون چهارپايان‌اند ، بلكه گمراه‌ترند » . ( الأعراف ( 7 ) : 179 )\r\n( 2 ) - « دل‌هايتان چون سنگ يا سخت‌تر است » . ( البقرة ( 2 ) : 74 )\r\n","page_name":" 154 ","page_number":170},
  {"content":"\r\n\r\nاست ، بلكه عادتاً از جملهء ممتنعات است ، كه در حال شدت غضب و اشتعال نايرهء آن ، انسان از ساير معاصى بلكه موبقات و مهلكات نجات پيدا كند . چه بسا به واسطهء غضب يك دقيقه و شدت اشتعال اين جمرهء ملعونهء شيطانى انسان به پرتگاه‌هاى نيستى و هلاكت افتد : سَبّ انبيا و مقدسات - نعوذ باللَّه - كند ؛ قتل نفس مظلومه كند و هتك حرمات نمايد ، و دنيا و آخرت خود را به باد فنا دهد . چنانچه در حديث شريف كافى است : عَنْ أَبي عَبْدِاللَّه - عليه السلام - في حَديثٍ : «\r\nكان أبي يقول : أي شيء أشد من الغضب ؟ إن الرجل ليغضب فيقتل النفس التي حرم الله و يقذف المحصنة » « 1 »\r\n. يعنى « حضرت صادق - عليه السلام - فرمود كه پدرم مىفرمود : \" چه چيز شديدتر است از غضب ؟ همانا مرد غضب مىكند ، پس قتل نفسى را كه خدا حرام كرده مىكند ، و افترا به زن محصنه مىزند \" » .\r\nو بيشتر فتنه‌هاى بزرگ و كارهاى فجيع در اثر غضب و اشتعال آن واقع شده .\r\nانسان در حال سلامت نفسْ بايد خيلى خوفناك باشد از حال غضبناكى خود . و اگر داراى اين آتش سوزان است ، در وقتى كه حالت سكونت از براى نفس است در صدد علاج برآيد و با تفكر در مبادى آن و مفاسد آن در حال اشتداد و آثار و مفاسد آن در آخر امر بلكه خود را نجات دهد . فكر كند قوه‌اى را كه خداى تعالى براى حفظ نظام عالم و بقاى نوع و شخص و ترتيب نظام عايله و تمشيت بنى الانسان و حفظ حدود و حقوق مرحمت فرموده ، و در سايهء آن بايد نظام ظاهر و باطن و عالم غيب و شهادت اصلاح شود ، اگر انسان در خلاف آن و بر ضد مطلوبات حق تعالى و خلاف مقاصد الهى صرف كند ، چقدر خيانت كرده و مستحق چه ملامت‌ها و عقوبت‌هايى است . و چقدر ظلوم و جهول « 2 » است كه رد امانت حق تعالى را نكرده ، سهل است ، او را صرف در راه عداوت و تحصيل غضب او كرده . معلوم است چنين شخصى امان از غضب الهى ندارد .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 303 ، « كتاب الإيمان و الكفر » ، « باب الغضب » ، حديث 4 ؛ وسائل الشيعة ، ج 15 ، ص 359 ، « كتاب الجهاد » ، « أبواب جهاد النفس » ، باب 53 ، حديث 7 .\r\n( 2 ) - اشاره است به آيه معروف امانت :  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا  . ( الأحزاب ( 33 ) : 72 )\r\n","page_name":" 155 ","page_number":171},
  {"content":"\r\n\r\nپس از آن ، تفكر كند در مفاسد اخلاقى و اعمالى كه از غضب توليد شود ؛ و آثار اين خلق ناهنجار است كه هر يك ممكن است انسان را تا ابد مبتلا كند ، در دنيا گرفتار زحمت و بليه نمايد ، و در آخرت گرفتار عذاب و عقاب .\r\nاما مفاسد اخلاقى ، مثل كينهء بندگان خدا كه از اين خُلق زاييده شود ؛ بلكه گاهى منتهى شود به كينهء انبيا و اوليا ؛ بلكه كينهء ذات مقدس واجب الوجود و ولىّالِنعم ! و معلوم است قباحت و فساد آن چقدر عظيم است . پناه مىبرم به خداى تعالى از شر نفس سركش كه اگر عنانش لحظه‌اى گسيخته شود ، انسان را به خاك مذلت مىنشاند و به هلاكت ابد مىكشاند . و مثل حسد ، كه شمّه‌اى از فضايح آن را در سابق شنيدى در شرح حديث پنجم ؛ و غير از اينها از مفاسد ديگر .\r\nو اما مفاسد اعمالى ، پس محصور نيست . شايد در آن حال ، ردّه‌اى گويد ، يا سبّ انبيا و اوليا - نعوذ باللَّه - كند ، يا هتك حرمات الهيه و خرق نواميس محترمه نمايد ، يا قتل نفوس زكيّه كند ، يا خانمان بيچاره‌اى را به خاك مذلّت نشاند و نظام عايله‌اى را مختل كند ، و كشف اسرار و هتك استار نمايد ، و ديگر از مفاسد بىشمار كه در حال فوران اين آتش ايمان‌سوز خانمان خراب كُن انسان به آن مبتلا شود . پس اين خلق را مىتوان گفت ام امراض نفسانيه و كليد هر شرّ است ؛ و در مقابل آن كظم غيظ و فرو نشاندن نايرهء غضب ، جوامع كلم و نقطهء تمركز محاسن و مجمع كرامات است . چنانچه در حديث شريف كافى وارد است :\r\nعِدَّةٌ مِنْ أَصْحابِنا ، عَنْ أَحْمَدَ بْنِ مُحَمَّدِ بْن خالِدٍ ، بِإسْنادِه عَنْ أَبِي عَبْدِاللَّه - عليه السلام - قَالَ : «\r\nسمعت أبي يقول : أتى رسول الله رجل بدوي ، فقال : إني أسكن البادية ، فعلمني جوامع الكلام . فقال : آمرك أن لا تغضب ، فأعاد عليه الأعرابي المسألة ثلاث مرات ، حتى رجع الرجل إلى نفسه ، فقال : لاأسأل عن شيء بعد هذا ؛ ما أمرني رسول الله إلا بالخير . قال : وكان أبي يقول : أي شيء أشد من الغضب ؟ إن الرجل ليغضب فيقتل النفس التي حرم الله و يقذف المحصنة » « 1 » .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 303 ، « كتاب الإيمان و الكفر » ، « باب الغضب » ، حديث 4 ؛ وسائل الشيعة ، ج 15 ، ص 359 ، « كتاب الجهاد » ، « أبواب جهاد النفس » ، باب 53 ، حديث 7 .\r\n","page_name":" 156 ","page_number":172},
  {"content":"\r\n\r\nيعنى « حضرت صادق - عليه السلام - فرمايد : شنيدم پدرم مىفرمود : مرد بيابان‌نشينى خدمت رسول خدا - صلّى اللَّه عليه و آله - آمد ، عرض كرد : \" من ساكن باديه هستم ؛ تعليم فرما مرا جوامع كَلِم را ، \" ( يعنى چيزى كه كم لفظ و داراى معانى بسيار باشد ) . پس رسول خدا - صلّى اللَّه عليه و آله - فرمود : \" من امر مىكنم تو را كه غضب نكنى . \" پس شخص اعرابى پرسش خود را سه مرتبه تكرار كرد تا آن‌كه رجوع به نفس خود كرد و گفت : بعد از اين سؤال نمىكنم از چيزى ؛ رسول خدا - صلّى اللَّه عليه و آله - امر نمىكند مرا مگر به خير » . حضرت صادق - عليه السلام - فرمايد : « پدرم مىفرمود : \" چه چيز سخت‌تر از غضب است ؟ همانا مرد غضب مىكند پس مىكُشد كسى را كه خداوند خون آن را حرام كرده و افترا به محصنه مىبندد \" » .\r\nپس از آن‌كه انسان عاقل در حال سكونت نفس و خاموشى غضبْ ملاحظهء مفاسد آن و مصالح كظم غيظ را نمود ، لازم است بر خود حتم كند كه با هر قيمتى است و با هر رنجى و زحمتى ممكن است اين آتش سوزان و نايرهء فروزان را از قلب خود فرو نشاند و دل خود را از ظلمت و كدورت آن صافى نمايد . و اين با قدرى اقدام و بر خلاف نفس و خواهش آن رفتار نمودن و تدبر نمودن در عواقب امر و نصيحت نمودن نفسْ كارى است بس ممكن . چنانچه تمام اخلاق فاسده ملكات زشت را مىتوان از ساحت نفس خارج كرد ، و جميع محاسن و ملكات حسنه را مىتوان در قلب وارد كرد و روح را با آن متحلى نمود .\r\n\r\nفصل در بيان علاج غضب در حال اشتعال آن\r\nاز براى علاج غضب در حال اشتعال آن نيز علاج علمى و عملى است .\r\nاما علمى ، تفكر در اين امور كه ذكر شد ، كه آن نيز خود از طرق معالجات عمليه است در اين حال .\r\nاما عملى ، پس عمدهء آن انصراف نفس است در اولِ پيدايش آن ؛ چون اين قوه مثل\r\n\r\n","description":"","footnote":"","page_name":" 157 ","page_number":173},
  {"content":"\r\n\r\nآتش كم كم اشتعال پيدا مىكند و رو به اشتداد مىگذارد تا اين‌كه تنورش سوزان و نايره‌اش سخت فروزان شود و عنان را از دست انسان به‌كلى بگيرد و نور عقل و ايمان را خاموش كند و چراغ هدايت را يكسره منطفى نمايد و انسان را بيچاره و ذليل كند . بايد انسان ملتفت باشد تا اشتعال آن زياد نشده و نايرهء آن شدت پيدا نكرده ، خود را به وسايلى منصرف كند ؛ يا به رفتن از آن محلى كه اسباب غضب در آن‌جا فراهم شده ؛ و يا به تغيير حال ؛ اگر نشسته است برخيزد ، و اگر ايستاده است بنشيند ؛ يا به ذكر خداى تعالى اشتغال پيدا كند - بلكه بعضى ذكر خدا را در حال غضب واجب دانند « 1 » ؛ و يا مشغول كارهاى ديگر شود . در هر صورت ، ابتداى ظهور آن خيلى سهل است جلوگيرى از آن . و اين دو نتيجه دارد :\r\nيكى آن‌كه در آن حال نفس را ساكن كند و شعلهء غضب را فرو نشاند . و ديگر آن‌كه سبب معالجهء اساسى نفس شود . اگر چندى انسان مواظب حال خود باشد و با نفس چنين معامله كند ، به‌كلى حال تغيير پيدا مىكند و رو به اعتدال مىگذارد . و به بعض اين معانى اشاره فرموده در احاديث شريفهء كافى : بِإسْنادِه عَنْ أَبِي جَعْفَرٍ - عليه السلام - قَالَ :\r\n« إن هذا الغضب جمرة من الشيطان توقد في قلب ابن آدم . وإن أحدكم إذا غضب احمرت عيناه و انتفخت أوداجه و دخل الشيطان فيه ، فإذا خاف أحدكم ذلك من نفسه ، فليلزم الأرض ؛ فإن رجز الشيطان ليذهب عنه عند ذلك » « 2 »\r\n. يعنى « حضرت باقر العلوم - عليه السلام - فرمود : \" همانا اين غضبْ برقهء آتشى از شيطان است كه در قلب پسر آدم افروخته شود . و همانا يكى از شماها وقتى خشمناك شود ، چشمان او سرخ شود و رگ‌هاى گردن او باد كند ، و شيطان در او وارد شود . پس وقتى كه ترسيد يكى از شما آن را از خودش ، به زمين بچسبد و ملازم آن شود ، زيرا كه پليدى شيطان از او برود در اين هنگام \" » .\r\n\r\n\r\n","description":"","footnote":"\r\n( 1 ) - شيخ حر عاملى در كتاب وسائل الشيعة ذكر خدا را در حال غضب واجب دانسته است . ( وسائل‌الشيعة ، ج 15 ، ص 364 ، « كتاب الجهاد » ، « أبواب جهاد النفس » ، باب 84 )\r\n( 2 ) - الكافي ، ج 2 ، ص 304 ، « كتاب الإيمان و الكفر » ، « باب الغضب » ، حديث 12 ؛ وسائل الشيعة ، ج 15 ، ص 360 ، « كتاب الجهاد » ، « أبواب جهاد النفس » ، باب 53 ، حديث 12 .\r\n","page_name":" 158 ","page_number":174},
  {"content":"\r\n\r\nوَ بِإسْنَادِه عَنْ مُيَسِّرٍ قَالَ : ذُكِرَ الْغَضَبُ عِنْدَ أَبِي جَعْفَرٍ - عليه السلام - فَقَالَ : «\r\nإن الرجل ليغضب فما يرضى أبدا حتى يدخل النار . فأيما رجل غضب على قوم و هو قائم فليجلس من فوره ذلك ، فإنه سيذهب عنه رجز الشيطان ، وأيما رجل غضب على ذي رحم فليدن منه فليمسه ، فإن الرحم إذا مست سكنت » « 1 »\r\n. راوى گويد : « ذكر شد غضب خدمت حضرت باقر - عليه السلام - پس فرمود : \" همانا مرد غضب مىكند ، پس راضى نشود هرگز تا داخل آتش شود . ( يعنى غضب او فرو ننشيند تا او را به آتش جهنم كشاند ) . پس هر مردى كه غضب كرد بر قومى و حال آن‌كه ايستاده است ، فوراً بنشيند كه همانا به‌زودى برود از او وسوسهء شيطان ، و هر مردى كه غضب كند بر خويشاوندان خود ، نزديك او رود و او را مسّ كند ، زيرا كه رَحِم وقتى ممسوس شد به مثل خود ، ساكن شود \" » .\r\nو از اين حديث شريف دو علاج عملى استفاده شود براى حالِ ظهور غضب : يكى عمومى كه آن نشستن و تغيير وضع دادن است چنانچه در حديث ديگر است كه اگر نشسته بود و غضب كرد برخيزد « 2 » . و از طرق عامه منقول است كه پيغمبر خدا - صلّى اللَّه عليه و آله - وقتى غضب مىفرمود ، اگر ايستاده بود مىنشست ، و اگر نشسته بود به پشت مىخوابيد ، غضبش ساكن مىشد « 3 » . و ديگر علاج خصوصى راجع به ارحام كه\r\n\r\n\r\n","description":"","footnote":"\r\n( 1 ) - الكافي ، ج 2 ، ص 302 ، « كتاب الإيمان و الكفر » ، « باب الغضب » ، حديث 2 ؛ وسائل الشيعة ، ج 15 ، ص 358 ، « كتاب الجهاد » ، « أبواب جهاد النفس » ، باب 53 ، حديث 4 .\r\n( 2 ) - عن أبي عَبداللَّه عليه السلام عن أبيه عليهما السلام : « أَنَّهُ ذُكِرَ عِنْدَهُ الْغَضَبُ ، فَقَالَ : إِنَّ الرَّجُلَ لَيَغْضَبُ حَتَّى مَا يَرْضَى أَبَداًوَيَدْخُلُ بِذَلِكَ النَّارَ ؛ وَأَيُّمَا رَجُلٍ غَضِبَ وَهُوَ قَائِمٌ فَلْيَجْلِسْ ، فَإِنَّهُ سَيَذْهَبُ عَنْهُ رجزُ الشَّيْطَانِ ؛ وَإِنْ كَانَ جَالِساً فَلْيَقُمْ » ؛ « از ابوعبداللَّه ، از پدرش عليه السلام روايت شده كه نزد او سخنى از خشم به ميان آمد ، پس او گفت : بسا مردى كه چنان خشمگين شود كه هيچ‌گاه خشنود نگردد و به سبب آن به آتش درآيد . و هر كس در حالى كه ايستاده است خشمگين گردد بنشيند ، كه به راستى پليدى شيطان از او خواهد رفت . و اگر نشسته باشد برخيزد » . ( مرآة العقول ، ج 10 ، ص 146 ، شرح حديث 2 ؛ الأمالي ، صدوق ، ص 279 ، مجلس 54 ، حديث 25 )\r\n( 3 ) - عن أبي هريرة قال : « كَانَ رَسُول اللَّه صلى الله عليه و آله و سلم إذَا غَضِبَ وَهو قائمٌ جَلَسَ وَإذا غَضِبَ وَهُوَ جالِسٌ اضطجَع‌َفَيَذهَبُ غَيْظُهُ » . ( مرآة العقول ، ج 10 ، ص 146 ؛ الجامع الصغير ، ج 2 ، ص 343 ، حديث 6752 ؛ كنز العمّال ، ج 7 ، ص 141 ، حديث 18404 )\r\n","page_name":" 159 ","page_number":175},
  {"content":"\r\n\r\nاگر رَحِمى غضب كرد بر رحم خود ، او را مسّ كند غضبش مىنشيند . اينها معالجهء شخص غضبناك از خودش .\r\nو اما ديگران اگر بخواهند علاج او را كنند در حال ظهور غضب ، اگر در اوّل امر باشد به يك نحوى از انحاى علمى و عملى كه ذكر شد مىتوان او را علاج كرد . ولى اگر شدت كرد و اشتعال پيدا نمود ، نصايحْ بر خلافْ نتيجه دهد . و علاج آن بسيار در اين حال مشكل است ، مگر به تخويف كسى كه از او حشمت بَرد . زيرا كه ظهور غضب براى كسانى بشود كه انسان خود را بر آنها غالب و چيره ببيند يا لااقل قوه خود را با آن متساوى يابد . و اما بر كسانى كه نفس حس غلبه آنها را كند غضب ظهور پيدا نكند ، بلكه غليان و جوششِ خونِ قلبْ موجب يك اشتعال باطنى گردد ، آن در باطن مختنق شود و محبوس گردد و حزن در قلب توليد شود . پس علاج حال شدت غضب و فوران آن كارى است بس دشوار و مشكل . نَعُوذُ بِاللَّه مِنْهُ .\r\n\r\nفصل در بيان علاج غضب است به قلع اسباب آن\r\nاز معالجات اساسى غضب قلع مادهء آن است به بر طرف كردن اسباب مهيّجهء آن . و آن امورِ بسيارى است كه ما بعضى از آن را كه مناسب با اين اوراق است ذكر مىكنيم .\r\nيكى از آنها حب نفس است كه از آن حب مال و جاه و شرف و حب نفوذ اراده و بسط قدرت توليد شود ؛ و اينها نوعاً اسباب هيجان آتش غضب شود . زيرا كه انسان داراى اين محبت‌ها به اين امور خيلى اهميت دهد و موقعيت اينها در قلبش بزرگ است ؛ و اگر فىالجمله مزاحمتى در يكى از اينها برايش پيش‌آمد كند ، و يا احتمال مزاحمت دهد ، بيموقع غضب كند و جوش و خروش نمايد ، و متملك نفس خود نشود ، و طمع و حرص و ساير مفسدات كه از حب نفس و جاه در دل پيدا شده عنان را از دست او بگيرد و كارهاى نفس را از جادهء عقل و شرع خارج كند . ولى اگر حبّش شديد نباشد ، به امور اهميت كم دهد ، و سكونت نفس و طمأنينهء حاصله از ترك حب جاه و شرف و ساير\r\n\r\n","description":"","footnote":"","page_name":" 160 ","page_number":176},
  {"content":"\r\n\r\nشعبات آن نگذارد نفس بر خلاف رويّه و عدالت قدمى گذارد . و انسان بىتكلّف و زحمت در مقابل ناملايمات بردبارى كند و عنان صبرش گسيخته نشود و بىموقع و بىاندازه غضب نكند . و اگر حب دنيا از دلش بيخ‌كن شود و قلع اين مادهء فاسده به‌كلى شود ، تمام مفاسد نيز از قلب هجرت كند و تمام محاسن اخلاقى در مملكت روح وارد گردد .\r\nو سبب ديگر از مهيّجات غضب آن است كه انسان غضب و مفاسد حاصله از آن را ، كه از اعظم قبايح و نقايص و رذائل است ، به واسطهء جهل و نادانى كمالْ گمان كند و از محاسن شمرد ، چنانچه بعضى از جهال آنها را جوانمردى و شجاعت و شهامت و بزرگى دانند و از خود تعريف‌ها و توصيف‌ها كنند كه ما چنين و چنان كرديم ، و شجاعت را ، كه از اعظم صفات مؤمنين و از صفات حسنه است ، اشتباه به اين رذيلهء مهلكه كردند .\r\nاكنون بايد دانست كه شجاعت غير از آن است و موجبات و مبادى و آثار و خواص آن غير از اين رذيله است . مبدأ شجاعت قوّت نفس و طمأنينهء آن و اعتدال و ايمان و قلّت مبالات به زخارف دنيا و پست و بلند آن است . اما غضب از ضعف نفس و تزلزل آن و سستى ايمان و عدم اعتدال مزاج روح و محبت دنيا و اهميت دادن به آن و خوف از دست رفتن لذايذ نفسانيه است . و لهذا اين رذيله در زن‌ها بيشتر از مردها ، و در مريض‌ها بيشتر از صحيح‌ها ، و در بچه‌ها بيشتر از بزرگ‌ها ، و در پيرها از جوان‌ها بيشتر است .\r\nو شجاعت عكس آن است . و كسانى كه داراى رذائل اخلاقى هستند زودتر غضبناك شوند از كسانى كه فضائل مآب‌اند ؛ چنانچه مىبينيم بخيل زودتر و شديدتر غضب كند اگر متعرض مال و منالش شوند از غير او .\r\nاينها راجع به مبادى و موجبات شجاعت و غضب . و اما در آثار نيز مختلف‌اند .\r\nشخص غضبناك در حال شدت و فوران غضب مثل ديوانه‌ها عنان عقلش گسيخته شده مثل حيوانات درنده بدون ملاحظهء عواقب امور و بدون رويّه و حكم عقل تهاجم كند و افعال و اطوار زشت و قبيح از او صادر شود ؛ متملك زبان و دست و پا و ساير اعضاى خود نيست : چشم و لب و دهن را به‌طورى زشت و بدتركيب كند كه اگر در آن حال آيينه به دست او دهند از زشتى صورت خود خجل و شرمسار گردد . بعضى از صاحبان اين\r\n\r\n","description":"","footnote":"","page_name":" 161 ","page_number":177},
  {"content":"\r\n\r\nرذيله به حيوانات بىشعور ، بلكه به جمادات ، غضب كنند ؛ هوا و زمين و برف و باد و باران و ساير حوادث را سبّ كنند اگر خلاف مطلوبات آنها جريان پيدا كند . گاهى بر قلم و كتاب و كاسه و كوزه غضب كنند ، آنها را درهم شكنند يا پاره كنند . اما شخص شجاع در جميع اين امور به خلاف آن است . كارهايش از روى رويّه و ميزان عقل و طمأنينهء نفس [ است 
  ] . در موقع خود غضب مىكند و در موقع خود حلم و بردبارى كند ؛ و هر چيز او را حركت ندهد و به غضب نياورد . و در موقع غضب به اندازه غضب كند و با تميز و عقل انتقام كشد . مىفهمد از كه انتقام كشد و به چه اندازه و به چه كيفيت انتقام كند ، و از كه عفو و اغماض نمايد . در وقت غضب عنان عقلش در دستش است و به حرف‌هاى زشت و اعمال ناهنجار مبادرت نكند . و كارهايش همه از روى ميزان عقل و شرع و عدل و انصاف است ؛ به‌طورى اقدام كند كه در آخر كار پشيمان نشود .\r\nپس ، انسان آگاه نبايد بين اين خُلق ، كه يكى از اوصاف انبيا و اوليا و مؤمنين و از فضائل كمالات نفسانيه است ، و ديگرى ، كه از صفات شيطان و وسوسهء خناس و رذائل نفسانيه و نقايص قلبيه است ، فرق نگذارد و در اشتباه بيفتد . ولى حجاب جهل و نادانى و حجاب حب دنيا و نفسْ چشم و گوش انسان را مىبندد و انسان را بيچاره و هلاك مىكند .\r\nو اسباب ديگرى براى غضب ذكر كرده‌اند مثل عُجب و افتخار و كبر و مراء و لجاج و مزاح و غير آن كه تفصيل هر يك موجب طول مقام و مقال و ملالت حال گردد . و شايد بيشتر يا تمام آنها به اين دو مبدأ و مطلب كه ذكر كرديم برگشت كند ، يا به واسطه و يا بلاواسطه . وَالْحَمْدُللَّه .\r\n\r\n","description":"","footnote":"","page_name":" 162 ","page_number":178},
  {"content":"\r\n\r\n\r\nحديث هشتم عصبيت\r\n
  ] الحديث الثامن : بِسَنَدي الْمتَّصلِ إلى مُحَمَّدِ بْنِ يَعْقُوبَ عَنْ عَلِيِّ بْنِ إِبْرَاهِيمَ ، عَنْ أَبِيهِ ، عَنِ النَّوْفَلِي ، عَنِ السَّكُونِي ، عَنْ أَبِي عَبْدِاللَّهِ - عليه السلام - قَالَ :\r\n« قال رسول الله صلى الله عليه و آله : من كان في قلبه حبة من خردل من عصبية ، بعثه الله يوم القيامة مع أعراب الجاهلية » « 1 » .\r\nترجمه : « سكونى از حضرت صادق - عليه السلام - نقل كند كه فرمود : فرمود رسول خدا صلّى اللَّه عليه و آله : \" كسى كه بوده باشد در دل او دانهء خردلى از عصبيت ، برانگيزاند خدا او را روز قيامت با عرب‌هاى جاهليت \" » .\r\nشرح : « خردل » را در فُرس قديم « اسپندان » گويند ؛ و در فارسى اين زمان « خردل » گويند . و آن دوايى است معروف كه خواص بسيار دارد ، و از آن مشمّع سازند « 2 » .\r\nو « عصبى » كسى است كه حمايت كند خويشاوندان خود را در ظلم . و « عَصَبة » اقرباء از جانب پدر است ، زيرا كه آنها احاطه كنند به او و او شديد شود به واسطهء آنها .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 308 ، « كتاب الإيمان و الكفر » ، « باب العصبيّة » ، حديث 3 ؛ وسائل الشيعة ، ج 15 ، ص 370 ، « كتاب الجهاد » ، « أبواب جهاد النفس » ، باب 57 ، حديث 2 .\r\n( 2 ) - مشمّع : اندود شده با موم يا شمع . پارچهء پنبه‌اى و نازك است كه يك روى آن مقدارى چسب آميخته با مادّهء دارويى ماليده شده و در مقابل كمى گرما خاصيت چسبندگى بر روى جلد پيدا مىكند ، همين كلمه است كه در تداول به صورت « مشمّا » درآمده است . ( فرهنگ معين ، ج 3 ، ص 4154 )\r\n","page_name":" 163 ","page_number":179},
  {"content":"\r\n\r\nو « عصبيت » و « تعصب » حمايت كردن و مدافعه نمودن است « 1 » . اينها كه ذكر شد كلمات اهل لغت بود .\r\nفقير گويد : عصبيت يكى از اخلاق باطنهء نفسانيه است كه آثار آن مدافعه كردن و حمايت نمودن از خويشاوندان و مطلق متعلقان است ، چه تعلق دينى و مذهبى و مسلكى باشد ، يا تعلق وطنى و آب و خاكى يا غير آن ، مثل تعلق شغلى و استاد و شاگردى و جز اينها . و اين از اخلاق فاسده و ملكات رذيله‌اى است كه منشأ بسيارى از مفاسد اخلاقى و اعمالى گردد . و خود آن فى نفسه مذموم است گرچه براى حق باشد ؛ يا در امر دينى باشد و منظور اظهار حق نباشد ، بلكه منظور غلبهء خود يا هم‌مسلك خود يا بستگان خود باشد . اما اظهار حق و ترويج حقيقت و اثبات مطالب حقه و حمايت براى آن يا عصبيت نيست ، يا عصبيت مذمومه نيست . ميزان در امتيازْ اغراض و مقاصد و قدم نفس و شيطان و حق و رحمان است .\r\nو به عبارت ديگر ، انسان در عصبيت‌هايى كه مىكشد و حمايت‌هايى كه مىكند از بستگان و متعلقان خود ، يا نظرش محض اظهار حق و اماتهء باطل است ، اين عصبيت ممدوحه و حمايت از جانب حق و حقيقت است و از بهترين صفات كمال انسانى و خلق انبيا و اوليا است ؛ و علامت آن ، آن است كه حق با هر طرف هست از آن طرف حمايت كند گرچه از متعلقان او نباشد ، بلكه از دشمنان او باشد . چنين شخصى از حمايت كنندگان حِماى حقيقت و در زمرهء طرفداران فضيلت و حاميان مدينهء فاضله به شمار آيد و عضو صالح جامعه و مصلح مفاسد جمعيت است . و اگر نفسيت و قوميت او را تحريك كرد كه اگر باطلى هم از خويشاوندان و منسوبان خود ببيند با آنها همراهى كند و از آنها حمايت كند ، چنين شخصى داراى ملكهء خبيثهء عصبيت جاهليت است ، و از اعضاى فاسدهء جامعه و مفسد اخلاط صالحه است ، و در زمرهء اعراب جاهليت به شمار رود - و آنها يك دسته از عرب‌هاى بيابان‌نشين بودند قبل از اسلام در زمان غلبهء ظلمت و جهالت و نادانى ؛ و در آنها اين خُلق زشت و ملكهء ناهنجار كمال قوّت را داشته . بلكه\r\n\r\n\r\n","description":"","footnote":"\r\n( 1 ) - النهاية ، ابن اثير ، ج 3 ، ص 245 ؛ مرآة العقول ، ج 10 ، ص 173 .\r\n","page_name":" 164 ","page_number":180},
  {"content":"\r\n\r\nدر مطلق عرب - الّا كسانى كه به نور هدايت مهتدى هستند - اين خلق بيشتر است از ساير طوايف . چنانچه در حديث شريف از حضرت امير - عليه السلام - منقول است كه خداوند تعالى عذاب كند شش طايفه را به شش چيز : عرب را به عصبيت ؛ و دهقانان را به كبر ؛ و اميران را به ستم ؛ و فقيهان را به حسد ؛ و تاجران را به خيانت ؛ و اهل رستاق را به نادانى « 1 » .\r\n\r\nفصل در بيان مفاسد عصبيت است\r\nاز احاديث شريفهء اهل بيت عصمت و طهارت استفاده شود كه خُلق عصبيت از مهلكات و موبقات و موجب سوء عاقبت و خروج از ايمان است ، و آن از ذمائم اخلاق شيطان است .\r\nكافى بِسَنَدِهِ الصَّحيحِ عَنْ أَبِي عَبْدِاللَّهِ - عليه السلام - قَالَ : «\r\nمن تعصب أو تعصب له فقد خلع ربق « 2 » الإيمان من عنقه » « 3 »\r\n. يعنى « كسى كه عصبيت كشد يا عصبيت كشيده شود ، گشاده شود ريسمان ايمان از گردن او » . يعنى از ايمان بيرون رود و سرخود گردد . و لابد متعصب‌له براى رضايت داشتن او به عمل متعصب با او در جزا شريك است ؛ چنانچه در حديث است كه كسى كه راضى باشد به كار قومى ، از آنها به شمار آيد « 4 » ؛ و الّا اگر راضى نباشد و منزجر باشد از خُلق آنها مشمول حديث شريف نيست .\r\nوَعَنْ أَبِي عَبْدِاللَّهِ - عليه السلام - قالَ :\r\n« من تعصب ، عصبه الله بعصابة من النار » « 5 »\r\n. يعنى\r\n\r\n\r\n","description":"","footnote":"\r\n( 1 ) - عن أمير المؤمنين عليه السلام قال : « إنَّ اللَّهَ تبارك و تعالى يُعَذِّبُ سِتَّةً بسِتَّةٍ : العُرْبَ بالعَصَبيَّةِ ، والدَّهاقِنَةَ بالْكِبْرِ ، والامَراءَ بِالْجَوْرِ ، والفُقَهاءَ بِالْحَسَدِ ، والتُّجّارَ بالخيانة ، وأهلَ الرُّسْتاقِ بِالجَهلِ » . ( تحف العقول ، ص 220 )\r\n( 2 ) - در بعضى از نسخه‌هاى كافى « ربقة » و در بعضى « ربق » آمده است . ر . ك : الكافي ، ج 3 ، ص 749 ، « كتاب‌الإيمان و الكفر » ، « باب العصبية » ، حديث 1 ، ( طبع دار الحديث ) .\r\n( 3 ) - الكافي ، ج 2 ، ص 307 ، « كتاب الإيمان و الكفر » ، « باب العصبية » ، حديث 1 .\r\n( 4 ) - عن النبي صلى الله عليه و آله و سلم قال : « مَن رضي بفعل قوم فهو منهم » . ( التفسير الكبير ، ج 2 ، ص 64 )\r\n( 5 ) - الكافي ، ج 2 ، ص 308 ، « كتاب الإيمان و الكفر » ، « باب العصبية » ، حديث 4 .\r\n","page_name":" 165 ","page_number":181},
  {"content":"\r\n\r\n« فرمود حضرت صادق عليه السلام : \" كسى كه عصبيت كشد ، ببندد خدا بر سر او سرپيچى از آتش \" » .\r\nوعَنْ عَلِيِّ بْنِ الْحُسَيْنِ - عليهما السلام - قَالَ : «\r\nلم يدخل الجنة حمية غير حمية حمزة بن عبدالمطلب ؛ وذلك حين أسلم غضبا للنبي » « 1 »\r\n. يعنى « جناب على بن الحسين - عليهما السلام - فرمود : \" داخل نشده است به بهشت حميتى مگر حميت حمزة بن عبدالمطلب ؛ و آن در وقتى بود كه اسلام آورد براى غضبى كه كرد براى حمايت پيغمبر صلّى اللَّه عليه و آله \" » . و قضيهء اسلام حضرت حمزه به چند طور نقل شده است « 2 » كه از مقصد ما خارج است .\r\nبالجمله ، معلوم است كه ايمان ، كه عبارت است از نور الهى و از خلعت‌هاى غيبيهء ذات مقدس حق جلّ و علاست بر بندگان خاص و مخلصان درگاه و مخصوصان محفل انس ، منافات دارد با چنين خُلقى كه حق و حقيقت را پايمال كند و راستى و درستى را زير پاى جهل و نادانى نهد . البته آيينهء قلب اگر به زنگار خودخواهى و خويشاوندپرستى و عصبيت بىموقع جاهليت محجوب شود ، در او جلوهء نور ايمان نشود و خلوتگاه خاص ذوالجلال تعالى نشود . قلب كسى مورد تجليات نور ايمان و معرفت گردد و گردن كسى بستهء حبل متين و عروهء وثيق ايمان و گروگان حقايق و معارف است كه پايبند قواعد دينيه و ذمهء او رهين قوانين عقليه باشد ، و متحرك به تحريك عقل و شرع گردد و هيچ‌يك از عادات و اخلاق و مأنوسات وجود او را نلرزاند و مايل از راه مستقيم نكند . وقتى انسان دعوى اسلام و ايمان مىتواند نمايد كه تسليم حقايق و خاضع براى آنها باشد و مقاصد خود را هرچه بزرگ است فانى در مقاصد ولىّنعمت خود كند و خود و ارادهء خود را فداى ارادهء مولاى حقيقى كند . البته چنين\r\n\r\n\r\n","description":"","footnote":"\r\n( 1 ) - الكافي ، ج 2 ، ص 308 ، « كتاب الإيمان و الكفر » ، « باب العصبية » ، حديث 5 .\r\n( 2 ) - ر . ك : إعلام الورى ، ص 58 ؛ مرآة العقول ، ج 10 ، ص 176 ، ذيل حديث 5 ؛ بحار الأنوار ، ج 70 ، ص 285 ؛ السيرة النبوية ، ابن هشام ، ج 1 ، ص 312 ؛ اسد الغابة ، ج 2 ، ص 51 .\r\n","page_name":" 166 ","page_number":182},
  {"content":"\r\n\r\nشخصى از عصبيت جاهليت عارى و برى گردد ، و وجههء قلبش به سوى حقايق متوجه و پرده‌هاى ضخيم جهل و عصبيت چشم او را نگيرد ؛ و در مقام اجراى حق و اظهار كلمهء حقيقت پاى بر فرق تمام تعلقات و ارتباطات نهد و تمام خويشاوندىها و عادات را در پيشگاه مقصد ولىّ النعم قربان كند ؛ و اگر عصبيت اسلاميت با عصبيت جاهليت تعارض كند ، عصبيت اسلاميت و حق‌خواهى را مقدم دارد .\r\nانسان عارف به حقايق مىداند كه تمام عصبه‌ها و ارتباطات و تعلقات يك امور عرضيه زايله‌اى است ، مگر ارتباط بين خالق و مخلوق و عصبهء حقيقيه كه آن امر ذاتى غير قابل زوال است كه از تمام ارتباطها محكم‌تر و از جميع حسب و نسب‌ها بالاتر است . در حديث وارد است كه رسول اكرم - صلّى اللَّه عليه و آله - فرمود : «\r\nكل حسب و نسب منقطع يوم القيامة إلاحسبي و نسبي » « 1 »\r\n. يعنى « تمام حسب‌ها و نسب‌ها پاره گردد و به آخر رسد روز قيامت مگر حسب و نسب من » . معلوم است حسب و نسب آن حضرت روحانى و باقى است و از تمام عصبيت‌هاى جاهليت دور است . آن حسب و نسب روحانى در آن عالم ظهورش بيشتر و كمالش هويداتر است . اين ارتباطهاى جسمانى مُلكى ، كه از روى عادات بشريه است ، به اندك چيزى منقطع شود ؛ و هيچ‌يك از آنها در عوالم ديگر ارزشى ندارد ، مگر ارتباطات در تحت نظام ملكوتى الهى باشد و در سايهء ميزان قواعد شرعيه و عقليه باشد كه ديگر آن انفصام و انقطاع ندارد .\r\n\r\nفصل در بيان صورت ملكوتيهء عصبيت\r\nدر شرح بعضى از احاديث سالفه گذشت « 2 » كه ميزان در صورت‌هاى ملكوتى و برزخى و قيامتى ، ملكات و قوّت آن است ؛ و آن عالَم محل بروز سلطان نفس [ است 
  ] ، و ملكِ بدنْ تعصّى از آن نكند . ممكن است در آن عالم انسان به صورت حيوانات يا به صورت شيطان محشور شود . و در اين حديث شريف كه ما به شرح آن پرداختيم كه\r\n\r\n\r\n","description":"","footnote":"\r\n( 1 ) - مجمع البيان ، ج 7 ، ص 189 ؛ بحار الأنوار ، ج 6 ، ص 319 .\r\n( 2 ) - ر . ك : صفحه 22 - 23 .\r\n","page_name":" 167 ","page_number":183},
  {"content":"\r\n\r\nمىفرمايد : « كسى كه در دلش حبّهء خردلى عصبيت باشد ، برانگيزاند خداوند او را با اعراب جاهليت » تواند اشاره به آن معنا كه ذكر شد باشد .\r\nانسانِ داراى اين رذيله وقتى از اين عالم منتقل شد ، شايد خود را يكى از اعراب جاهليت ببيند كه نه ايمان به خداى تعالى دارد ، نه به رسالت و نبوت معتقد است ، و به هر صورت كه صورت آن طايفه است خود را محشور ببيند ، و خود نيز نفهمد كه در دنيا اظهار عقيدهء حقه مىكرده و در سلك امت رسول خاتم - صلّى اللَّه عليه و آله - منسلك بوده . چنانچه در حديث وارد است كه اهل جهنم اسم رسول اللَّه - صلّى اللَّه عليه و آله - را فراموش كنند و خود را نتوانند معرفى كنند ، مگر بعد از آن‌كه ارادهء حق تعالى به خلاص آنها تعلق گيرد « 1 » . و چون اين خُلق به حسب بعضى احاديث از خواص شيطان است ، شايد اعراب جاهليت و انسان داراى عصبيت جاهليت به صورت شيطان محشور گردد .\r\nكافى فِي الصَّحيحِ عَنْ أَبِي عَبْدِاللَّهِ - عليه السلام - قَالَ :\r\n« إن الملائكة كانوا يحسبون أن إبليس منهم ، وكان في علم الله أنه ليس منهم ؛ فاستخرج ما في نفسه بالحمية و العصب » « 2 »\r\n، فَقَالَ :\r\n« خلقتني من نار و خلقته من طين » « 3 »\r\n. يعنى : « همانا ملائكه گمان مىكردند كه شيطان از آنهاست ، و در علم خدا چنين بود كه او از آنها نيست ، پس خارج كرد آنچه در نفسش بود به حميت و عصبيت ، پس گفت : \" مرا خلق كردى از آتش و آدم را خلق كردى از گِل \" » .\r\nپس اى عزيز بدان‌كه اين خلق خبيث از شيطان است ؛ و اغلوطهء آن ملعون و قياس باطل غلطش به واسطهء اين حجاب غليظ بود . اين حجاب كليهء حقايق را از نظر مىبرد ، بلكه تمام رذائل را محاسن جلوه مىدهد و تمام محاسن غير را رذيله نمايش دهد ؛ و معلوم است كار انسانى كه جميع اشيا را بر غير واقعيت خود ببيند به كجا منتهى شود .\r\n\r\n\r\n","description":"","footnote":"\r\n( 1 ) - علم اليقين ، ج 2 ، ص 1042 - 1043 .\r\n( 2 ) - در كافى « الغضب » بدل « العصب » آمده است ، ولى مرحوم نراقى در جامع السعادات ، ج 1 ، ص 367 « العصب » آورده است .\r\n( 3 ) - الكافي ، ج 2 ، ص 308 ، « كتاب الإيمان و الكفر » ، « باب العصبية » ، حديث 6 .\r\n","page_name":" 168 ","page_number":184},
  {"content":"\r\n\r\nو علاوه بر آن‌كه خود اين رذيله موجب هلاك انسان است ، منشأ بسيارى از رذائل نفسانى و مفاسد اخلاقى و اعمالى شود كه ذكر آنها موجب ملالت است .\r\nپس ، انسان عاقل كه اين مفاسد را از اين خُلق فاسد فهميد و به شهادت صادق مصدَّق رسول اكرم و اهل بيت معظمش - صلوات اللَّه عليهم أجمعين - اذعان كرد كه اين ملكه انسان را به هلاكت مىكشاند و اهل آتش مىكند ، بايد درصدد علاج نفس برآيد ؛ و اگر خداى نخواسته در دل او از اين خُلق به قدر خردلى هست ، خود را از آن پاك و پاكيزه كند كه در وقت مهاجرت از اين عالم و انتقال به عالم آخرت و رسيدن اجل مقدر پاك باشد و با نفس صافى منتقل شود . و بايد بداند انسان كه مجال بسيار كم است و وقت تنگ است ، زيرا كه انسان نمىداند چه وقت روز ارتحال اوست .\r\nاى نفس خبيث نويسنده ، شايد در همين حال كه مشغول نوشتنى ، اجل مقدَّر برسد و تو را با اين همه رذائل اخلاقى منتقل كند به عالمى كه بازگشت ندارد .\r\nاى عزيز ، اى مطالعه كنندهء اين اوراق ، عبرت كن از حال اين نويسنده كه اكنون در زير خاك و در عالم ديگر گرفتار اعمال زشت و اخلاق ناهنجار خويش است ، و تا فرصت داشت به بطالت و هوى و هوس عمر عزيز را گذراند و آن سرمايهء الهى را ضايع و باطل كرد ؛ تو ملتفت خود باش كه نيز روزى مثل مايى و خودت نمىدانى آن چه روز است ؛ شايد الآن كه مشغول قرائتى ، باشد . اگر تعللى كنى ، فرصت از دست مىرود . اى برادر من ، اين امور را تعويق نينداز كه تعويق انداختنى نيست . چقدر آدم‌هاى صحيح و سالم با موت ناگهانى از اين دنيا رفتند و ندانيم عاقبت آنها چيست ؟\r\nپس فرصت را از دست مده و يك دم را غنيمت شمار كه كار خيلى اهميت دارد و سفر خيلى خطرناك است . دستت از اين عالَم ، كه مزرعهء آخرت است ، اگر كوتاه شد ، ديگر كار گذشته است و اصلاح مفاسد نفس را نتوانى كرد ؛ جز حسرت و حيرت و عذاب و مذلت نتيجه نبرى .\r\nاولياى خدا آنى راحت نبودند و از فكر اين سفر پرخوف و خطر بيرون نمىرفتند .\r\nحالات على بن الحسين - عليهما السلام - امام معصوم ، حيرت انگيز است . ناله‌هاى امير المؤمنين - عليه السلام - ولىّمطلق ، بهت‌آور است . چه شده است كه ما اين‌طور\r\n\r\n","description":"","footnote":"","page_name":" 169 ","page_number":185},
  {"content":"\r\n\r\nغافليم ؟ كى به ما اطمينان داده جز شيطان كه كارهاى ما را از امروز به فردا مىاندازد .\r\nمىخواهد اصحاب و انصار خود را زياد كند و ما را با خُلق خود و در زمرهء خود و اتباع خود محشور كند . هميشه آن ملعون امور آخرت را در نظر ما سهل و آسان جلوه دهد و ما را با وعدهء « رحمت خدا » و « شفاعت شافعين » از ياد خدا و اطاعت او غافل كند . ولى افسوس كه اين اشتهاى كاذب است و از دام‌هاى مكر و حيلهء آن ملعون است .\r\nرحمت خدا الآن به تو احاطه كرده ، رحمت صحت و سلامت و حيات و امنيت و هدايت و عقل و فرصت و راهنمايى اصلاح نفس . در هزاران رحمت گوناگون حق تعالى غوطه‌ورى و استفاده از آنها نمىكنى و اطاعت شيطان مىكنى . اگر از اين رحمت‌ها در اين عالم استفاده نكنى ، بدان‌كه در آن عالم نيز بىبهره هستى از رحمت‌هاى بىتناهى حق و از شفاعت شفيعان نيز محروم مانى .\r\nجلوهء شفاعت شافعان در اين عالم هدايت آنهاست ، و در آن عالمْ باطنِ هدايتْ شفاعت است . تو از هدايت اگر بىبهره شدى ، از شفاعت بىبهره‌اى ؛ و به هر قدر هدايت شدى ، شفاعت شوى . شفاعت رسول اكرم - صلّى اللَّه عليه و آله - مثل رحمت حق مطلق است ، محل قابل بايد از او استفاده كند . اگر خداى نخواسته شيطان با اين وسايل ايمان را از چنگ تو ربود ، ديگر قابليت رحمت و شفاعت نخواهى داشت .\r\nبلى ، رحمت حق سرشار است در دو دنيا ؛ تو اگر طالب رحمتى ، چرا از اين رحمت‌هاى پياپى كه در اين عالم مرحمت فرموده و بذر رحمت‌هاى عوالم ديگر است برخوردار نمىشوى . اين همه انبيا و اولياء خدا تو را دعوت كردند به خوان نعمت و مهمان‌خانهء الهى ، نپذيرفتى و با يك وسوسهء خنّاس و القاء شيطانى همه را كنار گذاشتى . محكمات كتاب خدا و متواترات احاديث انبيا و اوليا و ضروريات عقول عقلا و براهين قطعيهء حكما را فداى خطرات شيطانى و هواهاى نفسانى كردى . اى واى به حال من و تو از اين غفلت و كورى و كرى و جهالت !\r\n\r\n","description":"","footnote":"","page_name":" 170 ","page_number":186},
  {"content":"\r\n\r\n\r\nفصل در عصبيت‌هاى اهل علم است\r\nيكى از عصبيت‌هاى جاهليت ايستادگى در مطالب علميه است و حمايت كردن از حرفى است كه از خودش يا معلمش يا شيخش صادر شده ، نه براى اظهار حق و ابطال باطل . معلوم است اين عصبيت از جهاتى زشت‌تر و از حيثياتى نارواتر است از ساير عصبيت‌ها : يكى از جهت متعصّب ؛ زيرا كه اهل علم ، كه بايد مربى بنى نوع بشر باشد و شاخهء شجرهء نبوت و ولايت است و به وخامت امور مطّلع و عواقب اخلاق فاسده را مىداند ، اگر خداى نخواسته خود عصبيت جاهليت داشته باشد و متصف به صفات رذيلهء شيطانيه باشد ، حجت بر او تمام‌تر و مورد مؤاخذه بيشتر واقع گردد .\r\nكسى كه خود را معرفى كند به اين‌كه چراغ هدايت مردم و شمع محفل انس و راهنماى سعادت و معرِّف طرق آخرت است ، اگر خداى نخواسته عامل به قول خود نباشد و باطنش با ظاهر مخالف باشد ، در زمرهء اهل ريا و نفاق به حساب آيد و از علماى سوء و عالم بلاعمل است كه جزاى آن بزرگ‌تر و عذاب آن اليم‌تر است ؛ و مثل آنها را در قرآن كريم ذكر فرموده :  بِئْسَ مَثَلُ الْقَوْمِ الَّذِينَ كَذَّبُوا بِآياتِ اللَّهِ وَ اللَّهُ لا يَهْدِي الْقَوْمَ الظَّالِمِينَ  « 1 » .\r\nپس ، بر اهل علم خيلى لازم است كه اين مقامات را حفظ كنند و خود را كاملًا از اين مفاسد پاك كنند تا هم اصلاح آنها شود و هم اصلاح جامعه را كرده وعظ آنها مؤثر گردد و پند آنها در قلوب موقعيت پيدا كند .\r\nفسادِ عالِم موجب فساد امت شود ، و معلوم است فسادى كه مادهء فسادهاى ديگر شود و خطيئه‌اى كه خطيئات ديگر زايد ، بالاتر و بزرگ‌تر است پيش ولىّ النعم از فساد جزئى غير متعدى .\r\n\r\n\r\n","description":"","footnote":"\r\n( 1 ) - « چه بد است مثل گروهى كه آيات خدا را دروغ پنداشتند و خداوند گروه ستمگران را راهنمايى نخواهد كرد » . ( الجمعة ( 62 ) : 5 )\r\n","page_name":" 171 ","page_number":187},
  {"content":"\r\n\r\nو يكى ديگر [ از 
  ] جهات قباحت و وقاحت اين خُلق در اهل علم از ناحيهء خود علم است . زيرا كه اين عصبيت خيانت به علم و حق ناشناسى از آن است ؛ و كسى كه حامل بار اين امانت گرديد و مخلّع به اين خلعت شد ، بايد حفظ حرمت آن را بنمايد و آن را صحيح و سالم به صاحبش تحويل دهد ؛ و اگر تعصب جاهليت كند ، البته خيانت به آن كرده و ظلم و تعدى نموده ، و اين خود خطيئهء عظيمه‌اى است .\r\nو يكى ديگر از جهات قباحت آن از ناحيهء طرف است . زيرا كه طرف آن در مباحث علمى اهل علم است ، و او از ودايع الهيه و حفظ حرمتش لازم و هتك آن از حرمات الهيه و موبقات عظيمه است . و عصبيت‌هاى بىموقع گاه باعث شود كه انسان مبتلا به هتك حرمت اهل علم شود . پناه مىبرم به خداى تعالى از اين خطيئهء بزرگ .\r\nو يكى ديگر از ناحيهء متعصَّب‌له است ، كه استاد و شيخ انسان است ، كه البته موجب عقوق شود . زيرا كه مشايخ عظام و اساطين كرام - نضّر اللَّه وجوههم - « 1 » طرفدارى حق را مايل و از باطل گريزان ، و سخط كنند بر كسى كه براى عصبيت جاهليت حق كُشى كند و ترويج باطل كند . و البته عقوق روحانى بالاتر است از عقوق جسمانى ، و حق ولادت روحانيه بالاتر است از حق ولادت جسمانيه .\r\nپس بر اهل علم - زَادَهُمْ اللَّه شَرَفاً وَعَظَمَةً « 2 » - لازم و حتم است كه خود را از مفاسد اخلاقى و اعمالى مبرا نمايند ، و به حليهء اعمال حسنه و اخلاق كريمه مزيّن نمايند ؛ و خود را از منصب شريفى كه حق تعالى به آنها مرحمت فرموده منخلع ننمايند ، كه خسران آن را جز خداى تعالى كسى نداند . والسلام .\r\n\r\n\r\n","description":"","footnote":"\r\n( 1 ) - « خداوند چهره‌هاى ايشان را زيبا گرداند » .\r\n( 2 ) - « كه خداوند بر شرف و عظمت آنها بيفزايد » .\r\n","page_name":" 172 ","page_number":188},
  {"content":"\r\n\r\n\r\nحديث نهم نفاق\r\n
  ] الحديث التاسع : بالسَّنَدِ الْمتَّصلِ إلى ثِقَةِ الإِسْلامِ مُحَمَّدِ بْنِ يَعْقُوبَ الكُلَيْني ، عَنْ مُحَمَّدِ بْنِ يَحْيَى ، عَنْ أَحْمَدَ بْنِ مُحَمَّدِ بْنِ عِيسَى ، عَنْ مُحَمَّدِ بْنِ سِنَانٍ ، عَنْ عَوْنٍ الْقَلَانِسِي ، عَنِ ابْنِ أَبِي يَعْفُورٍ ، عَنْ أَبِي عَبْدِاللَّهِ - عليه السلام - قَالَ : «\r\nمن لقي المسلمين بوجهين و لسانين ، جاء يوم القيامة و له لسانان من نار » « 1 » .\r\nترجمه : « حضرت صادق - سلام اللَّه عليه - فرمود : \" كسى كه ديدار كند مسلمانان را به دورو و دو زبان ، بيايد روز قيامت و حال اين‌كه از براى اوست دو زبان آتشى \" » .\r\nشرح : معنى « دورويى » بين مسلمانان آن است كه انسان ظاهر حال و صورت ظاهرش را به آنها طورى نمايش دهد كه باطن قلب و سريره‌اش به خلاف اوست . مثلًا در ظاهر نمايش دهد كه من از اهل مودّت و محبت شما هستم و با شما صميميت و خلوص دارم ، و در باطن به خلاف آن باشد ؛ و در نزد آنها معاملهء دوستى و محبت كند ، و در غياب آنها غير آن باشد .\r\nو معنى « دو زبانى » آن است كه با هر كس ملاقات كند از او تعريف كند و مدح نمايد يا اظهار دوستى و چاپلوسى كند ، و در غياب او به تكذيب او و غيبتش قيام كند . بنابراين تفسير ، صفت اوّل نفاقِ عملى است ، و صفت دوم نفاقِ قولى است . و شايد كه حديث\r\n\r\n\r\n","description":"","footnote":"\r\n( 1 ) - الكافي ، ج 2 ، ص 343 ، « كتاب الإيمان و الكفر » ، « باب ذي اللسانين » ، حديث 1 ؛ وسائل الشيعة ، ج 12 ، ص 256 ، « كتاب الحجّ » ، « أبواب أحكام العشرة » ، باب 143 ، حديث 1 .\r\n","page_name":" 173 ","page_number":189},
  {"content":"\r\n\r\nشريف اشاره باشد به صفت زشت نفاق ؛ و چون اين دو صفت از اظهر صفات و اخص خواص منافقان است ، به ذكر آنها بالخصوص پرداخته . و نفاق يكى از رذائل نفسانيه و ملكات خبيثه است كه اينها آثار آن است ؛ و از براى آن درجات و مراتبى است . و ما ان‌شاءاللَّه در ضمن چند فصل به ذكر مراتب و مفاسد آن و علاج آن به قدر مقدور مىپردازيم .\r\n\r\nفصل در بيان مراتب نفاق است\r\nبدان‌كه از براى نفاق و دورويى ، مثل ساير اوصاف و ملكات خبيثه يا شريفه ، درجات و مراتبى است در جانب شدت و ضعف . هر يك از اوصاف رذيله را كه انسان در صدد علاج آن برنيايد و پيروى از آن نمايد ، رو به اشتداد گذارد . و مراتب شدت رذائل چون شدت فضائل غير متناهى است .\r\nانسان اگر نفس امّاره را به حال خود واگذار كند ، به واسطهء تمايل ذاتى آن به فساد و ناملايمات عاجلهء نفسانيه و مساعدت شيطان و وسواس خنّاس ميل به فساد كند ؛ و رذائل آن در هر روز رو به اشتداد و زيادت گذارد تا آن‌جا رسد كه آن رذيله‌اى كه از آن پيروى كرده صورت جوهريهء نفس و فصل اخير آن گردد و تمام مملكت ظاهر و باطن در حكم آن درآيد . پس ، اگر آن رذيله رذيلهء شيطانيه باشد ، همچون نفاق و دورويى كه از خواص آن ملعون است - چنانچه قرآن شريف از آن خبر داده بقوله :  وَ قاسَمَهُما إِنِّي لَكُما لَمِنَ النَّاصِحِينَ  « 1 » ؛ « قسم خورد از براى حضرت آدم و حوّا - سلام اللَّه عليهما - كه من از پند دهندگان شما هستم » . با آن‌كه به خلاف آن بود - مملكتْ تسليم شيطان شود ، و صورت اخيرهء نفس و باطن ذات و جوهر آن صورتِ شيطان گردد ؛ و صورت ظاهر آن نيز در آن دنيا ممكن است صورت شيطان باشد ، گرچه در اين‌جا به صورت و شكل انسانى است .\r\n\r\n\r\n","description":"","footnote":"\r\n( 1 ) - الأعراف ( 7 ) : 21 .\r\n","page_name":" 174 ","page_number":190},
  {"content":"\r\n\r\nپس ، اگر انسان از اين صفت جلوگيرى نكند و نفس را سرخود كند ، به اندك زمان چنان مهار گسيخته شود كه تمام همت و همش را مصروف اين رذيله كند ؛ و با هركس ملاقات كند با دورويى و دوزبانى ملاقات كند ؛ و خلط و آميزش با كسى نكند جز آن‌كه آلوده باشد به كدورت دورنگى و نفاق ؛ و جز منافع شخصى و خودخواهى و خودپرستى چيزى در نظرش نباشد ؛ و صداقت و صميميت و همت و مردانگى را به كلى زير پا نهد و در تمام كارها و حركات و سكنات دورنگى را به كار برد ، و از هيچ گونه فساد و قباحت و وقاحت پرهيز نكند . چنين شخصى از زمرهء بشريت و انسانيت دور و با شياطين محشور است .\r\nاينها كه گفته شد به حسب مراتب شدت و ضعف در خود جوهر نفاق بود ؛ و نيز به حسب متعلقْ فساد آن فرق دارد . زيرا كه گاهى نفاق كند در دين خدا ؛ و گاهى در ملكات حسنه و فضائل اخلاق ؛ و گاهى در اعمال صالحه و مناسك الهيه ؛ و گاهى در امور عاديه و متعارفات عرفيه . و همين‌طور گاهى نفاق كند با رسول خدا - صلّى اللَّه عليه و آله - و ائمهء هدى - عليهم السلام - و گاهى با اوليا و علما و مؤمنين ؛ و گاهى با مسلمانان و ساير بندگان خدا از ملل ديگر .\r\nالبته اينها كه ذكر شد در زشتى و وقاحت و قباحت فرق دارند ، گرچه تمام آنها در اصل خباثت و زشتى شركت دارند و شاخ و برگ يك شجرهء خبيثه هستند .\r\n\r\nفصل صورت ملكوتى نفاق\r\n
  ] نفاق و دورويى علاوه بر آن‌كه خود صفتى است بسيار قبيح و زشت كه انسان شرافت‌مند هيچ‌گاه متصف به آن نيست و داراى اين صفت از جامعهء انسانيت خارج ، بلكه با هيچ حيوانى نيز شبيه نيست ، و مايهء رسوايى و سرشكستگى در اين عالَم پيش اقران و امثال است ، ذلت و عذاب اليم در آخرت است ، و به‌طورى كه در حديث شريف ذكر فرموده : صورتش در آن عالَم آن است كه انسان با دو زبان از آتش محشور گردد ،\r\n\r\n","description":"","footnote":"","page_name":" 175 ","page_number":191},
  {"content":"\r\n\r\nو اسباب رسوايى او پيش خلق خدا و سرافكندگى او در محضر انبياء مرسلين و ملائكهء مقربين گردد . و شدت عذابش نيز از اين روايت مستفاد شود ، زيرا كه اگر جوهر بدنْ جوهر آتش شد ، احساس شديدتر و الم بيشتر گردد . پناه مىبرم به خدا از شدت آن .\r\nو در حديث ديگر وارد است كه رسول خدا - صلّى اللَّه عليه و آله - فرمود : « مىآيد روز قيامت آدم دورو ، در صورتى كه يكى از دو زبانش از پشت سرش خارج شده و يكى از آنها از پيش رويش ؛ و هر دو زبانْ آتش گرفته و تمام جسدش را آتش زده‌اند .\r\nپس از آن گفته شود اين است كسى كه در دنيا دورو بود و دو زبان بود ؛ معروف شود به اين روز قيامت » « 1 » . و مشمول آيهء شريفه است كه مىفرمايد :  وَ يَقْطَعُونَ ما أَمَرَ اللَّهُ بِهِ أَنْ يُوصَلَ وَ يُفْسِدُونَ فِي الْأَرْضِ أُولئِكَ لَهُمُ اللَّعْنَةُ وَ لَهُمْ سُوءُ الدَّارِ  « 2 » . سرمنشأ بسيارى از مفاسد و مهالك است كه هر يك دنيا و آخرت انسان را ممكن است به باد فنا دهد ؛ از قبيل تفتين نمودن ، كه به نصّ قرآن كريم از قتل نفس بزرگ‌تر است « 3 » ؛ و مثل نميمه ، كه حضرت باقر - عليه السلام - فرمايد : «\r\nمحرمة الجنة على القتاتين المشائين بالنميمة » « 4 »\r\n. يعنى : « حرام است بهشت بر سخن چين‌هايى كه كارشان آن باشد كه راه روند در نميمه و سخن‌چينى » ؛ و مثل غيبت ، كه شديدتر است از زنا به فرمودهء پيغمبر « 5 » - صلّى اللَّه عليه\r\n\r\n\r\n","description":"","footnote":"\r\n( 1 ) - قَالَ رَسُولُ اللَّه صلى الله عليه و آله و سلم : « يَجِيءُ يَوْمَ الْقِيَامَةِ ذُو الْوَجْهَيْنِ ، دَالِعاً لِسَانُهُ فِي قَفَاهُ وَآخَرُ مِنْ قُدَّامِهِ ، يَلْتَهِبَانِ نَاراًحَتَّى يُلَهِّبا جَسَدَهُ . ثُمَّ يُقَالُ لَهُ : هَذَا الَّذِي كَانَ فِي الدُّنْيَا ذَا وَجْهَيْنِ وَلِسَانَيْنِ . يُعْرَفُ بِذَلِكَ يَوْمَ الْقِيَامَةِ » . ( ثواب الأعمال و عقاب الأعمال ، ص 319 ؛ وسائل الشيعة ، ج 12 ، ص 258 ، « كتاب الحجّ » ، « أبواب أحكام العشرة » ، باب 143 ، حديث 5 )\r\n( 2 ) - « و آنچه را كه خدا فرمان به پيوند آن داده مىگسلند ، و در زمين تباهى مىكنند ؛ برايشان نفرين است و منزلگاه بد » . ( الرعد ( 13 ) : 25 )\r\n( 3 ) - ( وَالْفِتْنَةُ أَشَدُّ مِنَ الْقَتْلِ ) . ( البقرة ( 2 ) : 191 )\r\n( 4 ) - الكافي ، ج 2 ، ص 369 ، « كتاب الإيمان و الكفر » ، « باب النميمة » ، حديث 2 .\r\n( 5 ) - « يَا أباذَرّ ، إيّاكَ و الغِيبَةَ ؛ فإنَّ الغِيبَةَ أشَدُّ مِنَ الزِّنَا . قُلتُ : يَا رَسُولَ اللَّه وَلِمَ ذاكَ بِأبي أنتَ وأُمّي ؟ قَالَ : لأن‌َّالرّجُلَ يَزْني فَيَتُوبُ إلى اللَّه فَيَتُوبُ اللَّه عليه ، وَالغِيبَةُ لا تُغفَرُ حَتّى يَغْفِرَها صَاحِبُها » ؛ « اى اباذر از غيبت بپرهيز ، به‌درستى كه غيبت بدتر از زناست . گفتم : \" اى پيامبر خدا ، پدرم و مادرم به فدايت از چه سبب چنين است . \" فرمود : زيرا كه مردى كه زنا كرد ، بسا كه توبه نمايد ، پس خداوند بر او ببخشايد ، اما غيبت بخشيده نخواهد شد تا آن كس كه غيبت او را كرده‌اند از آن درگذرد » . ( بحار الأنوار ، ج 74 ، ص 89 )\r\n","page_name":" 176 ","page_number":192},
  {"content":"\r\n\r\nو آله - و مثل ايذاء مؤمن و سبّ او و هتك ستر و كشف سرّ او ، و غير اينها كه هر يك از آنها براى هلاكت انسان سببى مستقل است .\r\nو بدان‌كه داخل است در نفاق و دورويى كنايات و اشارات و غمز و لمزهايى كه بعضى نسبت به بعضى دارند ، با آن‌كه در مقابل آنها اظهار دوستى و صميميت كنند . و انسان بايد خيلى مواظبت از حال خود كند و در اطوار و اعمال خود دقيق شود كه مكايد نفس و دام‌هاى شيطان خيلى دقيق است و كمتر شخصى مىتواند از آن نجات پيدا كند .\r\nممكن است انسان با يك اشاره در غير موقع يا يك كنايهء بىجا از اهل دورويى و دو زبانى به شمار آيد . و شايد انسان تا آخر عمر مبتلاى به اين رذيله باشد و خود را صحيح و سالم و پاك و پاكيزه پندارد .\r\nپس ، انسان بايد مثل طبيب دلسوز حاذقى و پرستار شفيق مطلعى از حالات نفس و اعمال و اطوار خود مواظبت كند ؛ و هيچ‌گاه از مراقبت كوتاهى نكند و بداند كه هيچ مرضى از امراض قلبيه مستورتر نيست و در عين حال كُشنده‌تر نيست ؛ و هيچ پرستارى نبايد شفيق‌تر و دلسوزتر از انسان به خودش باشد .\r\n\r\nفصل در علاج نفاق است\r\nبدان‌كه علاج اين خطيئهء بزرگ و نقص عظيم دو چيز است : يكى تفكر در مفاسدى كه مترتب بر اين رذيله است : چه در اين دنيا كه اگر انسان به اين صفت معرفى شد ، از انظار مردم مىافتد و رسواى خاص و عام مىشود و بىآبرو پيش همهء اقران و امثال مىگردد و از مجالس خود طردش كنند و از محافل انس باز ماند ، و از كسب كمالات و رسيدن به مقاصد باز ماند . و انسان با شرف و وجدان بايد خود را از اين ننگ شرف‌سوز پاك كند كه گرفتار اين ذلت‌ها و خوارىها نگردد . و چه در عالَم ديگر كه\r\n\r\n","description":"","footnote":"","page_name":" 177 ","page_number":193},
  {"content":"\r\n\r\nعالَم كشف اسرار است ، و هر چه را در اين عالَم از نظر مردم پوشانيد در آن‌جا نتواند مستور كرد . و در آن‌جا مشوَّه‌الخلقة با دو زبان از آتش محشور گردد و با منافقان و شياطين معذب شود .\r\nپس ، انسان عاقل كه اين مفاسد را ديد و از براى اين خُلق جز زشتى و پليدى نتيجه‌اى نديد ، بر خود حتم و لازم كند كه اين صفت را از خود دور كند ، و وارد شود در مرحلهء عمل كه طريقهء ديگر علاج نفس است . و آن‌چنان است كه انسان مدتى با كمال دقت مواظبت كند از حركات و سكنات خود و كاملًا مداقه در اعمال خويش كند ، و بر خلاف خواهش و آرزوى نفس اقدام كند و مجاهده نمايد ؛ و اعمال و اقوال خود را در ظاهر و باطن خوب كند و تظاهرات و تدليسات را عملًا كنار گذارد ؛ و از خداى متعال در خلال اين احوال توفيق طلب كند كه او را بر نفس امّاره و هواهاى آن مسلط كند و در اين اقدام و علاج با او همراهى فرمايد . خداوند تبارك و تعالى فضل و رحمتش بر بندگان بىپايان است ، و هر كس به سوى او و اصلاح خود قدمى بردارد ، با او مساعدت فرمايد و از او دستگيرى نمايد . و اگر چندى بدين حال باشد ، اميد است كه نفسْ صفا پيدا كند و كدورت نفاق و دورويى از او زائل گردد و آيينهء قلب و باطنش از اين رذيله پاك و پاكيزه گردد و مورد الطاف حق و رحمت ولىّالنعمة حقيقى گردد ؛ زيرا كه مبرهن « 1 » است و به تجربه نيز پيوسته است كه نفس تا در اين عالَم است از اعمال و افعال صادره از خود منفعل مىگردد ، چه اعمال صالحه و چه فاسده ؛ در هر يك از اعمالْ در نفس اثرى حاصل شود : اگر عمل نيكو و صالح است ، اثر نورانى كمالى ؛ و اگر به خلاف آن است ، اثر ظلمانى ناقص در آن حاصل شود تا يكسره قلب يا نورانى شود يا ظلمانى و منسلك در سلك سعدا شود يا اشقيا . پس ، تا در اين دار عمل و منزل زراعت هستيم ، با اختيار خود مىتوانيم قلب را به سعادت يا شقاوت كشانيم و رهين اعمال و افعال خود هستيم .\r\n  فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَ مَنْ يَعْمَلْ مِثْقالَ ذَرَّةٍ شَرًّا يَرَهُ   « 2 » .\r\n\r\n\r\n","description":"","footnote":"\r\n( 1 ) - ر . ك : الحكمة المتعالية ، ج 9 ، ص 290 - 296 .\r\n( 2 ) - « پس هر آن‌كه به سنگينى دانه‌اى خُرد كار نيكى انجام دهد آن را خواهد ديد . و هر آن‌كه به سنگينى دانه‌اى خُرد كار بدى انجام دهد آن را خواهد ديد » . ( الزلزلة ( 99 ) : 7 - 8 )\r\n","page_name":" 178 ","page_number":194},
  {"content":"\r\n\r\n\r\nفصل در بيان بعض اقسام نفاق است\r\nبدان اى عزيز ، كه يكى از مراتب نفاق و دورويى و دوزبانى نفاق با خداوند متعال و دورويى كردن با مالك الملوك و ولىّالنعم است ، كه ما در اين عالم مبتلاى به آن هستيم و از آن غافليم ؛ و پرده‌هاى ضخيم جهل و نادانى و حجاب‌هاى ظلمانى خودخواهى و حبّ دنيا و نفس به‌طورى آن را به ما مستور كرده كه بعيد است تا پس از كشف سراير و رفع حجب و كوچ كردن از عالم طبيعت و رخت بستن از دار غرور و نشئهء غفلت‌انگيز تنبّه بر آن پيدا كنيم . اكنون به خواب غفلت فرو رفته و سكر طبيعت و مستى هواى و هوس ما را گرفته و تمام زشتىها و اخلاق و اعمال و اطوار فاسده را در نظر ما خوب و زيبا جلوه مىدهد . يك وقت هم كه از خواب بيدار شويم و از اين مستى و سرگرمى به خود آييم ، كار از دست رفته و در زمرهء منافقان و دورو و دو زبانان محشور شده با دو زبان از آتش يا دو صورت مشوّه زشت محشور شويم ؛ و هرچه فرياد كنيم :  رَبِّ ارْجِعُونِ  « 1 » ، كَلّا جواب آيد .\r\nو اين دورويى چنان است كه من و تو در تمام مدت عمر اظهار كلمهء توحيد و دعوى اسلام و ايمان ، بلكه محبت و محبوبيت ، مىكنيم ؛ هر كدام هر قدر اشتها داريم دعوى مىكنيم : اگر از عامه خلق و عوام هستيم ، دعوى اسلام و ايمان يا زهد و خلوص كنيم و اگر از اهل علم و فقاهت هستيم دعوى كمال اخلاص و ولايت و خلافت رسول كنيم ، و متشبّث مىشويم به‌قول منقول از رسول اكرم صلّى اللَّه عليه وآله : «\r\nاللهم ارحم خلفائي » « 2 »\r\nو قول صاحب الأمر روحى له الفداء : «\r\nإنهم حجتي » « 3 »\r\n، و ساير اقوال منقوله از\r\n\r\n\r\n","description":"","footnote":"\r\n( 1 ) - « پروردگارا ، مرا باز گردان » . ( المؤمنون ( 23 ) : 99 )\r\n( 2 ) . « بار الها ، جانشينان مرا مورد رحمت خويش قرار ده » . ( من لا يحضره الفقيه ، ج 4 ، ص 302 ، حديث 915 ؛ وسائل الشيعة ، ج 27 ، ص 91 ، « كتاب القضاء » ، « أبواب صفات القاضي » باب 8 ، حديث 50 )\r\n( 3 ) - « همانا ايشان حجت من هستند » . ( كمال الدين ، ص 484 ، حديث 4 ؛ وسائل الشيعة ، ج 27 ، ص 140 ، « كتاب القضاء » ، « أبواب صفات القاضي » ، باب 11 ، حديث 9 )\r\n","page_name":" 179 ","page_number":195},
  {"content":"\r\n\r\nائمهء هدى - سلام اللَّه عليهم - در شأن علما و فقها . و اگر از اهل علوم عقليه هستيم ، دعوى ايمان حقيقى برهانى و خود را صاحب علم اليقين و عين اليقين و حق اليقين دانيم و ديگر مردم را ناقص العلم و الايمان شماريم ، و آيات قرآنى و احاديث شريفه را در شأن خود فرو خوانيم . و اگر از اهل عرفان و تصوفيم ، دعوى معارف و جذبه و محبت و فناء فى اللَّه و بقاء باللَّه و ولايت امر ، و هر چه از اين مقوله الفاظ جالب در نظر آيد مىنماييم . و همين‌طور هر طايفه‌اى از ما به زبان قال و ظهور حالْ دعوى مرتبه‌اى از براى خود كند و نمايش حقيقتى از حقايق رايجه را دهد .\r\nپس ، اگر اين ظاهر با باطن موافق شد و اين علن با سرّ مطابق افتاد و در اين دعوى صادق و مصدَّق بود ، هَنيئاً له و لأربابِ النَعيم نَعيمهم « 1 » . و الّا اگر مثل نويسنده روسياه زشت مشوّه الخلقه باشد ، بداند كه از زمرهء منافقان و در سلك دورويان و دوزبانان است ؛ و به علاج خود قيام كند و تا فرصت از دست نرفته براى حال بدبختى خود و روز ذلت و ظلمت خود فكرى نمايد .\r\nاى عزيز مدعى اسلام ، در حديث شريف كافى از حضرت رسول - صلّى اللَّه عليه و آله - منقول است : «\r\nالمسلم من سلم المسلمون من يده و لسانه » « 2 »\r\n. « مسلمان كسى است كه مسلمانان سالم باشند از دست و زبان او » . چه شده است كه من و تو به هر اندازه كه قدرت داشته باشيم و دستمان برسد آزار زيردستان را روا مىداريم و از ايذا و ظلم به آنها مضايقه نداريم ؛ و اگر با دست نتوانستيم آزارشان كنيم ، با تيغ زبان در حضور آنها ، و گرنه در غيابْ اشتغال به كشف اسرار و هتك استار آنها پيدا مىكنيم و به تهمت و غيبتشان مىپردازيم . پس ، ما كه مسلمانان از دست و زبانمان سالم نيستند ، دعوى اسلاميتمان مخالف با حقيقت و قلبمان مخالف با علنمان است ؛ پس در زمرهء منافقان و دورويانيم .\r\n\r\n\r\n","description":"","footnote":"\r\n( 1 ) - « بر او و دارندگان نعمت نعمتشان گوارا باد » .\r\n( 2 ) - الكافي ، ج 2 ، ص 235 ، « كتاب الإيمان و الكفر » ، « باب المؤمن و علاماته و صفاته » ، حديث 19 ؛ وسائل الشيعة ، ج 12 ، ص 278 ، « كتاب الحجّ » ، « أبواب أحكام العشرة » ، باب 152 ، حديث 1 . ( حديث مطابق نسخه وسائل است )\r\n","page_name":" 180 ","page_number":196},
  {"content":"\r\n\r\nاى مدعى ايمان و خضوع قلب ، در بارگاه ذوالجلال اگر تو به كلمهء توحيد ايمان دارى و قلبت يكىپرست و يكىطلب است و الوهيت را جز براى ذات خداى تعالى ثابت ندانى ، اگر قلبت موافق با ظاهرت است و باطنت موافق با دعويت است ، چه شده است كه براى اهل دنيا اين‌قدر قلبت خاضع است ؟ چرا پرستش آنها را مىكنى ؟ جز اين است كه آنها را مؤثر در اين عالَم مىدانى و ارادهء آنها را نافذ و زر و زور را مؤثر مىدانى ؟ چيزى را كه كاركن در اين عالم نمىدانى ارادهء حق تعالى است . پيش تمام اسباب ظاهرى خاضعى ، و از مؤثر حقيقى و مسبب جميع اسباب غافل - با همه حال دعوى ايمان به كلمهء توحيد مىكنى ! پس ، تو نيز از زمرهء مؤمنان خارج و در سلك منافقان و دوزبانان محشورى .\r\nو اى مدعى زهد و اخلاص ، اگر تو مخلص هستى و براى خدا و دار كرامت او زهد از مشتهيات دنيا مىكنى ، چه شده است كه از مدح و ثناى مردم ، كه فلان اهل صلاح و سداد است ، اين‌قدر خوشحال مىشوى و در دل غنج و دلال مىكنى ، و براى هم‌نشينى با اهل دنيا و زخارف آن جان مىدهى ، و از فقرا و مساكين فرار مىكنى ؟ پس ، بدان‌كه اين زهد و اخلاص حقيقى نيست . زهد از دنيا براى دنياست ، و قلبت خالص از براى حق نيست ، و در دعواى خود كاذبى و از دورويان و منافقانى .\r\nو اى مدعى ولايت از جانب ولىّاللَّه و خلافت از جانب رسول اللَّه - صلّى اللَّه عليه وآله - اگر مطابق حديث شريف احتجاج هستى «\r\nصائنا لنفسه ، حافظا لدينه ، مخالفا على هواه ، مطيعا لأمر مولاه » « 1 »\r\n. و اگر برگ شاخهء ولايت و رسالتى و مايل به دنيا نيستى ، و مايل به قرب سلاطين و اشراف و منزجر از مجالست با فقرا نيستى ، اسمت مطابق با مسمّى و از حجج الهيه در بين مردم هستى ، و الّا در زمرهء علماء سوء و در زمرهء منافقان ، و از طوايف ديگر كه ذكر شد حالت بدتر و عملت زشت‌تر و روزگارت تباه‌تر است ، زيرا كه حجت بر علما تمام‌تر است .\r\nو اى مدعى حكمت الهى و علم به حقايق و مبدأ و معاد ، اگر عالم به حقايق و ربط\r\n\r\n\r\n","description":"","footnote":"\r\n( 1 ) - « هر كس از فقيهان كه خود نگهدار ، نگاهبان دين خود ، مخالف هواى نفس ، فرمانبر مولاى خويش باشدمردم مىتوانند از او تقليد كنند » . ( الاحتجاج ، ج 2 ، ص 511 ، « باب احتجاجات الإمام الحسن العسكرى عليه السلام » ) .\r\n","page_name":" 181 ","page_number":197},
  {"content":"\r\n\r\nاسباب و مسبباتى ، و اگر راستى عالِم به صور برزخيه و احوال بهشت و دوزخى ، بايد آرام نداشته باشى و تمام اوقات خود را صرف تعمير عالَم باقى نمايى و از اين عالم و مشتهيات آن فرار كنى .\r\nتو مىدانى كه چه مصيبت‌ها در پيش است و چه ظلمت‌ها و عذاب‌هاى طاقت‌فرسايى در جلو است ، پس چرا از حجاب الفاظ و مفاهيم قدمىبيرون نگذاشتى و ادله و براهين حكميه در دلت به قدر بال مگسى تأثير نكرده ؟ پس با اين حال بدان‌كه از زمرهء مؤمنين و حكما خارج و در صف منافقان محشورى . و واى به حال كسى كه صرف عمر و همت در علوم مابعدالطبيعه كرده و سكر طبيعت نگذاشت لااقل يكى از حقايق در قلب او وارد شود .\r\nاى مدعى معرفت و جذبه و سلوك و محبت و فنا ، تو اگر براستى اهل اللَّه و از اصحاب قلوب و اهل سابقهء حُسنايى ، هَنيئاً لَكَ ؛ ولى اين‌قدر شطحيات و تلوينات و دعوىهاى جزاف ، كه از حب نفس و وسوسهء شيطان كشف مىكند ، مخالف با محبت و جذبه است : «\r\nإن أوليائي تحت قبابي لا يعرفهم غيري » « 1 »\r\n. تو اگر از اولياى حق و محبين و مجذوبينى ، خداوند مىداند ؛ به مردم اين‌قدر اظهار مقام و مرتبت مكن ، و اين‌قدر قلوب ضعيفهء بندگان خدا را از خالق خود به مخلوق متوجه مكن و خانهء خدا را غصب مكن .\r\nبدان‌كه اين بندگان خدا عزيزند و قلوب آنها پرقيمت است ؛ بايد صرف محبت خدا شود ؛ اين‌قدر با خانهء خدا بازى مكن و به ناموس او دست درازى مكن : فإِنَّ لِلْبَيْتِ رَبّاً « 2 » . پس اگر در دعوى خود صادق نيستى ، در زمرهء دورويان و اهل نفاقى . بگذرم ، و بيش از اين طول كلام سزاوار من روسياه نيست .\r\nاى نفس لئيم نويسنده كه اظهار مىكنى بايد فكرى براى روز سياه كرد و از اين بدبختى بايد خود را نجات داد ، اگر راست مىگويى و قلبت با زبانت همراه است و سرّ و علنت موافق است ، چرا اين‌قدر غافلى و قلبت سياه و شهوات نفسانيه بر تو غالب است و\r\n\r\n\r\n","description":"","footnote":"\r\n( 1 ) - « همانا اولياى من زير قبّه‌هاى منند ، جز من كسى آنان را نمىشناسد » . ( إحياء علوم الدين ، ج 4 ، ص 516 )\r\n( 2 ) - « همانا اين خانه صاحبى دارد » . سخن عبدالمطلب در جواب ابرهه كه براى تخريب خانهء كعبه آمده بود . ( بحار الأنوار ، ج 15 ، ص 145 ، « تاريخ نبيّنا » ، باب 1 ، حديث 78 ؛ السيرة النبوية ، ابن هشام ، ج 1 ، ص 51 )\r\n","page_name":" 182 ","page_number":198},
  {"content":"\r\n\r\nهيچ در فكر سفر پرخطر مرگ نيستى . عمرت گذشت و دست از هوى و هوس بر نداشتى ؛ عمرى را در شهوت و غفلت و شقاوت گذراندى . عن قريب اجل مىرسد و پايبند و گرفتار اعمال و اخلاق زشت و ناهنجار خودى . تو خود واعظ غير متعظى و در زمرهء منافقان و دورويانى ؛ و بيم آن است كه اگر به اين حال بگذرى ، با دو زبان از آتش و دو صورت از آتش محشور شوى .\r\nخداوندا ، ما را از اين خواب طولانى بيدار كن ؛ و از مستى و بىخودى هشيار فرما ؛ و دل ما را به نور ايمان صفا بده ؛ و به حال ما ترحّم فرما ؛ ما مرد اين ميدان نيستيم ، تو خود ما را دستگيرى نما و از چنگال شيطان و هواى نفس نجات بده . بِحَقِّ أوْلِيائكَ مُحَمّدٍ وَآلِهِ الطّاهِرِينَ ، صلوات اللَّه عليهم أجمعين .\r\n\r\n","description":"","footnote":"","page_name":" 183 ","page_number":199},
  {"content":"\r\n . \r\n","description":"","footnote":"","page_name":" 184 ","page_number":200},
  {"content":"\r\n\r\n\r\nحديث دهم هواى نفس و طول امل\r\n
  ] الحديث العاشر : بِالأَسْنادِ المُتَّصِلَةِ إلى رَئيسِ الْمُحَدِّثينَ ، مُحَمَّدِ بْنِ يَعْقُوبَ - رضوان اللَّه عليه - عَن الْحُسَيْنِ بْنِ مُحَمَّدٍ ، عَنْ مُعَلَّى بْنَ مُحَمَّدٍ ، عَنِ الْوَشَّاءِ ، عَنْ عَاصِمِ بْنِ حُمَيْدٍ ، عَنْ أَبِي حَمْزَةَ ، عَنْ يَحْيَى بْنِ عُقَيْلٍ قَالَ : قَالَ أَمِيرُ الْمُؤمِنِينَ عليه السلام :\r\n« إنما ( إني ن . خ ) أخاف عليكم اثنتين : إتباع الهوى ، وطول الأمل . أما اتباع الهوى فإنه يصد عن الحق و أما طول الأمل ، فينسي ( فإنه ينسي ن . خ ) الآخرة » « 1 » .\r\nترجمه : « يحيى بن عقيل گفت : فرمود امير المؤمنين عليه السلام : \" همانا نترسم من بر شما مگر دو چيز را : پيروى هوى ، و درازى اميد . امّا پيروى هوى ، پس همانا او باز مىدارد از حق ؛ و اما درازى اميد ، پس از ياد مىبرد آخرت را \" » .\r\nشرح : « هوى » به حسب لغت دوست داشتن و اشتهاست ؛ و فرقى در متعلق نكند ، خواه چيز خوب ممدوحى باشد يا زشت مذمومى « 2 » . ولى غالب استعمالات آن در مشتهيات مذمومه است : يا براى آن‌كه غالباً نفس مايل است به هوس‌رانى و شهوات مذمومه ؛ يا براى آن‌كه به حسب مقتضاى طبيعتْ نفس مايل است به شهوات باطله و هواهاى نفسانيه اگر مهار عقل و شرع نباشد . و اما احتمال حقيقت شرعيه چنانچه\r\n\r\n\r\n","description":"","footnote":"\r\n( 1 ) - الكافي ، ج 2 ، ص 335 ، « كتاب الإيمان و الكفر » ، « باب اتّباع الهوى » ، حديث 3 ؛ الوافي ، ج 5 ، ص 902 ، حديث 4 ؛ وسائل الشيعة ، ج 16 ، ص 58 ، « كتاب الجهاد » ، « أبواب جهاد النفس » ، باب 81 ، حديث 2 .\r\n( 2 ) - الصحاح ، ج 6 ، ص 2537 ؛ مفردات ألفاظ القرآن ، ص 849 ؛ مرآة العقول ، ج 10 ، ص 310 .\r\n","page_name":" 185 ","page_number":201},
  {"content":"\r\n\r\nبعضى محققين فرمودند « 1 » ، بعيد است .\r\nو « صدّ » از شىء به معناى منع و اعراض و صَرف از آن آمده « 2 » و همه مناسب است .\r\nولى اين‌جا به معنى منع و صَرف است ، زيرا كه « صدّ » به معناى « اعراض » ، لازم است .\r\nما ان شاء اللَّه در ضمن دو مقام به ذكر فساد اين دو خصلت و كيفيت منع اوّل از حق ، و از ياد بردن دوم آخرت را مىپردازيم . و از خدا توفيق مىطلبيم .\r\n\r\nمقام اوّل در ذمّ اتّباع هواى نفس\r\nو در آن چند فصل است :\r\n\r\nفصل : در بيان آن‌كه انسان در ابتداء امر حيوان بالفعل است\r\nبدان‌كه نفس انسانى گرچه به يك معنى ، كه اكنون ذكر آن از مقصود ما خارج است ، مفطور بر توحيد بلكه جميع عقايد حقه است ولى از اوّل ولادت آن در اين نشئه و قدم گذاشتن در اين عالَم ، با تمايلات نفسانيه و شهوات حيوانيه نشو و نما كند ؛ مگر كسى كه مؤيَّد من عنداللَّه باشد و حافظ قدسى داشته باشد . و آن چون از نوادِر وجود است ، جزو حساب ما نيايد ؛ ما متعرض حال نوع هستيم .\r\nو در مقام خود مبرهن است كه انسان در اوّل پيدايش ، پس از طى منازلى ، حيوان ضعيفى است كه جز به قابليت انسانيّتْ امتيازى از ساير حيوانات ندارد . و آن قابليّتْ ميزان انسانيت فعليه نيست .\r\nپس ، انسان حيوانى بالفعل است در ابتداى ورود در اين عالم ؛ و در تحت هيچ ميزان جز شريعت حيوانات ، كه ادارهء شهوت و غضب است ، نيست . و چون اين اعجوبهء دهر ذات جامع يا قابل جمعى است ، از اين جهت براى ادارهء آن دو قوّه صفات شيطانى را از\r\n\r\n\r\n","description":"","footnote":"\r\n( 1 ) - مرآة العقول ، ج 10 ، ص 312 ، حديث 1 .\r\n( 2 ) - الصحاح ، ج 2 ، ص 495 ؛ لسان العرب ، ج 7 ، ص 297 ؛ مجمع البحرين ، ج 3 ، ص 83 .\r\n","page_name":" 186 ","page_number":202},
  {"content":"\r\n\r\nقبيل كذب و خديعه و نفاق و نميمه و ساير شيطنت‌هاى ديگر نيز به كار مىبرد ؛ و با همين سه قوّه ، كه اصول مفسدات و مهلكات است ، ترقى كند ؛ و اينها نيز در او نموّ و ترقى روزافزون نمايند . و اگر در تحت تأثير مربى و معلمى واقع نشود ، پس از رسيدن به حد رشد و بلوغ يك حيوان عجيب و غريبى شود كه در هر يك از شؤون مذكوره گوى سبقت از ساير حيوانات و شياطين ببرد ، و از همه قوىتر و كامل‌تر در مقام حيوانيت و شيطنت شود . و اگر بر همين حال روزگار بر او بگذرد ، و جز تبعيت هواىِ نفس در شؤون ثلاثه نكند ، هيچ‌يك از معارف الهيه و اخلاق فاضله و اعمال صالحه در او بروز نكند ؛ بلكه جميع انوار فطريهء او نيز خاموش گردد .\r\nپس ، تمام مراتب حق كه از اين سه مقام كه ذكر شد ، يعنى معارف الهيه و اخلاق و ملكات فاضله و اعمال صالحه ، خارج نيست ، زير پاى هواهاى نفسانيه پايمال گردد ، و متابعت از تمايلات نفسانيه و ملايمات حيوانيه نگذارد در او حق به هيچ‌يك از مراتب جلوه كند ، و كدورت و ظلمت هواى نفس تمام انوار عقل و ايمان را خاموش كند ، و ولادت ثانويه ، كه ولادت انسانيه است ، از براى او رخ ندهد ؛ و در همان حال بماند و ممنوع و مصدود از حق و حقيقت شود تا آن‌كه از اين عالم با همين حال رحلت كند . و در آن عالَم ، كه كشف سريره شود ، خود را جز حيوان يا شيطانى نيابد ، و از انسان و انسانيت اصلًا يادى نكند ؛ و در آن حال در ظلمت‌ها و عذاب‌ها و وحشت‌هاى بىپايان بماند تا خداى تعالى چه خواهد .\r\nپس ، اين حالِ تبعيت كامل است از هواى نفس ، كه منع كامل كند از حق . و از اين‌جا مىتوان فهميد كه ميزان باز ماندن از حق متابعت هواى نفس است ؛ و مقدار بازماندن نيز متقدر شود به مقدار تبعيت . مثلًا اگر به واسطهء تعليم انبيا و تربيت علما و مربيان ، مملكت انسانيت اين انسان كذايى ، كه در اوّل ولادت با آن سه قوّه هم‌آغوش بود و با ترقى و تكامل او آنها نيز ترقى و تكامل مىكردند ، در تحت تأثير تربيت واقع شد ، و كم كم تسليم قوّهء مربيهء انبيا و اوليا - عليهم السلام - گرديد ، ممكن است چيزى بر او نگذرد جز آن‌كه قوّهء كاملهء انسانيه ، كه در او به طريق استعداد و قابليت وديعه گذاشته شده بود ، فعليت پيدا كند و ظهور نمايد و تمام شؤون و قواى مملكت برگردد به شأن\r\n\r\n","description":"","footnote":"","page_name":" 187 ","page_number":203},
  {"content":"\r\n\r\nانسانيت . شيطان ايمان آورد به دستش ؛ چنانچه در دست رسول اكرم - صلّى اللَّه عليه و آله - ايمان آورد ، فرمود : «\r\nإن شيطاني آمن بيدي » « 1 »\r\n. « شيطان من به دست من ايمان آورد » . و مقام حيوانيت او تسليم مقام انسانيتش شود ، به‌طورى كه مركب مرتاض راهوار عالم كمال و ترقى و براق آسمان پيماى راه آخرت شود و ابداً سرخودى نكند و چموشى ننمايد . و بعد از تسليم شدن شهوت و غضب به مقام عدل و شرع ، عدالت در مملكت بروز كند و حكومت عادلهء حقه تشكيل شود كه كاركن در آن و حكم‌فرماى در آن حق و قوانين حقه باشد ، و قدمى بر خلاف حق در آن گذاشته نشود و به‌كلى از باطل و جور عارى و برى گردد .\r\nپس ، همان‌طور كه ميزان در منع حق و صدّ آن اتّباع هواى نفس است ، ميزان در جلب حق و پيدايش آن متابعت شرع و عقل است . و بين اين دو منزل ، كه يكى متابعت كاملهء هواى نفس است و ديگرى متابعت مطلقهء كاملهء عقل است ، منازل غير متناهيه است ، به‌طورى كه هر قدمى كه به تبعيت هواى نفس برداشته شود ، به همان اندازه منع از حق كند و حجاب از حقيقت شود و از انوار كمال انسانيت و اسرار وجود آدميت محجوب گردد ؛ و به عكس ، هر قدمى كه بر خلاف ميل نفس و هواى آن بردارد ، به همان اندازه رفع حجاب شود و نور حق در مملكت جلوه كند .\r\n\r\nفصل در ذمّ اتّباع هوى است\r\nخداوند تبارك و تعالى در ذمّ اتّباع نفس و هواى آن فرمايد :  وَ لا تَتَّبِعِ الْهَوى فَيُضِلَّكَ عَنْ سَبِيلِ اللَّهِ  « 2 » . « پيروى هواى نفس مكن كه گمراه كند تو را از راه خدا » . و در آيهء ديگر\r\n\r\n\r\n","description":"","footnote":"\r\n( 1 ) - در بعضى مصادر « شيطاني أسلم على يدي » يا « بين يدي » آمده . ( ر . ك : تفسير القرآن الكريم ، ابن عربى ( تأويلات ، ملّا عبدالرزّاق كاشانى ) ، ج 2 ، ص 196 و 377 ) .\r\nو در بعضى ديگر مضمون اين حديث آمده . ( ر . ك : بحار الأنوار ، ج 60 ، ص 329 ؛ علم اليقين ، ج 1 ، ص 282 ؛ كنز العمّال ، ج 1 ، ص 247 )\r\n( 2 ) - ص ( 38 ) : 26 .\r\n","page_name":" 188 ","page_number":204},
  {"content":"\r\n\r\nفرمايد :  وَ مَنْ أَضَلُّ مِمَّنِ اتَّبَعَ هَواهُ بِغَيْرِ هُدىً مِنَ اللَّهِ  « 1 » . « كيست گمراه‌تر از كسى كه پيروى هواى خود كند بىراهنمايى از خدا » .\r\nو در كافى شريف سند به حضرت باقر - عليه السلام - رساند : قَالَ :\r\n« قال رسول الله صلى الله عليه و آله : يقول الله عز و جل : وعزتي و جلالي و عظمتي و كبريائي و نوري و علوي و ارتفاع مكاني لا يؤثر عبد هواه على هواي إلا شتت عليه أمره و لبست عليه دنياه و شغلت قلبه بها ، و لم أوته منها إلا ما قدرت له . وعزتي و جلالي و عظمتي و نوري و علوي و ارتفاع مكاني لا يؤثر عبد هواي على هواه إلا استحفظته ملائكتي و كفلت السماوات و الأرضين رزقه ، وكنت له من وراء تجارة كل تاجر و أتته الدنيا و هي راغمة » « 2 » .\r\n« پيغمبر - صلّى اللَّه عليه و آله و سلّم - فرمود : خداى عزّ وجلّ مىفرمايد : \" قسم به عزت و جلال و عظمت و كبريا و علوّ و ارتفاع مكانتم كه اختيار نكند بنده‌اى هواى خودش را بر هواى من ، مگر آن‌كه به تفرقه اندازم كارش را و درهم نمايم دنيايش را و مشغول فرمايم به دنيا قلبش را ، و حال آن‌كه ندهم به او از آن مگر آنچه مقدر فرمودم براى او . و به عزّت و جلال و عظمت و نور و بزرگى و رفعت مكانتم قسم است كه اختيار نكند بنده هواى مرا بر هواى خود ، مگر آن‌كه ملائكهء من حفظ كنند او را ، و متكفل شوند آسمان‌ها و زمين‌ها روزى او را ، و مىباشم من از براى او از دنبالهء تجارت هر تاجر .\r\n( يعنى من براى او تجارت كنم و روزى او رسانم ) و بيايد او را دنيا در صورتى كه منقاد و ذليل اوست \" » . يعنى با آن‌كه قلبش از او منصرف است باز به او اقبال كند ، پس خوار و ذليل پيش او باشد .\r\nو اين حديث شريف از محكمات احاديث است كه مضمونش شهادت دهد كه از سرچشمهء زلال علم خداى تبارك و تعالى است ، گو كه به حسب سند مرمىِّ به ضعف باشد . ما اكنون در صدد شرح آن نيستيم .\r\n\r\n\r\n","description":"","footnote":"\r\n( 1 ) - القصص ( 28 ) : 50 .\r\n( 2 ) - الكافي ، ج 2 ، ص 335 ، « كتاب الإيمان و الكفر » ، « باب اتّباع الهوى » ، حديث 2 .\r\n","page_name":" 189 ","page_number":205},
  {"content":"\r\n\r\nو از حضرت مولى امير المؤمنين - عليه السلام - جز اين حديث كه ما به شرح آن پرداختيم ، منقول است كه فرمود : «\r\nإن أخوف ما أخاف عليكم اثنتان : اتباع الهوى\r\n. . . » « 1 » .\r\nيعنى « همانا ترسناك‌تر چيزى كه بر شما مىترسم ، دو چيز است . . . » . بقيهء فرموده مطابق حديث ابن عقيل است . و از جناب صادق - سلام اللَّه عليه - در كافى شريف حديث شده كه فرمود : «\r\nإحذروا أهواءكم كما تحذرون أعداءكم ؛ فليس شيء أعدى للرجال من اتباع اهواءهم و حصائد ألسنتهم » « 2 »\r\n؛ « بترسيد هواهاى خودتان را همان‌طور كه مىترسيد از دشمنان خويش ؛ پس نيست چيزى دشمن‌تر از براى مردم از متابعت هواهاى خود ، و چيده‌هاى زبان‌هاى آنها » . يعنى از آنچه زبان آنها براى آنها تحصيل كند .\r\nاى عزيز ، بدان‌كه خواهش و تمناى نفس منتهى نشود به جايى و به آخر نرسد اشتهاى آن ؛ اگر انسان يك قدم دنبال آن بردارد ، مجبور شود پس از آن چند قدم بردارد ؛ و اگر با يكى از هواهاى آن همراهى كند ، ناچار شود با چندين تمناى آن همراهى كند . اگر يك در به روى خواهش نفس باز كنى ، لابدّى كه درهاى بسيارى به روى آن باز كنى . يك وقت به واسطهء يك متابعت نفس به چندين مفاسد و از آن به هزاران مهالك مبتلا شوى ، تا آن‌كه خداى نخواسته در دم آخر جميع راه حق را بر تو منسد كند ؛ چنانچه خداى تعالى در نص كتاب كريم از آن خبر داده است « 3 » . و البته امير مؤمنان و ولىّامر و مولا و مرشد و متكفل هدايت و راهنماى عايلهء انسانيت از اين خوف دارد و ترسناك است . بلكه روح مكرم رسول اكرم و ائمهء هدى - صلّى اللَّه عليه و آله و عليهم اجمعين - در اضطراب و وحشت است كه مبادا برگ‌هاى درخت نبوت و ولايت ريخته شود و خزان گردد . حضرت مىفرمايد : «\r\nتناكحوا تناسلوا ، فإني أباهي بكم الأمم و لو بالسقط » « 4 »\r\n. يعنى « زناشويى كنيد تا فرزند آوريد ؛ پس همانا من فخر مىكنم به واسطهء شما به امت‌هاى ديگر گرچه به بچهء ساقط شده » . و معلوم است كه انسان اگر\r\n\r\n\r\n","description":"","footnote":"\r\n( 1 ) - مرآة العقول ، ج 11 ، ص 157 ؛ وسائل الشيعة ، ج 15 ، ص 280 ، « كتاب الجهاد » ، « أبواب جهاد النفس » ، باب 32 ، حديث 7 .\r\n( 2 ) - الكافي ، ج 2 ، ص 335 ، « كتاب الإيمان و الكفر » ، « باب اتّباع الهوى » ، حديث 1 .\r\n( 3 ) - ر . ك : القصص ( 28 ) : 50 ؛ الروم ( 30 ) : 10 ؛ الجاثية ( 45 ) : 23 .\r\n( 4 ) - ر . ك : جامع الأخبار ، ص 272 ، حديث 5 .\r\n","page_name":" 190 ","page_number":206},
  {"content":"\r\n\r\nدر يك هم‌چو راه خوفناكى واقع شود كه بيم آن است كه انسان را به پرتگاه نيستى اندازد و اسباب عقوق و الد حقيقى او ، يعنى رسول اكرم - صلّى اللَّه عليه و آله - شود و آن سرور ، كه « رحمةً للعالمين » است ، از انسان سخطناك شود ، چقدر بدبخت است و چه مصيبت‌ها و گرفتارىها در پس پرده دارد . پس ، اگر با رسول خدا آشنايى دارى و اگر محبت مولى امير المؤمنين را دارى و دوست اولاد طاهرين آنها هستى ، قلب مبارك آنها را از ترس و اضطراب و تزلزل بيرون بياور .\r\nدر آيهء شريفه در سورهء « هود » وارد است :  فَاسْتَقِمْ كَما أُمِرْتَ وَ مَنْ تابَ مَعَكَ  « 1 » ؛ يعنى « استقامت كن و بر جاى ايست آن‌طور كه مأمورى ، با كسى كه توبه كرد با تو » . و در حديث وارد است كه جناب رسول اللَّه - صلّى اللَّه عليه و آله - فرمود : «\r\nشيبتني سورة هود لمكان هذه الآية » « 2 »\r\n؛ يعنى « پير كرد مرا سورهء هود ، براى خاطر اين آيه » . شيخ عارف كامل شاه‌آبادى - روحى فداه - فرمودند : با اين‌كه اين آيهء شريفه در سورهء « شورى » « 3 » . نيز وارد است ، ولى بدون  وَ مَنْ تابَ مَعَكَ  ، جهت اين‌كه حضرت سورهء « هود » را اختصاص به ذكر دادند براى آن است كه خداى تعالى استقامت امت را نيز از آن بزرگوار خواسته است و حضرت بيم آن داشت كه مأموريت انجام نگيرد ، و الا خود آن بزرگوار استقامت داشت . بلكه آن حضرتْ مظهر اسمِ حكيمِ « عدل » است .\r\nپس اى برادر من ، اگر تو خود را از متابعان آن حضرت مىدانى و مورد مأموريت آن ذات مقدس ، بيا و نگذار آن بزرگوار در اين مأموريت خجل و شرمسار شود به واسطهء كار زشت و عمل ناهنجار تو . تو خود ملاحظه كن اگر اولاد يا ساير بستگان تو كارهاى زشت نامناسب كنند كه با شؤون تو مخالف باشد ، چقدر پيش مردم خجل و سرشكسته مىشوى ؛ بدان‌كه رسول اكرم - صلّى اللَّه عليه و آله - و امير المؤمنين - عليه السلام - پدر حقيقى امت‌اند به نص خود آن بزرگوار كه فرمود : «\r\nأنا و علي أبوا هذه\r\n\r\n\r\n","description":"","footnote":"\r\n( 1 ) - هود ( 11 ) : 112 .\r\n( 2 ) - ر . ك : شرح فصوص الحكم ، قيصرى ، ص 529 ؛ علم اليقين ج 2 ، ص 971 ؛ شرح المنظومة ، ج 3 ، ص 625 .\r\n( 3 ) - الشورى ( 42 ) : 15 .\r\n","page_name":" 191 ","page_number":207},
  {"content":"\r\n\r\nالأمة » « 1 »\r\n. يعنى « من و على دو پدر اين امتيم » ؛ و اگر ما را در محضر ربوبيت حاضر كنند و حساب كشند در مقابل روى آن بزرگواران و از ما جز زشتى و بدى در نامهء عمل نباشد ، به آن بزرگوارها سخت مىگذرد و آنها در محضر حق تعالى و ملائكه و انبيا شرمسار شوند . پس ، ما چه ظلمىبزرگ كرديم به آنها ، و به چه مصيبتى مبتلا شديم و خداى تعالى با ما چه معامله خواهد كرد ؟\r\nپس ، اى انسان ظلوم جهول كه به خود ظلم كنى و به اولياء نعم خود ، كه جان و مال و راحت خود را در راه هدايت تو فدا كردند و با اشدّ مصيبت‌ها و ابتلا كشته شدند و زن و فرزند آنها اسير و دستگير شد - همه در راه هدايت و نجات تو - در عوض آن‌كه تشكر از زحمات آنها كنى و پاس مراحم آنها را نگاه دارى ، چنين ظلم فاحشى كنى و گمان كنى كه فقط ظلم به نفس كردى . قدرى از خواب غفلت بيدارشو و پيش نفس خود خجلت بكش ؛ و بگذار آنها را با همان ظلم‌هايى كه از اعداى دين ديدند ؛ ديگر تو كه دعوى دوستى مىكنى به آنها ظلم مكن كه ظلم از دوست و مدعى دوستى ناگوارتر است و زشت‌تر .\r\n\r\nفصل در تعداد هواهاى نفسانيه است\r\nبايد دانست كه هواهاى نفسانى بسيار مختلف و گوناگون است به حسب مراتب و متعلقات . و گاهى به قدرى دقيق است كه انسان خود نيز از آن غافل شود كه آن كيد شيطانى و هواى نفسانى است ، مگر آن‌كه او را تنبه دهند و از غفلت بيدار كنند . و با همهء اختلاف تمامت آنها در سدّ راه حق و منع طريق خدا شركت دارند ، گرچه در مراتب آن متفاوت‌اند : چنانچه اهل اهويهء باطله و اتخاذ خدايان از طلا و غير آن - چنانچه خداى تعالى از آنها خبر دهد :  أَ فَرَأَيْتَ مَنِ اتَّخَذَ إِلهَهُ هَواهُ  « 2 » . و ديگر آيات شريفه - به‌طورى از خدا بازمانند . و اهل متابعت هواهاى نفسانى و اباطيل شيطانى در ساير عقايد باطله\r\n\r\n\r\n","description":"","footnote":"\r\n( 1 ) - كمال الدين ، ص 261 ، حديث 7 ؛ معاني الأخبار ، ص 52 ، حديث 3 .\r\n( 2 ) - « پس آيا ديدى آن‌كه هوس خود را خداى خويش گرفته ؟ » . ( الجاثية ( 45 ) : 23 )\r\n","page_name":" 192 ","page_number":208},
  {"content":"\r\n\r\nيا اخلاق فاسده ، طور ديگر از حق محجوب شوند . و اهل معاصى كبيره و صغيره و موبقات و مهلكات ، به حسب درجات آن ، به نوعى از سبيل حق بازمانند . و اهل متابعت هواى نفس در مشتهيات نفسانيهء مباحه و صرف همت و كثرت اشتغال به آن ، نوع ديگر از راه حقيقت بازمانند . و اهل مناسك و اطاعات صوريه براى تعمير عالم آخرت و ادارهء مشتهيات نفسانيه و رسيدن به درجات يا خوف از عذاب و رهايى از دركات ، به‌طورى ديگر محجوب از حق و سبيل آن مانند . و اصحاب تهذيب نفس و ارتياض آن براى ظهور قدرت نفس و رسيدن به جنت صفات ، به نوعى محجوب از حق و از لقاء آن هستند . و اهل معارف و سلوك و جذبات و مقامات عارفين ، كه نظرى جز لقاء حق و وصول به مقام قرب ندارند ، نيز نوعى ديگر محجوب از حق و از تجليات خاص محروم‌اند چون در آنها نيز تلوينْ باقى و از خودى آثارى هست . پس از اين ، مراتب ديگرى است كه ذكر آن مناسب مقام نيست .\r\nپس ، هر يك از اهل مراتب مذكوره بايد تفتيش حال خود كنند و خود را از هواهاى نفسانيه پاك و پاكيزه كنند تا از سبيل حق باز نمانند و از راه سلوك حقيقت گمراه نگردند ، و ابواب رحمت و عواطف ، در هر مقامىهستند ، به روى آنها مفتوح گردد . وَاللَّه وَلِىُّ الهِدايَةِ وَالتَوْفيق .\r\n\r\nمقام دوم در بيان ذمّ طول امل است\r\nو در آن دو فصل است :\r\n\r\nفصل : در بيان آن‌كه طول امل موجب نسيان آخرت است\r\nبدان‌كه اوّل منزل از منازل انسانيت منزل يقظه و بيدارى است ؛ چنانچه مشايخ اهل سلوك در منازل سالكان بيان فرموده‌اند « 1 » . و از براى اين منزل ، چنانچه شيخِ عظيم\r\n\r\n\r\n","description":"","footnote":"\r\n( 1 ) - منازل السائرين ، ص 35 ، قسم البدايات ، باب اليقظة ؛ شرح منازل السائرين ، كاشانى ، ص 34 .\r\n","page_name":" 193 ","page_number":209},
  {"content":"\r\n\r\nالشأن شاه‌آبادى - دام ظلّه - بيان فرمودند ، ده بيت است كه اكنون در مقام تعداد آن نيستيم ؛ ولى آنچه اكنون لازم است بيان شود اين است كه انسان تا تنبه پيدا نكند كه مسافر است و لازم است از براى او سير و داراى مقصد است و بايد به طرف آن مقصد ناچار حركت كند و حصول مقصد ممكن است ، « عزم » براى او حاصل نشود و داراى اراده نگردد . و هر يك از اين امور داراى بيان و شرحى است كه به ذكر آن اگر بپردازيم ، به طول انجامد .\r\nو بايد دانست كه از موانع بزرگ اين تيقّظ و بيدارى ، كه اسباب نسيانِ مقصد و نسيانِ لزوم سير شود و اراده و عزم را در انسان مىميراند ، آن است كه انسان گمان كند وقت براى سير وسيع است ؛ اگر امروز حركت به طرف مقصد نكند ، فردا مىكند ؛ و اگر در اين ماه سفر نكند ، ماه ديگر سفر مىكند . و اين حال طول امل و درازى رجا و ظن بقا و اميد حيات و رجاء سعهء وقت انسان را از اصل مقصد ، كه آخرت است ، و لزوم سير به سوى او و لزوم اخذ رفيق و زاد طريق باز مىدارد ؛ و انسان به كلّى آخرت را فراموش مىكند و مقصد از ياد انسان مىرود . و خدا نكند كه انسان سفر دور و دراز پرخطرى در پيش داشته باشد و وقت او تنگ باشد و عُدّه و عِدّه براى او خيلى لازم باشد ، و هيچ نداشته باشد ، و با همه وصف از ياد اصل مقصد بيرون رود . و معلوم است اگر اين نسيان حاصل شد ، هيچ در فكر زاد و توشه بر نيايد و لوازم سفر را تهيه نكند ؛ و ناچار وقتى سفر پيش آيد ، بيچاره شود و در آن سفر افتاده و در بين راه هلاك گردد و راه به جايى نبرد .\r\n\r\nفصل [ سفر پر خطر آخرت و ضرورت زاد و راحله 
  ]\r\nپس اى عزيز ، بدان‌كه يك سفر پرخطر لازمىدر پيش است كه عُدّه و عِدّهء آن و زاد و راحلهء آن علم و عمل نافع است ، و وقت سفر معلوم نيست چه وقت است ؛ ممكن است وقت خيلى تنگ باشد و فرصت از دست برود . انسان نمىداند چه وقت كوس رحيل مىزنند كه بايد ناچار كوچ كند . اين طول امل كه من و تو داريم ، كه از حبّ نفس و مكايد\r\n\r\n","description":"","footnote":"","page_name":" 194 ","page_number":210},
  {"content":"\r\n\r\nشيطان و شاهكارهاى آن ملعون است ، به‌طورى ما را از توجه به عالم آخرت باز داشته كه در فكر هيچ كار نيفتيم . و اگر مخاطرات سير و موانع حركت داشته باشيم ، در صدد اصلاح آن به توبه و انابه و رجوع به حق برنياييم و هيچ در صدد جمع زاد و راحله نباشيم ، ناگاه اجل موعود در رسد و ما را بىزاد و راحله و بىتهيهء سفر ببرد : نه عمل صالحى داريم و نه علم نافعى ؛ و مؤونهء آن عالم روى اين دو مطلب چرخ مىزند ، و ما هيچ يك را تهيه نكرديم . اگر عملى هم كرده باشيم ، خالص و بىغل و غش نبوده ؛ بلكه با هزاران موانع قبول بجا آورديم . و اگر علمى تحصيل نموديم ، علم بىحاصل و نتيجه بوده كه خود يا لغو و باطل است و يا از موانع بزرگ راه آخرت است .\r\nاگر اين علم و عمل ما نافع بود ، در ما كه سال‌هاى سال است دنبال آن هستيم بايد تأثير واضحى كرده باشد و در اخلاق و اطوار ما تفاوتى حاصل شده باشد ؛ چه شده است كه علم و عمل چهل پنجاه سالهء ما در قلوب ما اثر ضد بخشيده و دل‌هاى ما را از سنگ خارا سخت تر كرده ؟ از نماز كه معراج مؤمنان است ما را چه حاصل شده ؟ كو آن خوف و خشيتى كه لازم علم است ؟ « 1 » اگر خداى نخواسته با اين حال كه هستيم ما را كوچ دهند ، خسارت‌هاى بزرگى و حسرت‌هاى بسيارى در پيش داريم كه زائل شدنى نيست .\r\nپس ، نسيان آخرت از امورى است كه اگر ولىّاللَّه اعظم ، امير المؤمنين - سلام اللَّه عليه - بر ما بترسد از آن و از موجب آن ، كه طول امل است ، حق است ؛ زيرا كه او مىداند اين چه سفر پرخطرى است . و انسانى كه بايد آنى راحتى نداشته باشد و در هر حال مشغول جمع زاد و راحله باشد و دقيقه‌اى ننشيند ، اگر نسيان كرد آن عالم را و به خواب رفت و نفهميد كه چنين عالَمىهم هست و چنين سيرى هم در پيش است ، چه به سر او خواهد آمد و به چه بدبختىهايى خواهد گرفتار شد . خوب است قدرى در حال آن حضرت و حضرت رسول اكرم - صلّى اللَّه عليه و آله - كه اشرف خليقه و معصوم از خطا و نسيان و لغزش و طغيان هستند ، تفكر كنيم و بفهميم كه ما در چه حال هستيم و\r\n\r\n\r\n","description":"","footnote":"\r\n( 1 ) - اشاره است به آيهء  إِنَّما يَخْشَى اللَّهَ مِنْ عِبادِهِ الْعُلَماءُ  ؛ « تنها بندگان عالم از خدا مىترسند » . ( فاطر ( 35 ) : 28 )\r\n","page_name":" 195 ","page_number":211},
  {"content":"\r\n\r\nآنها در چه حال بودند . علم آنها به بزرگى سفر و خطر آن ، از آنها راحت را سلب كرده ، و جهل ما نسيان در ما ايجاد كرده .\r\nحضرت ختمى مرتبت به قدرى رياضت كشيد و قيام در مقابل حق كرد كه قدم‌هاى مباركش ورم كرد و از طرف ذات مقدّس حق جلّ جلاله آيه نازل شد :    طه * ما أَنْزَلْنا عَلَيْكَ الْقُرْآنَ لِتَشْقى    « 1 » . « 2 »\r\nجناب امير المؤمنين - عليه السلام - كه حالات و عبادات و خوفش از حق تعالى معلوم است « 3 » .\r\nپس ، بدان‌كه سفر خيلى پرخطر است ، و اين نسيان و فراموشى كه در ما است از مكايد نفس و شيطان است ، و اين اميدها و آمال طولانى و دراز از دام‌هاى بزرگ ابليس و از مكايد نفس است .\r\nپس ، از اين خواب برخيز و تيقظ و تنبه پيدا كن . بدان‌كه مسافرى و داراى مقصدى .\r\nمقصد تو عالم ديگر است و تو را از اين عالم خواهى نخواهى مىبرند . اگر تهيهء سفر و زاد و راحلهء آن را ديدى ، در اين سفر درمانده نشوى و در اين سير بيچاره نشوى ؛ و الّا فقير و بيچاره و بينوا گردى ؛ و خواهى رفت به سوى شقاوتى كه سعادت ندارد ، ذلتى كه عزت ندارد ، فقرى كه غنا دنبالش نيست ، عذابى كه راحت ندارد ، آتشى كه خاموشى پيدا نكند ، فشارى كه بر طرف شدن ندارد ، حزن و اندوهى كه خوشحالى در پى آن نيست ، حسرت و ندامتى كه آخر ندارد .\r\nاى عزيز ببين مولى در دعاى « كميل » در مناجات با خداى تعالى چه عرض مىكند :\r\n« أنت تعلم ضعفي عن قليل من بلاء الدنيا و عقوباتها »\r\n. تا آن‌كه مىگويد : «\r\nوهذا ما لا تقوم له السماوات و الأرض » « 4 »\r\n.\r\n\r\n\r\n","description":"","footnote":"\r\n( 1 ) - طه ( 20 ) : 1 - 2 .\r\n( 2 ) . ر . ك : صفحه 390 .\r\n( 3 ) - ر . ك : بحار الأنوار ، ج 41 ، ص 11 - 24 ، باب عبادته وخوفه عليه السلام .\r\n( 4 ) - « اى پروردگار من ! تو خود ناتوانىام را از اندكى از گرفتارىهاى دنيا و كيفرهاى آن مىدانى . . . و اين عذابى است كه آسمان‌ها و زمين تاب آن نياوردند » . ( مصباح المتهجّد ، ص 586 ؛ إقبال الأعمال ، ص 222 )\r\n","page_name":" 196 ","page_number":212},
  {"content":"\r\n\r\nاين چه عذابى است كه آسمان‌ها و زمين طاقت آن را ندارند و براى تو تهيه شده و باز تنبه ندارى و روز بروز در نسيان و غفلت و خوابت افزوده مىشود .\r\nهان ، اى دل غافل ! از خواب برخيز و مهياى سفر آخرت شو «\r\nفقد نودي فيكم بالرحيل » « 1 »\r\n. صداى رحيل و بانگ كوچ بلند است . عُمال حضرت عزرائيل در كارند و تو را در هر آن به سوى عالم آخرت سوق مىدهند و باز غافل و نادانى .\r\n« اللهم إني أسأ لك التجافي عن دار الغرور ، والإنابة إلى دار السرور و الاستعداد للموت قبل حلول الفوت » « 2 » .\r\n\r\n\r\n","description":"","footnote":"\r\n( 1 ) - « بانگ كوچ در ميانتان در داده شده است » . ( نهج البلاغة ، ص 321 ، خطبة 204 )\r\n( 2 ) - « بارخدايا ، از تو دورى از خائنة فريب و بازگشت به خائنة سرور و از تو آمادگى براى مرگ پيش از گذشت هنگام آن درخواست مى كنم » . در « اعمال شب بيست و هفتم ماه رمضان » دعاى فوق با اندكى اختلاف از امام سجاد عليه السلام روايت شده است . ( إقبائل الأعمال ، ص 524 ؛ المراقبات ، ص 250 ؛ كليات مفاتيح الجنان ، اعمال شب 27 ماه رمضان )\r\n","page_name":" 197 ","page_number":213},
  {"content":"\r\n . \r\n","description":"","footnote":"","page_name":" 198 ","page_number":214},
  {"content":"\r\n\r\n\r\nحديث يازدهم فطرت\r\n
  ] الحديث الحادي عشر : بِالسَّنَدِ المُتَّصِلِ إلى مُحَمَّدِ بْنِ يَعْقُوبَ ، عَنْ مُحَمَّدِ بْنِ يَحْيَى ، عَنْ أَحْمَدَ بْنِ مُحَمَّدٍ ، عَنِ ابْنِ مَحْبُوبٍ ، عَنْ عَليِّ بْنِ رِئَابٍ ، عَنْ زُرَارَةَ ، قَالَ : سَأَلتُ أَبَا عَبْدِاللَّهِ - عليه السلام - عَنْ قَوْلِ اللَّهِ عَزَّ وَجَلَّ :  فِطْرَتَ اللَّهِ الَّتِي فَطَرَ النَّاسَ عَلَيْها  قَالَ :\r\n« فطرهم جميعا على التوحيد » « 1 » .\r\nترجمه : « زراره گويد : پرسش كردم از حضرت صادق - عليه السلام - از فرمودهء خداى تعالى :  فِطْرَتَ اللَّهِ الَّتِي فَطَرَ النَّاسَ عَلَيْها  . فرمود : \" خلق كرد ايشان را همگى بر توحيد \" » .\r\nشرح : اهل لغت و تفسير گويند : « فطرت » به معناى « خلقت » است . در صحاح است :\r\n« الفطرة - بالكسر - الخلقة » « 2 » . و تواند بود كه اين « فطرت » مأخوذ باشد از « فطر » به معناى شق و پاره نمودن ، زيرا كه « خلقت » گويى پاره نمودن پردهء عدم و حجاب غيب است . و به همين معنا نيز « افطار » صائم است : گويى پاره نموده هيئت اتصاليهء امساك را . در هر حال ، بحث از لغت خارج از مقصود ماست . بالجمله ، حديث شريف اشاره\r\n\r\n\r\n","description":"","footnote":"\r\n( 1 ) - الكافي ، ج 2 ، ص 12 ، « كتاب الإيمان و الكفر » ، « باب فطرة الخلق على التوحيد » ، حديث 3 .\r\n( 2 ) - الصحاح ، ج 2 ، ص 781 .\r\n","page_name":" 199 ","page_number":215},
  {"content":"\r\n\r\nاست به آيهء شريفه در سورهء « روم » :  فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ وَ لكِنَّ أَكْثَرَ النَّاسِ لا يَعْلَمُونَ  « 1 » . ما ان شاء اللَّه اشارهء اجماليه به اين فطرت ، و كيفيت آن ، و چگونگى بودنِ مردم بر فطرت توحيد ، در ضمن فصول و مقاماتى چند مىنماييم .\r\n\r\nفصل در معنى فطرت است\r\nبدان‌كه مقصود از فطرت اللَّه ، كه خداى تعالى مردم را بر آن مفطور فرموده ، حالت و هيئتى است كه خلق را بر آن قرار داده ، كه از لوازم وجود آنها و از چيزهايى است كه در اصل خلقتْ خميرهء آنها بر آن مخمّر شده است . و فطرت‌هاى الهى ، چنانچه پس از اين معلوم شود ، از الطافى است كه خداى تعالى به آن اختصاص داده بنى الانسان را از بين جميع مخلوقات ؛ و ديگر موجودات يا اصلًا داراى اين‌گونه فطرت‌هايى كه ذكر مىشود نيستند ، يا ناقص‌اند و حظّ كمى از آن دارند .\r\nو بايد دانست كه گرچه در اين حديث شريف و بعضى از احاديث ديگر « 2 » « فطرت » را تفسير به « توحيد » فرمودند ، ولى اين از قبيل بيان مصداق است ؛ يا تفسير به اشرف اجزاء شىء است ؛ چنانچه نوعاً تفاسير وارده از اهل عصمت - سلام اللَّه عليهم - از اين قبيل است ؛ و در هر وقت به مناسبت مقامى مصداقى مثلًا ذكر شده و جاهل گمان متعارض كند . و دليل بر آن‌كه در اين مورد چنين است ، آن است كه در آيهء شريفه « دين » را عبارت از فطرت اللَّه دانسته ، و دين شامل توحيد و ديگر معارف شود . و در\r\n\r\n\r\n","description":"","footnote":"\r\n( 1 ) - « پس روى خود همچنان به سوى آيين اسلام بدار ، در حالى كه در آن استوارى به همان سرشت خدا كه‌مردم را بر آن پديد آورد . در آفرينش خداوند هيچ دگرگونى نيست . دين راست اين است ، اما بيشتر مردم نمىدانند » . ( الروم ( 30 ) : 30 )\r\n( 2 ) - الكافي ، ج 2 ، ص 12 و 13 ، « كتاب الإيمان و الكفر » ، « باب فطرة الخلق على التوحيد » ، حديث 1 و 5 ؛ التوحيد ، صدوق ، ص 328 - 331 ، باب 53 ، احاديث 1 ، 2 و 4 - 8 ؛ البرهان في تفسير القرآن ، ج 7 ، ص 437 - 443 ، ذيل آيه 30 سورهء « روم » .\r\n","page_name":" 200 ","page_number":216},
  {"content":"\r\n\r\n« صحيحهء » عبداللَّه بن سنان « 1 » تفسير به « اسلام » شده . و در « حسنهء » زراره « 2 » تفسير به « معرفت » شده . و در حديث معروف «\r\nكل مولود يولد على الفطرت\r\n» در مقابل « تهوّد » و « تنصّر » و « تمجّس » ذكر شده « 3 » . و نيز حضرت ابى جعفر - عليه السلام - حديث « فطرت » را در همين حسنهء زراره به « معرفت » تفسير فرموده است . پس ، از اين جمله معلوم شد كه « فطرت » اختصاص به توحيد ندارد ؛ بلكه جميع معارف حقه از امورى است كه حق - تعالى شأنه - مفطور فرموده بندگان را بر آن .\r\n\r\n\r\n","description":"","footnote":"\r\n( 1 ) - عن عبداللَّه بن سنان ، عن أبي عبداللَّه عليه السلام قَالَ : سَأَلْتُهُ عَنْ قَوْلِ اللَّهِ عَزَّ وَجَلَّ : ( فِطْرَتَ اللَّهِ الَّتِي فَطَرَ النَّاس‌َعَلَيْهَا ) مَا تِلْكَ الْفِطْرَةُ ؟ قَالَ : « هِيَ الإِسْلَامُ ، فَطَرَهُمُ اللَّهُ حِينَ أَخَذَ مِيثَاقَهُمْ عَلَى التَّوْحِيدِ ، قَالَ : ( أَلَسْتُ بِرَبِّكُمْ ) وَفِيهِ الْمُؤمِنُ وَالْكَافِرُ » ؛ « از عبداللَّه بن سنان از امام صادق عليه السلام روايت شده كه گفت از ايشان دربارهء آيهء : « همان سرشت خدا كه مردم را بر آن پديد آورد » پرسيدم كه اين « سرشت » چيست ؟ فرمود : « اسلام است . خداوند آن‌گاه كه بر يكتاپرستى از آنان پيمان گرفت ؛ پديدشان آورد . گفت : « آيا پروردگار شما نيستم ؟ » و مؤمن و كافر هر دو در آن بودند » . ( الكافي ، ج 2 ، ص 12 ، « كتاب الإيمان و الكفر » ، « باب فطرة الخلق على التوحيد » ، حديث 2 )\r\n( 2 ) - عَنْ زُرَارَةَ ، عَنْ أَبِي جَعْفَرٍ عليه السلام قَالَ : « سَأَلْتُهُ عَنْ قَوْلِ اللَّهِ عَزَّ وَجَلَّ : ( حُنَفاءَ للَّهِ غَيْرَ مُشْرِكِينَ بِهِ ) . قَالَ : الْحَنِيفِيَّةُ مِنَ الْفِطْرَةِ الَّتِي فَطَرَ اللَّه النَّاسَ عَلَيْهَا ؛ لَاتَبْدِيلَ لِخَلْقِ اللَّهِ . قَالَ : فَطَرَهُمْ عَلَى الْمَعْرِفَةِ بِه ، . . . وَقَالَ : قَالَ رَسُولُ اللَّهِ صلى الله عليه و آله و سلم : كُلُّ مَوْلُودٍ يُولَدُ عَلَى الْفِطْرَةِ . يَعْنِي الْمَعْرِفَةَ بِأَنَّ اللَّهَ عَزَّ وَجَلَّ خَالِقُهُ . كَذَلِكَ قَوْلُهُ : ( وَلَئِنْ سَأَلْتَهُمْ مَنْ خَلَقَ السَّماواتِ وَالأَرْضَ لَيَقُولُنَّ اللَّهُ ) » ؛ « از زراره از امام باقر عليه السلام روايت شده است كه گفت از ايشان دربارهء آيهء « در حالى كه براى خدا بر آيين اسلام استوارند و او را شريكى نمىگيرند » پرسيدم . فرمود : \" اسلام از همان سرشتى است كه خداوند مردم را با آن پديد آورد . در آفرينش خداوند هيچ دگرگونى نيست . \" فرمود : \" مردم را بر شناخت خود پديد آورد . . . \" . و فرمود : پيامبر خدا صلى الله عليه و آله و سلم فرمود : \" هر نوزادى با سرشت خدايى زاييده مىشود ؛ يعنى ، با معرفت به اين‌كه خداى عزّ وجلّ آفرينندهء اوست . و همين‌گونه است آيه : « و اگر از آنها بپرسى كه آسمان‌ها و زمين را كه آفريده ؟ خواهند گفت : خداوند \" » . ( الكافي ، ج 2 ، ص 12 ، « كتاب الإيمان و الكفر » ، « باب فطرة الخلق على التوحيد » ، حديث 4 )\r\n( 3 ) - وقال صلى الله عليه و آله و سلم : « كُلُّ مَوْلُودٍ يُولَدُ عَلَى فَطْرَةٍ حَتَّى يَكُونَ أبَواهُ يُهَوِّدانِهِ ويُنَصّرانه ويُمَجّسَانه » ؛ « هر زاده شده‌اىبر فطرت توحيد زاده است ، پس و الدين او ، او را يهودى يا نصرانى يا مجوس گردانند » . ( عوالي اللآلي ، ج 1 ، ص 35 ، حديث 18 )\r\n","page_name":" 201 ","page_number":217},
  {"content":"\r\n\r\n\r\nفصل در تشخيص احكام فطرت است\r\nببايد دانست كه آنچه از احكام فطرت است چون از لوازم وجود و هيآت مخمّره در اصل طينت و خلقت است ، احدى را در آن اختلاف نباشد ، عالم و جاهل و وحشى و متمدن و شهرى و صحرانشين در آن متفق‌اند ؛ هيچ‌يك از عادات و مذاهب و طريقه‌هاى گوناگون در آن راهى پيدا نكند و خلل و رخنه‌اى در آن از آنها پيدا نشود . اختلاف بلاد و اهويه و مأنوسات و آراء و عادات كه در هر چيزى ، حتى احكام عقليه ، موجب اختلاف و خلاف شود ، در فطريات ابداً تأثيرى نكند . اختلاف افهام و ضعف و قوت ادراك لطمه‌اى بر آن وارد نياورد ؛ و اگر چيزى بدان مثابه نشد ، از احكام فطرت نيست و بايد آن‌را از فطريات خارج دانست ؛ و لهذا در آيهء شريفه فرموده :  فَطَرَ النَّاسَ عَلَيْها  يعنى ، اختصاص به طايفه‌اى ندارد ؛ و نيز فرموده :  لا تَبْدِيلَ لِخَلْقِ اللَّهِ  . چيزى او را تغيير ندهد ؛ مثل امور ديگر كه به عادات و غير آن مختلف شوند . ولى از امور معجبه آن است كه با اين‌كه در فطريات احدى اختلاف ندارد - از صدر عالم گرفته تا آخر آن - ولى نوعاً مردم غافل‌اند از اين‌كه با هم متفق‌اند ؛ و خود گمان اختلاف مىنمايند ، مگر آن‌كه به آنها تنبه داده شود ، آن وقت مىفهمند موافق بودند در صورت مخالفت ؛ چنانچه پس از اين به وضوح رسد - ان شاء اللَّه - . و به همين معنا اشاره شده است در ذيل آيهء شريفه كه مىفرمايد :  وَ لكِنَّ أَكْثَرَ النَّاسِ لا يَعْلَمُونَ  .\r\nو از آنچه ذكر شد ، معلوم گرديد كه احكام فطرت از جميع احكام بديهيه بديهىتر است ، زيرا كه در تمام احكام عقليه حكمى كه بدين مثابه باشد كه احدى در آن خلاف نكند و نكرده باشد نداريم ؛ و معلوم است چنين چيزى اوضح ضروريات و ابده بديهيات است ؛ و چيزهايى كه لازمهء آن باشد نيز بايد از اوضح ضروريات باشد . پس اگر توحيد يا ساير معارف از احكام فطرت يا لوازم آن باشد ، بايد از اجلاى بديهيات و اظهر ضروريات باشد ،  وَ لكِنَّ أَكْثَرَ النَّاسِ لا يَعْلَمُونَ  .\r\n\r\n","description":"","footnote":"","page_name":" 202 ","page_number":218},
  {"content":"\r\n\r\n\r\nفصل در اشارهء اجماليه به احكام فطريات\r\n
  ] بدان‌كه مفسرين ، از عامه و خاصه ، هر يك به حسب طريقهء خود طورى بيان كيفيت فطرى بودن دين يا توحيد را كرده‌اند ؛ و ما در اين اوراق بر طبق آراء آنها سخن نگوييم ؛ بلكه در اين مقام آنچه از محضر شريف شيخ عارف كامل ، شاه آبادى - دام ظلّه - كه متفرّد است در اين ميدان ، استفاده نمودم بيان مىكنم « 1 » ؛ گرچه بعضى از آنها به طريق رمز و اشاره در كتب بعضى از محققين از اهل معارف هست ، و بعضى از آن به نظر خود قاصر رسيده است .\r\nپس ، بايد دانست كه از فطرت‌هاى الهى يكى فطرت بر اصل وجود مبدأ - تعالى و تقدس - است ؛ و ديگر فطرت بر توحيد است ؛ و ديگر فطرت بر استجماع آن ذات مقدس است جميع كمالات را ؛ و ديگر فطرت بر يوم معاد و روز رستخيز است ؛ و ديگر فطرت بر نبوت است ؛ و ديگر فطرت بر وجود ملائكه و روحانيين و انزال كتب و اعلام طرق هدايت است ؛ كه بعضى از اينها كه ذكر شد از احكام فطرت ، و برخى ديگر از لوازم فطرت است . و ايمان به خداى تعالى و ملائكه و كتب و رسل و يوم قيامت ، دين قيم محكم مستقيم حق است در تمام دورهء زندگانى عايلهء سلسلهء بشر . و ما اشاره به بعضى از آنها كه با حديث شريف مناسب است مىنماييم ، و از حق تعالى توفيق مىطلبيم .\r\n\r\nمقام اوّل در بيان آن‌كه اصل وجود مبدأ متعال جلّ و علا از فطريات است\r\nو آن با تنبّه به يك مقدمه معلوم گردد . و آن اين است كه يكى از فطرت‌هايى كه جميع سلسلهء بنىالانسان مخمّر بر آن هستند و يك نفر در تمام عايلهء بشر پيدا نشود كه بر\r\n\r\n\r\n","description":"","footnote":"\r\n( 1 ) - ر . ك : رشحات البحار ، كتاب الإنسان و الفطرة ؛ شذرات المعارف ، ص 126 ، شذرهء ششم .\r\n","page_name":" 203 ","page_number":219},
  {"content":"\r\n\r\nخلاف آن باشد ، و هيچ‌يك از عادات و اخلاق و مذاهب و مسالك و غير آن آن را تغيير ندهد و در آن خلل وارد نياورد ، فطرت عشق به كمال است ؛ كه اگر در تمام دوره‌هاى زندگانى بشر قدم زنى و هر يك از افراد هر يك از طوايف و ملل را استنطاق كنى ، اين عشق و محبت را در خميرهء او مىيابى و قلب او را متوجه كمال مىبينى ، بلكه در تمام حركات و سكنات و زحمات و جديت‌هاى طاقت فرسا ، كه هر يك از افراد اين نوع در هر رشته‌اى واردند مشغول‌اند ، عشق به كمالْ آنها را به آن واداشته ؛ اگرچه در تشخيص كمال و آن‌كه كمال در چيست و محبوب و معشوق در كجاست ، مردم كمال اختلاف را دارند . هر يك معشوق خود را در چيزى يافته و گمان كرده و كعبهء آمال خود را در چيزى توهم كرده و متوجه به آن شده از دل و جان آن را خواهان است .\r\nاهل دنيا و زخارف آن كمال را در دارايى آن گمان كردند و معشوق خود را در آن يافتند ؛ از جان و دل در راه تحصيل آن خدمت عاشقانه كنند ؛ و هر يك در هر رشته هستند و حب به هر چه دارند ، چون آن را كمال دانند بدان متوجه‌اند .\r\nو همين‌طور اهل علوم و صنايع هر يك به سعهء دِماغ خود چيزى را كمال دانند و معشوق خود را آن پندارند .\r\nو اهل آخرت و ذكر و فكر ، غير آن را .\r\nبالجمله ، تمام آنها متوجه به كمال‌اند ، و چون آن را در موجودى يا مو هومى تشخيص دادند ، با آن عشق‌بازى كنند . ولى ببايد دانست كه با همه وصف ، هيچ‌يك از آنها عشق‌شان و محبت‌شان راجع به آنچه گمان كردند نيست ؛ و معشوق آنها و كعبهء آمال آنها آنچه را توهم كردند نمىباشد ؛ زيرا هر كس به فطرت خود رجوع كند مىيابد كه قلبش به هر چه متوجه است ، اگر مرتبهء بالاترى از آن بيابد فوراً قلب از اوّلى منصرف شود و به ديگرى كه كامل‌تر است متوجه گردد ؛ و وقتى كه به آن كامل‌تر رسيد ، به اكمل از آن متوجه گردد ؛ بلكه آتش عشق و سوز و اشتياق روزافزون گردد و قلب در هيچ مرتبه از مراتب و در هيچ حدى از حدود رحل اقامت نيندازد . مثلًا اگر شما مايل به جمال زيبا و رخسار دل‌فريب هستيد و چون آن را پيش دلبرى سراغ داريد دل\r\n\r\n","description":"","footnote":"","page_name":" 204 ","page_number":220},
  {"content":"\r\n\r\nرا به سوى كوى او روان كرديد ، اگر جميل‌تر از آن را ببينيد و بيابيد كه جميل‌تر است ، قهراً متوجه به آن شويد ، و لااقل هر دو را خواهان شويد ؛ و باز آتش اشتياق فرو ننشيند و زبان حال و لسان فطرت شما آن است كه « چيزيم نيست ورنه خريدار هر ششم » « 1 » . بلكه خريدار هر جميلى هستيد . بلكه با احتمال هم اشتياق پيدا كنيد : اگر احتمال دهيد كه جميلى دل‌فريب‌تر از اينها كه ديديد و داريد در جاى ديگر است ، قلب شما سفر به آن بلد كند ؛ « من در ميان جمع و دلم جاى ديگر است » « 2 » گوييد . بلكه با آرزو نيز مشتاق شويد : وصف بهشت را اگر بشنويد و آن رخسارهاى دلكش را - گر چه خداى نخواسته معتقد به آن هم نباشيد - با اين وصف ، فطرت شما گويد : اى كاش چنين بهشتى بود و چنين محبوب دلربايى نصيب ما مىشد .\r\nو همين‌طور كسانى كه كمال را در سلطنت و نفوذ قدرت و بسط ملك دانسته‌اند و اشتياق به آن پيدا كرده‌اند ، اگر چنانچه سلطنت يك مملكت را دارا شوند متوجه مملكت ديگر شوند ؛ و اگر آن مملكت را در تحت نفوذ و سلطه درآورند ، به بالاتر از آن متوجه شوند ؛ و اگر يك قُطرى را بگيرند ، به اقطار ديگر مايل گردند ؛ بلكه آتش اشتياق آنها روزافزون گردد ؛ و اگر تمام روى زمين را در تحت سلطنت بياورند و احتمال دهند در كرات ديگر بساط سلطنتى هست ، قلب آنها متوجه شود كه اى كاش ممكن بود پرواز به سوى آن عوالم كنيم و آنها را در تحت سلطنت درآوريم . و بر اين قياس است حال اهل صناعات و علوم .\r\nو بالجمله ، حال تمام سلسلهء بشر در هر طريقه و رشته‌اى كه داخل‌اند به هر مرتبه‌اى از آن كه رسند ، اشتياق آنها به كامل‌تر از آن متعلق گردد و آتش شوق آنها\r\n\r\n\r\n","description":"","footnote":"\r\n( 1 ) - مصرع دوم از اين بيت حافظ است :\r\n « شهريست پر كرشمه و خوبان ز شش جهت * چيزيم نيست ورنه خريدار هر ششم » . \r\n( ديوان حافظ ، ص 517 ، غزل 450 )\r\n( 2 ) - مصرع دوم از اين بيت سعدى است :\r\n « هرگز وجود حاضر و غايب شنيده‌اى * من در ميان جمع و دلم جاى ديگر است » . \r\n( كليات سعدى ، غزليات ، ص 54 ، غزل 63 )\r\n","page_name":" 205 ","page_number":221},
  {"content":"\r\n\r\nفرو ننشيند و روزافزون گردد . پس اين نور فطرتْ ما را هدايت كرد به اين‌كه تمام قلوب سلسلهء بشر ، از قاره‌نشينان اقصى بلاد آفريقا تا اهل ممالك متمدنهء عالم ، و از طبيعيين و ماديين گرفته تا اهل ملل و نحل ، بالفطره شطر قلوبشان متوجه به كمالى است كه نقصى ندارد و عاشق جمال و كمالى هستند كه عيب ندارد و علمى كه جهل در او نباشد و قدرت و سلطنتى كه عجز همراه آن نباشد ، حياتى كه موت نداشته باشد ؛ و بالاخره كمال مطلقْ معشوق همه است . تمام موجودات و عايلهء بشرى با زبان فصيح يك‌دل و يك‌جهت گويند ما عاشق كمال مطلق هستيم ، ما حب به جمال و جلال مطلق داريم ، ما طالب قدرت مطلقه و علم مطلق هستيم . آيا در جميع سلسلهء موجودات در عالم تصور و خيال ، و در تجويزات عقليه و اعتباريه ، موجودى كه كمال مطلق و جمال مطلق داشته باشد جز ذات مقدس ، مبدأ عالم جلّت عظمته سراغ داريد ؟ و آيا جميل على الاطلاق كه بىنقص باشد جز آن محبوب مطلق هست ؟\r\nاى سرگشتگان وادى حيرت و اى گمشدگان بيابان ضلالت ، نه ، بلكه اى پروانه‌هاى شمع جمال جميل مطلق ، و اى عاشقان محبوب بىعيب بىزوال ، قدرى به كتاب فطرتْ رجوع كنيد و صحيفهء كتاب ذات خود را ورق زنيد ، ببينيد با قلم قدرتِ فطرت اللّهى در آن مرقوم است :  وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ  « 1 » آيا  فِطْرَتَ اللَّهِ الَّتِي فَطَرَ النَّاسَ عَلَيْها  . فطرت توجه به محبوب مطلق است ؟ آيا آن فطرت غير متبدّله - لا تَبْديلَ لِخَلْقِ اللَّه - فطرت معرفت است ؟ تا كى به خيالات باطله اين عشق خداداد فطرى و اين وديعهء الهيه را صرف اين و آن مىكنيد ؟ اگر محبوب شما اين جمال‌هاى ناقص و اين كمال‌هاى محدود بود ، چرا به وصول به آنها آتش اشتياق شما فرو ننشست و شعلهء شوق شما افزون گرديد ؟ هان ، از خواب غفلت برخيزيد و مژده دهيد و سرور كنيد كه محبوبى داريد كه زوال ندارد ، معشوقى داريد كه نقصى ندارد ، مطلوبى داريد بىعيب ، منظورى داريد كه نور طلعتش  اللَّهُ نُورُ السَّماواتِ وَ الْأَرْضِ  « 2 » است ؛ محبوبى داريد كه\r\n\r\n\r\n","description":"","footnote":"\r\n( 1 ) - « روى خود را به سوى آن‌كه آسمان‌ها و زمين را آفريد گردانيدم » . ( الأنعام ( 6 ) : 79 )\r\n( 2 ) - « خداوند نور آسمان‌ها و زمين است » . ( النور ( 24 ) : 35 )\r\n","page_name":" 206 ","page_number":222},
  {"content":"\r\n\r\nسعهء احاطه‌اش\r\n« لو دليتم بحبل إلى الأرضين السفلى لهبطتم على الله » « 1 »\r\nاست .\r\nپس اين عشق فعلى شما معشوق فعلى خواهد ؛ و نتواند اين مو هوم و متخيل باشد ، زيرا كه هر مو هومْ ناقص است و فطرت متوجه به كامل است . پس ، عاشق فعلى و عشق فعلى بىمعشوق نشود ، و جز ذاتِ كاملْ معشوقى نيست كه متوجهٌ اليه فطرت باشد .\r\nپس ، لازمهء عشق به كامل مطلقْ وجود كامل مطلق است . و پيشتر معلوم شد كه احكام فطرت و لوازم آن از جميع بديهيات واضح‌تر و روشن‌تر است :  أَ فِي اللَّهِ شَكٌّ فاطِرِ السَّماواتِ وَ الْأَرْضِ  « 2 » .\r\n\r\nمقام دوم در بيان آن‌كه توحيد حق و ديگر صفات او فطرى است\r\nدر بيان آن كه توحيد حق - تعالى شأنه - و استجماع آن ذاتْ تمام كمالات را از فطريات است . و آن نيز به توجه به آنچه در مقام اوّل ذكر شد معلوم گردد ؛ ولى ما اين‌جا به بيان ديگر اثبات آن كنيم .\r\nبدان‌كه از فطرت‌هايى كه  فَطَرَ النَّاسَ عَلَيْها  ، فطرت تنفر از نقص است ؛ و انسان از هر چه متنفر است ، چون در او نقصانى و عيبى يافته است از آن متنفر است . پس ، عيب و نقص مورد تنفر فطرت است ؛ چنانچه كمال مطلق مورد تعلق آن است . پس ، متوجهٌ إليه فطرت بايد « واحد » و « احد » باشد ؛ زيرا كه هر كثير و مركبى ناقص است ، و كثرتْ بىمحدوديت نشود ، و آنچه ناقص است مورد تنفر فطرت است ، نه توجه آن ؛ پس ، از اين دو فطرت ، كه فطرت تعلق به كمال و فطرت تنفر از نقص است ، توحيد نيز ثابت شد .\r\nبلكه استجماع حق جميع كمالات را و خالى بودن ذات مقدّس از جميع نقايص نيز ثابت گرديد . و سورهء مباركهء « توحيد » كه نسبت حق - جلّ و علا - را بيان مىفرمايد - به حسب\r\n\r\n\r\n","description":"","footnote":"\r\n( 1 ) - « اگر با ريسمانى به سوى زمين‌هاى زيرين فرستاده شويد ، بر خداوند فرود آييد » . ( سنن الترمذي ، ج 5 ، ص 78 ، حديث 3352 ؛ شرح فصوص الحكم ، قيصرى ، ص 837 ؛ الحكمة المتعالية ، ج 1 ، ص 114 )\r\n( 2 ) - « آيا در خداوند ، پديد آورندهء آسمان‌ها و زمين ، شكى هست ؟ » ( إبراهيم ( 14 ) : 10 )\r\n","page_name":" 207 ","page_number":223},
  {"content":"\r\n\r\nفرمودهء شيخ بزرگوار ما « 1 » روحى فداه از هويّت مطلقه كه متوجهٌ إليه فطرت است و در صدر سورهء مباركه به كلمهء مباركهء « هو » اشاره به آن شده است ، برهان بر شش صفتى است كه در دنبالهء آن مذكور است ؛ زيرا كه چون ذات مقدسش هويت مطلقه است و هويت مطلقه بايد كامل مطلق باشد ، و الّا هويت محدوده است ، پس مستجمع جميع كمالات است ، پس « اللَّه » است . و در عين استجماع جميع كمالات بسيط است ، و الّا هويت مطلقه نخواهد شد ، پس « احَد » است ، و لازمهء احديتْ واحديت است . و چون هويت مطلقهء مستجمعهء همهء كمالاتْ از جميع نقايص ، كه منشأ همه برگشت به ماهيت نمايد ، مبراست ، پس آن ذات مقدس « صَمَد » است و ميان تهى نيست . و چون هويت مطلقه است ، چيزى از او توليد و منفصل نشود و او نيز از چيزى منفصل نگردد ؛ بلكه او مبدأ همهء اشياست و مرجع تمام موجودات است ، بدون انفصال كه مستلزم نقصان است . و هويت مطلقه نيز كفوى ندارد ، زيرا كه در صرف كمالْ تكرار تصور نشود . پس ، سورهء مباركه از احكام فطرت ، و نسبت حق تعالى است .\r\n\r\nمقام سوم در بيان آن‌كه معاد از فطريات است\r\nدر بيان آن كه وجود يوم معاد و روز رستخيز از فطريات است كه تخمير در خميرهء بشر گرديده . و آن نيز چون دو مقام سابق با طريق‌هاى بسيار و فطرت‌هاى عديده ثابت شود ؛ ولى ما در اين مقام به بعضى از آنها اشاره مىنماييم .\r\nبدان‌كه يكى از فطرت‌هاى الهيه ، كه مفطور شده‌اند جميع عايلهء بشر و سلسلهء انسان بر آن ، فطرت عشق به راحت است ، كه اگر در تمام دوره‌هاى تمدن و توحش و تدين و سرخودىِ اين نوع مراجعه شود ، و از تمام افراد عالم و جاهل ، وضيع و شريف ، صحرايى و شهرى ، سؤال شود كه اين تعلقات مختلفه و اهويهء متشتته براى چيست ، و\r\n\r\n\r\n","description":"","footnote":"\r\n( 1 ) - مراد مرحوم عارف كامل آيت‌اللَّه شاه‌آبادى است و اين كلام در صفحهء 725 در شرح حديث چهلم نيز نقل‌شده است ، چنان‌كه در آداب الصلاة ، ص 381 نيز نقل شده است .\r\n","page_name":" 208 ","page_number":224},
  {"content":"\r\n\r\nاين همه تحمل مَشاقّ و زحمات در دورهء زندگانى براى چه مقصد است ، همه متفق الكلمه با يك زبان صريح فطرى جواب دهند كه ما همه هر چه مىخواهيم براى راحتى خود است .\r\nغايت مقصد و نهايت مرام و منت‌هاى آرزو ، راحتى مطلق و استراحت بىشوب به زحمت و مشقت است . و چون چنين راحت غير مشوب به زحمت و استراحت غير مختلط به رنج و نقمت معشوق همه است ، و آن معشوق گمشده را هر كس در چيزى گمان مىكند ، از اين جهت تعلق به هر چه در او محبوب را گمان كرده پيدا مىكند ؛ با اين‌كه در تمام عالم مُلك و جميع سرتاسر دنيا چنين راحتى مطلقى يافت نشود و چنين استراحت غير مشوبى ممكن نيست . تمام نعمت‌هاى اين عالم مختلط با زحمت‌ها و رنج‌هاى طاقت فرساست ؛ همهء لذت‌هاى دنيا محفوف به آلامى است كمرشكن ؛ درد و رنج و تعب و حزن و اندوه و غصه سرتاسر اين عالم را فرا گرفته است . در تمام دوره‌هاى زندگانى بشر يك نفر يافت نشود كه رنجش مساوى با راحتش باشد و نعمتش مقابل تعب و نقمتش باشد ، تا چه رسد به آن‌كه راحتى خالص و استراحت مطلق داشته باشد . پس ، معشوق بنى الانسان در اين عالم يافت نشود ؛ عشق فطرى جبلّى فعلى آن هم در تمام سلسلهء بشر و عايلهء انسان بىمعشوق فعلى موجود ممكن نيست .\r\nپس ، ناچار در دار تحقق و عالم وجود ، بايد عالمىباشد كه راحتى او مشوب نباشد به رنج و تعب : استراحت مطلق بىآلايش به درد و زحمت داشته باشد ، و خوشى خالص بىشوب به حزن و اندوه در آن‌جا ميسر باشد ؛ و آن دار نعيم حق و عالم كرامت ذات مقدس است .\r\nو مىتوان آن عالَم را به فطرت حريّت و نفوذ اراده ، كه در فطرت هر يك از سلسلهء بشر است ، اثبات كرد . چون مواد اين عالم و اوضاع اين دنيا و مزاحمات آن و تنگى و ضيق آن تعصى دارد از حرّيت و نفوذ ارادهء بشر ، پس بايد عالمىدر دار وجود باشد كه اراده در آن نافذ باشد و مواد آن عصيان از نفوذ اراده نداشته باشد ، و انسان در آن عالم فعّال مايشاء و حاكم مايُريد باشد ؛ چنانچه فطرتْ مقتضى است .\r\nپس ، جناح عشق به راحت ، و عشق به حريّت ، دو جناحى است كه به حسب فطرة اللَّه\r\n\r\n","description":"","footnote":"","page_name":" 209 ","page_number":225},
  {"content":"\r\n\r\nغير متبدّله در انسان وديعه گذاشته شده كه با آنها انسان طيران كند به عالم ملكوت اعلى و قرب الهى .\r\nو در اين مقام مطالب ديگرى است كه با وضع اين اوراق تناسب ندارد ؛ و فطرت‌هاى ديگرى است براى اثبات معارف حقه از قبيل اثبات نبوات و بعث رسل و انزال كتب . بلكه از هر يك از اين فطرت‌ها كه ذكر شد جميع معارف ثابت گردد ؛ ولى ما اكنون اكتفا كرديم به همين اندازه كه بيش از اين از مقصود خارج نشويم و شرح بىمناسبت با حديث شريف نشود .\r\nتا اين‌جا معلوم شد كه علم به مبدأ و كمالات و وحدت آن و علم به يوم معاد و عالم آخرت از فطريّات است . والْحَمْدُ للَّه .\r\n\r\n","description":"","footnote":"","page_name":" 210 ","page_number":226},
  {"content":"\r\n\r\n\r\nحديث دوازدهم تفكّر\r\n
  ] الحديث الثاني عشر : بِسَندي الْمتَّصلِ إلى مُحَمَّدِ بْنِ يَعْقُوبَ - رضوان اللَّه عليه - عَنْ عَلِيِّ بْنِ إِبْرَاهِيمَ ، عَنْ أَبِيهِ ، عَنِ النَّوْفَلِيِّ ، عَنِ السَّكُونِيِّ ، عَنْ أَبِي عَبْدِاللَّهِ - عليه السلام - قَالَ :\r\n« كان أمير المؤمنين\r\n[ عليه السلام\r\n
  ] يقول : نبه بالتفكر قلبك ؛ وجاف عن الليل جنبك ؛ واتق الله ربك » « 1 » .\r\nترجمه : « حضرت صادق - عليه السلام - فرمود : بود امير المؤمنين عليه السلام كه مىفرمود : \" آگاه نما دل خود را به انديشه نمودن ؛ و دور كن از شبْ پهلوى خود را ؛ و بپرهيز خداوند پروردگار خويش را \" » .\r\nشرح : « كان يقول » مفادش غير از « قال » يا « يقول » است ؛ زيرا كه از آن استفادهء دوام و استمرار مىشود . معلوم مىشود حضرت اين كلام را مكرر مىفرمودند .\r\nو « تنبيه » آگاهى دادن از غفلت و بيدار كردن از خواب است . و در اين‌جا هر دو معنا مناسب است ؛ زيرا كه قلوبْ قبل از تفكر در غفلت مغمور و در خواب اندرند ، و با آن از غفلت درآيند و از خواب انگيخته شوند . و خواب و بيدارى و غفلت و هشيارى مُلك بدن و ملكوت نفس با هم مختلف‌اند : چه بسا چشم ظاهرْ بيدار و جنبهء مُلك هوشيار است ، و چشم باطن و بصيرت در خواب‌گران و جنبهء ملكوت نفس در غفلت و بيهوشى است .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 54 ، « كتاب الإيمان و الكفر » ، « باب التفكّر » ، حديث 1 .\r\n","page_name":" 211 ","page_number":227},
  {"content":"\r\n\r\nو « تفكر » اعمال فكر است . و آن عبارت است از ترتيب امور معلومه براى به دست آوردن نتايج مجهوله « 1 » . و آن اعم است از تفكرى كه از مقامات سالكين است ؛ زيرا كه آن را خواجهء انصارى « 2 » چنين تعريف فرموده : « اعْلَمْ أَنَّ التَّفَكُّرَ تَلَمُّسُ البَصيرَةِ لاسْتِدْراكِ البُغْيَةِ » « 3 » . يعنى : « بدان‌كه تفكر عبارت است از جستجو نمودن بصيرت قلب و چشمِ ملكوتْ مطلوب خود را براى ادراك آن » . و معلوم است مطلوبات قلوبْ معارف است . و از اين جهت در اين حديث شريف نيز مقصود از « تفكر » ، معنى خاص راجع به قلوب و حيات آنهاست .\r\nو « قلب » را اطلاقات بسيار و اصطلاحات بىشمارى است . پيش اطباء و عامهء مردم اطلاق شود بر پارچهء گوشت صنوبرى كه با قبض و بسط آن خون در شريان‌ها جريان پيدا كند ، و در آن توليد روح حيوانى ، كه بخار لطيفى است ، گردد . و پيش حكما به بعضى مقامات نفس اطلاق شود . و اصحاب عرفان براى آن مقامات و مراتبى قائل‌اند كه غور در بيان اصطلاحات آنها خارج از وظيفه است . و در قرآن كريم و احاديث شريفه ، در مقامات مختلفه ، به هر يك از معانى متداوله بين عامه و خاصه اطلاق شده است ؛ چنانچه  إِذِ الْقُلُوبُ لَدَى الْحَناجِرِ  « 4 » به معناى متعارف پيش اطباء ، و  لَهُمْ قُلُوبٌ لا يَفْقَهُونَ بِها  « 5 » به معنى متداول در ألسنهء حكما ، و  إِنَّ فِي ذلِكَ لَذِكْرى لِمَنْ كانَ لَهُ قَلْبٌ أَوْ أَلْقَى السَّمْعَ وَ هُوَ شَهِيدٌ  « 6 » بر طبق اصطلاح عرفا جريان يافته . و در حديث شريف به مناسبت « تفكر » مقصود معنى متداول پيش حكماست . و امّا « قلب » به اصطلاح عرفا با\r\n\r\n\r\n","description":"","footnote":"\r\n( 1 ) - ر . ك : الإشارات و التنبيهات ، شرح محقّق طوسى ، ج 1 ، ص 10 ؛ شرح المنظومة ، ج 1 ، ص 84 .\r\n( 2 ) - خواجه عبداللَّه بن محمد انصارى هروى ( 396 - / 481 ) از محدثين و عرفاى بزرگ است كه به شيخ‌ابوالحسن خرقانى ارادت داشته و پس از وى جانشين او گرديد . از آثار اوست : منازل السائرين ، زاد العارفين ، رساله دل و جان .\r\n( 3 ) - منازل السائرين ، ص 41 ، « باب التفكر » ؛ شرح منازل السائرين ، كاشانى ، ص 60 .\r\n( 4 ) - « و آنها را از روز قيامت بيم ده زمانى كه جان‌ها به گلو رسد » . ( غافر ( 40 ) : 18 )\r\n( 5 ) - « دل‌هايى دارند كه با آنها ( چيزى ) نمىفهمند » . ( الأعراف ( 7 ) : 179 )\r\n( 6 ) - « در اين تذكرى است براى آن كس كه عقل دارد ، يا گوش دل فرا دهد در حالى كه حاضر باشد » . ( ق ( 50 ) : 37 )\r\n","page_name":" 212 ","page_number":228},
  {"content":"\r\n\r\n« تفكر » مناسبتى ندارد ، خصوصاً بعضى از مراتب آن ؛ چنانچه اهل اصطلاح مىدانند .\r\nقوله :\r\n« جاف عن الليل جنبك »\r\n. « جَفا » به معنى بَعُدَ است . و جافاهُ عَنْهُ ، فَتَجافا جَنْبُهُ عَنِ الفَراشِ . أَيْ نَبا . چنانچه در صحاح است « 1 » . و « مجافاة » به شب نسبت دادن ، مجاز در اسناد است ؛ يا آن‌كه شب را فراش قرار داده ادعائاً ؛ يا آن‌كه حقيقت در كلمه و اسناد است ؛ و فرق در ارادهء جدّى و استعمالى است ؛ چنانچه در مطلق مجازات احتمال داده‌اند ؛ و شيخ فقيه ، اصولى اديب متبحر ، آقا شيخ محمدرضاى اصفهانى ، در جليّة الحال در اطراف آن بسط مقال داده است « 2 » . و بالجمله ، آن كنايه آورده شده از برخاستن از فراش خواب در شب براى عبادت . و پس از اين ، بيان تقوا و مراتب آن مىشود ان‌شاءاللَّه .\r\nو ما در ضمن فصولى چند بيان مناسبات حديث شريف را مىنماييم .\r\n\r\nفصل در بيان فضيلت تفكر است\r\nبدان‌كه از براى تفكر فضيلت بسيار است . و تفكر مفتاح ابواب معارف و كليد خزائن كمالات و علوم است ، و مقدمهء لازمهء حتميهء سلوك انسانيت است . و در قرآن شريف و احاديث كريمه تعظيم بليغ و تمجيد كامل از آن گرديده ، و از تارك آن تعيير و تكذيب شده .\r\nو در كافى شريف سند به حضرت صادق - عليه السلام - رساند كه فرمود : «\r\nأفضل العبادة إدمان التفكر في الله و في قدرته » « 3 »\r\n. و پس از اين ذكرى از اين حديث پيش مىآيد .\r\nو در حديث ديگر يك ساعت تفكر را از عبادت يك شب بهتر دانسته « 4 » .\r\n\r\n\r\n","description":"","footnote":"\r\n( 1 ) - الصحاح ، ج 6 ، ص 2303 ، مادهء جفا .\r\n( 2 ) - وقاية الأذهان ، جليّة الحال ( سمطا اللّآل في مسألتي الوضع والاستعمال ) ، ص 103 .\r\n( 3 ) - « پيوسته انديشيدن دربارهء خداوند و توانايى او برترين پرستش است . » ( الكافي ، ج 2 ، ص 55 ، « كتاب الإيمان و الكفر » ، « باب التفكر » ، حديث 3 )\r\n( 4 ) - عَنِ الحسن الصَّيْقَلِ قَالَ : قُلْتُ لِأَبِي عَبْدِ اللَّهِ عليه السلام : تَفَكُّرُ سَاعَةٍ خَيْرٌ مِنْ قِيَامِ لَيْلَةٍ ؟ قالَ : « نَعَمْ . قَالَ رَسُولُ اللَّهِ صلى الله عليه و آله و سلم : تَفَكُّرُ سَاعَةٍ خَيْرٌ مِنْ قِيَامِ لَيْلَةٍ » ؛ « حسن صيقل گويد به امام صادق عليه السلام عرض كردم : \" آيا ساعتى انديشيدن از يك شب عبادت بهتر است ؟ \" فرمودند : \" آرى ، و پيغمبر صلى الله عليه و آله و سلم فرمود : يك ساعت فكر كردن از يك شب عبادت بهتر است » . ( المحاسن ، ص 26 ، حديث 5 ؛ بحار الأنوار ، ج 68 ، ص 325 ، حديث 16 ؛ ر . ك : الكافي ، ج 2 ، ص 54 ، « كتاب الإيمان و الكفر » ، « باب التفكر » ، حديث 2 )\r\n","page_name":" 213 ","page_number":229},
  {"content":"\r\n\r\nو در حديث نبوى - صلّى اللَّه عليه و آله - است كه تفكر يك ساعت از عبادت يك سال بهتر است « 1 » .\r\nو در حديث ديگر است كه تفكر يك ساعت بهتر است از عبادت شصت سال « 2 » ، و در حديث ديگر هفتاد سال « 3 » ؛ و از بعض علماى فقه و حديث هزار سال هم حديث شده .\r\nدر هر صورت ، از براى آن درجات و مراتبى است ، و از براى هر مرتبه‌اى نتيجه يا نتايجى است كه ما به ذكر بعضى از آن مىپردازيم .\r\n[ \r\nتفكر در حق و برهان صديقين\r\n
  ] اوّل تفكر در حق و اسماء و صفات و كمالات اوست . و نتيجهء آن علم به وجود حق و انواع تجلّيات است و از آن ، علم به اعيان و مظاهر رخ دهد . و اين افضل مراتب فكر و اعلى مرتبهء علوم و اتقن مراتب برهان است ؛ زيرا كه از نظر به ذات علت و تفكر در سبب مطلقْ علم به او و مسبَّبات و معلولات پيدا شود . و اين نقشهء تجلّيات قلوب صدّيقين است ، و از اين جهت آن را « برهان صدّيقين » گويند « 4 » ؛ زيرا كه « صدّيقين » از مشاهدهء ذاتْ شهود اسماء و صفات كنند ، و در آيينهء اسماءْ اعيان و مظاهر را شهود نمايند .\r\nو اين‌كه اين قسم برهان را « برهان صدّيقين » گوييم براى آن است كه اگر صدّيقى\r\n\r\n\r\n","description":"","footnote":"\r\n( 1 ) - قَالَ النَّبِيُّ صلى الله عليه و آله و سلم : « تَفَكُّرُ سَاعَةٍ خَيْرٌ مِنْ عِبَادَةِ سَنَةٍ » . ( إحياء علوم الدين ، ج 4 ، ص 615 ؛ معراج السعادة ، ص 648 )\r\n( 2 ) - قال النَّبِيُّ صلى الله عليه و آله و سلم : « تَفَكُّرُ سَاعَةٍ خَيرٌ مِن عِبَادَة سِتّين سَنَةً » . ( تفسير الصافي ، ج 1 ، ص 377 ؛ بحار الأنوار ، ج 66 ، ص 293 )\r\n( 3 ) - قال النَّبِيُّ صلى الله عليه و آله و سلم : « تَفَكّر سَاعَةٍ خَيرٌ مِن عِبادَة سَبعِين سَنَةً » . ( أوصاف الأشراف ، ص 47 ، « باب التفكّر » ؛ مفاتيح الغيب ، صدر المتأ لّهين ، ص 302 ؛ شرح المنظومة ، ج 5 ، ص 367 )\r\n( 4 ) - الإشارات و التنبيهات ، ص 276 ، نمط 4 ، تنبيه 29 ؛ الحكمة المتعالية ، ج 6 ، ص 13 - 14 .\r\n","page_name":" 214 ","page_number":230},
  {"content":"\r\n\r\nبخواهد مشاهدات خود را به صورت برهان در آورد و آنچه ذوقاً و شهوداً يافته به قالب الفاظ بريزد ، اين چنين شود ؛ نه آن‌كه هر كس بدين برهان علم به ذات و تجلّيات آن پيدا كرد ، از صدّيقين است ؛ يا آن‌كه معارف صدّيقين از سنخ براهين است ، منتها براهين مخصوصى . هيهات كه علوم آنها از جنس تفكر باشد ، يا مشاهدات آنها را با برهان و مقدمات آن مشابهتى . تا قلب در حجاب برهان است و قدم او قدم تفكر است ، به اوّل مرتبه صدّيقين نرسيده . و چون از حجاب غليظ علم و برهان رست ، با تفكر سر و كارى ندارد و بىواسطهء برهان ، بلكه بىواسطهء موجودى ، در آخر كار و منت‌هاى سلوك ، به مشاهدهء جمال جميل مطلق نائل گردد و به لذت دائم سرمد برسد ، و از عالم و هر چه در اوست وارهد و در تحت قباب كبريايى به فناى كلى باقى ماند ، و از او اسم و رسمىباقى نماند و مجهول مطلق گردد ؛ مگر آن‌كه عنايت حق شامل حال او گردد و او را ارجاع به مملكت خود و ممالك وجود به مقدار سعهء وجود عين ثابت او نمايد ؛ و در اين رجوعْ كشف سبحات جمال و جلال براى او گردد ، و در آيينهء ذاتْ اسماء و صفات را مشاهده نمايد ، و از آن به شهود عين ثابت خود و هر چه در ظل حمايت اوست نائل شود ، و كيفيت سلوك مظاهر و رجوع به ظاهر بر قلب او كشف شود ؛ پس ، به خلعت نبوت مفتخر گردد . و اختلاف مقامات انبيا و رسل در اين مقام ظاهر شود ؛ و مقدار سعه و ضيق دايرهء رسالت و مبعوث‌منه و مبعوث اليه در اين مقام براى آنها منكشف گردد ، و بسط مقال در اين مقام مناسبتى با وضع اين اوراق ندارد . پس ، از آن ، بلكه از برهان صدّيقين نيز ، صرف نظر نموديم ؛ زيرا كه آن را مقدماتى است كه شرح آنها موجب تطويل شود .\r\n\r\nتتميم در بيان تفكر ممنوع و مرغوب در ذات حق\r\nببايد دانست كه اين‌كه ما گفتيم : تفكر در ذات و اسماء و صفات ، ممكن است جاهل گمان كند كه تفكر در ذات ممنوع است به حسب روايات ، و نداند كه آن تفكر كه ممنوع\r\n\r\n","description":"","footnote":"","page_name":" 215 ","page_number":231},
  {"content":"\r\n\r\nاست تفكر در اكتناه ذات و كيفيت آن است ؛ چنانچه از روايات شريفه استفاده مىشود .\r\nو گاهى نيز غير اهل را منع كردند از نظر به بعضى معارف كه مقدمات دقيقه داشته ، چنانچه حكما نيز در هر دو مقام موافق‌اند . اما استحالهء اكتناه ذات در كتب آنها مبرهن است « 1 » ، و منع از تفكر آن نزد جميع مسلّم . و اما شرايط دخول در اين علوم و منع تعليم غير اهل ، در كتب آنها مذكور و وصيت آنها در اوايل كتب يا اواخر آن مسطور است ، چنانچه دو امام فن و فيلسوف بزرگ اسلام ، شيخ ابوعلى سينا ، و صدر المتألّهين « 2 » ، در آخر اشارات « 3 » ، و اوّل اسفار « 4 » ، وصيت بليغ در اين باب فرمودند . فراجع .\r\nو اما نظر در ذات براى اثبات وجود و توحيد و تنزيه و تقديس آن ، غايت ارسال انبيا و آمال عرفا بوده ؛ و قرآن كريم و احاديث شريفه مشحون از علم به ذات و كمالات و اسماء و صفات ذات مقدس است ، و ملحدين اسماء را حق تعالى تعيير فرموده « 5 » . و هيچ كتابى از كتب حكما و متكلمين بيشتر از كتاب كريم الهى و كتب معتبرهء اخبار ، مثل اصول كافى و توحيد شيخ صدوق ، غور در اثبات ذات و اسماء و صفات ننمودند . و فرق بين مأثورات از انبيا و كتب حكما فقط در اصطلاحات و اجمال و تفصيل است ؛ چنانچه\r\n\r\n\r\n","description":"","footnote":"\r\n( 1 ) - ر . ك : التحصيل ، ص 580 ؛ الحكمة المتعالية ، ج 1 ، ص 113 - 117 ؛ المبدأ و المعاد ، ص 23 .\r\n( 2 ) - محمد بن ابراهيم شيرازى ( 979 - 1050 ) ملقب به « صدر الدين » و « صدر المتألهين » معروف به صدرا وملّاصدرا از بزرگان حكماى اسلامى است . وى بنيانگزار « حكمت متعاليه » است و صاحب آراء بديعى در فلسفه مىباشد . مكتب فلسفى صدر المتألهين پس از او بر ديگر مكاتب فلسفى برترى يافت . و بيشتر حكماى اسلامى پس از او از پيروان مكتب او به شمار مىروند . مهمترين اثر وى اسفار اربعه است كه در بردارندهء آراء و نظريات فلسفى او بنحو گسترده مىباشد . از آثار ديگر اوست : تفسير القرآن الكريم ، شرح اصول كافى ، مبدأ ومعاد ، مفاتيح الغيب ، شواهد الربوبيّه ، اسرار الآيات ، حاشيه بر شفا . وى از شاگردان محقق داماد ، ميرفندرسكى و شيخ بهايى است . ملا محسن فيض عبدالرزاق لاهيجى ( فيّاض ) از شاگردان معروف او هستند .\r\n( 3 ) - الإشارات و التنبيهات ، ص 395 ، « خاتمة ووصيّة » .\r\n( 4 ) - الحكمة المتعالية ، ج 1 ، ص 10 ، « مقدّمة المؤلّف » .\r\n( 5 ) - ( وَللَّه الأسْمَاءُ الْحُسنى فَادْعُوهُ بِها وَذَروا الَّذِينَ يُلْحِدُونَ فِى أَسْمَائِه ) ؛ « همهء اسم‌هاى نيكو از آن‌خداست ، پس خدا را به آن اسماء بخوانيد و رها كنيد آنان را كه دربارهء اسماء خدا الحاد مىورزند » . ( الأعراف ( 7 ) : 180 )\r\n","page_name":" 216 ","page_number":232},
  {"content":"\r\n\r\nفرق بين فقه و اخبار راجعهء به فقه در اصطلاحات و اجمال و تفصيل است ، نه در معنا .\r\nليكن مصيبت در آن است كه در لباس اهل علم بعضى از جاهلان پيدا شده در قرون اخيره كه نديده و نسنجيده و از كتاب و سنّت عارى و برى بوده ، مجرد جهل خود را دليل بطلان علم به مبدأ و معاد دانسته ، براى رواج بازار خود نظر در معارف را ، كه غايت مقصد انبيا و اوليا - سلام اللَّه عليهم - است و سر تا پاى كتاب خدا و اخبار اهل بيت - سلام اللَّه عليهم - مشحون از آن است ، حرام شمرده و هر ناسزايى و تهمتى را از اهل آن دريغ ندانسته و قلوب بندگان خدا را از علم به مبدأ و معاد منصرف كرده و اسباب تفرقهء كلمه و شتات جمعيت مسلمين گرديده ؛ و از او اگر سؤال شود كه اين همه تكفير و تفسيق براى چيست ، متشبّث شود به حديث «\r\nلا تتفكروا في ذات الله » « 1 »\r\n. اين بيچارهء جاهل از دو جهت در اشتباه و جهالت است : يكى آن‌كه گمان كرده حكماء تفكر در ذات مىكنند ، با آن‌كه آنها تفكر در ذات را و اكتناه آن‌را ممتنع مىدانند ؛ و اين خود يكى از مسائل مبرهنهء آن علم است . و ديگر آن‌كه معنى حديث را ندانسته ، گمان كرده مطلقاً راجع به ذات مقدس نبايد اسمى برده شود .\r\nما اكنون بعضى از روايات را مىنگاريم ، و جمع بين آنها - آنچه به نظر قاصر خويش رسد - مىكنيم و حَكَم را انصاف قرار مىدهيم . گرچه اين از شرح حديث و قرارداد ما قدرى خارج است ، ولى براى رفع شبهه و ابطال باطل شايد ضرور باشد .\r\nكافى بِإسْنادِهِ عَنْ أَبِي بَصِيرٍ ، قَالَ : قَالَ أَبُو جَعْفَر عليه السلام : «\r\nتكلموا في خلق الله و لا تتكلموا في الله ، فإن الكلام في الله لا يزداد صاحبه إلا تحيرا » « 2 »\r\n. و اين حديث شريف خود دلالت دارد بر آن‌كه مقصود از تكلم [ تكلم 
  ] در اكتناه ذات و كيفيت آن است به مناسبت تعليل آن ؛ و الّا تكلم در اثبات ذات و ساير كمالات و توحيد و تنزيه آن موجب تحير نگردد . و مىشود كه نهى باشد از كسانى كه تكلم در اين مقامات هم براى آنها اسباب\r\n\r\n\r\n","description":"","footnote":"\r\n( 1 ) - الفتوحات المكّية ، ج 2 ، ص 619 ؛ إحياء علوم الدين ، ج 4 ، ص 631 ؛ المحجّة البيضاء ، ج 8 ، ص 212 .\r\n( 2 ) - « كافى با سند خود از ابوبصير روايت مىكند كه گفت : امام باقر عليه السلام فرمود : \" از آفريده‌هاى خداوند سخن‌بگوييد و از ذات خدا سخن مگوييد ، زيرا سخن از ذات خدا مايهء سرگردانى بيشتر گوينده است \" » . ( الكافي ، ج 1 ، ص 92 ، « كتاب التوحيد » ، « باب النهي عن الكلام في الكيفية » ، حديث 1 )\r\n","page_name":" 217 ","page_number":233},
  {"content":"\r\n\r\nتحير شود . و مرحوم محدّث مجلسى - رحمه اللَّه - اين دو احتمال را بدون بيانى كه ما تقريب كرديم احتمال داده‌اند و اوّلى را تقويت فرموده « 1 » .\r\nوَفِي رِوَايَةٍ أُخْرَى عَنْ حَرِيزٍ :\r\n« تكلموا في كل شيء ، ولا تتكلموا في ذات الله » « 2 »\r\n. و به اين مضمون و قريب به آن بعض روايات ديگر وارد است كه ذكر همه ضرور نيست « 3 » .\r\nوَفِي الكافي عَنْ أَبِي جَعْفَرٍ - عليه السلام - قَالَ : «\r\nإياكم و التفكر في الله ؛ و لكن إذا أردتم أن تنظروا إلى عظمته ، فانظروا إلى عظيم خلقه » « 4 »\r\n. و اين روايت نيز ظاهر در اين است كه مراد از تفكر تفكر در كنه ذات است ، زيرا كه در ذيل حديث فرمايد : « اگر خواستيد عظمت حق تعالى را نظر كنيد ، استدلال كنيد از عظمت خلق بر عظمت حق تعالى » . و اين بر سبيل مثال است و براى نوع مردم است كه طريق معرفت آنها تفكر در خلق است .\r\nاينها ، و بعض احاديث ديگر كه قريب به اينهاست ، احاديث وارده در نهى از تكلم و تفكر است كه معلوم شد خود آنها بنفس‌ها دلالت بر مطلوب ما مىنمايد .\r\nو چيزى كه واضح مىنمايد مقصد را ، حديث شريف كافى است در باب تفكر :\r\nبِإسْنادِهِ عَنْ أَبِي عَبْدِاللَّهِ - عليه السلام - قَالَ : «\r\nأفضل العبادة إدمان التفكر في الله و في قدرته » « 5 »\r\n. پس تفكر در حق و اثبات ذات ، و تفكر در قدرت و ساير اسماء و صفات ، علاوه بر آن‌كه مَنهى نيست ، افضل عبادات است .\r\nو در حديث شريف كافى وارد است كه سُئِلَ عَلِيُّ بْنُ الْحُسَيْنِ - عَلَيْهِمَا السَّلام - عَنِ التَّوْحِيدِ ، فَقَالَ : «\r\nإن الله عز و جل علم أنه يكون في آخر الزمان أقوام متعمقون ، فأنزل الله\r\n\r\n\r\n","description":"","footnote":"\r\n( 1 ) - مرآة العقول ، ج 1 ، ص 322 .\r\n( 2 ) - « در باب هر چيز سخن بگوييد ولى در ذات خدا گفتگو نكنيد » . ( الكافي ، ج 1 ، ص 92 ، « كتاب التوحيد » ، « باب النهي عن الكلام في الكيفية » ، دنبالهء حديث 1 )\r\n( 3 ) - ر . ك : الكافي ، ج 1 ، ص 92 ، « كتاب التوحيد » ، « باب النهي عن الكلام في الكيفية » ؛ التوحيد ، صدوق ، ص 454 ، باب 67 ؛ بحار الأنوار ، ج 3 ، ص 257 ، باب 9 .\r\n( 4 ) - الكافي ، ج 1 ، ص 93 ، « كتاب التوحيد » ، « باب النهى عن الكلام في الكيفية » ، حديث 7 .\r\n( 5 ) - « پيوسته انديشيدن درباره خداوند و توانايى او برترين پرستش است » . ( الكافي ، ج 2 ، ص 55 ، « كتاب‌الإيمان و الكفر » ، « باب التفكّر » ، حديث 3 )\r\n","page_name":" 218 ","page_number":234},
  {"content":"\r\n\r\nتعالى :\r\n  قُلْ هُوَ اللَّهُ أَحَدٌ  \r\nوالآيات من سورة « الحديد » إلى قوله :\r\n وَ هُوَ عَلِيمٌ بِذاتِ الصُّدُورِ \r\nفمن رام وراء ذلك فقد هلك » « 1 »\r\n. پس ، معلوم مىشود اين آيات شريفه ، كه توحيد و تنزيه حق و بعث و رجوع موجودات در آن وارد است ، براى متعمقين و ارباب فكرهاى دقيق نازل شده . باز هم بايد گفت : فكر در حق تعالى حرام است ؟ آيا كدام عارف و حكيم بيشتر از معارف وارده در اوّل سورهء « حديد » آورده ؟ غايت معرفت آنها رسيدن به اين است كه   سَبَّحَ لِلَّهِ ما فِي السَّماواتِ وَ الْأَرْضِ   « 2 » . آيا از آيهء شريفهء  هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ  « 3 » . كى براى توصيف حق تعالى و جلوات ذات مقدسش بهتر بيانى دارد ؟ به جان دوست قسم كه اگر براى حقّيت كتاب كريم الهى جز اين آيهء شريفه نبود ، براى اهل دل كفايت مىكرد . قدرى مراجعه نماييد به كتاب خدا و خطب و آثار و اخبار رسول اكرم و خلفاى معصومين او - سلام اللَّه عليهم - ببينيد در هر مقصد از مقاصد معارف كه تصور مىشود كدام حكيم و عارف بيشتر از آنها بيانى نموده . تمام كلماتشان مشحون از توصيف حق و استدلال بر ذات و صفات ذات مقدس است ، به‌طورى كه هر طايفه‌اى به قدر فهم خود از آن برخوردار مىشود .\r\nپس ، از مجموع اين اخبار معلوم مىشود كه تفكر در ذات به يك مرتبه ممنوع است كه آن تفكر كنه ذات و كيفيت آن است ؛ چنانچه در حديث شريف كافى وارد است : «\r\nمن نظر في الله كيف هو هلك » « 4 »\r\nيا آن‌كه جمع بين اخبار ناهيه و آمره شود به اين‌كه يك دسته از مردم كه قلوبشان طاقت استماع برهان ندارد و استعداد ورود در اين‌گونه مباحث\r\n\r\n\r\n","description":"","footnote":"\r\n( 1 ) - « از على بن الحسين عليه السلام دربارهء توحيد پرسيدند فرمودند : \" همانا خداوند عزّ و جَلّ مىدانست كه در آخرزمان پاره‌اى از مردم ژرف‌انديش خواهند آمد ، پس خداوند تعالى :   قُلْ هُوَ اللَّهُ أَحَدٌ   و آياتى از سورهء « حديد » تا آيهء  وَ هُوَ عَلِيمٌ بِذاتِ الصُّدُورِ  را فرو فرستاد ؛ پس هر كس فزون از آن را اراده كند هلاك شده است » . ( الكافي ، ج 1 ، ص 91 ، « كتاب التوحيد » ، « باب النسبة » ، حديث 3 )\r\n( 2 ) - « آنچه در آسمان‌ها و زمين است خدا را تنزيه مىكنند » . ( الحديد ( 57 ) : 1 )\r\n( 3 ) - « او آغاز و پايان و آشكار و نهان است و او به همه چيز داناست » . ( الحديد ( 57 ) : 3 )\r\n( 4 ) - « هر كه دربارهء چگونگى خدا بينديشد هلاك شود » . ( الكافي ، ج 1 ، ص 93 ، « كتاب التوحيد » ، « باب النهيعن الكلام في الكيفية » ، حديث 5 )\r\n","page_name":" 219 ","page_number":235},
  {"content":"\r\n\r\nندارند ، وارد نشوند ؛ چنانچه شاهد بر اين جمع در خود روايات است . و اما كسانى كه اهل آن هستند ، براى آنها راجح ، بلكه افضل از جميع عبادات ، است .\r\nدر هر صورت ، ما از مقصد و قرارداد خود به كلى خارج شديم ، ولى چاره‌اى نبود جز تعرض به اين مطلب فاسد و تهمت غير مرضىِّ حق ، كه در اين عصرهاى اخير متداول شده در السنه ، شايد تأثيرى در بعض قلوب كند . و اگر يك نفر قبول اين قول كند ، براى من كفايت كند . وَالْحَمْدُ للَّهِ وَإلَيْهِ الْمُشْتَكى « 1 » .\r\n\r\nفصل در تفكر در مصنوع است\r\nيكى ديگر از درجات تفكر ، فكرت در لطايف صنعت و اتقان آن و دقايق خلقت است ، به قدرى كه در طاقت بشر است . و نتيجهء آن علم به مبدأ كامل و صانع حكيم است . و اين عكس برهان صدّيقين است ؛ زيرا كه مبدأ برهان در آن مقام حق تعالى عزّ اسمه است ، و از آن علم به تجليات و مظاهر و آيات حاصل شود ؛ و در اين مقامْ مبدأ برهان مخلوقات است ، و از آنها علم به مبدأ و صانع حاصل شود . و اين برهان براى عامه است و آنها را حظى از برهان صدّيقين نيست ؛ و لهذا شايد بسيارى انكار نمايند كه نظر در حق مبدأ علم به خود او شود ، و علم به مبدأ موجب شود علم به مخلوق را .\r\nبالجمله ، تفكر در لطايف و دقايق صنعت و اتقان نظام خلقت از علوم نافعه و از فضائل اعمال قلبيه و افضل از جميع عبادات است ؛ زيرا كه نتيجهء آن اشرف نتايج است .\r\nگرچه جميع عبادات نتيجهء اصلى و سرّ واقعى آنها حصول معارف است ، ولى كشف اين سرّ و حصول اين نتيجه براى ماها نشود ؛ و از براى آن اهلى است كه هر عبادتى براى آنها بذر مشاهده يا مشاهداتى است . در هر صورت ، اطلاع بر لطايف صنعت و اسرار خلقت به حقيقت تاكنون براى بشر [ ميسر 
  ] نگرديده . و به‌طورى پايهء آن دقيق و محكم است و نظام آن جميل و از روى اسلوب كمال است كه در هر موجودى ، اگر چه\r\n\r\n\r\n","description":"","footnote":"\r\n( 1 ) - « ستايش مخصوص خداست و شكايت نزد اوست » .\r\n","page_name":" 220 ","page_number":236},
  {"content":"\r\n\r\nحقير به نظر آيد ، اگر بشر با كمال علمى كه در قرن‌ها حاصل كردند دقيق شوند ، به هزار يك از آن اطلاع پيدا نكنند ، تا چه رسد به آن‌كه نظام كلى جُمَلى را در تحت نظر درآورند و بخواهند با افكار جزئيهء ناقصهء خود پى به لطايف و دقايق آن برند .\r\nما اكنون نظر شما را جلب مىكنيم به يكى از دقايق خلقت كه نسبتاً نزديك به افهام و از محسوسات به شمار آيد ، تو خود حديث مفصل بخوان از اين مجمل .\r\nاى عزيز ، نظر كن و تفكر نما در اين نسبتى كه در بين شمس و زمين است به مسافت معيّن و حركت خاص كه زمين دارد به دور خود و شمس ، كه با مدار معيّنى حركت مىكند كه شب و روز و فصول از آن حاصل مىشود ؛ چه اتقان صنع و حكمت كاملى است كه اگر با اين ترتيب نبود ، يعنى شمس نزديك بود يا دور بود ، در صورت اوّل از حرارت و در صورت دوم از سرما و برودت ، در زمينْ تكوين معدن و نبات و حيوان نمىشد . و اگر چنانچه با همين نسبت ساكن بود زمين ، توليد روز و شب و فصول نمىشد ، و بيشتر زمين يا تمام آن قابل تكوين نمىشد . اكتفا به اين نيز نشده ، اوج ، يعنى غايت دورى زمين از شمس ، در جانب شمال واقع شده كه حرارت زياد نشود و صدمه به مكوّنات وارد نيايد ؛ و حضيض ، يعنى غايت نزديكى شمس به زمين ، در جانب جنوب واقع شده كه از سرما ضرر به ساكنين زمين وارد نشود . به اين نيز اكتفا نشده ، ماه را ، كه تأثير در تربيت موجودات زمين دارد ، در سير با زمين مختلف قرار داده ، به‌طورى كه شمس وقتى در شمال زمين است ، قمر در منطقهء جنوبى ؛ و به عكس ، وقتى آن يك در منطقهء جنوبى است ، اين يك در منطقهء شمالى است ، براى انتفاع سكّان ارض از آنها .\r\nاينها يكى از امور محسوسهء ضروريه است ؛ ليكن احاطهء به دقايق و لطايف آن جز خالق آن ، كه علمش محيط است ، احدى پيدا نكند .\r\nچرا اين‌قدر دور رفتيم ، اگر كسى در خلقت خود ، به قدر سعهء علم و طاقت خود ، تفكر نمايد : اولًا : در مدارك ظاهرهء خود كه آنها بر طبق مدركات و محسوسات ساخته شده ؛ از براى هر دسته از مدركاتى كه در اين عالم يافت مىشود قوّهء ادراكى قرار داده شده ، با چه وضعيت و ترتيب محيّر العقولى ؛ و امور معنويه را ، كه با حواسّ ظاهره ادراك نتوان كرد ، حواس باطنه قرار داده شده كه آنها را ادراك نمايد .\r\n\r\n","description":"","footnote":"","page_name":" 221 ","page_number":237},
  {"content":"\r\n\r\nاز علم الروح و قواى روحانيّهء نفس ، كه دست بشر از اطلاع بر آن كوتاه است ، صرف نظر نما ؛ علم بدن و تشريح و ساختمان طبيعى و خواص هر يك از اعضاى ظاهره و باطنه را در تحت نظر و فكر بياور ؛ ببين چه نظام غريبى و ترتيب عجيبى است ، با آن‌كه علم بشر با صدها قرن سال به هزار يك آن نرسيده و تمام علما اظهار عجز خود را با زبان فصيح مىنمايند ؛ با اين‌كه بدن اين انسان در مقابل ديگر موجودات زمين يك ذرهء ناقابلى است ، و زمين و همهء موجودات آن در مقابل نظام شمسى قدر قابلى ندارد ، و تمام منظومهء شمسى ما در مقابل منظومات شمسيهء ديگر قدر محسوسى ندارد ؛ و تمام اين نظامات كليه و جزئيه با يك ترتيب منظم و نظام مرتبى بنا شده است كه به ذره‌اى از آن كسى ايراد نتواند كرد ، و عقول تمام بشر از فهم دقيقه‌اى از دقايق آن عاجز است . آيا پس از اين تفكر ، عقل شما محتاج به مطلب ديگرى است براى آن‌كه اذعان كند به آن‌كه يك موجود عالِم قادر حكيمى كه هيچ چيزش شبيه موجودات ديگر نيست اين موجودات را با اين همه حكمت و نظام و ترتيب متقن ايجاد فرموده ؟  أَ فِي اللَّهِ شَكٌّ فاطِرِ السَّماواتِ وَ الْأَرْضِ  « 1 » .\r\nاين همه صنعت منظم ، كه عقول بشر از فهم كليات آن عاجز است ، بىربط و خود به خود پيدا نشده . كور باد چشم دلى كه حق را نبيند و جمال جميل او را در اين موجودات مشاهده نكند . نابود باد كسى كه با اين همه آيات و آثار باز در شك و ترديد باشد . ولى چه كند انسان بيچاره كه گرفتار اوهام است ؟ اگر شما تسبيح خود را ارائه دهيد و دعوى كنيد كه اين تسبيح خود به خود بدون آن‌كه كسى او را تنظيم كرده باشد منظم شده ، همهء بشر به عقل شما مىخندند . مصيبت آن‌جاست كه اگر ساعت بغلى را درآورده همين دعوى را دربارهء آن نيز نماييد ، آيا شما را از زمرهء عقلا خارج مىكنند و تمام عقلاى عالم شما را رمى به جنون مىكنند يا نه ؟ آيا كسى كه اين نظام سادهء جزئى را از رشتهء علل و اسباب خارج دانست ، بايد گفت مجنون است و از حقوق عقلا بايد او را محروم دانست ، پس چه بايد كرد با كسى كه اين نظام عالم ، نه بلكه اين انسان و نظام\r\n\r\n\r\n","description":"","footnote":"\r\n( 1 ) - إبراهيم ( 14 ) : 10 .\r\n","page_name":" 222 ","page_number":238},
  {"content":"\r\n\r\nروح و بدن او ، را مدعى است خود به خود پيدا شده ؟ او را باز بايد در زمرهء عقلا حساب كرد ؟ آيا كدام بىخرد از اين بىخردتر است .  قُتِلَ الْإِنْسانُ ما أَكْفَرَهُ  « 1 » مرده باد انسان كه باز زنده به علم نيست و در بحر ضلالت خود غوطه‌ور است .\r\n\r\nفصل در تفكر در احوال نفس است\r\nيكى از درجات تفكر ، فكر در احوال نفس است كه از آن نتايج بسيار و معارف بىشمار حاصل شود . و ما اكنون نظر به دو نتيجه داريم : يكى علم به يوم معاد ؛ و ديگر علم به بعث رسل و انزال كتب ، يعنى ، نبوت عامه و شرايع حقه .\r\nيكى از حالات نفس ، حال تجرد آن است كه حكماء شامخين كمتر مسأله‌اى از مسائل حكميه را به مثابه آن اهميت داده و مبرهن و واضح نموده‌اند « 2 » . و ما اكنون در صدد اثبات تجرد آن به وجه تفصيلى نيستيم ؛ از اين جهت به بعضى ادله ، كه مبادى آن كم مؤونه است ، اكتفا مىنماييم و به ذكر مقصد مىپردازيم .\r\n[ \r\nبرهان اوّل بر تجرّد نفس\r\n
  ] پس گوييم كه به اتفاق اطبا و علما معرفة الاعضاء و حكم تجربه ، تمام اجزاء بدن انسان ، از امّ الدِماغ ، كه مركز ادراكات و محل ظهور قواى نفس است ، تا آخرين اجزاء كثيفهء صلبهء بدن ، از سن سى و پنج سالگى يا سى سالگى به بعد رو به انحطاط و نقصان گذارد و به افق ضعف و سستى نزديك شود . و ما خود نيز تجربه كرديم كه ضعف و سستى در تمام قوا نمايان شود . ولى در همين موقع ، يعنى از سن سى و چهل به بعد ، قواى روحانيه و ادراكات عقليه كامل‌تر است و رو به ترقى و اشتداد است . از اين ، نتيجه حاصل آيد كه قواى ادراكيه عقليه جسمانى نيست ؛ چه اگر جسمانى بودى ، چون ساير\r\n\r\n\r\n","description":"","footnote":"\r\n( 1 ) - « كشته باد انسان ! چقدر ناسپاس است او » . ( عبس ( 80 ) : 17 )\r\n( 2 ) - ر . ك : الحكمة المتعالية ، ج 8 ، ص 290 ؛ شرح المنظومة ، ج 5 ، ص 125 .\r\n","page_name":" 223 ","page_number":239},
  {"content":"\r\n\r\nقواى جسمانى رو به ضعف گذاشتى . و نتوان توهم كرد كه از كثرت اعمال قواى فكريه و حصول تجربه قواى عقليه قوى گرديده ، زيرا كه تمام قواى جسمانيه با كثرت اعمال آن و به كار انداختن آن رو به انحلال و زوال رود نه رو به قوت و كمال ؛ و اين خود دليل بر اين است كه قواى عقليه جسم و جسمانى نيست .\r\nو نقض به حال كهولت كه قواى فكريه هم ناقص مىشود بىمحل است ، زيرا كه اولًا :\r\nهيچ‌يك از قواى جسمانى تا سن كهولت رو به اشتداد نيست تا آن‌كه گفته شود كه فلان محل از جسم مورد ادراكات عقليه است و تا سن كهولت رو به اشتداد و قوّت بوده ، و اكنون كه ضعيف شده قوهء فكر هم ضعيف شده . و ثانياً : آن ضعفِ در حالِ كهولت نيز راجع به فكر است كه از قواى حالّهء در جسم است ، يا آن‌كه احتياج به قواى جسمانيه دارد ؛ و اما ادراكات محضه و ملكات خبيثه يا فاضله در آن وقت نيز قوىتر از سابق است ، گرچه اظهار يا ظهورش كمتر باشد . بالجمله ، براى اثبات مدعاى ما همان قوّت ادراك در سن چهل پنجاه سالگى كفايت كند .\r\nو حلّ نقض آن است كه چون نفس بساط خود را از مُلك بدن جمع مىكند و قواى او رجوع به باطن ذاتش مىنمايد ، هر يك از قوا كه به عالم جسم و جسمانى نزديكتر است زودتر رو به سستى و كلال گذارد ، و هر يك بعيدتر است ديرتر ضعيف شود . و اما قوايى كه از عالم تجرد و ملكوت است قويتر گردد و اشتدادش بيشتر شود ؛ و اين دليل بر آن است كه نفسْ جسم و جسمانى نيست .\r\n[ \r\nبرهان دوم بر تجرّد نفس\r\n
  ] و نيز خواص و آثار و افعال نفس مضاد است با خواص و آثار و افعال مطلق اجسام ؛ و اين دليل بر آن است كه نفس جسم نيست . مثلًا ما بالضروره مىدانيم كه يك جسم بيش از يك صورت قبول نمىكند ، و اگر بخواهد صورت ديگرى بر او وارد شود بايد صورت اوّل از او مفارقت كند تا صورت دوم را قبول نمايد . مثلًا اگر روى صفحهء كاغذى يك صورت نقش كنى ، در محلى كه نقش است صورت ديگر منتقش نشود ، مگر اين‌كه صورت اوّلى به‌كلى زائل شود . و اين حكم در تمام اجسام جارى است به\r\n\r\n","description":"","footnote":"","page_name":" 224 ","page_number":240},
  {"content":"\r\n\r\nضرورت عقل . اما نفس در عين حال كه صورتى در او منتقش است صورت‌هاى مضادهء با او نيز در او منتقش مىشود بدون اين‌كه صورت اوّل زائل گردد .\r\nو نيز در هر جسمى صورت متناهى نقش بندد ، ولى در نفس صورت غير متناهيه منتقش شود ؛ و از اين جهت حكم كند بر امور غير متناهيه .\r\nو نيز هر جسمى كه صورتى از او زائل گرديد ، آن صورت در آن بدون سبب مستأنف پيدا نشود ، ولى نفسْ صورت‌هايى [ را 
  ] كه از او غيبت مىكند بىسببِ خارج عود مىدهد .\r\n[ \r\nاثبات معاد از طريق تجرّد و جاودانگى نفس\r\n
  ] پس ، معلوم شد كه نفس با همهء اجسام در خواص و آثار و افعال مضاد است ؛ پس ، آن مجرد است و از سنخ اجسام و جسمانيات نيست ، و مجردات تفاسد پيدا نمىكنند - چنانچه در محل خود مبرهن است « 1 » - زيرا كه فساد بىمادهء قابله نشود ، و مجردْ مادّهء قابله ندارد ، زيرا كه آن از لوازم اجسام است ، پس تفاسد بر او جايز نيست .\r\nپس ، از اينها نتيجه حاصل شد كه نفس به خراب بدن و مفارقت از آن فاسد و خراب نشود ؛ بلكه باقى در عالم ديگرى است و فنا براى آن نيست . و اين معاد روحانى است از براى نفوس و ارواح كه قبل از قيامت براى آنها حاصل است ، تا آن‌كه ارادهء حق تعلق گيرد به عود آنها به ابدان . و ما اكنون در مقام اثبات مطلق معاد هستيم در مقابل منكر مطلق ؛ و از اين مقدمات به وضوح پيوست .\r\n[ \r\nاثبات نبوّت عامّه از طريق نظام احسن اتمّ\r\n
  ] و ببايد دانست كه از براى نفوسْ صحت و مرض و صلاح و فساد و سعادت و شقاوتى است كه پى بردن به طرق آن و دقايق مصالح و مفاسد آن براى احدى جز ذات مقدس حق ممكن نيست ؛ ناچار در نظام اتمّ ، كه احسن نظام است و قبل از اين معلوم شد كه منظِّم آن حكيم علىالاطلاق است و واقف بر همهء امور است ، تعليم طرق سعادت و\r\n\r\n\r\n","description":"","footnote":"\r\n( 1 ) - ر . ك : المباحث المشرقية ، ج 2 ، ص 400 ؛ الحكمة المتعالية ، ج 8 ، ص 385 .\r\n","page_name":" 225 ","page_number":241},
  {"content":"\r\n\r\nشقاوت و هدايت راه صلاح و فساد و اعلام طرق علاج نفوس ممتنع است اهمال شود ؛ زيرا كه در اهمال آن يا نقص در علم لازم آيد يا نقص در قدرت يا بخل و ظلم بىجهت .\r\nمعلوم شد كه ذات مقدس مبدأ از تمام اينها برى است ، او كامل علىالاطلاق و مفيض علىالاطلاق است . و در اهمال هدايت طرق سعادت و شقاوتْ خللى عظيم در حكمت وارد آيد و فساد و اختلال بزرگ بر نظام و مملكت آشكار شود . پس ، در نظام اتمّ لازم شد كه طريق سعادت و شقاوت و طرق هدايت را اعلام فرمايد . و از اين بيان دو نتيجهء واضحه حاصل شد : يكى آن‌كه شريعت ، كه عبارت از نسخهء اصلاح امراض نفسانيه است ، جز پيش ذات مقدس حق نيست . و ديگر آن‌كه حق تعالى اعلام آن را ناچار مىفرمايد . و معلوم است يك چنين مقصد بزرگ و علم كامل دقيقى كه عقل عقلا از ادراك آن عاجز است و ربط ملك و ملكوت و تأثير صور ملكيه در باطن نفس را احدى نداند ، لابد بايد به طريق وحى و الهام واقع شود ؛ يعنى بايد به تعليم حق باشد . و واضح است كه تمام افراد بشر قابل اين خلعت نيستند و استعداد اين مقام و انجام اين وظيفه را ندارند ، و در هر چند قرن يكى پيدا شود كه لايق يك همچو وظيفه باشد و بتواند يك همچو مقصد بزرگى را انجام دهد . حق تعالى او را مبعوث فرمايد كه طرق سعادت و شقاوت را به بشر بفهماند و مردم را به صلاح خود آگاه نمايد . و اين عبارت از « نبوّت عامه » است .\r\n[ \r\nكامل بودن شريعت اسلام\r\n
  ] و چون كلام منتهى شد بدين‌جا ، به طريق استطراد يك مطلبى را بيان مىكنيم ، كه آن را هم به نظر نويسنده از بديهيات بايد محسوب داشت . و آن اين است كه پس از آن‌كه مىدانيم با علم ضرورى كه شريعتى از جانب حق تعالى در بين بشر بايد باشد ، و رجوع نماييم به شرايع معمولهء در بين بشر كه عمدهء آنها سه شريعت است : يكى شريعت يهود ، و ديگر شريعت نصارى ، و ديگر شريعت اسلام مىبينيم بالضرورة كه شريعت اسلام در سه مقام ، كه اساس شرايع و مدار تشريع بر آن است - كه يكى راجع به عقايد حقه و معارف الهيه و توصيف و تنزيه حق و معاد و كيفيت آن و علم به ملائكه و توصيف و تنزيه انبيا - عليهم السلام - كه عمده و اصل شرايع است ؛ و ديگر راجع به\r\n\r\n","description":"","footnote":"","page_name":" 226 ","page_number":242},
  {"content":"\r\n\r\nخصال حميده و اصلاح نفس و اخلاق فاضله ؛ و سوم راجع به اعمال قالبيهء فرديه و اجتماعيه ، سياسيه و مدنيه و غير آن - كامل‌تر از ديگران است . بلكه هر منصف بىغرض نظر كند ، مىيابد كه طرف نسبت با آنها نيست . و در تمام دورهء زندگانى بشر ، قانون و شريعتى كه به اين اتقان باشد و در تمام مراحل دنيايى و آخرتى كامل و تامّ باشد وجود نداشته ؛ و اين خود بزرگ‌تر دليل بر حقانيت آن است .\r\nبالجمله ، بعد از اثبات نبوّت عامه و اين‌كه شريعتى از براى بشر خداى تعالى تشريع فرموده و طرق هدايت را به آنها فهمانده و آنها را در تحت نظم و نظام درآورده ، اثبات حقّيت دين اسلام احتياج به هيچ مقدمه ندارد جز نظر كردن به خود آن و مقايسهء بين آن و ساير اديان و شرايع در جميع مراحلى كه تصور مىشود احتياج بنىالانسان ، از معارف حقه و ملكات نفسانيه ، تا وظايف نوعيهء و شخصيه و تكاليف فرديه و اجتماعيه .\r\nو اين يكى از معانى حديث شريف است كه مىفرمايد : «\r\nالإسلام يعلو و لا يعلى عليه » « 1 »\r\n. زيرا كه هر چه عقول بشر ترقى كند و ادراكات آنها زياد گردد ، وقتى به حُجج و براهين اسلام نظر كنند ، پيش نور هدايت آن خاضعتر شوند و حجتى در عالم غلبه بر آن نكند .\r\n[ \r\nاثبات نبوّت خاصّه\r\n
  ] محصّل برهان ما بر اثبات نبوت خاتم النبيين - صلّى اللَّه عليه و آله - اين شد كه همين‌طور كه اتقانِ خلقت كائنات و حسن ترتيب و نظم آن ما را هدايت مىكند كه يك موجودى منظِّم اوست كه علمش محيط به دقايق و لطايف و جلايل است ، اتقان احكام يك شريعت و حسن نظام و ترتيب كامل آن كه متكفل تمام احتياجات مادى و معنوى ، دنيوى و اخروى ، اجتماعى و فردى است ، ما را هدايت مىكند به آن‌كه مشرِّع و منظِّمِ آن يك علم محيط مطلع بر تمام احتياجات عايلهء بشر است ؛ و چون به بداهت عقل مىدانيم كه از عقل يك نفر بشر ، كه تاريخ حيات او را همهء مورخين ملل نوشته‌اند و شخصى بوده كه تحصيل نكرده و در محيط عارى از كمالات و معارف تربيت شده ، اين ترتيب\r\n\r\n\r\n","description":"","footnote":"\r\n( 1 ) - « اسلام برتر است و چيزى بر آن برترى نيابد » . ( من لا يحضره الفقيه ، ج 4 ، ص 243 ، حديث 778 ؛ وسائل‌الشيعة ، ج 26 ، ص 14 ، « كتاب الفرائض و المواريث » ، « أبواب موانع الإرث » ، باب 1 ، حديث 11 )\r\n","page_name":" 227 ","page_number":243},
  {"content":"\r\n\r\nكامل و نظام تام و تمام صادر نتواند شد ، بالضروره مىفهميم كه از طريق غيب و ماوراءالطبيعه اين شريعت تشريع شده و به طريق وحى و الهام به آن بزرگوار رسيده .\r\nوَالْحَمْدُ للَّه‌عَلى وُضُوحِ الحُجَّةِ .\r\nدر نظر داشتم كه مقام ديگرى از تفكر را ، كه آن فكرت در عالم ملك است و نتيجهء آن زهد است ، بيان نمايم ولى چون در مقامات سابقه عنان قلم گسيخته شد و مطلب طولانى ، بلكه خارج از موضوع شد ، لهذا از آن صرف‌نظر نمودم .\r\n\r\nفصل در فضيلت بيدارى شب است\r\nباقى ماند بر ذمّهء ما بيان دو فقرهء ديگر از حديث شريف كه مىفرمايد : «\r\nجاف عن الليل جنبك و اتق الله ربك »\r\n. جناب مولى امير المؤمنين - سلام اللَّه عليه - در اين كلام مبارك قرين اعمال قلبيه و تفكرات منبّهه و تقواى پروردگار ، بيدارى شب و تجافى از فراش را براى عبادت قرار داده است ؛ و اين دليل بر كمال فضيلت و اهميت آن است .\r\nچنانچه در احاديث شريفه از اين عمل شريف خيلى تمجيد شده ، و سيرهء ائمهء هدى و مشايخ عظام و علماء اعلام بر مواظبت بر آن بوده بلكه بيدارى در آخر شب را با قطع نظر از عبادت اهميت مىدادند .\r\nدر كتاب وسائل الشيعة ، كه اعظم كتب اماميه و مدار مذهب و مرجع علما و فقها است ، 41 حديث در فضل آن ، و چندين حديث بر كراهت ترك آن ذكر فرموده ، و باز حواله به سابق و لاحق مىفرمايد « 1 » .\r\nو البته احاديث در كتب ادعيه و غيره بيش از حد احصاست ؛ ولى ما براى تيمن و تبرك به ذكر چند حديث مىپردازيم :\r\nعَنِ الكافي بِإسْنادِه عَنْ مُعَاوِيَةَ بْنِ عَمَّارٍ ، قَالَ سَمِعْتُ أَبَا عَبْدِاللَّهِ - عليه السلام - يَقُولُ :\r\n« كان في وصية النبي - صلى الله عليه و آله - لعلي قال : يا علي أوصيك في نفسك بخصال\r\n\r\n\r\n","description":"","footnote":"\r\n( 1 ) - وسائل‌الشيعة ، ج 8 ، ص 145 - 164 ، « كتاب الصلاة » ، « أبواب بقيّة الصلوات المندوبة » ، باب 39 - 40 .\r\n","page_name":" 228 ","page_number":244},
  {"content":"\r\n\r\nفاحفظها . ثم قال : اللهم أعنه . . .\r\nإلى أنْ قالَ :\r\nوعليك بصلاة الليل و عليك بصلاة الليل و عليك بصلاة الليل » « 1 » .\r\n« معاوية بن عمّار گويد شنيدم حضرت صادق - عليه السلام - مىفرمود : بود در جملهء وصيت‌هاى پيغمبر - صلّى اللَّه عليه و آله - كه به على - عليه السلام - گفت : \" يا على وصيت مىكنم تو را در خودت به خصلت‌هايى ؛ پس حفظ كن آنها را . \" پس از آن گفت :\r\n\" بار خدايا اعانت فرما او را . \" تا آن‌كه فرمود : \" و بر تو باد به نماز شب ، و بر تو باد به نماز شب ، و بر تو باد به نماز شب \" » . از صدر و ذيل حديث كمال اهميت فهميده مىشود .\r\nوعَنِ الخِصالِ بِإسْنادِه عَنْ أَبِي عَبْدِ اللَّهِ - عليه السلام - قَالَ : «\r\nقال النبي - صلى الله عليه و آله - لجبرئيل : عظني . فقال : يا محمد ، عش ما شئت فإنك ميت ؛ وأحبب ما شئت فإنك مفارقه ؛ واعمل ما شئت فإنك ملاقيه ؛ و اعلم ، أن شرف المؤمن قيامه بالليل ، وعزه كفه عن أعراض الناس » « 2 »\r\n. اختصاص دادن به ذكر ، و موعظه نمودن رسول اللَّه - صلّى اللَّه عليه و آله - را به اين امر ، از كمال اهميت آن كشف مىكند . و اگر جبرئيل امين چيزى مهمتر از آن را مىدانست در مقام موعظه آن را عرض مىكرد .\r\nوفي المجالس بِإسْنادِه عَنِ ابْنِ عَبَّاسٍ - رضي اللَّه عنه - قَالَ : قَالَ رَسُولُ اللَّهِ - صلّى اللَّه عليه وآله - فِي حَدِيثٍ :\r\n« فمن رزق صلاة الليل من عبد ، أو أمة ، قام لله مخلصا ، فتوضأ و ضوءا سابغا ، و صلى لله عز و جل بنية صادقة و قلب سليم و عين دامعة ، جعل الله تعالى خلفه\r\n\r\n\r\n","description":"","footnote":"\r\n( 1 ) - الكافي ، ج 8 ، ص 79 ، « وصيّة النبيّ صلى الله عليه و آله و سلم لأمير المؤمنين عليه السلام ، حديث 33 ( با كمى تفاوت ) ؛ وسائل الشيعة ، ج 8 ، ص 145 ، « كتاب الصلاة » ، « أبواب بقيّة الصلوات المندوبة » ، باب 39 ، حديث 1 .\r\n( 2 ) - « پيامبر اكرم صلى الله عليه و آله و سلم به جبرئيل گفت : \" مرا اندرزى ده \" . جبرئيل گفت : \" اى محمد ، هر چه مىخواهى زنده‌بمان كه سرانجام خواهى مرد ؛ و هر چه را مىخواهى دوست بدار كه سرانجام از آن جدا خواهى شد ؛ و هر چه مىخواهى بكن كه سرانجام آن را ( نزد خداوند ) خواهى ديد ؛ و بدان‌كه شرف مؤمن به پاخاستن شب است و عزت او به دورى جستن او از آن چيزى كه در دست مردم است . . . \" » . ( الخصال ، ص 7 ، حديث 19 ( با كمى تفاوت ) ؛ وسائل الشيعة ( طبع حجرى ) ، ج 1 ، ص 514 ، سطر آخر ، « كتاب الصلاة » ، « أبواب بقيّة الصلوات المندوبة » ، باب 39 ، حديث 3 )\r\n","page_name":" 229 ","page_number":245},
  {"content":"\r\n\r\nسبعة صفوف من الملائكة ، في كل صف ما لا يحصي عددهم إلا الله ، أحد طرفي كل صف بالمشرق و الآخر بالمغرب ؛ فإذا فرغ ، كتب الله عز و جل له بعددهم درجات » « 1 » .\r\n« ابن عباس گفت : فرمود رسول خدا - صلّى اللَّه عليه و آله - در حديثى : \" پس كسى كه روزى شود او را نماز شب از مرد يا زن ، به پا خيزد براى خدا با اخلاص ، پس وضو بگيرد وضوى شادابى ، و نماز كند براى خداى عزّ وجلّ با نيت راستى و قلب سليمى و چشم گريانى ، قرار دهد خداى تعالى پشت سر او هفت صف از ملائكه كه هر صفى را شماره ننمايد عددشان را مگر خدا ، يك جانب هر صف به مشرق و ديگرى به مغرب است . پس وقتى كه فارغ شود ، بنويسد خداى تعالى از براى او به عدد آنها درجاتى \" » .\r\nوَ عَنِ العِلَل بِإسْنادِه إلى أَنَسٍ قَالَ : سَمِعْتُ رَسُولَ اللَّهِ - صلّى اللَّه عليه و آله - يَقُولُ :\r\n« الركعتان في جوف الليل أحب إلي من الدنيا و ما فيها » « 2 » .\r\n« انس گويد : شنيدم رسول خدا - صلّى اللَّه عليه و آله - مىفرمود : \" دو ركعت در داخل شب محبوب‌تر است پيش من از دنيا و آنچه در اوست \" » .\r\nو در احاديثِ بسيار وارد است كه نماز شب شرف مؤمن است و زينت آخرت ؛ چنانچه مال و اولاد زينت دنياست « 3 » .\r\nوَ عَنِ العِلَلِ بِإسْنَادِهِ إلى جَابِرِ بْنِ عَبْدِاللَّهِ الأَنْصَارِيِّ قَالَ : سَمِعْتُ رَسُولَ اللَّه - صلّى اللَّه عليه وآله - يَقُولُ : «\r\nما اتخذ الله إبراهيم خليلا إلا لإطعام الطعام و الصلاة بالليل و الناس\r\nنيام » « 4 » .\r\n\r\n\r\n","description":"","footnote":"\r\n( 1 ) - الأمالي ، صدوق ، ص 64 ، مجلس 16 ، حديث 2 ( با كمى تفاوت ) ؛ وسائل الشيعة ( طبع حجرى ) ، ج 1 ، ص 516 ، سطر 6 ، « كتاب الصلاة » ، « أبواب بقيّة الصلوات المندوبة » ، باب 39 ، حديث 29 .\r\n( 2 ) - علل الشرائع ، ص 363 ، باب 84 ، حديث 6 ( با كمى تفاوت ) ؛ وسائل الشيعة ، ج 8 ، ص 156 ، « كتاب الصلاه » ، « أبواب بقيّة الصلوات المندوبة » ، باب 39 ، حديث 30 .\r\n( 3 ) - وسائل الشيعة ، ج 8 ، ص 145 - 157 ، « كتاب الصلاة » ، « أبواب بقيّة الصلوات المندوبة » ، باب 39 ، احاديث 2 ، 7 ، 12 ، 20 ، 28 و 34 .\r\n( 4 ) - علل الشرائع ، ص 35 ، باب 32 ، حديث 4 ( با كمى تفاوت ) ؛ وسائل الشيعة ( طبع حجرى ) ، ج 1 ، ص 516 ، « كتاب الصلاة » ، « أبواب بقيّة الصلوات المندوبة » ، باب 39 ، حديث 30 .\r\n","page_name":" 230 ","page_number":246},
  {"content":"\r\n\r\n« جابر گويد : شنيدم رسول خدا - صلّى اللَّه عليه و آله - مىفرمود : \" نگرفت خدا ابراهيم را دوست ، مگر براى خورانيدن طعام و نماز كردن در شب و حال آن كه مردم خواب بودند \" » . و اگر نبود براى نماز شب جز اين يك فضيلت كفايت مىكرد ، ولى براى اهلش ؛ و آن امثال من نيست . ماها نمىدانيم خلعتِ « خِلَّت » چه خلعتى است و دوست گرفتن حق تعالى بنده‌اى را چه مقامى است ؛ تمام عقول عاجز است از تصور آن . تمام بهشت‌ها را اگر به خليل دهند به آنها نظر نكند . تو نيز اگر محبوب عزيزى يا صديق محبوبى داشته باشى و بر تو وارد شود ، از هر ناز و نعمتى غفلت كنى و به جمال محبوب و لقاء صديق از آنها مستغنى گردى ، با آن‌كه اين مَثل خيلى بىتناسب و فرق بين المشرقين است .\r\nوَ عَنْ عَلِيِّ بْنِ إبْراهيمَ - في تفسيره - بِإسْنادِه عَنْ أَبِي عَبْدِاللَّهِ - عليه السلام - قَالَ : «\r\nما من عمل حسن يعمله العبد إلا و له ثواب في القرآن إلا صلاة الليل ؛ فإن الله لم يبين ثوابها لعظيم خطره عنده ، فقال :\r\n  تَتَجافى جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَ طَمَعاً وَ مِمَّا رَزَقْناهُمْ يُنْفِقُونَ * فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما كانُوا يَعْمَلُونَ »   « 1 » .\r\nسند به حضرت صادق - عليه السلام - رساند كه فرمود : « نيست عمل نيكويى كه بجا مىآورد آن را بنده مگر اين‌كه از براى آن ثوابى است در قرآن ، به جز نماز شب ؛ پس همانا خداوند بيان نفرموده ثواب آن را براى عظمت شأن آن نزد او پس فرموده :\r\n\" دور مىكنند پهلوهاى خود را از خوابگاه‌ها ؛ مىخوانند پروردگار خود را ترسان و طمعكار ؛ و از چيزى كه روزى كرديم آنها را انفاق مىكنند ؛ پس نمىداند كسى چيزى كه پنهان شده از براى آنها از روشنى ديده و سرور آن جزاى آنچه را عمل مىكردند \" » .\r\nآيا اين « قرّة العينى » كه خداى تعالى ذخيره فرموده و مخفى نموده ، كه هيچ كس بر آن آگاه نيست ، چيست و چه خواهد بود ؟ اگر از جنس انهار جاريه و قصور عاليه و نعمت‌هاى گوناگون بهشتى بود بيان مىفرمود ، چنانچه براى ساير اعمال بيان\r\n\r\n\r\n","description":"","footnote":"\r\n( 1 ) - تفسير القمّي ، ج 2 ، ص 168 ( با كمى تفاوت ) ؛ وسائل الشيعة ( طبع حجرى ) ، ج 1 ، ص 517 ، « كتاب الصلاة » ، « أبواب بقيّة الصلوات المندوبة » ، باب 40 ، حديث 13 .\r\n","page_name":" 231 ","page_number":247},
  {"content":"\r\n\r\nفرموده ، و ملائكةاللَّه بر آن مطلع شدند . معلوم مىشود غيرِ اين سنخ است و عظمت آن بيشتر از آن است كه گوشزد كسى توان كرد - خصوصاً براى ساكنين اين عالم دنيا - نعمت‌هاى آن عالم را مقايسه مكن به نعمت‌هاى اين‌جا ؛ گمان مكن بهشت و جنّات آن مثل باغستان‌هاى دنيا منتها قدرى وسيع‌تر و عالىتر است ؛ آن‌جا دار كرامت حق و مهمانخانهء الهى است ؛ تمام اين دنيا مقابل يك تار موى حورالعين بهشتى نيست ، بلكه مقابل يك تار از حُلّه‌هاى بهشتى كه براى اهل آن فراهم شده نيست ؛ با اين تفصيل حق تعالى جزاى نمازگزار در شب را اينها قرار نداده و در مقام تعظيم آن بدان بيان ذكر فرموده . ولى هيهات كه ايمان ما سست و اهل يقين نيستيم ، والّا ممكن نبود اين‌طور به غفلت بگذرانيم و تا صبح با خواب گران هم‌آغوش شويم . اگر چنانچه بيدارى شب انسان را به حقيقت و سرّ نماز آگاه كند و با ذكر و فكر حق انس بگيرد و شب‌ها مطيّهء معراج قرب او شود كه ديگر جز جمال جميل حق براى او جزايى نتواند بود .\r\nاى واى به حال ما اهل غفلت كه تا آخر عمر از خواب برنمىخيزيم و در سكر طبيعت باقى هستيم ، بلكه هر روز بر مستى و غفلت ما مىافزايد . جز مقام حيوانيت و مأكل و مشرب و منكح آنها چيز ديگر نمىفهميم ، و هر چه مىكنيم ، گرچه از سنخ عبادات هم باشد ، باز براى ادارهء بطن و فرج مىكنيم . گمان كردى كه نماز خليل الرحمان مثل نماز ما بوده ؟ خليل عرض حاجت به جبرئيل امين نفرمود « 1 » و ما حاجات خود را از شيطان - اگر گمان كنيم حاجت رواكن است - مىطلبيم ! ولى باز نااميد نبايد شد . ممكن است پس از مدتى بيدارى شب و انس و عادت به آن ، خداى تعالى كم كم دستگيرى فرمايد و با يك لطف خفى خلعت رحمت بر تو بپوشاند . ولى از سرّ عبادت مجملًا غافل مباش و همه را به تجويد قرائت و تصحيح ظاهر فقط مپرداز . اگر نمىتوانى مخلص شوى ، لااقل براى آن قرّةالعينى كه حق تعالى مخفى فرموده بكوش و يادى از فقير عاصى حيوان سيرت\r\n\r\n\r\n","description":"","footnote":"\r\n( 1 ) - از امام صادق عليه السلام روايت شده است كه : « زمانى كه ابراهيم عليه السلام را در منجنيق نهادند تا در آتش بيفكنند ، جبرئيل نزد او آمد و گفت : \" آيا حاجتى دارى ؟ \" ابراهيم پاسخ داد : \" آرى اما نه به تو \" » . ( ر . ك : تفسير القمّي ، ج 2 ، ص 73 ؛ مجمع البيان ، ج 7 ، ص 87 )\r\n","page_name":" 232 ","page_number":248},
  {"content":"\r\n\r\nكه از همهء درجات به حيوانيت قناعت كرده - اگر مايل شدى - بكن ، و با توجه و خلوص نيت بخوان : «\r\nأللهم ارزقني التجافي عن دار الغرور ، والإنابة إلى دار الخلود ، والاستعداد للموت قبل حلول الفوت » « 1 » .\r\n\r\nفصل در بيان تقوا است\r\nبدان‌كه « تقوا » از « وقايه » به معنى « نگاهدارى » است . و در عرف و لسان اخبار ، عبارت است از حفظ نفس از مخالفت اوامر و نواهى حق و متابعت رضاى او . و كثيراً استعمال شود در حفظ بليغ و نگاهدارى كامل نفس از وقوع در محظورات به ترك مشتبهات . «\r\nو من أخذ بالشبهات ، وقع في المحرمات و هلك من حيث لا يعلم » « 2 »\r\n. « و من رتع\r\nحول الحمى يوشك أن يقع فيه » « 3 » .\r\nو ببايد دانست كه « تقوا » گرچه از مدارج كمال و مقامات نيست ولى بىآن نيز حصول مقامى امكان ندارد ؛ زيرا كه مادامى كه نفس ملوّث به لوث محرّمات است ، داخل در باب انسانيت و سالك طريق آن نيست ؛ و مادامى كه تابع مشتهيات و لذايذ نفسانيه است و حلاوت لذايذ در كام اوست ، اوّل مقام كمالات انسانيه براى او رخ ندهد ؛ و تا حبّ و علاقه به دنيا در قلب او باقى است ، به مقام متوسطين و زاهدين نرسد ؛ و تا حب نفس\r\n\r\n\r\n","description":"","footnote":"\r\n( 1 ) - « بار خدايا ، از تو دورى از خانهء فريب و بازگشت به خانهء سرور و از تو آمادگى براى مرگ پيش از گذشت هنگام آن درخواست مىكنم » . در اعمال شب بيست و هفتم ماه رمضان دعاى فوق با اندكى اختلاف از امام سجاد عليه السلام روايت شده است . ( إقبال الأعمال ، ص 523 ؛ المراقبات ، ص 250 ؛ كليات مفاتيح الجنان ، اعمال شب بيست و هفتم ماه رمضان )\r\n( 2 ) - « و كسى كه بر شبهه‌ها كار كند ، در حرام‌ها افتد و از راهى كه نمىداند هلاك شود » . ( وسائل الشيعة ، ج 27 ، ص 157 ، « كتاب القضاء » ، « أبواب صفات القاضي » ، باب 12 ، حديث 9 ( با كمى تفاوت ) ؛ فرائد الاصول ، ضمن تراث الشيخ الأعظم ، ج 24 ، ص 233 ، و ج 25 ، ص 83 )\r\n( 3 ) - « كسى كه اطراف قرقگاه چرا كند ، زود است كه در آن وارد شود » . ( وسائل‌الشيعة ، ج 27 ، ص 167 ، « كتاب القضاء » ، « أبواب صفات القاضي » ، باب 12 ، حديث 44 ( با كمى تفاوت ) ؛ تفسير جوامع الجامع ، ج 1 ، ص 187 ؛ الكشّاف ، ج 1 ، ص 233 ، ذيل آيهء 187 )\r\n","page_name":" 233 ","page_number":249},
  {"content":"\r\n\r\nدر كامن ذات اوست ، به مقام مخلصين و محبين نائل نگردد ؛ و تا كثرات ملك و ملكوت در قلب او ظاهر است ، به مقام مجذوبين نرسد ؛ و تا كثرات اسماء در باطن ذات او متجلى است ، به فناى كلى نائل نگردد ؛ و تا قلب التفات به مقامات دارد ، به مقام كمال فنا نرسد ؛ و تا تلوين در كار است ، به مقام تمكين نرسد و ذات به مقام اسم ذاتى در سرّ او تجلى ازلى و ابدى نكند . پس ، تقواى عامه از محرّمات است ؛ و خاصه از مشتهيات ؛ و زاهدان از علاقهء به دنيا ؛ و مخلصان از حب نفس ؛ و مجذوبان از ظهور كثرات افعالى ؛ و فانيان از كثرات اسمائى ؛ و واصلان از توجه به فنا ؛ و متمكنان از تلوينات :  فَاسْتَقِمْ كَما أُمِرْتَ  « 1 » .\r\nو از براى هر يك از اين مراتب شرحى است كه ذكر آن جز حيرت در اصطلاحات و محتجب ماندن در حجب مفاهيم براى امثال ما نتيجه‌اى ندارد ، و از براى هر ميدانى اهلى است . اكنون عطف توجه نماييم به ذكر شمه‌اى از تقوا در اوّل امر كه براى نوع مهم است .\r\n\r\nفصل در بيان تقواى عامّه\r\nبدان اى عزيز كه چنانچه از براى اين بدن صحت و مرضى است و علاج و معالجى ، براى نفس انسانى و روح آدميزاده نيز صحت و مرض و سقم و سلامتى و علاج و معالجى است . صحت و سلامت آن عبارت است از اعتدال در طريق انسانيت ؛ و مرض و سقمِ آن اعوجاج از طريق و انحراف از جادهء انسانيت است . و اهميت امراض نفسانيه هزاران درجه بيشتر از امراض جسمانيه است ، زيرا كه غايت اين امراضْ منتهى مىنمايد انسان را به حلول موت ، و همين كه مرگ آمد و توجه نفس از بدن سلب شد ، تمام امراض جسمانيه و خلل‌هاى ماديه از او مرتفع شود و هيچ‌يك از آلام و اسقام بدنيه براى او باقى نماند . و ليكن اگر خداى نخواسته داراى امراض روحيه و اسقام نفسيه\r\n\r\n\r\n","description":"","footnote":"\r\n( 1 ) - « پس پايدارى كن آن‌گونه كه به آن امر شدى » . ( هود ( 11 ) : 112 )\r\n","page_name":" 234 ","page_number":250},
  {"content":"\r\n\r\nباشد ، اوّلِ سلبِ توجهِ نفس از بدن و حصول توجه به ملكوت خويش ، اوّلِ پيدايشِ امراض و اسقام آن است . مَثل توجه به دنيا و تعلق به آن ، مَثل مخدراتى است كه انسان را از خود بىخود نموده ؛ و سلب علاقهء روح از دنياى بدن باعث به خود آمدن آن است . و همين كه به خود آمد ، آلام و اسقام و امراضى كه در باطن ذات داشت همه به او هجوم كند و تمام آنها كه تا آن وقت مخفى بوده و مثل آتشى بوده كه در زير خاكستر پنهان بوده هويدا گردد . و آن امراض و آلام يا از او زائل نشود و ملازم او باشد ؛ يا اگر زائل شدنى باشد ، پس از هزاران سال در تحت فشارها و زحمت‌ها و آتش‌ها و داغ‌ها مرتفع شود : «\r\nآخر الدواء الكي » « 1 »\r\n. قال تعالى :  يَوْمَ يُحْمى عَلَيْها فِي نارِ جَهَنَّمَ فَتُكْوى بِها جِباهُهُمْ وَ جُنُوبُهُمْ وَ ظُهُورُهُمْ  « 2 » .\r\nو منزلهء انبيا - عليهم السلام - منزلهء اطبّاء مشفق است كه با كمال شفقت و علاقه‌مندى به صحت مرضى نسخه‌هاى گوناگون به مناسبت حال آنها براى آنها آوردند و آنها را هدايت فرمودند به طرق هدايت : « ما طبيبانيم شاگردان حق » « 3 » . و منزلهء اعمال روحيه و قلبيه و اعمال ظاهريه و بدنيه منزلهء دواى امراض است ؛ چنانچه منزلهء تقوا در هر مرتبه از مراتبِ آن منزلهء پرهيز از چيزهاى مضر است براى مرض ؛ تا پرهيز در كار نباشد ممكن نيست كه مرضى مبدل به سلامت شود و نسخهء طبيب مؤثر افتد .\r\nدر امراض جسمانيه گاهى ممكن است كه با ناپرهيزىِ جزئى باز دوا و طبيعتْ غالب آيد و صحت عود كند ، زيرا كه طبيعتْ خود حافظ صحت است و دوا مُعينِ آن ؛ و ليكن در امراض روحيه امر خيلى دقيق است ، زيرا كه طبيعت بر نفس از اوّل امر چيره شده و\r\n\r\n\r\n","description":"","footnote":"\r\n( 1 ) - « آخرين درمان ، داغ نهادن و سوزاندن است » . و آن مثلى است مشهور كه در نهج البلاغة نيز آمده است . ( ر . ك : نهج البلاغة ، ص 243 ، خطبهء 168 )\r\n( 2 ) - « روزى كه در آتش دوزخ سوزانده شوند و پيشانى و پهلو و پشت آنها را به آن داغ كنند » . ( التوبة ( 9 ) : 35 )\r\n( 3 ) - « ما طبيبانيم شاگردان حق / بحر قلزم ديد ما را فانفلق » . ( مثنوى معنوى ، ص 459 ، دفتر سوم ، بيت 2700 )\r\n","page_name":" 235 ","page_number":251},
  {"content":"\r\n\r\nوجههء نفس رو به فساد و منكوس است  إِنَّ النَّفْسَ لَأَمَّارَةٌ بِالسُّوءِ  « 1 » . از اين جهت به مجرد فى الجمله ناپرهيزى امراض بر او غلبه كند و رخنه‌ها از اطراف بر او باز كند تا صحت را به كلى از بين ببرد .\r\nپس ، انسانِ مايل به صحت نفس و شفيق به حال خود و علاقه‌مند به صحت ، پس از تنبه به اين‌كه راه چاره از خلاصى از عذاب اليم منحصر است به عمل كردن به دستور انبيا و دستورات آنها منحصر است به دو چيز ؛ يكى اتيان به مصلحات و مستصحّات نفسانيه و ديگر پرهيز از مضرات و مولمات آن ، و معلوم است كه ضرر محرّمات در مفسدات نفسانيه از همه چيز بيشتر است و از اين سبب محرّم شده‌اند ، و واجبات در مصلحات از هر چيز مهمتر است و از اين جهت واجب شده‌اند ، و افضل از هر چيز و مقدم بر هر مقصد و مقدمهء پيشرفت و راه منحصر مقامات و مدارج انسانيه اين دو مرحله است كه اگر كسى مواظبت به آنها كند از اهل سعادت و نجات است ، و مهمترين اين دو تقواى از محرّمات است - و اهل سلوك نيز اين مقام را مقدم شمارند بر مقام اوّل ، و از مراجعهء به اخبار و آثار و خطب نهج البلاغه واضح شود كه حضرات معصومين نيز به اين مرحله بيشتر اهميت داده‌اند - پس ، اى عزيز اين مرحلهء اوّل را خيلى مهم شمار و مواظبت و مراقبت در امر آن نما كه اگر قدم اوّل را درست برداشتى و اين پايه را محكم كردى ، اميد وصول به مقامات ديگر است ، والّا رسيدن به مقاماتْ ممتنع و نجات بس مشكل و صعب مىشود .\r\nجناب عارف بزرگوار و شيخ عالى مقدار ما « 2 » مىفرمودند كه مواظبت به آيات شريفهء آخر سورهء « حشر » ، از آيهء شريفهء  يا أَيُّهَا الَّذِينَ آمَنُوا اتَّقُوا اللَّهَ وَ لْتَنْظُرْ نَفْسٌ ما قَدَّمَتْ لِغَدٍ  « 3 » تا آخر سورهء مباركه با تدبّر در معنى آنها در تعقيب نمازها خصوصاً در اواخر شب كه قلب فارغ البال است ، خيلى مؤثر است در اصلاح نفس . و نيز براى\r\n\r\n\r\n","description":"","footnote":"\r\n( 1 ) - « همانا نفس امر به زشتى كند » . ( يوسف ( 12 ) : 53 )\r\n( 2 ) - مرحوم شاه آبادى رحمه الله .\r\n( 3 ) - « اى ايمان آورندگان تقوا پيشه كنيد و هر كس بايد بنگرد براى فردا چه پيش فرستاده است » . ( الحشر ( 59 ) : 18 )\r\n","page_name":" 236 ","page_number":252},
  {"content":"\r\n\r\nجلوگيرى از شرّ نفس و شيطان دوام بر وضو را سفارش مىفرمودند و مىگفتند :\r\nوضو به منزلهء لباس جُندى « 1 » است . و در هر حال از قادر ذوالجلال و خداوند متعال جلّ جلاله با تضرع و زارى و التماس بخواه كه تو را توفيق دهد در اين مرحله ، و از تو يارى فرمايد در حصول ملكهء تقوا .\r\nو بدان‌كه اوايلِ امر قدرى مطلب سخت و مشكل مىنمايد ، ولى پس از چندى مواظبتْ زحمت به راحت مبدل مىشود و مشقت به استراحت ، بلكه به يك لذت روحانى خالصى بدل مىشود كه اهلش آن لذت را با جميع لذات مقابل نكنند . و ممكن است - ان شاء اللَّه - پس از مواظبت شديد و تقواى كامل از اين مقام به مقام تقواى خواص ترقى كنى كه آن تقواى از مستلذات نفسانيه است ؛ زيرا كه لذت روحانى را كه چشيدى ، از لذات جسمانيه كم كم منصرف شوى و از آنها پرهيز كنى ؛ پس راه بر تو سهل و آسان شود ، و بالاخره لذات فانيهء نفسانيه را چيزى نشمارى ، بلكه از آنها متنفر شوى و زخارف دنيا در چشمت زشت و ناهنجار آيد ؛ و وجدان كنى و بيابى كه از هر يك از لذات اين عالَم در نفس اثرى و در قلب لكهء سودايى حاصل شود كه باعث شدت انس و علاقه به اين عالم شود ، و اين خود اسباب اخلاد در ارض گردد و در حين سكرات موت به ذلت و سختى و زحمت و فشار مبدل گردد ، چه كه عمدهء سختى سكرات موت و نزع روح و شدت آن در اثر همين لذات و علاقهء به دنياست ؛ چنانچه پيش از اين اشاره به آن شد .\r\nو چون انسان وجدان اين معنى كرد ، لذات اين عالم از نظرش به كلى بيفتد و از تمام دنيا و زخارف آن متنفر گردد و گريزان شود . و اين خود ترقى از مقام دوم است به مقام سوم تقوا . پس ، راه سلوك الى اللَّه سهل و آسان شود و طريق انسانيت براى او روشن و وسيع گردد ، و قدم او كم كم قدم حق شود و رياضت او رياضت حق گردد ، و از نفس و آثار و اطوار آن گريزان شود و در خود عشق به حق مشاهده كند و به وعده‌هاى بهشت و حور و قصور قانع نشود ، و مطلوب ديگرى و منظور ديگرى طلب كند و از خودبينى و خودخواهى متنفر گردد . پس ، تقوا از محبت نفس نمايد و متقى از توجه به\r\n\r\n\r\n","description":"","footnote":"\r\n( 1 ) - يعنى لباس نظامى و جنگ ( كنايه از تهيّؤ و آمادگى براى رزم با شيطان ) .\r\n","page_name":" 237 ","page_number":253},
  {"content":"\r\n\r\nخود و خودخواهى شود . و اين مقامى است بس شامخ و رفيع و اوّل مرتبهء حصول روايح ولايت است . و حق تعالى او را در كنف لطف خود جاى دهد و از او دستگيرى فرمايد و مورد الطاف خاصهء حق شود . و آنچه پس از اين براى سالك رخ دهد از حوصلهء تحرير خارج است . وَالْحَمْدُ للَّه‌أَوَّلًا وآخِراً وَظاهِراً وباطِناً ، وَالصَّلاةُ عَلى مُحَمَّدٍ وَآلِهِ الطاهِرينَ .\r\n\r\n","description":"","footnote":"","page_name":" 238 ","page_number":254},
  {"content":"\r\n\r\n\r\nحديث سيزدهم توكّل\r\n
  ] الحديث الثالث عشر : بِالسَّنَدِ المُتَّصِل إلَى الشَّيْخِ الجَليلِ ، ثِقَةِ الإسْلامِ ، مُحَمَّدِ بْنِ يَعْقُوبَ ، عَنْ عِدَّةٍ مِنْ أَصْحَابِنَا ، عَنْ أَحْمَدَ بْنِ مُحَمَّدِ بْنِ خَالِدٍ ، عَنْ غَيْرِ وَاحِدٍ ، عَنْ عَلِيِّ بْنِ أَسْبَاطٍ ، عَنْ أَحْمَدَ بْنِ عُمَرَ الْحَلَّالِ ، عَنْ عَلِيِّ بْنِ سُوَيْدٍ ، عَنْ أَبِي الْحَسَنِ الأَوَّلِ - عليه السلام - قَالَ : سَأَلْتُهُ عَنْ قَوْلِ اللَّهِ عَزَّ وَجَلَّ :  وَ مَنْ يَتَوَكَّلْ عَلَى اللَّهِ فَهُوَ حَسْبُهُ  « 1 » . فَقَالَ : «\r\nالتوكل على\r\nالله درجات . منها : أن تتوكل على الله في أمورك كلها ، فما فعل بك كنت عنه راضيا ، تعلم أنه لا يأ لوك خيرا و فضلا ، وتعلم أن الحكم في ذلك له ، فتوكل على الله بتفويض ذلك إليه و ثق به فيها و في غيرها » « 2 » .\r\nترجمه : « على بن سويد گويد : پرسش كردم حضرت موسى بن جعفر - عليهما السلام - را از قول خداى عزّ وجلّ :  وَ مَنْ يَتَوَكَّلْ عَلَى اللَّهِ فَهُوَ حَسْبُهُ  . پس فرمود : \" توكل بر خدا را درجاتى است . از آنها اين است كه توكل كنى بر خدا در كارهاى خودت ، تمام آنها ؛ پس آنچه كرد به تو ، بوده باشى از او خشنود . بدانى همانا او منع نكند تو را نيكويى و فضل را ؛ و بدانى همانا فرمان در آن مر او راست . پس ، توكل كن بر خدا به واگذارى آن به سوى او ، و اعتماد كن به خدا در آنها و غير آنها \" » .\r\nشرح : « حلّال » ، به تشديد ، فروشندهء « حَلّ » است و آن روغن كنجد است . و\r\n\r\n\r\n","description":"","footnote":"\r\n( 1 ) - الطلاق ( 65 ) : 3 .\r\n( 2 ) - الكافي ، ج 2 ، ص 65 ، « كتاب الإيمان و الكفر » ، « باب التفويض إلى اللَّه و التوكّل عليه » ، حديث 5 .\r\n","page_name":" 239 ","page_number":255},
  {"content":"\r\n\r\n« ابوالحسن اوّل » حضرت كاظم - عليه السلام - است ؛ چنانچه « ابوالحسن » مطلق نيز آن بزرگوار است . و ابوالحسن ثانى حضرت رضا - عليه السلام - و ثالث حضرت هادى - عليه السلام - است .\r\nو « توكّل » به حسب لغت اظهار عجز است و اعتماد بر غير است . واتَّكَلْتُ عَلى فُلانٍ في أَمْري ، اعْتَمَدْتُهُ . وأَصْلُه : إوْ تَكَلْتُ . وَ « حَسْبُهُ » أَيْ ، مُحْسِبُهُ وَكافِيِه « 1 » . و « يَأْلُوكَ » از أَلا ، يَأْلُو ، أَلْواً ، به معنى « تقصير » است . بعضى گفته‌اند : وقتى كه متعدّى به دو مفعول شود ، تضمين شود معنى منع را « 2 » . و آن بد نيست و معنى سليس‌تر آيد ؛ گرچه لزومى هم ندارد و با معنى تقصير هم درست آيد ؛ چنانچه از صحاح هم خلاف آن استفاده شود ؛ زيرا كه او گويد : « أَلا يَأْلُو ، أَىْ قَصَّرَ . وفُلانٌ لا يَأْلُوكَ نُصْحاً » « 3 » . از آن معلوم شود كه با دو مفعول نيز به همان معنى است . و توكل غير از تفويض است و هر دو غير از « رضا » و غير از « وثوق » هستند ؛ چنانچه پس از اين بيان خواهد شد ان شاء اللَّه . و ما در ضمن چند فصل آنچه محتاج است حديث شريف به بيان شرح دهيم .\r\n\r\nفصل در بيان معانى توكل است و درجات آن\r\nبدان‌كه از براى « توكل » معانى متقاربه‌اى با تعبيرات مختلفه نمودند به حسب مسالك مختلفه :\r\nچنانچه صاحب منازل السائرين فرمايد : التَّوَكُّلُ كِلَةُ الأَمْرِ كُلِّه إلى مالِكِه وَالتَّعْويلُ عَلى وِكالَتِهِ « 4 » . يعنى « توكل » واگذار نمودن تمام امور است به صاحب آن و اعتماد نمودن است [ بر 
  ] وكالت او . و بعض عرفا فرمودند : التَّوَكُّلُ طَرْحُ البَدَنِ فِي العُبُودِيَّةِ وَتَعَلُّقُ القَلْبِ\r\n\r\n\r\n","description":"","footnote":"\r\n( 1 ) - « واتّكلت على فلان في أمرى » ؛ يعنى در كار خويش بر او تكيه كردم . و اصل آن « إوْ تكلت » است . و حَسْبُه‌يعنى او را كافى است . ( الصحاح ، ج 5 ، ص 1844 ، مادهء « وكل » ، و ج 1 ، ص 109 ، مادهء « حسب » )\r\n( 2 ) - مرآة العقول ، ج 8 ، ص 23 ؛ بحار الأنوار ، ج 68 ، ص 129 .\r\n( 3 ) - « ألا ، يألو » ، يعنى كوتاهى كرد ؛ و فلانى در خير خواهى تو كوتاهى ننمود . ( الصحاح ، ج 6 ، ص 2270 )\r\n( 4 ) - منازل السائرين ، ص 65 ، باب التوكّل ؛ شرح منازل السائرين ، كاشانى ، ص 171 .\r\n","page_name":" 240 ","page_number":256},
  {"content":"\r\n\r\nبِالرُّبُوبِيَّةِ « 1 » . يعنى « توكل » انداختن بدن است در بندگى و تعلق قلب است به پرورندگى .\r\nيعنى صرف قواى بدن را در راه اطاعت حق ، و تصرف ننمودن در امور و واگذار نمودن آنها را به پروردگار .\r\nو بعضى گفته‌اند : التَّوَكُّلُ عَلَى اللَّه انْقِطاعُ العَبْدِ في جَميعِ ما يَأْمُلُهُ مِنَ المَخْلُوقينَ « 2 » .\r\nيعنى « توكل بر خدا بريدن بنده است تمام آرزوهاى خود را از مخلوق و پيوستن به حق است از آنها » .\r\nبالجمله ، معانى مذكوره متقارب در معنى هستند و بحث در مفهوم لزومى ندارد . و آنچه گفتنى است آن است كه از براى آن درجات مختلفه است به حسب اختلاف مقامات بندگان ، و چون علم به درجات توكل مبتنى است بر علم به درجات عباد در معرفت ربوبيت حق - جلّ جلاله - ناچار ذكرى از آن در ميان آريم .\r\nپس ، بدان‌كه يكى از اصول معارف ، كه مقامات سالكين بدون آن حاصل نشود ، علم به ربوبيت و مالكيت حق است و كيفيت تصرف ذات مقدس است در امور . و ما وارد در اين بحث از وجههء علمى نشويم ، زيرا كه مبتنى است بر تحقيق جبر و تفويض ، و آن با وضع اين اوراق مناسبتى ندارد « 3 » ، و فقط بيان درجات مردم را در معرفت به آن مىنماييم .\r\nپس ، گوييم كه مردم در معرفت ربوبيت ذات مقدس بسى مختلف و متفاوت‌اند . عامهء موحدين حق تعالى را خالق مبادى امور و كليات جواهر و عناصر اشيا مىدانند ، و تصرف او را محدود مىدانند و احاطهء ربوبيت را قائل نيستند . اينها به حسب لقلقهء لسان گاهى مىگويند : مقدِّر امور حق است و همه چيز در تحت تصرف اوست و هيچ موجودى بىارادهء مقدسهء او موجود نشود ، ولى صاحب اين مقام نيستند ، نه علماً و نه ايماناً و نه شهوداً و وجداناً . اين دسته از مردم ، كه ما خود نيز گويى داخل آنها هستيم ،\r\n\r\n\r\n","description":"","footnote":"\r\n( 1 ) - تفسير التستري ، ص 54 ؛ اللمع في التصوّف ، ص 52 ؛ ر . ك : الرسالة القشيرية ، ص 263 .\r\n( 2 ) - مجمع البحرين ، ج 5 ، ص 493 ، مادّهء « وكل » .\r\n( 3 ) - ر . ك : رسالة الطلب و الإرادة ، الإمام الخميني قدس سره .\r\n","page_name":" 241 ","page_number":257},
  {"content":"\r\n\r\nعلم به ربوبيت حق تعالى ندارند و توحيدشان ناقص و از ربوبيت و سلطنت حق محجوب‌اند به اسباب و علل ظاهره ، و داراى مقام توكل ، كه اكنون سخن در آن است ، نيستند جز لفظاً و ادعائاً ؛ و لهذا در امور دنيا به هيچ‌وجه اعتماد [ به حق 
  ] نكنند و جز به اسباب ظاهره و مؤثرات كونيه به چيز ديگر متشبث نشوند ؛ و اگر گاهى در ضمن توجهى به حق كنند و از او مقصدى طلبند ، يا از روى تقليد است يا از روى احتياط است ، زيرا كه ضررى در آن تصور نكنند و احتمال نفع نيز مىدهند ، در اين حال رائحه‌اى از توكل در آنها هست ؛ ولى اگر اسباب ظاهره را موافق ببينند ، به كلى از حق تعالى و تصرف او غافل شوند .\r\nو اين‌كه گويند : توكل منافات ندارد با كسب و عمل ، مطلب صحيحى است ، بلكه مطابق برهان و نقل است ، ولى احتجاب از ربوبيت و تصرف [ او 
  ] و مستقل شمردن اسبابْ منافى توكل است . اين دسته از مردم كه در كارهاى دنيايى هيچ تمسك و توكّلى ندارند ، راجع به امور آخرت خيلى لاف از توكل زنند ! در هر علم و معرفت يا تهذيب نفس و عبادت و اطاعت كه تهاون كنند و سستى و تنبلى نمايند ، فوراً اظهار اعتماد بر حق و فضل او و توكل بر او نمايند . مىخواهند بدون سعى و عمل با لفظ « خدا بزرگ است » و « متوكليم به فضل خدا » درجات آخرتى را تحصيل كنند ! در امور دنيا گويند : سعى و عمل و توكل با اعتماد به حق منافات ندارد ، و در امور آخرتْ سعى و عمل را منافى با اعتماد به فضل حق و توكل بر او شمارند . اين نيست جز از مكائد نفس و شيطان ، زيرا كه اينها نه در امور دنيا و نه در امور آخرت متوكل‌اند و در هيچ يك اعتماد به حق ندارند ؛ لكن چون امور دنيوى را اهميت مىدهند ، به اسباب متشبث مىشوند و به حق و تصرف او اعتماد نكنند ؛ و به‌عكس كارهاى آخرت را چون اهميت نمىدهند و ايمان حقيقى به يوم معاد و تفاصيل آن ندارند ، براى آن عذرى مىتراشند . گاهى مىگويند :\r\nخدا بزرگ است ، گاهى اظهار اعتماد به حق و شفاعت شافعين مىكنند ، با اين‌كه تمام اين اظهارات جز لقلقهء لسان و صورت بىمعنى چيز ديگر نيست و حقيقت ندارد .\r\nطايفهء دوم اشخاصى هستند كه يا با برهان يا با نقل معتقد شدند و تصديق كردند كه حق تعالى مقدّر امور است و مسبِّب اسباب و مؤثر در داروجود و قدرت و تصرف او\r\n\r\n","description":"","footnote":"","page_name":" 242 ","page_number":258},
  {"content":"\r\n\r\nمحدود به حدى نيست . اينها در مقام عقل توكل به حق دارند ، يعنى اركان توكل پيش آنها عقلًا و نقلًا تمام است ، از اين جهت خود را متوكل دانند . و دليل بر لزوم توكل نيز اقامه كنند ؛ زيرا كه اركان توكل را ثابت نمودند ، و آن چند چيز است : يكى آن‌كه حق تعالى عالِم به احتياج عباد است ؛ يكى آن‌كه قدرت دارد به رفع احتياجات ؛ يكى آن‌كه بخل در ذات مقدسش نيست ؛ يكى آن‌كه رحمت و شفقت بر بندگان دارد ؛ پس ، لازم است توكل كردن بر عالمِ قادرِ غير بخيلِ رحيم بر بندگان ؛ زيرا كه قائم به مصالح آنها مىشود و نگذارد از آنها فوت شود مصلحتى ، گرچه خود آنها تميز ندهند مصالح را از مفاسد . اين طايفه گرچه علماً متوكل‌اند ، ولى به مرتبهء ايمان نرسيده ، و از اين جهت در امور متزلزل‌اند و عقل آنها با قلب آنها در كشمكش است و عقل آنها مغلوب است ؛ زيرا كه قلوب آنها متعلق به اسباب است و از تصرف حق محجوب است .\r\nطايفهء سيّم آنان‌اند كه تصرف حق را در موجودات به قلوب رسانده و قلوب آنها ايمان آورده به اين‌كه مقدّر امورْ حق تعالى و سلطان و مالك اشيا اوست ؛ و با قلم عقل در الواح دل‌ها اركان توكل را رسانده‌اند . اينها صاحب مقام توكل هستند . ولى اين طايفه نيز در مراتب ايمان و درجات آن بسيار مختلف‌اند تا به درجهء اطمينان و كمال آن رسد كه آن وقت درجهء كاملهء توكل در قلوب آنها ظاهر شود و تعلق و دلبستگى به اسباب پيدا نكنند و دل آنها چنگ به مقام ربوبيت زند و اطمينان و اعتماد به او پيدا كند ؛ چنانچه آن عارف توكل را تعريف كرد به « طرح بدن در راه عبوديت و تعلق قلب به ربوبيت » .\r\nاينها كه ذكر شد در صورتى است كه قلب واقع باشد در مقام كثرت افعالى ، و الّا از مقام توكل بگذرد و خارج از مقصود گردد .\r\nپس ، معلوم شد كه توكل را درجاتى است ، و شايد درجه‌اى را كه حديث شريف متعرض شده است توكلى است كه در طايفهء دوم باشد ، زيرا كه مبادى آن را علم قرار داده . و شايد اشاره به درجات ديگر كه در اعتبار ديگر است باشد ؛ زيرا كه از براى توكل درجات ديگرى به تقسيم ديگر است . و آن چنان است كه همان‌طور كه در درجات سلوكْ اصحاب عرفان و رياضتْ از مقام كثرت به وحدت مثلًا كم كم رسند و فناى مطلق افعالى دفعتاً واقع نشود ، بلكه تدريجاً شود - اوّل در مقام خود و پس از آن در\r\n\r\n","description":"","footnote":"","page_name":" 243 ","page_number":259},
  {"content":"\r\n\r\nساير موجودات مشاهده شود - حصول توكل و رضا و تسليم و ساير مقامات نيز به‌تدريج گردد : ممكن است اوّل در پاره‌اى امور و در اسباب غائبهء خفيه توكل كند ؛ پس از آن كم كم به مقام مطلق رسد ، چه اسباب ظاهرهء جليّه داشته باشد يا اسباب باطنهء خفيه ، و چه در كارهاى خود باشد يا بستگان و متعلقان خود . از اين جهت در حديث شريف فرمود : يكى از درجات آن است كه در تمام امورت توكل كنى .\r\n\r\nفصل در بيان فرق بين توكل و رضاست\r\nبدان‌كه مقام « رضا » غير از مقام توكل است ؛ بلكه از آن شامخ‌تر و عالىتر است ، زيرا كه « متوكل » طالب خير و صلاح خويش است ، و حق تعالى را كه فاعل خير داند وكيل كند در تحصيل خير و صلاح ؛ و « راضى » فانى كرده است ارادهء خود را در ارادهء حق و از براى خود اختيارى نكند ؛ چنانچه از بعض اهل سلوك پرسيدند : ما تُريدُ ؟ قالَ :\r\nاريدُ أَنْ لا اريدَ « 1 » مطلوب او مقام « رضا » بود .\r\nو اما در حديث شريف كه فرموده است : «\r\nفما فعل بك كنت عنه راضيا »\r\n. مقصود از آن ، مقام رضا نيست ؛ و لهذا دنبال آن فرموده : \" بدانى كه حق تعالى هرچه مىكند خير و فضل تو در آن است . \" گويى حضرت خواسته است در سامع ايجاد مقامِ توكل فرمايد ، لهذا از براى آن مقدماتى ترتيب داده است : اوّل فرموده : «\r\nتعلم أنه لا يأ لوك خيرا و فضلا »\r\n. و پس از آن فرموده است : «\r\nوتعلم أن الحكم في ذلك له » .\r\nالبته كسى كه بداند حق تعالى قادر است بر هر چيز و خير و فضل او را از دست ندهد ، مقام توكل براى او حاصل شود ؛ زيرا كه دو ركن بزرگ توكل همان است كه ذكر فرموده ، و دو ركن يا سه ركن ديگر را براى وضوح آن ذكر نفرموده .\r\nپس ، نتيجه از مقدمات مذكوره و مطويهء معلومه حاصل شود كه هرچه حق تعالى\r\n\r\n\r\n","description":"","footnote":"\r\n( 1 ) . اين كلام از بايزيد نقل شده است . ( ر . ك : الفتوحات المكّية ، ج 2 ، ص 687 ؛ شرح منازل السائرين ، كاشانى ، ص 205 )\r\n","page_name":" 244 ","page_number":260},
  {"content":"\r\n\r\nكند موجب خشنودى و رضايت است ، زيرا كه خير و صلاح در آن است ؛ پس مقام توكل حاصل آيد ، و لهذا تفريع فرموده است : فَتَوكَّلْ عَلَى اللَّه .\r\n\r\nفصل در فرق بين تفويض و توكل و ثقه\r\nبدان‌كه « تفويض » نيز غير از توكل است ؛ چنانچه « ثقه » غير از هر دو است . و از اين جهت آنها را در مقامات سالكان جداگانه شمرده‌اند . خواجه فرمايد : التَّفْويضُ أَلْطَفُ إشارَةً وَأَوْسَعُ مَعْنىً مِنَ التَوَكُّلِ . ثُمَّ قالَ : التَوَكُّلُ شُعْبَةٌ مِنْهُ « 1 » . يعنى « تفويض » لطيف‌تر و دقيق‌تر از توكل است ، زيرا كه تفويض آن است كه بنده حول و قوت را از خود نبيند و در تمام امور خود را بىتصرف داند و حق را متصرف ؛ و اما در توكل چنان نيست ، زيرا كه متوكلْ حق را قائم مقام خود كند در تصرف و جلب خير و صلاح .\r\nو اما [ تفويض 
  ] اوسع است و توكل شعبه‌اى است از آن ، زيرا كه توكل در مصالح است ، به خلاف تفويض كه در مطلق امور است . و نيز توكل نمىباشد مگر بعد از وقوعِ سبب موجبِ توكل ، يعنى امرى كه در آن توكل مىكند بنده بر خدا ، مثل توكل پيغمبر - صلّى اللَّه عليه و آله - و اصحابش در حفظ از مشركين وقتى كه گفته شد به آنها :  إِنَّ النَّاسَ قَدْ جَمَعُوا لَكُمْ فَاخْشَوْهُمْ فَزادَهُمْ إِيماناً وَ قالُوا حَسْبُنَا اللَّهُ وَ نِعْمَ الْوَكِيلُ  « 2 » . و اما تفويض قبل از وقوع سبب است ، چنانچه در دعاى مروى از رسول خدا - صلّى اللَّه عليه و آله - است : «\r\nاللهم إني أسلمت نفسي إليك و ألجأت ظهري إليك و فوضت أمري إليك » « 3 »\r\n. و گاهى بعد از وقوع سبب است ، مثل تفويض مؤمن آل فرعون « 4 » . اين‌كه ذكر كردم\r\n\r\n\r\n","description":"","footnote":"\r\n( 1 ) - منازل السائرين ص 66 ، « باب التفويض » ؛ شرح منازل السائرين ، كاشانى ، ص 177 .\r\n( 2 ) - « همانا مردمى عليه شما گرد آمده‌اند از آنها بترسيد پس اين بر ايمانشان افزود و گفتند خدا ما را بس است‌و او چه نيكو وكيلى است » . ( آل عمران ( 3 ) : 173 )\r\n( 3 ) - « خدايا من نفس خود را تسليم تو كردم و به تو تكيه كردم و كار خويش را به تو واگذار كردم » . ( ر . ك : شرح‌منازل السائرين ، كاشانى ، ص 178 )\r\n( 4 ) - ر . ك : غافر ( 40 ) : 44 .\r\n","page_name":" 245 ","page_number":261},
  {"content":"\r\n\r\nمحصَّل ترجمهء شرح عارف معروف ، عبدالرزّاق كاشانى « 1 » است از كلام جناب عارف كامل ، خواجه عبداللَّه ، با مختصر تفاوت و اختصار « 2 » . و كلام خواجه نيز دلالت بر آن دارد .\r\nليكن در بودن توكلْ شعبه‌اى از تفويضْ نظر است ؛ و در اعم شمردن تفويض را از توكل مسامحهء واضحه است . و نيز دليلى نيست بر آن كه توكل فقط بعد از وقوع سبب است ، بلكه در هر دو مورد جاى توكل هست .\r\nو اما در حديث شريف كه فرمود :\r\n« فتوكل على الله بتفويض ذلك إليه »\r\nتواند بود كه چون توكل نيست مگر با رؤيت تصرف خويش ، لهذا براى خود وكيل اتخاذ نموده در امرى كه راجع به خود مىداند ، حضرت خواسته است او را ترقى دهد از مقام توكل به تفويض ، و به او بفهماند كه حق تعالى قائم مقام تو نيست در تصرف ، بلكه خود متصرف ملك خويش و مالك مملكت خود است . خواجه نيز در منازل السائرين ، در درجهء ثالثهء توكل ، تنبه به اين معنى داده « 3 » .\r\nو امّا « ثقه » نيز غير از توكل و تفويض است ؛ چنانچه خواجه فرموده : الثَّقَةُ سَوادُ عَيْنِ التوَكُّلِ ، وَنُقْطَةُ دائِرَةِ التَّفْويضِ ، وَسُوَيْداءُ قَلْبِ التَّسْليم « 4 » . يعنى مقامات ثلاثه بدون آن حاصل نشود . بلكه روح آن مقاماتْ ثقهء به خداى تعالى است ؛ و تا بنده وثوق به حق تعالى نداشته باشد داراى آنها نشود . پس ، معلوم شد نكتهء آن‌كه حضرت پس از توكل و تفويض فرمودند : « ثِقْ بِه فيها وَفِي غَيْرِها » .\r\n\r\n\r\n","description":"","footnote":"\r\n( 1 ) - ملّا عبدالرزّاق بن جمال ( جلال ) الدين اسحاق كاشانى سمرقندى ، مكنّى به ابوالغنائم و ملقّب به « كمال‌الدين » از مشاهير عارفان قرن هشتم هجرى و از شارحان بزرگ فصوص مىباشد . وى در سال 730 يا 735 وفات كرده است . از آثار اوست : اصطلاحات الصوفية ، تأويل الآيات يا تأويلات القرآن ، شرح فصوص الحكم ، شرح منازل السائرين .\r\n( 2 ) - شرح منازل السائرين ، كاشانى ، ص 177 - 178 ، « باب التفويض » .\r\n( 3 ) - منازل السائرين ، ص 65 ، باب التوكّل .\r\n( 4 ) - « ثقه » مردمك چشم « توكل » و مركز دايرهء « تفويض » و كانون دل « تسليم » است . ( منازل السائرين ، ص 67 ، باب الثقة )\r\n","page_name":" 246 ","page_number":262},
  {"content":"\r\n\r\n\r\nحديث چهاردهم خوف و رجا\r\n
  ] الحديث الرابع عشر : بِسَنَدِيَ المُتَّصِلِ إلى مُحَمَّدِ بْنِ يَعْقُوبَ ، ثِقَةِ الإِسْلام وَعِمادِ المُسْلِمينَ ، عَنْ عِدَّةٍ مِنْ أَصْحَابِنَا ، عَنْ أَحْمَدَ بْنِ مُحَمَّدٍ ، عَنْ عَلِيِّ بْنِ حَدِيدٍ ، عَنْ مَنْصُورِ بْنِ يُونُسَ ، عَنِ الْحَارِثِ بْنِ الْمُغَيْرَةِ ، أَوْ أَبِيهِ ، عَنْ أَبِي عَبْدِاللَّهِ - عليه‌السَّلام - قَالَ : قُلْتُ لَهُ : مَا [ كَانَ 
  ] فِي وَصِيَّةِ لُقْمَانَ ؟ قَالَ : « كَانَ فِيهَا الأَعَاجِيبُ ؛ وَكَانَ أَعْجَبَ مَا كَانَ فِيهَا أَنْ قَالَ لابْنِهِ :\r\nخَفِ اللَّهَ عَزَّ وَجَلَّ خِيفَةً لَوْ جِئْتَهُ بِبِرِّ الثَّقَلَيْنِ لَعَذَّبَكَ ؛ وَارْجُ اللَّهَ رَجَاءً لَوْ جِئْتَهُ بِذُنُوبِ الثَّقَلَيْنِ لَرَحِمَكَ » ثُمَّ قَالَ أَبُو عَبْدِاللَّهِ عليه السَّلام : « كَانَ أَبِي يَقُولُ : إِنَّهُ لَيْسَ مِنْ عَبْدٍ مُؤمِنٍ إِلَّا وَفِي قَلْبِهِ نُورَانِ : نُورُ خِيفَةٍ ، وَنُورُ رَجَاءٍ ، لَوْ وُزِنَ هَذَا لَمْ يَزِدْ عَلَى هَذَا ؛ وَلَوْ وُزِنَ هَذَا لَمْ يَزِدْ عَلَى هَذَا » « 1 » .\r\nترجمه : راوى گويد : « گفتم به حضرت صادق - عليه السلام - چه چيز بود وصيت لقمان ؟ گفت : بود در آن شگفت‌ها . و عجب‌تر چيزى كه بود در آن اين بود كه گفت مر پسر خويش را : \" بترس خداى عزّ وجلّ را ترسيدنى كه اگر آورده باشى به طاعت جن و انس ، هر آينه عذاب كند تو را ؛ و اميدوار باش خداوند را اميدى كه اگر آورده باشى او را به گناه‌هاى جن و انس ، هر آينه بيامرزد تو را . \" پس از آن گفت حضرت صادق عليه السلام : بود پدرم كه مىگفت : \" همانا نيست بندهء مؤمنى مگر در دل او دو نور است : نور ترس و نور اميد . اگر كشيده شود اين ، افزون نشود بر اين ؛ و اگر كشيده شود اين ، افزون نيايد بر اين \" » .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 67 ، « كتاب الإيمان و الكفر » ، « باب الخوف و الرجاء » حديث 1 .\r\n","page_name":" 247 ","page_number":263},
  {"content":"\r\n\r\nشرح : جوهرى « 1 » در صحاح گويد كه گويا « اعاجيب » جمع « اعجوبه » است ؛ چنانچه « احاديث » جمع « احدوثه » است « 2 » . و بعضى گويند كه « اعجوبه » چيزى است كه نيكويى يا زشتى آن به شگفت آورد . و در اين حديث مراد اوّل است « 3 » . و چنين نمايد كه آن در اصل مختص به چيزى باشد كه حُسْنش شگفت آورد ؛ گرچه در استعمال تطفلًا در اعم مستعمل شود .\r\nو « برّ » بر خلاف عقوق است ، و فلانٌ يَبَرُّ خالِقَهُ ؛ يعنى اطاعت مىكند او را . چنانچه جوهرى تصريح كرده « 4 » و « ثقلان » جن و انس است .\r\nو اين حديث شريف دلالت دارد بر اين‌كه خوف و رجا هر دو بايد به مرتبهء كمال باشد ؛ و يأس از رحمت و ايمنى از مكر به‌كلّى ممنوع است ؛ چنانچه احاديث بسيار بر آن دلالت كند « 5 » ، و كتاب كريم تنصيص بر آن فرمايد « 6 » . و ديگر آن‌كه بايد هيچ‌يك بر ديگرى رجحان نداشته باشد . و ما ان شاء اللَّه در ضمن چند فصل بيان آن و ديگر مناسبات حديث شريف را مىنماييم .\r\n\r\nفصل در بيان آن‌كه انسان عارف را دو نظر است\r\nبدان‌كه انسان عارف به حقايق و مطلع از نسبت بين ممكن و واجب - جلّ [ و 
  ] علا - داراى دو نظر است : يكى نظر به نقصان ذاتى خود و جميع ممكنات و سيه‌رويى كائنات ،\r\n\r\n\r\n","description":"","footnote":"\r\n( 1 ) - اسماعيل بن حمّاد جوهرى ( 332 - / 393 يا 398 ) پيشواى لغت‌دانان و اديبان است ، و در كلام و اصول نيزمتبحّر بوده است ، از شاگردان ابوعلى فارسى و ابوسعيد سيرافى مىباشد ، مهمترين اثر وى الصحاح در لغت است .\r\n( 2 ) - الصحاح ، ج 1 ، ص 177 ، مادهء « عجب » .\r\n( 3 ) - مرآة العقول ، ج 8 ، ص 29 ؛ بحار الأنوار ، ج 67 ، ص 352 .\r\n( 4 ) - الصحاح ، ج 2 ، ص 588 ، مادّهء « برر » .\r\n( 5 ) - وسائل الشيعة ، ج 15 ، ص 216 ، « كتاب الجهاد » ، « أبواب جهاد النفس » ، احاديث باب 13 ؛ بحار الأنوار ، ج 67 ، ص 365 ، احاديث باب 59 .\r\n( 6 ) - بحار الأنوار ، ج 67 ، ص 323 ، آيات باب 59 .\r\n","page_name":" 248 ","page_number":264},
  {"content":"\r\n\r\nكه در اين نظر علماً يا عيناً بيابد كه سر تا پاى ممكن در ذُلّ نقص و در بحر ظلمانى امكان و فقر و احتياج فرو رفته ازلًا و ابداً و به هيچ وجه از خود چيزى ندارد و ناچيز صرف و بىآبروى محض و ناقص علىالاطلاق است ؛ بلكه اين تعبيرات نيز در حق او درست نيايد و از تنگى تعبير است و ضيق مجال سخن ، والّا نقص و فقر و احتياجْ فرع شيئيت است و براى جميع ممكنات و كافهء خلايق از خود چيزى نيست . در اين نظر اگر تمام عبادات و اطاعات و عوارف و معارف را در محضر قدس ربوبيت برد ، جز سرافكندگى و خجلت و ذلت و خوف چاره‌اى ندارد . چه اطاعت و عبادتى ؟ از كى براى كى ؟ تمام محامد راجع به خود اوست ، و ممكن را در او تصرفى نيست ، بلكه از تصرف ممكنْ نقص عارض اظهار محامد و ثناى حق شود كه اكنون عنان قلم را از او منصرف مىنماييم . و در اين مقام فرمايد :  ما أَصابَكَ مِنْ حَسَنَةٍ فَمِنَ اللَّهِ وَ ما أَصابَكَ مِنْ سَيِّئَةٍ فَمِنْ نَفْسِكَ  « 1 » . چنانچه در مقام اوّل فرمايد :  قُلْ كُلٌّ مِنْ عِنْدِ اللَّهِ  « 2 » و قائل در اين مقام گويد :\r\n پير ما گفت خطا بر قلم صنع نرفت * آفرين بر نظر پاك خطا پوشش باد « 3 » \r\nقول پير راجع به مقام دوم و قول خود قائل راجع به مقام اوّل است . پس ، در اين نظر خوف و حزن و خجلت و سرافكندگى انسان را فرا گيرد .\r\nو ديگر نظر به كمال واجب و بسط بساط رحمت و سعهء عنايت و لطف او . مىبيند اين همه بساط نعمت و رحمت‌هاى گوناگون ، كه احاطهء بر آن از حوصلهء حصر و تحديد خارج است ، بىسابقهء استعداد و قابليت است ؛ ابواب الطاف و بخشش را به روى بندگان گشوده است بىاستحقاق ؛ نعم او ابتدايى و غير مسبوق به سؤال است ؛ چنانچه حضرت سيد الساجدين ، زين العابدين - عليه السلام - در ادعيهء صحيفه و غير آن مكرر اشاره\r\n\r\n\r\n","description":"","footnote":"\r\n( 1 ) - « هر خيرى به تو رسد از جانب خداست و هر بدى به تو برسد از جانب تو است » . ( النساء ( 4 ) : 79 )\r\n( 2 ) - « بگو همه از جانب خداست » . ( النساء ( 4 ) : 78 )\r\n( 3 ) - ديوان حافظ ، ص 287 ، غزل 220 .\r\n","page_name":" 249 ","page_number":265},
  {"content":"\r\n\r\nفرموده‌اند بدين معنا « 1 » ؛ پس رجاء او قوّت گيرد و اميدوار به رحمت حق گردد . كريمى كه كرامت‌هاى او به محض عنايت و رحمت است ، و مالك الملوكى كه بىسابقهء سؤال و استعداد به ما عناياتى فرموده كه تمام عقول از علم به شمه‌اى از آن عاجز و قاصر است ، و عصيان اهل معصيت به مملكت وسيع او خللى وارد نكند و طاعت اهل طاعت در آن افزونى نياورد ؛ بلكه هدايت آن ذات مقدس طرق طاعت را ، و منع آن ذات اقدس از عصيان ، براى عنايات كريمانه و بسط رحمت و نعمت است ، و براى رسيدن به مقامات كمال و مدارج كماليه و تنزيه از نقص و زشتى و تشوّه است . پس ، اگر برويم در درگاه عز و جلالش و پيشگاه رحمت و عنايتش و عرض كنيم : بار الها ، ما را لباس هستى پوشانيدى و تمام وسايل حيات و راحت ما را فوق ادراك مدركين فراهم فرمودى و تمام طرق هدايت را به ما نمودى ، تمام اين عنايات براى صلاح خود ما و بسط رحمت و نعمت بود ، اكنون ما در دار كرامت تو و در پيشگاه عزّ و سلطنت تو آمديم با ذنوب ثقلين ، در صورتى كه ذنوب مذنبين در دستگاه تو نقصانى وارد نكرده و بر مملكت تو خللى وارد نياورده ؛ با يك مشت خاك كه در پيشگاه عظمت تو به چيزى و موجودى حساب نشود چه مىكنى جز رحمت و عنايت ؟ آيا از درگاه تو جز اميد رحمتْ چيز ديگر متوقع است ؟\r\nپس ، انسان هميشه بايد بين اين دو نظر متردد باشد : نه نظر از نقص خود و تقصير و قصور از قيام به عبوديت ببندد ؛ و نه نظر از سعهء رحمت و احاطهء عنايت و شمول نعمت و الطاف حق - جلّ جلاله - بپوشد .\r\n\r\n\r\n","description":"","footnote":"\r\n( 1 ) - در دعاى دوازدهم از صحيفهء سجاديه ، ص 66 مىفرمايد : « إذْ جَميعُ إحْسَانِكَ تَفَضُّلٌ وَإذْ كُلّ نِعَمِك‌َابتداءٌ » ؛ « زيرا كه همهء احسان‌هاى تو تفضّل است ، و همهء نعمت‌هاى تو بىسابقهء استحقاق است » . و در دعاى سى و دوم صحيفهء سجاديه ، ص 173 مىفرمايد : « فَلَكَ الَحمدُ عَلى ابتدائِكَ بِالنِّعَمِ الجِسام » ؛ « پس سپاس براى تو است كه نعمت‌هاى بزرگ را آغاز فرمودى » . و در دعاى ابوحمزه از امام سجاد و دعاهاى ديگر مانند دعاى افتتاح و . . . نظير اين مضمون وجود دارد .\r\n","page_name":" 250 ","page_number":266},
  {"content":"\r\n\r\n\r\nفصل در قصور ممكن از قيام به عبادت حق\r\nبدان اى عزيز كه از براى « خوف » و « رجا » مراتب و درجاتى است حسب حالات بندگان و مراتب معرفت آنها ؛ چنانچه خوف عامه از عذاب است ، و خوف خاصه از عتاب ، و خوف اخص خواص از احتجاب است . و ما اكنون در صدد شرح آن نيستيم ، و آنچه راجع به مطلب سابق است با بيانى ديگر ذكر مىنماييم .\r\nپس ، بدان‌كه حق تعالى را احدى از مخلوق نتواند بسزا عبادت كند ، زيرا كه عبادتْ ثناى مقام آن ذات مقدس است ، و ثناى هر كسى فرع معرفت به اوست ، و چون دست آمال بندگان از عزّ جلال معرفت ذات او به‌حقيقت كوتاه است ، پس به ثناى جمال و جلال او نيز نتواند قيام كرد ؛ چنانچه اشرف خلايق و اعرف موجودات به مقام ربوبيت اعتراف به قصور فرمايد و عرض كند : «\r\nما عبدناك حق عبادتك و ما عرفناك حق معرفتك » « 1 »\r\n. و جملهء دوم به منزلهء تعليل است براى جملهء اوّل . و قال :\r\n« أنت كما أثنيت على\r\nنفسك » « 2 »\r\n. پس ، قصور ذاتىْ حقِ ممكن است ، و علوّ ذاتى مخصوص ذات كبريايى جلّ جلاله .\r\nو چون دست بندگان از ثنا و عبادت ذات مقدس كوتاه بوَد و بدون معرفت و عبوديت حق هيچ‌يك از بندگان به مقامات كماليه و مدارج اخرويه نرسند - چنانچه در محل خود پيش علماى آخرت مبرهن است ، و عامه از آن غفلت دارند و مدارج اخرويه را جزاف يا شبه جزاف دانند ، تعالى اللَّه عن ذلك علوّاً كبيراً - حق تعالى به لطف شامل و رحمت واسعهء خود بابى از رحمت و درى از عنايت به روى آنها باز كرد ، به تعليمات غيبيه و وحى و الهام به توسط ملائكه و انبيا - و آن باب عبادت و معرفت است - طرق عبادت\r\n\r\n\r\n","description":"","footnote":"\r\n( 1 ) - مرآة العقول ، ج 8 ، ص 146 .\r\n( 2 ) - « تو آن‌چنان هستى كه خود را ستوده‌اى » . ( از دعاى رسول اللَّه صلى الله عليه و آله و سلم در سجده . الكافي ، ج 3 ، ص 324 ، « كتاب الصلاة » ، « باب السجود » ، حديث 12 )\r\n","page_name":" 251 ","page_number":267},
  {"content":"\r\n\r\nخود را بر بندگان آموخت و راهى از معارف بر آنها گشود تا رفع نقصان خويش حتى الامكان بنمايند و تحصيل كمال ممكن بكنند ، و از پرتو نور بندگى هدايت شوند به عالم كرامت حق و به روح و ريحان و جنت نعيم ، بلكه به رضوان اللَّه اكبر رسند .\r\nپس ، فتح باب عبادت و عبوديت يكى از نعمت‌هاى بزرگى است كه تمام موجودات رهين آن نعمت‌اند و شكر آن نعمت را نتوانند كنند ؛ بلكه هر شكرى فتح باب كرامتى است كه از شكر آن نيز عاجزند . پس ، اگر انسان علم به اين مشرب پيدا كرد و قلبش از آن مطلع گرديد ، معترف به تقصير شود ؛ و اگر عبادت جن و انس و ملائكهء مقربين را در درگاه حق - جلّ و علا - برد باز خائف باشد و مقصر باشد . و نيز بندگان عارف حق و اولياء خاص او ، كه از سرّ قَدَر درى به روى آنها باز شده و دل آنها به نور معرفت روشن گرديده ، قلبشان به‌طورى از خوف لرزان و دلشان متزلزل است كه اگر تمام كمالات به آنها روى آورد و مفتاح همهء معارف به دست آنها داده شود و قلوب آنها از تجليات مالامال گردد ، ذره‌اى خوف آنها كم نگردد و تزلزل آنها تخفيف پيدا نكند .\r\nچنانچه يكى از آنها گويد : همه از آخر كار ترسند و من از اوّل مىترسم » « 1 » . سبحانَ اللَّه وَلا حَوْلَ وَلا قُوّةَ إلا بِاللَّه . پناه مىبرم به خداى تعالى . خدا مىداند بايد قلب انسان از اين كلام پاره پاره شود و دل انسان از خوف ذوب شود و سر به بيابان گذارد . چقدر انسان غافل است !\r\nو ديگر آن‌كه ما پيش از اين ذكر كرديم ، در شرح يكى از احاديث « 2 » ، كه تمام عبادات و اطاعات ما براى تحصيل اغراض خويش و محرِّك ما حب نفس است ، و فى الحقيقة زهد دنيا براى آخرت است ، و آن مثل زهد دنيا براى دنياست پيش احرار ؛ پس ، اگر عبادت ثقلين را در محضر قدس ربوبيت ببريم ، جز بُعد از ساحت مقدس چيز ديگر استحقاق نداريم . حق - تبارك و تعالى - ما را دعوت فرموده به مقام قرب خود و بارگاه انس خود\r\n\r\n\r\n","description":"","footnote":"\r\n( 1 ) - اين كلام از « مناجات » خواجه عبداللَّه انصارى است . ( مجموعه رسائل فارسى خواجه عبداللَّه انصارى ، الهى نامه ، ج 2 ، ص 663 )\r\n( 2 ) - ر . ك : شرح حديث سوم ، صفحه 82 - 83 .\r\n","page_name":" 252 ","page_number":268},
  {"content":"\r\n\r\nو\r\n« خلقتك لأجلي » « 1 »\r\nفرموده و غايت خلقت را معرفت به خود قرار داده و طرق معارف و راه عبوديت را به ماها نشان داده ، با اين وصف ما به تعمير بطن و فرج و شكم به چيز ديگر مشغول نيستيم و جز خودخواهى و خودپسندى مقصد ديگرى نداريم .\r\nپس ، اى انسان بيچاره كه عبادات و مناسك تو بُعد از ساحت قدس آورد و مستحق عتاب و عقاب كند ، به چه اعتماد دارى ؟ و چرا خوف از شدت بأس حق تو را بىآرام نكرده و دل تو را خون ننموده . آيا تكيه گاهى دارى ؟ آيا به اعمال خود وثوق و اطمينان دارى ؟ اگر چنين است واى به حال تو و معرفتت به حال خود و مالك الملوك ! و اگر اعتماد به فضل حق و رجاء به سعهء رحمت و شمول عنايت ذات مقدس دارى ، بسيار بجا و به محل وثيقى اعتماد كردى و به پناهگاه محكمى پناه بردى .\r\nخداوندا ، بار الها ، ما دستمان از همه چيز كوتاه و خود مىدانيم كه ناقص و ناچيزيم و لايق درگاه تو و فراخور بارگاه قدس تو چيزى نداريم ؛ سر تا پا نقص و عيب و ظاهر و باطن ما به لوث معاصى و مهلكات و موبقات آغشته است ؛ ما چه هستيم كه اظهار ثناى تو كنيم ! جايى كه اولياء تو گويند :\r\n« أ فبلساني هذا الكال أشكرك » « 2 »\r\nو عجز و ضعف و قصور خود را اعلان كنند ، ما اهل معصيت و محجوبين از ساحت كبريا چه بگوييم . جز آن‌كه با لقلقهء لسان عرض كنيم رجاء ما به مراحم تو است و اميد و ثقهء ما به فضل و مغفرت تو است و به جود و كرم آن ذات مقدس است . چنانچه در لسان اولياى تو وارد است :\r\nكافي بِإسْنادِهِ عَنْ أَبِي جَعْفَرٍ - عليه السَّلام - قَالَ :\r\n« قال رسول الله صلى الله عليه و آله :\r\n« قال الله تبارك و تعالى : لايتكل العاملون لي على أعمالهم التي يعملونها لثوابي ، فإنهم لو اجتهدوا و أتعبوا أنفسهم أعمارهم في عبادتي كانوا مقصرين غير بالغين في عبادتهم كنه عبادتي فيما يطلبون عندي من كرامتي و النعيم في جناتي و رفيع الدرجات العلى في جواري ؛ و لكن برحمتي فليثقوا و بفضلي فليرجوا و إلى حسن الظن بي فليطمئنوا ؛ فإن رحمتي عند ذلك\r\n\r\n\r\n","description":"","footnote":"\r\n( 1 ) - ر . ك : صفحه 53 .\r\n( 2 ) - « پس آيا با اين زبان قاصر سپاس تو بگزارم » . ( از دعاى ابوحمزه ثمالى ، مصباح‌المتهجّد ، ص 411 )\r\n","page_name":" 253 ","page_number":269},
  {"content":"\r\n\r\nتدركهم ، ومني يبلغهم رضواني ، ومغفرتي تلبسهم عفوي ؛ فإني أنا الله الرحمن الرحيم و بذلك تسميت » « 1 » .\r\nيعنى « حضرت باقر - عليه السلام - گفت : رسول خدا - صلّى اللَّه عليه و آله - گفت :\r\nخداى تبارك و تعالى [ فرمود 
  ] : \" اعتماد نكنند عمل كنندگان براى من بر اعمال خودشان كه بجا مىآورند آن را براى ثواب من . پس همانا آنها اگر جديت كنند و به زحمت اندازند خودشان را در مدت عمرشان در عبادت من ، مىباشند مقصر ، و نارسايند در عبادت خودشان كنه عبادت مرا در آن چيزى كه مىطلبند نزد من از كرامت من و نعمت‌ها در بهشت‌هاى من و درجات عاليهء بلند در جوار من ؛ و لكن به رحمت من هر آينه وثوق كنند و به فضل من هر آينه اميدوار باشند و اطمينان به حسن ظن به من داشته باشند ، پس همانا رحمت من در اين هنگام ادراك مىكند آنها را و عطاى من مىرساند آنها را به رضوان من و مغفرت من مىپوشاند به آنها عفو مرا . پس ، همانا منم كه هستم خداى « بخشندهء مهربان » و به اين نام برده شدم \" » .\r\nو نيز از اسباب خوفْ تفكر در شدت بأس حق و دقت سلوك راه آخرت ، و خطرات متوجه بر انسان در ايام حيات و در حين موت ، و سختىهاى برزخ و قيامت ، و مناقشات در حساب و ميزان است ؛ چنانچه ملاحظهء آيات و اخبارى كه وعده‌هاى حق تعالى را شامل است رجاء كامل آورد . حديث كنند كه حق تعالى به‌طورى در قيامت بسط بساط رحمت كند كه شيطان طمع مغفرت حق را كند « 2 » . در اين عالم كه حضرت حق به حسب روايت نظر لطف به آن نفرموده از وقتى كه خلقت فرموده آن را « 3 » و رحمت در آن نازل\r\n\r\n\r\n","description":"","footnote":"\r\n( 1 ) - الكافي ، ج 2 ، ص 71 ، « كتاب الإيمان و الكفر » ، « باب حسن الظنّ باللَّه » ، حديث 1 ( با اندكى تفاوت ) ؛ ر . ك : الكافي ، ( طبع دارالحديث ) ، ج 3 ، ص 182 ، حديث 1 .\r\n( 2 ) - قَالَ الصادِقُ ، جَعْفَرُ بْنُ مُحَمَّدٍ عليه السلام : « إذا كانَ يَوْمَ القِيامَةِ نَشَرَ اللَّه تَبارَكَ وَتَعالى رَحْمَتَهُ حَتَّى يَطْمَعُ إبليسُ فيرَحْمَتِهِ » . ( الأمالي ، صدوق ، ص 171 ، مجلس 37 ، حديث 2 ؛ بحار الأنوار ، ج 7 ، ص 287 )\r\n( 3 ) - در روايت آمده است : « فَمَا لَها عِندَاللَّه عَزَّ وَجَلَّ قَدرٌ وَلا وَزنٌ ؛ وَلا خَلَقَ فيمَا بَلَغَنَا خَلقاً أبغَض إِلَيهِ مِنهَا ، وَلانَظَرَ إِلَيهَا مُذ خَلَقَهَا » ؛ « پيش خداوند عزّ وجلّ دنيا را ارج و بهايى نيست ؛ و خداى تعالى بين موجوداتى كه آفريده و خبر آن به ما رسيده ، موجودى نيافريده است كه پيش او از دنيا مبغوض‌تر باشد ، و خداوند از وقتى كه دنيا را آفريده در او نظر نكرده است » . ( بحار الأنوار ، ج 70 ، ص 110 ، حديث 109 ؛ كنز العمّال ، ج 3 ، ص 190 ، حديث 6102 )\r\n","page_name":" 254 ","page_number":270},
  {"content":"\r\n\r\nنشده مگر ذره‌اى نسبت به عوالم ديگر « 1 » ، اين همه رحمت و نعمت الهى و لطف و بخششِ ذات مقدس سر تا پاى همه را فرا گرفته ، و هر چه پيدا و ناپيداست سفرهء نعم و عطاى حضرت بارى تبارك و تعالى است كه اگر جميع عالم بخواهند به شمه‌اى از نعمت و رحمت او احاطه كنند نتوانند ؛ پس چه خواهد بود در عالَمى كه عالم كرامت و مهمانخانهء عطاى ربوبيت و جايگاه رحمت و بسط رحيميت و رحمانيت است ؛ شيطان حق دارد طمع به رحمت كند و اميد عطاى حق نمايد .\r\nپس ، حسن ظن خود را به حق كامل كن و اعتماد به فضل او نما ؛  إِنَّ اللَّهَ يَغْفِرُ الذُّنُوبَ جَمِيعاً  « 2 » . خداى تعالى جميع گناهان را بيامرزد و همه را در بحر عطا و رحمت خود مستغرق نمايد . تخلف در « وعدهء » حق محال است ، گرچه تخلف در « وعيد » ممكن است و چه بسا بسيار واقع شود . پس دل خوش‌دار به رحمت كامل او كه اگر رحمت حق شامل حالت نبود مخلوق نبودى . هر مخلوقى مرحوم است :\r\n« وسعت رحمته كل شيء » « 3 » .\r\n\r\nفصل در فرق بين رجا و غرور است\r\nولى اى عزيز ملتفت باش كه « رجا » را از « غرور » تمييز دهى . ممكن است اهل غرور باشى و گمان كنى اهل رجا هستى . و تمييز آن از مبادى آن سهل است ، ببين اين حالتى\r\n\r\n\r\n","description":"","footnote":"\r\n( 1 ) - اشاره است به حديث پيغمبر صلى الله عليه و آله و سلم كه فرمود : « إنَّ للَّه‌تعالى مِائةَ رحْمَةٍ ، أنْزَلَ مِنْها رَحْمَةً واحِدَةً بَيْنَ الجِن‌ِّوَالإنْسِ و الطَّيْرِ وَالْبَهائِمِ وَالْهَوامِّ ؛ فَبِها يَتَعاطَفُون وَبِها يتراحَمُون . وأَخَّرَ تِسْعاً وتِسعينَ رَحْمَةً يَرْحَمُ اللَّه بِها عِبادَهُ يوْمَ القِيامَةِ » ؛ « خداوند تعالى صد رحمت دارد كه از آنها يكى را در ميان جنيان و آدميان و چهارپايان و خزندگان فرود آورد . پس به سبب آن است كه به يكديگر مهر مىورزند و بر يكديگر مىبخشايند . و نود و نه رحمت ديگر را وانهاد به روز واپسين تا با آنها بر بندگانش ببخشايد » . ( المحجّة البيضاء ، ج 8 ، ص 384 ، « كتاب ذكر الموت ومابعده » ، « باب سعة رحمة اللَّه » )\r\n( 2 ) - الزمر ( 39 ) : 53 .\r\n( 3 ) - بحار الأنوار ، ج 91 ، ص 396 ، از فقرات دعاء جوشن كبير .\r\n","page_name":" 255 ","page_number":271},
  {"content":"\r\n\r\nكه در تو پيدا شده و بدان خود را راجى مىدانى از تهاون به اوامر حق و كوچك شمردن حق و اوامر او پيدا شده ، يا از اعتقاد به سعهء رحمت و عظمت آن ذات مقدس ؟ و اگر تمييز آن نيز مشكل است ، از آثار مىتوان تمييز داد ؛ اگر عظمت حق در دل باشد و قلبْ مؤمن به احاطهء رحمت و عطاى آن ذات مقدس باشد ، قيام به اطاعت و عبوديت مىكند ؛ چون تعظيم و عبادتِ عظيم و منعم از فطريات است و تخلف‌ناپذير است ؛ پس اگر با قيام به وظايف عبوديت و جد و جهد در طاعت و عبادت ، اعتماد به اعمال خود نداشته باشى و آنها را به چيزى نشمرى و اميد به رحمت حق و فضل و عطاى او داشته باشى و خود را به واسطهء اعمال خود مستوجب هر ذمّ و لوم و سخط و غضب بدانى و تكيه‌گاه تو رحمت و جود جواد علىالاطلاق باشد ، داراى مقام « رجا » هستى ؛ و شكر خداى تبارك و تعالى كن و از ذات مقدس بخواه كه آن را در قلب تو محكم كند و مقام بالاتر از آن را به تو عنايت فرمايد . و اگر خداى نخواسته متهاون به اوامر حق بودى و بىاهميت و ناچيز شمردى فرموده‌هاى ذات اقدس را ، بدان‌كه آن غرور است كه در دل تو پيدا شده از مكايد شيطان و نفس امارهء تو . اگر ايمان به سعهء رحمت و عظمت داشتى ، اثرى از آن نمايان بود در تو . مدعى كه عملش مخالف با دعوايش باشد خود مكذِّب خود است .\r\nشاهد بر اين كلام در احاديث معتبره بسيار است :\r\nكافى بِإسْنادِهِ عَنْ ابْنِ أَبِي نَجْرَانَ ، عَمَّنْ ذَكَرَهُ ، عَنْ أَبِي عَبْدِاللَّهِ - عليه السلام - قَالَ قُلْتُ لَهُ : قَوْمٌ يَعْمَلُونَ بِالْمَعَاصِي وَيَقُولُونَ نَرْجُو ! فَلَا يَزَالُونَ كَذَلِكَ حَتَّى يَأْتِيَهُمُ الْمَوْتُ . فَقَالَ :\r\n« هؤلاء قوم يترجحون في الأماني . كذبوا ، ليسوا براجين . إن من رجا شيئا طلبه ؛ و من خاف من شيء هرب منه » « 1 » .\r\nراوى گويد : « گفتم به حضرت صادق - عليه السلام - يك دسته از مردم‌اند كه به جاى مىآورند معصيت‌ها را و گويند : ما اميدواريم و هميشه چنين هستند تا بيايد آنها را مرگ . فرمود : \" آنها قومىهستند مايل شده‌اند از اعتدال به آرزوهاى بىجا . دروغ همىگويند ، راجى نيستند . همانا كسى كه اميد داشته باشد چيزى را ، طلب نمايد ؛ و\r\n\r\n\r\n","description":"","footnote":"\r\n( 1 ) - الكافي ، ج 2 ، ص 68 ، « كتاب الإيمان و الكفر » ، « باب الخوف و الرجاء » ، حديث 5 .\r\n","page_name":" 256 ","page_number":272},
  {"content":"\r\n\r\nكسى كه ترسناك باشد از چيزى ، فرار كند از آن \" » . و قريب به اين مضمون روايت ديگر است در كافى شريف :\r\nوَ بِإسْنادِهِ عَنِ الحُسَيْنِ بْنِ أَبِي سَارَةَ قَالَ : سَمِعْتُ أَبَا عَبْدِاللَّهِ - عليه‌السَّلام - يَقُولُ :\r\n« لا يكون المؤمن مؤمنا حتى يكون خائفا راجيا ، ولا يكون خائفا راجيا حتى يكون عاملا لما يخاف و يرجو » « 1 » .\r\nراوى گويد : « شنيدم حضرت صادق - عليه السلام - مىفرمود : \" نمىباشد مؤمن مؤمن مگر آن‌كه ترسناك و اميدوار باشد . و نمىباشد ترسناك و اميدوار تا اين‌كه بجا آورد آنچه را كه مىترسد و اميدوار است \" » .\r\nو بعضىها گفته‌اند : مَثل كسى كه عمل نكند و انتظار و رجا داشته باشد ، مثل كسى است كه بىمهيا كردن اسباب به اميد مسبّب نشيند « 2 » . مثل زارعى كه يا بدون افشاندن تخم يا بىمراقبت نمودن از زمين و آبيارى نمودن و بدون رفع موانع بنشيند به انتظار زراعت . اين را نتوان گفت رجا دارد ؛ بلكه حمق دارد و ابله است .\r\nو مَثل كسى كه اصلاح اخلاق نكرده يا از معاصى اجتناب نكرده اعمالى كند ، مَثل كسى است كه بذر را در شوره‌زار كشت كند ؛ البته چنين زرعى نتيجهء مطلوبه ندهد .\r\nپس رجاء محبوب و مستحسن آن است كه انسان تمام اسبابى كه تحت تصرف اوست و حق تعالى به عنايت كاملهء خود به او قدرت عنايت كرده و هدايت به طرق صلاح و فساد فرموده و امر به تهيهء آنها نموده ايجاد كند ، پس از آن به انتظار و اميد آن باشد كه حق تعالى به عنايات سابقهء خود اسبابى كه در تحت اختيار او نيست فراهم فرمايد و رفع موانع و مفسدات را بنمايد .\r\nپس ، بنده اگر زمين دل را از خارهاى اخلاق فاسده و سنگ و شوره‌هاى معاصى پاك نمود و بذر اعمال را در او كشت و به آب صافى علم نافع و ايمان خالص آن را\r\n\r\n\r\n","description":"","footnote":"\r\n( 1 ) - الكافي ، ج 2 ، ص 71 ، « كتاب الإيمان و الكفر » ، « باب الخوف و الرجاء » ، حديث 11 . ( در اين چاپ از : كافى ، « الحسن بن أبي سارة » آمده ، اما در بعضى نسخه‌هاى كافى و همچنين نسخه وسائل الشيعة ، ج 15 ، ص 217 ، حديث 5 ، « الحسين بن أبي سارة » آمده است )\r\n( 2 ) - إحياء علوم الدين ، ج 4 ، ص 210 - 211 ؛ مرآة العقول ، ج 8 ، ص 31 .\r\n","page_name":" 257 ","page_number":273},
  {"content":"\r\n\r\nآبيارى كرد و از مفسدات و موانع ، مثل عُجب و ريا و امثال آنها كه به منزلهء علف‌هايى است كه مانع از سبز شدن زراعت است ، خالص نمود ، پس از آن به انتظار فضل خدا نشست كه حق تعالى او را ثابت نگه‌دارد و عاقبت او را ختم به خير فرمايد ، اين رجاء مستحسن است چنانچه حق تعالى فرمايد :  إِنَّ الَّذِينَ آمَنُوا وَ الَّذِينَ هاجَرُوا وَ جاهَدُوا فِي سَبِيلِ اللَّهِ أُولئِكَ يَرْجُونَ رَحْمَتَ اللَّهِ  « 1 » « آنان كه ايمان آوردند و مهاجرت كردند و جهاد در راه خدا نمودند ، آنها اميدوار رحمت خداوندند » .\r\n\r\nفصل در لمّيّت موازنهء خوف و رجا\r\nدر ذيل اين حديث شريف مذكور است كه خوف و رجا نبايد يكى بر ديگرى رجحان داشته باشد . چنانچه در مرسلهء ابن ابى عمير از حضرت صادق - عليه السلام - نيز به همين مضمون وارد است « 2 » . و انسان وقتى كه كمالِ نقص خود را از قيام به عبوديت ملاحظه كرد و دقت و ضيق راه آخرت را تفكر نمود ، خوف در او حادث شود به اعلى درجه . و وقتى ملاحظهء ذنوب خود را نمود و تفكر در حال مردمى كرد كه عاقبت امر بىايمان و عمل صالح از دنيا رفتند و حالشان با اين‌كه در اوّل امر خوب بود منجر به بدى شد و مبتلا به سوء عاقبت شدند ، در او خوف شديد شود .\r\nدر حديث شريف كافى از حضرت صادق - عليه السلام - نقل كند : قَالَ :\r\n« المؤمن بين مخافتين : ذنب قد مضى لا يدري ما صنع الله فيه ؛ وعمر قد بقي لا يدري ما يكتسب فيه من المهالك . فهو لا يصبح إلا خائفا و لا يصلحه إلا الخوف » « 3 » .\r\nفرمايد حضرت صادق - عليه السلام - كه : « مؤمن بين دو خوف است : گناهى كه همانا گذشته و نداند چه معامله كند خداوند در آن ؛ و عمرى كه باقى مانده و نداند چه\r\n\r\n\r\n","description":"","footnote":"\r\n( 1 ) - البقرة ( 2 ) : 218 .\r\n( 2 ) - الكافي ، ج 2 ، ص 71 ، « كتاب الإيمان و الكفر » ، « باب الخوف و الرجاء » ، حديث 13 .\r\n( 3 ) - الكافي ، ج 2 ، ص 71 ، « كتاب الإيمان و الكفر » ، « باب الخوف و الرجاء » ، حديث 12 .\r\n","page_name":" 258 ","page_number":274},
  {"content":"\r\n\r\nكسب مىكند در آن از مهلكه‌ها . پس او صبح نكند مگر ترسناك ؛ و اصلاح نكند او را مگر ترس » .\r\nو در خطبهء رسول اكرم - صلّى اللَّه عليه و آله - كه در حديث كافى از جناب صادق - عليه السلام - نقل مىنمايد ، به همين مضمون وارد است « 1 » .\r\nبالجمله ، خود در كمال نقص و تقصير ، و حق در كمال عظمت و جلالت و سعهء رحمت و عطاست . و عبد در بين اين دو نظر هميشه در حد اعتدال خوف و رجاست . و چون اسماء جلاليه و جماليه به يك سان در قلب سالك جلوه كند ، خوف و رجا رجحان بر هم پيدا نكنند .\r\nو بعضى گفته‌اند : در بعضى اوقات خوف براى انسان نافع‌تر است ، مثل حال صحت و سلامت ، تا انسان در كسب كمال و عمل صالح كوشد . و در بعضى حالات رجا بهتر است ، مثل حال پيدايش امارات موت ، تا انسان ملاقات كند حق را با حالتى كه محبوب‌تر است پيش او « 2 » . و اين سخن مطابق گفته‌هاى سابق و احاديث مذكوره درست نيايد ؛ زيرا كه رجاء محبوب نيز باعث بر عمل و كسب آخرت است ؛ و خوف از حق هميشه محبوب و منافات با رجاء واثق ندارد .\r\nو بعضى گفته‌اند : خوفْ از فضائل نفسانيه و كمالات عقليه نيست در دار آخرت ؛ و فقط آن در دار دنيا ، كه دار عمل است ، از امور نافعه است براى فعل عبادات و ترك معاصى و بعد از خروج از دنيا فايده‌اى ندارد ؛ به خلاف رجا كه منقطع نشود و در دار آخرت نيز باقى است ، زيرا كه بنده هر چه از رحمت خدا بيشتر نائل شود ، طمعش به فضل حقْ افزون گردد ؛ زيرا كه خزاين رحمت و جود حق تناهى ندارد . پس ، خوف منقطع شود و رجا باقى ماند « 3 » .\r\nمحدّث محقق ، مجلسى - رحمه اللَّه - فرمايد كه حق اين است كه بنده مادامى كه در\r\n\r\n\r\n","description":"","footnote":"\r\n( 1 ) - الكافي ، ج 2 ، ص 70 ، « كتاب الإيمان و الكفر » ، « باب الخوف و الرجاء » ، حديث 9 .\r\n( 2 ) - ر . ك : مرآة العقول ، ج 8 ، ص 32 ؛ بحار الأنوار ، ج 67 ، ص 355 .\r\n( 3 ) - ر . ك : مرآة العقول ، ج 8 ، ص 32 ؛ بحار الأنوار ، ج 67 ، ص 355 .\r\n","page_name":" 259 ","page_number":275},
  {"content":"\r\n\r\nدار تكليف است ، لابد است از خوف و رجا ؛ و بعد از مشاهدهء امور آخرت ، يكى از آنها لابد بر ديگرى رجحان پيدا مىكند « 1 » .\r\nنويسنده گويد : آنچه ذكر كردند از غلبهء خوف و رجا در عالَم آخرت مطابق آنچه ذكر شد در معنى رجا درست نيايد ، و بر فرض صحت ، راجع به متوسطين است كه خوف و رجاء آنها راجع به ثواب و عقاب است . و اما حال خواص و اوليا غير از آن است كه ذكر كرده‌اند ، زيرا كه خوف و رجايى كه [ از 
  ] مشاهدهء عظمت و جلال و تجلى اسماء لطف و جمال در قلب حاصل شود به معاينهء امور آخرت زائل نشود و رجحان بر يكديگر پيدا نكند ؛ بلكه آثار جلال و عظمت و تجليات جمال و لطف در عالم آخرت بيشتر است ، و خوف حاصل از عظمت حق از لذايذ روحانيه است و منافات با آيهء كريمهء  أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ  « 2 » ندارد . چنانچه با تأمل معلوم شود . و آنچه از آن قائل نقل شد كه خوف از فضائل نفسانيه نيست ، خوفِ از جلال و عظمت نيست ؛ زيرا كه آن كمال است و از كاملين مكمّلين از غير آنها بيشتر است . وَالْحَمْدُ للَّه عَلى جَمالِهِ وَجَلالِهِ وَالصَّلاةُ عَلى مُحَمَّدٍ وَآلِهِ .\r\n\r\n\r\n","description":"","footnote":"\r\n( 1 ) - مرآة العقول ، ج 8 ، ص 32 .\r\n( 2 ) - « بدانيد كه بر دوستان خداوند ترسى نيست و اندوهى ندارند » . ( يونس ( 10 ) : 62 )\r\n","page_name":" 260 ","page_number":276},
  {"content":"\r\n\r\n\r\nحديث پانزدهم امتحان و آزمايش مؤمنان\r\n
  ] الحديث الخامس عشر : بِسَنَدِنَا المُتَّصِلِ إلى سُلْطانِ المحدِّثينَ ، مُحَمَّدِ بْنِ يَعْقُوبَ الكُلَيْني - رضوان اللَّه عليه - عَنْ عَلِيِّ بْنِ إِبْرَاهِيمَ ، عَنْ أَبِيهِ ، عَنْ ابْنِ مَحْبُوبٍ ، عَنْ سَماعَةَ ، عَنْ أَبي عَبْدِاللَّه - عليه السلام - قالَ :\r\n« إن في كتاب علي عليه السلام : أن أشد الناس بلاء النبيون ، ثم الوصيون ، ثم الأمثل فالأمثل . وإنما يبتلى المؤمن على قدر أعماله الحسنة ؛ فمن صح دينه و حسن عمله ، اشتد بلاؤه ، وذلك أن الله تعالى لم يجعل الدنيا ثوابا لمؤمن و لا عقوبة لكافر ، و من سخف دينه و ضعف عقله قل بلاؤه ، و أن البلاأ أسرع إلى المؤمن التقي من المطر إلى قرار الأرض » « 1 » .\r\nترجمه : « سماعه از حضرت صادق - عليه السلام - حديث كند كه گفت : همانا در كتاب على - عليه السلام - است اين‌كه \" همانا سخت‌ترين مردم از حيث بلا پيغمبران‌اند ؛ پس جانشينان آنها ؛ پس نيكوتر پس نيكوتر . و همانا چنين است كه مبتلا مىشود مؤمن به اندازهء كارهاى نيكويش ؛ پس كسى كه درست باشد دين او و نيكو باشد كار او ، سخت گردد بلاى او . و اين براى آن است كه خداى تعالى قرار نداده است دنيا را ثواب از براى مؤمنى و نه سزا براى كافرى . و كسى كه تنگ است دينش و ضعيف است عقلش ، كم باشد بلايش . و همانا بلا تندتر است به سوى مؤمن پرهيزگار از باران به سوى آرامگاه زمين \" » .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 259 ، « كتاب الإيمان و الكفر » ، « باب شدّة ابتلاء المؤمن » ، حديث 29 . ( در نسخه‌هاى موجود كافى به جاى « ضعف عقله » ، « ضعف عمله » آمده است )\r\n","page_name":" 261 ","page_number":277},
  {"content":"\r\n\r\nشرح : بعضى گفته‌اند كه مراد از « ناس » در مثل اين حديث شريف ، كاملين از قبيل انبيا و اوليا و اوصيا ، است ؛ و در حقيقت آنها ناس هستند و ساير مردم « نسناس » « 1 » .\r\nچنانچه در احاديث است « 2 » . و اين وجهى ندارد . بلكه مناسب مقام اين است كه در اين‌جا عموم مردم اراده شود ؛ چنانچه وجهش پرواضح است . و از احاديث اين باب كافى نيز استفاده شود . و اگر در حديثى وارد باشد كه « ناس » كاملين باشند ، نه آن است كه هر جا كه اين كلمه وارد شد مراد آنهاست .\r\nو « بلاء » اختبار و امتحان است ؛ و در نيك و بد استعمال شود . چنانچه اهل لغت تصريح كرده‌اند . جوهرى گويد در صحاح : « وَالْبَلاءُ الاخْتِبارُ يَكُونُ بِالْخَيْرِ وَالشَرِّ . يُقالُ :\r\nأَبْلاهُ اللَّه بَلاءً حَسَناً وَأبلَيْتُهُ مَعْرُوفاً » « 3 » . و حق تعالى نيز فرمايد :  بَلاءً حَسَناً  « 4 » .\r\nبالجمله ، هر چه حق جلّ جلاله به آن بندگان خود را امتحان فرمايد بلا و ابتلاست ؛ چه از قبيل امراض و اسقام و فقر و ذلت و ادبار دنيا باشد ، يا مقابلات آنها ؛ كه بسا باشد كه انسان به كثرت جاه و اقتدار و مال و منال و رياست و عزت و عظمت امتحان شود . ولى هر وقت « بلا » يا « بليه » يا « ابتلا » يا امثال آنها مطلق ذكر شود ، منصرف به قسم اوّل شود .\r\nو « أمْثل » به معنى اشرف و افضل است . يُقالُ : هذا أَمْثَلُ مِنْ هذا . أَيْ أَفْضَلُ وَأَدْنى إلَى الْخَيْرِ . وَأَماثِلُ النّاسِ ، خِيارُهُمْ « 5 » . پس معنى «\r\nثم الأمثل فالأمثل\r\n» چنان آيد كه هر كس پس از اوصيا افضل و نيكوتر است ، بلاى او سخت‌تر از سايرين باشد ؛ و هر كس پس از آنها افضل است ، بلايش از ديگران بيشتر است . و درجات كثرت ابتلا به مقدار و بر وزان\r\n\r\n\r\n","description":"","footnote":"\r\n( 1 ) - ر . ك : مرآة العقول ، ج 9 ، ص 321 .\r\n( 2 ) - الكافي ، ج 8 ، ص 244 ، حديث 339 ؛ تفسير فرات الكوفى ، ص 64 .\r\n( 3 ) - الصحاح ، ج 6 ، ص 2285 ، مادهء « بلا » .\r\n( 4 ) - الأنفال ( 8 ) : 17 .\r\n( 5 ) - گفته مىشود : اين يك « امثل » از آن ديگرى است . يعنى از آن برتر و به خوبى نزديك‌تر است . و « اماثل‌الناس » يعنى نيكان و برگزيدگان مردم . ( النهاية ، ابن الاثير ، ج 4 ، ص 296 ، مادهء « مثل » ؛ لسان العرب ، ج 13 ، ص 23 ، مادهء « مثل » )\r\n","page_name":" 262 ","page_number":278},
  {"content":"\r\n\r\nدرجات فضل است . و اين نحو تعبير در فارسى نيست .\r\nو « سَخُف » به معنى رقت و خفت عقل است . چنانچه در صحاح « 1 » و غير آن است .\r\nو « قرار » به معنى مستقر و جايگاه است . چنانچه از لغت استفاده شود . و فى القاموس : « القَرارُ و القَرارَةُ مَا قُرَّ فيهِ ، والمُطْمَئنُّ مِنَ الأَرْضِ » « 2 » . وجه مناسبت و تشبيه آن است كه همان‌طور كه زمين قرارگاه و مستقر باران است و باران بر او رو آورد و قرار گيرد ، مؤمن نيز قرارگاه بليّات است كه آنها به او تهاجم كند و قرار گيرد و از او مفارقت نكند .\r\nما با خواست خداى تعالى در خلال فصولى چند بيان آنچه محتاج به ذكر است در حديث شريف مىنماييم .\r\n\r\nفصل در بيان معنى امتحان و نتيجهء آن و چگونگى نسبت آن به ذات مقدّس حق تعالى حسب مناسبت و گنجايش اين اوراق\r\nبدان‌كه نفوس انسانيه در به دو ظهور و تعلق آن به ابدان و هبوط آن به عالم مُلك در جميع علوم و معارف و ملكات حسنه و سيّئه ، بلكه در جميع ادراكات و فعليات ، بالقوه است و كم كم رو به فعليت گذارد به عنايت حق - جلّ و علا - و ادراكات ضعيفهء جزئيّه اوّل در او پيدا شود ، از قبيل احساس لمس و حواس ظاهرهء ديگر الأخسّ فالأخسّ ؛ و پس از آن ادراكات باطنيه نيز به ترتيب در او حادث گردد . ولى در جميع ملكات باز بالقوّه باشد ؛ و اگر در تحت تأثيراتى واقع نشود ، به حسب نوع ملكات خبيثه در او غالب شود و متمايل به زشتى و ناهنجارى گردد ؛ زيرا كه دواعى داخليه از قبيل شهوت و غضب و غير آن او را طبعاً به فجور و تعدى و جور دعوت كند ؛ و پس از تبعيت آنها به اندك زمانى حيوانى بس عجيب و شيطانى بىاندازه غريب گردد . و چون عنايت حق تعالى و\r\n\r\n\r\n","description":"","footnote":"\r\n( 1 ) - الصحاح ، ج 4 ، ص 1372 ، مادهء « سخف » .\r\n( 2 ) - « القرار و القرارة ، آنچه در آن قرار گيرند ، زمين آرام » . ( القاموس المحيط ، ج 2 ، ص 119 - 120 ، مادهء « قرّ » )\r\n","page_name":" 263 ","page_number":279},
  {"content":"\r\n\r\nرحمتش شامل حال فرزند آدم در ازل بود ، دو نوع از مربّى و مهذِّب به تقدير كامل در او قرار داد كه آن دو به منزلهء دو بال است از براى بنىآدم كه مىتواند به واسطهء آنها از حضيض جهل و نقص و زشتى و شقاوت به اوج علم و معرفت و كمال و جمال و سعادت پرواز نمايد و خود را از تنگناى ضيق طبيعت به فضاى وسيع ملكوت اعلى رساند . و اين دو يكى مربّى باطنى ، كه قوّهء عقل و تمييز است ؛ و ديگر مربّى خارجى ، كه انبيا و راهنمايان طرق سعادت و شقاوت مىباشند . و اين دو هيچ‌كدام بىديگرى انجام اين مقصد ندهند ، چه كه عقل بشر خود نتواند كشف طرق سعادت و شقاوت كند و راهى به عالم غيب و نشئهء آخرت پيدا كند ، و هدايت و راهنمايى پيمبران بدون قوّهء تميز و ادراك عقلى مؤثر نيفتد . پس حق تبارك و تعالى اين دو نوع مربّى را مرحمت فرموده كه به واسطهء آنها تمام قواى مخزونه و استعدادات كامنهء در نفوس به فعليت تبديل پيدا كند . و اين دو نعمت بزرگ را حق تعالى براى امتحان بشر و اختبار آنها مرحمت فرموده ؛ زيرا كه بدين دو نعمتْ ممتاز شوند افراد بنىنوع انسان از يكديگر ، و سعيد و شقى و مطيع و عاصى و كامل و ناقص از هم جدا شوند . چنانچه جناب ولايت‌مآب فرمايد :\r\n« والذي بعثه بالحق لتبلبلن بلبلة و لتغربلن غربلة » « 1 » .\r\nو در كافى شريف ، در باب تمحيص و امتحان ، ابن ابى يعفور از حضرت صادق - عليه السلام - نقل كند كه قال : «\r\nلابد للناس من أن يمحصوا و يميزوا و يغربلوا و يستخرج في الغربال خلق كثير » « 2 »\r\n. فرمود : « لابد است از براى مردم از اين‌كه خالص شوند و امتحان گردند و تميز داده شوند و غربال شوند ؛ و استخراج شود در غربال خلق بسيارى » .\r\nو بإسْنادِه عَنْ مَنْصُورٍ ، قَالَ : قَالَ لِي أَبُو عَبْدِاللَّهِ عليه السلام : «\r\nيا منصور ، إن هذا الأمر لا يأتيكم إلا بعد إياس\r\n[ ولا\r\n
  ] والله حتى تميزوا و لا و الله حتى تمحصوا ، ولا و الله حتى يشقى من يشقى و يسعد من يسعد » « 3 » .\r\n\r\n\r\n","description":"","footnote":"\r\n( 1 ) - « سوگند به آن كسى كه پيغمبر را به حق فرستاد هر آينه در هم آميخته شويد و از هم بيخته و جدا گرديد » . ( الكافي ، ج 8 ، ص 67 ، حديث 23 ؛ نهج البلاغة ، ص 57 ، خطبهء 16 )\r\n( 2 ) - الكافي ، ج 1 ، ص 370 ، « كتاب الحجّة » ، « باب التمحيص والامتحان » ، حديث 2 .\r\n( 3 ) - الكافي ، ج 1 ، ص 370 ، « كتاب الحجّة » ، « باب التمحيص والامتحان » ، حديث 3 .\r\n","page_name":" 264 ","page_number":280},
  {"content":"\r\n\r\nفرمود : « اى منصور ، همانا اين امر ( يعنى قيام قائم ) نمىآيد شما را مگر بعد از مأيوس [ شدن 
  ] . و نه به خدا قسم تا تميز داده شويد ، و نه به خدا قسم تا خالص شويد ، و نه به خدا قسم تا شقى شود هر كس شقى مىشود و سعيد شود هر كس سعيد مىشود » .\r\nو در حديث ديگر است از حضرت ابوالحسن - عليه السلام - قال : «\r\nيخلصون كما يخلص الذهب » « 1 » .\r\nو در كافى شريف ، در باب ابتلا و اختبار ، سند به حضرت صادق - عليه السلام - رساند ، قَالَ :\r\n« ما من قبض و لا بسط إلا و لله فيه مشيئة و قضاء و ابتلاء » « 2 » .\r\nو در حديث ديگر از حضرت منقول است ، قال : «\r\nإنه ليس شيء فيه قبض أو بسط مما أمر الله به أو نهى عنه إلا و فيه لله عز و جل ابتلاء و قضاء » « 3 »\r\n. يعنى « نيست چيزى كه در آن منع و عطايى باشد از چيزهايى كه امر فرموده خداوند تعالى به آن يا نهى فرموده از آن ، مگر آن‌كه در آن از براى خداى عزّ وجلّ امتحان و حكمى است . و « قبض » در لغت امساك و منع و اخذ است ؛ و « بسط » نشر و اعطاست . پس ، هر عطا و توسعه و منعى و هر امر و نهى و تكليفى براى امتحان است .\r\nپس ، معلوم شد كه بعث رسل و نشر كتب آسمانى همه براى امتياز بشر و جدا شدن اشقيا از سعدا و مطيعين از عاصين است . و معنى امتحان و اختبار حق همين امتياز واقعى خود بشر است از يكديگر ، نه علم به امتياز ؛ زيرا كه علم حق تعالى ازلى و متعلق و محيط به هر چيز است قبل از ايجاد . و حكما در تحقيق امتحان و ابتلا بسط كلام داده‌اند كه ذكر آن خارج از ميزان است « 4 » .\r\n\r\n\r\n","description":"","footnote":"\r\n( 1 ) - ابوالحسن عليه السلام فرمود : « خالص مىشوند همان‌طور كه طلا خالص مىشود » . ( الكافي ، ج 1 ، ص 370 ، « كتاب الحجّة » ، « باب التمحيص والامتحان » ، حديث 4 )\r\n( 2 ) - امام صادق عليه السلام فرمود : « هيچ تنگى و فراخى نيست مگر آن‌كه خداوند در آن مشيّت و حكم و امتحان دارد » . ( الكافي ، ج 1 ، ص 152 ، « كتاب التوحيد » ، « باب الابتلاء والاختبار » ، حديث 1 )\r\n( 3 ) - الكافي ، ج 1 ، ص 152 ، « كتاب التوحيد » ، « باب الابتلاء والاختبار » ، حديث 2 .\r\n( 4 ) - ر . ك : الحكمة المتعالية ، ج 6 ، ص 397 ، تفسير القرآن الكريم ، صدر المتألهين ، ج 6 ، ص 264 .\r\n","page_name":" 265 ","page_number":281},
  {"content":"\r\n\r\nپس ، نتيجهء امتحان مطلقاً - كه اين دو كه ذكر شد از بزرگ‌ترين آنها است - امتياز سعيد و شقى است . در اين امتحان و اختبار نيز حجت خدا بر خلق تمام شود و هلاكت و شقاوت و سعادت و حيات هر كسى از روى حجت و بيّنه واقع گردد و راه اعتراض باقى نماند . هر كس تحصيل سعادت و حيات جاويدان نمايد ، به هدايت و توفيق حق است ؛ زيرا كه تمام اسباب تحصيل را مرحمت فرموده . و هر كس تحصيل شقاوت نمايد و رو به هلاكت رود و تبعيت نفس و شيطان كند ، با فراهم بودن جميع طرق هدايت و اسباب كسب سعادت ، خود به اختيار خود به هلاكت و شقاوت فرو رفته و حجت بالغهء حق بر او تمام است :  لَها ما كَسَبَتْ وَ عَلَيْها مَا اكْتَسَبَتْ  « 1 » .\r\n\r\nفصل در بيان نكتهء شدّت ابتلاء انبياء و اوصياء و مؤمنين\r\nبدان‌كه پيش از اين مذكور شد « 2 » كه هر عملى كه از انسان صادر مىشود ، بلكه هر چه در ملك بدن واقع شود و متعلقِ ادراك نفس شود ، از آن يك نحو اثرى در نفس واقع شود ؛ چه اعمال حسنه باشد يا سيّئه ؛ كه از اثر حاصل از آنها در لسان اخبار به « نكتهء بيضاء » و « نكتهء سوداء » تعبير شده « 3 » ؛ و چه از سنخ لذايذ باشد يا سنخ آلام باشد . مثلًا از هر لذتى كه از مطعومات يا مشروبات يا منكوحات و جز آنها انسان مىبرد ، در نفسْ اثرى از آن واقع مىشود و ايجاد علاقه و محبتى در باطن روح نسبت به آن مىشود و\r\n\r\n\r\n","description":"","footnote":"\r\n( 1 ) - البقرة ( 2 ) : 286 .\r\n( 2 ) - ر . ك : صفحه 139 و 178 .\r\n( 3 ) - زُرَارَةَ عَنْ أَبِي جَعْفَرٍ عليه السلام قَالَ [ قَالَ : 
  ] « مَا مِنْ عَبْدٍ إِلَّا وَفِي قَلْبِهِ نُكْتَةٌ بَيْضَاءُ فَإِذَا أَذْنَبَ ذَنْباً ، خَرَجَ فِي النُكْتَةِنُكْتَةٌ سَوْدَاءُ ؛ فَإِنْ تَابَ ، ذَهَبَ ذَلِكَ السَّوَادُ . وَإِنْ تَمَادَى فِي الذُّنُوبِ ، زَادَ ذَلِكَ السَّوَادُ حَتَّى يُغَطِّي الْبَيَاضَ ؛ فَإِذَا تَغَطَّى الْبَيَاضُ ، لَمْ يَرْجِعْ صَاحِبُهُ إِلَى خَيْرٍ أَبَداً . . . » ؛ زراره از امام باقر عليه السلام روايت كرده است كه فرمود : « هيچ بنده‌اى نيست مگر در دل او نقطهء سفيدى است ؛ و چون گناهى انجام دهد ، نقطهء سياهى در آن پيدا شود ؛ سپس اگر توبه كند ، آن سياهى از بين مىرود ؛ و اگر به گناه ادامه دهد بر آن سياهى افزوده شود چندان‌كه سفيدى را بپوشاند ؛ و چون سفيدى پوشيده شد ، صاحب آن هرگز به نيكى و خوبى باز نمىگردد . . . » . ( الكافي ، ج 2 ، ص 273 ، « كتاب الإيمان و الكفر » ، « باب الذنوب » ، حديث 20 )\r\n","page_name":" 266 ","page_number":282},
  {"content":"\r\n\r\nتوجه نفس به آن افزون مىشود . و هر چه در لذات و مشتهيات بيشتر غوطه زند ، علاقه و حب نفس به اين عالم شديدتر گردد و ركون و اعتمادش بيشتر شود ؛ و نفس تربيت شود و ارتياض پيدا كند به علاقهء به دنيا ؛ و هر چه لذايذ در ذائقه‌اش بيشتر شود ، ريشهء محبتش بيشتر گردد ؛ و هر چه اسباب عيش و عشرت و راحت فراهم‌تر باشد ، درخت علاقهء دنيا برومندتر گردد . و هر چه توجه نفس به دنيا بيشتر گردد . به همان اندازه از توجه به حق و عالم آخرت غافل گردد ؛ چنانچه اگر ركون نفس به كلى به دنيا شد و وجههء آن مادى و دنياوى گرديد ، سلب توجه از حق تعالى و دار كرامت او به كلى گردد و  أَخْلَدَ إِلَى الْأَرْضِ وَ اتَّبَعَ هَواهُ  « 1 » شود .\r\nپس ، استغراق در بحر لذايذ و مشتهياتْ قهراً حب به دنيا آورد ؛ و حب به دنيا تنفر از غير آن آورد ، و وجهه به مُلك غفلت از ملكوت آورد . چنانچه به عكس ، اگر انسان از چيزى بدى ديد و ادراك ناملايمات كرد ، صورت آن ادراك در نفسْ ايجاد تنفر نمايد . و هر چه آن صورت قوىتر باشد ، آن تنفر باطنى قوىتر گردد . چنانچه اگر كسى در شهرى رود كه در آن‌جا امراض و آلام بر او وارد شود و ناملايمات خارجى و داخلى بر او رو آورد ، قهراً از آن‌جا متنفر و منصرف شود . و هر چه ناملايمات بيشتر باشد ، انصراف و تنفر افزون شود . و اگر شهر بهترى سراغ داشته باشد ، كوچ به آن‌جا كند . و اگر نتواند به آن‌جا حركت كند ، علاقهء به آن‌جا پيدا كند و دلش را به آن‌جا كوچ دهد .\r\nپس ، اگر انسان از اين عالم هر چه ديد بليّات و آلام و اسقام و گرفتارى ديد و امواج فتنه‌ها و محنت‌ها بر او رو آورد ، قهراً از آن متنفر گردد و دلبستگى به آن كم شود و اعتماد بر آن نكند . و اگر به عالَم ديگرى معتقد باشد و فضاى وسيع خالى از هر محنت و المى سراغ داشته باشد ، قهراً بدان‌جا سفر كند . و اگر سفر جسمانى نتوان كرد ، سفر روحانى كند و دلش را بدان‌جا فرستد . و پر واضح است كه تمام مفاسد روحانى و اخلاقى و اعمالى از حب به دنيا و غفلت از حق تعالى و آخرت است . و حب به دنيا سر\r\n\r\n\r\n","description":"","footnote":"\r\n( 1 ) - « به سوى زمين گراييد ( پستى طلبيد ) و هواى نفس خويش را پيروى كرد » . ( الأعراف ( 7 ) : 176 )\r\n","page_name":" 267 ","page_number":283},
  {"content":"\r\n\r\nمنشأ هر خطيئه است « 1 » ؛ چنانچه تمام اصلاحات نفسانى و اخلاقى و اعمالى از توجه به حق و دار كرامت آن و از بىعلاقگى به دنيا و عدم ركون و اعتماد به زخارف آن است .\r\nپس ، معلوم شد از اين مقدمه كه حق تعالى عنايت و الطافش به هر كس بيشتر باشد و مراحم ذات مقدس شامل حال هر كس زيادتر باشد ، او را بيشتر از اين عالم و زخارف آن پرهيز دهد ، و امواج بليّات و فتن را بر او بيشتر متوجه فرمايد ، تا اين‌كه روحش از اين دنيا و زخارف آن منصرف و منزجر گردد و به مقدار ايمانش رو به عالم آخرت رود و وجههء قلبش متوجه به آن‌جا گردد . و اگر نبود از براى تحمل شدت ابتلا مگر همين يك جهت ، هر آينه كفايت مىكرد . و در احاديث شريفه اشارت به اين معنا دارد :\r\nمُحَمّدُ بْن يَعْقُوبَ بِإسْنادِهِ عَنْ أَبي جَعْفَرٍ - عليه السلام - قَالَ : «\r\nإن الله تعالى ليتعاهد المؤمن بالبلاء كما يتعاهد الرجل أهله بالهدية من الغيبة ، ويحميه الدنيا كما يحمي الطبيب المريض » « 2 » .\r\nحضرت باقر - عليه السلام - فرمايد : « همانا خداى تعالى هر آينه تفقد كند مؤمن را به بلا چنانچه تفقد كند مردى عيال خود را به هديه از سفر ، و هر آينه پرهيز دهد او را از دنيا ، چنانچه پرهيز دهد طبيب مريض را » .\r\nو در حديث ديگر نيز به همين مضمون وارد است « 3 » .\r\nو گمان نشود كه محبت حق و شدت عنايت ذات اقدس به بعضى بندگان - نعوذ باللَّه - جزاف و بىجهت است ؛ بلكه هر قدمى كه مؤمن و بندهء خدا به سوى او بردارد ، عنايت حق به او متوجه شود ، حق تعالى به قدر ذراعى به او نزديك شود « 4 » .\r\n\r\n\r\n","description":"","footnote":"\r\n( 1 ) - اشاره است به حديثى از على بن الحسين عليه السلام كه فرمود : « حُبُّ الدُّنْيَا رَأْسُ كُلِّ خَطِيئَةٍ » . ( الكافي ، ج 2 ، ص 131 ، « كتاب الإيمان و الكفر » ، « باب ذمّ الدنيا و الزهد فيها » ، حديث 11 )\r\n( 2 ) - الكافي ، ج 2 ، ص 255 ، « كتاب الإيمان و الكفر » ، « باب شدّة ابتلاء المؤمن » ، حديث 17 .\r\n( 3 ) - الكافي ، ج 2 ، ص 258 ، « كتاب الإيمان و الكفر » ، « باب شدّة ابتلاء المؤمن » ، حديث 28 .\r\n( 4 ) - مضمون اين حديث قدسى است كه : « مَنْ تَقَرَّبَ إِلَيَّ شِبْراً تَقَرَّبْتُ إِلَيْهِ ذِرَاعاً » ؛ « هر كسى به قدر يك وجب به من نزديك شود ، من به قدر يك ذراع به او نزديك شوم » . ( عوالي اللآلي ، ج 1 ، ص 56 ، حديث 81 ؛ كنز العمّال ، ج 1 ، ص 235 ، حديث 1178 )\r\n","page_name":" 268 ","page_number":284},
  {"content":"\r\n\r\nمَثل مراتب ايمان و تهيهء اسباب توفيق ، مثل انسانى است كه با چراغى در راه تاريك حركت كند : هر قدمى كه بردارد ، جلو او روشن گردد و راهنمايى براى قدم ديگر نمايد .\r\nهر قدمى كه انسان به سوى آخرت بردارد ، راه روشن‌تر شود و عنايات حق به او بيشتر گردد و اسباب توجه به عالم قرب و تنفر از عالَم بُعد را فراهم فرمايد . و عنايات ازليهء حق تعالى به انبيا و اوليا به واسطهء علم ازلى اوست به اطاعت آنها در زمان تكليف . چنانچه شما اگر دو بچه داشته باشيد كه در حال طفوليتِ آنها علم پيدا كنيد كه يكى موجبات رضايت شما را فراهم مىكند و يكى موجبات سخط و غضب شما را ، البته عنايت شما از اوّل به آن مطيع بيشتر از ديگرى است .\r\nو ديگر از نكات شدت ابتلاى بندگان خاص اين است كه آنها در اين ابتلا و گرفتارىها به ياد حق افتند و مناجات و تضرّع در درگاه قدس ذات مقدس نمايند و مأنوس با ذكر و فكر او گردند . و طبيعى اين نوع بنىالانسان است كه در وقت بليّات تشبث به هر ركنى كه احتمال نجات در او دهند پيدا مىكنند ، و در وقت سلامت و راحتْ غفلت از آن پيدا مىكنند ؛ و چون خواصْ ركنى جز حق سراغ ندارند ، بدان متوجه شوند و انقطاع به مقام مقدس او پيدا كنند . و حق تعالى از عنايتى كه به آنها دارد ، خود سبب انقطاع را فراهم فرمايد . گرچه اين نكته ، بلكه نكتهء سابقه ، نسبت به انبيا و اولياء كمل درست نيايد ؛ چه كه آنها مقامشان مقدس‌تر از آن است و قلبشان محكم‌تر از آن است كه به اين امور علاقه به دنيا پيدا كنند ، يا در توجه و انقطاعشان به حق فرقى حاصل شود .\r\nو تواند بود كه انبيا و اولياء كمل چون به نور باطنى و مكاشفات روحانى يافته‌اند كه حق تعالى به اين عالم و زخارف آن نظر لطف ندارد و دنيا و هر چه در اوست خوار و پست است در پيشگاه مقدس او ، از اين جهت اختيار كردند فقر را بر غنا و ابتلا را بر راحتى و بليّات را بر غير آنها . چنانچه در احاديث شريفه شاهد بر اين معنا است :\r\nدر حديث است كه جبرئيل كليد خزاين ارض را در حضور خاتم‌النبيين - صلّى اللَّه عليه و آله - آورد و عرض كرد در صورت اختيارِ آن از مقامات اخروى شما نيز چيزى\r\n\r\n","description":"","footnote":"","page_name":" 269 ","page_number":285},
  {"content":"\r\n\r\nكم نشود . حضرت براى تواضع از حق تعالى قبول نفرمود و فقر را اختيار فرمود « 1 » . و در كافى شريف سند به حضرت صادق - عليه السلام - رساند در حديثى ، قالَ :\r\n« إن الكافر ليهون على الله حتى لو سأله الدنيا بما فيها أعطاه ذلك » « 2 »\r\n. و اين از خوارى دنياست در نظر كبرياى حق . و در حديث است كه حق تعالى از وقتى كه عالَم اجسام را خلق فرموده به آن نظر لطف نفرموده است « 3 » .\r\nو ديگر از نكات شدت ابتلاء مؤمنين آن است كه در اخبار به آن اشاره شده است كه از براى آنها درجاتى است كه به آنها نائل نشوند مگر با بليّات و امراض و آلام . و ممكن است اين درجاتْ صورت اعراض از دنيا و اقبال به حق باشد ؛ و ممكن است از براى خود اين بليّات صورت ملكوتى باشد كه نيل به آنها نشود مگر با ظهور در عالم ملك و ابتلاى آنها به آن .\r\nچنانچه در حديث شريف كافى سند به حضرت صادق - عليه السلام - رساند : قَالَ\r\n: « إنه ليكون للعبد منزلة عند الله ؛ فما ينالها إلا بإحدى الخصلتين : إما بذهاب ماله ، أو ببلية في جسده » « 4 »\r\n. فرمود : « همانا چنين است : هر آينه مىباشد از براى بنده درجه‌اى پيش خدا ؛ پس نمىرسد به آن مگر به دو خصلت : يا به رفتن مالش ، يا به بليه در جسم او » .\r\nو در خبر شهادت حضرت سيد الشهداء - عليه السلام - وارد است كه حضرت رسول صلى الله عليه و آله و سلم را در خواب ديد . حضرت فرمود به آن مظلوم كه از براى تو درجه‌اى است در بهشت ؛ نمىرسى به آن مگر به شهادت « 5 » . البته صورت ملكوتى شهادت در راه خدا\r\n\r\n\r\n","description":"","footnote":"\r\n( 1 ) - ر . ك : الكافي ، ج 8 ، ص 130 ، حديث 100 .\r\n( 2 ) - « كافر آن‌قدر نزد خدا خوار و پست است كه اگر دنيا را با هر چه در آن است از خداوند بخواهد به اومىدهد » . ( الكافي ، ج 2 ، ص 258 ، « كتاب الإيمان و الكفر » ، « باب شدّة ابتلاء المؤمن » ، حديث 28 )\r\n( 3 ) - ر . ك : صفحه 254 .\r\n( 4 ) - الكافي ، ج 2 ، ص 257 ، « كتاب الإيمان و الكفر » ، « باب شدّة ابتلاء المؤمن » ، حديث 23 ( با تفاوتى اندك ) ؛ وسائل الشيعة ، ج 3 ، ص 262 ، « كتاب الطهارة » ، « أبواب الدفن » ، باب 77 ، حديث 4 .\r\n( 5 ) - ر . ك : الأمالي ، صدوق ، ص 130 ، مجلس 30 ، حديث 1 ؛ ينابيع المودّة ، ج 3 ، ص 54 ، باب 61 .\r\n","page_name":" 270 ","page_number":286},
  {"content":"\r\n\r\nحاصل نمىشود مگر به وقوع آن در مُلك چنان‌كه مبرهن است در علوم عاليه ؛ و در اخبار متواتره وارد است كه از براى هر عملى صورتى است در عالم ديگر « 1 » .\r\nو در كافى از حضرت صادق - عليه السلام - نقل شده است ، قَالَ :\r\n« إن عظيم الأجر لمع عظيم البلاء ؛ و ما أحب الله قوما إلا ابتلاهم » « 2 »\r\n. فرمود : « همانا بزرگى مزد هر آينه با بزرگى بلاست . و دوست ندارد خدا قومى را مگر آن‌كه مبتلا كند آنها را » . و احاديث به اين مضمون بسيار است « 3 » .\r\n\r\nفصل ابتلاى انبيا به امراض جسمانى\r\nمحدِّث بزرگ ، مجلسى - عليه الرحمه - فرمايد : « در اين احاديث ( يعنى احاديث ابتلاء انبيا كه وارد شده از طرق عامه و خاصه ) دلالت واضحه است بر آن‌كه انبيا و اوصيا در امراض حسيه و بليّات جسميه مثل غيرشان هستند . بلكه آنها اولى به آن هستند از غير ، براى بزرگ شدن اجر آنها كه موجب تفاضل در درجات است . و اين منافات با مقام آنها ندارد ؛ بلكه آن موجب تثبيت امر آنها شود . و اگر آنها مبتلا نشوند به بليّات ، با آن‌كه از دست آنها معجزات و خارق عادات صادر مىشود ، گفته شود دربارهء آنها آنچه نصارى دربارهء پيغمبرشان گفتند . و اين تعليل در روايات وارد است » « 4 » ، انتهى .\r\nو محقق مدقق طوسى « 5 » و حكيم عظيم قدوسى - عطّر اللَّه مرقده - در تجريد فرمايد در ضمن آنچه انبيا بايد از آن مبرا باشند : « و هرچه تنفر از آن حاصل آيد » « 6 » . و علامهء علماى اسلام - رضوان اللَّه عليه - فرمايد در شرح آن : « و بايد منزه باشد از امراض\r\n\r\n\r\n","description":"","footnote":"\r\n( 1 ) - ر . ك : حديث بيست و هفتم ، ص 482 ؛ بحار الأنوار ، ج 8 ، ص 71 - 329 ، باب 23 - 24 ؛ علم اليقين ، ج 2 ، ص 869 - 891 .\r\n( 2 ) - الكافي ، ج 2 ، ص 252 ، « كتاب الإيمان و الكفر » ، « باب شدّة ابتلاء المؤمن » ، حديث 3 .\r\n( 3 ) - ر . ك : بحار الأنوار ، ج 64 ، ص 196 - 247 ، باب شدّة ابتلاء المؤمن .\r\n( 4 ) - بحار الأنوار ، ج 64 ، ص 250 .\r\n( 5 ) - محمّد بن محمّد طوسى معروف به « خواجه نصير » و « محقّق طوسي » ( 597 - 672 ) از حكماء ودانشمندان مشهور اسلام است . در فلسفه و كلام و رياضيات متبحّر بوده است . آثار ارزشمند او : شرح اشارات ، تجريد الاعتقاد ، تحرير اقليدس و . . . مىباشد .\r\n( 6 ) - تجريد الاعتقاد ، ص 213 .\r\n","page_name":" 271 ","page_number":287},
  {"content":"\r\n\r\nمنفّره ، مثل سَلَس و جذام و برص ؛ براى اين كه اينها تنفر آورد و منافى با غرض از بعثت است » « 1 » .\r\nنويسنده گويد : گرچه مقام نبوت تابع كمالات نفسانيه و مدارج روحانيه است و ربطى به مقام جسمانيت ندارد و امراض و نقايص جسمانيه ضررى به مقام روحانى آنها نرساند و امراض منفّره از علوّ شأن و عظمت رتبهء آنها چيزى ناقص نكند ، اگر مؤكد كمالات آنها نباشد و مؤيد درجات آنها نگردد ، چنانچه اشاره به آن شد ، ليكن آنچه اين دو محقق اشاره بدان كردند خالى از وجه نيست ؛ زيرا كه چون عامهء مردم تميز ما بين مقامات را نمىدهند و گمان مىكنند كه نقص جسمانى از نقص روحانى يا ملازم با او است ، و بعضى از نقايص را منافى با مقام علوّ شأن و عظمت مرتبت دانند ، لهذا عنايت حق چنان اقتضا كند كه پيغمبران را كه صاحب شريعت و مبعوث به رسالت هستند به امراضى كه موجب تنفر طباع و استيحاش مردم است مبتلا نفرمايد . پس ، عدم ابتلاى آنها نه از براى آن است كه ابتلاى به آن نقص مقام نبوت است ؛ بلكه براى اكمال فايدهء تبليغ است . بنابراين ، مانع ندارد ابتلاى بعض انبيا كه صاحب شريعت نيستند ، و ابتلاى اولياء بزرگ و مؤمنين به اين‌گونه بليّات . چنانچه حضرت ايّوب و جناب حبيب نجار مبتلا بودند . و اخبار كثيره وارد شده در ابتلاى حضرت ايّوب .\r\nفَمِنْ ذَلِكَ مَا رُوِيَ عَنْ تَفْسيرِ عَلِيّ بْنِ إبْراهيمَ ، عَنْ أَبي بَصيرٍ ، عَنْ أَبي عَبْدِاللَّه - عليه السلام - في حَديثٍ طَويلٍ قالَ : «\r\nفسلطه على بدنه ما خلا عقله و عينيه ؛ فنفخ فيه إبليس فصار قرحة واحدة من قرنه إلى قدمه ، فبقي في ذلك دهرا طويلا يحمد الله و يشكره حتى وقع في بدنه الدود و كانت تخرج من بدنه فيردها . ويقول لها : ارجعي إلى موضعك الذي خلقك الله منه . ونتن حتى أخرجه أهل القرية من القرية و ألقوه في المزبلة خارج القرية » « 2 » .\r\n\r\n\r\n","description":"","footnote":"\r\n( 1 ) - كشف المراد ، ص 350 .\r\n( 2 ) - « ابوبصير از امام صادق عليه السلام در حديثى طولانى روايت كرده است كه فرمود : « پس ابليس را بر بدنش - مگر عقل و چشمانش - مسلط ساخت ، و شيطان در او دميد تا بدن او سراسر زخم شد . مدتى مديد بر همين حال بود و خدا را پيوسته شكر مىگفت تا در بدن او كرم افتاد . و چون كرمى از بدنش خارج مىشد آن را به جاى خود برمىگرداند و به او مىگفت : برگرد به جايگاهى كه خداوند تو را از آن‌جا آفريده است . و آن گاه اندامش بو گرفت به‌طورى كه مردم او را از شهر بيرون بردند و در مزبلهء بيرون شهر افكندند » . ( تفسير القمّي ، ج 2 ، ص 239 - 240 ؛ تفسير الصافي ، ج 4 ، ص 304 )\r\n","page_name":" 272 ","page_number":288},
  {"content":"\r\n\r\nوَفِي الكافى بِإِسْنادِهِ عَنْ أَبِي بَصِيرٍ ، عَنْ أَبِي عَبْدِاللَّهِ - عليه السلام - قَالَ : قُلْتُ لَهُ :   فَإِذا قَرَأْتَ الْقُرْآنَ فَاسْتَعِذْ بِاللَّهِ مِنَ الشَّيْطانِ الرَّجِيمِ إِنَّهُ لَيْسَ لَهُ سُلْطانٌ عَلَى الَّذِينَ آمَنُوا وَ عَلى رَبِّهِمْ يَتَوَكَّلُونَ   « 1 » . فَقَالَ :\r\n« يا أبا محمد يسلط و الله من المؤمن على بدنه و لا يسلط على دينه .\r\nقد سلط على أيوب فشوه خلقه ، و لم يسلط على دينه . وقد يسلط من المؤمنين على أبدانهم و لا يسلط على دينهم » « 2 » .\r\nوبِإسْنادِهِ عَنْ نَاجِيَةَ ، قَالَ : قُلْتُ لِأَبِي جَعْفَرٍ - عليه السلام - إِنَّ الْمُغِيرَةَ يَقُولُ : إِنَّ الْمُؤمِنَ لَايُبْتَلَى بِالْجُذَامِ وَلَا بِالْبَرَصِ وَلَا بِكَذَا وَلَا بِكَذَا . فَقَالَ : «\r\nإن كان لغافلا عن صاحب ياسين ، إنه كان مكنعا » .\r\nثُمَّ رُدَّ أصَابِعُهُ فَقَالَ :\r\n« كأ ني أنظر إلى تكنيعه ، أتاهم فأنذرهم ؛ ثم عاد إليهم من الغد فقتلوه » .\r\nثُمَّ قَالَ :\r\n« إن المؤمن يبتلى بكل بلية و يموت بكل ميتة ، إلاأ نه لا يقتل نفسه » « 3 » .\r\n\r\n\r\n","description":"","footnote":"\r\n( 1 ) - النحل ( 16 ) : 98 - 99 .\r\n( 2 ) - و در كافى به سند خود از ابوبصير از امام صادق عليه السلام روايت مىكند كه : « ابوبصير از امام [ از اين آيات 
  ] سؤال كرد ، فرمود : \" پس هر گاه خواستى قرآن تلاوت كنى ، از شيطان رانده شده به خدا پناه ببر ؛ همانا شيطان را تسلّطى نيست بر كسانى كه ايمان آورده و بر پروردگار خويش توكل كرده‌اند . \" امام فرمود : \" اى ابا محمد ، به خدا سوگند شيطان بر بدن مؤمن مسلّط مىشود ولى بر دين او مسلط نمىگردد . بر ايّوب پيغمبر چيره گرديد و خلقت ( بدن ) او را زشت كرد ولى بر دين او چيرگى نيافت . و بسا بر بدن مؤمنان مسلط شود ولى بر دينشان دست نيابد \" » . ( الكافي ، ج 8 ، ص 288 ، حديث 433 )\r\n( 3 ) - و با سند خود از ناجيه روايت كند كه گفت : به امام باقر عليه السلام عرض كردم مغيره مىگويد : مؤمن به مرض جذام و پيسى و امثال آن مبتلا نمىشود . فرمود : \" او از صاحب ياسين [ حبيب نجار كه قصه‌اش در سورهء يس آمده است 
  ] غافل است كه دستش فلج بود [ و يا مرتعش بود 
  ] سپس امام انگشتان خود را برگردانيد ( به صورت انگشتان مفلوج ) آن‌گاه فرمود : \" چنان است كه گويى او را مىبينم كه با دست سست شده نزد آنها آمده و بيمشان مىدهد ؛ سپس بار ديگر در روز بعد نزدشان آمد و ايشان او را كشتند . \" سپس امام فرمود : \" مؤمن به هر بلايى مبتلا مىشود و به هر مرگى مىميرد اما خود را نمىكشد \" » . ( الكافي ، ج 2 ، ص 254 ، « كتاب الإيمان و الكفر » ، « باب شدّة ابتلاء المؤمن » ، حديث 12 )\r\n","page_name":" 273 ","page_number":289},
  {"content":"\r\n\r\n« صاحب ياسين » حبيب نجّار است . و « تكنيع » با نون ، كه در اكثر نسخ است ، بنا به فرمودهء مجلسى رحمه الله : تشنج و مُثله بودن است . مجلسى فرمايد : گويا جذام سبب تكنيع اصابع او شده بوده است « 1 » . و در اين فرموده تأمل است .\r\nاز اين احاديث و احاديث بسيار ديگر استفاده شود كه مؤمنين و انبيا گاهى براى بعض مصالح مبتلا شوند به امراض منفّره . گرچه در مقابل اين اخبار بعض اخبار ديگر است كه نفى كرده است تشويهء خلقت حضرت ايوب - عليه السلام - و بو افتادن بدن شريفش را « 2 » . و بحث و تطويل در ذكر و جمع آنها نفع بسيارى ندارد .\r\nبالجمله ، اين نحو از امراض ضررى به حال مؤمنين و نقص براى آنها و انبيا - عليهم السلام - نيست ، بلكه ترفيع رتبه و علوّ مقام و درجه است . وَاللَّه تَعالى أعْلَمُ بِالصَّوابِ .\r\n\r\n\r\n","description":"","footnote":"\r\n( 1 ) - مرآة العقول ، ج 9 ، ص 333 ، ذيل حديث 12 .\r\n( 2 ) - امام صادق از پدر خود امام باقر عليه السلام روايت مىكند كه : « إنَّ أيّوُبَ ابْتُلِيَ سَبْعَ سِنينَ مِنْ غَيْرِ ذَنْبٍ وَإنَّ الأنْبِياءَ لايُذْنِبُونَ ، لأنّهُمْ مَعصُومُونَ مُطَهّرُونَ لا يُذْنِبُونَ وَلا يَزيغُونَ وَلا يَرتَكِبونَ ذَنباً صَغِيراً وَلا كَبِيراً » . وَقَالَ عليه السلام : « إنَّ أيّوبَ مِنْ جَميعِ مَا ابتُليَ بهِ ، لَم تُنتِنْ لَهُ رائحَةٌ : وَلا قَبُحَتْ لَهُ صُورَةٌ ؛ وَلا خَرَجَتْ مِنْهُ مِدَّةٌ مِنْ دَمٍ وَلا قَيحٌ ؛ وَلا اسْتَقْذَرَهُ أحَدٌ رَآهُ ؛ وَلَا اسْتَوْحَشَ مِنْهُ أحَدٌ شَاهَدَهُ ؛ وَلا تَدَوَّدَ شَىْءٌ مِنْ جَسَدِهِ . وَهكذا يَصْنَعُ اللَّهَ عَزّ وَجَلّ بِجَميعِ مَنْ يَبْتَليهِ مِنْ أنْبِيائِهِ وَأوْليائِهِ الْمُكرّمِينَ عَلَيهِ . وَإنَّما اجْتَنَبَهُ النّاسُ لِفَقْرِه وَضَعْفِه في ظاهِرِ أمْرِهِ لِجَهْلِهِمْ بِمالَهُ عِنْدَ رَبِّه - تَعالى ذِكْرُهُ - مِنَ التأييدِ وَالفَرَجِ . . . » ؛ « امام صادق عليه السلام از پدر خويش ، امام باقر عليه السلام ، روايت فرمود كه « ايوب پيامبر بىآن‌كه گناهى از او سر زند هفت سال مبتلا بود ؛ و پيامبران معصيت نكنند ، زيرا آنان در عصمت حق‌اند و از آلودگىها مبرا ، و زشتى و فساد از ايشان سر نزند و گناه چه كوچك و چه بزرگ مرتكب نگردند . \" فرمود : \" ايّوب پيامبر به دردهاى گوناگون مبتلا بود ، اما بوى بد از او به مشام نمىرسيد ؛ و نيز چهرهء وى زشت نگرديد ؛ و هرگز از اندام او خون و چرك بيرون نزد ؛ و كسى كه او را مىديد از او منزجر نمىگشت ، و ديداركنندگان او از او بيزار نگشتند . و هرگز بدنش كرم نيفتاد . و خداوند با همهء بلا رسيدگان از پيامبران و اولياى گراميش چنين رفتار كند . دورى مردم از ايّوب براى فقر و ضعف ظاهرى او بود ، زيرا آنان نمىدانستند كه آن بزرگوار مورد توجه پروردگار خويش است و او را از سوى خداوند گشايشى است » . ( الخصال ، ص 399 ، باب السبعة ، حديث 108 ؛ بحار الأنوار ، ج 12 ، ص 348 ، حديث 13 )\r\n","page_name":" 274 ","page_number":290},
  {"content":"\r\n\r\n\r\nفصل در بيان آن‌كه دنيا دار ثواب و عقاب حق تعالى نيست\r\nبدان‌كه اين عالم دنيا براى نقص و قصور و ضعفى كه در آن است نه داركرامت و جاى ثواب حق تعالى است ، و نه محل عذاب و عقاب است ؛ زيرا كه داركرامت حق عالمى است كه نعمت‌هاى آن خالص و اختلاط به نقمت ندارد و راحت آن مشوب به تعب و رنج نيست . و در اين عالم چنين نعمتى امكان ندارد ، زيرا كه دار تزاحم است و به هر نعمتى انواع رنج و زحمت و نقمت اختلاط دارد . بلكه حكما گفته‌اند : لذات اين عالم دفع آلام است « 1 » . و توان گفت كه لذاتش موجب آلام است ، زيرا كه اين‌جا هر لذتى در پى ، رنج و الم و تعبى دارد . بلكه مادهء اين عالم تعصى دارد از قبول رحمت خالص و نعمت غير مشوب . و همين‌طور عذاب و زحمت و رنج و تعب اين عالَم نيز خالص نيست ؛ بلكه هر رنجى و تعبى محفوف به نعمتى و نعمت‌هايى است . و هيچ يك از آلام و اسقام و رنج و محنت در اين عالم غير مشوب نيست ؛ و مواد اين عالم تعصّى دارد از قبول عذاب خالص مطلق . و دار عذاب و عقاب حق دارى است كه در آن عذاب محض و عقاب خالص باشد .\r\nآلام و اسقام آن‌جا مثل اين عالم نيست كه به عضوى دون عضوى متوجه باشد ؛ يك عضو سالم و راحت باشد و عضو ديگر در تعب و زحمت .\r\nو به بعض آنچه ذكر شد اشاره فرموده در حديث شريف ، كه ما به شرح آن پرداختيم ، آن‌جا كه فرمايد : «\r\nوذلك أن الله لم يجعل الدنيا ثوابا لمؤمن و لا عقوبة لكافر »\r\n. يعنى جهت اين‌كه مؤمن در اين عالم مبتلا به بليّات شود آن است كه خداى تعالى قرار نداده اين دنيا را ثواب براى مؤمنى و نه سزا براى كافرى . اين‌جا دارتكليف و « مزرعهء آخرت » و عالم كسب است ؛ و عالم آخرت دار جزا و سزا و ثواب و عقاب است . آنها كه متوقع‌اند كه حق تعالى هر كس را كه در اين عالَم مرتكب معصيت و فحشايى شد يا ظلم و تعدى به كسى ، فوراً جلو او را بگيرد و دست او را منقطع كند و او را قلع و قمع فرمايد ،\r\n\r\n\r\n","description":"","footnote":"\r\n( 1 ) - تهذيب الأخلاق و تطهير الأعراق ، ص 60 ؛ إحياء علوم الدين ، ج 3 ، ص 151 ، كتاب كسر الشهوتين .\r\n","page_name":" 275 ","page_number":291},
  {"content":"\r\n\r\nغافل از آن هستند كه خلاف ترتيب و مخالف سنّةاللَّه جاريه است . اين‌جا دار امتحان و امتياز شقى از سعيد و مطيع از عاصى است ؛ و عالم ظهور فعليات است نه دار بروز نتايج اعمال و ملكات . و اگر نادراً حق تعالى ظالمى را گرفتار كند ، مىتوان گفت از عنايات حق تعالى به آن ظالم است . اگر اهل معصيت و ظلم را به حال خودشان واگذار فرمايد « استدراج » است . چنانچه خداى تعالى مىفرمايد :   سَنَسْتَدْرِجُهُمْ مِنْ حَيْثُ لا يَعْلَمُونَ * وَ أُمْلِي لَهُمْ إِنَّ كَيْدِي مَتِينٌ   « 1 » . يعنى « زود است كه نعمت دهيم آنها [ را 
  ] درجه درجه از جهتى كه نمىدانند . و مهلت دهيم آنها را . همانا اخذ من شديد است » . و مىفرمايد :  وَ لا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لِأَنْفُسِهِمْ إِنَّما نُمْلِي لَهُمْ لِيَزْدادُوا إِثْماً وَ لَهُمْ عَذابٌ مُهِينٌ  « 2 » . يعنى « گمان نكنند آنان كه كافر شدند اين‌كه مهلت ما براى آنها خير است ؛ همانا چنين است كه مهلت داديم آنها را تا زياد كنند گناه را . و از براى آنها عذاب [ خوار كننده 
  ] « 3 » است » .\r\nو در مجمع البيان روايت كند از حضرت صادق عليه السلام : أَنَّهُ قال : «\r\nإذا أحدث العبد ذنبا ، جدد له نعمة فيدع الاستغفار . فهو الاستدراج » « 4 »\r\nفرمود : « وقتى حادث كند بنده گناهى را ، تجديد شود براى او نعمتى ، پس واگذارد استغفار را ، پس آن استدراج است » .\r\n\r\nفصل در اين‌كه شدت بليّات روحيه تابع شدت ادراك است\r\nدر ذيل حديث شريف كه مىفرمايد : «\r\nو من سخف دينه و ضعف عقله قل بلاؤه\r\n» چنين ظاهر شود كه بليّات اعم از جسمانيه و روحانيه است ؛ زيرا كه اشخاص ضعيف العقل و كم ادراك به مقدار ضعف عقل و ادراك خود از بليّات روحانيه و ناملايمات عقليه مأمون‌اند . به خلاف كسانى كه عقلشان كامل و ادراكشان شديد است ، كه به مقدار كمال\r\n\r\n\r\n","description":"","footnote":"\r\n( 1 ) - القلم ( 68 ) : 44 - 45 .\r\n( 2 ) - آل عمران ( 3 ) : 178 .\r\n( 3 ) - در استنساخ و چاپ‌هاى سابق ، در اين موضع « دردناك » و در آيه « أليم » ذكر شده است .\r\n( 4 ) - مجمع البيان ، ج 10 ، ص 510 .\r\n","page_name":" 276 ","page_number":292},
  {"content":"\r\n\r\nعقل و شدت ادراك خود بليّات روحانى آنها زياد شود . و هر چه ادراكات كامل‌تر و روحانيت قوىتر باشد ، بليّات بيشتر و ادراك ناملايمات افزون گردد . و تواند بود كه فرمودهء حضرت رسالت پناه - صلّى اللَّه عليه و آله و سلّم - كه فرمود : «\r\nما أوذي نبي مثل ما أوذيت » « 1 »\r\n. يعنى « اذيت نشد پيغمبرى مثل اذيتى كه من شدم » . نيز به اين معنى برگردد ؛ زيرا كه هر كس عظمت و جلالت ربوبيت را بيشتر ادراك كند و مقام مقدّس حق - جلّ و علا - را زيادتر بشناسد ، از عصيان بندگان و هتك حرمت آنها بيشتر متأثر و متألم گردد ؛ و نيز هر كس رحمتش و عنايت و لطفش به بندگان خدا بيشتر باشد ، از اعوجاج و شقاوت آنها بيشتر اذيت مىشود ؛ و البته خاتم النبيين - صلّى اللَّه عليه و آله - در اين مقامات و ساير مدارج كماليه از انبيا و اوليا و ساير بنىالانسان كامل‌تر بوده ، پس اذيتش بيشتر و تأثرش بالاتر بوده . و نيز توجيه ديگر دارد كه مناسب اين مقام ذكر آن نيست . وَاللَّه الْعالِمُ وَلَهُ الْحَمْدُ .\r\n\r\n\r\n","description":"","footnote":"\r\n( 1 ) - مناقب آل أبى طالب ، ج 3 ، ص 286 .\r\n","page_name":" 277 ","page_number":293},
  {"content":"\r\n . \r\n","description":"","footnote":"","page_name":" 278 ","page_number":294},
  {"content":"\r\n\r\n\r\nحديث شانزدهم صبر\r\n
  ] الحديث السادس عشر : بِأسْنادِنا المُتَّصِلَةِ إلى ثِقَةِ الإسْلامِ وَالْمُسْلِمينَ ، فَخْرِ الطائِفةِ الْحَقَّةِ وَمُقَدَّمِهِمْ ، مُحَمَّدِ بْنِ يَعْقُوبَ الكُلَيْنيّ - رَضي اللَّه عنه - عَنْ عِدَّةٍ مِنْ أَصْحَابِنَا ، عَنْ أَحْمَدَ بْنِ مُحَمَّدِ بْنِ خَالِدٍ ، عَنْ أَبِيهِ ، عَنْ عَلِيِّ بْنِ النُّعْمَانِ ، عَنْ عَبْدِاللَّهِ بْنِ مُسْكَانَ ، عَنْ أَبِي بَصِيرٍ ، قَالَ سَمِعْتُ أَبَا عَبْدِاللَّهِ - عليه السَّلام - يَقُولُ : «\r\nإن الحر حر على جميع أحواله ؛ إن نابته نائبة صبر لها ؛ وإن تداكت عليه المصائب لم تكسره و إن أسر و قهر و استبدل باليسر عسرا ؛ كما كان يوسف الصديق الأمين لم يضرر حريته أن استعبد و قهر و أسر ؛ و لم تضرره ظلمة الجب و وحشته و ما ناله ، أن من الله عليه فجعل الجبار العاتي له عبدا بعد إذ كان\r\n[ له\r\n
  ] مالكا ؛ فأرسله و رحم به أمة . وكذلك الصبر يعقب خيرا ، فاصبروا و وطنوا أنفسكم على الصبر توجروا » « 1 » .\r\nترجمه : « ابوبصير گفت : شنيدم حضرت صادق - عليه السلام - را كه مىگفت : آزاد ، آزاد است بر همهء احوال خود ؛ اگر بيايد او را مصيبتى ، صبر كند مر آن را ؛ و اگر فرو كوبيده شود بر او مصيبت‌ها ، نمىشكند او را گرچه اسير شود و مقهور گردد و سختى را به آسانى بَدَل گيرد . چنانچه بود يوسف - عليه السلام - بسيار راستگوىِ امين كه ضرر نرساند آزادى او را اين‌كه به بندگى گرفته شد و اسير شد و مقهور گرديد . و زيان نرساند او را تاريكى چاه و ترس آن و آنچه رسيد او را ؛ تا آن‌كه منت گذاشت خدا بر او ،\r\n\r\n\r\n","description":"","footnote":"\r\n( 1 ) - الكافي ، ج 2 ، ص 89 ، « كتاب الإيمان و الكفر » ، « باب الصبر » ، حديث 6 .\r\n","page_name":" 279 ","page_number":295},
  {"content":"\r\n\r\nپس قرار داد جبار متكبر را بندهء او ، بعد از آن‌كه مالك بود ؛ پس ، فرستاد خدا او را ( يعنى به پيغمبرى ) و ترحم فرمود به واسطهء او امتى را . و همين‌طور صبر دنبال آورد خير را ، پس صبر كنيد و مهيا كنيد خود را بر صبر تا مزد داده شود » .\r\nشرح : « نائبة » مفرد « نوائب » است . و آن حوادث و مهمات نازله است . و در صحاح گويد به معنى مصيبت است .\r\nو « دكّ » به معنى « دقّ » يعنى كوبيدن است . و در صحاح است : « وَقَدْ دَكَكْتُ الشَّيء أَدُكُّهُ دَكّاً إذا ضَرَبْتُهُ وَكَسَرْتُهُ حَتّى سَوَّيْتُهُ بِالْارْضِ » انتهى « 1 » . و تَداكَّتْ عَلَيْهِ ، أَيْ ، تَداقَّتْ . و به معنى اجتماع و ازدحام نيز آمده ؛ چنانچه از نهايه منقول است در حديث حضرت امير المؤمنين عليه السلام :\r\n« ثم تداككتم علي تداكك الأبل إلهيم على حياضها »\r\n. أَي ، ازْدَحَمْتُمْ « 2 » . و از نهايه نيز نقل شده كه اصل « دكّ » به معنى « كسر » است « 3 » . و در اين حديث شريف به مناسبت لم تكسره به معنى اوّل انسب است ، گرچه معنى دوم نيز مناسب است .\r\nو كلمهء [ إن 
  ] در « وَإنْ اسِرَ » وصليّه است ، و « قهر » و « استبدل » عطف به آن است . و مجلسى - رحمه اللَّه - فرموده در بعض نسخه‌ها « واستبدل بالعسر يسرا » وارد است « 4 » .\r\nبنابراين عطف است بر « لم تكسره » ، پس غايتِ صبر شود .\r\nجملهء « أن استُعبد » مبنى للمفعول و فاعلِ لَم يَضرُرْ است . و در نسخهء مرآة العقول به تقديم « باء » موحّده بر « عين » مهمله وارد است « 5 » . و در وسائل به تقديم « عين » بر « باء » منقول است « 6 » . و مظنون است كه نسخهء مرآة از غلط كاتب باشد ، گرچه معنى آن نيز\r\n\r\n\r\n","description":"","footnote":"\r\n( 1 ) - « چنان آن را ضربه زدم و شكستم تا با زمين هموار شد » . ( الصحاح ، ج 4 ، ص 1583 )\r\n( 2 ) - « پس از آن گرد من فراهم آمديد چون فراهم آمدن شتران تشنه هنگامى كه به آبشخورهاشان واردمىشوند » . ( النهاية ، ابن الأثير ، ج 2 ، ص 128 ، مادهء « دكك » )\r\n( 3 ) - النهاية ، ابن الأثير ، ج 2 ، ص 128 ، ماده « دكك » ؛ مرآة العقول ، ج 8 ، ص 130 .\r\n( 4 ) - مرآة العقول ، ج 8 ، ص 130 .\r\n( 5 ) - همان .\r\n( 6 ) - وسائل الشيعة ، ج 3 ، ص 257 ، « كتاب الطهارة » ، « أبواب الدفن » ، باب 76 ، حديث 7 .\r\n","page_name":" 280 ","page_number":296},
  {"content":"\r\n\r\nخالى از صحت نيست . ولى مناسب با مقام و سر تا پاى حديث شريف آن است كه در نسخهء وسائل است .\r\nو « ما نالَهُ » عطف است به « ظُلمةُ الجُبِّ » . يعنى ، ضرر نرساند او را آنچه به او رسيد از ظلم برادرها و حزن و بليّات .\r\nو قوله : « أنْ مَنَّ اللَّه » اظهر آن است كه به تقدير « إلى » است ، و متعلق است به « لَمْ تَضرُرْ » در دو موضع بر سبيل تنازع . و مرحوم مجلسى احتمالات كثيره در آن داده « 1 » كه ذكر آنها خالى از تطويل نيست .\r\nو مراد به آن‌كه « مالك آن حضرت بندهء او گرديد » اين است كه مطيع او گرديد .\r\n\r\nفصل در بيان آن‌كه اسارت شهوت منشأ همهء اسارت‌هاست\r\nبدان‌كه انسان اگر مقهور در تحت سلطهء شهوت و هواهاى نفسانيه گرديد ، رقّيت و عبوديت و ذلت در او به قدر مقهوريتش در تحت سلطهء آنها زياد شود . و معنى عبوديت از كسى ، خضوع تامّ و اطاعت از اوست . و انسان مطيع شهوات و مقهور نفس امّاره بنده فرمانبر آنهاست ؛ و هرچه آنها امر كنند ، با كمال خضوع اطاعت كند ، و در پيشگاه آنها عبد خاضع و بندهء مطيع گردد تا كار به جايى رسد كه اطاعت آنها را مقدم دارد بر اطاعت خالق سماوات و ارض ، و بندگى آنها را برگزيند بر بندگى مالك الملوك حقيقى .\r\nو در اين حال عزت و حريت و آزادمردى از قلبش [ رخت 
  ] بندد ، و غبار ذلت و فقر و عبوديت بر چهرهء قلبش بنشيند ، و خاضع اهل دنيا گردد و قلبش در پيش اهل دنيا و صاحبان حشمت سجده كند و از براى به دست آوردن مشتهيات نفسانيهء خود ، از هم‌نوع خود ذلت‌ها و منّت‌ها كشد و خوارىها در راه تعمير بطن و فرج برد ؛ و تا اسير بند شهوت و نفس است ، از هيچ‌گونه خلاف شرف و فتوت و حريتى مضايقه نكند ؛ و\r\n\r\n\r\n","description":"","footnote":"\r\n( 1 ) - مرآة العقول ، ج 8 ، ص 130 - 131 .\r\n","page_name":" 281 ","page_number":297},
  {"content":"\r\n\r\nسر به زير بار اطاعت هر كس و ناكس درآورد ، و از هر ناچيز منت كشد به مجرد احتمال حصول مطلوب پيش او ، گرچه آن شخص از ساير خلق بىارزش‌تر و پست‌تر باشد و احتمال مو هوم باشد . و گويند « وهم » در باب طمع حجت است . آنهايى كه بندهء دنيا و شهوت خويش‌اند و طوق بندگى هواى نفس را در گردن نهادند ، بندگى از هر كسى كه دنيا را پيش او سراغ دارند ، يا احتمال مىدهند ، مىكنند و خاضع او مىشوند .\r\nو اگر در ظاهر زبان منيّت و عفت نفس گشايند ، تدليس محض است ، و اعمال آنها و اقوال آنها اين كلام را تكذيب كنند . و اين اسارت و رقّيت از امورى است كه انسان را هميشه در زحمت و ذلت و رنج و تعب دارد . و انسان با شرف و عزت نفس بايد با هر وسيله و جديت خود را از آن پاك و پاكيزه كند . و پاك شدن از اين كثافت و رهايى از اين قيد خوارى و مذلّت به معالجهء اساس نفس است ؛ و آن با علم و عمل نافع صورت گيرد .\r\nاما عمل ، پس آن به ارتياضات شرعيه و مخالفت نفس است . در مدتى آن را از محبت مفرط به دنيا و تبعيت شهوات و هواهاى نفسانيه منصرف كند تا آن كه نفس عادت به خيرات و كمالات كند .\r\nو اما علم ، به آن است كه انسان به نفس خود بفهماند و به قلب خويشتن برساند كه مخلوقات ديگر چون خود ضعيف و محتاج و فقير و بينوا هستند ؛ و آنها نيز مثل خود من در تمام امور جزئيه و كليه محتاج به غنى مطلق و قادر توانا هستند ؛ و آنها قابل آن نيستند كه حاجت كسى را برآورند ، و كوچك‌تر از آن هستند كه نفس به آنها متوجه گردد و قلبْ خاضع آنها گردد ، و همان قادر توانايى كه به آنها عزت و شرف و مال و منال داده قادر است به هر كس بدهد .\r\nحقيقتاً انسان را عار آيد كه به واسطهء شكم خود يا راه انداختن شهوت خويش اين‌قدر ذلّت و خوارى به خود راه دهد ، و از اين مخلوق بىهمه‌چيز و فقراى بىدست و پا و اذلّاء بىدانش و بينش منّت كشد . منت اگر مىكشى ، از غنى مطلق و خالق سماوات و ارض بكش ؛ كه اگر توجه به ذات مقدس او پيدا كردى و دلت خاضع در محضر او گرديد ، از هر دو عالم وارهى و طوق عبوديت مخلوق را از گردن بيرون كنى : «\r\nالعبودية جوهرة\r\n\r\n","description":"","footnote":"","page_name":" 282 ","page_number":298},
  {"content":"\r\n\r\nكنهها الربوبية » « 1 »\r\n. بندگى خدا گوهر گران‌بهايى است كه باطن آن آزادى و ربوبيت است .\r\nبه واسطهء عبوديت حق و توجه به نقطهء واحدهء مركزيه و افناء تمام قوا و سلطنت‌ها در تحت سلطنت مطلقهء الهيه ، چنان حالتى در قلب پيدا شود كه قهر و سلطنت بر همه عوالم كند ؛ و از براى روح حالت عظمت و رفعتى پيدا شود كه جز در پيشگاه ربوبيت و آنها كه اطاعت آنها اطاعت ذات مقدس حق است سر به اطاعت احدى ننهد . و اگر به حسب پيش آمدن روزگار در تحت سلطه و قدرت كسى باشد ، قلب را از آن لرزه نيفتد و استقلال و حريت نفس محفوظ ماند ؛ چنانچه حضرت يوسف و حضرت لقمان را عبوديت ظاهريه به حريت و آزادى قلبى آنها ضرر نرساند .\r\nاى بسا قدرتمندان و داراى سلطنت‌هاى ظاهره كه از حريت و آزادى نفس و بزرگوارى و بزرگمنشى بويى نبردند و بندهء ذليل و عبد مطيع نفس و هوى هستند ، و بدين جهت از مخلوق ناچيز نيز تملق گويند .\r\nاز حضرت على بن الحسين - سلام اللَّه عليهما - منقول است كه فرمود در ضمن كلامى : «\r\nإني لآنف أن أطلب الدنيا من خالقها ، فكيف من مخلوق مثلي ! » « 2 »\r\nيعنى « همانا من عار دارم اين‌كه دنيا را خواهش كنم از آفريدگارِ آن ، پس چگونه از مخلوقى مثل خود طلب كنم ! »\r\nاى عزيز ، تو اگر عار ندارى از طلب دنيا ، لااقل از مخلوق ضعيف كه مثل خود تو است طلب مكن . بفهم كه مخلوق را قدرتى نيست براى تعمير دنياى تو . گيرم كه با هزار منت و ذلت ارادهء او را جلب كردى ، ارادهء او در ملك حق كاركن نيست ، و كسى را تصرفى در مملكت مالك الملوك نيست ؛ پس اين‌قدر براى اين چند روزهء دنيا و شهوات محدودهء موقته از خلق بىهمه چيز تملق مگو ؛ و از خداى خود غافل مشو و حريت و\r\n\r\n\r\n","description":"","footnote":"\r\n( 1 ) - مصباح الشريعة ، ص 7 ، باب العبودية .\r\n( 2 ) - علل الشرائع ، ص 230 ، حديث 3 ( با كمى تفاوت ) ؛ وسائل الشيعة ، ج 13 ، ص 556 ، « كتاب الحجّ » ، « أبواب إحرام الحجّ و الوقوف بعرفة » ، حديث 3 ( با كمى تفاوت ) .\r\n","page_name":" 283 ","page_number":299},
  {"content":"\r\n\r\nآزادى خود را حفظ كن و قيد عبوديت و اسارت را از گردن خود بردار و در جميع احوال آزاد شو ؛ چنانچه در حديث شريف فرمايد : «\r\nإن الحر حر على جميع أحواله » « 1 » .\r\nو بدان‌كه غنا به غناى قلب ، و بىنيازى ، از حالات روح است ، به امور خارجيهء غير مربوطهء به انسان نيست .\r\nمن خود در ميان اهل ثروت و مال و منال كسانى را ديدم كه اظهارات آنها را هيچ فقير با آبرويى نمىكرد و بيانات آنها شرم‌آور بود ! آن بيچاره غبار ذلّت و مسكنت چهرهء قلبش را فرو گرفته بود . ملت يهود با آن كه در دنيا به نسبت جمعيت خود متمول و با ثروت‌ترين تمام سكنهء ارض هستند ، مع ذلك ذلت و مسكنت و فقر و فاقه از چهرهء آنها ظاهر و تمام مدت عمر را با زحمت و خوارى و عجز و بىنوايى به سر مىبرند . اين نيست مگر همان فقر قلبى و ذلت روحى .\r\nدر بين اهل زهد و درويش منشى كسانى را ديديم كه قلوب آنها به قدرى غنى و بىنياز است كه به همهء مُلك دنيا از روى بىاعتنايى نظر مىكنند ، و به جز ذات مقدس حق تعالى احدى را لايق عرض حاجت نمىدانند .\r\nتو خود نيز در حالات اهل دنيا و اهل طلب رياست با نظر دقت و تفتيش مطالعه كن ، ببين ذلت آنها و تملّق آنها از مردم از سايرين بيشتر است و در پيش [ مردم 
  ] خضوعشان بيشتر است . مريدپرورها و مدعيان ارشاد خوارىها مىكشند و ارادت‌ها مىورزند تا چند روزى بطن و فرج را تعمير كنند . قلب مراد طالب بيشتر خاضع است پيش مريد از قلب مريد پيش او ؛ با آن‌كه در سنخ اين دو ارادت نيز فرق‌هاست : ارادت مريد روحانى و الهى است ، گرچه در اشتباه باشد ؛ و ارادت مراد دنياوى و شيطانى است .\r\nاينها كه ذكر شد ذل‌ها و مفاسد دنيايى است . اگر پرده برداشته شود ، معلوم مىشود كه صورت اين اسارت در تحت قيود و كُند و زنجيرهاى شهوات و هواهاى نفسانيّه چه صورتى است . شايد اين سلسله‌اى كه طولش هفتاد ذراع است ، و خداى تعالى از آن اطلاع داده « 2 » ، و آن حبس و غلى كه براى ماست ، در اين دنيا صورت همين\r\n\r\n\r\n","description":"","footnote":"\r\n( 1 ) - ر . ك : صفحه 279 .\r\n( 2 ) - اشاره است به آيهء شريفهء :  ثُمَّ فِي سِلْسِلَةٍ ذَرْعُها سَبْعُونَ ذِراعاً فَاسْلُكُوهُ  ؛ « پس مجرم را در زنجيرى كه‌هفتاد ذرع است ببنديد » . ( الحاقّة ( 69 ) : 32 )\r\n","page_name":" 284 ","page_number":300},
  {"content":"\r\n\r\nاسارت و رقيت در تحت فرمان شهوت و غضب باشد . خداى تعالى فرمايد :  وَ وَجَدُوا ما عَمِلُوا حاضِراً  « 1 » . « [ و 
  ] يافتند آنچه كرده بودند حاضر » . و فرمايد :  لَها ما كَسَبَتْ وَ عَلَيْها مَا اكْتَسَبَتْ  « 2 » . آنچه به ما مىرسد در آن عالم ، صورت اعمال خود ماست .\r\nسلسله‌هاى پيچ در پيچ شهوات و هواها را پاره كن و كند قلب را بشكن و از اسارت بيرون بيا و در اين عالم آزادانه زيست كن تا در آن عالم آزاد باشى ؛ و گرنه صورت اين اسارت را در آن‌جا حاضر خواهى ديد . و بدان‌كه آن طاقت فرساست . اولياى خدا با آن كه از اسر و رقّيت به كلى خارج شده بودند و به حريت مطلقه نائل بودند ، با اين حال دل‌هاى آنها چنان لرزان بود و از عاقبت امر چنان ناله مىكردند و جزع مىنمودند كه عقول متحير از آن است .\r\n\r\nفصل انسان در قيد اسارت نفس و شهوات به مقامات معنوى نائل نمىشود\r\n
  ] گرچه مطالبى كه در اين اوراق است از امور شايعهء رايجه و از مكررات بايد به شمار آورد ، ولى باكى از اين تكرار نيست . تذكر نفس و تكرار حق امر مطلوبى است ؛ و از اين جهت در اذكار و اوراد و عبادات و مناسكْ تكرار مطلوب است . و نكتهء اصلى آن عادت دادن نفس و مرتاض نمودن آن است . پس ، از تكرار اى عزيز [ ملول 
  ] مشو ؛ و بدان‌كه تا انسان در قيد اسارت نفس و شهوات آن است و سلسله‌هاى طولانى شهوت و غضب در گردن اوست ، به هيچ يك از مقامات معنوى و روحانى نائل نمىشود ، و سلطنت باطنيهء نفس و ارادهء نافذهء آن بروز و ظهور نمىكند و مقام استقلال و عزت نفس ، كه از بزرگ‌ترين مقامات كمال روحانى است ، در انسان پيدا نمىشود . بلكه اين اسارت و رقّيتْ باعث مىشود كه انسان سرپيچ از اطاعت نفس نباشد در هيچ حال .\r\nو چون سلطنت نفس اماره و شيطان در باطن قوى شد و تمام قوا سر به رقّيت و\r\n\r\n\r\n","description":"","footnote":"\r\n( 1 ) - الكهف ( 18 ) : 49 .\r\n( 2 ) - البقرة ( 2 ) : 286 .\r\n","page_name":" 285 ","page_number":301},
  {"content":"\r\n\r\nطاعت آنها گذاشتند و خضوع در پيشگاه آنها نمودند و تسليم تام شدند ، آنها قانع به معاصى تنها نمىشوند كم كم از معصيت‌هاى كوچك انسان را به معاصى بزرگ ، و از آنها به سستى عقايد ، و از آن به ظلمت افكار ، و از آن به تنگناى جحود ، و از آن به بغض و دشمنى انبيا و اوليا مىكشانند . و نفس كه در تحت سلطه و رقّيت آنهاست نتواند از آن سرپيچى نمايد . پس ، عاقبتِ امرِ طاعت و اسارت خيلى وخيم است و به جاهاى خيلى هولناك انسان را ممكن است بكشد . انسان عاقل رئوف به حال خود ، بايد به هر وسيله‌اى شده خود را از اين اسارت خارج كند ، و تا فرصت دارد و قواى او سالم است و حيات و صحت و جوانى برقرار است و قوا به‌كلى مسخّر نشده ، در مقابل آن قيام كند ؛ و مدتى مواظبت اوقات خويش كند و مطالعه در حالات نفس كند و حالات گذشتگان و سوء عاقبت آنها را مداقّه نمايد و گذشتن اين چند روزه را به باطن قلب خود بفهماند و قلب را بيدار كند و به قلب بفهماند حقيقت منقول از رسول اكرم - صلّى اللَّه عليه و آله - به ما ، كه فرمود : «\r\nالدنيا مزرعة الآخرة » « 1 »\r\n. « دنيا كشتگاه بازپسين است » ، اگر اين چند روزه كشت نكنيم و عمل صالح ننماييم ، فرصت از دست مىرود ؛ عالم ديگر كه فرا رسيد و موتْ حلول كرد ، تمام اعمال منقطع مىشود و آمال پايمال مىگردد . و اگر خداى نخواسته با اين عبوديت از شهوات و اسارت از قيد گوناگون هواهاى نفسانيه ملك‌الموت در رسد ، شيطان ممكن است مقصد آخر را كه ربودن ايمان است انجام دهد ، و با ما طورى سلوك كند و به قلب ما طورى نمايش دهد كه با دشمنى حق و انبيا و اولياء او از دنيا برويم . و خدا مىداند كه در پس اين پرده چه بدبختىهاست و چه ظلمت‌ها و وحشت‌هاست .\r\nهان اى نفس خسيس و اى دل غافل ! از خواب برخيز و در مقابل اين دشمنى كه سال‌هاست تو را افسار كرده و در قيد اسيرى در آورده و به هر طرف مىخواهد مىكشاند و به هر عمل زشتى و خُلق ناهنجارى دعوت مىكند و وادار مىنمايد قيام كن\r\n\r\n\r\n","description":"","footnote":"\r\n( 1 ) - عوالي اللآلي ، ج 1 ، ص 267 ، حديث 66 ؛ علم اليقين ، ج 1 ، ص 347 ؛ إحياء علوم الدين ، ج 4 ، ص 31 .\r\n","page_name":" 286 ","page_number":302},
  {"content":"\r\n\r\nو اين قيود را بشكن و زنجيرها را پاره كن و آزادىخواه باش و ذلت و خوارى را بر كنار گذار و طوق عبوديّت حق - جلّ جلاله - را به گردن نِه كه از هر بندگى و عبوديتى وارهى و به سلطنت مطلقه الهيه در دو عالم نائل شوى .\r\nاى عزيز ، با آن‌كه اين عالم دار جزا نيست و محل بروز سلطنت حق نيست و زندان مؤمن است « 1 » ، اگر تو از اسارت نفس بيرون آيى و به عبوديت حق گردن نهى و دل را موحد كنى و زنگار دوبينى را از آيينهء روح بزدايى و قلب را به نقطهء مركزيّهء كمال مطلق متوجه كنى ، در همين عالَم آثار آن را بعيان مىيابى ؛ چنان وسعتى در قلبت حاصل شود كه محل ظهور سلطنت تامهء الهيه شود و از تمام عوالم فسحت و سعهء آن بيشتر گردد : «\r\nلا يسعني أرضي و لا سمائي بل يسعني قلب عبدي المؤمن » « 2 »\r\n. و چنان غنا در آن ظاهر گردد كه تمام ممالك باطن و ظاهر را به پشيزى نشمرى ، و چنان اراده‌ات قوىّ گردد كه متعلق به ملك و ملكوت نگردد و هر دو عالم را لايق خود نداند .\r\n « طيران مرغ ديدى تو ز پايبند شهوت * بدر آى تا ببينى طيران آدميت » « 3 » \r\n\r\nفصل در معناى صبر و در بيان آن‌كه صبر نتيجهء حريت از قيد نفس است\r\nاز نتايج بزرگ و ثمرات عظيمهء اين حريت و خروج از عبوديت نفس ، صبر در بليّات و نوائب است . و بر ذمّهء ماست كه بيان معناى « صبر » را مجملًا و اقسام و ثمرات آن و ارتباط آن را به حريت بنماييم .\r\n« صبر » را چنانچه محقّق طايفهء حقّه و مدقّق فرقهء محقّه ، كامل در علم و عمل ، نصيرالدين طوسى - قدّسه اللَّه نفسه القدّوسى - تعريف نمودند ، عبارت از « نگاهدارى\r\n\r\n\r\n","description":"","footnote":"\r\n( 1 ) - اشاره است به حديثى از أبى عبداللَّه عليه السلام كه فرمود : « الدُّنْيَا سِجْنُ الْمُؤمِنِ » . ( الكافي ، ج 2 ، ص 250 ، « كتاب الإيمان و الكفر » ، « باب ما أخذه اللَّه على المؤمن من الصبر . . . » ، حديث 7 .\r\n( 2 ) - « من در آسمان و زمينم نگنجم ، ولى در دل بندهء مؤمنم جاى گيرم » . ( ر . ك : تفسير القرآن الكريم ، صدرالمتألّهين ، ج 4 ، ص 167 ؛ عوالي اللآلي ، ج 4 ، ص 7 ؛ جامع الأسرار ، ص 557 )\r\n( 3 ) - كليات سعدى ، غزليّات عرفانى ، ص 98 ، غزل 16 .\r\n","page_name":" 287 ","page_number":303},
  {"content":"\r\n\r\nنفس است از بىتابى نزد مكروه » « 1 » . و عارف محقّق مشهور در منازل السائرين فرمايد :\r\n« صبر نگاهدارى نفس است از شكايت بر جزع مستور » « 2 » انتهى .\r\nو بدان‌كه صبر را از مقامات متوسطين محسوب داشتند ؛ زيرا مادامى كه نفس مصيبات و بليّات را مكروه شمارد و آن را جزع باطنى از آنها باشد ، مقام معرفتش ناقص است ؛ چنانچه مقام رضاى به قضا و خشنودى از توجه بليّات مقام شامخ‌ترى است ؛ گرچه آن را نيز از مقامات متوسّطين محسوب نماييم . و همين‌طور صبر در معاصى و بر طاعات نيز از نقصان معرفت به اسرار عبادات و صور معاصى و طاعات است ؛ زيرا كه اگر كسى حقيقت عبادت را بفهمد و به صور برزخيه بهيهء آن ايمان داشته باشد ، و همين‌طور به صور برزخيهء موحشهء معاصى مؤمن باشد ، صبر در اين مقامات براى او معنى ندارد ، بلكه مطلب منعكس مىشود : اگر براى او خوشى و راحتى پيش آمد كند يا كارش منجر به ترك عبادتى يا فعل معصيتى شود ، آنها نزد او مكروه افتد و جزع باطنى او بيشتر باشد از جزع اهل صبر در بليّات و مصيبات .\r\nاز جناب عبد صالح عارف به وظايف عبوديت ، صاحب مقامات و كرامات ، على بن طاووس « 3 » - قدّس اللَّه نفسه - منقول است كه روز اوّل تكليف خود را جشن مىگرفته و سور و سرور مىكرده و عيد محسوب مىكرده ، براى آن‌كه خداى تبارك و تعالى او را در آن روز مفتخر فرموده به اذن در فعل طاعات « 4 » . آيا براى اين روح لطيف بايد فعل طاعات را صبر در مكروهات كامنهء در باطن به شمار آورد ؟ ! ماها كجا هستيم و اين بندگان فرمانبر حق كجا ؟ ! ما باز گمان مىكنيم حق تعالى تحميل به ما فرموده و تكاليف را زحمت و كلفت مىدانيم . اگر يكى از ما هم زحمت كشد و در اوّل وقت فريضه را بجا\r\n\r\n\r\n","description":"","footnote":"\r\n( 1 ) - أوصاف الأشراف ، ص 59 ، فصل 5 ؛ مرآة العقول ، ج 8 ، ص 120 .\r\n( 2 ) - منازل السائرين ، ص 69 ، « باب الصبر » .\r\n( 3 ) - رضيالدين علي بن موسى بن جعفر ( 589 - / 664 ) ، مشهور به « ابن طاووس » ، از كمّلين علماى شيعه وعالم و عابد و زاهد و صاحب مقامات و كرامات او را كتب با ارزش در جملهء علوم ، به‌خصوص اخلاق و عبادات ، است ؛ از جمله : مهج الدعوات ، إقبال الأعمال ، جمال الاسبوع ، كشف المحجّة ، فلاح السائل .\r\n( 4 ) - ر . ك : المراقبات ، ص 206 .\r\n","page_name":" 288 ","page_number":304},
  {"content":"\r\n\r\nآورد ، مىگويد كه انسان بايد اين كار را بكند زودتر خود را راحت كنيم ! همهء بدبختىهاى ما از جهل و نادانى است و نقصان و فقدان ايمان است . در هر حال ، به حقيقتْ صبر [ نگاهدارى نفس از شكايت بر 
  ] جزع كامن است . و آنچه دربارهء ائمهء هدى يا انبياء عظام وارد شده كه توصيف شدند به صبر ، تواند كه صبر بر آلام جسمانيه بوده كه به مقتضاى طبايع بشريه باعث تأثر است ؛ يا صبر بر فراق محبوب بوده كه از مقامات بزرگ محبين است ؛ و پس از اين ذكرى از آن مىشود ؛ و الّا صبر بر طاعات و معاصى و بليّات غير آنچه ذكر شد دربارهء آنها ، بلكه شيعيان آنها ، معنا ندارد .\r\nعارف معروف ، كمال الدين عبدالرزاق كاشانى ، در شرح منازل گويد : « مراد شيخ كه فرمايد : صبر خوددارى از شكايت است ، شكايت به مخلوق است ؛ و الّا شكايت به حق تعالى و اظهار جزع در درگاه قدس او با صبر منافات ندارد ؛ چنانچه حضرت ايوب عَرض شكوى به حق نمود :  أَنِّي مَسَّنِيَ الشَّيْطانُ بِنُصْبٍ وَ عَذابٍ  « 1 » با آن‌كه حق تعالى او را مدح فرمايد : بقوله :  إِنَّا وَجَدْناهُ صابِراً نِعْمَ الْعَبْدُ إِنَّهُ أَوَّابٌ  « 2 » . و حضرت يعقوب عرض مىكند :  إِنَّما أَشْكُوا بَثِّي وَ حُزْنِي إِلَى اللَّهِ  « 3 » با آن‌كه او از صابران بود . بلكه ترك شكايت به سوى حق اظهار تجلّد و ظهور به دعوى است » « 4 » انتهى .\r\nاز سيرهء انبياء عظام و حضرات ائمهء معصومين - صلوات اللَّه عليهم اجمعين - نيز چنان ظاهر مىشود كه با آن‌كه مقامات آنها بالاتر از صبر [ و 
  ] رضا و تسليم بوده ، مع‌ذلك هيچ‌گاه از دعا و عجز و تضرع در درگاه معبود خوددارى نمىكردند ، و عرض حاجات خود را به حضرت حق تعالى مىنمودند . و اين مخالف با مقامات روحانيه نيست ؛ بلكه تذكر حق و انس و خلوت با محبوب و اظهار عبوديت و ذلت در پيشگاه عظمت كامل مطلق ، غايت آمال عارفين و نتيجهء سلوك سالكين است .\r\n\r\n\r\n","description":"","footnote":"\r\n( 1 ) - « [ پروردگارا 
  ] شيطان مرا معذّب ساخته است » . ( ص ( 38 ) : 41 )\r\n( 2 ) - « ما ايوب را بنده‌اى حليم و خويشتن‌دار يافتيم ؛ چه نيكو بنده‌اى بود ، رجوعش دائم به درگاه ما بود » . ( ص ( 38 ) : 44 )\r\n( 3 ) - « شكايت غم و اندوه خويش به خدا مىبرم » . ( يوسف ( 12 ) : 86 )\r\n( 4 ) - شرح منازل السائرين ، كاشانى ، ص 195 - 196 ، « باب الصبر » .\r\n","page_name":" 289 ","page_number":305},
  {"content":"\r\n\r\n\r\nفصل در نتايج صبر است\r\nبدان‌كه از براى صبر نتايج بسيار است ، كه از جملهء آنها ارتياض و تربيت نفس است . اگر انسان مدتى در پيشامدهاى ناگوار و بليّات روزگار و در مشقّت عبادات و مناسك و تلخى ترك لذات نفسانيه ، به واسطهء فرمان حضرت ولىّ النعم ، صبر كند و تحمل مشاق را گرچه سخت و ناگوار باشد بنمايد ، كم‌كم نفس عادت مىكند و مرتاض مىشود و از چموشى بيرون مىآيد و سختى تحمل مشاق بر آن آسان مىشود ، و از براى نفس ملكهء راسخهء نوريه پيدا مىشود كه به واسطهء آن از مقام صبر ترقى مىكند و به مقامات عاليهء ديگر نائل مىشود ، بلكه صبر در معاصى منشأ تقواى نفس شود ، و صبر در طاعات منشأ انس به حق گردد ، و صبر در بليّات منشأ رضا به قضاى الهى شود . و اينها از مقامات بزرگ اهل ايمان ، بلكه اهل عرفان است . و در احاديث شريفهء اهل بيت عصمت [ ستايش 
  ] بليغ از صبر گرديده ؛ چنانچه در كافى شريف سند به حضرت صادق - سلام اللَّه عليه - رساند :\r\nقال : «\r\nالصبر من الإيمان بمنزلة الرأس من الجسد ؛ فإذا ذهب الرأس ، ذهب الجسد ؛ و كذلك إذا ذهب الصبر ، ذهب الإيمان » « 1 » .\r\nفرمود : « صبر نسبت به ايمان به مثابه سر است نسبت به بدن ، پس وقتى رفت سر ، جسد برود ؛ و همين‌طور وقتى كه صبر رفت ، ايمان برود » .\r\nو در حديث ديگر سند به حضرت سجاد ، على بن الحسين - عليهما السلام - رساند :\r\nقال : «\r\nالصبر من الإيمان بمنزلة الرأس من الجسد ؛ ولا إيمان لمن لا صبر له » « 2 » .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 87 ، « كتاب الإيمان و الكفر » ، « باب الصبر » ، حديث 2 ؛ مشكاة الأنوار ، ج 2 ، ص 215 ، حديث 1619 .\r\n( 2 ) - امام سجاد عليه السلام فرمود : « نسبت صبر به ايمان همچون نسبت سر است به تن ؛ و هر كه صبر ندارد ايمان ندارد » . ( الكافي ، ج 2 ، ص 89 ، « كتاب الإيمان و الكفر » ، « باب الصبر » ، حديث 4 )\r\n","page_name":" 290 ","page_number":306},
  {"content":"\r\n\r\nو احاديث بسيار در اين باب است كه ما پس از اين به مناسبت به ذكر بعضى از آن مىپردازيم .\r\nصبر كليد ابواب سعادات و سرمنشأ نجات از مهالك است . بلكه صبرْ بليّات را بر انسان آسان مىكند و مشكلات را سهل مىنمايد و عزم و اراده را قوّت مىدهد و مملكت روح را مستقل مىنمايد . و جزع و بىتابى علاوه بر عارى كه خود دارد و كاشف از ضعف نفس است ، انسان را بىثبات و اراده را ضعيف و عقل را سست مىكند . جناب محقق خبير خواجه نصير - قدّس اللَّه سرّه - فرمايد : « وَهو ( أَىِ الصَّبْرُ ) يَمْنَعُ الباطِنَ عَنِ الاضْطِرابِ ، وَاللِّسانَ عَنِ الشِّكايَةِ ، وَالأَعْضاءَ عَنِ الحَرَكاتِ الْغَيْرِ الْمُعْتادَةِ » « 1 » . يعنى « صبر جلوگيرى كند باطن را از بىتابى ، و زبان را از شكايت ، و اعضا را از كارهاى خلاف عادت » . و به‌عكس انسان غير صابر باطن و قلبش مضطرب و وحشتناك است و دلش لرزان و متزلزل است . و اين خود بليّه‌اى است فوق بليّات و مصيبتى است بالاترين مصيبت‌ها كه سر بار انسان مىشود و راحتى را از انسان سلب مىكند . اما صبر تخفيف مىدهد مصيبت را ، و قلب غالب مىشود بر بليّات و اراده قاهر مىشود بر مصيبات وارده . و همين‌طور انسان غير صابر و بىشكيب زبانش به شكايت پيش هر كس و ناكس باز شود ؛ و اين علاوه بر رسوايى پيش مردم و معروفيت به سست عنصرى و كم‌ثباتى و افتادن از نظر خلق ، پيش ملائكة اللَّه و در درگاه قدس ربوبيت از ارزش مىافتد .\r\nبنده‌اى كه نتواند يك مصيبت كه از حق و محبوب مطلق به او مىرسد تحمل كند ، و انسانى كه از ولى نعمت خود ، كه هزاران هزار نعمت ديده و هميشه مستغرق نعمت‌هاى اوست ، يك بليّه ديد زبان به شكايت پيش خلق گشود ، چه ايمانى دارد و چه تسليمى در مقام مقدس حق دارد ؟ پس درست است كه گفته شود : « كسى كه صبر ندارد ايمان ندارد » . اگر تو به جناب ربوبى ايمان داشته باشى و مجارى امور را به يد قدرت كاملهء او بدانى و كسى را متصرف در امور ندانى ، البته از پيشامدهاى روزگار و از بليّات وارده\r\n\r\n\r\n","description":"","footnote":"\r\n( 1 ) - أوصاف الأشراف ، ص 59 ، فصل 5 ؛ مرآة العقول ، ج 8 ، ص 120 .\r\n","page_name":" 291 ","page_number":307},
  {"content":"\r\n\r\nشكايت پيش غير حق تعالى نكنى ؛ بلكه آنها را به جان و دل بخرى و شكر نعم حق كنى .\r\nپس ، آن اضطراب‌هاى باطنى و آن شكايت‌هاى زبانى و آن حركات زشت غير معتادِ اعضا همه شهادت دهند كه ما از اهل ايمان نيستيم . تا نعمت در كار است ، صورتاً شكرى مىكنيم . و آن نيز مغزى ندارد ، بلكه براى طمع ازدياد است . وقتى كه يك مصيبت پيشامد كرد ، يا يك درد و مرضى رو آورد ، شكايت‌ها از حق تبارك و تعالى پيش خلق مىبريم و زبان اعتراض و كنايه‌گويى را باز كرده پيش كس و ناكس شكوه‌ها مىكنيم . كم كم اين شكايت‌ها و جزع و فزع ها در نفسْ تخم بغض به حق و قضاى الهى مىكارد ؛ و آن به تدريج سبز مىشود و قوّت مىگيرد تا آن‌كه ملكه مىشود ؛ بلكه خداى نخواسته صورتِ باطنِ ذاتْ صورتِ [ بغض 
  ] به قضاى حق و دشمنى ذات مقدس شود .\r\nآن وقت عنان از كف گسيخته شود و مهار اختيار از چنگ رها شود و انسان به هيچ وجه نتواند ضبط حال و خيال نمايد و ظاهر و باطن رنگ دشمنى حق تعالى گيرد ، و با يك پارچه بغض و عداوت مالك‌النعم از اين عالم منتقل گردد و به شقاوت ابدى و ظلمت هميشگى دچار شود . پناه مىبرم به خدا از بدى عاقبت و ايمان مستودع . پس ، صحيح است كه مىفرمايد وقتى كه صبر برود ايمان مىرود .\r\nپس اى عزيز ، مطلب بس مهم و راه خيلى خطرناك است . از جان و دل بكوش و در پيشامدهاى دنيا صبر و بردبارى را پيشهء خود كن ، و در مقابل بليّات و مصيبات مردانه قيام [ كن 
  ] ، و به نفس بفهمان كه جزع و بيتابى علاوه بر آن كه خود ننگى بزرگ است ، براى رفع بليّات و مصيبات فايده‌اى ندارد ؛ و شكايت از قضاى الهى و ارادهء نافذهء حق پيش مخلوقِ ضعيف بىقدرت و قوّه مفيد فايده نخواهد بود . چنانچه اشاره به آن در حديث شريف كافى فرمايد :\r\nمُحَمَّدُ بْنُ يَعْقُوبَ بِإسْنادِهِ عَنْ سَماعَةَ بْنِ مِهْرانَ ، عَنْ أبي الحَسَنِ - عليه السلام - قَالَ : قَالَ لِي :\r\n« ما حبسك عن الحج ؟ »\r\nقَالَ قُلْتُ : جُعِلْتُ فِدَاكَ ، وَقَعَ عَلَيَّ دَيْنٌ كَثِيرٌ وَذَهَبَ مَالِي ؛ وَدَيْنِيَ الَّذِي قَدْ لَزِمَنِي هُوَ أَعْظَمُ مِنْ ذَهَابِ مَالِي ؛ فَلَوْ لَاأَنَّ رَجُلًا مِنْ أَصْحَابِنَا أَخْرَجَنِي مَا قَدَرْتُ أَنْ أَخْرُجَ . فَقَالَ لِي :\r\n« إن تصبر تغتبط ؛ وإلا تصبر ينفذ الله مقاديره ،\r\n\r\n","description":"","footnote":"","page_name":" 292 ","page_number":308},
  {"content":"\r\n\r\nراضيا\r\nكنت أم كارها » « 1 » .\r\n« سماعه گفت : فرمود ابوالحسن كاظم - عليه السلام - به من : \" چه چيز مانع شد تو را از حج ؟ \" گفت : گفتم : \" فدايت شوم ، واقع شد بر من قرض بسيارى ، و مالم رفته است ؛ و قرضى كه لازم شده بزرگ‌تر است از رفتن مالم . اگر نبود مردى از رفقاى ما كه خارج كرد مرا ، قدرت نداشتم كه خارج شوم . \" پس فرمود به من : \" اگر صبر كنى ، مورد غبطه شوى ؛ و اگر صبر نكنى ، اجرا مىكند خدا تقديراتِ خود را ، خشنود باشى يا كراهت داشته باشى \" » .\r\nپس معلوم شد كه جَزع و بىتابى مفيد فايده نيست ، بلكه ضررهاى بس هولناك دارد و هلاكت‌هاى بس ايمان‌سوز در دنبال آن است ؛ و صبر و بردبارى خود داراى ثواب جزيل و اجر جميل و صور بهيّه و تمثال شريف برزخى است ؛ چنانچه در ذيل حديث شريف كه ما به شرح آن پرداختيم فرمايد : «\r\nو كذلك الصبر يعقب خيرا ؛ فاصبروا و وطنوا أنفسكم على الصبر توجروا »\r\n. پس صبر را عاقبت خير است در اين عالم ، چنانچه از تمثيل به حضرت يوسف - عليه السلام - معلوم مىشود ، و موجب اجر است در آخرت .\r\nو در حديث شريف كافى سند به ابوحمزهء ثُمالى - رحمه اللَّه - رساند . قالَ : قَالَ أَبُو عَبْدِاللَّهِ عليه السَّلام : «\r\nمن ابتلي من المؤمنين ببلاء فصبر عليه ، كان له مثل أجر ألف شهيد » « 2 »\r\n. « فرمود : حضرت صادق عليه السلام : \" كسى كه مبتلا به بليه‌اى شود و صبر كند ، براى او اجر هزار شهيد است \" » .\r\nو احاديث كثيره در اين باب وارد است كه ما بعضى آنها را در فصل بعد ذكر مىكنيم . اما اين‌كه از براى صبر صورت بهيّهء برزخيه است ، علاوه بر اين‌كه مطابق قسمى از برهان است « 3 » ، در احاديث شريفه نيز از آن ذكر شده است ؛ چنانچه در كافى\r\n\r\n\r\n","description":"","footnote":"\r\n( 1 ) - الكافي ، ج 2 ، ص 90 ، « كتاب الإيمان و الكفر » ، « باب الصبر » ، حديث 10 .\r\n( 2 ) - الكافي ، ج 2 ، ص 92 ، « كتاب الإيمان و الكفر » ، « باب الصبر » ، حديث 17 .\r\n( 3 ) - ر . ك : الحكمة المتعالية ، ج 9 ، ص 225 و 290 .\r\n","page_name":" 293 ","page_number":309},
  {"content":"\r\n\r\nشريف سند به حضرت صادق - عليه السلام - رساند ، قال : «\r\nإذا دخل المؤمن\r\n[ في\r\n
  ] قبره ، كانت الصلاة عن يمينه و الزكاة عن يساره و البر مطل عليه و يتنحى الصبر ناحية ؛ فإذا دخل عليه الملكان اللذان يليان مسألته ، قال الصبر للصلاة و الزكاة و البر : دونكم صاحبكم ؛ فإن عجزتم عنه فأنا دونه » « 1 » .\r\nفرمود : « وقتى داخل شود مؤمن به قبرش ، مىباشد نماز از راست او و زكات از چپ او و نيكى و احسان مشرف بر او ؛ و دور شود [ صبر 
  ] بر طرفى . پس وقتى كه داخل شوند بر او دو ملكى كه كارگزار مسألت از او هستند ، گويد صبر به نماز و زكات و نيكويى : \" بگيريد رفيق خود را . ( يعنى همراهى كنيد او را ) . پس اگر شما از او عاجز [ يد 
  ] ، من او را مىگيرم \" » .\r\n\r\nفصل در درجات صبر\r\nبدان‌كه از براى صبر ، به حسب آنچه از احاديث شريفه معلوم مىشود ، درجاتى است ؛ و اجر و ثواب آن به حسب درجات آن مختلف است . چنانچه در كافى شريف ، سند به حضرت مولاى متقيان ، امير مؤمنان - عليه السلام - رساند : قَالَ : «\r\nقال رسول الله صلى الله عليه و آله : الصبر ثلاثة : صبر عند المصيبة ؛ و صبر على الطاعة ؛ و صبر عن المعصية . فمن صبر على المصيبة حتى يردها بحسن عزائها ، كتب الله له ثلاثمائة درجة ما بين الدرجة إلى الدرجة ، كما بين السماء و الأرض . و من صبر على الطاعة ، كتب الله له ستمائة درجة ما بين الدرجة إلى الدرجة ، كما بين تخوم الأرض إلى العرش . و من صبر عن المعصية ، كتب الله له تسعمائة درجة ما بين الدرجة إلى الدرجة ، كما بين تخوم الأرض إلى منتهى العرش » « 2 » .\r\n« فرمود حضرت امير - عليه السلام - كه فرمود رسول خدا صلّى اللَّه عليه و آله :\r\n\" صبر سه گونه است : صبر نزد مصيبت است ، و صبر بر طاعت است ، و صبر از معصيت . پس كسى كه صبر كند بر مصيبت تا آن‌كه برگرداند مصيبت و شدت آن را به نيكويى عزاى آن ( يعنى با صبر جميل شدت مصيبت را ردّ كند ) ، بنويسد خدا براى او\r\n\r\n\r\n","description":"","footnote":"\r\n( 1 ) - الكافي ، ج 2 ، ص 90 ، « كتاب الإيمان و الكفر » ، « باب الصبر » ، حديث 8 .\r\n( 2 ) - الكافي ، ج 2 ، ص 91 ، « كتاب الإيمان و الكفر » ، « باب الصبر » ، حديث 15 .\r\n","page_name":" 294 ","page_number":310},
  {"content":"\r\n\r\nسيصد درجه ؛ ما بين هر درجه تا درجه مثل ما بين آسمان و زمين . و كسى كه صبر نمايد بر اطاعت ، بنويسد خدا از براى او ششصد درجه ؛ ميانهء درجه تا درجه مثل ميانهء قعر زمين تا عرش . و كسى كه صبر كند بر معصيت ، بنويسد خداوند براى او نهصد درجه ؛ ميانهء درجه تا درجه مثل ميانهء منتهاى زمين تا منتهاى عرش \" » .\r\nو از اين حديث شريف معلوم مىشود كه صبر بر معصيت افضل است از ساير مراتب صبر ؛ چه كه هم درجات آن بيشتر است ، و هم سعهء بين درجات بسيار زيادتر است . و نيز معلوم شود كه سعهء بهشت بيش از آن است كه در اوهام ما محجوبين و مقيدين است . و آنچه در تحديد بهشت وارد است كه  عَرْضُها كَعَرْضِ  السماوات  وَ الْأَرْضِ  « 1 » شايد راجع به بهشت اعمال باشد . و اين كه در حديث شريف است ، بهشت اخلاق است ؛ و ميزان در بهشت اخلاق قوّت و كمال اراده است ؛ و آن را محدود به حدى نبايد كرد .\r\nبعضى فرموده‌اند كه اين‌جا مقصودْ ارتفاع است ، و در آيهء شريفه عرض « 2 » . و تنافى نيست : ممكن است در عرض برابر و در ارتفاع مختلف باشند . و اين بعيد است . زيرا چنين نمايد كه مقصود از عرضْ ميزان سعه باشد نه عرض مقابل طول . چنانچه سماوات و ارض نيز عرضِ مقابلِ طول به معناى متفاهم عرفى و لغوى ندارند ، گرچه عرض به معناى بُعد ثانى به اصطلاح طبيعيين دارند ، و كتاب الهى مشى بر طبق اصطلاح نمىفرمايد .\r\nو در كافى شريف سند به حضرت صادق - عليه السلام - رساند : قَالَ : «\r\nقال رسول الله - صلى الله عليه و آله - سيأتي على الناس زمان لا ينال فيه الملك إلا بالقتل و التجبر ؛ ولا الغنى إلا بالغصب و البخل ؛ ولا المحبة إلا باستخراج الدين و اتباع الهوى ، فمن أدرك ذلك الزمان فصبر على الفقر و هو يقدر على الغنى و صبر على البغضة و هو يقدر على المحبة و صبر على الذل و هو يقدر على العز ، آتاه الله ثواب خمسين صديقا ممن صدق بي » « 3 » .\r\n\r\n\r\n","description":"","footnote":"\r\n( 1 ) - « عرض آن بهشت همانند عرض آسمان و زمين است » . ( الحديد ( 57 ) : 21 )\r\n( 2 ) - مرآة العقول ، ج 8 ، ص 138 .\r\n( 3 ) - الكافي ، ج 2 ، ص 91 ، « كتاب الإيمان و الكفر » ، « باب الصبر » ، حديث 12 .\r\n","page_name":" 295 ","page_number":311},
  {"content":"\r\n\r\n« فرمود جناب صادق - عليه السلام - كه فرمود رسول خدا صلّى اللَّه عليه و آله و سلم : \" زود است كه مىآيد بر مردم زمانى كه رسيده نشود در آن سلطنت ، مگر به كشتن و جور كردن ؛ و نه بىنيازى ، مگر به غصب نمودن و بخل ورزيدن ؛ و نه محبت و جلب قلوب ، مگر [ به 
  ] خروج از دين و متابعت هواى نفس ، پس كسى كه ادراك كند آن زمان را ، پس صبر كند بر بىچيزى و حال آن‌كه توانا باشد بر توانگرى ، و صبر كند بر بغضاى مردم و حال آن‌كه او قادر باشد بر محبت و جلب آنها ، و صبر كند بر ذلّت و حال آن‌كه توانا باشد بر عزت ، بدهد او را خداوند ثواب پنجاه صدّيق از كسانى كه تصديق مرا كردند \" » .\r\nو قريب به اين مضمون نيز حديثى از جناب امير المؤمنين - عليه السلام - وارد شده است « 1 » .\r\nبالجمله ، احاديث در اين باب بسيار است ؛ ما اكتفا نموديم به همين چند حديث شريف .\r\n\r\nفصل در بيان درجات صبر اهل معرفت\r\nبدان‌كه تا اين مقام آنچه ذكر شد ، راجع به حال عامه و متوسطين بود ؛ چنانچه در اوّل اين فصول اشاره به آن نمودم كه صبر را از مقامات متوسطين به شمار آوردند .\r\nولى از براى صبر درجات ديگرى است كه راجع به اهل سلوك و كمّل و اولياست ؛ چنانچه از آن « صبر في اللَّه » است . و آن ثبات در مجاهده است ، و ترك مألوفات و مأنوسات ، بلكه ترك خويشتن است در راه محبوب . و اين راجع به اهل سلوك است .\r\nو مرتبهء ديگر « صبر مع اللَّه » است . و آن راجع به اهل حضور و مشاهدهء جمال است در وقت خروج از جلباب بشريت ، و تجرد از ملابس افعال و صفات ، و متجلى شدن قلب به تجليات اسماء و صفات ، و توارد واردات انس و هيبت ، و حفظ نفس از تلوّنات\r\n\r\n\r\n","description":"","footnote":"\r\n( 1 ) - جامع الأخبار ، ص 317 ، فصل 71 ، حديث 13 ؛ مرآة العقول ، ج 8 ، ص 137 .\r\n","page_name":" 296 ","page_number":312},
  {"content":"\r\n\r\nو غيبت از مقام انس و شهود .\r\nو درجهء ديگر « صبر عن اللَّه » است . و آن از درجات عشاق و مشتاقين است از اهل شهود و عيان ، در صورتى كه رجوع به عالَم خود كنند و به عالم كثرت و صحو برگردند . و اين اشقّ مراتب صبر و مشكل‌ترين مقامات است . و به اين مرتبه اشاره فرموده مولاى سالكان و پيشواى كاملان و امير مؤمنان - عليه السلام - در دعاى شريف « كميل » : «\r\nوهبني صبرت على عذابك ، فكيف أصبر على فراقك » « 1 » :\r\nوَرُوِيَ أَنَّ شابّاً مِنَ المُحِبّينَ سَأَلَ الشِّبْليَ عَنِ الصَّبْرِ فَقالَ : أَيُّ الصَّبْرِ أَشَدُّ ؟ فَقالَ :\r\nالصَّبْرُ للَّهِ . فَقالَ : لا . فَقالَ : الصَّبْرُ باللَّه . فَقالَ : لا . فَقالَ : الصَّبْرُ عَلَى اللَّه . فَقالَ : لا . فَقالَ :\r\nالصَّبْرُ فِي اللَّه . فَقالَ : لا . فَقالَ : الصَّبْرُ مَعَ اللَّه . فَقالَ : لا . فَقالَ : وَيْحَكَ فَأَيُّ ؟ فَقالَ : الصَّبْرُ عَنِ اللَّه . فَشَهِقَ الشِّبْليُ وَخَرَّ مَغْشِيّاً عَلَيْهِ « 2 » .\r\nو درجهء ديگر « صبر باللَّه » است . و آن از براى اهل تمكين و استقامت است . كه بعد از حال صحو و بقاء باللَّه ، و پس از تخلق به اخلاق اللَّه ، براى آنها رخ دهد . و از آن جز كمّل را نصيبى نيست . و چون از اين مراتب ما را نصيبى و حظّى نمىباشد ، از اين جهت مبناى اين اوراقْ تفصيل در اطراف آن نيست . وَالْحَمدُ للَّه‌أوّلًا وَآخِراً وَصلّى اللَّه عَلى مُحَمَّدٍ وَآلِهِ الطّاهِرينَ .\r\n\r\n\r\n","description":"","footnote":"\r\n( 1 ) - « الها ، گيرم كه بر عذاب تو صبر كردم ، چگونه جدايى از تو را تاب آورم » . ( مصباح المتهجّد ، ص 586 ( با كمى تفاوت ) ؛ المراقبات ، ص 148 )\r\n( 2 ) - شرح منازل السائرين ، كاشانى ، ص 202 .\r\n","page_name":" 297 ","page_number":313},
  {"content":"\r\n . \r\n","description":"","footnote":"","page_name":" 298 ","page_number":314},
  {"content":"\r\n\r\n\r\nحديث هفدهم توبه\r\n
  ] الحديث السابع عشر : بِالسَّنَدِ المُتَّصِل إلَى الإِمامِ الأَقْدَمِ ، حُجَّةِ الفِرْقَةِ وَرَئيسِ الأُمَّةِ ، مُحَمَّدِ بْنِ يَعْقُوبَ الكُلَيْني - رضي اللَّه عنه - عَنْ مُحَمَّدِ بْنِ يَحْيَى ، عَنْ أَحْمَدَ بْنِ مُحَمَّدِ بْنِ عِيسَى ، عَنِ الْحَسَنِ بْنِ مَحْبُوبٍ ، عَنْ مُعَاوِيَةَ بْنِ وَهْبٍ ، قَالَ : سَمِعْتُ أَبَا عَبْدِاللَّهِ - عليه السلام - يَقُولُ : «\r\nإذا تاب العبد توبة نصوحا ، أحبه الله ، فستر عليه في الدنيا و الآخرة » .\r\nفَقُلْتُ :\r\nوَكَيْفَ يَسْتُرُ عَلَيْهِ ؟ قَالَ :\r\n« ينسي ملكيه ما كتابا عليه من الذنوب ، ثم يوحي إلى جوارحه :\r\nاكتمي عليه ذنوبه . ويوحي إلى بقاع الأرض ؛ اكتمي عليه ما كان يعمل عليك من الذنوب .\r\nفيلقى الله حين يلقاه و ليس شيء يشهد عليه بشيء من الذنوب » « 1 » .\r\nترجمه : « معاوية بن وهب گفت : شنيدم از حضرت صادق - عليه السلام - مىفرمود :\r\n\" وقتى كه توبه كند بنده‌اى توبهء خالص ، دوستدار شود او را خداوند ؛ پس ستر كند بر او در دنيا و آخرت . \" پس گفتم : \" و چگونه بپوشاند بر او ؟ \" گفت : \" به فراموشى اندازد دو فرشتهء او را آنچه را نوشته‌اند بر او از گناهان . و وحى مىفرمايد به سوى اعضاى او :\r\nكتمان كنيد بر او گناهان او را . و وحى مىفرمايد به سوى بقعه‌هاى زمين : بپوشانيد بر او آنچه را عمل مىكرد بر شما از گناهان . پس ملاقات مىكند خدا را زمانى كه ملاقات مىكند او را و حال آن‌كه نيست چيزى كه شهادت بدهد بر او به چيزى از گناهان \" » .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 430 ، « كتاب الإيمان و الكفر » ، « باب التوبة » ، حديث 1 . ( با كمى تفاوت )\r\n","page_name":" 299 ","page_number":315},
  {"content":"\r\n\r\n\r\nدر حقيقت توبه است\r\nشرح : بدان‌كه « توبه » يكى از منازل مهمهء مشكله است . و آن عبارت است از رجوع از طبيعت به سوى روحانيت نفس ، بعد از آن‌كه به واسطهء معاصى و كدورت نافرمانى نور فطرت و روحانيت محجوب به ظلمت طبيعت شده .\r\nو تفصيل اين اجمال اجمالًا اين است كه نفس در به دو فطرت ، خالى از هر نحو كمال و جمال و نور و بهجت است ؛ چنانچه خالى از مقابلات آنها نيز هست . گويى صفحه‌اى است خالى از مطلق نقوش : نه داراى كمالات روحانى ، و نه متصف به اضداد آن است .\r\nولى نور استعداد و لياقت براى حصول هر مقامى در او وديعه گذاشته شده است ، و فطرت او بر استقامت و خميرهء او مخمّر به انوار ذاتيه است . و چون ارتكاب معاصى كند ؛ به واسطهء آن در دل او كدورتى حاصل شود . و هر چه معاصى بيشتر شود ، كدورت و ظلمت افزون گردد تا آن‌كه يكسره قلب تاريك و ظلمانى شود و نور فطرت منطفى گردد و به شقاوت ابدى رسد . اگر در بين اين حالات ، قبل از فراگرفتن ظلمت تمام صفحهء قلب را ، از خواب غفلت بيدار شد و پس از منزل يقظه به منزل توبه وارد شد و حظوظ اين منزل را به شرايطى ، كه اجمالى از آن در اين اوراق ان شاء اللَّه ، ذكر مىشود استيفا كرد ، از حالات ظلمانيه و كدورات طبيعيه برگشت مىنمايد به حال نور فطرت اصلى و روحانيت ذاتيهء خود . گويى صفحه‌اى مىشود باز خالى از كمالات و اضداد آن .\r\nچنانچه در حديث شريف مشهور است : «\r\nالتائب من الذنب كمن لا ذنب له » « 1 »\r\n. « رجوع كننده از گناه مثل كسى است كه گناه نداشته باشد » .\r\nپس ، معلوم شد كه حقيقت « توبه » رجوع از احكام و تبعات طبيعت است به سوى احكام روحانيت و فطرت . چنانچه حقيقت « انابه » رجوع از فطرت و روحانيت است به سوى خدا ، و سفر كردن و مهاجرت نمودن از بيت نفس است به‌سوى سر منزل مقصود .\r\nپس منزل توبه مقدم بر منزل انابه است . و تفصيل آن در اين اوراق مناسب نيست .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 435 ، « كتاب الإيمان و الكفر » ، « باب التوبة » ، حديث 10 .\r\n","page_name":" 300 ","page_number":316},
  {"content":"\r\n\r\n\r\nفصل توبه مفتاح ابواب است\r\n
  ] \r\nنكتهء مهمه : به تأخير نينداختن توبه\r\n
  ] بر سالك طريق نجات و هدايت لازم است تنبّه به يك نكتهء مهمه . و آن اين است كه توفيق به توبهء صحيحهء كامله با حفظ شرايط آن ، چنانچه ذكر مىشود ، از امور مشكله است ؛ و انسان كمتر مىتواند نائل به اين مقصد شود ؛ بلكه دخول در گناهان ، خصوصاً كبائر و موبقات ، باعث مىشود كه انسان را از ياد توبه به كلى غافل مىكند . و اگر درخت معاصى در مزرعهء دل انسانى بارمند و برومند گرديد و ريشه‌اش محكم شد ، نتايجى بس ناهنجار دهد ، كه يكى از آنها آن است كه انسان را از توبه به كلى منصرف مىكند ؛ و اگر گاه‌گاهى نيز متذكر آن شود ، به تسويف و امروز و فردا و اين ماه و آن ماه كار را مىگذراند ، و با خود مىگويد كه در آخر عمر و زمان پيرى توبهء صحيحى مىكنم . غافل از آن‌كه اين مكر با خدا است ،  وَ اللَّهُ خَيْرُ الْماكِرِينَ  « 1 » .\r\nگمان نكن كه پس از محكم شدن ريشهء گناهان انسان بتواند توبه نمايد ، يا آن‌كه بتواند به شرايط آن قيام نمايد . پس بهار توبه ايام جوانى است كه بار گناهان كمتر و كدورت قلبى و ظلمت باطنى ناقص‌تر و شرايط توبه سهل‌تر و آسان‌تر است . انسان در پيرى حرص و طمع و حب جاه و مال و طول املش بيشتر است . و اين مجرّب است ؛ و حديث شريف نبوى « 2 » شاهد بر آن است . گيرم كه انسان بتواند در ايام پيرى قيام به اين امر كند ، از كجا به پيرى برسد و اجل موعود او را در سن جوانى و در حال اشتغال به نافرمانى نربايد و به او مهلت دهد ؟ كمياب بودن پيران دليل است كه مرگ به جوانان\r\n\r\n\r\n","description":"","footnote":"\r\n( 1 ) - « خدا بهتر از همه مكر مىكند » . ( آل عمران ( 3 ) : 54 )\r\n( 2 ) - پيامبر فرمود : « يَشيبُ ابْنُ آدَمَ وَيَشُبُّ فِيهِ خصلَتانِ : الْحِرصُ وَطُولُ الأَملُ » ؛ « فرزند آدم پير مىشود و دوخصلت در او جوان مىشود : حرص و آرزو » . ( بحار الأنوار ، ج 70 ، ص 22 )\r\n","page_name":" 301 ","page_number":317},
  {"content":"\r\n\r\nنزديك‌تر است . در يك شهر پنجاه هزار نفرى ، پنجاه نفر پير هشتاد ساله انسان نمىبيند .\r\nپس اى عزيز ، از مكايد شيطان بترس و در حذر باش ؛ و با خداى خود مكر و حيله مكن كه پنجاه سال يا بيشتر شهوت‌رانى مىكنم ، و دم مرگ با كلمهء استغفار جبران گذشته مىكنم . اينها خيال خام است . اگر در حديث ديدى يا شنيدى كه حق تعالى بر اين امت تفضل فرموده و توبهء آنها را تا قبل از وقت معاينهء آثار مرگ يا خود آن قبول مىفرمايد « 1 » ، صحيح است ؛ ولى هيهات كه در آن وقت توبه از انسان متمشّى شود . مگر توبه لفظ است ! قيام به امرِ توبه زحمت دارد ؛ برگشت و عزم بر برگشت نكردن رياضات علميه و عمليه لازم دارد ، و الّا خود به خود انسان نادر اتفاق مىافتد كه در فكر توبه بيفتد يا موفق به آن شود ؛ يا اگر شد بتواند به شرايط صحت و قبول آن ، يا به شرايط كمال آن ، قيام كند . چه بسا باشد كه قبل از فكر توبه يا عملى كردن آن ، اجل مهلت ندهد ، و انسان را با بار معاصى سنگين و ظلمت بىپايان گناهان از اين نشئه منتقل نمايد . آن وقت خدا مىداند كه به چه گرفتارىها و بدبختىها دچار مىشود .\r\nجبران معاصى در آن عالَم ، فرضاً كه اهل نجات و عاقبت امرش سعادت باشد ، كار سهلى نيست . فشارها و زحمت‌ها و سوختن‌هايى در دنبال است تا انسان لايق شفاعت شود و مورد رحمت ارحم الراحمين گردد .\r\n\r\n\r\n","description":"","footnote":"\r\n( 1 ) - امام صادق عليه السلام از پيامبر صلى الله عليه و آله و سلم روايت كرده است كه فرمود : « مَنْ تَابَ قَبْلَ مَوْتِهِ بَسنةٍ ، قَبِلَ اللَّه توبَته . ثُم‌ّقال : إنَّ السنّة لكثيرةُ ، مَن تابَ قبْلَ موتهِ بِشَهرٍ قَبِلَ اللَّه توبَته . ثمَّ قال : إنَّ الشهر لكثير ، مَن تاب قَبل موته بجُمعة ، قبل اللَّه توبته . ثمَّ قَالَ : إِنّ الجُمعةَ لكثير ، مَن تاب قَبل موته بيومٍ ، قَبِلَ اللَّه توبته . ثُمّ قال : إنّ يوماً لكثير ، من تاب قَبْلَ أن يُعاينَ ، قَبِلَ اللَّه توبتهَ » . « هر كس يك‌سال پيش از مرگش توبه كند ، خداوند توبه او را مىپذيرد . سپس فرمود : يك سال زياد است ؛ هر كس يك ماه پيش از مرگش توبه كند ، خدا توبه او را مىپذيرد . سپس فرمود : يك ماه زياد است ؛ هر كس يك جمعه ( يك هفته ) پيش از مرگش توبه كند ، خداوند توبه او را مىپذيرد . سپس فرمود : يك جمعه ( هفته ) زياد است ؛ هر كس يك روز پيش از مرگش توبه كند ، خداوند توبه او را مىپذيرد . سپس فرمود : يك روز زياد است ؛ هر كس پيش از مشاهده مرگ توبه كند ، خداوند توبه او را مىپذيرد » . ( الكافي ، ج 2 ، ص 440 ، « كتاب الإيمان و الكفر » ، « باب فيما أعطى اللَّه عزّ وجلّ آدم وقت التوبة » ، حديث 2 ، و احاديث اين باب )\r\n","page_name":" 302 ","page_number":318},
  {"content":"\r\n\r\nپس اى عزيز ، هر چه زودتر دامن [ همت 
  ] به كمر بزن و عزم را محكم و اراده را قوى كن ، و از گناهان ، تا در سن جوانى هستى يا در حيات دنيايى مىباشى ، توبه كن ، و مگذار فرصت خداداد از دستت برود ، و به تسويلات شيطانى و مكايد نفس اماره اعتنا مكن .\r\n\r\nنكتهء مهمه : توبه نفس را به صفاى اصلى آن باز نمىگرداند\r\n
  ] و نيز به يك نكتهء مهمه بايد توجه داشت . و آن اين است كه شخص تائب پس از توبه نيز ، آن صفاى باطنى روحانى و نور خالص فطرى برايش باقى نمىماند . چنانچه صفحهء كاغذى را اگر سياه كنند و باز بخواهند جلا دهند ، البته به حالت جلاى اوّلى برنمىگردد ؛ يا ظرف شكسته را اگر اصلاح كنند ، باز به حالت اولى مشكل است عود كند ، خيلى فرق است ميانهء دوستى كه در تمام مدت عمر با صفا و خلوص با انسان رفتار كند ، يا دوستى كه خيانت كند و پس از آن عذر تقصير طلب نمايد . علاوه بر آن‌كه كم كسى است كه بتواند درست قيام به وظايف توبه بنمايد . پس ، انسان بايد حتىالامكان داخل در معاصى و نافرمانى نشود كه اصلاح نفس پس از افساد از امور مشكله است . و اگر خداى نخواسته گرفتارى پيدا كرد ، هر چه زودتر در صدد علاج برآيد كه هم فسادِ كم را زود مىشود اصلاح كرد ، و هم كيفيت اصلاح بهتر مىشود .\r\nاى عزيز ، با بىاعتنايى و سرسرى از اين مقام مگذر . تدبر و تفكر در حال خود و عاقبت امر خويشتن كن ، و به كتاب خدا و احاديث خاتم انبياء و ائمهء هدى - سلام اللَّه عليهم اجمعين - و كلمات علماى امت و حكم عقل وجدانى رجوع نما ؛ و اين باب را كه مفتاح ابواب است ، به روى خود بگشا ؛ و در اين منزل - كه عمدهء منازل انسانيت است نسبت به حال ماها - وارد شو و اهميت به آن بده و مواظبت از آن كن . و از خداوند تبارك و تعالى توفيق حصول مطلوب بخواه ؛ و از روحانيت رسول اكرم و ائمهء هدى - سلام اللَّه عليهم - استعانت كن ، و به ولىّ امر و ناموس دهر ، حضرت امام عصر - عجّل اللَّه فرجه - پناه ببر ، البته آن بزرگوار دستگيرى ضعفا و بازماندگان را مىفرمايد و بيچارگان را دادرسى مىنمايد .\r\n\r\n","description":"","footnote":"","page_name":" 303 ","page_number":319},
  {"content":"\r\n\r\n\r\nفصل در اركان توبه\r\nبدان‌كه از براى توبهء كامله اركان و شرايطى است كه تا آنها محقق نشود ، توبهء صحيحه حاصل نشود . و ما به ذكر عمدهء آنها كه لازم است مىپردازيم .\r\nيكى از آنها ، كه ركن ركين اوست ، ندامت و پشيمانى است از گناهان و تقصيرات گذشته ؛ و ديگر ، عزم بر برگشت ننمودن بر آن است هميشه . و اين دو در حقيقت محقق اصل حقيقت توبه و به منزلهء مقومات ذاتيهء آن است . و عمده در اين باب تحصيل اين مقام و تحقق به اين حقيقت است . و آن ، چنان صورت پذيرد كه انسان متذكرِ تأثير معاصى در روح و تبعات آن در عالم برزخ و قيامت بشود از وجه معقول و منقول .\r\nچنانچه پيش اصحاب معرفت مبرهن « 1 » و در اخبار اهل بيت عصمت - عليهم السلام - وارد است « 2 » كه از براى معاصى در عالم برزخ و قيامت صورت‌هايى است به مناسبت آنها ، كه در آن عالم داراى حيات و اراده هستند و انسان را از روى شعور و اراده عذاب و آزار مىنمايند ؛ چنانچه آتش جهنم نيز از روى شعور و اراده انسان را مىسوزاند ، زيرا كه آن نشئه نشئهء حيات است . پس ، در آن عالم صورت‌هايى نتيجهء اعمال حسنه يا قبيحهء ماست كه با ما محشور مىگردد . و در احاديث شريفه و قرآن كريم تصريحاً و تلويحاً ذكر اين مطلب بسيار شده ، و مطابق است با مسلك حكماى اشراق « 3 » و ذوق و مشاهدات اهل سلوك و عرفان « 4 » . و همين‌طور از براى هر معصيتى در روح اثرى حاصل شود ، كه آن را در احاديث شريفه به « نقطهء سوداء « 5 » » تعبير فرمودند ، و آن\r\n\r\n\r\n","description":"","footnote":"\r\n( 1 ) - ر . ك : الحكمة المتعالية ، ج 9 ، ص 225 و 290 .\r\n( 2 ) - ر . ك : بحار الأنوار ، ج 8 ، ص 71 - 329 ، باب 23 - 24 ؛ علم اليقين ، ج 2 ، ص 869 - 891 .\r\n( 3 ) - ر . ك : مجموعه مصنّفات شيخ إشراق ، ج 2 ، ص 229 - 235 .\r\n( 4 ) - ر . ك : إحياء علوم الدين ، ج 4 ، ص 722 - 727 ؛ الأربعون حديثاً ، شيخ بهايى ، ص 485 .\r\n( 5 ) - زرارة عن أبي جعفر عليه السلام قال [ قال : 
  ] ما مِنْ عَبْدٍ إلّاوَفي قَلْبِهِ نُكْتَةٌ بَيْضاءُ ؛ فإذا أذْنَبَ ذَنْباً ، خَرَجَ فِي النُكْتَةِنُكْتَةٌ سَوْداءُ ؛ فإنْ تَابَ ، ذَهَبَ ذلِكَ السَّوادُ . وَإِنْ تَمادى في الذُّنُوبِ ، زادَ ذلِكَ السّوادُ حتّى يُغطّي الْبَياضَ ؛ فإذا تَغَطَّى الْبَياضُ ، لَمْ يَرْجِعْ صاحِبُهُ إلى خَيْرٍ أبَداً . . . » ؛ « زراره از امام باقر عليه السلام روايت كرده است كه فرمود : \" هيچ بنده‌اى نيست مگر در دل او نقطهء سفيدى است ؛ و چون گناهى انجام دهد ، نقطهء سياهى در آن پيدا شود ؛ سپس اگر توبه كند ، آن سياهى از بين مىرود ؛ و اگر به گناه ادامه دهد بر آن سياهى افزوده شود چندان‌كه سفيدى را بپوشاند ؛ و چون سفيدى پوشيده بود ، صاحب آن هرگز به نيكى و خوبى باز نمىگردد . . . » . ( الكافي ، ج 2 ، ص 273 ، « كتاب الإيمان و الكفر » ، « باب الذنوب » ، حديث 20 )\r\n","page_name":" 304 ","page_number":320},
  {"content":"\r\n\r\nكدورتى است كه در قلب و روح پيدا شود و كم‌كم افزون مىشود و انسان را منتهى مىكند به كفر و زندقه و به شقاوت ابدى مىرساند ؛ چنانچه پيش از اين تفصيل اين جمله داده شد « 1 » .\r\nپس ، انسان عاقل اگر تنبّه بر اين معانى پيدا كرد ، و به فرموده‌هاى انبيا و اوليا - عليهم السلام - و عرفا و حكما و علما - رضوان اللَّه عليهم - به قدر قول [ يك 
  ] نفر طبيب معالج اعتنا كرد ، لابد از معاصى پرهيز مىكند و گرد آنها نمىگردد . و اگر خداى نخواسته مبتلا شد ، به زودى از آن منزجر مىشود و پشيمان مىگردد ، و صورت ندامت در قلبش ظاهر مىشود . و نتيجهء اين پشيمانى و ندامت خيلى بزرگ است . و آثار آن خيلى نيكو است ؛ و عزم بر ترك مخالفت و معصيت بر اثر ندامت حاصل شود . و همين كه اين دو ركن توبه حاصل شد ، كار سالك طريق آخرت آسان شود و توفيقات الهيه شامل حال او شود ، و به حسب نصّ آيهء شريفهء  إِنَّ اللَّهَ يُحِبُّ التَّوَّابِينَ  « 2 » . و اين روايت شريفه محبوب حق تعالى شود اگر در اين توبه خالص باشد .\r\nو بايد انسان با رياضات علمى و عملى و تفكرات و تدبرات لايقهء لازمه در تخليص توبه بكوشد ؛ و بفهمد كه محبوبيت پيش حق تعالى به ميزان حساب در نيايد . خدا مىداند . صورت حب حق در آن عوالم چه انوار معنويه و تجليات كامله‌اى است و خداوند تبارك و تعالى با محبوب خود چه معامله مىفرمايد .\r\nاى انسان چقدر ظلوم و جهولى و قدر نعم ولىّالنعم را نمىدانى . سال‌ها در نافرمانى\r\n\r\n\r\n","description":"","footnote":"\r\n( 1 ) - ر . ك : صفحه 266 .\r\n( 2 ) - « همانا خدا بسيار توبه‌كنندگان را دوست دارد » . ( البقرة ( 2 ) : 222 )\r\n","page_name":" 305 ","page_number":321},
  {"content":"\r\n\r\nو ستيزه با چنين ولىّ نعمى كه تمام وسايل آسايش و راحت تو را فراهم فرموده بدون آن‌كه براى او - نعوذ باللَّه - فايده و عايده‌اى تصور شود ، به سر بردى و هتك حرمت كردى و بىحيايى و سرخودى را به آخر رساندى ؛ اكنون كه نادم شدى و برگشت نمودى و توبه كردى ، حق تعالى تو را محبوب خود گرفت . اين چه رحمت واسعه و نعم وافره‌اى است !\r\nخداوندا ، ما عاجزيم از شكر نعم تو ؛ لسان ما و همهء موجودات الكن است از حمد و ثناى تو ؛ جز آن‌كه سر خجلت به پيش افكنيم و از بىحيايىهاى خويش عذر بخواهيم چاره نداريم . ما چه هستيم كه لايق رحمت‌هاى تو باشيم ، ولى سعهء رحمت و عموم نعمت تو بيش از آن است كه در حوصلهء تقرير آيد . «\r\nأنت كما أثنيت على نفسك » « 1 » .\r\nو نيز بايد انسان بكوشد تا آن‌كه صورت ندامت را در دل قوّت دهد تا - ان شاء اللَّه - به بيت « احتراق » وارد شود . و آن چنان است كه به واسطهء تفكر در تبعات و آثار موحشهء معاصى ندامت را در دل قوّت دهد ، و نمونهء  نارُ اللَّهِ الْمُوقَدَةُ  « 2 » را خود به اختيار خود در دل خود روشن كند و قلب را به آتش ندامت محترق كند تا آن‌كه همهء معاصى از آن آتش بسوزد و كدورت و زنگار قلب مرتفع شود . بداند كه اگر اين آتش [ را 
  ] در اين عالم خود براى خود روشن نكند ، و اين درِ جهنم را ، كه خود باب الابواب بهشت است ، به روى خود مفتوح نكند ، از اين عالم كه منتقل شد ، ناچار در آن عالم آتش سخت سوزناكى براى او تهيه شود و ابواب جهنم به روى او باز گردد و ابواب بهشت و رحمت به روى او منسد گردد .\r\nخداوندا ، سينهء سوزناكى به ما عنايت فرما ، و از آتش ندامت جذوهء ندامت در قلب ما بيفكن و آن را به اين آتش دنيايى بسوزان و كدورت قلبيهء ما را بر طرف فرما ، و ما را از اين عالَم بىتبعات معاصى ببر . إنَّكَ وَلِيُّ النِعَم وَعَلى كُلِّ شَيْءٍ قَديرٌ .\r\n\r\n\r\n","description":"","footnote":"\r\n( 1 ) - « تو آن چنان هستى كه خود را ستوده‌اى » . ( الكافي ، ج 3 ، ص 324 ، « كتاب الصلاة » ، « باب السجود » ، حديث 12 )\r\n( 2 ) - الهمزة ( 104 ) : 6 .\r\n","page_name":" 306 ","page_number":322},
  {"content":"\r\n\r\n\r\nفصل در شرايط توبه است\r\nآنچه در فصل سابق ذكر شد ، اركان توبه بود . و از براى آن شرايط قبول و شرايط كمالى است ، كه آنها را به ترتيب مذكور مىداريم . عمدهء شرايط [ قبول 
  ] دو امر است ؛ چنانچه عمدهء شرايط كمال نيز دو امر است . و ما در اين باب مىپردازيم به ذكر كلام شريف حضرت مولىالموالى ، زيرا كه آن در حقيقت از جوامع كلم و كلام ملوك و ملوك كلام است .\r\nرُوِيَ في نَهْجِ البَلاغةِ أَنَّ قائِلًا قَالَ بِحَضْرَتِهِ عليه السَّلام : أَسْتَغْفِرُ اللَّهَ . فقالَ لَهُ : «\r\nثكلتك أمك ! أتدري ما الاستغفار ؟ إن الاستغفار درجة العليين ؛ وهو اسم واقع على ستة معان : أولها الندم على ما مضى . والثاني العزم على ترك العود إليه أبدا . والثالث أن تؤدي إلى المخلوقين حقوقهم حتى تلقى الله سبحانه أملس ليس عليك تبعة . والرابع أن تعمد إلى كل فريضة عليك ضيعتها فتؤدي حقها . والخامس أن تعمد إلى اللحم الذي نبت على السحت ، فتذيبه بالأحزان حتى تلصق الجلد بالعظم و ينشأ بينهما لحم جديد . والسادس أن تذيق الجسم أ لم الطاعة كما أذقته حلاوة المعصية » « 1 » .\r\nجناب سيد جليل القدر ، السيد الرضى « 2 » ، رضى اللَّه عنه ، در نهج البلاغه روايت فرمود كه « همانا گوينده‌اى در محضر حضرت امير - عليه السلام - گفت : \" استغفراللَّه . \" پس فرمود به او : \" مادرت در عزايت گريه كناد ، آيا مىدانى چيست استغفار ؟ همانا استغفار\r\n\r\n\r\n","description":"","footnote":"\r\n( 1 ) - نهج البلاغة ، ص 549 ، حكمت 417 ( با كمى تفاوت ) ؛ وسائل الشيعة ، ج 16 ، ص 77 ، « كتاب الجهاد » ، « أبواب جهاد النفس » ، باب 87 ، حديث 4 .\r\n( 2 ) - ابوالحسن محمد بن حسين بن موسى ، مشهور به شريف رضى ، ( 359 - 406 ) از بزرگان و مشاهيردانشمندان شيعه ، وى شاگرد شيخ مفيد بود و شيخ طوسى و ديگران از او روايت كرده‌اند ، در فنون ادب و بلاغت سرآمد ديگران بود و در ديگر علوم اسلام نيز حظّى وافى داشت . زهد و مناعت وى زبانزد بود . پس از پدرش نقابت سادات به دو مفوّض گرديد . از آثار اوست : انشراح الصدر ، خصائص الأئمة ، تلخيص البيان عن مجازات القرآن ، مجازات الآثار النبوية . مهمترين و مشهورترين يادگار او « نهج البلاغة » است .\r\n","page_name":" 307 ","page_number":323},
  {"content":"\r\n\r\nدرجهء علّيين است . و آن اسمى است كه واقع مىشود بر شش معنا . اوّل آنها پشيمانى بر گذشته است . دوم ، عزم بر برگشت ننمودن است به سوى آن هميشگى . سوم ، ادا كنى به سوى مخلوق حق آنها را تا ملاقات كنى خداى سبحان را پاكيزه كه نبوده باشد بر تو دنباله‌اى . ( يعنى حقى از كسى به عهدهء تو نباشد ) . چهارم ، آن‌كه روى آورى به سوى هر فريضه كه بر تو است كه ضايع كردى آن را ، پس ادا كنى حق آن را . پنجم ، روى آورى به سوى گوشتى كه روييده شده است بر حرام ، پس آب كنى آن را به اندوه‌ها تا بچسبد گوشت به استخوان و روييده شود بين آنها گوشت تازه . ششم آن كه ، بچشانى جسم را درد فرمانبُردارى ، چنانچه چشاندى آن را شيرينى نافرمانى \" » .\r\nاين حديث شريف مشتمل است اوّلًا بر دو ركن توبه كه « پشيمانى » و « عزم بر عدم عود » است . و پس از آن ، بر دو شرط مهم قبول آن كه « ردّ حقوق مخلوق » و « ردّ حقوق خالق » است . انسان به مجرد آن‌كه گفت : توبه كردم ، از او پذيرفته نمىشود . انسان تائب آن است كه هرچه از مردم بناحق برده ردّ به آنها كند ؛ و اگر حقوق ديگرى از آنها در عهدهء اوست ، و ممكن است تأديه يا صاحبش را راضى نمايد ، قيام به آن كند . و هر چه از فرائض الهيه ترك كرده ، قضا كند يا تأديه نمايد ؛ و اگر تمام آنها را ممكنش نيست ، قيام به مقدار امكان كند . بداند كه اينها حقوقى است كه از براى هر يك از آنها مُطالبى است ، و در نشئهء ديگر از او به اشق احوال [ مطالبه 
  ] مىكنند ؛ و در آن عالم راهى براى تأديهء آنها ندارد جز آن‌كه حمل بار گناهان ديگران را كند و ردّ اعمال حسنهء خود را نمايد . پس ، در آن وقت بيچاره و بدبخت مىشود و راهى براى خلاص و چاره براى استخلاص ندارد .\r\nاى عزيز ، مبادا شيطان و نفس امّاره وارد شوند بر تو و وسوسه نمايند و مطلب را بزرگ نمايش دهند و تو را از توبه منصرف كنند و كار تو را يكسره نمايند . بدان‌كه در اين امور هر قدر ، ولو به مقدار كمىنيز باشد ، اقدام بهتر است . اگر نمازهاى فوت شده و روزه‌ها و كفّارات و حقوق خدايى بسيار است و حقوق مردم بىشمار است ، گناهان متراكم است و خطايا متزاحم ، از لطف خداوند مأيوس مشو و از رحمت حق نااميد مباش كه حق تعالى اگر تو به مقدار مقدور اقدام كنى ، راه را بر تو سهل مىكند و راه\r\n\r\n","description":"","footnote":"","page_name":" 308 ","page_number":324},
  {"content":"\r\n\r\nنجات را به تو نشان مىدهد . بدان‌كه يأس از رحمت حق بزرگ‌ترين گناهى است كه در نفس گمان نمىكنم هيچ گناهى بدتر و بيشتر از آن تأثير نمايد . انسان مأيوس از رحمت چنان ظلمتى قلبش را فرابگيرد و چنان افسارش گسيخته شود كه با هيچ چيز اصلاحش نمىتوان نمود . مبادا از رحمت حق غافل شوى و گناهان و تبعات آن در نظرت بزرگ آيد . رحمت حق از همه چيز بزرگ‌تر و به هر چيز شامل است : « داد حق را قابليت شرط نيست » « 1 » تو از اوّل چه بودى ؟ در ظلمتِ عدمْ قابليت و استعدادى نيست ؛ حق - جلّ و علا - بىاستحقاق و استعداد و بدون سؤال و سابقهء دعا ، تو را نعمت وجود و كمالات وجود بخشيد ؛ بسط بساط نعم غير محصوره و رحمت‌هاى غير متناهيه فرمود ، و تمام موجوداتْ [ را 
  ] مسخّر تو كرد ؛ اكنون هم از عدم صِرف و از نابودى محض حالت بدتر نشده [ است 
  ] . خداوند وعدهء رحمت داده ، وعدهء مغفرت فرمود ؛ تو يك قدم پيش بيا و به سوى درگاه قدس او قدم گذار ، او خود از تو با هر وسيله‌اى هست دستگيرى مىفرمايد .\r\nو اگر نتوانستى تأديهء حقوق او كنى ، از حقوق خود مىگذرد ؛ و حقوق ديگران را اگر نتوانستى تأديه نمايى ، جبران مىفرمايد . قضيهء جوان نبّاش « 2 » را ، كه در عهد رسول اكرم - صلّى اللَّه عليه و آله - بود ، شنيدى .\r\n\r\n\r\n","description":"","footnote":"\r\n( 1 ) - « چاره آن دل عطاى مبدليست / داد او را قابليت شرط نيست » . ( مثنوى معنوى ، ص 797 ، دفتر پنجم ، بيت 1537 ؛ شرح الأسماء ، سبزوارى ، ص 228 )\r\n( 2 ) - حكايت جوان نبّاش و توبهء او در كتب تفسير و حديث نقل شده خلاصهء آن اين است كه روزى معاذ بن‌جبل بر پيغمبر صلى الله عليه و آله و سلم وارد شد و عرض كرد كه در آستانهء درب جوانى است كه به‌شدت مىگريد و تمناى ملاقات دارد . پيامبر او را پذيرفت و از سبب گريه‌اش پرسيد . گفت : \" گناهان بزرگ كرده‌ام و از آنها و خشم خداوند سخت مىترسم . \" پيغمبر وى را به رحمت و بخشايش‌گرى خداوند اميدوار ساخت و فرمود : « خداوند از گناهان بزرگ در مىگذرد » . سپس از گناه او سؤال كرد ، جوان گفت : \" هفت سال بود كه نبش قبر مىكردم و كفن مىدزديدم تا شبى قبر دختر جوانى از انصار را شكافتم و با جنازهء او بخفتم : چون از آن‌جا باز مىگشتم ندايى شنيدم كه مرا از عذاب خدا بيم مىداد . \" پيامبر چون حكايت جوان را شنيد او را از نزد خود راند . جوان بالاى كوهى رفت و چهل شبانه روز بر حال خود ناليد و گريست تا آيهء :  وَ الَّذِينَ إِذا فَعَلُوا فاحِشَةً  . . . نازل گرديد ، پس پيامبر نزد او رفت و وى را بشارت داد كه خداوند توبهء او را پذيرفته است . ( بحار الأنوار ، ج 6 ، ص 23 ، حديث 26 ؛ الأمالي ، صدوق ، ص 45 ، مجلس 11 ، حديث 3 )\r\n","page_name":" 309 ","page_number":325},
  {"content":"\r\n\r\nاى عزيز ، راه حق سهل است و آسان ، ولى قدرى توجه مىخواهد . اقدام بايد كرد . با تسويف و تأخير امر را گذراندن و بار گناهان را هر روز زياد كردن كار را سخت مىكند ؛ ولى اقدام در امر و عزم بر اصلاح امر و نفسْ راه را نزديك و كار را سهل مىكند . تو تجربه كن و چندى اقدام كن ، اگر نتيجه گرفتى ، صحت مطلب بر تو ثابت مىشود ؛ والّا راه فساد باز است و دست گنهكار تو دراز .\r\nو اما آن دو امر ديگر كه جناب امير المؤمنين - عليه السلام - فرموده است از شرايط كمال توبه و توبهء كامله است ؛ نه آن‌كه توبه بدون آنها تحقق پيدا نمىكند يا قبول نمىشود ، بلكه توبه بدون آنها كامل نيست .\r\nبدان‌كه از براى هر يك از منازل سالكان مراتبى است كه به حسب حالات قلوب آنها فرق مىكند . شخص تائب اگر بخواهد به مرتبهء كمال آن نائل شود ، بايد تدارك تروك را كه كرد - يعنى آنچه را كه ترك كرده بود تدارك كرد - تدارك حظوظ را نيز بكند . يعنى حظوظ نفسانيه‌اى كه در ايام معاصى براى او حاصل شده بود بايد تدارك كند . و آن به اين نحو صورت پذيرد كه آثار جسميه و روحيه كه در مملكت او حاصل شده بود از معاصى ، در صدد برآيد كه از آن به‌كلى حك نمايد تا نفس به صقالت اوليه و روحانيت فطريهء خود عود كند و تصفيهء كامله از براى او حاصل آيد ؛ چنانچه دانستى كه از براى هر معصيتى و هر لذتى در روح اثرى حاصل آيد ؛ چنانچه در جسم نيز قوّتى حاصل شود از بعضى از آنها . پس شخص تائب بايد مردانه قيام كند و آن آثار را به‌كلى قلع كند ؛ و رياضات جسميه و روحيه به خود دهد تا تبعات و آثار آن به‌كلى مرتفع شود .\r\nهمان‌طور كه حضرت مولى دستور داده است .\r\nپس به واسطهء رياضات جسميه و امساك از مقوّيات و مفرّحات و گرفتن روزهء مستحبى و يا واجبى ، اگر به عهدهء اوست ، گوشت حاصل از معاصى يا در ايام معاصى را ذوب كند . و به واسطهء رياضات روحيه و عبادات و مناسك ، حظوظ طبيعت را تدارك كند ؛ زيرا كه در ذائقهء روح صورت لذات طبيعيه موجود است ، و تا آن صورت‌ها متحقق است ، نفس متمايل به آنها و قلب عاشق به آنهاست ، و بيم آن است كه خداى نخواسته باز نفس سركشى كند و عنان را از دست بگيرد . پس بر سالك راه آخرت و تائب از\r\n\r\n","description":"","footnote":"","page_name":" 310 ","page_number":326},
  {"content":"\r\n\r\nمعاصى لازم است كه الم رياضت و عبادت را به ذائقهء روح بچشاند ؛ و اگر شبى در معصيت و عشرت به سر برده ، تدارك آن شب را بكند به قيام به عبادت خدا ؛ و اگر روزى را به لذات طبيعيه نفس را مشغول كرده ، به صيام و مناسك مناسبه جبران كند ؛ تا نفس به كلى از آثار و تبعات آن ، كه حصول تعلقات و رسوخ محبت به دنياست ، پاك و پاكيزه شود . البته توبه در اين صورت كامل‌تر مىشود و نورانيت فطريّهء نفس عود مىكند . و پيوسته در خلال اشتغال به اين امور تفكر و تدبر كند در نتايج معاصى و شدت بأس حق تعالى و دقت ميزان اعمال و شدت عذاب عالم برزخ و قيامت ؛ و بفهمد و به نفس و قلب بفهماند كه تمام اينها نتايج و صور اين اعمال قبيحه و مخالفت‌هاى با مالك الملوك است ؛ اميد است كه پس از اين علم و تفكر ، نفس از معاصى متنفر شود و انزجار تام و تمام برايش حاصل شود ، و به نتيجهء مطلوبه در باب توبه برسد و توبهء او كامل و تمام شود .\r\nپس ، اين دو مقام از متممات و مكملات منزل توبه است . و البته انسان كه در مرحلهء اولى مىخواهد وارد منزل توبه شود گمان نكند آخر مراتب را از او خواستند ، و به نظرش راه صعب و منزل پر زحمت آيد و يكسره ترك آن كند . هر مقدارى كه حال سالكِ طريق آخرت اقتضا مىكند ، همان اندازه مطلوب و مرغوب است . پس از آن‌كه وارد طريق شد ، راه را خداى تعالى بر او آسان مىكند . پس نبايد سختى راه انسان را از اصل مقصد باز دارد ؛ زيرا كه مقصد خيلى بزرگ و مهم است . اگر عظمت مقصد را بفهميم ، هر زحمتى در راه آن آسان مىشود . آيا چه مقصدى از نجات ابدى و روح و ريحان هميشگى بالاتر است ، و چه خطرى از شقاوت سرمدى و هلاكت دائمى عظيم‌تر است ؟ با ترك توبه و تسويف و تأخير آن ممكن است انسان به شقاوت ابدى و عذاب خالد و هلاك دائم برسد ؛ و با دخول در اين منزل ، ممكن است انسان سعيد مطلق شود و محبوب حق گردد . پس وقتى مقصد بدين عظمت است ، از زحمت چند روزه چه باك است .\r\nو بدان‌كه اقدام به قدر مقدور هر چه هم كم باشد مفيد است . مقايسه كن امور آخرتى را به امور دنيايى كه عقلا [ اگر 
  ] نتوانستند به مقصد عالى خود برسند ، از مقصد كوچك\r\n\r\n","description":"","footnote":"","page_name":" 311 ","page_number":327},
  {"content":"\r\n\r\nدست بر نمىدارند ؛ و اگر مطلوب كامل را نتوانستند تحصيل كنند ، از مطلوب ناقص صرف نظر نمىكنند ؛ تو نيز اگر به كمال آن نمىتوانى نائل شوى ، از اصل مقصد و از صرفِ حقيقت آن باز نمان و هر مقدارى ممكن است در تحصيل آن اقدام كن .\r\n\r\nفصل در نتيجهء استغفار\r\nاز امورى كه براى شخص تائب لازم است بدان اقدام كند پناه بردن به مقام غفّاريت حق تعالى و تحصيل حالت استغفار است . از حضرت حق - جلّ جلاله - و مقام غفّاريت آن ذات مقدس با زبان قال و حال و سرّ و علن در خلوات ، با عجز و ناله و تضرّع و زارى ، طلب كند كه بر او ستر كند ذنوب و تبعات آن را . البته مقام غفّاريت و ستّاريت ذات مقدس اقتضا مىكند ستر عيوب و غفران تبعات ذنوب را . چون كه صور ملكوتيهء اعمال به منزلهء وليدهء انسان ، بلكه بالاتر از آن ، است ، و حقيقت توبه و صيغهء استغفار به منزلهء لِعان است ؛ حق تعالى به واسطهء غفاريت و سترش آن وليده‌ها را با لعان مستغفر از او منقطع مىفرمايد . و هر يك از موجودات كه اطلاع بر حال انسان پيدا كردند ، چه از ملائكه و كُتّاب صحائف جرائم ، و چه از زمان و مكان و اعضا و جوارح خود او ، آنها را از آن گناه محجوب مىفرمايد ، و همه را انساء مىفرمايد ؛ چنانچه در حديث شريف اشاره به آن شده است كه مىفرمايد : «\r\nينسي ملكيه ما كتابا عليه من الذنوب »\r\n. و ممكن است وحى حضرت حق تعالى به اعضا و جوارح و بقاع ارض به كتمان معاصى ، كه در حديث شريف است ، همين انساء آنها باشد ؛ چنانچه ممكن است فرمان به عدم شهادت باشد . و شايد مراد رفع آثار معاصى از اعضا باشد كه به واسطهء آن شهادت تكوينى حاصل آيد ؛ چنانچه اگر توبه نكند ، هر يك از اعضايش ممكن است به لسان قال يا حال شهادت دهند بر كرده‌هاى او در هر حال . چنانچه مقام غفّاريت و ستّاريت حق اقتضا كرده است كه الآن كه در اين عالم هستيم ، اعضاى ما شهادتى بر اعمال ما ندهند ، و زمان و مكان كرده‌هاى ما را مستور دارند ، همين‌طور در عوالم ديگر ، اگر با توبهء\r\n\r\n","description":"","footnote":"","page_name":" 312 ","page_number":328},
  {"content":"\r\n\r\nصحيحه و استغفار خالص از دنيا برويم ، اعمال ما را مستور مىدارند ؛ يا آن‌كه از اعمال ما به كلى محجوب مىشوند . و شايد مقتضاى كرامت حق - جلّ جلاله - دومى باشد كه انسان تائب پيش احدى سرافكنده نباشد و خجلت‌زدگى نداشته باشد .\r\nوَاللَّه العالِمُ .\r\n\r\nفصل در تفسير توبهء نصوح\r\nبدان‌كه در تفسير توبهء « نصوح » اختلافاتى است ، كه ذكر آن مجملًا در اين مقام مناسب است .\r\nو ما در اين‌جا اكتفا مىنماييم به ترجمهء كلام محقق جليل ، شيخ بهايى - قدّس اللَّه نفسه - محدّث خبير ، مجلسى - رحمه‌اللَّه - نقل مىفرمايد كه شيخ بهايى فرموده است كه :\r\n« همانا ذكر كرده‌اند مفسرين در معنى توبهء « نصوح » وجوهى :\r\nيكى آن‌كه مراد توبه‌اى است كه نصيحت كند مردم را ؛ يعنى ، دعوت كند مردم را كه بياورند مثل آن را براى ظاهر شدن آثار جميلهء آن در صاحبش . يا آن‌كه نصيحت [ كند 
  ] صاحبش را تا از جاى بكند گناهان را ، و ديگر عود نكند به سوى آنها هيچ‌گاه .\r\nو ديگر آن‌كه « نصوح » توبه‌اى است كه خالص باشد براى خداوند ؛ چنانچه عسل خالص از شمع را عسل « نصوح » گويند . و خلوص آن است كه پشيمان شود از گناهان براى زشتى آنها ، يا براى آن‌كه خلاف رضاى خداى تعالى هستند ؛ نه براى ترس از آتش .\r\nجناب محقق طوسى در تجريد حكم فرموده است « 1 » به اين‌كه پشيمانى از گناهان براى ترس از آتش توبه نيست .\r\nو ديگر آن‌كه نصوح از « نصاحة » است ، و آن خياطت است . زيرا كه توبه مىدوزد از\r\n\r\n\r\n","description":"","footnote":"\r\n( 1 ) - تجريد الاعتقاد ، ص 306 ، التوبة ؛ كشف المراد ، ص 418 .\r\n","page_name":" 313 ","page_number":329},
  {"content":"\r\n\r\nدين آنچه را گناهان پاره كرده است . يا آن‌كه جمع مىكند ميانهء تائب و اولياى خدا و احبّاى او ، چنان‌كه خياطت جمع مىكند ما بين پارچه‌هاى لباس .\r\nو ديگر آن‌كه نصوح وصف از براى تائب است ، و اسناد آن به سوى توبه از قبيل اسناد مجازى است . يعنى توبهء نصوح توبه‌اى است كه نصيحت مىكنند صاحبان آن خود را به اين‌كه به جاى آورند آن را به كامل [ ترين 
  ] طورى كه سزاوار است توبه را بدان نحو آورند تا آن‌كه آثار گناهان را از قلوب پاك كند به كلى . و آن به اين است كه آب كنند نفوس را به حسرت‌ها و محو كنند ظلمات بدىها را به نور خوبىها » « 1 » .\r\n\r\nتكميل در بيان آن‌كه تمام موجودات را علم و حيات است\r\nبدان‌كه از براى توبه حقايق و لطايف و سرايرى است . و از براى هر يك از اهل سلوك الىاللَّه توبهء خاصى است كه مختص به مقام خودشان است . و چون از آن مقامات ما را حظ و نصيبى نيست ، اشتغال به آن به تفصيل چندان مناسب با اين اوراق نيست .\r\nپس ، بهتر آن است كه ختم كنيم مقام را به ذكر نكته [ اى 
  ] كه از حديث شريف مستفاد مىشود ، و مطابق ظاهر كتاب كريم الهى و احاديث كثيره در ابواب متفرقه است . و آن اين است كه هر يك از موجودات داراى علم و حيات و شعور است ؛ بلكه تمام موجودات داراى معرفت به مقام مقدّس حق - جلّ و علا - هستند ؛ چنانچه وحى به اعضا و جوارح و به بقاع ارض به كتمان و اطاعت آنها فرمان الهى را ، و تسبيح تمام موجودات ، كه در قرآن شريف نصّ بدان شده و احاديث شريفه مشحون به ذكر آن است « 2 » ، خود دليل بر علم و ادراك و حيات آنها ، بلكه دليل بر ربط خاص بين خالق و مخلوق است كه احدى از\r\n\r\n\r\n","description":"","footnote":"\r\n( 1 ) - الأربعون حديثاً ، شيخ بهايى ، ص 464 ، حديث 38 ؛ مرآة العقول ، ج 11 ، ص 295 ، حديث 1 .\r\n( 2 ) -  وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ  . ( الإسراء ( 17 ) : 44 ) ، در البرهان في تفسيرالقرآن ، ج 6 ، ص 97 ، ذيل اين آيه 8 روايت در تسبيح موجودات آمده است .\r\n","page_name":" 314 ","page_number":330},
  {"content":"\r\n\r\nآن مطلع نيست جز ذات مقدّس حق تعالى : « وَ مَنِ ارْتَضى مِنْ عِبادِهِ » « 1 » . و اين خود يكى از معارف است كه قرآن كريم و احاديث ائمهء معصومين گوشزد بنىالانسان فرمودند ، و موافق با برهان حكماى اشراق و ذوق اصحاب عرفان و مشاهدات ارباب سلوك و رياضت است .\r\nو در علوم عاليهء ماقبل‌الطبيعه به ثبوت پيوسته است كه وجودْ عين كمالات و اسماء و صفات است ؛ و در هر مرحله ظهور پيدا كند و در مرآتى تجلى نمايد ، با جميع شؤون و كمالات ، از حيات و علم و ساير امهات سبعه ، ظاهر گردد و متجلى شود ، و هر يك از مراحلِ تجلى حقيقت وجود و مراتب تنزلات نور جمال كامل معبود داراى ربط خاص به مقام « احديت » و معرفت كامنهء خفيه به مقام ربوبيت مىباشد ؛ چنانچه در آيهء شريفه فرمايد :  ما مِنْ دَابَّةٍ إِلَّا هُوَ آخِذٌ بِناصِيَتِها  « 2 » . گويند : « هو » اشاره به مقام غيب هويّت . و « اخذ ناصيه » همان ربط اصل غيبى سرّى وجودى است كه هيچ موجودى را راهى به معرفت آن نيست « 3 » .\r\n\r\n\r\n","description":"","footnote":"\r\n( 1 ) - اشاره است به آيهء مباركهء   عالِمُ الْغَيْبِ فَلا يُظْهِرُ عَلى غَيْبِهِ أَحَداً * إِلَّا مَنِ ارْتَضى مِنْ رَسُولٍ   . « اوداناى غيب است و بر عالم غيب او كسى آگاه نيست مگر آن كسى كه از رسولان برگزيده است » . ( الجنّ ( 72 ) : 26 - 27 )\r\n( 2 ) - « جنبنده‌اى نيست مگر آن‌كه زمام او به دست حق است » . ( هود ( 11 ) : 56 )\r\n( 3 ) - الحكمة المتعالية ، ج 2 ، ص 282 - 283 ، وج 6 ، ص 117 ، و ج 7 ، ص 150 - 154 .\r\n","page_name":" 315 ","page_number":331},
  {"content":"\r\n . \r\n","description":"","footnote":"","page_name":" 316 ","page_number":332},
  {"content":"\r\n\r\n\r\nحديث هجدهم ذكر خدا\r\n
  ] الحديث الثامن عشر : بالسَّنَدِ المُتَّصِلِ إلى فَخْرِ الطّائِفَةِ وَذُخْرِها ، مُحَمَّدِ بْنِ يَعْقُوبَ الكُلَيْني ، رضوان اللَّه عليه ، عَنْ مُحَمَّدِ بْنِ يَحْيَى ، عَنْ أَحْمَدَ بْنِ مُحَمَّدِ بْنِ عِيسَى ، عَنِ ابْنِ مَحْبُوبٍ ، عَنْ عَبْدِاللَّهِ بْنِ سِنَانٍ ، عَنْ أَبِي حَمْزَةَ الثُّمَالِيِّ ، عَنْ أَبِي جَعْفَرٍ - عليه السلام - قَالَ :\r\n« مكتوب في التوراة التي لم تغير أن موسى\r\n[ عليه السلام\r\n
  ] سأل ربه فقال : يا رب ، أ قريب أنت مني فأناجيك ، أم بعيد فأناديك ؟ فأوحى الله عز و جل إليه ؛ يا موسى ، أنا جليس من ذكرني .\r\nفقال موسى : فمن في سترك يوم لا ستر إلا سترك ؟ فقال : الذين يذكرونني فأذكرهم و يتحابون في فأحبهم ؛ فأولئك الذين إذا أردت أن أصيب أهل الأرض بسوء ، ذكرتهم فدفعت عنهم بهم » « 1 » .\r\nترجمه : « ابوحمزهء ثُمالى حديث كند از حضرت باقر - عليه السلام - كه فرمود :\r\nنوشته شده است در توراتى كه تغيير ننموده : همانا موسى سؤال كرد پروردگار خود را ، پس گفت : \" اى پروردگار من ، آيا نزديكى تو به من تا مناجات كنم تو را ، يا دورى تا صدا زنم تو را ؟ \" پس وحى كرد خداى عزّ وجلّ به سوى او : \" اى موسى ، من همنشين كسى هستم كه ياد كند مرا . \" پس [ سؤال 
  ] كرد موسى : \" كيست در پناه تو روزى كه پناهى نيست مگر پناه تو ؟ \" فرمود : \" آنها كه ياد مىكنند مرا ، پس من ياد مىكنم آنها را ؛ و با هم دوستى مىكنند در راه من ، پس دوست دارم آنها را . اينها آنان‌اند كه وقتى\r\n\r\n\r\n","description":"","footnote":"\r\n( 1 ) - الكافي ، ج 2 ، ص 496 ، « كتاب الدعاء » ، « باب ما يجب من ذكر اللَّه في كلّ مجلس » ، حديث 4 .\r\n","page_name":" 317 ","page_number":333},
  {"content":"\r\n\r\nبخواهم به اهل زمين بدى رسانم ، ياد آنها كنم ، پس رفع كنم آن را از آنان به واسطه آنها \" » .\r\nشرح : از اين حديث شريف معلوم مىشود كه تورات رايج بين يهود محرَّف است و تغييراتى يافته . و علم تورات صحيح پيش اهل بيت - عليهم السلام - بوده . و از مطالب تورات و انجيل رايج نيز معلوم مىشود كه كلام يك نفر بشر متعارف هم نيست ، بلكه با اوهام بعض اهل شهوت و هواى نفس منسجم گرديده .\r\nمحدّث محقّق ، مرحوم مجلسى - رحمه اللَّه - فرمايد : « گويا غرض حضرت موسى از اين سؤال اين بوده كه آداب دعا را سؤال كند ، با علمش به اين‌كه حق تعالى اقرب است به ما از حبل وريد به احاطهء علمى و قدرت و عليت . يعنى آيا دوست دارى مناجات كنم تو را چنان‌كه نزديك مناجات مىكند ؛ يا صدا زنم تو را چنان‌كه بعيد صدا مىزند . و به عبارت ديگر ، وقتى به سوى تو نظر مىكنم تو از هر نزديكى نزديكترى ؛ و وقتى به سوى خودم نظر مىكنم خود را در غايت دورى مىبينم . پس نمىدانم در دعا حال تو را ملاحظه كنم يا حال خود را . و احتمال مىرود اين سؤال از غير يا از قِبل غير باشد ، مثل سؤال رؤيت » « 1 » انتهى كلامه .\r\n\r\nدر احاطهء قيّومى حق تعالى\r\nمحتمل است كه جناب موسى حال عجز خود را از كيفيت دعا بيان مىكند . عرض مىكند : بار پروردگارا ، تو منزّهى از اتصاف به قرب و بعد تا چون قريبان يا بعيدان تو را بخوانم ؛ پس من متحيّرم در امر و هيچ‌گونه دعا را در خور پيشگاه جلال تو نمىدانم .\r\nتو خود به من اجازهء ورود به دعا و كيفيت آن را مرحمت فرما ؛ و تعليم فرما مرا آنچه مناسب مقام مقدّس تو است . پس جواب از مصدر جلال عزّت صادر شد كه من حضور قيّومى دارم در جميع نشآت ؛ همهء عوالم محضر من است ؛ من جليس آنانم كه يادم كنند و همنشين كسانى هستم كه متذكرم شوند . البته آن ذات مقدس متصف به قرب و بعد\r\n\r\n\r\n","description":"","footnote":"\r\n( 1 ) . مرآة العقول ، ج 12 ، ص 122 .\r\n","page_name":" 318 ","page_number":334},
  {"content":"\r\n\r\nنشود و احاطهء قيّومى و شمول وجودى دارد به جميع دايرهء وجود و سلسلهء تحقق . و اما آنچه در آيات شريفهء كتاب كريم الهى وارد است از توصيف حق تعالى به قرب ، مثل قوله تعالى :  وَ إِذا سَأَلَكَ عِبادِي عَنِّي فَإِنِّي قَرِيبٌ  « 1 » . و قوله عَزَّ مِنْ قائل :  نَحْنُ أَقْرَبُ إِلَيْهِ مِنْ حَبْلِ الْوَرِيدِ  « 2 » . و غير اينها ، مبنى بر يك نحو مجاز و استعاره است ؛ و الّا ساحت مقدّسش منزّه از قرب و بعد حسى و معنوى است ؛ چه كه اينها مستلزم يك نحو تحديد و تشبيه است كه حق تعالى منزّه از آن است . بلكه حضور قاطبهء موجودات در بارگاه قدس او حضور تعلقى است ؛ و احاطهء آن ذات مقدّس به ذرات كائنات و سلاسل موجودات احاطهء قيّومى است ؛ و آن از غير سنخ حضور حسى و معنوى و احاطهء ظاهرى و باطنى است .\r\nو از اين حديث شريف و بعضى احاديث ديگر « 3 » استفاده شود رجحان اسرار به ذكر و استحباب ذكر قلبى و سرّى ؛ چنانچه در آيهء شريفه نيز فرمايد :  وَ اذْكُرْ رَبَّكَ فِي نَفْسِكَ تَضَرُّعاً وَ خِيفَةً  « 4 » . و در حديث شريف وارد است كه ثواب اين ذكر را احدى نمىداند غير از خداى تعالى براى عظمت آن « 5 » . و در بعضى حالات و مقامات و طريان بعضى عناوين ، گاه شود كه رجحان در إعلان ذكر باشد . مثل ذكر پيش اهل غفلت براى تذكر آنها .\r\n\r\n\r\n","description":"","footnote":"\r\n( 1 ) - « چون بندگانم دربارهء من از تو پرسند ، پس من بديشان نزديكم » . ( البقرة ( 2 ) : 186 )\r\n( 2 ) - « ما از رگ گردن به او نزديك‌تريم » . ( ق ( 50 ) : 16 )\r\n( 3 ) - ر . ك : وسائل الشيعة ، ج 1 ، ص 77 ، « أبواب مقدّمة العبادات » ، باب 17 ، و ج 7 ، ص 63 ، « كتاب الصلاة » ، « أبواب الدعاء » ، باب 22 ، و ص 158 ، « أبواب الذكر » ، باب 6 ، و ص 163 ، باب 11 .\r\n( 4 ) - « پروردگار خويش را به حال زار و پنهانى در دل خود ياد كن » . ( الأعراف ( 7 ) : 205 )\r\n( 5 ) - عَلِيُّ بْنُ إِبْرَاهِيمَ ، عَنْ أَبِيه ، . . . عَنْ أَحَدِهِمَا عليه السلام قَالَ : « لَا يَكْتُبُ الْمَلَكُ إِلَّا مَا سَمِعَ وَقَالَ اللَّهُ عَزَّ وَجَلَّ : ( وَاذْكُرْ رَبَّكَ فِى نَفْسِكَ تَضَرُّعاً وَخِيفَةً ) فَلَا يَعْلَمُ ثَوَابَ ذَلِكَ الذِّكْرِ فِي نَفْسِ الرَّجُلِ غَيْرُ اللَّهِ عَزَّ وَجَلَّ لِعَظَمَتِهِ » . « على بن ابراهيم از پدرش . . . از يكى از دو امام عليه السلام نقل كرده كه فرمود : « فرشته جز آنچه مىشنود نمىنويسد . و خداى تعالى فرموده : « پروردگار خود را به حال زار و پنهانى در دل خود ياد كن » ، پس كسى بزرگى پاداش اين ذكر پنهانى را كه نزد خداوند است نمىداند » . ( الكافي ، ج 2 ، ص 502 ، « كتاب الدّعاء » ، « باب ذكر اللَّه عزّ و جلّ في السرّ » ، حديث 4 )\r\n","page_name":" 319 ","page_number":335},
  {"content":"\r\n\r\nچنانچه در حديث شريف كافى است كه ذاكر خداى عزّ وجلّ در بين غافلين مثل قتال كننده است در بين محاربين « 1 » .\r\nو از عُدَّة الداعى جناب ابن فهد « 2 » منقول است : قَالَ : «\r\nقال النبي صلى الله عليه و آله : من\r\nذكر الله في السوق مخلصا عند غفلة الناس و شغلهم بما فيه ، كتب الله له ألف حسنة و غفر الله له يوم القيامة مغفرة لم تخطر على قلب بشر » « 3 »\r\n. حديث كند كه : « فرمود پيغمبر صلّى اللَّه عليه و آله : \" كسى كه ذكر خدا كند در بازار از روى اخلاص نزد غفلت مردم و اشتغال آنها به آنچه در اوست ، بنويسد خداوند براى او هزار حسنه ، و بيامرزد او را در روز قيامت ، آمرزشى كه خطور نكرده است در قلب بشرى \" » .\r\nو همين‌طور مستحب است در اذان اعلامى و خطبه و غير آن اجهار به ذكر .\r\n\r\nفصل خصلت‌هاى ذكر خدا\r\n
  ] از اين حديث شريف استفاده شود كه ذكر خدا و دوستى نمودن با يكديگر در راه او داراى چند خصلت است :\r\nيكى از آنها - و آن اعظم از ديگران است - آن است كه ذكر كردن بنده ، خداوند را موجب شود ذكر كردن خداوند او را . چنانچه احاديث ديگرى نيز بدين مضمون وارد است « 4 » . و اين ذكر مقابل آن نسيانى است كه حق تعالى دربارهء ناسى از آيات مىفرمايد\r\n\r\n\r\n","description":"","footnote":"\r\n( 1 ) - عَلِيُّ بْنُ إِبْرَاهِيمَ . . . عَنْ أَبِي عَبْدِاللَّهِ عليه السلام قَالَ : قَالَ أَبُو عَبْدِاللَّهِ عليه السلام : « الذَّاكِرُ لِلَّهِ عَزَّ وَجَلَّ فِي الْغَافِلِينَ كَالْمُقَاتِلِ فِي الْمُحَارِبِينَ » . ( الكافي ، ج 2 ، ص 502 ، « كتاب الدعاء » ، « باب ذكر اللَّه عزّ وجلّ في الغافلين » ، حديث 1 )\r\n( 2 ) - احمد بن محمّد بن فهد اسدى حلّى ( 756 - 841 ) فقيه ، محدّث ، عابد و عارف كامل قرن نهم هجرى ، بزرگانى مانند محقّق كركى ، ابن ابى جمهور احسائى ، شيخ على طالبى از محضر او استفاده كرده‌اند ، از آثار اوست : عدّة الداعي ، آداب الداعي ، أسرار الصلاة ، التحرير ، المقتصر في شرح الإرشاد ، شرح ألفية الشهيد ، المهذّب البارع في شرح المختصر النافع .\r\n( 3 ) - عدّة الداعي ، ص 295 ( با كمى تفاوت ) ؛ وسائل الشيعة ( طبع حجرى ) ، ج 1 ، ص 448 ، « كتاب الصلاة » ، « أبواب الذكر » ، « باب استحباب الذكر في السوق » ، حديث 1 .\r\n( 4 ) - وسائل الشيعة ، ج 7 ، ص 159 ، « كتاب الصلاة » ، « أبواب الذكر » ، باب 7 .\r\n","page_name":" 320 ","page_number":336},
  {"content":"\r\n\r\nحَيْثُ قالَ :  كَذلِكَ أَتَتْكَ آياتُنا فَنَسِيتَها وَ كَذلِكَ الْيَوْمَ تُنْسى  « 1 » .\r\nچنان [ كه 
  ] نسيان آيات و كورى باطنى از رؤيت مظاهر جمال و جلال حق سبب عَماى در عالم ديگر شود ، تذكر آيات و اسماء و صفات و يادآورى حق و جمال و جلال او قوّت دهد بصيرت را و رفع حجب نمايد به قدر قوّت تذكر و نورانيت آن . چنانچه تذكر آيات حق و ملكه شدن آن ، بصيرت باطنى را به قدرى قوّت دهد كه جلوهء جمال حق را در آيات مشاهده نمايد ؛ و تذكر اسماء و صفات موجب شود كه حق را در تجليات اسمائيه و صفاتيه شهود كند ؛ و تذكر ذات بىحجاب آيات و اسماء و صفات رفع جميع حجب كند و يار بىپرده تجلى نمايد . و اين يكى از توجيهات و تأويلات فتوحات ثلاثه است كه قرّةالعين عرفا و اولياست : « فتح قريب » و « فتح مبين » و « فتح مطلق » كه فتح‌الفتوح است « 2 » .\r\nهمين‌طور كه تذكرات ثلاثه رفع حجب سه‌گانه را نمايد ، محبت با يكديگر در راه خدا سبب حبّ خدا شود . و اين حبّ نيز نتيجه‌اش رفع حجب مىباشد ، چنانچه عرفاى شامخين فرمايند . معلوم است اين محبوبيت نيز داراى مراتب است ؛ چنانچه حبّ فىاللَّه از حيث شوب و خلوص نيز داراى مراتب كثيره است . و خلوص تام آن است كه شوب به كثرات اسمائى و صفاتى هم نداشته باشد . و اين موجب حبّ تام است ؛ و محبوب مطلقْ محجوب از وصال نخواهد شد در شريعت عشق ، و بين او و محبوبش حجابى نخواهد ماند . و بدين بيان مىتوان ربط داد بين دو سؤال جناب موسى - عليه السلام - زيرا كه پس از آن‌كه آن حضرت شنيد كه حق تعالى فرمود : من جليس ذاكرم هستم ، وعدهء وصال و وصول به جمال ، كه در دل داشت از محبوب شنيد ، خواست ارباب وصال را استقصا كند تا به همهء شؤونْ قيام به وظيفه نمايد ، عرض كرد : «\r\nفمن في سترك يوم لا ستر إلاسترك ؟\r\n» كيان‌اند در پناه تو كه از تعلقات رسته و در قيد حجب نيستند و به\r\n\r\n\r\n","description":"","footnote":"\r\n( 1 ) - « همچنان‌كه آيات ما به سوى تو آمد و تو آنها را فراموش كردى ، پس همچنان امروز نيز تو فراموش خواهى شد » . ( طه ( 20 ) : 126 )\r\n( 2 ) - ر . ك : حديث بيست و يكم ، صفحهء 379 ؛ اصطلاحات الصوفية ، كاشانى ، ص 135 .\r\n","page_name":" 321 ","page_number":337},
  {"content":"\r\n\r\nوصال جمال جميل تو رسند ؟ فرمايد : دو طايفه : آنهايى كه متذكر من‌اند ابتدائاً . يا آن‌كه در راه من با يكديگر محبت ورزند ، كه آن نيز تذكر من است در مظهر جمال تام من ، يعنى انسان . اينها در پناه من و جليس من‌اند و من جليس آنانم .\r\nپس معلوم شد كه از براى اين دو طايفه يك خصلت بزرگ است ، و نتيجهء آن يك خصلتِ بزرگِ ديگر ؛ زيرا كه حق تعالى ياد آنها كند و آنها محبوب حق شوند . و نتيجهء آن آن است كه در ستر و پناه حق واقع شوند در روزى كه سترى نيست ، و جليس آنها حق باشد در خلوتگاه مطلق .\r\nو ديگر از خصلت‌ها آن است كه خداوند عزت به واسطهء كرامت آنها رفع عذاب از بندگان خود فرمايد ؛ يعنى ، تا آنها بين بندگان هستند به واسطهء آنها عذاب و بليّات فرو نفرستد .\r\n\r\nفصل در فرق بين منزل تفكر و تذكر است\r\nبدان‌كه تذكر از نتايج تفكر است ؛ و لهذا منزل تفكر را مقدّم دانسته‌اند از منزل تذكر .\r\nجناب خواجه عبداللَّه فرمايد : « التَّذَكُّر فَوْقَ التَّفَكُّرِ ؛ فَإنَّ التَّفَكّرَ طَلَبٌ ، وَالتَّذَكُّرَ وُجُودٌ » « 1 » .\r\n« تذكر فوق تفكر است ؛ زيرا كه اين طلب محبوب است و آن حصول مطلوب » . تا انسان در راه طلب و دنبال جستجوست ، از مطلوب محجوب است ؛ چنانچه به وصول به محبوب از تعب تحصيل فارغ آيد . و قوّت و كمال تذكر بسته به قوّت و كمال تفكر است .\r\nو آن تفكر كه نتيجه‌اش تذكر تام معبود است ، در ميزان ساير اعمال نيايد و با آنها در فضيلت طرف مقايسه نشود ؛ چنانچه در روايات شريفه از عبادت يك سال و شصت سال و هفتاد سال تفكر يك ساعت را بهتر شمرده‌اند « 2 » . معلوم است غايت و ثمرهء مهمهء عبادات حصول معارف و تذكر از معبود حق است ، و اين خاصيت از تفكر صحيح بهتر\r\n\r\n\r\n","description":"","footnote":"\r\n( 1 ) - منازل السائرين ، ص 43 ، باب التذكر ؛ شرح منازل السائرين ، كاشانى ، ص 69 .\r\n( 2 ) - ر . ك : حديث 12 ، ص 213 - 214 .\r\n","page_name":" 322 ","page_number":338},
  {"content":"\r\n\r\nحاصل مىشود . شايد تفكر يك ساعت ابوابى از معارف به روى سالك بگشايد كه عبادت هفتاد سال نگشايد يا انسان را چنان متذكر محبوب نمايد كه از مشقت‌ها و زحمت‌هاى چندين ساله اين مطلوب حاصل نشود .\r\nو بدان اى عزيز كه تذكر از محبوب و به ياد معبود به سر بردن نتيجه‌هاى بسيارى براى عموم طبقات دارد : اما براى كمّل و اوليا و عرفا ، كه خود آن ، غايت آمال آنهاست و در سايهء آن به وصال جمال محبوب خود رسند . هَنيئاً لَهُمْ . و اما براى عامه و متوسطين بهترين مُصلحات اخلاقى و اعمالى و ظاهرى و باطنى است .\r\nانسان اگر در جميع احوال و پيشامدها به ياد حق تعالى باشد و خود را در پيشگاه آن ذات مقدس حاضر ببيند ، البته از امورى كه خلاف رضاى اوست خوددارى كند و نفس را از سركشى جلوگيرى كند .\r\nاين همه مصيبات و گرفتارى به دست نفس امّاره و شيطان رجيم از غفلت از ياد حق و عذاب و عقاب اوست .\r\nغفلت از حق كدورت قلب را زياد كند و نفس و شيطان را بر انسان چيره كند و مفاسد را روز افزون كند ؛ و تذكر و يادآورى از حق دل را صفا دهد و قلب را صيقلى نمايد و جلوه گاه محبوب كند ، و روح را تصفيه نمايد و خالص كند و از قيد اسارت نفس انسان را براند ؛ و حبّ دنيا [ را كه 
  ] منشأ خطيئات و سرچشمهء سيّئات است از دل بيرون كند ؛ و همّ را همّ واحد كند و دل را براى ورود صاحب منزلْ پاك و پاكيزه نمايد .\r\nپس اى عزيز ، در راه ذكر و ياد محبوب تحمل مشاقّ هر چه بكنى كم كردى . دل را عادت بده به ياد محبوب ، بلكه به خواست خدا صورت قلبْ صورت ذكر حق شود ، و كلمهء طيبهء لا إله إلّااللَّه صورت اخيره و كمال اقصاى نفس گردد ؛ كه از اين زادى بهتر براى سلوك الى اللَّه و مُصلحى نيكوتر براى معايب نفس و راهبرى خوبتر در معارف الهيه يافت نشود . پس اگر طالب كمالات صوريه و معنويه هستى و سالك طريق آخرت و مسافر و مهاجر الى اللَّه هستى ، قلب را عادت بده به تذكر محبوب و دل را عجين كن با ياد حق تبارك و تعالى .\r\n\r\n","description":"","footnote":"","page_name":" 323 ","page_number":339},
  {"content":"\r\n\r\n\r\nفصل در بيان آن‌كه ذكر تام آن است كه حكمش به تمام مملكت سرايت كند\r\nگرچه ذكر حق و تذكر از آن ذات مقدس از صفات قلب است و اگر قلب متذكر شد تمام فوايدى كه براى ذكر است بر آن مترتب مىشود ، ولى بهتر آن است كه ذكر قلبى متعقّب به ذكر لسانى نيز گردد .\r\nاكمل و افضل تمام مراتب ذكر آن است كه در نشئات مراتب انسانيه سارى باشد و حكمش به ظاهر و باطن و سرّ و علن جارى شود ؛ پس ، در سرّ وجودْ حق - جلّ و علا - مشهود باشد و صورت باطنيهء قلب و روح صورت تذكر محبوب باشد ، و اعمال قلبيه و قالبيه تذكرى باشد ، و اقاليم سبعهء ظاهريه و ممالك باطنيه مفتوح به ذكر حق و مسخر به تذكر جميل مطلق باشند . بلكه اگر حقيقت ذكرْ صورت باطنى قلب شد و فتح مملكت قلب به دست آن گرديد ، حكمش در ساير ممالك و اقاليم سرايت مىكند : حركات و سكنات چشم و زبان و دست و پا و اعمال ساير قوا و اعضا با ذكر حق انجام گيرند و بر خلاف وظايف انجام امرى ندهند ؛ پس حركات و سكنات آنها مفتوح و مختوم به ذكر حق شود ؛ و  بِسْمِ اللَّهِ مَجْراها وَ مُرْساها  « 1 » در تمام ممالك نفوذ كند ، و در نتيجه متحقق به حقيقت اسماء و صفات شود ، بلكه صورت اسم اللَّه اعظم و مظهر آن گردد . و اين غاية القصواى كمال انسانى و منتهى الآمال اهل‌اللَّه است . و به هر مرتبه كه از اين مقام نقصان حاصل شود و نفوذ ذكر كم شود ، كمال انسانى به همان اندازه ناقص گردد ؛ و نقصان ظاهر و باطن هر يك به ديگرى سرايت كند ؛ زيرا كه نشئات وجود انسانى با هم مرتبط و از هم متأثرند . و از اين‌جا معلوم مىشود كه ذكر نطقى و زبانى ، كه از تمام مراتب ذكر نازل‌تر است ، نيز مفيد فايده است ؛ زيرا كه اوّلًا : زبان در اين ذكر به وظيفهء خود قيام كرده ، گرچه قالب بيروحى باشد . و ثانياً : اين‌كه ممكن است اين تذكر پس از مداومت و قيام به شرايط آن ، اسباب باز شدن زبان قلب نيز شود .\r\n\r\n\r\n","description":"","footnote":"\r\n( 1 ) - « ( و گفت : سوار شويد در آن كشتى ) به‌نام خدا در وقت راندنش و هنگام توقفش » . ( هود ( 11 ) : 41 )\r\n","page_name":" 324 ","page_number":340},
  {"content":"\r\n\r\nشيخ عارف كامل ما ، جناب شاه آبادى - روحى فداه - مىفرمودند : شخص ذاكر بايد در ذكر مثل كسى باشد كه به طفل كوچك كه زبان باز نكرده مىخواهد تعليم كلمه را كند : تكرار مىكند تا اين‌كه او به زبان مىآيد و كلمه را ادا مىكند . پس از آن‌كه او اداى كلمه را كرد ، معلم از طفل تبعيت مىكند ؛ و خستگى آن تكرار بر طرف مىشود و گويى از طفل به او مددى مىرسد . همين‌طور كسى كه ذكر مىگويد بايد به قلب خود ، كه زبان ذكر باز نكرده ، تعليم ذكر كند . و نكتهء تكرار اذكار آن است كه زبان قلب گشوده شود . و علامت گشوده شدن زبان قلب آن است كه زبان از قلب تبعيت كند و زحمت و تعب تكرار مرتفع شود . اوّل زبانْ ذاكر بود و قلب به تعليم و مدد آن ذاكر شد ، و پس از گشوده شدن زبان قلب ، زبان از آن تبعيّت كرده به مدد آن يا مدد غيبى متذكر مىشود .\r\nو ببايد دانست كه اعمال ظاهريهء صوريه لايق مقام غيب و حشر در ملكوت نشوند ، مگر آن‌كه از باطن روحانيت و لبابِ قلب به آن مددى رسد و او را حيات ملكوتى بخشد .\r\nو آن نفخهء روحى ، كه خلوص نيت و نيت خالصْ صورت اوست ، به منزلهء روح و باطن است كه به تبع آن جسد نيز محشور در ملكوت شود و لايق قبول درگاه گردد . و لهذا در روايات شريفه وارد است كه قبولى اعمال به قدر اقبال قلب است « 1 » . با همه وصف ، ذكر لسانى نيز محبوب و مطلوب است و انسان را بالاخره به حقيقت مىرساند ؛ لهذا در اخبار و آثار از ذكر لسانى مدح عظيم شده ، و كمتر بابى مثل باب « ذكر » كثير الحديث است « 2 » . و در آيات شريفهء كتاب كريم نيز بسيار از آن مدح شده « 3 » ؛ گرچه غالب آنها منزَّل بر ذكر قلبى يا ذكر با روح است ؛ ولى تذكر حق در هر مرتبه محبوب است .\r\nو ما در اين مقام ختم كلام مىكنيم به ذكر چند حديث شريف براى تيمن و تبرك .\r\n\r\n\r\n","description":"","footnote":"\r\n( 1 ) - ر . ك : بحار الأنوار ، ج 81 ، ص 226 - 267 ، باب 16 ، احاديث 18 ، 21 ، 26 ، 31 ، 48 و 66 ؛ آداب الصلاة ، امام خمينى قدس سره ، ص 48 ؛ سرّ الصلاة ، امام خمينى قدس سره ، ص 31 .\r\n( 2 ) - ر . ك : وسائل الشيعة ، ج 7 ، ص 149 ، « كتاب الصلاة » ، « أبواب الذكر » ؛ بحار الأنوار ، ج 83 ، ص 240 ، « باب‌الأدعية و الأذكار عند الصباح و المساء » ، و ج 90 ، ص 150 ، « أبواب الأذكار وفضلها » .\r\n( 3 ) - الرعد ( 13 ) : 28 ؛ العنكبوت ( 29 ) : 45 ؛ الحديد ( 57 ) : 16 ؛ الأحزاب ( 33 ) : 41 و . . . .\r\n","page_name":" 325 ","page_number":341},
  {"content":"\r\n\r\n\r\nفصل در ذكر بعض احاديث در فضيلت ذكر خدا\r\nكافى بِسَنَدٍ صَحيحِ عَنِ الْفُضَيْلِ بْنِ يَسَارٍ قَالَ : قَالَ أَبُو عَبْدِاللَّهِ عليه السَّلام : «\r\nما من مجلس يجتمع فيه أبرار و فجار فيقومون على غير ذكر الله عز و جل إلا كان حسرة عليهم يوم القيامة » « 1 »\r\n. « هيچ مجلسى نيست كه مجتمع شوند در آن نيكان و بدانى ، پس برخيزند بىذكر خدا ، مگر آن‌كه حسرت شود براى آنها در روز قيامت » . معلوم است انسان پس از آن‌كه بر او منكشف شد در قيامت نتايج بزرگ ذكر خدا ، و خود را از آن محروم ديد و فهميد كه چه نعمت‌ها و بهجت‌ها از دستش رفته و ديگر قابل جبران نيست ، حسرت و ندامت بر او روآور گردد . پس انسان بايد تا فرصت دارد ، غنيمت شمارد و مجالس و محافل خود را از ذكر خدا [ خالى 
  ] نگذارد .\r\nكافى بِسَنَدٍ مُوَثَّقٍ عَنْ أَبى جَعْفَرٍ عليه السَّلام : «\r\nمن أراد أن يكتال بالمكيال الأوفى فليقل ، إذا أراد أن يقوم من مجلسه :\r\n   سُبْحانَ رَبِّكَ رَبِّ الْعِزَّةِ عَمَّا يَصِفُونَ * وَ سَلامٌ عَلَى الْمُرْسَلِينَ * وَ الْحَمْدُ لِلَّهِ رَبِّ الْعالَمِينَ »    « 2 » .\r\n« هر كس بخواهد كشيده شود به كيل تمام ( يعنى ثواب او از خداى تعالى كامل باشد و نقصى نداشته باشد ) وقتى كه خواست از مجلس برخيزد ، بخواند اين آيات شريفه را . . . » .\r\nو از جناب صادق - عليه السلام - منقول است كه حضرت امير المؤمنين - عليه السلام - فرمودند : « هر كس بخواهد كيلش تمام باشد از ثواب در روز قيامت ، اين آيات شريفه را در تعقيب هر نماز بخواند » « 3 » .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 496 ، « كتاب الدعاء » ، « باب ما يجب من ذكر اللَّه في كلّ مجلس » ، حديث 1 .\r\n( 2 ) - الكافي ، ج 2 ، ص 496 ، « كتاب الدعاء » ، « باب ما يجب من ذكر اللَّه في كلّ مجلس » ، حديث 3 .\r\n( 3 ) - عن أبي عبداللَّه عليه السلام قال : « قَالَ أَمِيرُالْمُؤمِنِينَ عليه السلام : مَنْ أَرَادَ أَنْ يَكْتَالَ لَهُ بِالْمِكْيَالِ الأَوْفَى ، فَلْيَقُل فِي دُبُر كُلّ صَلاةِ : ( سُبْحانَ رَبِّكَ رَبِّ الْعِزَّةِ عَمّا يَصِفُونَ * وَسَلامٌ عَلَى الْمُرْسَلِينَ * وَالْحَمْدُ للَّهِ رَبِّ الْعالَمِينَ ) » . ( قرب الإسناد ، ص 33 ، حديث 107 ؛ مرآة العقول ، ج 12 ، ص 121 )\r\n","page_name":" 326 ","page_number":342},
  {"content":"\r\n\r\nو از حضرت صادق - عليه السلام - مرسلًا منقول است كه قرائت اين آيات در وقت قيام از مجلس كفّارهء گناهان است « 1 » .\r\nكافى بِإسْنادِه عَنِ ابْنِ فَضَّالٍ رَفَعَهُ قَالَ : «\r\nقال الله عز و جل لعيسى ، عليه السلام : يا عيسى ، اذكرني في نفسك ، أذكرك في نفسي ، واذكرني في ملئك أذكرك في ملا خير من ملا الآدميين ، يا عيسى ، ألن لي قلبك و أكثر ذكري في الخلوات ، و اعلم أن سروري أن تبصبص إلي ؛ وكن في ذلك حيا و لا تكن ميتا » « 2 » .\r\nمىگويد : « خداى عزّ وجلّ به عيسى فرمود : \" اى عيسى ، ياد كن مرا پيش خود تا ياد كنم تو را در نزد خودم ؛ و ياد كن مرا در جمعيت تا ياد كنم تو را در جمعيتى بهتر از جمعيت آدمزادگان . اى عيسى ، نرم كن از براى من دل خود را ، و بسيار ياد من كن در خلوت‌ها ؛ و بدان‌كه خشنودى من آن است كه تَبَصبُص كنى به سوى من . ( تَبَصبُص حركت دم سگ است از خوف يا طمع . و اين كنايه از شدت التماس و مسكنت است ) و زنده باش در اين ذكر نه مرده \" » . مقصود از « زندگى » در ذكر ، توجه و حضور قلب است .\r\nكافى بِإسْنادِه عَنْ أَبِي عَبْدِاللَّهِ - عليه السَّلام - قَالَ : «\r\nإن الله عز و جل يقول : من شغل بذكري عن مسألتي ، أعطيته أفضل ما أعطي من سألني » « 3 »\r\n. حضرت صادق - عليه السلام - فرمايد : « خداى عزّ وجلّ مىفرمايد : \" كسى كه باز بماند به واسطهء ذكر من از سؤال من ، عطا مىكنم او را افضل چيزى كه عطا مىكنم كسى را كه سؤال كرده مرا \" » .\r\nعَنْ أَحْمَدَ بْنِ فَهْدٍ فِي عُدَّةِ الدَّاعِي ، عَنْ رَسُولِ اللَّهِ - صلّى اللَّه عليه وآله - قَالَ :\r\n« . . . . اعلموا أن خير أعمالكم [ عند مليككم 
  ] وأزكاها و أرفعها في درجاتكم و خير ما طلعت عليه الشمس ذكر الله سبحانه و تعالى ؛ فإنه أخبر عن نفسه فقال : أنا جليس من ذكرني » « 4 » .\r\n\r\n\r\n","description":"","footnote":"\r\n( 1 ) - من لا يحضره الفقيه ، ج 3 ، ص 238 ، حديث 63 ؛ وسائل الشيعة ، ج 22 ، ص 405 ، « كتاب الإيلاء و الكفّارات » ، « أبواب الكفّارات » ، باب 37 ، حديث 1 .\r\n( 2 ) - الكافي ، ج 2 ، ص 502 ، « كتاب الدعاء » ، « باب ذكر اللَّه في السرّ » ، حديث 3 .\r\n( 3 ) - الكافي ، ج 2 ، ص 501 ، « كتاب الدعاء » ، « باب الاشتغال بذكر اللَّه » ، حديث 1 .\r\n( 4 ) - عدّة الداعي ، ص 291 ، الباب الخامس ، حديث 17 .\r\n","page_name":" 327 ","page_number":343},
  {"content":"\r\n\r\n« فرمود حضرت رسول صلّى اللَّه عليه و آله : \" بدانيد بهترين اعمال شما پيش خداوند و پاكيزه‌ترين آنها و رفيع‌ترين آنها در درجات شما و بهتر چيزى كه طلوع كرده آفتاب بر او ، ذكر خداوند سبحان است ؛ زيرا كه خبر داده خداى تعالى از خودش ، پس فرمود :\r\nمن همنشين كسى هستم كه ياد كند مرا \" » .\r\nاخبار فضيلت ذكر و كيفيت آن و آداب و شرايط آن به قدرى زياد است كه در حوصلهء احصاى اين اوراق درنيايد « 1 » . وَالْحَمْدُ للَّهِ أَوَّلًا وَآخِراً وَظاهِراً وَباطِناً .\r\n\r\n\r\n","description":"","footnote":"\r\n( 1 ) - ر . ك : وسائل الشيعة ، ج 7 ، ص 149 ، « كتاب الصلاة » ، « أبواب الذكر » ؛ بحار الأنوار ، ج 83 ، ص 240 ، « باب الأدعية و الأذكار عند الصباح و المساء » ؛ و ج 90 ، ص 150 ، « أبواب الأذكار » .\r\n","page_name":" 328 ","page_number":344},
  {"content":"\r\n\r\n\r\nحديث نوزدهم غيبت\r\n
  ] الحديث التاسع عشر : بِسَنَدِيَ المُتَّصِلِ إلى ثِقَةِ الإِسْلامِ وَالمُسْلِمينَ ، مُحَمَّدِ بْنِ يَعْقُوبَ الكُلَيْني ، رضوان اللَّه تعالى عليه ، عَنْ عَلِي بْنِ إِبْرَاهِيمَ ، عَنْ أَبِيهِ ، عَنِ النَّوْفَلِيِّ ، عَنِ السَّكُونِيِّ ، عَنْ أَبِي عَبْدِاللَّهِ - عليه‌السَّلام ، قَالَ :\r\n« قال رسول الله صلى الله عليه و آله : الغيبة أسرع في دين الرجل المسلم من الأكلة في جوفه » .\r\nقَالَ :\r\n« وقال رسول الله صلى الله عليه و آله : الجلوس في المسجد انتظار الصلاة عبادة ما لم يحدث . قيل : يا رسول الله و ما يحدث . قال : الاغتياب » « 1 » .\r\nترجمه : « سكونى گويد : فرمود حضرت صادق - عليه السلام - فرمود : رسول خدا صلّى اللَّه عليه و آله : \" غيبت سريع‌تر است در دين مرد مسلمان از مرض « اكله » در جوفش . \" گفت : و فرمود رسول خدا صلّى اللَّه عليه و آله : \" نشستن در مسجد براى انتظار نماز عبادت است مادامى كه احداث نكند . \" گفته شد : \" اى رسول خدا ، چه چيز را احداث نكند ؟ \" فرمود : \" غيبت را \" » .\r\nشرح : « غيبت » مصدر « غاب » ، و هم [ اسم 
  ] مصدر « اغتياب » است ؛ چنانچه در لغت است . قال الجوهرى : « اغْتابَهُ اغْتِياباً ، إذا وَقَعَ فيهِ ، وَالاسْمُ الْغَيبَةِ ، وَهُوَ أنْ يَتَكَلّمَ خَلْفَ إنْسانٍ مَسْتُورٍ بمَا يَغُمُّهُ لَوْ سَمِعَهُ ، فَإنْ كانَ صِدْقاً سُمِّىَ غَيْبَةٌ ؛ و إنْ كانَ كِذْباً\r\n\r\n\r\n","description":"","footnote":"\r\n( 1 ) - الكافي ، ج 2 ، ص 356 ، « كتاب الإيمان و الكفر » ، « باب الغيبة و البهت » ، حديث 1 .\r\n","page_name":" 329 ","page_number":345},
  {"content":"\r\n\r\nسُمِّىَ بُهْتاناً » « 1 » انتهى .\r\nمحقق محدّث ، مجلسى - عليه الرحمة - فرمايد : « اين معنى لغوى است » « 2 » . انتهى .\r\nولى ظاهر چنين نمايد كه صاحب صحاح معنى اصطلاحى را بيان كرده نه معنى لغوى را ؛ زيرا كه معنى لغوى « غاب » و « اغتاب » ، و ساير تصاريف آن ، اين نيست ، بلكه معناى اعمّى از آن است . و لغويّين گاه معنى اصطلاحى يا شرعى را در كتب خود مىنگارند .\r\nو از صاحب قاموس منقول است كه « غاب » را به معنى « عاب » گرفته « 3 » . و عن المصباح المنير : « اغْتابَهُ إذا ذَكَرَهُ بِما يَكْرَهُهُ مِنَ الْعُيُوبِ ، وَهُوَ حَقٌّ » « 4 » .\r\nبه گمان نويسنده هيچ‌يك از مذكورات متن معنى لغوى نباشد ؛ بلكه در هر يك قيودى است كه با معنى اصطلاحى اختلاط پيدا كرده . در هر صورت بحث در اطراف معنى لغوى چندان فايده ندارد ؛ عمده به دست آوردن موضوع شرعى است كه متعلق تكليف شده . و على الظاهر در اين مورد اين موضوع قيود شرعيه دارد كه خارج از فهم عرفى و معنى لغوى است . و پس از اين در اطراف موضوع بيانى پيش مىآيد .\r\n« وَالأكْلَةُ » ، كَفَرْحَةِ ، داءٌ فِي الْعُضْوِ يأْتَكِلُ مِنْهُ . كَما فِي الْقامُوس وَغَيْرهِ . وَقَدْ يُقْرَءُ بِمَدِّ الْهَمْزَةِ عَلى وَزْنِ فاعِلَة ؛ أَي الْعِلَّةُ الَّتي تَأْكُلُ اللَّحْمَ . وَالأوَّلُ أَوْفَقُ بِاللّغَةِ . كَذا قالَ الْمَجْلِسىَّ « 5 » .\r\n« مجلسى فرموده : اكلة بر وزن فَرْحَة ، دردى است در عضو كه از آن مىخورد .\r\nچنانچه در قاموس و غير آن مذكور است . و گاهى بر وزن « فاعلة » خوانده شده ؛ يعنى\r\n\r\n\r\n","description":"","footnote":"\r\n( 1 ) - « اغتابه ، اغتياباً . چون در غيبت افتد و در غياب كسى بدى وى گويد كه نام آن « غيبت » است . و غيبت آن است كه در غياب كسى سخنى گويد كه اگر آن كس بشنود رنجيده گردد . چون آن سخن راست باشد ، آن را غيبت گويند ؛ و چون دروغ باشد آن را بهتان نامند » . ( الصحاح ، ج 1 ، ص 196 )\r\n( 2 ) - مرآة العقول ، ج 10 ، ص 406 .\r\n( 3 ) - القاموس المحيط ، ج 1 ، ص 116 ، مادّهء « الغيب » .\r\n( 4 ) - « صاحب مصباح المنير گويد : گويند : « غيبت كرد او را » وقتى كه او را به صفات ناپسند كه او آنها را ناخوش دارد ياد كند و سخن گوينده راست باشد » . ( المصباح المنير ، ص 458 ( با كمى تفاوت ) ؛ المكاسب ، ضمن تراث الشيخ الأعظم ، ج 1 ، ص 321 ، با كمى تفاوت )\r\n( 5 ) - مرآة العقول ، ج 10 ، ص 406 .\r\n","page_name":" 330 ","page_number":346},
  {"content":"\r\n\r\nدردى كه گوشت را مىخورد . و اوّلى مناسب‌تر با لغت است » .\r\nدر هر حال ، مقصود آن است كه همان‌طور كه اين مرض وقتى پيدا شد در عضو ، خصوصاً اعضاى لطيفه مثل باطن . آن را به زودى مىخورد و فانى مىكند ، غيبتْ دين انسان را از آن سريع‌تر مىخورد و فاسد و فانى مىكند .\r\nو\r\n« ما لم يحدث »\r\nاز باب افعال است . و ضمير مستتر در آن راجع به « جالس » مستفاد از « جلوس » مذكور است . و « اغتياب » منصوب است ، و مفعول فعل مقدَّر مفهوم از كلام سائل است . و در بعضى نسخ به جاى « ما يُحدِث » « ما الحدث » است ؛ بنابراين ، « اغتياب » مرفوع است بنابر خبريّت .\r\n\r\nفصل در تعريف غيبت است\r\nبدان‌كه فقها - رضوان اللَّه عليهم اجمعين - از براى « غيبت » تعريف‌هاى بسيارى كردند كه بيان آنها و مناقشه در طرد و عكس هر يك خارج از وظيفهء اين اوراق است مگر به‌طور اجمال « 1 » .\r\nشيخ محقق سعيد شهيد در كشف الريبة مىفرمايد : از براى آن دو تعريف است : اوّل :\r\nو آن مشهور بين فقهاست - : « هُوَ ذِكْرُ الإِنْسانِ حالَ غَيْبَتِهِ بِما يَكْرَهُ نِسْبَتَهُ إلَيْهِ ، مِمّا يُعَدُّ نُقْصاناً فِي العُرْفِ بِقَصْدِ الانْتقاصِ وَالذَّمِّ » . وَالثاني : « التَّنْبيهُ عَلى مَا يَكْرَهُ نِسْبَتَهُ إلَيْهِ . . . » « 2 » إلى آخره .\r\nحاصل معنى آن است كه « غيبتْ عبارت است از ذكر كردن انسان را در حال غايب بودنش به چيزى كه خوش آيند نيست نسبت دادن آن را به سوى او ، از چيزهايى كه پيش عرف مردم نقصان است ، به قصد انتقاص و مذمت او » .\r\nو حاصل معنى دوم آن است كه « آن عبارت است از آگاهى دادن بر چيزى كه چنين باشد » .\r\n\r\n\r\n","description":"","footnote":"\r\n( 1 ) - ر . ك : المكاسب المحرّمة ، امام خمينى قدس سره ، ج 1 ، ص 426 ، تعريف الغيبة .\r\n( 2 ) . المصنّفات الأربعة ، كشف الريبة ، ص 29 .\r\n","page_name":" 331 ","page_number":347},
  {"content":"\r\n\r\nو تعريف دوم اعم است از اوّل در صورتى كه « ذكر » به معنى قول باشد ؛ چنانچه متفاهم عرفى است ؛ زيرا كه « تنبيه » اعم است از قول و كتابت و حكايت ، و غير آن از ساير طرق تفهيم . و اگر « ذكر » اعم از قول باشد ، چنانچه مطابق لغت است ، مرجع هر دو تعريف به يك امر برگردد ، و مفاد اخبار نيز دلالت بر اين دو تعريف دارد . مثل ما في مَجالس الشيخ فى حديث أَبِي اْلأسْوَدِ ، في وَصِيَّةِ النَبيّ - صلّى اللَّه عليه وآله - لأبي ذَرٍّ - رضوان اللَّه عَليهِ - وَفيهِ : قُلْتُ : يَا رَسُولَ اللَّهِ ، مَا الْغِيبَةُ ؟ قَالَ :\r\n« ذكرك أخاك بما يكره »\r\n. قُلْتُ : يَا رَسُولَ اللَّهِ ، فَإِنْ كَانَ فِيهِ الَّذِي يُذْكَرُ بِهِ ؟ قَالَ : «\r\nإعلم أنك إذا ذكرته بما هو فيه ، فقد اغتبته ؛ و إذا ذكرته بما ليس فيه ، فقد بهته » « 1 » .\r\nحضرت ابىذر گويد : « گفتم : اى رسول خدا ، چيست غيبت ؟ فرمود : \" ذكر تو است برادر خود را به چيزى كه مكروه است . \" گفتم : \" يا رسول اللَّه ، اگر باشد در او آنچه ذكر شده ، غيبت است ؟ \" فرمود : \" اگر باشد غيبت است ؛ و اگر نباشد تهمت است \" » .\r\nو در نبوى مشهور وارد است :\r\n« هل تدرون ما الغيبة ؟ »\r\nفقالُوا : اللَّه وَرَسُولُهُ أَعْلَمُ . قالَ :\r\n« ذكرك أخاك بما يكره . . . » « 2 »\r\nإلى آخره . و اين برگشت كند به معنى اوّل ، بنابر متفاهمِ عرفىِ معنى « ذكر » ؛ يا معنى دوم ، بنابر اعميّت « ذكر » از قول . و غايب بودن برادر را نفرمود ، زيرا كه از مفهوم غيبت معلوم بوده و محتاج به ذكر نبوده . و برادر نيز معلوم است كه برادر ايمانى است نه نسبى .\r\nو ما يَكرَه عبارت است از چيزهايى كه نقصان عرفى است .\r\nو « قصد انتقاص و مذمت » گرچه در حديث شريف ابىذر ، و نبوى مشهور ، مذكور نيست ، و ليكن از فحواى كلام متفاهم مىشود ؛ بلكه صدر روايت ابىذر دلالت بر آن [ دارد 
  ] و مستغنى از ذكر بوده ؛ زيرا كه در صدر روايت است : «\r\nالغيبة أشد من الزنا »\r\n. قُلْتُ : وَلِمَ ذَاكَ يَا رَسُولَ اللَّهِ [ صلّى اللَّه عليه وآله 
  ] ؟ قَالَ :\r\n« لأن الرجل يزني فيتوب إلى الله\r\n\r\n\r\n","description":"","footnote":"\r\n( 1 ) - الأمالي ، طوسى ، ص 537 ، مجلس 19 ( با كمى تفاوت ) ؛ وسائل‌الشيعة ، ج 12 ، ص 280 ، « كتاب الحجّ » ، « أبواب أحكام العشرة » ، باب 152 ، حديث 9 .\r\n( 2 ) - « \" آيا مىدانيد غيبت چيست ؟ \" گفتند : \" خدا و رسولش بهتر مىدانند . \" گفت : \" ياد كردن تو است برادر خودرا به چيزى كه خوش ندارد \" » . ( المصنّفات الأربعة ، كشف الريبة ، ص 29 ؛ مرآة العقول ، ج 10 ، ص 408 )\r\n","page_name":" 332 ","page_number":348},
  {"content":"\r\n\r\nفيتوب الله عليه ، والغيبة لا تغفر حتى يغفرها صاحبها . . .\r\n» ثُمَّ قالَ : «\r\nوأكل لحمه من معاصي الله » « 1 »\r\n. از اين دو جمله معلوم شود كه با قصد انتقاص مقصود است ؛ والّا اگر تلطفاً و ترحماً ذكرى از غير شود ، معصيت او نيست تا محتاج به آمرزش شود ، و اكل لحم او نيست .\r\nو اعميّت غيبت از ذكر قولى نيز معلوم شود از روايت عايشه ، قالَتْ : دَخَلَتْ عَلَيْنا امْرأةٌ ؛ فَلَمّا وَلَّتْ ، أوْمَأتُ بِيَدي أنّها قَصيرَةٌ فَقَالَ صلّى اللَّه عليه و آله :\r\n« اغتبتها » « 2 »\r\n. عايشه گويد : « يك زنى پيش ما آمد ؛ چون رو برگرداند ، به دستم اشاره [ كردم 
  ] كه كوتاه قامت است . رسول اللَّه - صلّى اللَّه عليه و آله - فرمود كه غيبت او را كردى » .\r\nبلكه عرف از نفسِ اخبار غيبتْ خصوصيّت تلفظ را نمىفهمد ، بلكه آن را از جهت افهام نوعى مورد حرمت مىداند ؛ يعنى ، اختصاص تلفظ به « ذكر » از باب اين است كه غالباً غيبت با تلفظ واقع مىشود ؛ نه از جهت خصوصيت آن است .\r\nباقى ماند يك مطلب : و آن اين است كه از اطلاق بسيارى از اخبار معلوم مىشود كه كشف سرّ مؤمنين حرام است « 3 » ؛ يعنى ، عيوبى كه از مؤمنين مستور و مخفى است ، چه خَلقى يا خُلقى يا عملى باشد ، حرام است اظهار آن را و افشاى آن را ؛ چه شخص متصفْ راضى به آن باشد يا نه ؛ و چه قصد انتقاص در كار باشد يا نباشد . ولى از ملاحظهء مجموع اخبار استفاده مىشود كه قصد انتقاص دخيل در حرمت است ؛ مگر آن‌كه نفس عمل از امورى باشد كه ذكر آن و اشاعهء آن محرَّم شرعى باشد ، چون\r\n\r\n\r\n","description":"","footnote":"\r\n( 1 ) - \" « غيبت از زنا بدتر است » . \" پرسيدم : \" اى پيامبر خدا ، چرا اين‌چنين است ؟ فرمود : \" زيرا كسى زنا مىكند وسپس به درگاه خداوند توبه مىكند و خداوند توبه او را مىپذيرد ، اما غيبت آمرزيده نمىشود مگر آن‌كه كسى كه غيبت او را كرده‌اند از گناه غيبت‌كننده بگذرد . \" سپس فرمود : \" . . . و خوردن گوشت او ( غيبت شونده ) از محرمات الهى است \" » . ( الأمالي ، طوسى ، ص 537 ، مجلس 19 ؛ وسائل الشيعة ، ج 12 ، ص 280 ، « كتاب الحجّ » ، « أبواب أحكام العشرة » ، باب 152 ، حديث 9 )\r\n( 2 ) - إحياء علوم الدين ، ج 3 ، ص 222 ؛ المصنّفات الأربعة ، كشف الريبة ، ص 37 ؛ مرآة العقول ، ج 10 ، ص 410 .\r\n( 3 ) - ر . ك : وسائل الشيعة ، ج 12 ، ص 294 ، « كتاب الحجّ » ، « باب تحريم إذاعة سرّ المؤمن » .\r\n","page_name":" 333 ","page_number":349},
  {"content":"\r\n\r\nمعاصى خدا كه صاحب معصيت نيز نمىتواند اظهار آن كند و از جملهء اشاعهء فاحشه است . و اين مربوط به حرمت غيبت نيست . و بعيد نيست اظهار مستورات مؤمنين در صورت عدم رضايت آنها نيز محرّم باشد ، ولو قصد انتقاص در كار نباشد . در هر صورت بيش از اين تفصيل در اين باب خارج از مقصود ماست « 1 » .\r\n\r\nفصل بزرگى گناه غيبت و تبعات آن\r\n
  ] بدان‌كه حرمت غيبت فى الجمله اجماعى ، بلكه از ضروريات فقه است . و از كبائر و موبقات است . و بحث در اطراف آن و مستثنيات آن از وظيفهء اين اوراق خارج است « 2 » .\r\nآنچه لازم است در اين مقام ذكر آن ، تنبه دادن بر فساد اين سيّئهء موبقه و تبعات آن است كه بلكه ان شاء اللَّه با تفكر در آن بدان مبتلا نشويم ؛ يا اگر خداى نخواسته شديم ، به زودى رجوع كنيم ، توبه كنيم و قلع مادهء فساد آن را كرده نگذاريم با اين آلودگى و ابتلاى به اين كبيرهء ايمان كُش از اين عالم منتقل شويم ، كه از براى اين موبقهء كبيره در عالم غيب و پس پردهء ملكوت صورت مشوَّه زشتى است كه علاوه بر بدى آن موجب رسوايى در ملأ اعلى و محضر انبياء مرسلين و ملائكهء مقربين مىشود . صورت ملكوتى آن همان است كه خداوند تبارك و تعالى در كتاب كريمش اشاره به آن مىفرمايد و احاديث شريفه نيز صراحتاً و اشارتاً بيان آن را كرده‌اند . قال اللَّه عزّ وجلّ :\r\n وَ لا يَغْتَبْ بَعْضُكُمْ بَعْضاً أَ يُحِبُّ أَحَدُكُمْ أَنْ يَأْكُلَ لَحْمَ أَخِيهِ مَيْتاً فَكَرِهْتُمُوهُ  « 3 » . فرمود :\r\n« غيبت نكند بعض شما بعضى را . آيا دوست دارد يكى از شما كه گوشت برادر خود را بخورد در صورتى كه مردار است ؟ پس كراهت داريد او را البته » .\r\nما غافليم از آن‌كه اعمال ما عيناً با صورت‌هاى مناسبهء با آنها در عالم ديگر به ما\r\n\r\n\r\n","description":"","footnote":"\r\n( 1 ) - ر . ك : المكاسب المحرّمة ، امام خمينى قدس سره ، ج 1 ، ص 450 .\r\n( 2 ) - ر . ك : المكاسب المحرّمة ، امام خمينى قدس سره ، ج 1 ، ص 413 و 463 .\r\n( 3 ) - الحجرات ( 49 ) : 12 .\r\n","page_name":" 334 ","page_number":350},
  {"content":"\r\n\r\nرجوع مىكند . نمىدانيم كه اين عملْ صورتِ مردارْ خوردن است . صاحب اين عمل همان‌طور كه چون سگ‌هاى درنده اعراض مردم را دريده و گوشت آنها را خورده ، در جهنم نيز صورت ملكوتى اين عمل به او رجوع مىكند .\r\nوَفِي رِوايَةٍ أَنَّ رَسُول اللَّه لَمّا رَجَمَ الرَّجُلَ فِي الزِّنا ، قالَ رَجُلٌ لِصاحِبِه : هذا اقْعِصَ كَما يُقْعَصُ الْكَلْبُ . فَمَرَّ النَّبِيُّ مَعَهُما بِجيفَةٍ ، فَقالَ : «\r\nانهشا منها »\r\n. فَقالا : يَا رَسُولَ اللَّه ، نَنْهَشُ جيفَةً ؟ ! فَقالَ : «\r\nما أصبتما من أخيكما أنتن من هذه » « 1 » .\r\n« رسول خدا [ صلّى اللَّه عليه و آله 
  ] به واسطهء زنا مردى را سنگسار فرمود . يكى از حضار به رفيقش گفت : \" اين شخص در جايگاه خود كشته شد مثل سگ . \" پس از آن پيغمبر [ صلّى اللَّه عليه و آله 
  ] با آن دو نفر به مردارى عبور كردند . فرمود به آنها : \" با دندان‌هاى خود از گوشت اين مردار بِكَنيد . \" عرض كردند : يا رسول اللَّه ، از گوشت مردار بخوريم ؟ ! فرمود : \" آنچه از برادرتان به شما رسيد ، گندش بيش از اين است ! \" » .\r\nآرى ، رسول اكرم - صلّى اللَّه عليه و آله - به قوّت نور بصيرت و مشاهده مىديد عمل آنها را كه گندش از مردار بيشتر است و صورت آن فضيح‌تر و فظيع‌تر است .\r\nو در روايت ديگر است كه غيبت‌كننده در روز قيامت گوشت خود را مىخورد « 2 » . و در وسائل از مجالس صدوقِ طائفه - رضوان اللَّه عليه - سند به حضرت امير - عليه السلام - رساند در ضمن مواعظش به نوف البكالى : قَالَ قُلْتُ : زِدْنِي . قَالَ : «\r\nاجتنب الغيبة ، فإنها إدام كلاب النار »\r\n. ثُمَّ قَالَ :\r\n« يا نوف ، كذب من زعم أ نه ولد من حلال و هو يأكل لحوم الناس بالغيبة . . . » « 3 »\r\nالحَدِيثَ .\r\nنوف گويد : « گفتم به مولى عليه السلام : \" زياده از اين موعظه فرما مرا . \" فرمود :\r\n\" دورى كن از غيبت ، زيرا كه آن نان‌خورش سگ‌هاى آتش است . \" پس از آن فرمود : \" اى نوف ، دروغ‌گوست كسى كه گمان كند زاييدهء حلال است و حال آن‌كه گوشت‌هاى مردم\r\n\r\n\r\n","description":"","footnote":"\r\n( 1 ) - المصنّفات الأربعة ، كشف الريبة ، ص 32 .\r\n( 2 ) - الأمالي ، صدوق ، ص 465 ، مجلس 85 ، حديث 20 ؛ المصنّفات الأربعة ، كشف الريبة ، ص 33 .\r\n( 3 ) - الأمالي ، صدوق ، ص 174 ، مجلس 37 ، حديث 9 ؛ وسائل الشيعة ، ج 12 ، ص 283 ، « كتاب الحجّ » ، « أبواب أحكام العشرة » ، باب 152 ، حديث 16 .\r\n","page_name":" 335 ","page_number":351},
  {"content":"\r\n\r\nرا مىخورد به غيبت \" » .\r\nو منافات ميانهء اين روايات شريفه نيست ؛ همهء اينها ممكن است واقع شود : هم گوشت مردار بخورد ، و هم از گوشت خود بخورد ، و هم به صورت سگ باشد و خوراكش مردار باشد ، و هم به صورت مردار باشد و خوراك سگ‌هاى جهنم باشد . آن جا صورْ تابع جهات فاعليه است و يك موجودْ صور عديده ممكن است داشته باشد .\r\nچنانچه در محل خود مقرّر است « 1 » .\r\nو عن عقاب الأعمال بِإسْنادِه عَنْ رَسُولِ اللَّه - صلّى اللَّه عليه و آله - في حديثٍ :\r\n« . . . و من مشى في غيبة أخيه و كشف عورته ، كانت أول خطوة خطأها وضعها في جهنم و كشف الله عورته على رؤس الخلائق . . . » « 2 »\r\nإلى آخره .\r\nفرمود : « كسى كه راه رفت در غيبت برادرش و كشف سرّ او ، اوّل قدمى كه بردارد در جهنم گذارد ، و كشف كند خداوند سرّ او را در بين خلايق » . اينها حال روز قيامت و جهنم او كه اين‌طور خداوند تعالى او را مفتضح در بين خلايق و در محضر ملكوتيين فرمايد .\r\nو در وسائل سند به حضرت صادق - عليه السلام - رساند كه از حضرت رسول - صلّى اللَّه عليه و آله - روايت فرموده ، تا مىفرمايد :\r\n« وقال : من اغتاب امرءا مسلما ، بطل صومه و نقض و ضوؤه و جاء يوم القيامة يفوح من فيه رائحة أنتن من الجيفة ، يتأذى به أهل الموقف . وإن مات قبل أن يتوب ، مات مستحلا لما حرم الله عز و جل » « 3 » .\r\nفرمود رسول اكرم صلّى اللَّه عليه و آله : « كسى كه غيبت كند مرد مسلمى را ، باطل شود روزهء او و شكسته شود وضوى او ؛ و بيايد روز قيامت در حالى كه از دهن او بويى مىآيد كه از بوى مردار گندش بيشتر است ؛ در آزار مىآيند از آن اهل موقف . و اگر\r\n\r\n\r\n","description":"","footnote":"\r\n( 1 ) - ر . ك : الحكمة المتعالية ، ج 9 ، ص 220 و 225 و 210 .\r\n( 2 ) - عقاب الأعمال ، ص 340 . در عقاب الأعمال مطبوع آمده است : « من مشى في عيب أخيه . . . » ؛ المصنّفات الأربعة ، كشف الريبة ، ص 33 .\r\n( 3 ) - الأمالي ، صدوق ، ص 350 ، حديث 1 ؛ من لا يحضره الفقيه ، ج 4 ، ص 8 ، حديث 1 ؛ وسائل الشيعة ، ج 12 ، ص 282 ، « كتاب الحجّ » ، « أبواب أحكام العشرة » ، باب 152 ، حديث 13 .\r\n","page_name":" 336 ","page_number":352},
  {"content":"\r\n\r\nبميرد قبل از توبه ، مرده است در صورتى كه حلال شمرده چيزى را كه خداوند حرام شمرده است » . اين هم حال قبل از ورودش به جهنم كه در نزد اهل « موقف » مفتضح و رسواست و در شمار كفار است ؛ زيرا كه مستحلِّ محرَّمِ الهى كافر است . و مُغتاب در اثر او مثل اوست ، بنابر اين حديث شريف . و حال برزخ او نيز روايت از رسول خدا - صلّى اللَّه عليه و آله - گرديده :\r\nعَنْ أَنَسٍ قَالَ : قَالَ رَسُولُ اللَّهِ صلّى اللَّه عليه و آله : «\r\nمررت ليلة أسري بي على قوم يخمشون وجوههم بأظافيرهم . فقلت : يا جبرئيل من هؤلاء ؟ قال : هؤلاء الذين يغتابون الناس و يقعون في أعراضهم » « 1 » .\r\nانس بن مالك [ گويد 
  ] : « رسول خدا - صلّى اللَّه عليه و آله - فرمود : گذشتم در شب معراج به قومى كه روىهاى خود را با چنگال خويش خراش مىدادند . از جبرئيل پرسيدم : اينها كيان‌اند ؟ گفت : \" اينها كسانى هستند كه غيبت مردم را مىكردند و واقع مىشدند در اعراض آنها \" » .\r\nپس ، معلوم شد كه شخص مُغتاب در برزخش رسوا و مفتضح است ، و در موقفش پيش اهل آن خجل و شرمسار است ، و در جهنم نيز با رسوايى و بىآبرويى خواهد به‌سر برد ؛ بلكه بعض مراتب آن نيز اسباب رسوايى در اين عالم شود . چنانچه در حديث شريف كافى وارد است :\r\nعَنْ إِسْحَاقَ بْنِ عَمَّارٍ قَالَ : سَمِعْتُ أَبَا عَبْدِاللَّهِ - عليه السَّلام - يَقُولُ :\r\n« قال رسول الله صلى الله عليه و آله : يا معشر من أسلم بلسانه و لم يخلص الإيمان إلى قلبه لا تذموا المسلمين و لا تتبعوا عوراتهم فإن من تتبع عوراتهم ، تتبع الله عورته ؛ و من تتبع الله عورته ؛ يفضحه و لو في بيته » « 2 » .\r\nحضرت صادق - عليه السلام - از حضرت رسول - صلّى اللَّه عليه و آله - حديث مىكند كه فرمود : « اى گروهى كه به زبان اسلام آورديد و ايمان به قلب شما وارد نشده ؛\r\n\r\n\r\n","description":"","footnote":"\r\n( 1 ) - المصنّفات الأربعة ، كشف الريبة ، ص 31 .\r\n( 2 ) - الكافي ، ج 2 ، ص 354 ، « كتاب الإيمان و الكفر » ، « باب من طلب عثرات المؤمنين وعوراتهم » ، حديث 2 .\r\n","page_name":" 337 ","page_number":353},
  {"content":"\r\n\r\nمذمّت نكنيد مسلمانان را و جستجو نكنيد قبايح مستورهء آنها را ؛ زيرا كه كسى كه عورات آنها را جستجو كند ، خداوند جستجو كند عورات او را ؛ و كسى را كه خدا جستجوى عورت او كند ، مفتضح كند او را و اگر چه در خانه‌اش باشد » .\r\nخداوند - تبارك و تعالى - غيور است و هتك مستور مؤمنين و كشف عورات آنها هتك ناموس الهى است . اگر انسان بىحيايى را از حدّ گذراند و هتك حرمات الهيه نمود ، خداوند غيور مستورات او را ، كه به لطف و ستّاريت خود ستر فرموده بود ، مكشوف مىفرمايد و هتك مستور آن را مىفرمايد ، و در بين مردم در اين عالم و ملائكه و انبيا و اوليا - عليهم السلام - در آن عالم مفتضح مىشود .\r\nو در حديث شريف كافى سند به حضرت باقر العلوم - عليه السلام - رساند : قَالَ :\r\n« لما أسري بالنبي - صلى الله عليه و آله - قال : يا رب ، ما حال المؤمن عندك . قال : يا محمد ، من أهان لي وليا ، فقد بارزني بالمحاربة ، وأنا أسرع\r\n[ شيء\r\n
  ] إلى نصرة أوليائي » « 1 » .\r\nفرمود باقر العلوم - عليه السلام - در معراج رسول اكرم - صلّى اللَّه عليه و آله - عرض كرد : « \" اى پروردگار چگونه است حال مؤمن پيش تو ؟ \" فرمود : \" اى محمد ، كسى كه اهانت كند براى من دوستى را ، پس به تحقيق ظاهر شده است به محاربهء با من ؛ و من سريع‌تر هستم به سوىِ يارى كردنِ دوستانِ خودم از هر چه \" » . و احاديث در اين رديف بسيار است .\r\nو شيخ صدوق سند به حضرت صادق - عليه السلام - رساند كه فرمود در ضمن حديثى : «\r\nو من اغتابه بما فيه ، فهو خارج من و لا ية الله تعالى داخل في و لا ية الشيطان » « 2 »\r\n. يعنى « كسى كه غيبت كند او را ( كسى را كه اهل ستر و عدالت است در ظاهر ، گرچه مذنب باشد پيش خودش ) خارج شود از ولايت خداى تعالى و در ولايت شيطان وارد شود » . معلوم است كسى كه از ولايت حق خارج شود و در ولايت شيطان داخل شود ، از\r\n\r\n\r\n","description":"","footnote":"\r\n( 1 ) - الكافي ، ج 2 ، ص 352 ، « كتاب الإيمان و الكفر » ، « باب من أذى المسلمين واحتقرهم » ، حديث 8 .\r\n( 2 ) - الأمالي ، صدوق ، ص 91 ، مجلس 22 ، حديث 3 ؛ وسائل الشيعة ، ج 12 ، ص 285 ، « كتاب الحجّ » ، « أبواب‌أحكام العشرة » ، باب 152 ، حديث 20 ( با كمى تفاوت ) .\r\n","page_name":" 338 ","page_number":354},
  {"content":"\r\n\r\nاهل نجات و ايمان نخواهد بود . چنانچه در حديث سابق اسحاق بن عمّار نيز گذشت كه اسلامِ مغتابْ لسانى است و ايمان در قلبش وارد نشده . معلوم است كسى كه مؤمن به خدا باشد و مصدِّق به روز جزا و معتقد به رسيدن به صور اعمال و حقايق سيّئات ، چنين موبقهء كبيره را ، كه در عوالم غيب و شهادت و در نشئهء دنيا و برزخ و عقبا او را رسوا و مفتضح مىكند و او را به جهنم به شرّ بليّات مبتلا مىكند و از ولايت حق خارج مىكند و به ولايت شيطان داخل مىكند ، مرتكب نشود . اگر ما اقدام بدين امر بزرگ كرديم ، بايد بفهميم كه سرچشمه خرابى دارد و حقيقت ايمان در قلب ما وارد نشده .\r\nاگر ايمان وارد قلب شود ، كارها اصلاح مىشود : آثار آن سرايت مىكند به تمام ظاهر و باطن و سرّ و علن . پس ، بايد معالجهء باطن را بكنيم و مرض قلب را علاج نماييم .\r\nو از احاديث ظاهر شود كه همان‌طور كه سستى ايمان و عدم خلوص آن موجب مفاسد اخلاقى و اعمالى شود ، اين مفاسد نيز موجب نقصان ايمان ، بلكه زائل شدن آن ، مىشود . و اين مطابق با نوعى از برهان است ؛ چنانچه در محل خود مقرر است « 1 » .\r\nو بدان‌كه اين معصيت از جهت ديگر هم از معاصى شديدتر و تبعاتش بيشتر است .\r\nو آن اين است كه علاوه بر آن‌كه جنبهء حق‌اللَّه دارد ، جنبهء حق الناس هم دارد ، و خداوند نمىآمرزد مغتاب را تا صاحبش از او راضى شود ؛ چنانچه در حديث شريف با چندين طريق به همين مضمون وارد شده :\r\nعن مُحَمَّدِ بْنِ الْحَسَنِ فِي الْمَجَالِسِ وَالأَخْبَارِ بِإِسْنَادِهِ عَنْ أَبِيذَرٍّ ، عَنِ النَّبِي - صلّى اللَّه عليه و آله - فِي وَصِيَّةٍ لَهُ قَالَ : «\r\nيا أباذر ، إياك و الغيبة ! فإن الغيبة أشد من الزنا »\r\n. قُلْتُ : وَلِمَ ذَاكَ يَا رَسُولَ اللَّهِ ؟ قَالَ : «\r\nلأن الرجل يزني فيتوب إلى الله فيتوب الله عليه ، والغيبة لا تغفر حتى يغفرها صاحبها » « 2 » .\r\n« رسول اكرم - صلّى اللَّه عليه و آله - در ضمن وصيت‌هايش به جناب ابىذرّ - رضى\r\n\r\n\r\n","description":"","footnote":"\r\n( 1 ) - ر . ك : الحكمة المتعالية ، ج 9 ، ص 4 - 53 ؛ شرح المنظومة ، ج 5 ، ص 338 - 339 .\r\n( 2 ) - الأمالي ، طوسى ، ص 537 ، مجلس 19 ، حديث 1 ( با كمى تفات ) ؛ وسائل الشيعة ، ج 12 ، ص 280 ، « كتاب الحجّ » ، « أبواب العشرة » ، باب 152 ، حديث 9 .\r\n","page_name":" 339 ","page_number":355},
  {"content":"\r\n\r\nاللَّه عنه - مىفرمايد : \" بترس از غيبت ، زيرا كه آن از زنا شديدتر است . \" عرض كرد [ م 
  ] :\r\n\" براى چه يا رسول اللَّه ؟ \" فرمود : \" براى آن‌كه زانى اگر توبه كرد خداوند مىآمرزد او را ، ولى غيبت آمرزيده نشود تا آن‌كه صاحبش بيامرزد \" » .\r\nو در علل و خصال و مجمع البيان و كتاب اخوان به همين مضمون ، يا قريب به اين ، حديث نموده‌اند « 1 » .\r\nو اگر خداى نخواسته انسان با حقوق مردم از دنيا برود ، كارش بسيار مشكل شود .\r\nدر حقوق الهى سر و كار با كريم و رحيم مىباشد كه در ساحت مقدسش بغض و كينه ، عداوت و تشفّى راه ندارد ؛ ولى اگر سر و كار با بندگان شد ، ممكن است گرفتار كسى شود كه داراى اين‌گونه اخلاق باشد و از انسان بدين زودىها نگذرد يا هيچ وقت از او راضى نشود .\r\nپس ، بر انسان لازم است كه مواظب حال خودش خيلى باشد ، و اين ملاحظات را بنمايد كه مطلب بسيار خطرناك است و امر بسيار مشكل است .\r\nو احاديث در تشديد امر غيبت بيش از اين است كه در حوصلهء اين اوراق بگنجد . و ما به ذكر مختصرى از آن قناعت مىكنيم .\r\nمِثلُ ما رُويَ عَنِ النَّبِيّ - صلّى اللَّه عليه و آله - أَنَّهُ خَطَبَ يَوْمَاً ، فَذَكَرَ الرِّبا وَعَظَّمَ شَأْنُه فَقالَ : «\r\nإن الدرهم يصيبه الرجل من الربا أعظم من ستة و ثلاثين زنية . وإن أربى الربا عرض الرجل المسلم » « 2 » .\r\nجناب رسول اكرم - صلّى اللَّه عليه و آله - در ضمن خطبه‌اى چنانچه در اين حديث است ، ذكر « ربا » را كردند و او را بزرگ شمردند و فرمود [ ند 
  ] « يك درهم از آن از سى و شش زنا بزرگ‌تر است ؛ و از ربا بالاتر آبروى مسلمان است » .\r\nورُويَ عنه - صلّى اللَّه عليه وآله - أَنَّهُ قالَ : «\r\nما النار في اليبس بأسرع من الغيبة في\r\n\r\n\r\n","description":"","footnote":"\r\n( 1 ) - علل الشرائع ، ص 557 ؛ الخصال ، ص 62 ، حديث 90 ؛ مجمع البيان ، ج 9 ، ص 205 ؛ مصادقةالإخوان ، ص 48 ، حديث 1 .\r\n( 2 ) - تنبيه الخواطر ونزهة النواظر ( مجموعه ورّام ) ، ص 124 ( با كمى تفاوت ) ؛ المكاسب ، ضمن تراث الشيخ الأعظم ، ج 1 ، ص 316 .\r\n","page_name":" 340 ","page_number":356},
  {"content":"\r\n\r\nحسنات العبد » « 1 »\r\n. « آتش سريع‌تر در سوزاندن و فانى كردن چيزِ خشك نيست از غيبت در افناى حسنات بنده » .\r\nوَ عَنِ النَّبيّ صلّى اللَّه عليه وآله : «\r\nيؤتى بأحد يوم القيامة فيوقف بين يدي الرب عز و جل و يدافع إليه كتابه ، فلا يرى حسناته فيه . فيقول : إلهي ، ليس هذا كتابي لا أرى فيه حسناتي .\r\nفيقال له : إن ربك لا يضل و لا ينسى ، ذهب عملك باغتياب الناس . ثم ، يؤتى به آخر و يدافع إليه كتابه ، فيرى فيه طاعات كثيرة . فيقول : إلهي ، ما هذا كتابي ، فإني ما عملت هذه الطاعات .\r\nفيقال له : إن فلانا اغتابك فدفع حسناته إليك . . . » « 2 »\r\nإلى آخره .\r\n« از رسول اكرم - صلّى اللَّه عليه و آله - حديث شده كه آورده شود روز قيامت يك نفرى در پيشگاه حق ، نگاه داشته شود و كتابش به او داده شود . پس حسنات خود را در آن نبيند . گويد : \" خداوندا ، اين كتاب من نيست ! نمىبينم در اين حسنات خود را . \" به او گفته شود : \" همانا پروردگار تو گمراه نيست و نسيان نكند ؛ از بين رفت عمل تو به واسطهء غيبت كردن از مردم . \" پس از آن ، ديگرى آورده شود و داده شود به او كتابش .\r\nپس در آن طاعت‌هاى بسيارى ببيند . بگويد : \" بارالها ، اين كتاب من نيست ، زيرا كه من اين طاعات را نكردم ! \" گفته شود به او \" فلانى غيبت تو كرده ، پس داده شد حسنات او به تو \" » .\r\nوَعَنِ النَّبيِّ ، صلّى اللَّه عليه وآله : «\r\nأدنى الكفر أن يسمع الرجل من أخيه كلمة فيحفظها عليه يريد أن يفضحه بها ، اولئك لا خلاق لهم » « 3 » .\r\nاز پيغمبر - صلّى اللَّه عليه و آله - منقول است كه « اوّل مرتبهء كفر آن است كه شخص بشنود از برادر خود كلمه [ اى 
  ] را و حفظ كند آن را و بخواهد مفتضح كند او را به واسطهء آن كلمه . براى چنين اشخاص نصيب و بهره‌اى نيست » .\r\n\r\n\r\n","description":"","footnote":"\r\n( 1 ) - إحياء علوم الدين ، ج 3 ، ص 217 ؛ المصنّفات الأربعة ، كشف الريبة ، ص 45 .\r\n( 2 ) - جامع الأخبار ، ص 412 ، حديث 10 ( با كمى تفاوت ) ؛ المكاسب ، ضمن تراث الشيخ الأعظم ، ج 1 ، ص 317 .\r\n( 3 ) - المصنّفات الأربعة ، كشف الريبة ، ص 91 ( با كمى تفاوت ) ؛ المكاسب ، ضمن تراث الشيخ الأعظم ، ج 1 ، ص 318 .\r\n","page_name":" 341 ","page_number":357},
  {"content":"\r\n\r\nاين مختصّ از اخبار اين باب ؛ در صورتى كه عناوين ديگر نيز به غيبت منطبق مىشود و گناهان و مفاسد آنها شامل حال مغتاب مىباشد ، از قبيل اهانت مؤمن و اذلال و احتقار و استخفاف آن ، و تعيير و احصاء عثرات و طعن بر او ، كه هر يك براى هلاكت انسان سببى است مستقل . و اخبار وارده در مذمت هر يك از آنها كمرشكن است . و ما از ذكر آنها چشم پوشيديم براى اختصار .\r\n\r\nفصل در بيان ضررهاى اجتماعى غيبت\r\nچنانچه اين معصيت كبيره و اين موبقهء عظيمه از مفسدات ايمان و اخلاق و ظاهر و باطن است و در دنيا و آخرت انسان را منجر به رسوايى و بىآبرويى مىكند ، چنانچه شمّه‌اى از آن را در فصل گذشته شنيدى ، همين‌طور اين رذيله مفاسد اجتماعى و نوعى نيز دارد ؛ و از اين جهت از بسيارى از معاصى قبح و فسادش افزون مىباشد .\r\nيكى از مقاصد بزرگ شرايع و انبياء عظام - سلام اللَّه عليهم - كه علاوه بر آن‌كه خود مقصود مستقل است ، وسيلهء پيشرفت مقاصد بزرگ و دخيل تام در تشكيل مدينهء فاضله مىباشد ، توحيد كلمه و توحيد عقيده است ، و اجتماع در مهامّ امور و جلوگيرى از تعديات ظالمانهء ارباب تعدى است ، كه مستلزم فساد بنى الانسان و خراب مدينهء فاضله است . و اين مقصد بزرگ ، كه مصلح اجتماعى و فردى است ، انجام نگيرد مگر در سايهء وحدت نفوس و اتحاد همم و الفت و اخوّت و صداقت قلبى و صفاى باطنى و ظاهرى ؛ و افراد جامعه به‌طورى شوند كه نوع بنى آدم تشكيل يك شخص دهند ، و جمعيت به منزلهء يك شخص باشد و افراد به منزلهء اعضا و اجزاى آن باشد ؛ و تمام كوشش‌ها و سعىها حول يك مقصد بزرگ الهى و يك مهم عظيم عقلى ، كه صلاح جمعيت و فرد است ، چرخ زند . و اگر چنين مودّت و اخوّتى در بين يك نوع يا يك طايفه پيدا شد ، غلبه كنند بر تمام طوايف و مللى كه بر اين طريقه نباشند . چنانچه از مراجعهء به تواريخ ، خصوصاً تاريخ جنگ‌هاى اسلام و فتوحات عظيمهء آن ، مطلب خوب روشن\r\n\r\n","description":"","footnote":"","page_name":" 342 ","page_number":358},
  {"content":"\r\n\r\nمىشود ، كه در اوايل طلوع اين قانون الهى ، چون شمّه‌اى از اين اتحاد و وحدت در بين مسلمين بوده و مساعى آنها مشفوع به تخليص نيّات نوعاً بوده ، در مدت كمى چه فتوحات بزرگى كردند ، و در اندك زمانى به سلطنت‌هاى بزرگ آن زمان ، كه عمدهء آن ايران و روم بوده ، غلبه كردند و با عدهء كم بر لشكرهاى گران و جمعيت‌هاى بىپايان غالب شدند .\r\nو پيغمبر اسلام عقد اخوّت بين مسلمين در صدر اوّل اجرا فرمود و به نصّ  إِنَّمَا الْمُؤْمِنُونَ إِخْوَةٌ  « 1 » . اخوّت بين تمام مؤمنين برقرار شد .\r\nو در كافى شريف است : عَنِ الْعَقَرْقُوفِيِّ ، قَالَ سَمِعْتُ أَبَا عَبْدِاللَّهِ - عليه السَّلام - يَقُولُ لِأَصْحَابِهِ : «\r\nاتقوا الله و كونوا إخوة بررة متحابين في الله متواصلين متراحمين ؛ تزاوروا و تلاقوا و تذاكروا أمرنا و أحيوه » « 2 » .\r\nوَ عَنْ أَبِي عَبْدِاللَّهِ - عليه السلام - قَالَ : «\r\nيحق على المسلمين الاجتهاد في التواصل و التعاون على التعاطف و المواساة لأهل الحاجة و تعاطف بعضهم على بعض حتى تكونوا كما أمركم الله عز و جل\r\n رُحَماءُ بَيْنَهُمْ . . .  « 3 » » الآية .\r\nوعنه عليه السَّلام : «\r\nتواصلوا و تباروا و تراحموا و كونوا إخوة أبرارا كما أمركم الله عز\r\nوجل » « 4 » .\r\n\r\n\r\n","description":"","footnote":"\r\n( 1 ) - الحجرات ( 49 ) : 10 .\r\n( 2 ) - « عقرقوفى گويد : از امام صادق عليه السلام شنيدم كه به يارانش مىفرمود : \" تقوا بورزيد و با يكديگر همچون برادرانى خوشرفتار باشيد ؛ در راه خدا ياور يكديگر باشيد و به يكديگر بپيونديد و با هم دوستى نماييد . به ديدار يكديگر برويد و در امر ما بحث كنيد و آن را زنده نگه داريد » . ( الكافي ، ج 2 ، ص 175 ، « كتاب الإيمان و الكفر » ، « باب التراحم و التعاطف » ، حديث 1 )\r\n( 3 ) - و از امام صادق عليه السلام روايت مىكند كه فرمود : \" شايسته است كه مسلمانان در پيوستن به يكديگر و يارى كردن و محبت و مواسات با نيازمندان و مهربانى نسبت به هم بكوشند تا همچنان باشند كه خداوند عزّ و جلّ از آنان خبر داده به قول خويش كه « مؤمنان با يكديگر مهربان‌اند \" » . ( الكافي ، ج 2 ، ص 175 ، « كتاب الإيمان و الكفر » ، « باب التراحم و التعاطف » ، حديث 4 )\r\n( 4 ) - امام صادق عليه السلام فرمودند : « با يكديگر پيوند داشته باشيد و خوش‌رفتارى و مهربانى نماييد و برادرانى نيكوكار باشيد ، همان‌گونه كه خداى عزّ وجلّ فرمانتان داده است » . ( الكافي ، ج 2 ، ص 175 ، « كتاب الإيمان و الكفر » ، « باب التراحم و التعاطف » ، حديث 2 ( با كمى تفاوت ) ؛ وسائل الشيعة ، ج 12 ، ص 216 ، « كتاب الحجّ » ، « أبواب أحكام العشرة » ، باب 124 ، حديث 3 )\r\n","page_name":" 343 ","page_number":359},
  {"content":"\r\n\r\nمسلمين مأمورند به دوستى و مواصلت و نيكويى به يكديگر و مودّت و اخوّت . و معلوم است آنچه موجب ازدياد اين معانى شود ، محبوب و مرغوب است ؛ و آنچه اين عقد مواصلت و اخوّت را بگسلد و تفرقه در بين جمعيت اندازد ، مبغوض صاحب شرع و مخالف مقاصد بزرگ اوست . و پر واضح است كه اين كبيرهء موبقه اگر رايج شود در بين جمعيتى ، موجب كينه و حسد و بغض و عداوت شده و ريشهء فساد در جمعيت بدواند ؛ درخت نفاق و دورويى در آنها ايجاد كند و برومند نمايد ، و وحدت و اتحاد جامعه را گسسته كند ، و پايهء ديانت را سست كند . و از اين جهت بر فساد و قبح آن افزوده گردد .\r\nپس بر هر مسْلم غيورِ ديندارى لازم است براى [ حفظ 
  ] شخص خود از فساد و نوع اهل دين از نفاق و نگهدارى حوزهء مسلمين و نگهبانى وحدت و جمعيت و احكام عقد اخوّت ، خود را از اين رذيله [ حفظ 
  ] كند و آنها را نهى از اين عمل قبيح نمايد ؛ و اگر خداى نخواسته تا كنون داراى اين عمل زشت [ بوده 
  ] ، از آن توبه كند ، و در صورت امكان و عدم فساد ، از صاحبش استرضاء و استحلال نمايد ، والّا براى او استغفار كرده ، و ترك اين خطيئه را نموده ، و ريشهء صداقت و وحدت و اتحاد را در قلب خود كشت كرده ، تا از اعضاى صالحهء جامعه به شمار آيد و يكى از اجزاى دخيله در چرخ اسلام باشد . وَاللَّه الْهَادِي إِلَى سَبِيلِ الرَّشَادِ .\r\n\r\nفصل در بيان علاج اين موبقه است\r\nبدان‌كه علاج اين خطيئهء عظيمه چون خطيئات ديگر به علم نافع و عمل توان نمود .\r\nاما علم ، پس چنين است كه انسان تفكر كند در فايدهء مترتبهء بر اين عمل و آن را مقايسه كند با نتايج سوء و ثمرات زشتى كه بر آن مترتب است ، و آن را در ميزان عقل\r\n\r\n","description":"","footnote":"","page_name":" 344 ","page_number":360},
  {"content":"\r\n\r\nگذاشته از آن استفتا نمايد . البته انسان با خود دشمنى ندارد ؛ تمام معاصى از روى جهالت و نادانى و غفلت از مبادى آن و نتايج آن از انسان صادر مىشود . اما فايدهء خيالى مترتّب بر آن ، آن است كه انسان به قدر چند دقيقه قضاى شهوت نفسانى خود را در ذكر مَساوى مردم و كشف عورات آنها كرده ، و با بذله گويى و هرزه‌سرايى ، كه ملايم با طبيعت حيوانى يا شيطانى است ، صرف وقت نموده مجلس آرايى نموده و تشفّى قلبى از محسودان نموده است .\r\nاما آثار زشت آن ، شمّه‌اى از آن را در فصل‌هاى سابق شنيدى . اكنون شمّه‌اى از آن را گوش كن و عبرت‌گير و در ميزان مقايسه‌گذار . البته اين تفكر و موازنه نتايج حسنه دارد .\r\nاما آثار آن در اين عالم ، آن است كه انسان از چشم مردم مىافتد و اطمينان آنها از او سلب مىشود . طباع مردم بالفطره مجبول به حبّ كمال و نيكويى و خوبى و متنفر از نقص و پستى و زشتى است ؛ و بالجمله ، فرق مىگذارند بين اشخاصى كه احتراز از هتك مستور و از كشف اعراض و سراير مردم كنند ، و غير آنها . حتى خود مغتاب نيز شخص محترز از اين امور را از خود ممتاز داند ، فطرتاً و عقلًا . اگر كار را از حد گذراند و پردهء ناموس اعراض مردم را دريد ، خداوند او را در همين عالم رسوا مىكند . چنانچه در روايت اسحاق بن عمّار ، كه سبق ذكر يافت « 1 » ، مذكور است . و بايد انسان بترسد از آن رسوايى كه به دست حق تعالى واقع شود كه جبران پذير نخواهد بود . پناه مىبرم به خداوند از غضب حليم . بلكه ممكن است هتك حرمات مؤمنين و كشف عورات آنها انسان را منتهى به سوء عاقبت كند ؛ زيرا كه اگر اين عمل در انسان ملكه شد ، تأثيراتى در نفس دارد كه يكى از آنها اين است كه توليد بغض و عداوت مىكند نسبت به صاحبش ؛ و كم كم زياد مىشود . و ممكن است اين بغض و عداوت باعث شود كه در وقت مردن كه كشف بعض حقايق بر انسان شود و معاينهء بعض عوالم را كرد و پردهء ملكوت برداشته شد ، انسان به واسطهء رؤيت مقامات آنها و اكرام و اعظام حق تعالى از\r\n\r\n\r\n","description":"","footnote":"\r\n( 1 ) - ر . ك : صفحه 337 .\r\n","page_name":" 345 ","page_number":361},
  {"content":"\r\n\r\nآنها به حق تعالى بغض پيدا كند : انسان بالجمله دشمنِ دوستِ دشمن است ، و مبغضِ محبّ مبغوض است ؛ پس ، با دشمنى حق و ملائكهء او ، از اين عالم منتقل شده به خذلان ابدى و شقاوت دائمى رسد .\r\nعزيزم ، با بندگان خدا ، كه مورد رحمت و نعمت او هستند و مخلّع به خلعت اسلام و ايمان‌اند ، دوستى پيدا كن و محبت قلبى داشته باش . مبادا به محبوب حق دشمنى داشته باشى كه حق تعالى دشمنِ دشمنِ محبوب خود است ، و تو را از ساحت رحمت خود طرد مىكند . و بندگان خاص خدا در بين بندگان مخفى هستند ، و معلوم نيست اين دشمنى تو و هتك ستر و كشف عورت اين مؤمن برگشت به هتك ستر خدا نكند . مؤمنين اولياء حق‌اند . دوستى با آنها دوستى با حق است ؛ و دشمنى آنها دشمنى با حق است . بترس از غضب حق و برحذر باش از خصومت شفعاء روز جزا «\r\nويل لمن شفعاؤه خصماؤه » « 1 » .\r\nقدرى تفكر كن در اين نتايج دنيويه و اخرويهء اين معصيت ؛ و قدرى تأمل كن در آن صورت‌هاى موحشهء مدهشه كه در قبر و برزخ و قيامت به آن مبتلا مىشوى ؛ و مراجعه كن به كتب معتبرهء اصحاب - رضوان اللَّه عليهم - و اخبار مأثوره از ائمهء اطهار - سلام اللَّه عليهم - كه حقيقتاً كمرشكن است ؛ پس ، موازنه و مقايسه كن بين يك ربع ساعت هرزه گويى و بذله سرايى و قضاى شهوت خيالى ، و هزاران هزار سال گرفتارى ، در صورتى كه اهل نجات باشى و با ايمان از اين عالم به روى ؛ و الّا مقايسه كن آن را با خلود در جهنم و عذاب اليم هميشگى نَعُوذُ بِاللَّه مِنْهُ .\r\nعلاوه بر اين ، تو اگر دشمنى نيز دارى با شخصى كه از او غيبت مىكنى ، مقتضاى دشمنى نيز آن است كه از او غيبت [ نكنى 
  ] اگر ايمان به احاديث دارى ؛ زيرا كه در حديث وارد است كه حسنات غيبت‌كن منتقل مىشود به نامهء عمل كسى كه از او غيبت كرده ، و سيئات اين به نامهء آن منتقل مىشود « 2 » . پس خواستى دشمنى با او كنى ، با خود دشمنى\r\n\r\n\r\n","description":"","footnote":"\r\n( 1 ) - « واى به حال كسى كه شفاعت كنندگان او دشمنان او باشند » . ( مصرع اوّل بيتى است كه سبط ابن الجوزى در رثاى سيدالشهداء عليه السلام سروده است . ر . ك : البداية و النهاية ، ابن كثير ، ج 13 ، ص 195 ، وقايع سال 654 هجرى )\r\n( 2 ) - ر . ك : صفحه 341 .\r\n","page_name":" 346 ","page_number":362},
  {"content":"\r\n\r\nكردى . پس بدان با خداوند نمىتوانى ستيزه كنى . خداوند قادر است با همين غيبت تو آن شخص را در نظر مردم عزيز و محترم كند ؛ و تو را به واسطهء همين در نظر آنها خوار و ناچيز كند ؛ و در محضر كروبيين نيز همين معامله را كند : نامهء اعمال تو را از سيّئات پر كند ، پس تو را مفتضح كند ؛ و نامهء اعمال او را از حسنات پر كند ، و او را معزّز و محترم كند . پس ، بفهم كه با چه قادر جبّارى در ستيزه هستى ، و از دشمنى او بترس .\r\nو اما عملى ، به اين است كه تا چندى با هر زحمت شده كفّ نفس از اين معصيت كرده ، مهار زبان خود را در دست گرفته كاملًا از خود مراقبت كنى ؛ و با خود قرارداد كنى كه چندى مرتكب اين خطيئه نشوى ، و از خود مراقبت و محافظت كنى و حساب خود را بكشى ؛ اميد است ان شاء اللَّه پس از مدت كمى اصلاح شده قلع مادهء آن بشود . و كم كم كار بر تو آسان مىشود ؛ پس از چندى احساس مىكنى كه طبعاً از آن منزجر و متنفرى ؛ پس راحتى نفس و التذاذ آن در ترك اين مىشود .\r\n\r\nفصل در بيان آن‌كه ترك غيبت در موارد جايز اولى است\r\nبدان‌كه علما و فقها - رضوان اللَّه عليهم - مواردى را از حرمت غيبت استثنا فرمودند كه در كلمات بعضى بالغ بر ده موضوع مىشود . و ما در صدد شمردن آنها نيستيم ، زيرا كه اين اوراقْ موضوع براى بحث فقهى نيست . آنچه لازم است در اين مورد ذكر كنيم اين است كه انسان بايد در همهء موارد از مكايد نفس ايمن نباشد و با كمال دقت و احتياط تامّ مشى كند ؛ و در صدد عذرتراشى نباشد كه يكى از موارد استثنا را به دست آورده به عيبجويى و بذله گويى سرگرم شود .\r\nمكايد نفس بسيار دقيق است . ممكن است انسان را از راه شرعْ مموَّه [ نموده 
  ] گول زند و وارد در مهالك كند . مثلًا غيبتِ متجاهر به فسق گرچه جايز است . بلكه در بعض موارد كه موجب ردع او شود واجب است و از مراتب نهى از منكر به شمار مىآيد ، ولى\r\n\r\n","description":"","footnote":"","page_name":" 347 ","page_number":363},
  {"content":"\r\n\r\nانسان بايد ملاحظه كند كه داعى نفسانى او در اين غيبت آيا همين داعى شرعى الهى است ، يا داعى شيطانى و محرّك نفسانى در آن مدخليت دارد . اگر داعى الهى دارد ، از عبادات به شمار مىآيد ؛ بلكه غيبت با قصد اصلاح متجاهر و عاصى از اوضح مصاديق احسان و انعام به اوست ، گرچه خودش نفهمد . ولى اگر مشوب به فساد و هواهاى نفسانى است ، در صدد تخليص نيت برآيد و از اعراض مردم بدون قصد صحيح اعراض كند بلكه عادت دادن نفس را به غيبت در مورد جايز نيز مضر به حال آن است ؛ زيرا كه نفس مايل به شرور و قبايح است ، ممكن است به واسطهء احتراز ننمودن از آن در موارد جايز ، كم كم وارد شود به مرحلهء ديگر كه آن موارد محرّمه است . چنانچه ورود در شبهات با آن‌كه جايز است ولى نيكو نيست ؛ چون آنها حِماى محرّمات است و ممكن است انسان به واسطهء ورود در آنها در محرّمات نيز وارد شود . انسان بايد حتىالامكان نفس را پرهيز از اين امور دهد و از چيزهايى كه احتمال سركشى نفس در آنها مىرود احتراز كند .\r\nبلى ، در مواردى كه غيبت واجب مىشود ، مثل مورد سابق و بعضى موارد ديگر كه علما ذكر فرموده‌اند ، البته بايد اقدام نمود ، ولى نيت را از هواى نفس و متابعت شيطان بايد تخليص نمود . ولى در موارد جواز ترك آن اولى و احسن است . هر امر جايزى را انسان نبايد مرتكب شود ؛ و خصوصاً اين‌طور از امور كه مكايد نفس و شيطان در آن خيلى كارگر است .\r\nدر روايت است كه حضرت عيسى - سلام اللَّه عليه - با حواريّين به مردار سگى گذشتند . حواريّين گفتند : چقدر بوى اين مردار بد است ! حضرت عيسى - عليه السلام - فرمود : چقدر دندان‌هاى او سفيد است ! « 1 » البته مربى نوع بشر بايد صاحب چنين نفس تزكيه شده‌اى باشد . راضى نشد از مصنوع حق تعالى ذكر سوء شود . آنها نقص او را ديدند ، آن حضرت كمال آن را گوشزد آنها كرد .\r\n\r\n\r\n","description":"","footnote":"\r\n( 1 ) - وَرُوِيَ أَنَّهُ عليه السلام مَرَّ وَالْحَواريّونَ عَلى جيفَةٍ ، فَقالَ الْحَواريّونَ : ما أَنْتَن ريحَ هذَا الْكلبِ : فَقَالَ عِيسَى عليه السلام : « مَاأَشَدَّ بَيَاض أَسْنانِهِ » . ( إحياء علوم الدين ، ج 3 ، ص 210 ؛ المصنّفات الأربعة ، كشف الريبة ، ص 34 )\r\n","page_name":" 348 ","page_number":364},
  {"content":"\r\n\r\nشنيدم در حديث است از حضرت عيسى - عليه السلام - كه فرموده : مِثل مگس كه بر قاذورات مىنشيند نباشيد كه به موارد عيوب مردم متوجه باشيد « 1 » .\r\nو از حضرت رسول اكرم - صلّى اللَّه عليه و آله - روايت شده ، قال : «\r\nطوبى لمن شغله عيبه عن عيوب الناس » « 2 »\r\n. انسان خوب است كه همان‌طور كه تفحص از عيوب مردم مىكند ، قدرى از عيوب خود تفحص كند . چقدر زشت است كه انسانِ داراى هزاران معايب از خود غفلت كند و به معايب ديگران بپردازد و آن را سربار معايب خود كند .\r\nاگر انسان قدرى در حالات و اخلاق و اعمال خود سير كند و به اصلاح آنها بپردازد ، كارهايش اصلاح مىشود . و اگر خود را خالى از عيب بداند ، از كمال جهل و نادانى او است . و هيچ عيبى بالاتر از آن [ نيست 
  ] كه انسان عيب خود را نفهمد و از آن غافل باشد و با آن‌كه مجموعهء عيوب است به عيوب ديگران بپردازد .\r\n\r\nفصل در بيان آن‌كه استماع غيبت حرام است\r\nچنانچه غيبت حرام است ، گوش كردن به آن نيز رفيق آن است در حرمت . بلكه از بعض روايات ظاهر شود كه مستمع مثل مغتاب است در همهء عيوب حتى وجوب استحلال و كبيره بودن آن . مثل النبوى ، صلّى اللَّه عليه و آله : «\r\nالمستمع أحد المغتابين » « 3 »\r\n. وَعَنْ عَلِيٍّ عليه السلام :\r\n« السامع أحد المغتابين » « 4 »\r\n. « گوش كنندهء به غيبت نيز غيبت كُن\r\n\r\n\r\n","description":"","footnote":"\r\n( 1 ) - چنين حديثى از حضرت عيسى عليه السلام نيافتيم اما قريب به آن از امير المؤمنين على عليه السلام نقل شده است . « الأشرار يتّبعون مساوئ الناس ويتركون محاسنهم كما يتّبع الذباب المواضع الفاسدة » . ( ر . ك : شرح نهج البلاغة ، ابن أبي الحديد ، ج 20 ، ص 269 ، الحكم المنسوبة 113 ؛ تنبيه الخواطر ونزهة النواظر ( مجموعه ورّام ) ، ج 2 ، ص 473 )\r\n( 2 ) - « خوشا به حال كسى كه عيب خودش او را از عيب‌هاى ديگران باز دارد » . ( تنبيه الخواطر ونزهة النواظر ( مجموعهء ورّام ) ، ص 128 ؛ المصنّفات الأربعة ، كشف الريبة ، ص 45 )\r\n( 3 ) - إحياء علوم الدين ، ج 3 ، ص 214 ؛ تنبيه الخواطر ونزهة النواظر ( مجموعه ورّام ) ، ص 127 ؛ المصنّفات‌الأربعة ، كشف الريبة ، ص 39 .\r\n( 4 ) - المصنّفات الأربعة ، كشف الريبة ، ص 39 ( با كمى تفاوت ) .\r\n","page_name":" 349 ","page_number":365},
  {"content":"\r\n\r\nاست » . و مقصود از « سامع » نيز مستمع است .\r\nبلكه از روايات بسيارى ظاهر مىشود كه ردّ غيبت واجب است :\r\nعَنِ الصَّدُوقِ بِإسْنادِه عَنِ الصَّادِقِ - عليه السَّلام - فِي حَدِيثِ مَنَاهِي النَّبِي صلّى اللَّه عليه و آله : «\r\nأن رسول الله - صلى الله عليه و آله - نهى عن الغيبة و الاستماع إليها » .\r\nإلى أنْ قالَ :\r\n« ألا ، و من تطول على أخيه في غيبة سمعها فيه في مجلس فردها عنه ، رد الله عنه ألف باب من الشر في الدنيا و الآخرة . فإن هو\r\n[ لم يردها و هو\r\n
  ] قادر على ردها ، كان عليه كوزر من اغتابه سبعين مرة » « 1 » .\r\n« پيغمبر اكرم - صلى اللَّه عليه و آله - از غيبت و گوش كردن آن نهى فرمود . و بعد از آن فرمود : \" آگاه باش كه كسى كه بر برادر خود منت گذارد و غيبتى را كه دربارهء او شنيد در مجلسى ردّ نمايد از او ، خداى تعالى از او ردّ فرمايد هزار باب از شرّ در دنيا و آخرت . و اگر ردّ نكند آن را با آن‌كه قادر بر ردّ آن باشد ، مىباشد بر او مثل گناه كسى كه غيبت كرده است او را هفتاد بار \" » .\r\nوَ عَنِ الصَّدوق بِإسْنادِهِ عَنْ جَعْفَرِ بْنِ مُحَمَّدٍ - عليهما السلام - عَنْ آبَائِهِ فِي وَصِيَّةِ النَّبِيِّ لِعَلِيٍّ ، عليهما السلام : «\r\nيا علي ، من اغتيب عنده أخوه المسلم فاستطاع نصره فلم ينصره خذله الله في الدنيا و الآخرة » « 2 » .\r\n« فرمود رسول اكرم - صلّى اللَّه عليه و آله - در ضمن وصيت‌هايش به حضرت امير المؤمنين عليه السلام : \" اى على ، كسى كه پيش او غيبت شود برادر مسلمانش و قادر باشد بر يارى او و يارى نكند او را ، رسوا كند او را خداوند در دنيا و آخرت \" » .\r\nوَ عَنْ عِقابِ اْلأعْمالِ بِسَنَدِهِ عَنِ النَّبيِّ صلّى اللَّه عليه و آله : «\r\nمن رد عن أخيه غيبة سمعها في مجلس ، رد الله عنه ألف باب من الشر في الدنيا و الآخرة فإن لم يرد عنه و أعجبه ، كان\r\n\r\n\r\n","description":"","footnote":"\r\n( 1 ) - من لا يحضره الفقيه ، ج 4 ، ص 8 ، « باب ذكر جمل من مناهي النبيّ صلى الله عليه و آله و سلم » ؛ وسائل الشيعة ، ج 12 ، ص 282 ، « كتاب الحجّ » ، « أبواب أحكام العشرة » ، باب 152 ، حديث 13 .\r\n( 2 ) - من لا يحضره الفقيه ، ج 4 ، ص 269 ، حديث 1 ؛ وسائل الشيعة ، ج 12 ، ص 291 ، « كتاب الحجّ » ، « أبواب أحكام العشرة » ، باب 156 ، حديث 1 .\r\n","page_name":" 350 ","page_number":366},
  {"content":"\r\n\r\nعليه كوزر من اغتاب » « 1 » .\r\nعلّامه علماى متأخرين ، محقق جليل و جامع فضيلت علم و عمل ، شيخ انصارى - رضوان اللَّه تعالى عليه - مىفرمايد :\r\n« ظاهر اين است كه اين ردّ غير از نهى از غيبت است . و مراد به آن يارى كردن از غايب است به آن چيزى كه مناسب غيبت است : پس اگر عيب دنيوى باشد ، به اين‌طور يارى كند او را كه عيبْ آن است كه خداى تعالى عيب شمرده ، مثل معاصى كه بالاتر آن همين غيبت تو است از برادرت به چيزى كه خداى تعالى عيب نكرده او را . و اگر عيب دينى باشد ، توجيه كند او را به چيزى كه از معصيت خارج شود . و اگر قابل توجيه نيست ، يارى كند از او به اين‌كه مؤمن گاهى مبتلا مىشود به معصيت ، پس سزاوار چنين است كه استغفار شود براى او ، نه تعيير شود از او ؛ و شايد تعيير تو او را بزرگ‌تر باشد پيش خداى تعالى از معصيت او » « 2 » . انتهى كلامه و رفع مقامه .\r\nو گاه مىشود كه مستمع علاوه بر آن كه ردّ غيبت كه واجب است نمىكند ، مغتاب را به غيبت وادار مىكند ، يا به شركت با او و هم‌نفس شدن و عَجَب‌هاى بىموقع پى در پى گفتن ؛ يا اگر از اهل صلاح به شمار آيد ، به واسطهء ذكرى يا استغفارى يا چيزهاى ديگرى كه وسايل شيطانى است ، مغتاب را به غيبت وادار كند . و تواند بود كه حديث شريف كه وزر او را هفتاد مرتبه مثل وزر مغتاب قرار داده بود ، اشاره به چنين اشخاصى باشد . نَعُوذُ بِاللَّه مِنْهُ .\r\n\r\nتتميم كلام شهيد ثانى رحمه اللَّه\r\nشيخ بزرگوار و محقق عالى مقدار ، شهيد سعيد - رضوان اللَّه عليه - را كلامى است كه ما تتميم مىكنيم اين مقام را به ترجمهء آن كلام شريف . فرمايد :\r\n\r\n\r\n","description":"","footnote":"\r\n( 1 ) - ثواب الأعمال و عقاب الأعمال ، ص 335 ، « باب يجمع عقوبات الأعمال » ؛ وسائل الشيعة ، ج 12 ، ص 292 ، « كتاب الحجّ » ، « أبواب أحكام العشرة » ، باب 156 ، حديث 5 .\r\n( 2 ) - المكاسب ، ضمن تراث الشيخ الأعظم ، ج 1 ، ص 362 .\r\n","page_name":" 351 ","page_number":367},
  {"content":"\r\n\r\n« از پليدترين انواع غيبت ، غيبتى است كه بعض اشخاص كه در صورتْ اهل علم و فهم هستند و اهل ريا هستند ، مىكنند . زيرا كه آنها مقصود خود را مىفهمانند به صورت اهل صلاح و تقوا . اينها غيبت مىكنند و اظهار مىكنند كه ما از آن پرهيز مىكنيم ، ولى نمىدانند به واسطهء نادانى و جهل خود كه آنها جمع بين دو زشتى نموده‌اند ؛ يكى ريا و يكى غيبت . و مثل اين است كسى كه ذكر شود پيش او انسانى ، بگويد : الحمدللَّه كه ما مبتلا به حبّ رياست نيستيم . يا مثلًا مبتلا به حبّ دنيا نيستيم . يا ما صفت كذايى را نداريم . يا بگويد : نعوذ باللَّه از كمى حيا ؛ يا از بىتوفيقى . يا بگويد :\r\nخداوند ما را حفظ كند از فلان عمل مثلًا . بلكه گاهى مجرد حمد خدا غيبت است ، اگر از آن عيب كسى فهميده شود ؛ منتها اين غيبتى است كه در صورت اهل صلاح واقع شده .\r\nاين شخص خواسته كه عيب كند غير را به قسمى از كلام كه مشتمل بر غيبت و رياست ، و دعواى خلاصى از عيب و مبرا بودن از آن است با آن‌كه واقع است در آن ؛ بلكه بزرگ‌تر از آن . و از طرق غيبت آن است كه گاهى پيش از آن‌كه بخواهد غيبت كسى را كند ، از او مدحى مىكند و مثلًا مىگويد : فلانى چه حالات خوبى دارد ! در عبادات كوتاهى نمىكند ؛ ولى به واسطهء كم صبرى ، كه همهء ماها به آن مبتلا هستيم ، سستى در عبادت براى او پيدا شده . خود را مذمت مىكند و مقصودش مذمت از اوست ! و از خود مىخواهد مدح كند به تشبيه كردن خود را به اهل صلاح در مذمت كردن از خود . اين شخص جمع كرده بين سه فاحشهء غيبت و ريا و تزكيهء نفس . و گمان مىكند كه از صالحين است و از غيبت تعفف مىكند ! اين چنين شيطان بازى مىكند با اهل جهل و نادانى در صورتى كه اشتغال به علم و عمل پيدا كردند بدون آن‌كه طريقه را محكم كنند . پس ، شيطان تعقيب كند آنها را و به مكايد خود حبط كند عمل آنها را و به آنها بخندد .\r\nو از اين قبيل است آن‌كه اگر در مجلسى غيبتى شود و بعضى حاضرين نشنوند و يكى از آنها بخواهد غافلين را متوجه كند به غيبت ، بگويد : سبحان اللَّه چه چيز عجيبى است ! اين شخص ذكر خدا كند و آن را وسيلهء تحقق باطل و خبث خود قرار دهد ؛ مع الوصف به حق تعالى در اين ذكر منت گذارد . اين نيست جز از جهل و غرور .\r\n\r\n","description":"","footnote":"","page_name":" 352 ","page_number":368},
  {"content":"\r\n\r\nو از اين قبيل است آن‌كه بگويد : فلان شخص براى او فلان اتفاق افتاد يا مبتلا به فلان چيز شد ، بلكه بگويد : براى رفيق ما يا دوست ما چنين ابتلايى پيش آمد كرد ، خداوند ما و او را بيامرزد . اين شخص اظهار دعا و تألم و دوستى و رفاقت مىكند و غيبت خود را با اين امور انجام مىدهد . و خداوند از خبث باطن و فساد نيت او مطلع است . و او به واسطهء جهل خود نمىداند كه غضب حق نسبت به او بيشتر است از جهّال كه متجاهر به غيبت هستند .\r\nو از اقسام خفيهء غيبت ، گوش كردن به آن است از روى تعجب ؛ زيرا كه او اظهار تعجب مىكند كه نشاط مغتاب زياده گردد در غيبت و او را وادار به غيبت مىكند به تعجب . مثلًا مىگويد : من تعجب مىكنم از اين حرف ! من تاكنون نمىدانستم آن را ! من از فلانى اين كار را نمىدانستم ! مىخواهد تصديق كند با اين كلماتْ مغتاب را و از او طلب زيادت كند با لطايف ، با آن‌كه تصديق غيبت نيز غيبت است و گوش كردن به آن ، بلكه سكوت كردن در وقت شنيدن آن ، غيبت است » « 1 » انتهى ترجمة كلامه ، رفع مقامه .\r\nو گاه شود كه عناوين ديگر بر غيبت نيز افزوده شود و بر فساد و قبح و عقاب آن افزوده گردد ؛ مثل آن‌كه شخص مغتاب در پيش روى آن كس كه غيبت او را كند اظهار دوستى كند و مدح و منقبت از او كند . و اين از مراتب نفاق و دورويى و دوزبانى است كه در اخبار از آن مذمت بليغ شده است .\r\nفَفِي الكافي الشَّريف بِإسْنادِه عَنْ أَبِي عَبْدِاللَّهِ - عليه السَّلام - قَالَ : «\r\nمن لقي المسلمين بوجهين و لسانين جاء يوم القيامة و له لسانان من نار » « 2 » .\r\nفرمايد : « كسى كه ملاقات كند مسلمانان را با دو رو و با دو زبان ، بيايد در روز قيامت و حال آن‌كه از براى او دو زبان است از آتش » .\r\nاين است صورت اين عمل قبيح و نتيجهء اين نفاق در عالم آخرت . پناه مىبرم به خداى تعالى از شرّ زبان و نفس امّارهء خود . وَالْحَمْدُ للَّهِ أَوَّلًا وَآخِراً .\r\n\r\n\r\n","description":"","footnote":"\r\n( 1 ) - المصنّفات الأربعة ، كشف الريبة ، ص 38 .\r\n( 2 ) - الكافي ، ج 2 ، ص 343 ، « كتاب الإيمان و الكفر » ، « باب ذي اللسانين » ، حديث 1 .\r\n","page_name":" 353 ","page_number":369},
  {"content":"\r\n . \r\n","description":"","footnote":"","page_name":" 354 ","page_number":370},
  {"content":"\r\n\r\n\r\nحديث بيستم اخلاص\r\n
  ] الحديث العشرون : بالسَّنَدِ المُتَّصِلِ إلى الشَّيخِ الثِّقَةِ الجَليلِ ، مُحَمَّدِ بْنِ يَعْقُوبَ الكُلَيْني - قُدِّسَ سِرُّه - عَنْ عَلِيِّ بْنِ إِبْرَاهِيمَ ، عَنْ أَبِيهِ ، عَنِ الْقَاسِمِ بْنِ مُحَمَّدٍ ، عَنِ الْمِنْقَرِيِّ ، عَنْ سُفْيَانَ بْنِ عُيَيْنَةَ ، عَنْ أَبِي عَبْدِاللَّهِ - عليه السَّلام - فِي قَوْلِ اللَّه تَعالى :  لِيَبْلُوَكُمْ أَيُّكُمْ أَحْسَنُ عَمَلًا  « 1 » . قَالَ : «\r\nليس يعني أكثركم عملا ، و لكن أصوبكم عملا . وإنما الإصابة خشية الله\r\nوالنية الصادقة و الخشية »\r\n. ثُمَّ قَالَ :\r\n« الإبقاء على العمل حتى يخلص أشد من العمل . والعمل الخالص ، الذي لا تريد أن يحمدك عليه أحد إلا الله تعالى ؛ والنية أفضل من العمل . ألا و إن النية هي العمل »\r\n. ثُمَّ تَلَا قَوْلَهُ عَزَّ وَجَلَّ :  قُلْ كُلٌّ يَعْمَلُ عَلى شاكِلَتِهِ  « 2 »\r\nيعني على نيته » « 3 » .\r\nترجمه : « سفيان از حضرت صادق - عليه السلام - نقل كند در تفسير فرمودهء خداى تعالى :  لِيَبْلُوَكُمْ أَيُّكُمْ أَحْسَنُ عَمَلًا  . « تا امتحان كند شما را كدام يك نيكوتريد از حيث عمل‌ها » .\r\nفرمود : \" قصد نكرده بيشترِ شما را از حيث عمل ، و ليكن درست‌تر شما را از حيث عمل . و جز اين نيست كه اين درستىْ ترس از خدا و نيت راست است با ترس . \" پس از آن گفت : \" مراعات كردن عمل را تا خالص شود سخت‌تر از عمل است . و عمل خالص [ آن\r\n\r\n\r\n","description":"","footnote":"\r\n( 1 ) - الملك ( 67 ) : 2 .\r\n( 2 ) - الإسراء ( 17 ) : 84 .\r\n( 3 ) - الكافي ، ج 2 ، ص 16 ، « كتاب الإيمان و الكفر » ، « باب الإخلاص » ، حديث 4 ؛ مرآة العقول ، ج 7 ، ص 78 .\r\n","page_name":" 355 ","page_number":371},
  {"content":"\r\n\r\nاست 
  ] كه نخواهى كه ثنا كند تو را بر آن كس مگر خداى تعالى ؛ و نيّت برتر از عمل است .\r\nآگاه باش ، همانا نيتْ عملْ است . \" پس از آن تلاوت كرد قول خداى عزّ وجلّ را :  قُلْ كُلٌّ يَعْمَلُ عَلى شاكِلَتِهِ  . « بگو هر كسى عمل مىكند بر شكل خود » يعنى بر نيت خود \" » .\r\nشرح : « بلاء » به معنى امتحان و تجربه است . چنانچه در صحاح گويد : « بَلَوْتُهُ بَلْوى ، جَرَّبْتُهُ وَاخْتَبَرْتُهُ . وَبَلاهُ اللَّه بَلاءً ؛ وَأَبْلاهُ إبْلاءً حَسَناً . وَابْتَلاهُ ، أَي اخْتَبَرَهُ « 1 » » .\r\nو  أَيُّكُمْ  مفعول دوم است از براى  لِيَبْلُوَكُمْ  به تضمين معناى « علم » ، بنا به فرمودهء مجلسى « 2 » . و اين درست نيايد . زيرا كه « أَىّ » استفهاميه فعل را معلّق مىكند از عمل . و صواب آن است كه  أَيُّكُمْ أَحْسَنُ عَمَلًا  جملهء مبتدا و خبر است ؛ و در معناى مفعولِ فعلِ « بلوى » است . و اگر « أَىّ » را موصوله بگيريم ، براى كلام مرحوم مجلسى وجهى است ؛ ولى استفهاميه بودن آن اظهر است .\r\nو « صوابْ » نقيض خطا است ؛ چنانچه جوهرى گويد « 3 » .\r\nو « خشية » دوم در بعضى از نسخ ، چنانچه مجلسى فرمايد ، نيست « 4 » . و اگر باشد احتمالاتى دارد كه اظهر آن اين است كه « واو » به معنى « مَعَ » باشد .\r\nو از أسرار الصلاة شهيد ثانى - رحمه اللَّه - منقول است كه « النِّيَّةُ الصَّادِقَةُ الْحَسَنَةُ » « 5 » .\r\nو « ابقاء بر عمل » مراعات و محافظت آن است . چنانچه جوهرى گويد : « أَبْقَيْتُ عَلى فُلانٍ . إذا أَرْعَيْتُ عَلَيْهِ وَرَحِمْتُهُ » .\r\n\r\n\r\n","description":"","footnote":"\r\n( 1 ) - بلوته ، بلوى « آن را تجربه كردم و آن را به معرض آزمايش و امتحان آوردم » ، و بلاه اللَّه بلاءً و أبلاه إبلاءً حسناً و ابتلاه « او را آزمايش كرد » . الصحاح ، ج 6 ، ص 2285 ، مادّه « بلا » .\r\n( 2 ) - مرآة العقول ، ج 7 ، ص 78 .\r\n( 3 ) - الصحاح ، ج 1 ، ص 165 ، مادهء « صوب » .\r\n( 4 ) - مرآة العقول ، ج 7 ، ص 78 .\r\n( 5 ) - در نسخه‌هاى أسرار الصلاة تنها « النيّة الصادقة » آمده است ( رسائل الشهيد الثاني ، أسرار الصلاة ، ص 108 ( ط - مكتبة بصيرتى ) ؛ المصنّفات الأربعة ، التنبيهات العليّة ، ص 230 ) ولى در نقل مرحوم مجلسى از أسرار الصلاة « النيّة الصادقة الحسنة » آمده است . ( ر . ك : مرآة العقول ، ج 7 ، ص 78 ؛ بحار الأنوار ، ج 67 ، ص 231 )\r\n","page_name":" 356 ","page_number":372},
  {"content":"\r\n\r\nو «\r\nشاكلة\r\n» به معنى طريقه و شكل و ناحيه است ؛ چنانچه در قاموس و صحاح « 1 » است .\r\nفعن القاموس : « الشاكلةُ ، الشكل ، والناحية ، والنيّة ، والطريقة » « 2 » .\r\nو ما بيان آنچه شرح دادنى است در حديث شريف در ضمن فصولى چند به رشتهء تحرير درمىآوريم ان شاءاللَّه .\r\n\r\nفصل در بيان آن‌كه موت امر وجودى است\r\n
  ]  لِيَبْلُوَكُمْ  اشاره است به قول خداى تعالى :    تَبارَكَ الَّذِي بِيَدِهِ الْمُلْكُ وَ هُوَ عَلى كُلِّ شَيْءٍ قَدِيرٌ * الَّذِي خَلَقَ الْمَوْتَ وَ الْحَياةَ لِيَبْلُوَكُمْ أَيُّكُمْ أَحْسَنُ عَمَلًا    « 3 » . « فرخنده است آن‌كه به دست اوست ملك و سلطنت . و او بر هر چيز تواناست . آن كس كه آفريد مردن و زندگانى را تا امتحان كند شما را كدام‌يك نيكوتريد در عمل » .\r\nمحقق مجلسى - قدّس سرّه - فرمايد : « اين آيهء شريفه دلالت دارد بر آن‌كه موتْ امر وجودى است . و مراد از آن يا موت طارى بر حيات است ، يا عدم اصلى است » « 4 » . انتهى .\r\nدلالت نمودن آيهء شريفه مبنى بر آن است كه خلق متعلق به آن باشد بالذات . و اما اگر بالعرض مورد تعلق باشد ، دلالتى ندارد ؛ چنانچه محققين گويند . و بر فرض دلالت ، احتمال آن كه موتْ عدم اصلى باشد وجهى ندارد . زيرا كه وجودى بودن عدم اصلى جمع نقيضين است ؛ با آن‌كه موت را به معنى عدم اصلى دانستن خود فى حدّ ذاته صحيح ننمايد .\r\nبالجمله ، تحقيق آن است كه « موت » عبارت است از انتقال از نشئهء ظاهرهء مُلكيه به نشئهء باطنهء ملكوتيه . يا آن‌كه موت عبارت است از حيات ثانوى ملكوتى بعد از حيات اولى مُلكى . و بر هر تقدير ، امر وجودى است ، بلكه اتمّ از وجود مُلكى است ؛ زيرا كه\r\n\r\n\r\n","description":"","footnote":"\r\n( 1 ) - الصحاح ، ج 5 ، ص 1736 ، مادهء « شكل » .\r\n( 2 ) - القاموس المحيط ، ج 3 ، ص 412 ، مادّه « الشكل » .\r\n( 3 ) - الملك ( 67 ) : 1 - 2 .\r\n( 4 ) - مرآة العقول ، ج 7 ، ص 77 .\r\n","page_name":" 357 ","page_number":373},
  {"content":"\r\n\r\nحيات ملكى دنيوى مشوب به مواد طبيعيهء ميّته است و حيات آنها عَرَضِ زائل است ، به خلاف حيات ذاتى ملكوتى كه در آن‌جا از براى نفوس استقلال حاصل شود . و آن دار دارِ حيات و لوازم حيات است ؛ و ابدانِ مثالى برزخى قيام صدورى به نفوس دارند ؛ چنانچه در محل لايق مقرر است . بالجمله ، حيات ملكوتى - كه از آن تعبير به موت شود تا به سمع شنوندگان سنگين نيايد - متعلِّق جعل و خلقت ، و در تحت قدرت ذات مقدس است .\r\n\r\nدر اشاره به توجيه نسبت ابتلا به حق تعالى\r\nو معنى « اختبار » و امتحان و كيفيت نسبت آنها را به حق تعالى - جلّ جلاله - پيش از اين در شرح بعضى احاديث مذكور داشتيم « 1 » به‌طورى كه جهل بر ذات مقدس لازم نيايد ، و محتاج به تكلفات و تأويلات نباشد . و اجمال آن را به طريق اشاره مذكور مىداريم . و آن اين است كه نفوس انسانيه در به دو فطرت و خلقت جز محض استعداد و نفس قابليت نيستند ، و عارى از هر گونه فعليت در جانب شقاوت و سعادت هستند ؛ و پس از وقوع در تحت تصرف حركات طبيعيهء جوهريه و فعليهء اختياريه ، استعداداتْ متبدل به فعليت شده و تميزات حاصل مىگردد . پس ، امتياز سعيد از شقى و غثّ از سمين به حيات مُلكى پيدا شود . و غايت خلقت حيات امتياز و اختبار نفوس است . پس ، ترتب امتحان بر خلقْ معلوم شد . و اما خلق موت نيز دخيل در اين امتيازات هست ، بلكه جزء اخير علت است ؛ زيرا كه ميزان در فعلياتْ صور اخيره است كه انسان با آن صورت منتقل [ شود 
  ] . و بالجمله ، ميزانِ امتيازاتْ صور اخرويهء ملكوتيه است ، و حصول آنها به حركات جوهريه و اختياريهء دنيويهء ملكيه است . پس ، ترتب امتحان و اختبار بر خلقت موت و حيات معلوم شد بدون جهل . و تفصيل در اين باب تا رفع اشكال به‌كلى شود منوط است به بيان علم « ذاتى » قبل الايجاد و علم « فعلى » مع الايجاد . و آن از حوصلهء اين اوراق خارج است .\r\n\r\n\r\n","description":"","footnote":"\r\n( 1 ) - ر . ك : حديث پانزدهم ، ص 261 .\r\n","page_name":" 358 ","page_number":374},
  {"content":"\r\n\r\nو اين‌كه فرموده است :  أَيُّكُمْ أَحْسَنُ عَمَلًا  و امتحان را كه راجع به نيكوترى « اعمال » قرار داده ، آن نيز برگشت به همين معنى كه ذكر شد كند ، بنابر اين حديث شريف ؛ زيرا كه « احسنيت » را تفسير به « اصوبيّت » فرموده ، و اصوبيّت را به « خشيت » و « نيت صادقه » ارجاع نموده ، و اينها صور باطنيهء نفس و مورد امتيازات واقعيهء ارواح‌اند ، يا آن‌كه مظاهر امتيازات غيبيهء ذاتيه هستند ؛ بلكه بنابر تأثر قلب و باطن از اعمال ظاهريه ، كه پيش از اين ذكر شد « 1 » ، اين امتيازات نيز به واسطهء اعمال واقع شود ؛ پس ، امتحان اعمالْ امتحان ذاتيات نيز هست .\r\nو اگر چنانچه آيهء شريفه را بر ظاهر خود حمل كنيم و قطع نظر از تفسير امام - عليه السلام - كنيم ، نيز « امتحان » به همان معنى مذكور خواهد بود ؛ زيرا كه نفس حصول در نشئهء دنيا و خلقت موت و حيات ، موجب امتيازات اعمال حسنه و سيّئه است :\r\nاما خلقت حيات ، معلوم است . و اما موت ، زيرا كه با علم به عدم ثبات حيات دنيايى و حصول انتقال از اين نشئهء فانيه ، البته اعمال انسان فرق مىنمايد و امتيازات حاصل مىگردد .\r\n\r\nفصل در بيان آن‌كه « خشيت » و « نيت صادقه » موجب صواب عمل است\r\nبدان‌كه در اين حديث شريف صواب و نيكويى عمل را مبتنى بر دو اصل شريف قرار داده است ، و ميزان در كمال و تماميت آن را اين دو اصل قرار داده : يكى خوف و خشيت از حق تعالى ؛ و ديگر نيت صادقه و ارادهء خالصه . و بر ذمّهء ماست كه ارتباط اين دو اصل را با كمال عمل و صواب و درستى آن بيان نماييم .\r\nپس ، گوييم كه خوف و ترس از حق تعالى موجب تقواى نفوس و پرهيزگارى آنها است ؛ و آن باعث شود كه قبولِ آثارِ اعمال را بيشتر نمايد .\r\nو تفصيل اين اجمال آن است كه ما پيش از اين در شرح بعضى از احاديث سالفه ذكر\r\n\r\n\r\n","description":"","footnote":"\r\n( 1 ) - ر . ك : صفحه 22 و 140 .\r\n","page_name":" 359 ","page_number":375},
  {"content":"\r\n\r\nكرديم « 1 » كه هر يك از اعمال حسنه يا سيّئه را در نفس تأثيرى است ؛ پس اگر آن عمل از سنخ عبادات و مناسك باشد ، تأثيرش آن است كه قواى طبيعيه را خاضع قواى عقليه كند و جنبهء ملكوت نفس را بر ملك قاهر نمايد و طبيعت را منقاد روحانيت نمايد تا برسد به آن مقام كه جذبات روحيه دست دهد و به مقصود اصلى رسد . و هر عملى كه اين تأثير را بيشتر كند و اين خدمت را بهتر انجام دهد ، آن عمل مصاب‌تر و مقصود اصلى بر آن بهتر مترتب است ؛ و هر چيزى كه دخيل در اين تأثير باشد ، مكفّل اصابهء عمل است . و غالباً افضليت اعمال را ميزان همين است . و توان حديث معروف «\r\nأفضل الاعمال أحمزها » « 2 »\r\nرا نيز به همين نكته منطبق نمود .\r\nپس از معلوم شدن اين مقدمه ، بايد دانست كه تقوا نفوس را صاف و پاك كند از كدورات و آلايش ؛ و البته اگر صفحهء نفوس از حجب معاصى و كدورات آنها صافى باشد ، اعمال حسنه در آن مؤثرتر و اصابهء به غرض بهتر نمايد ، و سرّ بزرگ عبادات ، كه ارتياض طبيعت و قهر ملكوت بر مُلك و نفوذ ارادهء فاعلهء نفس است ، بهتر انجام گيرد .\r\nپس ، خشيت از حق را ، كه مؤثر تامّ در تقواى نفوس است ، يكى از عوامل بزرگ اصلاح نفوس و دخيل در اصابهء اعمال و حسن و كمال آنها بايد شمرد ؛ زيرا كه تقوا علاوه بر آن‌كه خود يكى از مصلحات نفس است ، مؤثر در تأثير اعمال قلبيه و قالبيهء انسان و موجب قبولى آنها نيز هست ؛ چنانچه خداى تعالى فرمايد :  إِنَّما يَتَقَبَّلُ اللَّهُ مِنَ الْمُتَّقِينَ  « 3 » . « خداوند از پرهيزگاران قبول مىكند و بس » .\r\nو دوم عامل بزرگ در اصابه و كمال اعمال - كه فى الحقيقه به منزلهء قوهء فاعله است ، چنانچه خشيت و تقواى حاصل از آن به منزلهء شرايط تأثير [ است 
  ] و در حقيقت تصفيهء قابل نمايند و رفع مانع كنند - نيت صادقه و ارادهء خالصه است كه كمال و نقص و صحت\r\n\r\n\r\n","description":"","footnote":"\r\n( 1 ) - ر . ك : صفحه 22 و 140 .\r\n( 2 ) - ر . ك : صفحه 143 .\r\n( 3 ) - المائدة ( 5 ) : 27 .\r\n","page_name":" 360 ","page_number":376},
  {"content":"\r\n\r\nو فساد عبادات كاملًا تابع آن است ؛ و هر قدر عبادات از تشريك و شوب نيات خالص‌تر باشند كامل‌ترند . و هيچ چيز در عبادات به اهميت نيت و تخليص آن نيست ، زيرا كه نسبت نيات به عبادات ، نسبت ارواح به ابدان و نفوس به اجساد است ؛ چنانچه پيكرهء آنها از مقام ملك نفس و بدن آن صادر شود و نيت و روح آنها از جنبهء باطن نفس و مقام قلب صادر شود - و هيچ عبادتى بىنيت خالصه مقبول درگاه حق تعالى نيست ؛ الّا آن‌كه اگر خالص از ريا و شرك ظاهرى ملكى نباشد - و آن ريايى است كه فقها - رضوان اللَّه عليهم - ذكر فرمودند موجب بطلان و عدم اجزاى ظاهر است ؛ و اگر خالص از تشريك باطنى نباشد ، گرچه به حسب ظاهر شرع و حكم فقهى صحيح و مجزى است ، ولى به حسب باطن شرع و حقيقت و اسرار عبادات ، صحيح نيست و مقبول پيشگاه مقدس نمىباشد . پس ، ملازمه نيست بين صحت عبادت و قبول آن . چنانچه در اخبار نيز ذكر اين مطلب بسيار است « 1 » .\r\nو تعريف جامع شرك در عبادت ، كه تمام مراتب آن را شامل گردد ، ادخال رضاى غير حق است در آن ، چه رضاى خود باشد يا غير خود ؛ الّا آن‌كه اگر رضاى غير خود از ساير مردم باشد ، شرك ظاهر و رياى فقهى است ؛ و اگر رضاى خود باشد ، آن شرك خفى باطنى است ؛ و در نظر اهل معارف باطل و ناچيز است و مقبول درگاه حق نيست .\r\nمثلًا كسى كه نماز شب بخواند براى وسعت روزى ، يا صدقه دهد براى رفع بليّات ، يا زكات دهد براى تنميهء مال ، يعنى اينها را براى حق تعالى بكند و از عنايت او اين امور را بخواهد ، اين عبادات گرچه صحيح و مجزى و با اتيان به اجزا و شرايط شرعيه اين آثار نيز بر او مترتب شود ، لكن اين عبادت حق تعالى نيست ، و داراى نيت صادقه و ارادهء خالصانه نخواهد بود ؛ بلكه اين عبادت براى تعمير دنيا و رسيدن به مطلوبات نفسانيهء دنيويه است ؛ پس عمل او مصاب نيست . چنانچه اگر عبادات براى ترس از جهنم و شوق بهشت باشد ، نيز خالص براى حق نيست و نيت صادقانه در آن ندارد . بلكه توان گفت كه اين عبادات خالص براى شيطان و نفس است ؛ و انسانِ داراى اين نحو عبادات ،\r\n\r\n\r\n","description":"","footnote":"\r\n( 1 ) - ر . ك : وسائل الشيعة ، ج 5 ، ص 476 ، « كتاب الصلاة » ، « أبواب أفعال الصلاة » ، باب 3 ، حديث 1 ، 3 ، 4 و 6 .\r\n","page_name":" 361 ","page_number":377},
  {"content":"\r\n\r\nرضاى حق را به هيچ وجه داخل در آنها نكرده تا تشريك باشد ؛ بلكه فقط بت بزرگ را پرستيده ، « مادر بت‌ها بت نفس شماست » « 1 » .\r\nاين‌گونه از عبادات را حق تعالى به واسطهء ضعف ما و رحمت واسعهء خود به يك مرتبه قبول فرموده ؛ يعنى ، آثارى بر آنها مترتب فرموده و عناياتى در مقابل آنها قرار داده كه اگر انسان به شرايط ظاهريه و اقبال قلب و حضور آن و شرايط قبول آنها قيام كند ، تمام آن آثار بر آنها مترتب شود و تمام وعده‌ها انجاز گردد .\r\nاينها حال عبادت عبيد و اجراء . و اما عبادت احرار كه براى حب حق تعالى و يافتن آن ذات مقدس را اهل عبادت واقع مىشود ، و خوف از جهنم و شوق بهشت محرّك آنها در آن نيست ، اوّل مقام اوليا و احرار است . و از براى آنها مقامات و معارج ديگر است كه به بيان نيايد و از حوصله خارج است . مادامى كه نفس توجه به عبادت و عابد و معبود دارد ، خالص نيست ؛ بايد دل خالى از اغيار گردد و در آن غير حق راهى نداشته باشد تا خالص باشد . چنانچه در حديث شريف كافى وارد است :\r\nقَالَ : سَأَلْتُهُ عَنْ قَوْلِ اللَّهِ عَزَّ وَجَلَّ :  إِلَّا مَنْ أَتَى اللَّهَ بِقَلْبٍ سَلِيمٍ  . قَالَ : «\r\nالقلب السليم الذي يلقى ربه و ليس فيه أحد سواه »\r\n. قَالَ :\r\n« وكل قلب فيه شرك أو شك فهو ساقط . وإنما أراد بالزهد في الدنيا لتفرغ قلوبهم للآخرة » « 2 » .\r\nسفيان بن عُيَينَة ، راوى حديث سابق ، گفت : سؤال كردم از حضرت صادق - عليه السلام - از فرمودهء خداى عزّ وجلّ كه در وصف روز قيامت مىفرمايد :  يَوْمَ لا يَنْفَعُ \r\n\r\n\r\n","description":"","footnote":"\r\n( 1 ) - « مادر بت ها بت نفس شماست / زآن كه آن بت مار و اين بت اژدهاست » . ( مثنوى معنوى ، ص 37 ، دفتر اول ، بيت 772 )\r\n( 2 ) - « [ سفيان 
  ] گفت از امام صادق عليه السلام از اين كلام خداوند عز و جل : \" جز كسى كه با قلب سليم نزد خدا آيد . \" سؤال كردم . فرمود : \" صاحب قلب سليم كسى است كه پروردگارش راى ملاقات كند در حالى كه قلب او متوجة جز خدا نباشد . و هر دلى كه در آن شرك و ريبى باشد ساقط است . و [ پيامبران و اولياى خدا 
  ] زهد از دنيا راى اختيار كردند تا دلشان براى آخرت فارغ باشد » . ( الكافي ، ج 2 ، ص 16 ، « كتاب الإيمان و الكفر » ، « باب الإخلاص » ، حديث 5 . در اين چاپ از كافى « أرادوا الزهد » به جىء « أراد بالزهد » آمده است . ( نيز ر . ك : مرآة العقول ، ج 7 ، ص 87 )\r\n","page_name":" 362 ","page_number":378},
  {"content":"\r\n\r\n  مالٌ وَ لا بَنُونَ * إِلَّا مَنْ أَتَى اللَّهَ بِقَلْبٍ سَلِيمٍ   « 1 » . « روزى كه نفع نمىدهد مال و نه اولاد ، مگر كسى كه بيايد با قلب سالم » فرمود : « قلب سليم آن است كه ملاقات مىكند پروردگار خود را و حال آن‌كه نيست در آن احدى سواى او » . فرمود : « و هر قلبى كه در آن شرك يا ترديد باشد ، ساقط است آن . و جز آن نيست كه اراده فرموده خدا زهد را در دنيا تا فارغ شود دل‌هاى آنها براى آخرت » .\r\nالبته قلوبى كه در آن غير حق راه داشته باشد و دستخوش شرك و شك باشد ، چه شرك جلى و چه شرك خفى ، از درجهء اعتبار در محضر قدس پروردگار ساقط است .\r\nو از شرك خفى است اعتماد بر اسباب و ركون بر غير حق . حتى در روايت « 2 » وارد است كه تحويل انگشترى براى ياد ماندن مطلبى در خاطر از شرك خفى است « 3 » . و راه داشتن غير حق در دل از شرك خفى به شمار مىرود .\r\nو اخلاص نيتْ اخراج غير حق است از منزلگاه آن ذات مقدس .\r\nچنانچه براى شكّ نيز مراتبى است كه بعض از آن را شك جلى و بعضى را شك خفى بايد دانست كه از ضعف يقين و نقصان ايمان حاصل شود . مطلق اعتماد بر غير حق و توجه به مخلوق از ضعف يقين و سستى ايمان است ؛ چنانچه تزلزل در امور نيز از آن است . و مرتبهء اخفاى شك ، حالت تلوين و عدم تمكين در توحيد است .\r\nپس ، توحيد حقيقى اسقاط اضافات و تعينات و كثرات است ، حتى كثرات اسمائى و صفاتى ؛ و تمكين در آن خلوص از شك است . و « قلب سليم » قلب خالى از مطلق شرك و شك است .\r\n\r\n\r\n","description":"","footnote":"\r\n( 1 ) - الشعراء ( 26 ) : 88 - 89 .\r\n( 2 ) - حديث در وسائل در احكام ملابس است . و صاحب وسائل ، فتوا به عدم جواز داده است ، مگر در عددركعات كه منصوص است ، لكن سوق روايت ، شهادت بر كراهت دهد . منه عفي عنه\r\n( 3 ) - قَالَ أَبُو عَبْدِاللَّهِ عليه السلام : « إِنَّ الشِّرْكَ أَخْفَى مِنْ دَبِيبِ النَّمْلِ » . وَقَالَ : « مِنْهُ تَحْوِيلُ الْخَاتَمِ لِيَذْكُرَ الْحَاجَةَ ، وَشِبْه‌ُهَذَا » ؛ « امام صادق عليه السلام فرمود : همانا شرك از راه رفتن مورچه پنهان‌تر است » . و فرمود : « از جملهء شرك ، گرداندن انگشترى است براى آن‌كه حاجت خود را از ياد نبرد ، و مانند آن » . ( معاني الأخبار ، ص 379 ، حديث 1 ؛ وسائل الشيعة ، ج 5 ، ص 99 ، « كتاب الصلاة » ، « أبواب أحكام الملابس » ، باب 61 ، حديث 1 )\r\n","page_name":" 363 ","page_number":379},
  {"content":"\r\n\r\nو در اين حديث شريف كه مىفرمايد : «\r\nوإنما أراد بالزهد . . .\r\n» اشاره به آن است كه غايت زهد در دنيا [ آن است كه 
  ] كم كم قلب از آن منصرف شود و متنفر گردد ، و توجه به مقصود اصلى و مطلوب واقعى پيدا كند .\r\nو از صدر حديث ظاهر شود كه مقصود از « آخرت » غاية القصواى دايرهء وجود و نهايت رجوع است ؛ و آخرت به قول مطلق همان است . بنابراين ، دنيا تمام دايرهء ظهور ، و زهد در آن مستلزم خلوص قلب است از غير حق تعالى . پس ، هر كس كه در قلب او غير حق باشد و توجه به اغيار داشته باشد ، چه از امور ملكى مادى باشد يا امور معنوى ، چه صور اخروى يا كمالات و مدارج ، بالجمله هر چه غير حق است ، از اهل دنياست و زاهد نيست در دنيا ، و محروم از آخرت حقيقى و بهشت لقاء ، كه اعلى مراتب بهشت است ، مىباشد ، گرچه داراى مراتب ديگر از كمالات معنوى و بهشت‌هاى عالى مرتبه باشد ؛ چنانچه اهل دنيا در اموال دنيوى و مقامات آن مختلفند . و آن مقامات از اهل اللَّه بودن بسى دور است .\r\n\r\nفصل در تعريف اخلاص\r\nبدان‌كه از براى « اخلاص » تعريف‌هايى كردند كه ما ذكر بعضى از آنها را كه پيش اصحاب سلوك و معارف متداول [ است 
  ] مىكنيم به طريق اجمال .\r\nجناب عارف حكيم سالك ، خواجه عبداللَّه انصارى - قدّس سرّه - فرمايد : الإِخْلاصُ تَصْفِيَةُ الْعَمَلِ مِنْ كُلِّ شَوبٍ « 1 » . « اخلاص صافى نمودن عمل است از هر خلطى » . و اين اعم است از آن كه شوب به رضاى خود داشته باشد ، يا شوب به رضاى مخلوقات ديگرى .\r\nو از شيخ اجل بهايى منقول است كه اصحاب قلوب از براى آن تعريفاتى كرده‌اند :\r\nقيل : تَنْزيهُ الْعَمَلِ أَنْ يَكُونَ لِغَيْرِ اللَّه فيهِ نَصيبٌ . « گفته شده است كه آن پاكيزه نمودن\r\n\r\n\r\n","description":"","footnote":"\r\n( 1 ) - منازل السائرين ، ص 62 ، « باب الإخلاص » .\r\n","page_name":" 364 ","page_number":380},
  {"content":"\r\n\r\nعمل است از اين‌كه از براى غير خدا در آن نصيبى باشد » . و اين نيز قريب به تعريف سابق است . وَقيلَ : أَنْ لَايُريد عامِلُهُ عَلَيْهِ عِوَضاً فِي الدّارَيْنِ « 1 » . و « گفته شده كه آن اين است كه اراده نكند عامل آن عوضى براى آن در دو دنيا » .\r\nو از صاحب غرائب البيان « 2 » نقل شده است كه « مخلصان آنها هستند كه عبادت خدا كنند به‌طورى كه نبينند خود را در عبوديت او و نه عالَم و اهل آن را ؛ و تجاوز نكنند از حدّ عبوديت در مشاهدهء ربوبيت . پس ، وقتى كه ساقط شد از بنده حظوظ او از خاك تا عرش ، راه دين را سلوك كرده . و آن طريق بندگى و عبوديتى است كه خالص باشد از ديدن حوادث به واسطهء شهود روح جمال پروردگار را . و اين است دينى كه حق تعالى اختيار فرموده است براى خود و از غير حق تخليص فرمود آن را و فرمود :  أَلا لِلَّهِ الدِّينُ الْخالِصُ  « 3 » . و دين خالص نورِ قِدَم است پس از متلاشى شدن حدوث ، در بيابان نور عظمت و وحدانيت . گويى خداى تعالى دعوت فرموده بندگان خود را بر سبيل تنبيه و اشاره به سوى تخليص نمودن سرّ خود را از اغيار در اقبال آنها به سوى او » « 4 » .\r\nو از شيخ محقق ، محيىالدين عربى « 5 » ، نقل است كه گفته است : أَلا ، للَّه‌الدّينُ الخالِصُ\r\n\r\n\r\n","description":"","footnote":"\r\n( 1 ) - الأربعون حديثاً ، شيخ بهايى ، ص 441 ؛ مرآة العقول ، ج 7 ، ص 81 .\r\n( 2 ) - اگرچه در نسخه مستنسخه موجود « غرائب البيان » آمده است ولى صحيح آن « عرائس البيان » است كه‌تأليف روزبهان بقلى شيرازى مىباشد .\r\n( 3 ) - « بدان‌كه دين خالص تنها براى خداست » . ( الزمر ( 39 ) : 3 )\r\n( 4 ) - تفسير عرائس البيان في حقائق القرآن ، ج 3 ، ص 202 .\r\n( 5 ) - محمّد بن على بن محمّد عربى ( 560 - 638 ) بزرگ‌ترين عارف قرن هفتم و از عارفان بزرگ قرون اسلامىاست . وى به « ابن عربى » ، « محيىالدين » ، « شيخ اكبر » شهرت دارد . آثار مهم وى در عرفان از عصر وى تاكنون مورد مراجعه و بحث و تدريس و شرح و تفسير تمامى عارفان و علاقه‌مندان به عرفان مىباشد . فهم كتاب‌هاى وى به‌خصوص « فصوص » مشكل است و در هر زمان معدود كسانى از عهدهء آن برآمده‌اند . حدود 200 اثر به وى منسوب است كه مهم‌ترين آنها الفتوحات المكّية ، فصوص الحكم ، التجلّيات الإلهية ، إنشاء الدوائر ، تفسير قرآن مىباشد . كتاب فصوص از كتاب‌هاى اصلى و مهمّ درسى عرفان محسوب مىشود كه بر آن بزرگ‌ترين عارفان پس از وى شرح و حاشيه دارند . امام خمينى قدس سره بر فصوص حواشى نفيسى دارند .\r\n","page_name":" 365 ","page_number":381},
  {"content":"\r\n\r\nعَنْ شَوْبِ الغَيْرِيَّةِ وَالأنانِيَّةِ ؛ لأنَّكَ لِفَنائِكَ فيهِ بِالْكُلِّيَّةِ فَلا ذاتَ لَكَ وَلا صِفَةَ وَلا فِعْلَ وَلا دينَ وَإلّا لَما خَلُصَ الدّينُ بالحقيقة فَلا يَكُونُ للَّهِ « 1 » .\r\nتا رسوم عبوديت و غيريت و انانيت باقى است و عابد و معبود و عبادت و اخلاص و دين در كار است ، شوب به غيريت و انانيت است . و اين شرك است پيش ارباب معارف . عبادت اهل خلوص نقشهء تجليات محبوب است ؛ و در قلب آنها جز ذات حقِ واحد راه ندارد . و با آن‌كه افق امكان به وجوب متصل و تدلّى ذاتى و دنوّ مطلق حقيقى براى آنها پيدا شده و رسوم غيريت به كلى مرتفع شده ، با اين وصف ، به تمام وظايف عبوديت اقدام و قيام مىنمايند . و عبوديت آنها بالرويّه و بالتفكر نيست ، بلكه عبوديت بالتجلى است ؛ چنانچه اشارهء به اين معنى دارد نماز شب معراج رسول اللَّه صلّى اللَّه عليه و آله « 2 » .\r\n\r\nفصل در بيان اخلاص بعد از عمل است\r\nبدان‌كه آنچه در حديث شريف است كه «\r\nالإبقاء على العمل حتى يخلص أشد من العمل\r\n» تحريص بر آن است كه انسان از اعمالى كه مىكند بايد مراعات و مواظبت نمايد ، چه در حين اتيان آن و چه بعد از آن . زيرا كه گاه شود كه انسان در حال اتيان عمل آن را بىعيب و نقص تحويل دهد و خالى از ريا و عجب و غير آن باشد ، ولى بعد از عمل به واسطهء ذكر آن به ريا مبتلا شود . چنانچه در حديث شريف كافى وارد است :\r\nعَنْ أَبِي جَعْفَرٍ - عليه السَّلام - أَنَّهُ قَالَ : «\r\nالإبقاء على العمل أشد من العمل »\r\n. قَالَ : وَمَا الإِبْقَاءُ عَلَى الْعَمَلِ ؟ قَالَ : «\r\nيصل الرجل بصلة و ينفق نفقة لله وحده لا شريك له ، فكتب له سرا ؛\r\n\r\n\r\n","description":"","footnote":"\r\n( 1 ) - « بدان‌كه دين چو از آلايش غيريت و خوديت پاك گشت ، براى خدا خواهد بود ؛ چه با فناى كلى تو در ذات حق براى تو ذات و صفت و فعل و دين نمىماند . و در غير اين حال دين به حقيقت خالص و پاك نگرديده است و براى خدا نيز نخواهد بود » . ( تفسير القرآن الكريم ، ابن عربى ( تأويلات ملّاعبدالرزّاق كاشاني ) ، ج 2 ، ص 370 )\r\n( 2 ) - ر . ك : علل الشرائع ، ص 315 - 316 ، حديث 1 ؛ سرّ الصلاة ، امام خمينى قدس سره ، ص 14 - 15 .\r\n","page_name":" 366 ","page_number":382},
  {"content":"\r\n\r\nثم يذكرها فتمحى فتكتب له علانية ؛ ثم يذكرها فتمحى ، فتكتب له رياء » « 1 » .\r\n« از حضرت باقر العلوم - عليه الصلاة و السلام - روايت شده كه فرمود : \" مراعات عمل سخت‌تر است از عمل . \" راوى گفت : \" مراعات عمل چيست ؟ \" فرمود : \" مرد صله مىكند يا انفاقى مىنمايد براى خداى واحد بىشريك ( يعنى ريا در عمل نمىكند ) ، پس نوشته شود آن عمل براى او پنهانى و ثواب پنهانى به او دهند ؛ پس از آن ذكر مىكند آن عمل را ، پس محو شود آن و نوشته شود براى او آشكارا . ( يعنى ثواب عبادت آشكارا به او دهند ) . پس از آن ذكر كند آن را ، پس محو شود آن و نوشته شود براى او ريا \" » .\r\nانسان تا آخر عمرش هيچ‌گاه از شرّ شيطان و نفس مأمون نيست . گمان نكند كه عملى را كه بجا آورد براى خدا و رضاى مخلوق را در آن داخل نكرد ، ديگر از شرّ نفس خبيث در آن محفوظ ماند ؛ اگر مواظبت و مراقبت از آن ننمايد ، ممكن است نفس او را وادار كند به اظهار آن . و گاه شود كه اظهار آن را به كنايه و اشاره نمايد . مثلًا نماز شب خود را بخواهد به چشم مردم بكشد ، با حقه و سالوس از هواى خوب يا بد سحر و مناجات يا اذان مردم ذكرى كند ؛ و با مكايد خفيهء نفس عمل خود را ضايع و از درجهء اعتبار ساقط كند . انسان بايد مثل طبيب و پرستار مهربان از حال خود مواظبت نمايد ، و مهار نفس سركش را از دست ندهد كه به مجرد غفلت مهار را بگسلاند و انسان را به خاك مذلت و هلاكت كشاند ؛ و در هر حال به خداى تعالى پناه برد از شرّ شيطان و نفس امّاره .  إِنَّ النَّفْسَ لَأَمَّارَةٌ بِالسُّوءِ إِلَّا ما رَحِمَ رَبِّي  « 2 » .\r\nو ببايد دانست كه تخليص نيت از تمام مراتب شرك و ريا و غير آن ، و مراقبت و ابقاءِ بر آن ، از امور بسيار مشكل و مهم است ، بلكه بعض مراتب آن جز براى خلّص اولياء اللَّه ميسر و ميسور نيست ؛ زيرا كه نيت عبارت است از ارادهء باعثهء به عمل ، و آن تابع غايات اخيره است ، چنانچه اين غايات تابع ملكات نفسانيه است كه باطن ذات\r\n\r\n\r\n","description":"","footnote":"\r\n( 1 ) - الكافي ، ج 2 ، ص 296 ، « كتاب الإيمان و الكفر » ، « باب الرياء » ، حديث 16 ( با كمى تفاوت ) ؛ بحار الأنوار ، ج 67 ، ص 233 .\r\n( 2 ) - « نفس آدمى او را پيوسته به بدى فرمان دهد مگر آن‌كه پروردگارم رحم نمايد » . ( يوسف ( 12 ) : 53 )\r\n","page_name":" 367 ","page_number":383},
  {"content":"\r\n\r\nانسان و شاكلهء آن را تشكيل دهد .\r\nكسى كه داراى حب جاه و رياست است و اين حب ملكهء نفسانيّه و شاكلهء روح او شده است ، غايت آمال او رسيدن به آن مطلوب است ، و افعال صادره از او تابع آن غايت است و داعى و محرك او همان مطلوب نفسانى است و اعمال او براى وصول به آن مطلوب از او صادر گردد . مادامى كه اين حب در قلب اوست ، عمل او خالص نتواند شد .\r\nو كسى كه حب نفس و خودخواهى ملكه و شاكلهء نفس اوست ، غايت مقصد و نهايت مطلوب او رسيدن به ملايمات نفسانيه است و محرك و داعى او در اعمال همين غايت است ؛ چه اعمال او براى وصول به مطلوبات دنيويه باشد ، يا مطلوبات اخرويه از قبيل حور و قصور و جنّات و نعم آن نشئه . بلكه مادامى كه انانيت و خودخواهى و خودبينى در كار است ، اگر براى تحصيل معارف و كمالات روحيه نيز اقدامى كند يا قدمى زند ، براى خود و نفسانيت خويش است ؛ و آن نيز خودخواهى است نه خداخواهى . و معلوم است خودخواهى و خداخواهى با هم جمع نشود . بلكه اگر خدا را خواهد ، براى خود خواهد و غايت مقصد و نهايت مطلوبْ خود و نفسانيت است .\r\nپس ، معلوم شد كه تخليص نيت از مطلق شرك كار بسيار بزرگى است كه از هر كس نيايد ، و كمال و نقص اعمال تابع كمال و نقص نيّات است ، زيرا كه نيّت صورت فعليه و جنبهء ملكوتيهء عمل است ، چنانچه اشاره به آن نموديم . و در حديث شريف اشاره به همين مطالب مىنمايد آن‌جا كه فرمايد : «\r\nوالنية أفضل من العمل . ألا ، وإن النية هي العمل »\r\n. « نيت از عمل افضل است ، بلكه نيتْ تمام حقيقت عمل است » . و اين مبنى بر مبالغه نيست ، چنانچه بعضى احتمال داده‌اند « 1 » ، بلكه مبنى بر حقيقت است ؛ زيرا نيتْ صورت كاملهء عمل و فصل محصِّل او است ، و صحت و فساد و كمال و نقص اعمال به آن است . چنانچه عملِ واحد به واسطهء نيت گاهى تعظيم و گاهى توهين است ؛ و گاهى تامّ و گاهى ناقص است ؛ و گاهى از سنخ ملكوتِ اعلى و صورت بهيّهء جميله دارد ، و گاهى از ملكوت اسفل و صورت موحشهء مدهشه دارد .\r\n\r\n\r\n","description":"","footnote":"\r\n( 1 ) - ر . ك : مرآة العقول ، ج 7 ، ص 85 ؛ شرح اصول الكافي ، ملّا صالح مازندرانى ، ج 8 ، ص 53 .\r\n","page_name":" 368 ","page_number":384},
  {"content":"\r\n\r\nظاهر نماز على بن ابى طالب - عليه السلام - و نماز فلان منافق در اجزاء و شرايط [ و 
  ] صورت ظاهرى عمل هيچ تفاوتى ندارد ، ليكن آن يك با آن عمل معراج الىاللَّه كند و صورتش ملكوت اعلى است ؛ و ديگرى با آن عمل به جهنم سقوط كند و صورتش ملكوت اسفل است و از شدت ظلمت شبيه ندارد .\r\nبه واسطهء چند قرص نان جوين كه خانوادهء عصمت عليهم السلام در راه خدا مىدهند ، چندين آيه خداى تعالى در مدح آنها فرو مىفرستد « 1 » . جاهل گمان مىكند دو سه روز گرسنگى و غذاى خود را به فقرا دادن امر مهمى است . با اين كه صورت اين قبيل اعمال از هر كس مىشود صادر شود و چيز مهمى نيست ، اهميت آن به واسطهء قصد خالص و نيت صادقانه است .\r\nروح عمل ، قوى و لطيف و از قلب سليم صافى صادر است كه داراى اين‌قدر اهميت است . صورت ظاهر نبى اكرم - صلّى اللَّه عليه و آله - و ساير مردم فرقى نداشت ، و لهذا بعضى از اعراب غريب كه به حضور مباركش مىرسيدند و آن حضرت با جمعى نشسته بودند ، مىپرسيدند : كدام يك پيغمبر هستيد « 2 » ؟ آنچه پيغمبر صلى الله عليه و آله و سلم را از غير ممتاز مىكند ، روح بزرگ قوى لطيف آن سرور است ، نه جسم مبارك و بدن شريفش .\r\nو در علوم عقليه مقرر است كه شيئيت شىء به صورت آن است نه مادهء آن « 3 » . بلكه تحديد به فصلْ حدّ تامّ است ، و به جنس و فصلْ ناقص است ؛ زيرا كه اختلاط به غرايب و اجانب و معرفى به منافى شىء ، مضرّ به حقيقت و تعريف و تماميت آن است ؛ و ماده و جنس از غرايب و اجانب است نسبت به حقيقت شىء كه عبارت از صورت و فعليت و فصل است .\r\nپس ، تمام حقيقت اعمال همان صور اعمال و جنبهء ملكوتيهء آنها است كه نيت است . و\r\n\r\n\r\n","description":"","footnote":"\r\n( 1 ) - الإنسان ( 76 ) : 5 - 12 ؛ ر . ك : الأمالي ، صدوق ، ص 212 ، مجلس 44 ، حديث 11 ؛ مجمع البيان ، ج 10 ، ص 611 ؛ الكشّاف ، ج 4 ، ص 670 .\r\n( 2 ) - مكارم الأخلاق ، ج 1 ، ص 48 ، حديث 7 ؛ بحار الأنوار ، ج 16 ، ص 229 ، « تاريخ نبينا صلى الله عليه و آله و سلم » ، « باب‌مكارم أخلاقه وسيره » ، حديث 35 .\r\n( 3 ) - ر . ك : الحكمة المتعالية ، ج 2 ، ص 32 ، وج 5 ، ص 282 - 309 ؛ شرح المنظومة ، ج 2 ، ص 357 .\r\n","page_name":" 369 ","page_number":385},
  {"content":"\r\n\r\nاز اين بيان معلوم شد كه حضرت صادق - عليه السلام - در اين حديث شريف اوّل نظر به صور اعمال و مواد آنها فرموده ، و فرموده است : جزء صورى افضل از جزء مادى و نيت افضل از عمل است ، چنانچه گوييم : روح افضل از بدن است . و لازم نيايد كه عملِ بىنيتْ صحيح باشد ، و بدنِ بىروح بدن باشد ؛ بلكه به تعلق نيت به عمل و روح به بدن آن يك عمل و اين يك بدن گردد . و اين معجون مختلط از نيت و عمل و روح و بدن ، جزء صورى ملكوتى هريك افضل از جزء مادى مُلكى آن است . و اين معنى حديث مشهور است : «\r\nنية المؤمن خير من عمله » « 1 »\r\n. و در ثانى آن حضرت نظر فرموده به فناى عمل در نيت و ملك در ملكوت و مظهر در ظاهر ، و فرموده است : «\r\nألا ، وإن النية هي العمل »\r\n. عمل همان نيت است ، و غيرِ نيّت چيزى در كار نيست . و تمام اعمال در نيات فانى هستند و از خود استقلالى ندارند . پس از آن ، استشهاد فرمود به قول خداى تعالى :  قُلْ كُلٌّ يَعْمَلُ عَلى شاكِلَتِهِ  . هر كس بر شاكلهء خود عمل مىنمايد ، و اعمالْ تابع شاكلهء نفس است . و شاكلهء نفس گرچه هيئت باطنى روح و ملكات مخمّرهء در آن است ، لكن نيّاتْ شاكلهء ظاهريهء نفس‌اند . توان گفت كه ملكاتْ شاكلهء اوّليهء نفس ، و نيّات شاكلهء ثانويهء آن هستند ، و اعمال تابع آنهاست ، چنانچه حضرت فرموده است : شاكله نيّت است .\r\nو از اين‌جا ظاهر شود كه طريق تخليص اعمال از جميع مراتب شرك و ريا و غير آن ، منحصر به اصلاح نفس و ملكات آن است ، كه آن سرچشمهء تمام اصلاحات و منشأ جميع مدارج و كمالات است .\r\nچنانچه اگر انسان حبّ دنيا را به رياضات علمى و عملى از قلب خارج كند ، غايت مقصد او دنيا نخواهد بود ؛ و اعمال او از شرك اعظم ، كه جلب انظار اهل دنيا و حصول موقعيت در نظر آنهاست ، خالص شود و جلوت و خلوت و سرّ و علن او مساوى شود . و اگر با رياضات نفسانيه بتواند حبّ نفس را از دل بيرون كند ، به هر مقدارى كه دل از خودخواهى خالى شد خداخواه شود و اعمال او از شرك خفى نيز خالص شود . و\r\n\r\n\r\n","description":"","footnote":"\r\n( 1 ) - پيامبر فرمود : « نيت مؤمن بهتر از عمل اوست » . ( الكافي ، ج 2 ، ص 84 ، « كتاب الإيمان و الكفر » ، « باب‌النيّة » ، حديث 2 )\r\n","page_name":" 370 ","page_number":386},
  {"content":"\r\n\r\nمادامى كه حب نفس در دل است و انسان در بيت مظلم نفس است ، مسافر الىاللَّه نيست ؛ بلكه از مخلّدين الى الارض است .\r\nو اوّل قدم سفر الىاللَّه ترك حبّ نفس است و قدم بر انانيت و فرق خود گذاشتن است .\r\nو ميزان در سفر همين است .\r\nو بعضى گويند : يكى از معانى آيهء شريفهء  وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ  « 1 » اين است كه كسى كه خارج شد از بيت نفس و هجرت به سوى حق كرد به سفر معنوى ، پس از آن او را فناى تامّ ادراك كرد ، اجر او بر خداى تعالى است « 2 » . و معلوم است براى چنين مسافرى جز مشاهد ذات مقدس و وصول به فناء حضرتش اجرى لايق نيست ؛ چنانچه از زبان آنها گفته شده :\r\n « در ضمير ما نمىگنجد به غير دوست كس * هر دو عالم را به دشمن ده كه ما را دوست بس » « 3 » \r\nوالسلام\r\n\r\n\r\n","description":"","footnote":"\r\n( 1 ) - النساء ( 4 ) : 100 .\r\n( 2 ) - ر . ك : تفسير القرآن الكريم ، ابن عربى ( تأويلات ملّا عبدالرزّاق كاشانى ) ، ج 1 ، ص 280 ؛ شرح منازل‌السائرين ، كاشانى ، ص 263 .\r\n( 3 ) - ديوان حافظ ، ص 391 ، غزل 324 .\r\n","page_name":" 371 ","page_number":387},
  {"content":"\r\n . \r\n","description":"","footnote":"","page_name":" 372 ","page_number":388},
  {"content":"\r\n\r\n\r\nحديث بيست و يكم شكر\r\n
  ] الحديثُ الحادي و العشرون : بِالسَّنَدِ الْمُتَّصِلِ إلى حُجَّةِ الْفِرْقَةِ وَإمامِهِمْ ، مُحَمَّدِ بْنِ يَعْقُوبَ الكُلَيْنيّ - كَرَّمَ اللَّه وَجْهَهُ - عَنْ حُمَيْدِ بْنِ زِيَادٍ ، عَنِ الْحَسَنِ بْنِ مُحَمَّدِ بْنِ سَمَاعَةَ ، عَنْ وُهَيْبِ بْنِ حَفْصٍ ، عَنْ أَبِي بَصِيرٍ ، عَنْ أَبِي جَعْفَرٍ - عليه السلام - قَالَ : «\r\nكان رسول الله - صلى الله عليه و آله - عند عائشة ليلتها ؛ فقالت : يا رسول الله لم تتعب نفسك و قد غفر الله لك ما تقدم من ذنبك و ما تأخر ؟ فقال : يا عائشة ، ألا أكون عبدا شكورا ؟\r\n» قَالَ : «\r\nوكان رسول الله - صلى الله عليه و آله - يقوم على أطراف أصابع رجليه ، فأنزل الله سبحانه و تعالى :\r\n   طه * ما أَنْزَلْنا عَلَيْكَ الْقُرْآنَ لِتَشْقى »    « 1 » .\r\nترجمه : « از ابى بصير نقل شده كه فرمود حضرت باقر عليه السلام : « بود رسول خدا - صلّى اللَّه عليه و آله - پيش عايشه در شب او ؛ پس گفت : \" اى رسول خدا چرا به زحمت مىاندازى جان خود را و حال آن‌كه آمرزيده است خداوند براى تو آنچه پيش بوده است از گناه تو و آنچه پس از اين آيد ؟ \" فرمود : \" اى عايشه آيا نباشم بندهء سپاسگزار ! » \" فرمود حضرت باقر عليه السلام : « و بود رسول خدا - صلّى اللَّه عليه و آله - كه مىايستاد بر سر انگشت‌هاى دو پاى خود ، پس فرو فرستاد خدا سبحانه و تعالى :    طه * ما أَنْزَلْنا عَلَيْكَ الْقُرْآنَ لِتَشْقى »    « 2 » ؛ « يعنى محمد - يا اى طالب حق هادى -\r\n\r\n\r\n","description":"","footnote":"\r\n( 1 ) - الكافي ، ج 2 ، ص 95 ، « كتاب الإيمان و الكفر » ، « باب الشكر » ، حديث 6 .\r\n( 2 ) - طه ( 20 ) : 1 - 2 .\r\n","page_name":" 373 ","page_number":389},
  {"content":"\r\n\r\nما فرو نفرستاديم بر تو قرآن را تا به مشقت افتى » .\r\nشرح : « قَدْ غَفَرَ اللَّه لَكَ » اشاره است به قول خداى تعالى در سورهء « فتح » :    إِنَّا فَتَحْنا لَكَ فَتْحاً مُبِيناً * لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ    « 1 » ؛ « ما گشوديم براى تو گشودنى آشكارا ، تا بيامرزد براى تو آنچه پيشى گرفته از گناه تو و آنچه پس از اين آيد » .\r\n[ \r\nتوجيهات نقل شده در عدم منافات آمرزش نبى اكرم با عصمت ايشان\r\n
  ] بدان‌كه علما - رضوان اللَّه عليهم - توجيهاتى در آيهء شريفه فرموده‌اند كه منافات نداشته باشد با عصمت نبىمكرّم . و ما به ذكر بعضى از آنها كه مرحوم علامهء مجلسى - رحمه اللَّه تعالى - نقل فرمودند « 2 » مىپردازيم ، و پس از آن آنچه اهل معرفت به حسب مسلك خود بيان كردند مجملًا بيان مىنماييم .\r\nمرحوم مجلسى فرموده : از براى شيعه در تأويل اين آيه اقوالى است :\r\nيكى : آن‌كه مقصود از گناه گناه امّت است كه به شفاعت حضرت آمرزيده شود . و نسبت گناهان امّت به آن حضرت براى اتصالى است كه بين آن حضرت و امت است . و مؤيد اين احتمال است آنچه روايت كرده مفضّل بن عمر از حضرت صادق عليه السلام :\r\nقالَ : سَأَلَهُ رَجُلٌ عَنْ هذِهِ الآيَةِ ، فَقالَ : «\r\nوالله ، ما كان له ذنب و لكن الله سبحانه ضمن له أن يغفر ذنوب شيعة علي ما تقدم من ذنبهم و ما تأخر » « 3 »\r\n. ورَوى عمرُ بنُ يَزيدَ عنه - عليه السلام - قالَ : «\r\nما كان له ذنب ، ولا هم بذنب ؛ و لكن الله حمله ذنوب شيعته ثم غفرها له »\r\n. فرمود : « نبود از براى او گناهى ، و نه ارادهء گناهى كرد ؛ و ليكن خداى تعالى ذنوب شيعهء او را بر او تحميل كرد ، پس از آن آمرزيد آن را براى او » « 4 » .\r\nنويسنده گويد : از براى اين توجيه در مشرب عرفان وجه وجيهى است كه اشارهء به\r\n\r\n\r\n","description":"","footnote":"\r\n( 1 ) 1 - الفتح ( 48 ) : 1 - 2 .\r\n( 2 ) - مرآة العقول ، ج 8 ، ص 149 - 150 ؛ بحار الأنوار ، ج 17 ، ص 76 .\r\n( 3 ) - مفضّل گويد : « مردى از امام صادق عليه السّلام دربارهء اين آيه پرسيد : فرمود : « به خدا قسم او ( پيامبر ) به گناهى مبادرت نخست اما خداوند سبحان براى او ضمانت كرد كه گناهان گذشته و آينده شيعيان على را بيامرزد » .\r\n( 4 ) - مجمع البيان ، ج 9 ، ص 168 ، مرآة العقول ، ج 8 ، ص 149 .\r\n","page_name":" 374 ","page_number":390},
  {"content":"\r\n\r\nآن [ به 
  ] طريق اجمال خالى از فايده نيست . بايد دانست كه در محل خود مقرر است كه عين ثابتِ انسان كامل مظهر اسم « اللَّه » الاعظم ، كه امام ائمهء اسماء است ، مىباشد ؛ و اعيان ساير موجودات در ظل عين انسان كامل در علم و عالَم اعيانْ مقرر ، و در عين و عالَم تحققْ موجود است « 1 » . پس ، اعيان جميع دايرهء وجود مَظهر عين انسان كامل است در عالم اعيان ؛ و جميع موجودات مظاهر جمال و جلال او هستند در عالم ظهور .\r\nو از اين جهت ، هر نقص كه در عالمِ تحقق واقع شود و هر ذنبى كه از مظاهر بروز كند ، چه ذنوب تكوينى يا تشريعى باشد ، به حكم ظاهر و مَظهر به ظاهر منسوب است حقيقتاً و بىشائبهء مجاز . گرچه  ما أَصابَكَ مِنْ سَيِّئَةٍ فَمِنْ نَفْسِكَ  « 2 » ، و لكن  قُلْ كُلٌّ مِنْ عِنْدِ اللَّهِ  « 3 » . و اشاره به اين مطلب در اخبار بسيار است ؛ چنانچه فرمايد :\r\n« نحن\r\nالسابقون الآخرون » « 4 »\r\n. و فرمايد :\r\n« آدم و من دونه تحت لوائي يوم القيامة » « 5 »\r\n. و فرمايد :\r\n« أول ما خلق الله روحي\r\n- يا -\r\nنوري » « 6 »\r\nو فرمايد :\r\n« سبحنا فسبحت الملائكة ؛ قدسنا\r\nفقدست\r\nالملائكة » « 7 »\r\n. و فرمايد :\r\n« لو لانا ما عرف الله » « 8 »\r\nو فرمايد :\r\n« لو لاك لما خلقت\r\n\r\n\r\n","description":"","footnote":"\r\n( 1 ) - ر . ك : حديث سى و هشتم ؛ مصباح الهداية إلى الخلافة و الولاية ، المشكاة الاولى ، مصباح 33 ؛ شرح دعاءالسحر ، ص 72 - 73 ، و 82 - 83 ؛ شرح فصوص الحكم ، قيصرى ، ص 63 و 117 .\r\n( 2 ) - « هر بدى به تو مىرسد از خود تو است » . ( النساء ( 4 ) : 79 )\r\n( 3 ) - « بگو همه ( نيكىها و بدىها ) از سوى خداست » . ( النساء ( 4 ) : 78 )\r\n( 4 ) - « ماييم سابقين آخرين » . ( بصائر الدرجات ، ص 83 ، حديث 10 ؛ بحار الأنوار ، ج 24 ، ص 4 ، حديث 11 . در اين مصادر « نحن السابقون ونحن الآخرون » آمده است )\r\n( 5 ) - « روز حشر آدم و غير او تحت لواى من خواهند بود » . ( مناقب آل أبي طالب عليه السلام ، ج 1 ، ص 267 ، فصل في اللطائف ؛ بحار الأنوار ، ج 16 ، ص 402 ، حديث 1 )\r\n( 6 ) - « نخستين چيزى كه خدا آفريد روح من ( يا نور من ) بود » . ( بحار الأنوار ، ج 54 ، ص 309 ، و ج 1 ، ص 97 ، حديث 7 ، وج 15 ، ص 24 ، حديث 44 ؛ شرح اصول الكافي ، صدر المتألهين ، ج 1 ، ص 216 )\r\n( 7 ) - « ما خدا را تسبيح كرديم ، سپس ملائكه تسبيح مىكردند ؛ ما خدا را تقديس كرديم ، سپس ملائكه تقديس‌مىكردند » . ( عوالي اللآلي ، ج 4 ، ص 122 ، حديث 201 ، با كمى تفاوت )\r\n( 8 ) - امام صادق عليه السلام فرمود : « اگر ما نبوديم خداوند شناخته نمىشد » . ( مسائل علي بن جعفر ، ص 320 ، حديث 801 ؛ بصائر الدرجات ، ص 81 ، حديث 3 ؛ بحار الأنوار ، ج 25 ، ص 5 ، حديث 7 ، و ج 26 ، ص 247 ، حديث 15 )\r\n","page_name":" 375 ","page_number":391},
  {"content":"\r\n\r\nالأفلاك » « 1 »\r\n. و فرمايد :\r\n« نحن وجه الله » « 2 » .\r\nو در حديثى است كه رسول اكرم - صلّى اللَّه عليه و آله - به منزلهء ساقهء شجر است ، و ائمهء هدى - عليهم السلام - به منزلهء شاخه‌هاى آن ، و شيعيان به منزلهء برگ آن درخت هستند « 3 » . پس زينت شجرهء طيبهء ولايت به مظاهر است ؛ و هر يك از مظاهر كه نقصانى يابد ، در شجرهء طيبه نقصانى واقع گردد .\r\nپس ، ذنوب جميع موجودات ذنوب ولىّ مطلق است ؛ و حق تعالى به رحمت تامهء خود و به غفران شامل خود رحمت بر نبى اكرم - صلّى اللَّه عليه و آله - فرموده مىفرمايد آنچه گناه است از پيشينيان و آنچه پس از اين گناهى واقع شود ، در تحت مغفرت تامه واقع گردد ، و به شفاعت تو تمام دايرهء تحقق به سعادت كاملهء خود رسند ؛ و آخَرُ مَنْ يَشْفَعُ أَرْحَمُ الرّاحِمينَ « 4 » .\r\nو بر اين مسلك آيهء شريفه در عداد آن آيه است كه مىفرمايد :  وَ لَسَوْفَ يُعْطِيكَ رَبُّكَ فَتَرْضى  « 5 » . كه فرمودند :\r\n« أرجى آية في القرآن » « 6 »\r\nو بنابر اين مسلك ، ذنوب متقدمه ممكن است ذنوب امم سالفه باشد ، زيرا كه جميع امم امت اين ذات مقدس‌اند ، و جميع دعوت انبيا دعوت به شريعت ختميه و مظاهر ولىّ مطلق هستند ؛ و\r\n« آدم و من دونه »\r\nاز اوراق شجرهء ولايت هستند .\r\nتوجيه دوم : آن است كه سيّد مرتضى « 7 » - رضي اللَّه عنه - ذكر فرمودند كه « ذَنْب »\r\n\r\n\r\n","description":"","footnote":"\r\n( 1 ) - « اگر تو نبودى ، افلاك را نمىآفريدم » . ( مناقب آل أبي طالب عليه السلام ، ج 1 ، ص 271 ؛ بحار الأنوار ، ج 16 ، ص 406 )\r\n( 2 ) - « وجه خدا ماييم » . ( بصائر الدرجات ، ص 85 ، حديث 4 ؛ الكافي ، ج 1 ، ص 145 ، « كتاب التوحيد » ، « باب النوادر » ، حديث 7 ؛ التوحيد ، صدوق ، ص 150 ، حديث 4 )\r\n( 3 ) - الكافي ، ج 1 ، ص 428 ، « كتاب الحجّة » ، « باب فيه نكت ونتف من التنزيل في الولاية » ، حديث 80 .\r\n( 4 ) - « آخرين كسى كه شفاعت كند خداى ارحم الراحمين است » . ( الحكمة المتعالية ، ج 9 ، ص 353 ؛ علم اليقين ، ج 2 ، ص 1086 )\r\n( 5 ) - « به زودى پروردگارت به تو عطايى كند كه خشنود شوى » . ( الضحى ( 93 ) : 5 )\r\n( 6 ) - « [ اين آيه 
  ] اميدبخش‌ترين آيه در قرآن است » . ( مجمع البيان ، ج 10 ، ص 765 ، ذيل آيهء 5 سورهء ضحى )\r\n( 7 ) - على بن حسين بن موسى معروف به « سيد مرتضى » و « علم‌الهدى » ( 355 - 436 ق ) از بزرگان علماى\r\n","page_name":" 376 ","page_number":392},
  {"content":"\r\n\r\nمصدر است ، و جايز است اضافهء آن به فاعل و به مفعول ؛ و در اين‌جا اضافه به مفعول شده و مراد آنست كه آنچه گذشته است از گناه كردن آنها تو را در منع نمودن آنها تو را از مكه و جلوگيرى نمودن از مسجدالحرام . و معنى « مغفرت » بنابر اين تأويل ازاله و نسخ احكام اعداء آن سرور است از مشركين بر آن حضرت ؛ يعنى ازاله مىفرمايد خدا آن را نزد فتح ، و سَتر مىفرمايد بر تو آن عار را به فتح مكه ؛ پس زود است كه داخل مكه شوى بعد از اين . و از اين جهت قرار داده است غفران را جزاى جهاد و فايدهء فتح .\r\nفرموده است سيّد - رحمه اللَّه - اگر مراد مغفرتِ « ذنوب » باشد معناى معقولى از براى آيه نتوان نمود ؛ براى اين‌كه مغفرت ذنوب تعلقى [ به فتح 
  ] ندارد و غرض و فايدهء آن نمىباشد . و اما قوله : « ما تَقَدَّمَ وَ ما تَأخَّرَ » مانعى ندارد كه مراد اين باشد كه آنچه در زمان سابق گذشته از افعال قبيحى كه نسبت به تو و به قوم تو كردند « 2 » .\r\nسوم : آن‌كه معنى چنين است كه اگر گناهى براى تو باشد در قديم يا پس از اين ، هر آينه آمرزيدم تو را . و قضيهء شرطيه مستلزم صدق و وقوع طرفين نيست .\r\nچهارم : آن‌كه مراد به گناه ترك مستحب باشد ؛ زيرا كه واجبات از آن حضرت ترك نشده . و جايز است كه به واسطهء علوّ قدر و رفعت مقام آن حضرت آنچه از ديگران گناه نيست نسبت به آن حضرت گناه شمرده شود .\r\nپنجم : آن‌كه اين آيه براى تعظيم آن حضرت وارد است و در مقام حسن خطاب است ، چنانچه گويى مثلًا : غَفَرَاللَّه لَكَ « 3 » .\r\nمجلسى فرموده : وَقَدْ رَوَى الصَّدوقُ فِي الْعيونِ بِإِسْنادِهِ عَنْ عَلِيِّ بْنِ مُحَمَّدِ بْنِ الْجَهْمِ\r\n\r\n\r\n","description":"","footnote":"\r\n- اسلام و تشيع مىباشد . او جامع علوم عقلى و نقلى بوده و صاحب كمالات و فضائل بسيار است . وى در كلام و فقه و اصول و تفسير و حديث و رجال و ادبيات عرب متبحّر بوده است . از شيخ مفيد و حسين بن على بن بابويه و ديگران روايت مىكند و بسيارى از بزرگان از جمله شيخ طوسى از درس او بهره گرفته‌اند . آثار بسيارى دارد . از جمله : الأمالي ، الذريعة إلى اصول الشريعة ، الناصريات ، الانتصار ، الشافي .\r\n( 2 ) - تنزيه الأنبياء ، ص 193 .\r\n( 3 ) - وجوه مزبور را سيد مرتضى در تنزيه الأنبياء ، ص 193 ؛ شيخ طبرسى در مجمع البيان ، ج 9 ، ص 169 آورده‌اند .\r\n","page_name":" 377 ","page_number":393},
  {"content":"\r\n\r\nقالَ : حَضَرْتُ مَجْلِسَ الْمَأمونِ وَعِنْدَهُ الرِّضا - عليه السلام - فَقالَ لَهُ الْمَأمونُ : يَا بْنَ رَسولِ اللَّه ، ألَيْسَ مِنْ قَوْلِكَ : أَنَّ الأنْبياءَ مَعْصومونَ ؟ قالَ :\r\n« بلى »\r\n. قالَ : فَما مَعْنى قَوْلِ اللَّه :  لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ »  ؟ قالَ الرَّضا عليه السلام :\r\n« لم يكن أحد عند مشركي مكة أعظم ذنبا من رسول الله - صلى الله عليه و آله - لأنهم كانوا يعبدون من دون الله ثلاثمائة و ستين صنما ؛ فلما جاءهم - صلى الله عليه و آله - بالدعوة إلى كلمة الإخلاص ، كبر ذلك عليهم و عظم و قالوا :\r\n أَ جَعَلَ الْآلِهَةَ إِلهاً واحِداً إِنَّ هذا لَشَيْءٌ عُجابٌ \r\nإلى قوله :\r\n إِنْ هذا إِلَّا اخْتِلاقٌ  « 1 »\r\n. فلما فتح الله تعالى على نبيه - صلى الله عليه و آله - مكة ، قال له : يا محمد ،\r\n   إِنَّا فَتَحْنا لَكَ فَتْحاً مُبِيناً * لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ   \r\n. عند مشركي أهل مكة بدعائك إلى توحيد الله فيما تقدم و ما تأخر ؛ لأن مشركي مكة أسلم بعضهم ، وخرج بعضهم عن مكة ؛ و من بقي منهم لم يقدر على إنكار التوحيد عليه إذا دعا الناس إليه ؛ فصار ذنبه عندهم في ذلك مغفورا بظهوره عليهم » .\r\nفَقالَ الْمَأمُونُ : للَّه‌دَرُّكَ يا أَبا الْحَسَنِ ! « 2 »\r\n« على بن محمد بن الجَهْم گويد : حاضر شدم در مجلس مأمون و حال آن‌كه حضرت رضا - عليه السلام - پيش او بود . پس مأمون به آن حضرت عرض كرد : \" اى پسر رسول خدا [ ص 
  ] آيا از فرمودهء تو نيست كه انبيا معصوم‌اند ؟ \" فرمود : \" چرا \" ، گفت :\r\n\" پس چيست معنى قول خدا :  لِيَغْفِرَ لَكَ . . .  ؟ \" حضرت فرمود : \" نبود كسى پيش مشركان [ مكه 
  ] كه گناهش بزرگ‌تر از رسول خدا - صلّى اللَّه عليه و آله - باشد ، زيرا كه آنها عبادت غير خدا مىكردند سيصد و شصت بت را . پس چون كه پيغمبر آمد آنها را دعوت به كلمهء اخلاص كرد ، بزرگ و گران آمد آن بر آنها ، و گفتند : « آيا خدايان را يك خدا قرار داد ؟ همانا اين چيز عجيبى است ! تا قول خدا :  إِنْ هذا إِلَّا اخْتِلاقٌ  ( نيست اين مگر دروغ ) . پس ، چون كه خداى تعالى مفتوح كرد مكه را براى رسول خدا ، فرمود به او :\r\n« اى محمّد ، ما فتح نموديم براى تو فتح آشكارا ، تا بيامرزد خداوند گناه قبل و بعد تو را\r\n\r\n\r\n","description":"","footnote":"\r\n( 1 ) - ص ( 38 ) : 5 - 7 .\r\n( 2 ) - عيون أخبار الرضا عليه السلام ، ج 1 ، ص 202 ، باب 15 ، حديث 1 . ( در نقل مرحوم مجلسى مقدارى حذف غيرمضر صورت گرفته است )\r\n","page_name":" 378 ","page_number":394},
  {"content":"\r\n\r\nپيش مشركان اهل مكه به دعوت كردن [ تو 
  ] به سوى توحيد قبل و بعد » . زيرا كه مشركان مكه بعضى اسلام آوردند ، و بعضى از مكه خارج شدند ؛ و كسى كه از آنها باقى ماند قدرت انكار توحيد بر آن حضرت نداشت ، وقتى كه حضرت دعوت مىفرمود مردم را به سوى آن ؛ پس گرديد گناه او آمرزيده به غلبهء بر آنها . \" پس مأمون گفت : \" للَّه دَرُّكَ اى أبوالحسن \" » .\r\nنويسنده گويد كه اين توجيه ششمى است كه در حديث شريف از آيهء مباركه شده است . و حاصل آن آن است كه مراد گناه آن بزرگوار است در نظر اهل شرك و به زعم فاسد آنها .\r\n\r\nفصل در توجيه عرفانى از آيهء شريفه\r\nبدان‌كه از براى آيهء شريفه توجيهى است بر مشرب اهل عرفان و مسلك اصحاب قلوب ، كه براى ذكر آن لابدّيم از ذكر « فتوحات ثلاثهء » متداولهء نزد آنها « 1 » . پس ، گوييم كه « فتح » در مشرب آنها عبارت است از گشايش ابواب معارف و عوارف و علوم و مكاشفات از جانب حق بعد از آن‌كه آن ابواب بر او مُغلَق و بسته است . مادامى كه انسان در بيت مُظلِم نفس است و بسته به تعلقات نفسانيه است ، جميع ابواب معارف و مكاشفات به روى او مغلق است ؛ و همين كه از اين بيت مظلم به قوّت رياضات و انوار هدايات خارج شد و منازل نفس را طى كرد ، فتح باب قلب به روى او شود و معارف در قلب وى ظهور كند و داراى مقام « قلب » گردد . و اين فتح را « فتح قريب » گويند ، زيرا كه اين اوّل فتوحات و اقرب آنهاست . و گويند اشاره بدين فتح است قول خداى تعالى :\r\n نَصْرٌ مِنَ اللَّهِ وَ فَتْحٌ قَرِيبٌ  « 2 » . البته با يارى و نصر خداوند و نور هدايت و جذبهء آن ذات\r\n\r\n\r\n","description":"","footnote":"\r\n( 1 ) - ر . ك : تفسير القرآن الكريم ، ابن عربى ( تأويلات ملّا عبدالرزّاق كاشانى ) ، ج 2 ، ص 505 ؛ اصطلاحات‌الصوفية ، كاشانى ، ص 135 ؛ سرّ الصلاة ، امام خمينى قدس سره ، ص 81 .\r\n( 2 ) - « يارى از خداست و فتح و گشايش نزديك است » . ( الصفّ ( 61 ) : 13 )\r\n","page_name":" 379 ","page_number":395},
  {"content":"\r\n\r\nمقدس اين فتح و ساير فتوحات واقع مىشود . و مادامى كه سالك در عالم قلب است و رسوم و تعينات قلبيه در او حكمفرماست ، باب اسماء و صفات بر او مغلق و منسد است .\r\nو پس از آن‌كه به تجليات اسمائى و صفاتى رسوم عالم قلب فانى شد و آن تجلياتْ صفات قلب و كمالات آن را افنا نمود « فتح مبين » رو دهد ، و باب اسماء و صفات به روى او مفتوح گردد و رسوم متقدمهء نفسيه و متأخرهء قلبيه زائل و فانى شود و در تحت غفاريت و ستاريت اسماء مغفور گردد . و گويند : اشاره به اين فتح است قول خداى تعالى :    إِنَّا فَتَحْنا لَكَ فَتْحاً مُبِيناً * لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ    . ما فتح آشكاراى عالم اسماء و صفات را بر تو نموديم تا در تحت غفاريت اسماء الهيه ذنوب نفسيهء متقدمه و قلبيهء متأخره مغفور شود . و اين فتح باب « ولايت » است .\r\nو مادامى كه سالك در حجاب كثرت اسمائى و تعينات صفاتى است ، ابواب تجليات ذاتيه به روى او مغلق است . و چون تجليات ذاتيهء احديه براى او شود و جميع رسوم خَلقيه و امريه را فانى نمايد و عبد را مستغرق در عين جمع نمايد ، « فتح مطلق » شود و ذنب مطلق مغفور گردد ؛ و با تجلّى احدى ذنب ذاتى ، كه مبدأ همهء ذنوب است ، سَتر شود ؛ « وُجودُكَ ذَنْبٌ لا يُقاسُ بِهِ ذَنْبٌ » « 1 » . و گويند اشاره به اين فتح است قول خداى تعالى :   إِذا جاءَ نَصْرُ اللَّهِ وَ الْفَتْحُ   « 2 » .\r\nپس با « فتح قريب » ابواب معارف قلبيه مفتوح شود و ذنوب نفسيه مغفور گردد . و با « فتح مبين » ابواب ولايت و تجليات الهيه مفتوح گردد ، و بقاياى ذنوب نفسيهء متقدمه و ذنوب قلبيهء متأخره آمرزيده شود . و با « فتح مطلق » فتح تجليات ذاتيهء احديه گردد و ذنب مطلق ذاتى مغفور شود .\r\nو بايد دانست كه فتح قريب و فتح مبين عام است نسبت به اوليا و انبيا و اهل معارف .\r\n\r\n\r\n","description":"","footnote":"\r\n( 1 ) - « وجود تو خود گناهى است كه هيچ گناهى با آن قابل قياس نيست » . ( اين شعر در كتاب‌هاى عرفانى آمده وكامل آن اين است : « فقلت و ما أذنبت ، قالت مجيبة / وجودك ذنب لا يقاس به ذنب » . ر . ك : شرح فصوص الحكم ، قيصرى ، ج 1 ، ص 626 )\r\n( 2 ) - « زمانى كه يارى خدا و پيروزى و گشايش فرا رسيد » . ( النصر ( 110 ) : 1 )\r\n","page_name":" 380 ","page_number":396},
  {"content":"\r\n\r\nو اما فتح مطلق از مقامات خاصهء ختميه است ، و اگر براى كسى حاصل شود ، بالتبعيه و به شفاعت آن بزرگوار واقع مىشود .\r\nو از اين بيانات معلوم شد كه از براى ذنب و گناه مراتبى است كه بعضى از آن از حسناتِ ابرار شمرده شود ؛ و بعضى براى خُلَّصْ ذنب است . و گويند كه رسول اكرم - صلّى اللَّه عليه و آله - فرموده : «\r\nليران ( أو ليغان ) على قلبي ؛ وإني لأستغفر الله في كل\r\nيوم سبعين مرة » « 1 »\r\n. اين كدورتْ توجه به كثرت تواند بود ، ولى از قبيل خواطر بوده كه به زودى زائل مىشده . و در حديث است كه رسول خدا - صلّى اللَّه عليه و آله - از هيچ مجلسى بيرون تشريف نمىبرد مگر آن‌كه بيست و پنج مرتبه استغفار مىكرد « 2 » .\r\nو از اين احاديث معلوم مىشود كه « استغفار » فقط منحصر به گناهِ منافىِ عصمت نيست ؛ و « مغفرت » و « ذنب » به اصطلاح عرف عام نيست . پس ، اين آيهء شريفه منافات بامقام معنويه ندارد ؛ بلكه مؤكد آن است ، زيرا كه از لوازم سلوك معنوى و عبور از مدارج و رسيدن به اوج كمال انسانى غفران ذنوبِ لازمهء مقامات و مدارج است ؛ زيرا كه هر موجودى در اين عالم است وليدهء همين نشئهء ملكيه و مادهء جسمانيه است و داراى تمام شؤون ملكى حيوانى و بشرى و انسانى است ، بعضى بالقوّه و برخى بالفعل ؛ پس ، اگر بخواهد از اين عالم به عالم ديگر و از آن‌جا به مقام قرب مطلق سفر كند ، بايد اين مدارج را طى كرده و از منازل متوسطه كوچ نمايد ؛ و به هر مرتبه‌اى كه رسد ، در آن مرتبه مغفور شود ذنوب مرتبهء سابقه ، تا در تحت تجليات ذاتيهء احديه تمام ذنوب مغفور گردد ، و ذنب وجودى كه مبدأ و منشأ تمام ذنوب است در ظل كبرياى احدى مستور گردد . و اين غايت عروج كمال موجود است . و در اين مقام موت و فناى تامّ دست دهد . و لهذا وقتى كه آيهء شريفهء   إِذا جاءَ نَصْرُ اللَّهِ وَ الْفَتْحُ   نازل شد ، رسول اكرم\r\n\r\n\r\n","description":"","footnote":"\r\n( 1 ) - بيان السعادة ، ج 4 ، ص 91 ( ليران على قلبي . . . ) ؛ مستدرك الوسائل ، ج 5 ، ص 320 ، « كتاب الصلاة » ، « أبواب الذكر » ، باب 22 ، حديث 2 ( ليغان على قلبي . . . ) .\r\n( 2 ) - عن الصادق عليه السلام قال : « كانَ رَسُولُ اللَّهِ صلى الله عليه و آله و سلم لَايَقُومُ مِنْ مَجْلِسٍ وَإِنْ خَفَّ حَتَّى يَسْتَغْفِرَ اللَّهَ خَمْساً وَعِشْرِينَ مَرَّةً » . ( الكافي ، ج 2 ، ص 504 ، « كتاب الدعاء » ، « باب الاستغفار » ، حديث 4 ، با اندكى تفاوت )\r\n","page_name":" 381 ","page_number":397},
  {"content":"\r\n\r\n- صلّى اللَّه عليه و آله - فرمود : اين سوره خبر موت من است « 1 » وَاللَّه الْعالِمُ .\r\n\r\nفصل در حقيقت شكر است\r\nبدان‌كه « شكر » عبارت است از قدردانى نعمت مُنعم . و آثار اين‌قدردانى در قلب به‌طورى بروز كند ؛ و در زبان به‌طورى ؛ و در افعال و اعمال قالبيه به‌طورى . اما در قلب ، آثارش از قبيل خضوع و خشوع و محبت و خشيت و امثال آن است . و در زبان ، ثنا و مدح و حمد . و در جوارح ، اطاعت و استعمال جوارح در رضاى منعم ، و امثال اين است .\r\nو از راغب « 2 » منقول است كه « شكر » تصور نعمت و اظهار آن است . و گفته شده كه آن مقلوب « كَشْر » به معنى « كَشْف » است . و ضدّ آن « كفر » است و آن نسيان نعمت و سَتر آن است . و دابّهء شكور آن است كه به چاقىِ خود اظهار نعمت صاحب خود كند . و گفته شده : اصل آن از « عَيْنٌ شَكْرى » يعنى مُمْتَلِئة و پر شده است . و بنابراين « شكر » عبارت از پر شدن از ذكر منعم است . و شكر بر سه قسم است : « شكر قلب ؛ و آن تصور نعمت است . و شكر به زبان ؛ و آن ثناى بر منعم است . و شكر به ساير اعضا ؛ و آن مكافات نعمت است به قدر استحقاق آن » « 3 » .\r\nو عارف محقق ، خواجهء انصارى ، فرمايد : « شكر اسمى است براى معرفت نعمت ، زيرا كه آن طريق معرفت منعم است » « 4 » . و شارح محقق گويد : « تصور نعمت از منعم و معرفتِ اين‌كه آن نعمتِ اوست عين شكر است . چنانچه از حضرت داود - عليه السلام -\r\n\r\n\r\n","description":"","footnote":"\r\n( 1 ) - تفسير القمّي ، ج 2 ، ص 447 ؛ تفسير فرات الكوفي ، ص 614 ، حديث 771 ؛ مجمع البيان ، ج 10 ، ص 844 .\r\n( 2 ) - حسين بن محمد بن مفضّل ، معروف به راغب اصفهانى ، ( متوفى 502 يا 565 ق ) در لغت و شعر و كلام وعلوم قرآنى متبحّر بود . آثار فراوانى دارد از جمله آن است : المفردات في غريب القرآن ، الذريعة إلى مكارم الشريعة ، مقدّمة التفسير للقرآن ، تحقيق البيان في تأويل القرآن .\r\n( 3 ) - مفردات ألفاظ القرآن ، ص 461 ، ذيل « شكر » ؛ مرآة العقول ، ج 8 ، ص 145 .\r\n( 4 ) - منازل السائرين ، ص 72 ، باب الشكر .\r\n","page_name":" 382 ","page_number":398},
  {"content":"\r\n\r\nروايت شده كه گفت : \" اى پروردگار ، چگونه شكر تو كنم با آن‌كه شكرْ نعمت ديگرى است و شكرى خواهد ؟ ! \" خداى تعالى وحى فرمود به سوى او : \" اى داود ، وقتى كه دانستى كه هر نعمتى كه به تو متوجه است از من است شكر مرا كردى \" » « 1 » .\r\nنويسنده گويد كه آنچه را كه اين محققين ذكر فرمودند مبنى بر مسامحه است . و الّا شكر عبارت از نفسِ معرفت به قلب و نفسِ اظهار به لسان و عمل به جوارح نيست ؛ بلكه عبارت از يك حالت نفسانيه است كه آن حالت خود اثر معرفت منعم و نعمتْ و اين‌كه آن نعمت از منعم است مىباشد ؛ و ثمرهء اين حالت اعمال قلبيه و قالبيه است .\r\nچنانچه بعضى محققين قريب به اين معنى فرمودند ، گرچه آن فرموده نيز خالى از مسامحه نيست . فرموده است : « بدان‌كه شكر مقابلْ نمودن نعمت است به قول و فعل و نيّت . و از براى آن سه ركن است :\r\nاوّل ، معرفت منعم و صفات لايقهء به او ؛ و معرفت نعمت از حيث اين‌كه آن نعمت است . و كامل نشود اين معرفت مگر آن‌كه بداند كه تمام نعمت‌هاى ظاهره و خفيه از حق تعالى است و ذات مقدس او منعم حقيقى است ، و وسايط هر چه هست منقاد حكم او و مسخر فرمان او هستند .\r\nدوم ، حالتى است كه ثمرهء اين معرفت است . و آن خضوع و تواضع و سرور به نعمت است از جهت آن‌كه آن هديه‌اى است كه دلالت كند بر عنايت منعم به تو . و علامت آن آنست كه فرحناك نشوى از دنيا مگر به آن چيزى كه موجب قرب به حق شود .\r\nسوم ، عملى است كه ثمرهء اين حالت است . زيرا كه اين حالت وقتى در قلب پيدا شد ، يك حالت نشاطى براى عمل موجب قرب حق در قلب حاصل شود ؛ و آن عمل متعلق است به قلب و زبان و ديگر جوارح . اما عمل قلب ، عبارت است از قصد تعظيم و تحميد و تمجيد منعم و تفكر در صنايع و افعال و آثار لطف او و قصد رساندن خير و احسان نمودن بر جميع بندگان او . و اما عمل زبان ، اظهار آن مقصود است به تحميد و تمجيد و تسبيح و تهليل و امر به معروف و نهى از منكر و غير آن . و اما عمل جوارح ، استعمال\r\n\r\n\r\n","description":"","footnote":"\r\n( 1 ) - شرح منازل السائرين ، كاشانى ، ص 210 ، باب الشكر .\r\n","page_name":" 383 ","page_number":399},
  {"content":"\r\n\r\nنعمت ظاهر و باطن است در طاعت و عبادت او و استعانت نمودن به آنها در نگهدارى از معصيت و مخالفت او ؛ چنانچه چشم را استعمال كند در مطالعهء مصنوعات و قرائت كتاب خدا و تذكر علوم مأثوره از انبيا و اوصيا - عليهم السلام - و همين‌طور ساير جوارح » . انتهى كلامُهُ مُتَرْجَماً « 1 » .\r\n\r\nفصل در چگونگى شكر است\r\nبدان‌كه شكر نعمت‌هاى ظاهره و باطنهء حق تعالى يكى از وظايف لازمهء عبوديت و بندگى است كه هر كس به قدر مقدور و ميسور بايد قيام به آن نمايد ؛ گرچه از عهدهء شكر حق تعالى احدى از مخلوقات بر نمىآيد . و غايت شكر معرفتِ عجز از قيام به حق آن است ؛ چنانچه غايت عبوديت معرفت عجز به قيام به آن است ، چنانچه رسول اكرم - صلّى اللَّه عليه و آله - اعتراف به عجز فرموده است « 2 » با آن‌كه احدى از موجودات قيام به شكر و عبوديت مثل ذات مقدس آن سرور ننمودند ، زيرا كه كمال و نقصِ شكر تابع كمال و نقصِ معرفت منعم و عرفان نعم اوست . لذا احدى قيام به حق شكر نتواند كرد .\r\nوقتى عبد شكور شود كه ارتباط خلق را به حق و بسط رحمت حق را از اوّل ظهور تا ختم آن و ارتباط نعم را به يكديگر و بدء و ختم وجود را على ما هو عليه بداند . و معرفت آن [ جز 
  ] براى خُلَّص اولياء ، كه اشرف و افضل آنها ذات مقدس نبى ختمى - صلّى اللَّه عليه و آله - است ، رخ ندهد . و ساير مردم محجوب از بعض مراتب آن ، بلكه بيشتر و بزرگ‌تر مراتب آن ، هستند . بلكه تا در قلب بنده حقيقتِ سريانِ الوهيت حق نقش نبندد و ايمان نياورد به اين‌كه لَامُؤَثِّرَ فِي الْوُجُودِ إِلَّا اللَّه و كدورت شرك و شك در قلب اوست ، شكر حق را چنانچه شايد و بايد نتوان انجام داد . كسى كه نظر به اسباب دارد و تأثير موجودات را مستقل مىداند و نعم را به ولىّنعم و صاحب آن ارجاع نمىكند ، كفران به\r\n\r\n\r\n","description":"","footnote":"\r\n( 1 ) - أوصاف الأشراف ، ص 61 ، باب الشكر ؛ مرآة العقول ، ج 8 ، ص 145 .\r\n( 2 ) - ر . ك : بحار الأنوار ، ج 68 ، ص 23 ، حديث 1 ؛ مرآة العقول ، ج 8 ، ص 146 .\r\n","page_name":" 384 ","page_number":400},
  {"content":"\r\n\r\nنعمت حق تعالى [ كرده 
  ] است ؛ بتهايى تراشيده و هر يك را مؤثرى داند . گاهى اعمال را به خود نسبت دهد ، بلكه خود را متصرف در امور مىداند ؛ و گاهى طبايع عالم كَوْن را مؤثرات بخواند ؛ و گاهى نعم را به ارباب ظاهريهء صوريهء آن منسوب كند و حق را از تصرف عارى نمايد و يداللَّه را مَغلول بشمارد :  غُلَّتْ أَيْدِيهِمْ وَ لُعِنُوا بِما قالُوا  « 1 » . دست تصرف حق باز است و تمام دايرهء تحقق بالحقيقة از اوست و ديگرى را در آن راهى نيست ؛ بلكه همهء عالمْ ظهور قدرت و نعمت اوست و رحمت او شامل هر چيز است ؛ و تمام نعم از اوست و براى كسى نعمتى نيست تا منعم باشند ؛ بلكه هستى عالم از اوست و ديگرى را هستى نيست تا به او چيزى منسوب شود ، ولى چشم‌ها كور و گوش‌ها كر و قلب‌ها محجوب است . « ديده مىخواهم سبب سوراخ كن » « 2 » .\r\nتا كى و چند اين قلوب مردهء ما كفران نعم حق كند و به عالم و اوضاع و به اشخاص آن متعلق شود ؟ اين تعلقات و توجهاتْ كفرانِ نعمت ذات مقدس است و ستر رحمت اوست . و از اين‌جا معلوم مىشود كه قيام به حق شكر كار هر كس نيست ؛ چنانچه ذات مقدس حق تعالى - جلَّ جلاله - فرمايد :  وَ قَلِيلٌ مِنْ عِبادِيَ الشَّكُورُ  « 3 » . كمتر بنده‌اى است كه معرفت نعم حق را آن‌طور كه سزاوار است داشته باشد . و از اين جهت كمتر از بندگان هستند كه قيام به وظيفهء شكر نمايند .\r\nو ببايد دانست كه چنانچه معارف بندگان خدا مختلف است ، شكر آنها نيز مختلف است . و نيز از راه ديگر ، مراتب شكر مختلف است ؛ زيرا كه شكرْ ثناى نعمى است كه منعم مرحمت فرموده ، پس اگر آن نعمت از قبيل نعم ظاهريه باشد شكرى دارد ؛ و اگر از نعم باطنيه باشد شكرى دارد ؛ و اگر از قبيل معارف و علوم باشد شكرش به نحوى است ؛ و اگر از قبيل تجلّيات اسمائى باشد به نحوى است ؛ و اگر از قبيل تجلّيات ذاتيهء احديه باشد به نحوى است ؛ و چون جميع مراتب نعم براى كمى از بندگان جمع است ،\r\n\r\n\r\n","description":"","footnote":"\r\n( 1 ) - « دست‌هاشان بسته باد . و نفرين خدا بر ايشان باد به آنچه گفتند » . ( المائدة ( 5 ) : 64 )\r\n( 2 ) - مصرع دوم اين است : « تا حجب را بركند از بيخ و بن » . ( مثنوى معنوى ، ص 798 ، دفتر پنجم ، بيت 1552 )\r\n( 3 ) - « و بندگان شكرگزار اندك‌اند » . ( سبأ ( 34 ) : 13 )\r\n","page_name":" 385 ","page_number":401},
  {"content":"\r\n\r\nقيام به وظيفهء شكر به جميع مراتب براى كمى از بندگان ميسور است . و آن خُلَّص اوليا هستند كه جامع جميع حضرات و برزخ برازخ و حافظ همهء مراتب ظاهره و باطنه هستند ؛ و از اين جهت ، شكر آنها به جميع السنهء ظاهره و باطنه و سرّيه است .\r\nو شكر را گرچه گفته‌اند از مقامات عامه است « 1 » ، زيرا كه مقرون به دعوى مُجازات منعم است و اين اسائهء ادب به شمار مىرود ، ولى اين مقارنت از براى غير اولياست ؛ خصوصاً كمّل از آنها كه جامع حضرات و حافظ مقام كثرت و وحدت هستند ؛ و لهذا شيخ عارف ، خواجهء انصارى ، با آن‌كه گفته است : شكر از مقامات عامه است فرموده :\r\nوَالدَّرَجَةُ الثّالِثَةُ أَنْ لا يَشْهَدَ الْعَبْدُ إلَّاالْمُنْعِمَ . فَإذا شَهِدَ الْمُنْعِمَ عُبودَةً ، اسْتَعْظَمَ مِنْهُ النِّعْمَةَ ؛ وَإذا شَهِدَهُ حُبّاً ، اسْتَحْلى مِنْهُ الشِّدَّةَ ؛ وَإذا شَهِدَهُ تَفْريداً ، لَمْ يَشْهَدْ مِنْهُ نِعْمَةً وَلا شِدَّةً « 2 » .\r\n« درجهء سيم از شكر آن است كه بنده مشاهده نكند مگر جمال منعم را و مستغرق شهود جمال او شود . و از براى آن سه مقام است : اوّل آن‌كه مشاهده كند او را ، مشاهدهء بندهء ذليل مولاى خود را . و در اين حال از خود غافل و مستغرق ادب حضور است و براى خود قدرى قائل نيست . و وقتى [ خود را 
  ] حقير شمرد ، نعمتى اگر به او عنايت شود عظيم شمارد و خود را در جنب او حقير داند و لايق آن نداند . و دوم ، مشاهدهء اوست ، شهودِ دوستْ دوست را . و در اين حال مستغرق جمال محبوب شود ، و هر چه از او بيند محبوب باشد و لذت از آن برد ، گرچه شدت و زحمت باشد . سيّم ، مشاهدهء اوست تفريداً بىتعينات اسمائى ؛ بلكه مشاهدهء نفس ذات كند . و در اين حال از خود و غير خود غافل شود و جز ذات حق مشهود او نيست - نه نعمتى بيند و نه شدتى مشاهده كند » .\r\nپس ، معلوم شد كه اوايل مقامات در هر يك از مقامات سالكين از سبل عامه است و در آخر مقامات مخصوص به خُلّص بلكه كمّل است .\r\n\r\n\r\n","description":"","footnote":"\r\n( 1 ) - منازل السائرين ، ص 72 ، باب الشكر ؛ شرح منازل السائرين ، كاشانى ، ص 213 .\r\n( 2 ) - منازل السائرين ، ص 73 ، باب الشكر .\r\n","page_name":" 386 ","page_number":402},
  {"content":"\r\n\r\n\r\nتكمله در فضيلت شكر از طريق نقل\r\nما اين مقام را تكميل نماييم به ذكر بعضى از احاديث شكر :\r\nكافى بِإِسْنادِهِ عَنْ أَبِي عَبْدِاللَّهِ - عليه السلام - قَالَ : «\r\nقال رسول الله صلى الله عليه و آله :\r\nالطاعم الشاكر له من الأجر كأجر الصائم المحتسب . والمعافى الشاكر له من الأجر كأجر المبتلى الصابر . والمعطى الشاكر له من الأجر كأجر المحروم القانع » « 1 » .\r\n« از حضرت صادق - عليه السلام - حديث كند كه فرمود رسول خدا صلّى اللَّه عليه و آله : \" خورندهء شكركننده ، اجر و مزد او مثل مرد روزه‌دار در راه خداست . و كسى كه در عافيت و سلامت است و شاكر است ، اجرش مثل اجر كسى است كه مبتلا باشد و صبر داشته باشد . و كسى كه نعمت به او عطا شده و شاكر است ، اجر او مثل كسى است كه محروم از عطاست و قانع و راضى است به آنچه خداوند به او عطا فرموده \" » .\r\nو بِإسْنادِهِ عَنْ عَبْدِاللَّهِ بْنِ الْوَلِيدِ قَالَ : سَمِعْتُ أَبَا عَبْدِاللَّه - عليه السلام - يَقُولُ : «\r\nثلاث لا يضر معهن شيء : الدعاء عند الكرب ؛ والاستغفار على الذنوب ؛ والشكر عند النعمة » « 2 » .\r\n« گويد : شنيدم حضرت صادق - عليه السلام - مىفرمود : \" سه چيز است كه ضرر نمىرساند با آنها چيزى : دعا نزد شدت ؛ و استغفار بر گناهان ؛ و شكر نزد نعمت \" » .\r\nو بِإسْنادِهِ عَنْ أَبِي بَصِيرٍ قَالَ : قَالَ أَبُو عَبْدِاللَّه عليه السلام : «\r\nإن الرجل منكم ليشرب الشربة من الماء ، فيوجب الله له بها الجنة »\r\n. ثُمَّ قَالَ : «\r\nإنه ليأخذ الإناء فيضعه على فيه فيسمي ، ثم يشرب فينحيه و هو يشتهيه فيحمد الله ، ثم يعود فيشرب ، ثم ينحيه فيحمد الله ، ثم يعود فيشرب ثم ينحيه فيحمد الله ، فيوجب الله عز و جل بها له الجنة » « 3 » .\r\n« فرمود : حضرت صادق عليه السلام : \" همانا مردى از شما مىآشامد شربت آبى ،\r\n\r\n\r\n","description":"","footnote":"\r\n( 1 ) - الكافي ، ج 2 ، ص 94 ، « كتاب الإيمان و الكفر » ، « باب الشكر » ، حديث 1 .\r\n( 2 ) - الكافي ، ج 2 ، ص 95 ، « كتاب الإيمان و الكفر » ، « باب الشكر » ، حديث 7 . ( با كمى تفاوت )\r\n( 3 ) - الكافي ، ج 2 ، ص 96 ، « كتاب الإيمان و الكفر » ، « باب الشكر » ، حديث 16 .\r\n","page_name":" 387 ","page_number":403},
  {"content":"\r\n\r\nپس واجب مىكند خدا به واسطهء آن به او بهشت را . \" پس از آن فرمود : \" همانا او برمىدارد ظرف را و مىگذارد بر دهان خود و اسم خدا را برده مىآشامد ؛ پس دور مىكند آن را و حال آن‌كه مايل به آن است ، پس حمد خدا مىكند ؛ پس از آن اعاده مىدهد و مىآشامد ، پس از آن دور مىكند ، پس حمد خدا مىكند ؛ پس از آن اعاده مىدهد و مىآشامد ، پس حمد خدا مىكند ؛ پس خدا واجب مىكند به سبب آن بر او بهشت را \" » .\r\nو حمد خدا مساوق شكر است . چنانچه در روايات كثيره وارد است كه كسى كه بگويد : الْحَمْدُللَّه شكر خدا را ادا كرده ؛ چنانچه در كافى شريف سند به عمر بن يزيد رساند ، قَالَ : سَمِعْتُ أَبَا عَبْدِاللَّهِ - عليه السلام - يَقُولُ : «\r\nشكر كل نعمة ، وإن عظمت ، أن تحمد الله عز و جل\r\n[ عليها .\r\n
  ] » « 1 »\r\nفرمود : « شكر هر نعمتى ، و اگر چه بزرگ باشد ، اين است كه حمد خداى عزّ وجلَّ كنى » .\r\nو بِإسْنادِهِ عَنْ أَبِي عَبْدِاللَّه - عليه السلام - قَالَ : «\r\nشكر النعمة اجتناب المحارم ؛ و تمام الشكر قول الرجل : الحمد لله رب العالمين » « 2 »\r\n. فرمود : « شكر نعمتْ دورى جستن از محرّمات است ؛ و كمال شكر گفتن مرد است :\r\n« الحمد لله رب العالمين »\r\n. و بِإسْنادِهِ عَنْ حَمَّادِ بْنِ عُثْمَانَ قَالَ : خَرَجَ أَبُو عَبْدِاللَّه - عليه السلام - مِنَ الْمَسْجِدِ وَقَدْ ضَاعَتْ دَابَّتُهُ ، فَقَالَ : «\r\nلئن\r\n[ ردها\r\n
  ] الله علي ، لأشكرن الله حق شكره »\r\n. قَالَ : [ فَمَا 
  ] لَبِثَ أَنْ أُتِيَ بِهَا ، فَقَالَ : «\r\nالحمد لله »\r\n. فَقَالَ لَهُ قَائِلٌ : جُعِلْتُ فِدَاكَ ، أَلَيْسَ قُلْتَ : لَأَشْكُرَنَّ اللَّهَ حَقَّ شُكْرِهِ ؟ فَقَالَ أَبُو عَبْدِاللَّه عليه السلام :\r\n« أ لم تسمعني قلت : الحمد لله » « 3 » .\r\n« گفت : بيرون آمد حضرت صادق - عليه السلام - از مسجد و حال آن‌كه گم شده بود مركوب آن حضرت . فرمود : \" اگر خداوند ردّ كند آن را به من ، هر آينه شكر مىكنم او را\r\n\r\n\r\n","description":"","footnote":"\r\n( 1 ) - الكافي ، ج 2 ، ص 95 ، « كتاب الإيمان و الكفر » ، « باب الشكر » ، حديث 11 .\r\n( 2 ) - الكافي ، ج 2 ، ص 95 ، « كتاب الإيمان و الكفر » ، « باب الشكر » ، حديث 10 .\r\n( 3 ) - الكافي ، ج 2 ، ص 97 ، « كتاب الإيمان و الكفر » ، « باب الشكر » ، حديث 18 .\r\n","page_name":" 388 ","page_number":404},
  {"content":"\r\n\r\nحق شكر او . \" گفت : درنگى نكرد تا آن‌كه آن مركوب آورده شد . پس فرمود :\r\n\" الحمدللَّه . \" قائلى عرض كرد : \" فدايت شوم ، آيا شما نگفتيد كه شكر خدا مىكنم حق شكر او را ؟ \" فرمود : \" آيا نشنيدى كه من گفتم : الحمدللَّه \" » .\r\nاز اين روايت معلوم شود كه حمد خداوند افضل افرادِ شكر لسانى است . و از آثار شكر زيادت نعمت است ؛ چنانچه در كتاب كريم منصوص است :  لَئِنْ شَكَرْتُمْ لَأَزِيدَنَّكُمْ  « 1 » .\r\nو در كافى شريف سند به حضرت صادق - عليه السلام - رساند ، قَالَ :\r\n« من أعطي الشكر أعطي الزيادة ؛ يقول الله عز و جل :\r\n لَئِنْ شَكَرْتُمْ لَأَزِيدَنَّكُمْ »  « 2 » .\r\n« كسى كه اداى شكر كند زيادت به او عنايت شود . خداوند عزَّ وجلَّ مىفرمايد : \" اگر شكر نماييد زيادت كنم براى شما \" » .\r\n\r\nتتميم در سرّ عبادت نبى مكرم صلى الله عليه و آله و الأئمّة المعصومين عليهم السلام\r\n
  ] بدان‌كه عايشه گمان كرده بود كه سرّ عبادات منحصر به خوف از عذاب يا محو سيّئات است ؛ و تصور كرده بود كه عبادت نبى مكرم - صلّى اللَّه عليه و آله و سلّم ، نيز مثل عبادت ساير مردم است ؛ از اين جهت ، مبادرت به اين اعتراض نمود كه چرا اين‌قدر خود را به زحمت مىاندازى . و اين گمان ناشى از جهل او به مقام عبادت و عبوديت بود ؛ و از جهل به مقام نبوت و رسالت نمىدانست كه عبادت عبيد و اجَراء از ساحت مقدس آن سرور دور است ، و عظمت پروردگار و شكر نعماى غير متناهيهء او آرام و قرار را از آن حضرت بريده بود . بلكه عبادات اولياى خلّص نقشهء تجليات بىپايان محبوب است ؛ چنانچه در نماز معراج « 3 » اشاره به آن شده . حضرات اوليا - عليهم السلام - با آن‌كه محو\r\n\r\n\r\n","description":"","footnote":"\r\n( 1 ) - « اگر شكرگزار باشيد ، هر آينه براى شما افزايش دهم » . ( إبراهيم ( 14 ) : 7 )\r\n( 2 ) - الكافي ، ج 2 ، ص 95 ، « كتاب الإيمان و الكفر » ، « باب الشكر » ، حديث 8 .\r\n( 3 ) - فى حديث صلاة المعراج : « . . . ثُمّ طَأطِئ يَدَيْكَ وَاجْعَلْها عَلَى رُكَبَتَيْكَ ، فَانْظُرْ إلى عَرْشي . قالَ رَسُول‌ُاللَّه صلى الله عليه و آله و سلم : فَنَظَرْتُ إلى عَظَمَةٍ ذَهَبَتْ لَها نَفْسي وَغُشِيَ عَلَيّ ، فَالْهِمَتْ أنْ قُلْتُ : « سُبْحانَ رَبِّي الْعَظيمِ وَبِحَمْدِهِ » لِعِظَمِ مَا رَأيْتُ . فَلَمّا قُلْتُ ذلِكَ ، تَجَلّىَ الغَشيُ عَنّي حَتّى قُلْتُها سَبْعاً » ؛ « در حديث نماز معراج آمده است : . . . سپس دست‌هايت را فرود آر و بر زانوهايت بگذار ، پس به عرشم بنگر . رسول خدا صلى الله عليه و آله و سلم گفت : پس عظمتى را نگريستم كه جانم از آن به در رفت و مدهوش شدم . پس ، از عظمت آنچه ديده بودم به دلم آمد كه بگويم : سُبحان ربي العظيم و بحمده . پس چون آن را گفتم از بيهوشى باز آمدم ، تا آن‌كه آن را هفت بار بر زبان راندم » . ( علل الشرائع ، ص 315 - 316 ، باب 1 ، حديث 1 ؛ ر . ك : سرّ الصلاة ، امام خمينى قدس سره ، ص 129 و 139 - 140 )\r\n","page_name":" 389 ","page_number":405},
  {"content":"\r\n\r\nجمال‌اند و جلال و فانى در صفات و ذات ، مع ذلك هيچ‌يك از مراحل عبوديت را غفلت نكنند . حركات ابدان آنها تابع حركات عشقيهء روحانيهء آنهاست ؛ و آن تابع كيفيت ظهور جمال محبوب است . ولى با مثل عايشه جز جواب اقناعى نتوان گفت : يكى از مراتب نازله را بيان فرمود كه همين‌قدر بداند عبادات آن سرور براى اين امور دنيّه نيست .\r\nوَالْحَمْدُللَّه .\r\n\r\nفصل در تفسير « طه » و بيان كثرت عبادت رسول خدا صلى الله عليه و آله\r\n
  ] رَوى عَلِيُّ بْنُ إبراهيمَ في تَفْسيرهِ ، بِإسْنادِهِ عن أَبي جَعْفَرٍ وأَبي عَبْدِاللَّه - عليهما السلام - قالا : «\r\nكان رسول الله إذا صلى قام على أصابع رجليه حتى تورمت ؛ فأنزل الله تبارك و تعالى :\r\n  طه  \r\nبلغة طي : يا محمد .\r\n ما أَنْزَلْنا . . .  « 1 » » الآيَة .\r\n« على بن ابراهيم در تفسيرش روايت نموده از حضرت باقر و حضرت صادق - عليهما السلام - گفتند : \" رسول خدا وقتى نماز مىخواند مىايستاد بر انگشت‌هاى دو پاى خود تا ورم كرد ؛ پس فرو فرستاد خداى تبارك و تعالى « طه » را . و آن به لغت « طىّ » يعنى : اى محمّد الآيه \" » « 2 » .\r\n\r\n\r\n","description":"","footnote":"\r\n( 1 ) - تفسير القمّي ، ج 2 ، ص 58 .\r\n( 2 ) - قيام آن حضرت به سرانگشتان كه در اين احاديث است و قيام بر يك پا كه در بعض احاديث ديگر است شايد از احكامى بوده كه مختص به خود آن سرور بوده و شايد از احكام مشتركه بوده و نسخ شده است . واللَّه العالم . منه عفي عنه\r\n","page_name":" 390 ","page_number":406},
  {"content":"\r\n\r\nوَعَنِ الصَّدوقِ في مَعانِي الأخْبارِ بِإسْنادِهِ عَنْ سُفْيانَ الثَّوْريِ ، عَنِ الصّادِقِ - عليه السلام - في حَديثٍ طَويلٍ قالَ فيه : «\r\nوأما\r\n  طه  \r\nفاسم من أسماء النبي - صلى الله عليه و آله - ومعناه : يا طالب الحق الهادي إليه » « 1 » .\r\nاز حضرت نقل نموده كه   طه   اسمى است از اسم‌هاى پيغمبر - صلّى اللَّه عليه و آله - و معناى آن اين است كه : اى جويندهء حق و هدايت كنندهء به سوى آن » .\r\nو از ابن عبّاس « 2 » و بعضى ديگر منقول است كه   طه   يعنى اى مرد « 3 » .\r\nو از بعض عامه منقول است كه « طاء » اشاره است به طهارت قلب آن بزرگوار از غير خدا ؛ و « هاء » اشاره است به هدايت شدن قلب آن سرور به سوى خدا « 4 » .\r\nو گفته شده « طاء » طرب اهل بهشت است ؛ و « هاء » هَوان اهل جهنم است « 5 » .\r\nو طبرسى « 6 » - رحمه اللَّه - گفته : « از حسن منقول است كه قرائت نموده : « طه » ، به فتح طاء و سكون هاء . اگر اين قرائت صحيح باشد از او ، پس اصل او « طأ » بوده ، همزه بدل به « هاء » شده و معنى چنين است : طَإ الأرْضَ بِقَدَمَيْكَ جَميعاً » - انتهى « 7 » .\r\nبالجمله ، در حروف مقطّعهء اوائل سُوَر اختلاف شديد است ؛ و آنچه بيشتر موافق\r\n\r\n\r\n","description":"","footnote":"\r\n( 1 ) - معاني الأخبار ، ص 22 ، حديث 1 ؛ مرآة العقول ، ج 8 ، ص 151 .\r\n( 2 ) - عبداللَّه بن عباس در كودكى ملازم و مصاحب پيغمبر صلى الله عليه و آله و سلم بوده است و از ياران امير المؤمنين عليه السلام مىباشد او را به القابى همچون « ترجمان القرآن » ، « فارس القرآن » ، « صبرالامّة » ، « رئيس المفسّرين » ، « شيخ المفسّرين » ستوده‌اند . مفسران مشهور قرآن از تابعين از شاگردان او مىباشند .\r\n( 3 ) - مجمع البيان ، ج 7 ، ص 5 ؛ مرآة العقول ، ج 8 ، ص 151 .\r\n( 4 ) - لطائف الإشارات ، ج 2 ، ص 445 ؛ تفسير عرائس البيان في حقائق القرآن ، ج 2 ، ص 473 ؛ مرآة العقول ، ج 8 ، ص 151 .\r\n( 5 ) - الكشف و البيان عن تفسير القرآن ( تفسير الثعلبي ) ، ج 6 ، ص 237 ؛ مرآة العقول ، ج 8 ، ص 151 .\r\n( 6 ) - ابوعلى فضل بن حسن بن فضل طبرسى ( 548 يا 552 - 472 ) مفسر و فقيه بزرگ قرن ششم كه از شيخ‌ابوعلى ، فرزند شيخ طوسى ، و ديگران روايت كرده است و گروهى از بزرگان از درس او بهره برده‌اند ، مثل ابونصر حسن بن فضل صاحب مكارم الأخلاق ، محمد بن على ابن شهر آشوب ، شيخ منتجب‌الدين صاحب الفهرست و قطب راوندى و تنى چند از بزرگان . چند تفسير مشهور دارد كه مجمع البيان مشهورترين آنهاست . از آثار اوست : جوامع الجامع در تفسير ، اعلام الورى ، تاج المواليد .\r\n( 7 ) - « زمين را زير پاى خود بگذار » . ( مجمع البيان ، ج 7 ، ص 4 ؛ مرآة العقول ، ج 8 ، ص 151 )\r\n","page_name":" 391 ","page_number":407},
  {"content":"\r\n\r\nاعتبار آيد آن است كه آن از قبيل رمز بين محبّ و محبوب است ، و كسى را از علم آن بهره‌اى نيست . و چيزهايى را كه بعضى مفسرين به حسب حدس و تخمين خود ذكر كردند ، غالباً حدس‌هاى بارد بىمأخذى است . و در حديث سفيان ثورى نيز اشاره به رمز بودن شده است « 1 » . و هيچ استبعاد ندارد كه امورى باشد كه از حوصلهء بشر فهم آن خارج باشد و خداى تعالى به مخصوصين به خطابْ اختصاص داده باشد ؛ چنانچه وجود « متشابه » براى همه نيست بلكه آنها تأويل آن را مىدانند .\r\nو « شَقا » و « شقاوت » ضدّ سعادت است ؛ و به معنى تعب و زحمت است . قال الْجَوْهَريُّ : « الشَّقاءُ وَالشَّقاوَةُ ، بِالْفَتْحِ ، نَقيضُ السَّعادَةِ » « 2 » .\r\nرَوَى الطَّبرسِىُّ فِي الاحْتِجاجِ عَنْ مُوسَى بْنِ جَعْفَرٍ - عليه السلام - عَنْ آبائِهِ - عليهم السلام - قالَ :\r\n« قال أميرالمؤمنين عليه السلام : ولقد قام رسول الله - صلى الله عليه و آله - عشر سنين على أطراف أصابعه حتى تورمت قدماه و اصفر وجهه . يقوم الليل أجمع حتى عوتب في ذلك ، فقال الله عز و جل :\r\n   طه * ما أَنْزَلْنا عَلَيْكَ الْقُرْآنَ لِتَشْقى   \r\nبل لتسعد به » « 3 » .\r\n« مرحوم طبرسى « 4 » در احتجاج سند به حضرت امير المؤمنين - عليه السلام - رسانده كه فرمود : \" ده سال رسول خدا ايستاد بر سر انگشتان خود تا قدم‌هاى آن حضرت ورم نمود و رويش زرد شد . مىايستاد تمام شب را تا عتاب به او شد در آن ؛ پس فرمود خداى عزَّ وجلَّ :   طه   ، ما فرو نفرستاديم بر تو قرآن را تا به تعب افتى ؛ بلكه\r\n\r\n\r\n","description":"","footnote":"\r\n( 1 ) - امام صادق عليه السلام در پاسخ به سؤال سفيان ثورى از معانى حروف « مقطّعه » ، آنها را اشارات و رموز شمرد ، و فرمود : أمّا « الم » في أوّل « البَقَرَةِ » فَمَعناهُ أَنَا اللَّه المَلِكُ . وَأمّا « ألَم » في أوّل « آلِ عِمران » فَمعناهُ أنَا اللَّه المجيد . . . » ؛ « اما معناى « الم » در آغاز سوره « بقره » اين است كه من خداوند پادشاه هستم . و اما معناى « الم » در آغاز سورهء « آل عمران » اين است كه من خداوند بلند مرتبه‌ام » . ( معاني الأخبار ، ص 22 ، « باب معنى الحروف المقطّعة » )\r\n( 2 ) - الصحاح ، ج 6 ، ص 2394 ، كلمهء « شقا » .\r\n( 3 ) - الاحتجاج ، ج 1 ، ص 520 ، حديث 127 .\r\n( 4 ) - احمد بن على بن ابى طالب طبرسى عالم و فقيه و محدّث و مورخ شيعه در قرن ششم و اوايل قرن هفتم . وى در حدود سال 620 ق درگذشت . از آثار اوست : الكافي في الفقه ، تاريخ الأئمّة ، كتاب الصلاة ، مفاخرة الطالبية ، الاحتجاج .\r\n","page_name":" 392 ","page_number":408},
  {"content":"\r\n\r\nبراى آن‌كه به سعادت و راحتى رسى به واسطهء آن \" » .\r\nو از حضرت صادق - عليه السلام - مروى است كه رسول خدا در عبادت يكى از پاهاى مباركش را بلند مىفرمود تا زحمت و تعبش زياد شود . پس خداى تعالى اين آيهء شريفه را فرو فرستاد « 1 » .\r\nو بعضى مفسرين گفتند : اين آيهء شريفه جواب مشركين [ است 
  ] كه گفتند : پيغمبر به زحمت افتاد به واسطهء ترك دين ما ؛ پس اين آيه نازل شد « 2 » .\r\nو شيخ عارف كامل ، شاه آبادى - دام ظلّه - مىفرمودند : پس از آن‌كه آن وجود مبارك مدتى دعوت فرمود و مؤثر نشد آن‌طورى كه حضرت مايل بود ، آن سرور احتمال داد كه شايد نقص در دعوت او باشد . پس اشتغال به رياضت پيدا كرد مدت ده سال تا آن‌كه قدم‌هاى مباركش ورم كرد . آيهء شريفه نازل شد كه خود را مشقت مده ؛ تو طاهر و هادى هستى و نقص در تو نيست ، بلكه نقص در مردم است .  إِنَّكَ لا تَهْدِي مَنْ أَحْبَبْتَ  « 3 » .\r\nدر هر صورت ، از آيهء شريفه استفاده مىشود كه آن حضرت اشتغال به رياضت و زحمت و تعب داشته . و از مجموع كلام مفسرين نيز اين معنى مستفاد مىشود ، گرچه در كيفيت آن اختلاف است . و اين بايد براى امت سرمشق باشد ، خصوصاً براى اهل علم كه دعوت الىاللَّه مىخواهند كنند . آن وجود محترم با آن طهارت قلب و كمالى كه داشت باز اين‌طور به رياضت خود را به تعب انداخت تا آيهء شريفه از جانب ذات مقدس حق نازل شد ، و ما با اين همه بار گناهان و خطايا هيچ‌گاه در فكر مرجع و معاد خود نيستيم . گويى براى ما برات آزادى از جهنم و امنيت از عذاب نازل شده . اين نيست جز آن‌كه حبّ دنيا پنبه در گوش ما كرده و كلمات اوليا و انبيا را اصغاء نمىكنيم .\r\n\r\n\r\n","description":"","footnote":"\r\n( 1 ) - إنَّ النبيّ كانَ يَرْفَعُ إحْدى رِجْلَيْهِ في الصَّلاةِ لِيَزيدَ تَعَبُهُ ، فأنزَل اللَّه : ( طه * مَا أنزَلنا عَلَيْكَ الْقُرآنَ لِتَشْقىَ ) » . ( مجمع البيان ، ج 7 ، ص 4 ؛ مرآة العقول ، ج 8 ، ص 151 )\r\n( 2 ) - تفسير البيضاوي ( أنوار التنزيل وأسرار التأويل ) ، ج 2 ، ص 42 ؛ مرآة العقول ، ج 8 ، ص 152 .\r\n( 3 ) - « به‌درستى [ اى محمد 
  ] چنان نيست كه تو هر كه را دوست بدارى به راه راست توانى آورد » . ( القصص ( 28 ) : 56 )\r\n","page_name":" 393 ","page_number":409},
  {"content":"\r\n . \r\n","description":"","footnote":"","page_name":" 394 ","page_number":410},
  {"content":"\r\n\r\n\r\nحديث بيست و دوم كراهت از مرگ\r\n
  ] الحديثُ الثاني و الْعِشرونَ : بِالسَّنَدِ المُتَّصلِ إلى رُكْنِ الإِسْلامِ وَثِقَتِهِ ، مُحَمَّدِ بْنِ يَعْقوبَ الكُليْنيِّ ، عَنْ مُحَمَّدِ بْنِ يَحْيَى ، عَنْ أَحْمَدَ بْنِ مُحَمَّدٍ ، عَنْ بَعْضِ أَصْحَابِهِ ، عَنِ الْحَسَنِ بْنِ عَلِيِّ بْنِ أَبِي عُثْمَانَ ، عَنْ وَاصِلٍ ، عَنْ عَبْدِاللَّهِ بْنِ سِنَانٍ ، عَنْ أَبِي عَبْدِاللَّهِ - عليه السلام - قَالَ : «\r\nجاء رجل إلى أبي ذر فقال : يا أبا ذر ، ما لنا نكره الموت ؟ فقال : لأنكم عمرتم الدنيا و أخربتم الآخرة ، فتكرهون أن تنقلوا من عمران إلى خراب . فقال له : فكيف ترى قدومنا على الله ؟\r\nفقال : أما المحسن منكم ، فكالغائب يقدم على أهله ؛ وأما المسيء منكم ، فكالآبق يرد على مولاه . قال : فكيف ترى حالنا عند الله ؟ قال : اعرضوا أعمالكم على الكتاب : إن الله يقول :\r\n  إِنَّ الْأَبْرارَ لَفِي نَعِيمٍ * وَ إِنَّ الْفُجَّارَ لَفِي جَحِيمٍ   « 1 »\r\n. قال : فقال الرجل : فأين رحمة الله ؟ قال\r\n« رحمة الله قريب من المحسنين » .\r\nقَالَ أَبُو عَبْدِاللَّه عليه السلام : «\r\nوكتب رجل إلى أبي ذر ، رضي الله عنه : يا أبا ذر ، أطرفني بشيء من العلم . فكتب إليه : إن العلم كثير ، و لكن إن قدرت أن لا تسيء إلى من تحبه ، فافعل فقال له الرجل : وهل رأيت أحدا يسيء إلى من يحبه ! فقال له : نعم ، نفسك أحب الأنفس إليك ؛ فإذا أنت عصيت الله ، فقد أسأت إليها » « 2 »\r\n. ترجمه : « فرمود : حضرت صادق - سلام اللَّه عليه - آمد مردى به سوى ابىذرّ ؛ پس\r\n\r\n\r\n","description":"","footnote":"\r\n( 1 ) - الانفطار ( 82 ) : 13 - 14 .\r\n( 2 ) - الكافي ، ج 2 ، ص 458 ، « كتاب الإيمان و الكفر » ، « باب محاسبة العمل » ، حديث 20 .\r\n","page_name":" 395 ","page_number":411},
  {"content":"\r\n\r\nگفت : \" اى ابىذرّ ، چيست ما را كه مرگ را كراهت داريم ؟ \" فرمود : \" براى اين‌كه شما تعمير كرديد دنيا را و خراب كرديد آخرت را ، پس كراهت داريد كه منتقل شويد از آبادان به سوى خرابه . \" پس گفت به او : \" چگونه مىبينى وارد شدن ما را بر خدا ؟ \" فرمود : \" اما نيكوكاران از شما مثل غايب وارد شود بر اهلش ؛ و اما بدكار از شما مثل بندهء گريزانى كه برگردانده شود به سوى مولايش . \" گفت : \" پس چگونه مىبينى حال ما را پيش خدا ؟ \" فرمود : \" عرضه داريد اعمال خود را بر قرآن ، همانا خداوند مىفرمايد : « همانا نيكويان در نعمت‌ها هستند ، و همانا بدان در جهنم‌اند » . \" حضرت فرمود : آن مرد گفت : \" پس كجاست رحمت خدا ؟ \" گفت : \" رحمت خدا نزديك است به نيكوكاران \" » .\r\n« فرمود حضرت صادق عليه السلام : و نوشت مردى به سوى ابىذرّ ، رَضِىَ اللَّه عَنْه :\r\n\" اى اباذَرّ ، تحفه اى بفرست مرا به چيزى از علم . \" پس نوشت به او : \" همانا علم بسيار است ؛ و ليكن اگر بتوانى بدى نكنى به كسى كه دوست دارى او را ، بكن . \" گفت آن مرد به او : \" آيا ديدى كسى را كه بدى كند به كسى كه دوست مىدارد او را ! \" پس فرمود به او :\r\n\" آرى ، نفس تو دوست‌ترين نفس‌هاست به تو ، پس وقتى كه تو عصيان خدا كنى بدى كردى به سوى او \" » .\r\nشرح : بدان‌كه مردم در كراهت داشتن موت و ترس از آن بسيار مختلف هستند و مبادى كراهت آنها مختلف است . و آنچه را كه حضرت ابىذرّ - رضوان اللَّه تعالى عليه - بيان فرمودند حال متوسطان است ؛ و ما اجمالًا حال ناقصين و كاملين را بيان مىنماييم .\r\nپس ، بايد دانست كه كراهت ما مردن را و خوف ما ناقصان از آن ، براى نكته‌اى است كه پيش از اين در شرح بعضى احاديث بدان اشاره نموديم . « 1 » و آن اين است كه انسان به حسب فطرت خداداد و جبلّت اصلى ، حبّ بقا و حيات دارد [ و 
  ] متنفر است از فنا و ممات . و اين متعلق است به بقاى مطلق و حيات دائمى سرمدى ؛ يعنى بقايى كه در آن فنا\r\n\r\n\r\n","description":"","footnote":"\r\n( 1 ) - ر . ك : صفحه 137 - 138 .\r\n","page_name":" 396 ","page_number":412},
  {"content":"\r\n\r\nنباشد و حياتى كه در آن زوال نباشد .\r\nبعضى از بزرگان « 1 » با همين فطرتْ اثبات معاد مىفرمودند به بيانى كه ذكر آن اكنون خارج از مقصد ماست . و چون در فطرت انسان اين حبّ است و آن تنفر ، آنچه را كه تشخيص بقا در آن داد و آن عالمى را كه عالم حيات دانست ، حبّ و عشق به آن پيدا مىكند ، و از عالم مقابل آن متنفر مىشود . و چون ما ايمان به عالم آخرت نداريم و قلوب ما مطمئن به حيات ازلى و بقاى سرمدى آن عالم نمىباشد ، از اين جهت علاقه‌مند به اين عالم و گريزان از موت هستيم به حسب آن فطرت و جبلّت .\r\nو ما پيش از اين ذكر كرديم « 2 » كه ادراك و تصديق عقلى غير از ايمان و طمأنينهء قلبى است . ماها ادراك عقلى يا تصديق تعبدى داريم به اين‌كه موت - كه عبارت از انتقال از نشئهء نازلهء مُظلمهء مُلكيه است به عالم ديگر كه عالم حيات دائمى نورانى و نشئهء باقيهء عاليهء ملكوتيه است - حق است ؛ اما قلوب ما از اين معرفت حظى ندارد و دل‌هاى ما از آن بىخبر است . بلكه قلوب ما اخلاد به ارض طبيعت و نشئهء ملكيه دارد و حيات را عبارت از همين حيات نازل حيوانى ملكى مىداند ، و براى عالم ديگر كه عالم آخرت و دار حيوان است حيات و بقايى قائل نيست . از اين جهت ، ركون و اعتماد به اين عالم داريم و از آن عالم فرارى و خائف و متنفر هستيم . اين همه بدبختىهاى ما براى نقص ايمان و عدم اطمينان است . اگر آن‌طورى كه به زندگانى دنيا و عيش آن اطمينان داريم و مؤمن به حيات و بقاى اين عالم هستيم ، به قدر عُشر آن به عالم آخرت و حيات جاويدان ابدى ايمان داشتيم ، بيشتر دل ما متعلق به آن بود و علاقه‌مند به آن بوديم و قدرى در صدد اصلاح راه آن و تعمير آن بر مىآمديم ؛ ولى افسوس كه سرچشمهء ايمان ما آب ندارد و بنيان يقين ما بر آب است ؛ ناچار خوف ما از مرگ از فنا و زوال است . و علاج قطعى منحصر آن وارد كردن ايمان است در قلب به فكر و ذكر نافع و علم و عمل صالح .\r\nو اما خوف و كراهت متوسطين ، يعنى آنهايى كه ايمان به عالم آخرت ندارند ، براى آنست كه وجههء قلب آنها متوجه به تعمير دنياست و از تعمير آخرت غفلت ورزيدند ؛ از\r\n\r\n\r\n","description":"","footnote":"\r\n( 1 ) - آيت اللَّه محمد على شاه آبادى رحمه الله ، رشحات البحار ، ص 231 ، « كتاب الإنسان و الفطرة » .\r\n( 2 ) - ر . ك : صفحه 42 .\r\n","page_name":" 397 ","page_number":413},
  {"content":"\r\n\r\nاين جهت ميل ندارند از محل آبادان معمور به جاى خراب منتقل شوند ؛ چنانچه حضرت ابىذرّ - رضى اللَّه عنه - فرمود . و اين نيز از نقص ايمان و نقصان اطمينان است ، والّا با ايمان كامل ممكن نيست اشتغال به امور دنيّهء دنيويه و غفلت از تعمير آخرت .\r\nبالجمله ، اين وحشت‌ها و كراهت و خوف‌ها براى نادرستى اعمال و كج‌رفتارى و مخالفت با مولاست ، و الّا اگر مثلًا حساب ما درست بود و خود ما قيام به محاسبهء خود كرده [ بوديم 
  ] وحشت از حساب نداشتيم ؛ زيرا كه آن‌جا حسابْ عادلانه و مُحاسبْ عادل است ، پس ترس ما از حساب از بدحسابى خود ما است و از دغل بودن و دزدى ، [ نه 
  ] از محاسبه است .\r\nو در كافى شريف سند به حضرت موسى بن جعفر - عليه السلام - رساند ، قَالَ :\r\n« ليس منا من لم يحاسب نفسه في كل يوم ، فإن عمل حسنا ، استزاده الله ؛ وإن عمل سيئا ، استغفر الله منه و تاب إليه » « 1 »\r\n. فرمود : « نيست از ما كسى كه محاسبه نكند نفس خود را در هر روز ؛ پس اگر عمل نيكى كرده ، از خداى تعالى زيادت طلبد ؛ و اگر عمل بدى كرده ، طلب مغفرت كند از خداوند از آن و توبه كند به سوى او » .\r\nپس اگر حساب خود را كشيدى ، در موقف حساب گرفتارى ندارى و از آن باكى براى تو نيست . و همين‌طور ساير مهالك و مواقف آن عالم تابع اعمال اين عالم است .\r\nمثلًا اگر در اين عالم به راه راست نبوت و طريق مستقيم ولايت قدم زده باشى و از جادهء ولايت على بن ابى طالب - عليه السلام - اعوجاج پيدا نكرده باشى و لغزش پيدا نكنى ، خوفى براى تو در گذشتن از صراط نيست ؛ زيرا كه حقيقت صراطْ صورت باطن ولايت است ؛ چنانچه در احاديث وارد است كه امير المؤمنين صراط است « 2 » . و در حديث ديگر است كه « ماييم صراط مستقيم » « 3 » . و در زيارت مباركهء جامعه است كه «\r\nأنتم السبيل\r\n\r\n\r\n","description":"","footnote":"\r\n( 1 ) - الكافي ، ج 2 ، ص 453 ، « كتاب الإيمان و الكفر » ، « باب محاسبة العمل » ، حديث 2 .\r\n( 2 ) - عن أبي عبداللَّه عليه السلام قالَ : « الصِّرَاطُ الْمُسْتَقِيمُ أَمِيرُ الْمُؤمِنِينَ عليٌّ عليه السلام » . ( معاني الأخبار ، ص 32 ، حديث 2 و 3 ؛ تفسير القمّي ، ج 1 ، ص 28 )\r\n( 3 ) - عَنْ سيّد العابدين عليّ بن الحسين عليه السلام قال : « لَيْسَ بَيْنَ اللَّه وَبَيْنَ حُجَّته حِجَابٌ ؛ فَلا للَّه‌دُونَ حُجَّتِهِ سَتْرٌ ، نَحْنُ أبْوابُ اللَّه ، وَنَحْنُ الصِّراطُ المُسْتَقِيمُ ؛ وَنَحْنُ عَيْبَةُ عِلْمِهِ ؛ وَنَحْنُ تَراجِمَةُ وَحْيِهِ ؛ وَنَحْنُ أرْكَانُ تَوْحيدِهِ ؛ وَنَحْنُ مَوضِعُ سِرِّهِ » ؛ « امام سجاد عليه السلام فرمود : « بين خدا و حجّت او حجاب نيست ، خدا را پرده‌اى غير از حجت نيست ، ما أبواب خدا و صراط مستقيم و گنجينهء علم او هستيم ؛ ترجمان وحى او و اساس توحيد او و جايگاه سرّ او هستيم » . ( معاني الأخبار ، ص 35 ، حديث 5 )\r\n","page_name":" 398 ","page_number":414},
  {"content":"\r\n\r\nالأعظم و الصراط الأقوم » « 1 »\r\n. و هر كس در اين صراط به استقامت حركت كند و پاى قلبش نلرزد ، در آن صراط نيز پايش نمىلغزد و چون برق خاطف از آن بگذرد . و همين‌طور اگر اخلاق و ملكاتش عادلانه و نورانى باشد ، از ظلمت‌ها و وحشت‌هاى قبر و برزخ و قيامت و از اهوال آن عوالم در امان است ، و خوفى از آن نشآت براى او نيست . پس ، در اين مقام درد از خود ما است و دواى آن نيز در خود ما است ؛ چنانچه حضرت امير المؤمنين - عليه السلام - در اشعار منسوب به او به اين معنى اشاره فرموده كه مىفرمايد :\r\n دَواؤُكَ فيكَ وَما تَشْعُرُ * وَداؤُك مِنْكَ وَما تُبْصِرُ « 2 » \r\nو در كافى شريف سند به حضرت صادق - عليه السلام - رساند : أَنَّهُ قالَ لِرَجُلٍ : «\r\nإنك قد جعلت طبيب نفسك ، و بين لك الداء ، وعرفت آية الصحة و دللت على الدواء ؛ فانظر كيف قيامك على نفسك » « 3 » .\r\nفرمود به مردى : « همانا تو قرار داده شدى طبيب نفس خويش ؛ و بيان شده براى تو درد ، و شناسا شدى نشانهء صحت را و دلالت شدى بر دوا ؛ [ پس بنگر كه چگونه در اصلاح نفس خود قيام مىكنى 
  ] » .\r\nدر تو اعمال و اخلاق و عقايد فاسده است . و علامات صحت ، نسخه‌هاى انبيا و انوار فطرت و عقل است ؛ و دواى اصلاحِ نفوس اقدام در تصفيهء آن است . اين حال متوسطين .\r\nو اما حال كمّل و مؤمنين مطمئنين ، پس آنها كراهت از موت ندارند گرچه وحشت و\r\n\r\n\r\n","description":"","footnote":"\r\n( 1 ) - « شماييد راه بزرگ و صراط استوار . » زيارت « جامعهء كبيره » . ( عيون أخبار الرضا عليه السلام ، ج 2 ، ص 274 ؛ بحارالأنوار ، ج 99 ، ص 129 ؛ زاد المعاد ، ص 480 )\r\n( 2 ) - « دواى درد تو در توست و بدان علم ندارى - و درد نيز از توست و آن را نمىبينى » . ( ديوان اشعار منسوب به حضرت أميرالمؤمنين على عليه السلام ، ص 62 )\r\n( 3 ) - الكافي ، ج 2 ، ص 454 ، « كتاب الإيمان و الكفر » ، « باب محاسبة العمل » ، حديث 6 .\r\n","page_name":" 399 ","page_number":415},
  {"content":"\r\n\r\nخوف دارند . زيرا كه خوف آنها از عظمت حق تعالى و جلالت آن ذات مقدس است ؛ چنانچه رسول خدا - صلّى اللَّه عليه و آله - مىفرمود :\r\n« فأين هول المطلع » « 1 » !\r\nو حضرت امير المؤمنين - سلام اللَّه عليه - در شب نوزدهم وحشت و دهشت عظيمى داشت « 2 » ، با آن‌كه مىفرمود : «\r\nوالله لا بن أبي طالب آنس بالموت من الطفل بثدي أمه » « 3 »\r\n. « به خدا قسم كه پسر ابوطالب به مرگ مأنوس‌تر است از بچه به پستان مادرش » .\r\nبالجمله ، خوف آنها از امور ديگر است ؛ مثل خوف ما پابستگان به آمال و امانى و دل دادگان به دنياى فانى نيست .\r\n[ \r\nتفاوت قلوب اوليا در قبول تجليات اسماء\r\n
  ] و قلوب اولياء نيز در كمال اختلاف است كه در تحت احصا و رشتهء تحرير نيايد . و ما اشارهء اجمالى به بعضى از آنها مىنماييم .\r\nپس گوييم كه قلوب اوليا در قبول تجليات اسماء مختلف است ؛ چنانچه بعضى قلوب عشقى و شوقى است ؛ و حق تعالى در مثل آن به اسماء جمال تجلى فرمايد . و آن تجلىْ هيبت مشوب به شوق آورد ، و هيبتِ خوفْ از تجلى عظمت و ادراك آن است . دل عاشق در وقت ملاقات مىتپد و وحشتناك و خائف شود ، ولى اين خوف و وحشت غير از خوف‌هاى معمولى است .\r\nو بعض قلوبْ خوفى و حزنى است ؛ و حق تعالى در آن قلوب به اسماء جلال و عظمت تجلى فرمايد ، و آن تجلى هَيمان آورد مشوب به خوف ، و حيرت مىآورد مشوب به حزن .\r\nو در حديث است كه حضرت يحيى - عليه السلام - ديد كه حضرت عيسى - عليه السلام - مىخندد . با عتاب به او گفت : گويا تو مأمونى از مكر خدا و عذاب او . حضرت\r\n\r\n\r\n","description":"","footnote":"\r\n( 1 ) - « پس چگونه خواهد بود وحشت روز حساب ! » ( مناقب آل أبي طالب ، ج 1 ، ص 290 ؛ البرهان في تفسير القرآن ، ج 4 ، ص 517 )\r\n( 2 ) - مصنّفات الشيخ المفيد ، الإرشاد ، ج 11 ، الجزء الأوّل ، ص 11 ؛ بحار الأنوار ، ج 42 ، ص 276 - 277 .\r\n( 3 ) - نهج البلاغة ، ص 52 ، خطبهء 5 .\r\n","page_name":" 400 ","page_number":416},
  {"content":"\r\n\r\nعيسى جواب داد : گويا تو مأيوسى از فضل خدا و رحمت او . پس خداى تعالى وحى فرمود به آنها كه هر يك از شما حسن ظنتان به من بيشتر است ، او محبوبتر است پيش من « 1 » .\r\nچون حق در قلب حضرت يحيى به اسماء جلال تجلى فرموده بود ، هميشه خائف بود و به حضرت عيسى - عليه السلام - آن‌طور عتاب نمود ؛ و حضرت عيسى به مقتضاى تجليات رحمت آن‌طور جواب داد .\r\n\r\nفصل حقيقت بهشت و جهنم\r\n
  ] بدان‌كه ظاهر اين حديث كه مىفرمايد : «\r\nعمرتم الدنيا و أخربتم الآخرة\r\n» آن است كه دار آخرت و بهشت معمور و آبادان است و به اعمال ما خراب مىشود . ولى معلوم است كه مقصود تشابه در تعبير است و چون نسبت به دنيا « تعمير » تعبير فرموده ، به مناسبت آن نسبت به دارآخرت « تخريب » تعبير فرموده . و عالم جهنم و بهشت گرچه مخلوق هستند ، تعمير دارجنت و مواد جهنم تابع اعمال اهل آن است .\r\nو در روايت است كه زمين بهشت ساده است و مواد تعمير آن اعمال بنىالانسان « 2 » .\r\nو اين مطابق است با برهان و كشف اهل مكاشفه ؛ چنانچه بعضى از عرفاى محققين گويد : « بدان ، عَصَمنا اللَّه وَإيّاكَ ، كه جهنم از اعظم مخلوقات است ؛ و آن زندان خداوند است در آخرت . و او را « جهنم » گويند براى بعيد بودن قعر آن ؛ چنانچه چاهى را كه قعرش بعيد است بِئْر « جَهنام » گويند . و آن شامل حرارت و زمهرير است . و در آن برودت است به آخر درجهء آن ، و حرارت است به آخر درجهء آن ؛ و بين اعلاى آن و قعر آن هفتصد و پنجاه سال راه است . و مردم اختلاف دارند كه آن مخلوق است يا غير مخلوق . و خلافْ مشهور است در آن . و همين‌طور در بهشت نيز اختلاف كردند . و اما\r\n\r\n\r\n","description":"","footnote":"\r\n( 1 ) - شرح فصوص الحكم ، قيصرى ، ص 1011 ، فصّ يحيوى .\r\n( 2 ) - تفسير كنز الدقائق ، ج 1 ، ص 192 ، ذيل آيهء 25 از سورهء بقره .\r\n","page_name":" 401 ","page_number":417},
  {"content":"\r\n\r\nپيش ما و پيش اصحاب ما ، اهل مكاشفه و معرفت ، آنها مخلوق هستند و مخلوق نيستند . اما اين‌كه گفتيم مخلوق‌اند ، مثل آن است كه مردى خانه‌اى را بنا كند و ديوارهاى محيطهء به فضاى آن را فقط بر پا كند ؛ در اين صورت گفته شود كه اين خانه است ؛ و وقتى كه داخل آن شوى ديده نشود در آن مگر ديوارى كه بر فضا و ساحتى داير است . پس از آن ، انشاء خانه‌ها و بيوت آن‌را نمايند به حسب اغراض ساكنان آن از غرفه‌ها و قصرها و مخزن‌ها و آنچه سزاوار است در آن باشد » « 1 » - انتهى .\r\nو در حديث است كه رسول خدا - صلّى اللَّه عليه و آله - وقتى به معراج تشريف بردند ، در بهشت ملائكه‌اى چند ديدند كه گاه اشتغال به بناى ابنيه دارند و گاه از كار باز مىايستند . فرمود به جبرئيل : سبب اين چيست ؟ عرض كرد : مواد اين بِناها كه مىكنند اذكار امت است . هر وقت ذكر گويند ، موادى براى آنها حاصل شود ، پس ملائكه مشغول بنا شوند ؛ و وقتى آنها از ذكر باز مانند ، اينها از عمل نيز باز ايستند « 2 » .\r\nبالجمله ، صورت بهشت و جهنم جسمانى همان صور اعمال و افعال حسنه و سيّئهء بنىآدم است كه در آن عالم به آنها رجوع كنند ؛ چنانچه در آيات شريفه نيز به آن اشاره و تلويح شده ؛ مثل قول خداى تعالى :  وَ وَجَدُوا ما عَمِلُوا حاضِراً  « 3 » . و قوله :\r\n« إنما هى\r\n\r\n\r\n","description":"","footnote":"\r\n( 1 ) - الفتوحات المكّية ، ج 1 ، ص 297 ، باب 61 .\r\n( 2 ) - عَنْ جَميلِ ، عَنْ أبي عَبْدِاللَّه عليه السلام قالَ : « قالَ رَسُولُ اللَّه صلى الله عليه و آله و سلم : لمّا اسْرِيَ بى إلَى السَّماءِ دَخَلْتُ الجَنَّةُ فَرَأيْتُ فيها مَلائِكَةً يَبنُونَ لَبِنةً مِنْ ذَهَبٍ وَلَبِنَةً مِنْ فِضّةٍ وَرُبَّما أمْسَكُوا فَقُلْتُ لَهُمْ : مَا لَكُمْ رُبّمَا بَنَيْتُم وَرُبَّمَا أمْسَكْتُم ؟ فَقالُوا : حَتّى تَجيئَنَا النَفَقَةُ ، فَقُلْتُ لَهُمْ : وَمَانَفَقَتُكُمْ ؟ فَقالوا : قَولُ المُؤمِنِ في الدّنيا : سُبْحانَ اللَّه وَالْحَمْدُ للَّه‌وَلا إلهَ إِلّا اللَّه وَاللَّه اكْبَرُ ، فَإِذا قالَ بَنَيْنَا وَإذا أمْسَكَ أمْسَكْنَا » ؛ « امام صادق عليه السلام فرمود : پيغمبر صلى الله عليه و آله و سلم فرمودند : وقتى مرا به آسمان بردند وارد بهشت شدم در آن‌جا فرشتگانى ديدم كه از خشتى طلا و خشتى نقره ساختمان مىساختند و گاهى دست از كار مىكشيدند ، به آنها گفتم : شما چرا گاهى كار مىكنيد و زمانى دست از كار مىكشيد ؟ جواب دادند : تا اين‌كه مصالح ما به ما برسد ، به آنها گفتم : مصالح شما چيست ؟ پاسخ دادند : « سبحان‌اللَّه و الحمدللَّه ولا إله إلّااللَّه و اللَّه أكبر » كه مؤمن در دنيا مىگويد ، وقتى ذكر مىگويد ما مىسازيم و وقتى ساكت مىشود ما دست از كار مىكشيم » . ( تفسير القمّي ، ج 2 ، ص 53 ؛ الأمالي ، طوسى ، ص 474 ، مجلس 17 ، حديث 4 ؛ بحار الأنوار ، ج 90 ، ص 169 ، حديث 7 )\r\n( 3 ) - « و هر چه كرده‌اند حاضر يابند » . ( الكهف ( 18 ) : 49 )\r\n","page_name":" 402 ","page_number":418},
  {"content":"\r\n\r\nأعمالكم ترد إليكم » « 1 »\r\n. و تواند بود كه عالم بهشت و جهنم دو نشئه و دار مستقلى باشند كه بنىآدم به حركات جوهريه و سوق‌هاى ملكوتى و حركات اراديهء عمليه و خُلقيه به سوىِ آنها مسافرت مىكنند ، گرچه هر يك از آنها حظوظشان از صور اعمال خودشان باشد .\r\nو بالجمله ، عالمِ ملكوتِ اعلى عالم بهشت است كه خود عالم مستقلى است ، و نفوس سعيده سوق [ داده 
  ] مىشود به سوى آن ؛ و عالم جهنم ملكوت سُفلى است كه نفوس شقيه به سوى آن مسافرت كند . ولى آنچه به آنها در هر يك از دو نشئه رجوع مىكند ، صورت بهيهء حسنه يا مولمهء مدهشهء اعمال خود آنها است . و به اين بيان جمع بين ظواهر كتاب و اخبار ، كه به حسب ظاهر متخالف نمايد ، شود ، و نيز موافق با برهان و مسلك اهل معرفت است .\r\n\r\nفصل مغرور ساختن شيطان انسان را به رحمت واسعهء حق\r\n
  ] پوشيده نيست كه كلام حضرت ابىذرّ ، رضى اللَّه عنه ، در اين مقام كلام جامع و دستور محكمى است كه انسان بايد مواظبت بر آن نمايد . پس از آن‌كه حضرت ابىذرّ فرمود : اعمالتان را به كتاب خدا عرضه داريد ، و خداوند مىفرمايد : \" مردم دو طايفه‌اند :\r\nابرار ، و آنها در نعيم‌اند ؛ و فُجّار ، و آنها در جحيم‌اند . \" آن مرد تشبث به ذيل رحمت كرد كه اگر اين‌طور است ، رحمت حق تعالى پس كجاست ؟ جواب داد : رحمت حق نيز جَزاف نيست ، و آن قريب به نيكوكاران است .\r\nبدان‌كه شيطان ملعون و نفس خبيث امّارهء بالسوء انسان را از طرق بسيارى مغرور مىكنند و به هلاكت ابدى هميشگى مىكشانند . و آخر تيرى كه در كمان دارند مغرور كردن انسان است در اوايل امر به رحمت حق . و انسان را به واسطهء اين غرور از عمل\r\n\r\n\r\n","description":"","footnote":"\r\n( 1 ) - « اين اعمال شماست كه به سوى شما برگردانده مىشود » . ( بحار الأنوار ، ج 10 ، ص 454 ؛ علم اليقين ، ج 2 ، ص 844 )\r\n","page_name":" 403 ","page_number":419},
  {"content":"\r\n\r\nباز مىدارند . و اين اتكال به رحمت از مكايد شيطان و غرور آن است . و شاهد و دليل آن اين است كه ما در امور دنيايى به هيچ وجه اتكال به رحمت حق تعالى نداريم و يكسره اسباب طبيعى و ظاهرى را مستقل و كاركن مىدانيم ، به‌طورى كه گويى در عالم مؤثرى جز اسباب ظاهرى نيست . و در امور اخروى غالباً اتكال به رحمت حق در گمان خود مىكنيم و از دستورات خدا و رسول - صلّى اللَّه عليه و آله - غفلت مىنماييم ، گويى خداوند ما را قدرت عمل نداده و راه صحت و سقم نياموخته .\r\nبالجمله ، در امور دنيايى تفويضى مسلك ، و در امور آخرتى جبرى مسلك مىشويم ؛ غافل از اين‌كه اين هر دو باطل و غلط و خلاف دستورات انبيا - صلّى اللَّه عليهم - و طريقهء مستمرهء ائمهء هدى و اولياى مقرّبين است . با آن‌كه آنها همه رحمت حق را معتقد بودند و ايمان آنها از همه بيشتر بود ، با اين وصف آنى غفلت از انجام وظايف نمىكردند و دقيقه‌اى از سعى و كوشش باز نمىماندند . بردار صحيفهء اعمال آنها را مطالعه كن .\r\nادعيه و مناجات‌هاى سيد الساجدين و زين العابدين - عليه السلام - را ملاحظه كن و دقت نما ببين در مقام عبوديت چه معامله مىكند و چطور به وظيفهء بندگى قيام مىكند ، با اين وصف ، وقتى صحيفهء اعمال حضرت مولاى متقيان ، امير مؤمنان - عليه السلام - را مىبيند ، تأسف مىخورد و اظهار عجز مىكند « 1 » !\r\nپس ما يا بايد آنها را - نعوذ باللَّه - تكذيب كنيم و بگوييم اطمينان و ايمان به رحمت حق نداشتند مثل ما ؟ ! يا بايد خود را تكذيب كنيم و بفهميم كه اينها كه ما مىگوييم از مكايد شيطان و غرور نفس است كه مىخواهند ما را از راه مستقيم منحرف كنند . پناه مىبريم به خداى تعالى از شرّ آنها .\r\nپس اى عزيز ، همان‌طور كه حضرت ابى ذر دستور به آن مرد داده ، علوم بسيار است ولى علم نافع براى امثال ماها آن است كه با خود اين‌قدر بدى نكنيم . بفهميم كه دستورات انبيا و اوليا - عليهم السلام - كشف حقايقى است كه ماها از آنها محجوب\r\n\r\n\r\n","description":"","footnote":"\r\n( 1 ) - ر . ك : صفحهء 489 .\r\n","page_name":" 404 ","page_number":420},
  {"content":"\r\n\r\nهستيم . آنها مىدانند كه اين اخلاق ذميمه و اعمال سيّئه چه صورت‌هايى دارد و چه ثمراتى از آنها حاصل مىشود ؛ و اين اعمال حسنه و اخلاق كريمه چه صورت‌هاى خوب ملكوتى دارد . همه را فرمودند و دوا و درمان و درد و مرض را بيان كردند . تو اگر عاطفه با خوددارى ، بايد از آن دستورات نگذرى و درد خود را دوا نمايى و مرض خود را معالجه كنى ، خدا مىداند كه اگر با اين حال كه هستيم به آن عالم منتقل شويم ، به چه مصيبت‌ها و دردها و مرض‌ها گرفتار مىشويم . وَالْحَمْدُ للَّه‌أوّلًا وآخِراً .\r\n\r\n","description":"","footnote":"","page_name":" 405 ","page_number":421},
  {"content":"\r\n . \r\n","description":"","footnote":"","page_name":" 406 ","page_number":422},
  {"content":"\r\n\r\n\r\nحديث بيست و سوم اصناف جويندگان علم\r\n
  ] الحديثُ الثالِثُ و الْعِشرونَ : بالسَّنَدِ الْمُتَّصِلِ إلى حُجَّةِ الْفِرْقَةِ وَثِقَتِها ، مُحَمَّدِ بْنِ يَعْقُوبَ الكُلَيْنيِّ - رَضِيَ اللَّه عَنْهُ - عَنْ عَلِيِّ بْنِ إِبْرَاهِيمَ ، رَفَعَهُ إِلَى أَبِي عَبْدِاللَّه - عليه السلام - قَالَ :\r\n« طلبة العلم ثلاثة . فاعرفهم بأعيانهم و صفاتاهم : صنف يطلبه للجهل و المراء ؛ وصنف يطلبه للاستطالة و الختل ؛ وصنف يطلبه للفقه و العقل ، فصاحب الجهل و المراء موذ ممار متعرض للمقال في أندية الرجال بتذاكر العلم و صفة الحلم ؛ قد تسربل بالخشوع و تخلى من الورع ؛ فدق الله من هذا خيشومه و قطع منه حيزومه . و صاحب الاستطالة و الختل ذو خب و ملق ؛ يستطيل على مثله من أشباهه ، ويتواضع للأغنياء من دونه ؛ فهو لحلوائهم هاضم ولدينه حاطم ؛ فأعمى الله على هذا خبره و قطع من آثار العلماء أثره ، و صاحب الفقه و العقل ذو كآبة و حزن و سهر ؛ قد تحنك في برنسه و قام الليل في حندسه ؛ يعمل و يخشى و جلا ، داعيا مشفقا مقبلا على شأنه ، عارفا بأهل زمانه مستوحشا من أوثق إخوانه ؛ فشد الله من هذا أركانه و أعطاه يوم القيامة أمانه » .\r\nقالَ الْكُلَيْنيُّ رَحِمَه اللَّه : وَحَدَّثَنِي بِهِ مُحَمَّدُ بْنُ مَحْمُودٍ ، أَبُو عَبْدِاللَّهِ الْقَزْوِينِيُّ عَنْ عِدَّةٍ مِنْ أَصْحَابِنَا ، مِنْهُمْ جَعْفَرُ بْنُ أحْمَدَ الصَّيْقَلُ بِقَزْوِينَ ، عَنْ أَحْمَدَ بْنِ عِيسَى الْعَلَوِيِّ ، عَنْ عَبَّادِ بْنِ صُهَيْبٍ الْبَصْرِيِّ ، عَنْ أَبِي عَبْدِاللَّهِ ، عليه السلام « 1 » .\r\n\r\n\r\n","description":"","footnote":"\r\n( 1 ) - الكافي ، ج 1 ، ص 49 ، « كتاب فضل العلم » ، « باب النوادر » ، حديث 5 .\r\n","page_name":" 407 ","page_number":423},
  {"content":"\r\n\r\nترجمه : « فرمود حضرت صادق ، عليه السلام : طلب كنندگان علم سه‌اند . پس بشناس آنها را به شخصيات و صفاتشان . يك صنف طلب مىكنند آن را براى جهل و جدال . و يك صنف طلب مىكنند آن را براى رفعت جستن و فريب دادن . و يك صنف طلب مىكنند آن را براى دانش و بينش .\r\nپس ، داراى جهل و جدال آزارده است و جدل كن است ؛ تعرض كنِ گفتگوهايى است در انجمن مردان به گفتگوى دانش و توصيف بردبارى ؛ پوشيده است پيراهن فروتنى را ، و تهى گرديده از پرهيزگارى . پس ، بكوبد خداوند از اين روى بينى او را ، و دو تا كند از آن كمر او را .\r\nو صاحب بلندپروازى و فريب داراى فريب است و چاپلوسى ؛ بلندى جويد بر مثل خود از شبيهان خويش ، و فروتنى كند از براى دارايان از غير خود . پس او حلواى آنان را هضم كننده ، و دين خود را شكننده است . پس ، كور كند خداوند بر اين جهت بينايى او را ، و جدا كند از نشانه‌هاى دانشمندان نشانهء او را .\r\nو داراى دانش و بينش داراى شكستگى و اندوه و شب زندگى است ، حَنَك بندد بر كلاه خود ، و برخيزد شب را در تاريكى آن ؛ عمل مىكند و مىترسد ترسيدنى ؛ خواننده است ؛ برحذر است ؛ روآورنده است بر شأن خويشتن ؛ شناسندهء مردم زمان خود است ؛ وحشتناك است از موثق‌ترين برادران خود . پس ، محكم كند خداوند از اين روى پايه‌هاى او را ، و ببخشايد به او در روز رستاخيز امان خود را .\r\nشرح :\r\n« بأعيانهم »\r\nتأكيد است از براى ضمير\r\n« اعرفهم »\r\n. يعنى ، بشناس آنها را خودشان را به‌طورى كه مشخص و معيّن گردند و مشتبه به غير نشوند ؛ چنانچه گويى : « رَأَيْتُهُ بِعَيْنِهِ . و\r\n« كل شىء فيه حلال و حرام ، فهو لك حلال حتى تعرف الحرام بعينه » « 1 » .\r\nجناب محقق محدّث مجلسى - رحمه اللَّه - احتمالاتى داده‌اند و نقل فرمودند در اين\r\n\r\n\r\n","description":"","footnote":"\r\n( 1 ) - هر چيزى كه در آن حلال و حرام است ، آن را بر خود حلال شمار تا آن گاه كه حرمت همان چيز بر تو معلوم و مسلّم گردد . ( مرآة العقول ، ج 21 ، ص 359 )\r\n","page_name":" 408 ","page_number":424},
  {"content":"\r\n\r\nمقام ، كه اين احتمال كه متعين و واضح است هيچ‌يك از آنها نيست ، و آنها نيز به غايت بعيد است ؛ مثل اين‌كه فرمودند : « بِأَعْيانِهِمْ أَي ، بِخَواصِّهِمْ وَأَفْعالِهِمْ الْمَخْصوصَةِ بِهِمْ ، أَوْ بِالشّاهِدِ وَالْحاضِرِ مِنْ أَفْعالِهِمْ » . پس از آن فرمايند : « وَقيلَ : بِأَعيانِهِمْ أيْ ، أَقْسامِهِمْ وَمَفهُوماتِ أَصْنافِهِم . وَقيلَ : الْمُرادُ بِأَعْيانِهِمْ مَناظِرُهُمْ مِنْ هَيئَتِهِمْ وَأَوْضاعِهِمْ كَالتَسَرْ بُلِ بِالْخُشوعِ » « 1 » . و ديگر احتمالات بعيده .\r\nقَوْلُهُ :\r\n« وصفاتاهم »\r\nمقصود از اوصاف ، آن حالاتى است كه تابع مَلَكات و مقاصد اين سه صنف است ، مثل موذى بودن و مراء نمودن و غير آن . پس ، به اين اوصاف معرفى حال آنان گردد و آنها باعيانهم شناخته شوند .\r\nو\r\n« جهل »\r\nخلاف علم است . و در اين مقام شايد مراد تعميه و اخفاء حق باشد ، يا تجاهل و عدم قبول حق باشد . و ما پس از اين ، بيان اين مطلب را بيش از اين مىنماييم . و مجلسى فرموده « الجَهْلُ السَّفاهَةُ وَتَرْكُ الْحِلْمِ . وَقيلَ : ضِدُّ الْعَقْلِ » « 2 » .\r\nو\r\n« مراء »\r\nجدال در آرا و كلام است . و از همين مادّه است « جَدَل » كه يكى از صناعات خَمْس مُعَنْوَنه در منطق است . يُقالُ : مارَيْتُ الرَّجُلَ أُماريهِ مِراءً ، إِذَا جادَلْتَهُ . چنانچه در صحاح جوهرى است « 3 » . و اين كلام گرچه مطلق است ، ولى مقصود على الظاهر همين است كه ذكر شد . و در اين مقام احتمال ديگرى است كه ما پس از اين به آن اشاره در يكى از فصول آتيه [ مىكنيم 
  ] « 4 » .\r\nو\r\n« استطالة »\r\nطلب بلندى و ارجمندى است .\r\n\r\n\r\n","description":"","footnote":"\r\n( 1 ) - « بأعيانهم ، يعنى با اوصاف و آثار مخصوص بدان‌ها ؛ يا با شؤون حاضر و قابل مشاهدهء آنان و گفته شده : « بأعيانِهم » يعنى آنها و آنچه از صنف‌هاشان دانسته شده است . و گفته شده : مراد از « أعيانهم » آن چيزهايى است كه در شكل و اوضاع ظاهرى آنها مشاهده مىشود . مانند فروتنى كه چون پيراهنى به تن كرده باشند . ( بدان تظاهر كنند ) » . ( مرآة العقول ، ج 1 ، ص 159 )\r\n( 2 ) - « جهل بىخردى و ترك بردبارى است . و گفته‌اند : آن چيزى است مقابل عقل » . ( مرآة العقول ، ج 1 ، ص 160 )\r\n( 3 ) - الصحاح ، ج 6 ، ص 2491 ، كلمهء « مِرا » .\r\n( 4 ) - ر . ك : صفحه 420 - 421 .\r\n","page_name":" 409 ","page_number":425},
  {"content":"\r\n\r\nو\r\n« ختل » ،\r\nبه فتح « خاءِ » معجمه و سكون « تاء » ، به معنى خدعه و فريب است . قالَ الجَوْهَريُّ : « خَتَلَهُ وَخاتَلَهُ ، أَيْ خَدَعَهُ . والتَخاتُلُ ، التَّخادُعُ » « 1 » .\r\nقَوْلُهُ :\r\n« ممار »\r\nپس از اين ذكر شود كه چگونه معرفى شده است صاحب مِراء به « مُمارى » ؛ و صاحب استطاله و خَتْل به « استطالهء » بر امثال ؛ و صاحب « خِبّ » بودن كه به معنى خدعه است « 2 » .\r\nقَوْلُهُ :\r\n« متعرض للمقال »\r\nيعنى اظهار نمودن مقالات را . يُقالُ : عَرَضْتُ لَهُ الشِّيءَ إذا أَظْهَرْتَهُ لَهُ وَعَرَضَ لَهُ أَمْرُ كَذا . وَيَعْرِضُ ، أَيْ ظَهَرَ « 3 » .\r\nو « أنْدِيَة » جمع « نادي » است . و آن محل اجتماع قوم و مجلس و مذاكرات آنان است . و چون متفرق شدند آن را « نادى » نگويند . و از آن است « دارُ النَّدْوَة » كه در مكه بوده ، كه آن را بنا نمودند براى اجتماع در مشاورات . و « نَدىّ » بر وزن فعيل ، و « نَدْوَة » و « مُنْتَدى » و « مُتَنَدّى » به همين معنى [ است 
  ] چنانچه جوهرى گويد « 4 » :\r\n« بتذاكر العلم »\r\nمتعلق است به «\r\nمقال »\r\n، يا بَدَل است از «\r\nمقال »\r\n. و\r\n« صفة الحلم »\r\nعطف به آن است . و مقصود آن است كه مذاكرات علميه مىكند كه خود را از اهل آن منسوب دارد ، و توصيف و تحسين حلم كند كه خود را در زمرهء آنان به شمار آورد ، با اين‌كه نه از اهل آن است و نه در شمار اصحاب اين . علمش جهلى است به صورت دانش ؛ و حلمش از اوصاف كاملهء معتدله خارج . و ما پس [ از 
  ] اين ذكرى از اين مقوله مىنماييم .\r\nقَوْلُهُ :\r\n« تسربل »\r\nاز باب تَفَعْلُل ، به معنى لَبس « سِربال » ، كه پيراهن است ، مىباشد .\r\nيُقالُ : سَرْبَلْتُهُ فَتَسَرْبَلَ ، أَيْ ، ألْبَسْتُهُ السِّرْبالَ ، وَتَسَرْبَلَ بِالْخُشُوعِ يعنى : پيراهن خضوع به خود پوشاند و اظهار ملازمت آن نمود ، چون پيراهن كه ملصَق و لازم بدن است ، و حال\r\n\r\n\r\n","description":"","footnote":"\r\n( 1 ) - الصحاح ، ج 4 ، ص 1682 ، كلمهء ختل .\r\n( 2 ) - مقصود آن است كه معرفى كردن اصحاب مراء را به ممارى ، و اصحاب خدعه را به خدعه داشتن ، از قبيل تعريف شىء به نفس است ، و اين در صنعت تعريف صحيح نيست . و ما ان شاء اللَّه بعد از اين ، بيان آن‌را به وجهى كه رفع اشكال شود مىكنيم . منه عفي عنه\r\n( 3 ) - الصحاح ، ج 3 ، ص 1082 ، كلمهء « عرض » .\r\n( 4 ) - الصحاح ، ج 6 ، ص 2505 ، كلمهء ندا .\r\n","page_name":" 410 ","page_number":426},
  {"content":"\r\n\r\nآن‌كه خالى از آن است ، و آن چون پيراهن عاريتى است در او .\r\n« والورع » ،\r\nبه فتح « راء » به معنى احتراز تام از محرمات و مشتبهات است .\r\nقَوْلُهُ :\r\n« فدق الله . . . »\r\nمحتمل است كه اين جمله ، و نظاير آن در دو جملهء بعد ، دعا باشد ؛ و محتمل است اخبار حال آنها باشد در دنيا يا آخرت ، يا هر دو عالم . و « دَقّ » به معنى كوبيدن يا اسم صوت است .\r\nقَوْلُهُ :\r\n« من هذا »\r\nيعنى به سبب هر يك از اين خصال .\r\nو\r\n« خيشوم »\r\nبالاى بينى است . و مقصود از كوبيدن بينى كنايت از ذلّت و خوارى است ؛ يعنى ، خداى تعالى به واسطهء اين خصلت‌ها آنها را خوار و ذليل كند . و پس از اين ، اشاره به اين معنى مىنماييم « 1 » .\r\nو\r\n« الحيزوم »\r\n، به فتح « حاءِ » مهمله و ضمّ « زاءِ » معجمه ، محل كمربند است . و به معنى وسط سينه ، و به معنى استخوانى كه احاطه نموده است مثل حلقه بر حلقوم آمده . و در اين مقام ، اوّل مناسب است به مناسبت نسبت « قطع » به آن .\r\nو\r\n« الخبء »\r\n، به كسر « خاء » به معنى خدعه و خُبث و غشّ است . يُقالُ : رَجُلٌ خِبٌّ - بِكَسْرٍ وَفَتْحٍ - به معنى خَدّاع ، چنانچه جوهرى « 2 » گويد .\r\nو\r\n« ملق »\r\nبه معنى تملق گويى و چاپلوسى است . و اين ملازم است با آنچه جوهرى در صحاح در معنى آن گويد : « قالَ : رَجُلٌ مَلِقٌ . يُعْطي بِلسانِهِ ما لَيْسَ فِي قَلْبِهِ » انتهى « 3 » . و اين تفسير به لازمِ اعمّ است ؛ بلكه معنى آن اظهار تلطّف و تودّد است مخلوط به تخضّع ، با آن‌كه در قلب چنين نيست .\r\nقَوْلُهُ :\r\n« لحلوائهم »\r\nمجلسى فرمايد در بعضى نسخه‌ها با « نون » وارد است « 4 » ؛ در اين صورت ( به ضمّ « حاء » مهمله و سكون « لام » ) به معنى اجرت دلال و كاهن ، و آنچه از قبيل رشوه مىدهند [ مىباشد 
  ] . و مراد آن است كه اغنيا به او مىدهند در قبال كارهايى\r\n\r\n\r\n","description":"","footnote":"\r\n( 1 ) - ر . ك : صفحه 420 .\r\n( 2 ) - الصحاح ، ج 1 ، ص 117 ، كلمهء خبب .\r\n( 3 ) - « رجلٌ مَلِقٌ » يعنى كسى كه به زبان چيزى را گويد كه در دلش نيست » . ( الصحاح ، ج 4 ، ص 1556 )\r\n( 4 ) - مرآة العقول ، ج 1 ، ص 161 .\r\n","page_name":" 411 ","page_number":427},
  {"content":"\r\n\r\nكه نسبت به آنان مىكنند و دين‌فروشىهايى كه مىنمايند .\r\nوَ\r\n« الحطم »\r\nيعنى شكستن . مجلسى گويد « حَطْم » شكستن مؤدّى به فساد است « 1 » .\r\nقَوْلُهُ :\r\n« خبره »\r\nمحتمل است به ضمّ « خاء » معجمه و سكون « باء » به معنى خُبرت و بصيرت باشد . و محتمل است به فتح « خاء » و « باء » باشد . و به مناسبت نسبت فعل به او اوّلى انسب است ؛ گرچه دومىنيز خالى از وجه نيست .\r\nو\r\n« الكأبة »\r\nبه تحريك و مدّ و تسكين ، بدى حال و انكسار است از شدت همّ و حزن .\r\nقَوْلُهُ :\r\n« تحنك في برنسه »\r\nيعنى قرار داد تحت الحنك را در بُرْنُسش . و « بُرْنُس » كلاه بلندى است كه اهل عبادت در صدر اسلام آن را به سر مىنهادند ؛ چنانچه جوهرى در صحاح اللغة گويد « 2 » .\r\nو محقق مجلسى فرمايد : « اين فقره ايماء دارد به استحباب تحنّك در نماز » « 3 » . و در اين استفاده نظر است ؛ زيرا كه تحنّك در لباسى كه اهل عبادت مىپوشيدند دلالت كند بر استحباب تحنّك مطلقاً ، نه وقت نماز بالخصوص . بلى ، اگر « بُرْنُس » لباس مخصوص نماز بود صحيح بود اين استفاده .\r\nو « الْحِنْدِس » ، به « حاء » مهملهء مكسوره و « نون » ساكنه و « دال » مهملهء مكسوره ، شب شديد الظُّلمة است ؛ چنانچه جوهرى « 4 » گويد . و اضافهء آن به ضميرْ بيانيه است ، و\r\n« في\r\nحندسه »\r\nبَدَل\r\n« ليل »\r\nاست ؛ و محتمل است قريباً كه « حِنْدِس » در اين مقام ظلمت شب باشد بنابر تجريد .\r\nقَوْلُهُ :\r\n« فشد الله أركانه » ،\r\n« شَدّ » به معنى قوّت و احكام است . يُقالُ : شَدَّ عَضُدَهُ أَيْ قَوّاهُ .\r\n« رُكْن » به معنى آن چيزى است كه قوام و قيام شىء بر آن است . قالَ الجوهَريُّ : « رُكْنُ الشَّيْءِ ، جانِبُهُ الأقْوى » « 5 » .\r\n\r\n\r\n","description":"","footnote":"\r\n( 1 ) - مرآة العقول ، ج 1 ، ص 161 .\r\n( 2 ) - الصحاح ، ج 3 ، ص 908 ، كلمهء برنس .\r\n( 3 ) - مرآة العقول ، ج 1 ، ص 162 .\r\n( 4 ) - الصحاح ، ج 3 ، ص 916 ، كلمهء حندس .\r\n( 5 ) - الصحاح ، ج 5 ، ص 2126 ، كلمهء ركن .\r\n","page_name":" 412 ","page_number":428},
  {"content":"\r\n\r\nو ما آنچه بيان‌كردنى و مناسب است در ضمن چند فصل به رشتهء تحرير در مىآوريم ، وَعَلَى اللَّه التَّكْلانُ .\r\n\r\nفصل القاى علوم از مبادى عاليهء غيبيه\r\n
  ] بدان‌كه در محل خود مقرر است كه مقدمات قياس بالنسبة به نتايج ، و ادله [ و 
  ] براهين در هر علمى نسبت به مدلولات و مبرهنات ، به منزلهء مُعِدّات هستند ؛ نه آن‌كه استقلال تامّ دارند ، و نه آن‌كه بىارتباط باشند يكسره با آنها « 1 » . و در اين مقام دو طايفهء جبرى و تفويضى خلاف كردند و از طريق اعتدال به يك سو شدند ؛ و هر يك به مقتضاى مذهب خود طرفى را اختيار كردند . آن يك گويد كه مقدمات مستقلند كه اگر سدّ باب عالم غيب و قبض افاضهء عالم ملكوت گردد ، انسان از نفس مقدمات علم به نتايج حاصل كند « 2 » . و ديگرى گويد كه مقدمات به كلى بىارتباط به نتايج است . و عادةاللَّه جارى شده كه پس از مقدماتْ القاى نتايج در ذهن انسان كند ؛ و مقدمات صورتاً مربوط به نتايج است و در حقيقت بىربط محض است « 3 » .\r\nو هر يك از اين دو مذهب ، چون مذهب هر يك از اين دو طايفه ، پيش ارباب معارف حقّه و علوم حقيقيه باطل ، و حق - وِفاقاً لِأهْلِه - آن است كه مقدمات ارتباط اعدادى دارند ، و نفس را حاضر نمايند از براى القاى علوم از مبادى عاليهء غيبيه در آن . و ما اكنون در صدد شرح اين مذهب و تزييف آن دو نيستيم ، زيرا كه از مقصد ما خارج است ، و ذكر آن تطفّلًا براى بيان مطلب ديگر است ، و آن آن است كه :\r\nپس از آن‌كه دانسته شد كه القاى علوم و معارف از عوالم غيبيه و تابع ارتباط نفوس است بدان ، چنانچه در حديث است : «\r\nليس العلم بكثرة التعليم ، بل هو نور يقذفه\r\n[ الله\r\n
  ] في\r\n\r\n\r\n","description":"","footnote":"\r\n( 1 ) - ر . ك : كشف المراد ، ص 240 ؛ الحكمة المتعالية ، ج 2 ، ص 359 ، و ج 3 ، ص 384 ؛ شرح المنظومة ، ج 1 ، ص 288 .\r\n( 2 ) - ر . ك : المغني في أبواب التوحيد و العدل ، قاضي عبدالجبّار المعتزلي ، ج 12 ( النظر و المعارف ) ، ص 77 .\r\n( 3 ) - ر . ك : شرح المواقف ، ج 1 ، ص 241 ؛ شرح المقاصد ، ج 1 ، ص 236 .\r\n","page_name":" 413 ","page_number":429},
  {"content":"\r\n\r\nقلب من يشاء » « 1 »\r\n. « نيست دانش به بسيارى آموختن و آموخته شدن ؛ بلكه آن نورى است كه مىاندازد آن را خدا در دل هر كس مىخواهد » پس هر يك از نفوس كه ارتباط به ملكوت اعلى و عالم ملائكهء مقربين پيدا كند ، القائاتى كه در آن شود القاء مَلَكى و علومى كه به آن افاضه شود علوم حقيقيه و از عالم ملائكه است . و هر يك كه ارتباط به عالم ملكوت اسفل و عالم جنّ و شيطان و نفوس خبيثه پيدا كند ، القائات آن القاى شيطانى و از قبيل جهالات مركبه و حجب مظلمه است .\r\nو از اين جهت است كه ارباب معارف و اصحاب علوم حقيقيه تصفيهء نفوس و اخلاص نيّات و تصحيح قصود را در تحصيل علوم ، خصوصاً معارف حقه و علوم شرعيه ، اوّل شرط مىدانند ؛ و وصيت‌ها در اين باب به متعلمين مىنمايند ، زيرا كه به تصفيهء نفوس و صقالت آن ، جهت ارتباط به مبادى عاليه قوّت گيرد . و اين‌كه جناب ربوبى - جلَّ جَلالُه - در كريمهء مباركهء :  اتَّقُوا اللَّهَ وَ يُعَلِّمُكُمُ اللَّهُ  « 2 » تعليم الهى را مربوط به تقوا فرموده براى همين است كه تقوا صفاى نفس دهد و آن را به مقام غيب مقدس مرتبط كند ، پس تعليم الهى و القاى رحمانى واقع گردد ؛ زيرا كه در مبادى عاليه بخل محال است و آنها واجب الفياضيه هستند ، چنانچه واجب الوجود بالذات واجب از جميع حيثيات است .\r\nو اگر نفس به واسطهء توجه به تعمير خود و مأكل و مشرب خويش و به أَنانيّت نفسانيه اشتغال به علوم پيدا كرد و غايتْ غير الهى شد ، القائاتى كه به او شود القاى شيطانى است .\r\nو يكى از موازين غير متخلفى ، كه گمان مىكنم اهل معارف آن را ذكر نكردند ، در امتياز بين القائات رحمانى و شيطانى همين است كه ذكر شد ، كه خود انسان در بسيارى اوقات مىتواند بفهمد . و آنچه به اين نفس غير پرهيزناكِ داراى كدورت القا\r\n\r\n\r\n","description":"","footnote":"\r\n( 1 ) - منية المريد ، ص 149 . در اين چاپ از منية المريد كمى تفاوت وجود دارد و ظاهراً روايت ازمنية المريدى كه در حاشيهء روض الجنان چاپ شده است گرفته شده است ، چنان‌كه در صفحهء 464 ذيل همين روايت امام خمينى قدس سره تصريح به آن كرده است .\r\n( 2 ) - « از خدا پروا كنيد و خدا به شما مىآموزد » . ( البقرة ( 2 ) : 282 )\r\n","page_name":" 414 ","page_number":430},
  {"content":"\r\n\r\nگردد از قبيل جهالات مركبه است كه درد بىدرمان نفوس و خار طريق آنهاست ؛ زيرا كه ميزان در علم حصول مفهومات كليه و اصطلاحات علميه نيست ؛ بلكه ميزان آن رفع حجب از چشم بصيرت نفس است و فتح باب معرفةاللَّه است .\r\nو علم حقيقى آن است كه چراغ هدايت ملكوت و صراط مستقيم تقرب حق و دار كرامت او باشد . و هرچه جز اين است ، گرچه در عالم مُلك و قبل از رفع حجب طبيعت به صورت علوم است و اصحاب آن پيش ارباب محاورات و مجادلات از علما و عرفا و فقها به شمار آيند ، ولى پس از رفع حجاب از چشم قلب و برداشته شدن پردهء ملكوت و بيدار شدن از خواب سنگين مُلك و طبيعت ، معلوم شود كه غلظت اين حجاب از تمام حجاب‌ها بيشتر بوده ، و اين علوم رسميه سرتاسر حجب غليظهء ملكوتيه بوده كه بين هر يك تا ديگرى فرسخ‌ها راه مسافت داشته و ما از آن غافل بوديم . «\r\nالنّاسُ نِيامٌ فَإذا ماتُوا انْتَبَهُوا » « 1 »\r\n« مردم در خوابند ؛ و وقتى كه مردند بيدار شوند » و معلوم شود كه در چه كاريم همه و افتضاح و رسوايى اين‌جاست كه پس از پنجاه سال تحصيل ، يا كمتر يا بيشتر ، خود ما نيز در اشتباه هستيم و گاهى گمان مىكنيم كه تحصيلات ما براى خداست ، و از مكايد شيطان و نفس غفلت داريم ، براى آن‌كه حبّ نفس پردهء ضخيم بزرگى است كه معايب ما را بر ما پوشانده . و از اين جهت اولياى اطهار و ائمهء والاتبار - عليهم سلام اللَّه - براى فهماندن خود ما نيز آثار و علائمىجهت امتياز ذكر فرمودند كه ما خود را به آن بشناسيم و نفس خويش را محك كنيم و بيهوده حسن ظنّ به خود نداشته باشيم . و ما پس از اين اشاره به اين علامات كه در اين حديث شريف ذكر فرمودند مىكنيم .\r\nپس ، معلوم شد كه طالب علوم به تقسيم اوّلى كلى دو طايفه‌اند : يكى آن‌كه مقصدش الهى ، و ديگر آن‌كه نفسانى باشد . و توان گفت كه اين طايفه غايت مقصدشان جهل است ، زيرا كه علوم صوريه كه از براى آنها حاصل شود به حسب حقيقتْ جهالات\r\n\r\n\r\n","description":"","footnote":"\r\n( 1 ) . شرح على المأة كلمة ، « كلمهء » دوم ، ص 54 ؛ عوالي اللآلي ، ج 4 ، ص 73 ، حديث 48 ؛ مرآة العقول ، ج 1 ، ص 350 .\r\n","page_name":" 415 ","page_number":431},
  {"content":"\r\n\r\nمركبه و حجب ملكوتيه است . و اين دو طايفه كه حضرت صادق - عليه السلام - در اين حديث شريف ، كه ما به شرح آن پرداختيم ، ذكر فرمودند در اين مقصد كه ذكر شد شركت دارند ، زيرا كه اصحاب مراء و جدال و همين‌طور اصحاب استطاله و خَتل هر دو اصحاب جهالات و ارباب ضلالات هستند . و از اين جهت آن جهل را كه آن بزرگوار [ از 
  ] علائم طايفهء اولى قرار داده است توان گفت غير از اين معنى متعارف است ؛ بلكه يا مقصود از آن تعميهء امور و القاى مردم در جهالت است ؛ يا مقصود از جهلْ تجاهل و عدم قبول حق است ؛ چنانچه اين هر دو از خواص اصحاب مراء و جدال است . آنها امور حقه و حقايق رايجه را انكار كنند و جهل ورزند براى پيشرفت حرف خود و گرمى بازار باطل و رواج متاع كاسد خويش .\r\nو اين‌كه حضرت مردم را سه طايفه قرار دادند - با آن‌كه با يك تقسيم بيش از دو طايفه نيستند و آن تقسيم اوّلى كلى داير بين نفى و اثبات است ، و به يك اعتبار و تقسيم از سه طايفه بيشترند - توان گفت براى آن است كه خواستند دو طايفهء عظيمه و دو نوع بزرگ را كه بيشتر اصحاب جهالات و ضلالات به آن دو رجوع كنند ذكر فرمايند ؛ و لهذا در روايت ديگر آنها را دو طايفه قرار دادند .\r\nكافى بِإسْنادِهِ عَنْ أَبِي عَبْدِاللَّه - عليه السلام - قَالَ : «\r\nمَنْ أَرَادَ الْحَدِيثَ لِمَنْفَعَةِ الدُّنْيَا ، لَمْ يَكُنْ لَهُ فِي الآخِرَةِ نَصِيبٌ ، وَمَنْ أَرَادَ بِهِ خَيْرَ الآخِرَةِ ، أَعْطَاهُ اللَّهُ خَيْرَ الدُّنْيَا وَالآخِرَةِ » « 1 » .\r\nفرمود « كسى كه اراده نمايد حديث را براى منفعت دنيا ، از براى او در آخرت بهره‌اى نيست ، و كسى كه اراده كند به آن آخرت را ، عطا فرمايد خدا به او خير دنيا و آخرت را » .\r\n\r\nفصل بيان شمّه‌اى از مفاسد مراء\r\n
  ] ما پيشتر ذكر مفاسد مراء و جدال را در ضمن يكى از احاديث شريفه كرديم « 2 » ؛ و چون اينك نيز مناسب است به ذكر بعضى احاديث و بيان شمه‌اى از مفاسد آن\r\n\r\n\r\n","description":"","footnote":"\r\n( 1 ) - الكافي ، ج 1 ، ص 46 ، « كتاب فضل العلم » ، « باب المستأكل بعلمه و المباهي به » ، حديث 2 .\r\n( 2 ) - ر . ك : صفحه 36 .\r\n","page_name":" 416 ","page_number":432},
  {"content":"\r\n\r\nمىپردازيم . در كافى شريف سند به حضرت صادق - عليه السلام - رساند ، قَالَ :\r\n« قَالَ أَمِيرُالْمُؤمِنِينَ عليه‌السَّلام : إِيَّاكُمْ وَالْمِراءَ وَالْخُصُومَةَ ؛ فَإِنَّهُمَا يُمْرِضَانِ الْقُلُوبَ عَلَى الإِخْوَانِ وَيَنْبُتُ عَلَيْهِمَا النِّفَاقُ » « 1 » .\r\n« برحذر باشيد از جدال و خصومت در مقال ، كه آنها قلوب را مريض مىكنند نسبت به برادران ، و ريشهء نفاق هستند كه نفاق روى آنها مىرويد » .\r\nو في الكافى أيْضاً عَنْ أَبِي عَبْدِاللَّه - عليه السلام - قَالَ : «\r\nإِيَّاكُمْ وَالْخُصُومَةَ ؛ فَإِنَّهَا تَشْغَلُ الْقَلْبَ وَتُورِثُ النِّفَاقَ وَتَكْسِبُ الضَّغَائِنَ » « 2 » .\r\n« برحذر باشيد از مخاصمه ؛ زيرا كه آن قلب را مشغول مىكند ، و باعث نفاق و دورويى مىشود ، و كينه در دل ايجاد مىكند » .\r\nوَفيهِ أَيْضاً عَنْ أَبِي عَبْدِاللَّه - عليه السلام - قَالَ : «\r\nقَالَ جَبْرَئِيلُ لِلنَّبِيِّ صلّى اللَّه عليه وآله :\r\nإِيَّاكَ وَمُلَاحَاةَ الرِّجَالِ » « 3 » .\r\n« فرمود حضرت صادق - عليه السلام - كه جبرئيل به پيغمبر - صلّى اللَّه عليه و آله - گفت : \" برحذر باش از جدال و گفتگو به طريق مخاصمه با مردم \" » .\r\nاما بيان آن‌كه مراء و خصومت در مقالْ قلب را مريض مىكند و انسان را به دوستان بدبين مىكند و نفاق در دل مىروياند ، آن است كه پيش از اين مذكور شد كه اعمال ظاهريه را در باطن و دل آثارى است متناسب با آنها « 4 » ؛ و اكنون گوييم كه اعمال سيّئه تأثيرش در قلب بسيار زودتر و شديدتر است ؛ زيرا كه انسان چون وليدهء عالم طبيعت است و قواى شهوت و غضب و شيطنت با او قرين و متصرف در او هستند - چنانچه در حديث وارد است : «\r\nإنَّ الشَّيْطانَ يَجْري مَجْرَى الدَّمِ مِنْ بَني آدَمَ » « 5 »\r\n- لهذا وجههء قلب به\r\n\r\n\r\n","description":"","footnote":"\r\n( 1 ) - الكافي ، ج 2 ، ص 300 ، « كتاب الإيمان و الكفر » ، « باب المراء و الخصومة ومعاداة الرجال » ، حديث 1 .\r\n( 2 ) - الكافي ، ج 2 ، ص 301 ، « كتاب الإيمان و الكفر » ، « باب المراء و الخصومة ومعاداة الرجال » ، حديث 8 .\r\n( 3 ) - الكافي ، ج 2 ، ص 301 ، « كتاب الإيمان و الكفر » ، « باب المراء و الخصومة ومعاداة الرجال » ، حديث 6 .\r\n( 4 ) - ر . ك : صفحه 22 و 139 و 266 .\r\n( 5 ) - « شيطان همچون خون در تن فرزندان آدم است » . ( بحار الأنوار ، ج 60 ، ص 268 ، حديث 154 ؛ المسند ، احمد بن محمد بن حنبل ، ج 10 ، ص 506 ، حديث 12530 ، با اندكى تفاوت )\r\n","page_name":" 417 ","page_number":433},
  {"content":"\r\n\r\nمفسدات و امور موافقه با طبيعت است ؛ و به مختصر مددى از خارج ، چه از جوارح انسانى باشد يا خارج از آن ، مثل مصاحب و رفيق زشت و بدخلق ، در قلب اثر شديد واقع شود ؛ چنانچه در احاديث شريفه نهى از مصاحبت با آنان شده است .\r\nكافى : عَنْ أَبِي عَبْدِاللَّه - عليه السلام - قَالَ : «\r\nقَالَ أَمِيرُالْمُؤمِنِينَ عليه السلام : لَايَنْبَغِي لِلْمَرْءِ الْمُسْلِمِ أَنْ يُوَاخِيَ الْفَاجِرَ ، فَإِنَّهُ يُزَيِّنُ لَهُ فِعْلَهُ وَيُحِبُّ أَنْ يَكُونَ مِثْلَهُ ؛ وَلَا يُعِينُهُ عَلَى أَمْرِ دُنْيَاهُ وَلا أَمْرِ مَعَادِهِ ؛ وَمَدْخَلُهُ إِلَيْهِ وَمَخْرَجُهُ مِنْ عِنْدِهِ شَيْنٌ عَلَيْهِ » « 1 » .\r\n« فرمود حضرت امير المؤمنين عليه السلام : سزاوار نيست از براى مرد مسلمان كه دوستى كند با فاسق ؛ زيرا كه او زينت مىدهد براى او عمل خود را و دوست مىدارد كه او نيز مثل خودش باشد ؛ و اعانت نمىكند او را بر امر دنيا و آخرتش ؛ و رفت و آمد با او ضرر و عيب است براى او » .\r\nوَعَنْ أَبِي عَبْدِاللَّه - عليه السلام - قَالَ : «\r\nلَا يَنْبَغِي لِلْمَرْءِ الْمُسْلِمِ أَنْ يُوَاخِيَ الْفَاجِرَ وَلَا الأَحْمَقَ وَلَا الْكَذَّابَ » « 2 » .\r\nنكتهء مهمهء نهى از مجالست با اهل معصيت ، يا نهى از نشستن در مجلسى كه معصيت خدا در او مىشود ، يا نهى از مُوادّه و مخالطه و آميزش با دشمنان خدا ، تأثير اخلاق و حالات و اعمال آنهاست در انسان . و از اينها بالاتر در تأثير در قلب ، اعمال خود انسان است كه با اندك مداومت و مراقبتى از اعمال سيّئه قلب تأثر شديد پيدا مىكند كه تنزه از آن و تنزيه قلب با سال‌هاى دراز ممكن نشود و ميسور نگردد .\r\nپس ، معلوم شد كه انسان اگر اشتغال به مراء و خصومت پيدا كند ، نگذرد مدتى مگر آن‌كه در قلبْ كدورت و ظلمتى بس هولناك پيدا شود ، و خصومت ظاهرى لسانى به خصومت باطنى قلبى منجر شود . و اين خود سبب بزرگ نفاق و دورنگى و دورويى است . پس ، بايد مفاسد نفاق را نيز از مفسده‌هاى مراء و جدال شناخت . و شرح فساد\r\n\r\n\r\n","description":"","footnote":"\r\n( 1 ) - الكافي ، ج 2 ، ص 640 ، « كتاب العشرة ، » « باب من تكره مجالسته ومرافقته » ، حديث 2 .\r\n( 2 ) - و از امام صادق عليه السلام نقل شده فرمود : « براى فرد مسلمان سزاوار نيست كه با بدكار و احمق و دروغگو دوستى كند » . ( الكافي ، ج 2 ، ص 640 ، « كتاب العشرة » ، « باب من تكره مجالسته ومرافقته » ، حديث 3 )\r\n","page_name":" 418 ","page_number":434},
  {"content":"\r\n\r\nنفاق و دورويى را پيش [ تر 
  ] در ذيل يكى از احاديث داديم « 1 » و اكنون احتياج به اعاده ندارد .\r\nو جناب صادق - عليه السلام - آثار و علائمى از براى صاحب جهل و مراء ذكر فرمودند كه يكى از آنها اذيت مردم و سوء محضر است ، كه خود يكى از ذمائم و مفاسدى است كه براى هلاكت انسان سبب مستقل است . و در حديث شريف كافى وارد است : «\r\nمَنْ آذى لِي وَلِيّاً فَقَدْ بَارَزَنِي بِالْمُحَارَبَةِ » « 2 »\r\n. اذيت مؤمنين و دوستان حق را مبارزهء با حق قرار داده و مخاصمهء با آن ذات مقدس شمرده . و احاديث در اين باب بيش از آن است كه در اين مختصر بگنجد .\r\nو ديگر از علامات آنها را مراء و تعرض به مقالات و مذاكرات علميه براى غلبه و اظهار فضيلت قرار داده . و اين‌كه مراء را از علامات مراء قرار داده ، تواند بود كه مقصود از مراء اوّل ، صفت قلبى و ملكهء خبيثهء آن است ؛ و آن را كه علامت قرار داده اثر و علامت ظاهرى آن است .\r\nو يكى ديگر از علائم و نشانه‌هاى آن اين است كه توصيف حلم و بردبارى كند با آن‌كه متصف به آن نباشد . و اين خود نفاق و دورويى است و ريا و شرك است ؛ چنانچه اظهار خشوع كردن و از ورع خالى بودن نيز از اوضح مصاديق شرك و ريا و نفاق و دورويى است .\r\nپس ، اكنون كه معلوم شد اين صفت را مفاسدى عظيمه است كه هر يك از موبقات و مهلكات است . لازم است كه با هر رياضت و زحمتى است خود را از اين خصلت ننگ‌آور و رذيلهء قلب خراب كن و ايمان كُش نجات دهيم ، و دل را از اين ظلمت و كدورت تخليص كنيم ، و قلب را به خلوص نيت و صدق باطن مزين نماييم و صفا دهيم .\r\nو در اين باب نكته‌اى است كه انسان اگر قدرى تفكر كند در آن پشتش مىشكند . و\r\n\r\n\r\n","description":"","footnote":"\r\n( 1 ) - ر . ك : صفحه 175 .\r\n( 2 ) - « كسى كه يكى از دوستان مرا آزار دهد ، آشكارا به جنگ من برخاسته است » . ( الكافي ، ج 2 ، ص 352 ، « كتاب الإيمان و الكفر » ، « باب من أذى المسلمين واحتقرهم » ، حديث 8 )\r\n","page_name":" 419 ","page_number":435},
  {"content":"\r\n\r\nآن اين است كه جناب صادق - عليه السلام - در ذيل اين علامات مىفرمايد : «\r\nفدق الله من هذا خيشومه و قطع منه حيزومه »\r\n. « بكوبد خدا بينى او را و قطع فرمايد كمرش را » . و اين عبارت يا اخبار است و يا دعا ؛ در هر صورت به وقوع پيوندد . زيرا كه اگر اخبار باشد ، اخبار صادقِ مصدَّق است ؛ و اگر دعا باشد ، دعاى معصوم و ولىّ اللَّه است و مستجاب خواهد شد . و اين خود كنايه از ذلت و خوارى و رسوايى است ، و شايد انسان در دو عالم رسوا و ذليل و خوار گردد . در اين عالم پيش آنان‌كه مىخواست آبرومند شود به واسطهء خودنمايى و اظهار فضيلت ، به عكس آبرويش ريخته و ارزشش كاسته شود و مغلوب و ذليل آنان شود كه مىخواست بر آنها تفوق پيدا كند . و در آن عالم در محضر ملائكهء مقرّبين و انبياى مرسلين و اولياى معصومين و بندگان صالحين رسوا و خوار و ذليل و بىمقدار شود .\r\nپس ، واى به حال ما اصحاب مراء و جدال و ارباب هواهاى نفسانيه و خصومات كه چقدر ما مبتلا هستيم به دست اين نفس خبيث بىعاطفه كه دست از ما بر نمىدارد تا در تمام نشآت و عوالم ما را هلاك كند ؛ و هيچ‌گاه در صدد اصلاح آن بر نمىآييم و پنبهء غفلت در گوش كرده و از خواب سنگين طبيعت برنخيزيم .\r\nخداوندا ! تو مصلح عباد و [ مالك 
  ] قلوب هستى ، وجود جميع موجودات در يَدِ قدرت توست و قلوب بندگان در تحت نفوذ ارادهء تامهء تو ، ما مالك خود و نفع و ضرر و موت و حيات خويشتن نيستيم ، تو قلوب مظلمه و دل‌هاى با كدورت ما را به نور افاضهء خود روشن فرما ؛ و مفاسد ما را به فضل و عنايت خود اصلاح فرما ، و دستگيرى از اين ضعفاى بيچاره بنما .\r\n\r\nفصل نشانه‌هاى صاحبان استطالت و ترفع و جاه‌طلبى و خديعت\r\n
  ] چنانچه در فقرهء اولى از حديث شريف ذكر شد كه از براى مراء يك مرتبهء باطنه و ملكهء نفسانيه است و يك مرتبهء ظاهره است كه وليدهء آن است و اين مرتبهء ظاهره علامت و نشانهء آن مرتبهء باطنه است ، همين‌طور در اين فقرهء دوم از فرمودهء امام - عليه السلام -\r\n\r\n","description":"","footnote":"","page_name":" 420 ","page_number":436},
  {"content":"\r\n\r\nگوييم كه از براى استطاله و ترفع و خَتل و خدعه يك مرتبهء باطن و سرّ است كه آن ملكهء اين امر است ؛ و يك مرتبهء ظاهر است كه نتيجهء آن ملكه است . چنانچه در بيشتر اعمال و افعال از براى قلب نيز حظّى است كه گاه به مرتبهء ملكه رسيده ، و گاه به مرتبهء حال است و اعمال ظاهريه نتايج آنهاست . پس ، كسانى كه در آنها ملكهء استطالت و ترفع و جاه‌طلبى و خديعت و عوام فريبى است ، علامات و نشانه‌هاى ظاهريه نيز از براى آنهاست كه بعضى از آن را حضرت صادق - سلام اللَّه عليه - ذكر فرمودند ، كه يكى از آنها خديعه و عوام‌فريبى است كه خود را از اهل صلاح و سداد قلمداد كند و حال آن‌كه در باطن چنين نباشد . و اين دسته از مردم ، كه گرگانى هستند در لباس ميش و شيطانى هستند در صورت انسان ، بدترين خلق خدا هستند و ضرر آنها به دين مردم بيشتر از جيوش مخالفين است .\r\nو ديگر از صفات ظاهره آنان آن است كه نسبت به كسانى كه مورد طمع آنها هستند متملق و متواضع هستند و دام تدليس و تملق و تواضع را مىافكنند كه بيچاره مردم ضعيف را صيد كنند و از حلواى شيرين محبت و ارادت آنها و احترامات دنيويهء آنها برخوردار شوند ، و در عوض از دين خود مايه گذارند و ايمان خود را بفروشند و از دنياى آنها استفاده كنند . اين دسته از مردم آنان‌اند كه در حديث وارد است كه اهل بهشت آنها را ببينند و به آنها بگويند : چه شد كه ما به واسطهء تعليمات شما در بهشت آمديم و خود شما جهنمىشديد ؟ گويند : ما به قول خود [ عمل 
  ] نكرديم « 1 » .\r\nو از علايم ديگر آنان اين است كه با اهل نوع خود و اشباه و امثال خود كه طمع دنيوى به آنها ندارند و آنها را خار طريق ترقى خود مىپندارند تكبر مىكنند و ترفع بر آنها مىنمايند ؛ و آنها را حتى الامكان عملًا و قولًا تحقير مىكنند ، زيرا كه بيم آن دارند كه اگر شريكى براى آنها پيدا شود از اعتبارات آنها كاسته شود .\r\n\r\n\r\n","description":"","footnote":"\r\n( 1 ) - در وصيت پيامبر صلى الله عليه و آله و سلم به ابوذر آمده است : « يَا أَبَا ذَرٍّ ، يَطَّلِعُ قَوْمٌ مِنْ أَهْلِ الْجَنَّةِ إِلَى قَوْمٍ مِنْ أَهْلِ النَّارِ فَيَقُولُونَ مَا أَدْخَلَكُمُ النَّارَ وَإِنَّمَا دَخَلْنَا الْجَنَّةَ بِفَضْلِ تَعْلِيمِكُمْ وَتَأْدِيبِكُمْ ؟ فَيَقُولُونَ : إِنَّا كُنَّا نَأْمُرُكُمْ بِالْخَيْرِ وَلَا نَفْعَلُهُ » . ( الأمالي ، طوسى ، ص 527 ، مجلس 19 ، حديث 1 ؛ وسائل الشيعة ، ج 16 ، ص 152 ، « كتاب الأمر بالمعروف و النهي عن المنكر » ، « أبواب الأمر و النهي » ، باب 10 ، حديث 12 )\r\n","page_name":" 421 ","page_number":437},
  {"content":"\r\n\r\nو ببايد دانست كه مشكل‌ترين امور و سخت‌ترين چيزها دين‌دارى است در لباس اهل علم و زهد و تقوى ، و حفظ قلب نمودن است در اين طريقه . و از اين جهت است كه اگر كسى در اين طبقه به وظايف خود عمل كند و با اخلاص نيّت وارد اين مرحله شود و گليم خود را از آب بيرون كشد و پس از اصلاح خود به اصلاح ديگران پردازد و نگهدارى از ايتام آل رسول نمايد ، چنين شخصى از زمرهء مقربين و سابقين به شمار آيد . چنانچه حضرت صادق - عليه السلام - در خصوص چهار نفر حواريّين حضرت باقر - عليه السلام - چنين تعبير فرمود . و در وسائل از رجال كشّى سند به أبي عُبَيْدة الحَذّاء رساند ، قَالَ : سَمِعْتُ أَبَا عَبْدِاللَّه - عليه السلام - يَقُولُ : «\r\nزرارة ، و محمد بن مسلم ، و أبو بصير ، وبريد ، من الذين قال الله تعالى :\r\n  وَ السَّابِقُونَ السَّابِقُونَ * أُولئِكَ الْمُقَرَّبُونَ »   « 1 » .\r\nو احاديث در اين مقوله بسيار است و فضيلت اهل علم بيش از آن است كه در حوصلهء بيان آيد . و كفايت مىكند دربارهء آنها حديث منقول از رسول اكرم صلّى اللَّه عليه و آله : «\r\nمن جاءه الموت و هو يطلب العلم ليحيي به الإسلام ، كان بينه و بين الأنبياء درجة واحدة في الجنة » « 2 »\r\n. « كسى كه بيايد او را مرگ در صورتى كه طلب كند علم براى زنده كردن اسلام ، در بهشت مقام او با مقام پيغمبران يك درجه بيش فاصله ندارد » .\r\nو پس از اين - ان شاء اللَّه - ذكرى از فضيلت آنان پيش مىآيد . و اگر خداى نخواسته از طريق خلوص بر كنار شد و راه باطلِ پيش گرفت از علماء سوء ، كه بدترين خلق اللَّه هستند و دربارهء آنها احاديث سخت و تعبيرات غريب وارد شده است ، به شمار آيد . و بايد اهل علم و طلابِ اين راه پر خطر اوّل چيزى را كه در نظر گيرند اين باشد كه اصلاح خود كنند در خلال تحصيل . و آن را حتى الامكان بر جميع امور مقدم شمارند كه از تمام واجبات عقليه و فرائض شرعيه واجب‌تر و سخت‌تر همين امر است .\r\n\r\n\r\n","description":"","footnote":"\r\n( 1 ) - « گفت از حضرت ابوعبداللَّه عليه السلام شنيدم مىفرمود : زراره و محمد بن مسلم و ابوبصير و بريد از آنان هستند كه خداوند تعالى دربارهء ايشان فرموده است : \" پيشىگيرندگان پيشىگيرنده ، آنان‌اند مقرّبان درگاه الهى \" » . اختيار معرفة الرجال ( رجال كشّى ) ، ص 136 ، حديث 218 ؛ وسائل الشيعة ، ج 27 ، ص 144 ، « كتاب القضاء » ، « أبواب صفات القاضي » ، باب 22 ، حديث 22 .\r\n( 2 ) - منية المريد ، ص 100 ؛ بحار الأنوار ، ج 1 ، ص 184 ، حديث 97 .\r\n","page_name":" 422 ","page_number":438},
  {"content":"\r\n\r\nهان اى طالبان علوم و كمالات و معارف ، از خواب برخيزيد و بدانيد كه حجت خداوند بر شما تمام‌تر است و خداى تعالى از شما بيشتر بازخواست فرمايد ، و ميزان اعمال و علوم شما با ميزان ساير بندگان خيلى فرق دارد ، و صراط شما باريك‌تر و دقيق‌تر است ، و مناقشه در حساب شما بيشتر شود . واى به حال طالب علمى كه علوم در قلب او كدورت و ظلمت آورد ؛ چنانچه ما در خود مىبينيم كه اگر چند مفهومىناقص و پاره‌اى اصطلاحات بىحاصل تحصيل نموديم ، از طريق حق بازمانديم و شيطان و نفس بر ما مسلط شدند و ما را از طريق انسانيت و هدايت منصرف كردند ، و حجاب بزرگ ما همين مفاهيم بىسر و پا شد ؛ و چاره [ اى 
  ] نيست جز پناه به ذات مقدّس حق تعالى .\r\nبارالها ، ما معترف به تقصير و مقرّ به گناهيم ، نه يك قدمى در راه رضاى تو برداشتيم و نه يك عبادتى و اطاعتى از روى اخلاص بجا آورديم ، تو خود با لطف عميم و رحمت واسعه با ما رفتار فرما ؛ و چنانچه در اين دنيا ستر عيوب ما فرمودى ، در آن عالم نيز بفرما كه در آن‌جا نيازمندتريم به ستر و غفران .\r\nو در اين مقام نيز لازم است آن نكته را كه در ذيل فقرهء اولاى حديث شريف ذكر شد تذكر دهم . و آن آن است كه در ذيل اين فقره حضرت مىفرمايد : «\r\nفأعمى الله على هذا خبره و قطع من آثار العلماء أثره »\r\n. خداوند بصيرت و بينايى او را كور فرمايد و آثار او را از دفتر علما محو فرمايد . و اين نيز چه اخبار باشد و چه دعا باشد واقع شدنى است . و انسان بايد خيلى برحذر باشد از اين عَماى بصيرت و كورى باطنى كه سرمنشأ جميع شقاوت‌ها و ظلمت‌ها و سرچشمهء تمام بدبختىها همين نابينايى قلب و كورى دل است .\r\nو همچنين محو شدن آثار از آثار علما و از كرامات و عطيّات آنها محروم ماندن ، علاوه بر خود حرمان ، ننگ و رسواييش در محضر خاصان درگاه حق در روز قيامت بيش از آن است كه به تصور ما درآيد .\r\n\r\n","description":"","footnote":"","page_name":" 423 ","page_number":439},
  {"content":"\r\n\r\n\r\nفصل نشانه‌هاى صاحبان فقه و عقل\r\n
  ] و از براى صاحب فقه و عقل ، يعنى آنان كه غايت تحصيل آنها فقهِ در دين و ادراك حقايق است ، نيز آثار و علائمى است كه عمدهء آنها را بيان فرمودند .\r\nيكى آن‌كه به واسطهء علم در قلب آنها حزن و اندوه و انكسار وارد شود . و ناچار اين انكسار و حزن براى امور زائلهء دنيّهء دنيويه نيست ؛ بلكه از خوف مرجع و ترس از قصورِ وظايف عبوديت است . و اين انكسار و حزن علاوه بر آن‌كه خود قلب را نورانى مىكند و صفا مىدهد ، مبدأ اصلاح نفس و منشأ قيام به وظايف عبوديت و بندگى مىشود . و نور علم آرام از دل صاحبش ببرد و دل او را به حق و دار كرامت او آشنا كند ؛ و از مناجات حق تعالى لذت‌ها برد ، و شب‌ها را به بيدارى گذراند و قيام به وظيفهء بندگى كند . چنانچه فرمايد : «\r\nقد تحنك في برنسه و قام الليل في حندسه »\r\n. كه جملهء اوّل چنين نمايد كه كنايه از لزوم عبادت باشد . و از علائم اين عالم ربّانى آن است كه با آن‌كه كاملًا قيام به عبوديت كند ، باز ترسناك باشد ؛ و نور علم او را هدايت كند به اين‌كه هر چه قيام به وظايف كنى باز قاصر و مقصرى و از عهدهء شكر نعمت و حقيقت عبادت برنيايى . پس قلبش مملوّ از خشيت و خوف شود ؛ و حق دربارهء آنها فرموده است :\r\n إِنَّما يَخْشَى اللَّهَ مِنْ عِبادِهِ الْعُلَماءُ  « 1 » نور علم خشيت و حزن آورد ؛ و صاحب آن با آن‌كه اقبال به شأن خود در صلاح نفس دارد ، از خوف مرجع آرام نگيرد ، و اصلاح خود را از خدا طلب كند ، و از اشتغال به غير حق بيمناك باشد ، و از اهل زمان خود گريزان باشد و بيم آن داشته باشد كه مبادا آنها او را از طريق الى اللَّه و سفر به عالم آخرت باز دارند ، و دنيا و لذايذ آن را به او جلوه دهند . پس ، حق تعالى چنين شخصى را تأييد فرمايد و اركان وجودش را محكم نمايد و امان به او در روز رستاخيز عنايت فرمايد .\r\nفَيا لَيْتَنا كُنّا مَعَهُمْ فَنَفُوزَ فَوْزاً عظيماً . وَالْحَمْدُللَّه أوَّلًا وَآخِراً ، وَصلّى اللَّه عَلَى مُحمَّدٍ وَآلِهِ الطاهِرينَ .\r\n\r\n\r\n","description":"","footnote":"\r\n( 1 ) - « تنها دانايان از بندگان خدا از او مىترسند » . ( فاطر ( 35 ) : 28 )\r\n","page_name":" 424 ","page_number":440},
  {"content":"\r\n\r\n\r\nحديث بيست و چهارم اقسام علم\r\n
  ] الحديث الرابع و العشرون : بالسَّنَدِ الْمُتَّصِلِ إلى أَفْضَلِ الْمُحَدِّثينَ وَأَقْدَمِهِمْ ، مُحَمَّدِ بْنِ يَعْقُوبَ الكُلَيْنيِّ - رضوانُ اللَّه عليه - عَنْ مُحَمَّدِ بْنِ الْحَسَنِ وَعَلِيِّ بْنِ مُحَمَّدٍ ، عَنْ سَهْلِ بْنِ زِيَادٍ ، عَنْ مُحَمَّدِ بْنِ عِيسَى ، عَنْ عُبَيْدِاللَّهِ بْنِ عَبْدِاللَّهِ الدِّهْقَانِ ، عَنْ دُرُسْتَ الْوَاسِطِي ، عَنْ إِبْرَاهِيمَ بْنِ عَبْدِالْحَمِيدِ ، عَنْ أَبِي الْحَسَنِ مُوسَى - عليه السلام - قَالَ : «\r\nدخل رسول الله -\r\nصلى الله عليه و آله - المسجد فإذا جماعة قد أطافوا برجل . فقال : ما هذا ؟ فقيل : علامة . فقال : و ما العلامة ؟ فقالوا له : أعلم الناس بأنساب العرب و وقائعها و أيام الجاهلية و الأشعائر العربية . قال :\r\nفقال النبي صلى الله عليه و آله : ذلك علم لا يضر من جهله و لا ينفع من علمه . ثم قال النبي صلى الله عليه و آله : إنما العلم ثلاثة : آية محكمة ؛ أو فريضة عادلة ؛ أو سنة قائمة ؛ و ما خلاهن فهو فضل » « 1 » .\r\nترجمه : « فرمود موسى بن جعفر - عليهما السلام - داخل شد رسول خدا - صلّى اللَّه عليه و آله - به مسجد ناگاه جماعتى را مشاهده فرمود كه اطراف مردى دور مىزنند .\r\nفرمود : \" چيست اين ؟ \" گفته شد : \" علّامه است . \" فرمود : \" چيست علّامه ؟ \" گفتند به او :\r\n\" داناترين مردم است به نَسَب‌هاى عرب و وقايع آن و روزگار جاهليت و اشعار عربى .\r\n\" فرمود پيغمبر : \" اين علمى است كه از جهل او ضرر و زيانى نرسد و از علم او\r\n\r\n\r\n","description":"","footnote":"\r\n( 1 ) - الكافي ، ج 1 ، ص 32 ، « كتاب فضل‌العلم » ، « باب صفة العلم و فضله » ، حديث 1 .\r\n","page_name":" 425 ","page_number":441},
  {"content":"\r\n\r\nسودى حاصل نشود . همانا علم منحصر است به سه چيز : آيهء مُحكمه ، يا فريضهء عادله ، يا سنّت قائمه . ( نشانهء استوار يا واجب راست يا سنّت پا برجا ) و غير از اينها زيادت است \" » .\r\nشرح : در بعضى نسخ به جاى «\r\nما هذا\r\n» « من هذا\r\n» وارد است . براى تحقير «\r\nما هذا\r\n» فرموده باشد . و « علّامه » صيغهء مبالغه است ؛ و « تاء » براى مبالغه است ، يعنى بسيار بسيار دانا .\r\nبدان‌كه در منطق مذكور است كه كلمهء « مَن » براى سؤال از شخصيت است ، و كلمهء « ما » براى سؤال از حقيقت موجوده يا شرحِ اسمِ مفهوم است « 1 » . و چون به جناب رسول اكرم - صلّى اللَّه عليه و آله - عرض كردند : اين شخص علّامه است ، آن سرور ، حقيقت علّامه بودن و مغزاى علم او را به حسب گمان آنها سؤال فرمود ، و از اين جهت به كلمهء « ما » سؤال فرمود . و اوصاف عنوانيه را گاهى وسيلهء سؤال از ذات قرار دهند ؛ مثل آن‌كه حقيقت وصف را بدانند و موصوف را نشناسند ، در اين موقع سؤال به كلمه « من » واقع شود و گفته شود : مَن العلّامَةَ ؟ و اگر شخص را بشناسند و وصف را ندانند ، يا آن‌كه غرض به شناختن وصف فقط باشد ، در اين صورت سؤال بايد به كلمهء « ما » واقع شود ، و سؤال برگشت كند به فهم وصف ، نه وصف مَعَ الموصوف و نه موصوف . و در اين حديث شريف چون گفته شد : اين شخص علّامه است ، غرض حضرت ختمى - صلّى اللَّه عليه و آله - تعلق گرفت كه حقيقت وصف را به زعم آنها بفهمد ، فرمود : چيست علّامه .\r\nو نفرمود : كيست علّامه . يا براى چه و به چه سبب اين علّامه است . و آنچه مذكور شد واضح‌تر است از آنچه محقق فلاسفه و فيلسوف محققين صدر المتألّهين - قدَّس اللَّه نفسه - در شرح اين حديث شريف تحقيق فرمودند « 2 » كه ذكرش موجب تطويل و از مقصد ما خارج است .\r\n\r\n\r\n","description":"","footnote":"\r\n( 1 ) - ر . ك : أساس الاقتباس ، ص 351 ؛ الجوهر النضيد ، ص 194 - 197 ؛ شرح المنظومة ، ج 1 ، ص 190 .\r\n( 2 ) - شرح اصول الكافي ، صدر المتألهين ، ج 2 ، ص 35 .\r\n","page_name":" 426 ","page_number":442},
  {"content":"\r\n\r\n\r\nفصل نشآت وجودى انسان و علوم مناسب با اين نشآت\r\n
  ] بدان‌كه پيش از اين ذكر شد « 1 » كه انسان به‌طور اجمال و كلى داراى سه نشئه و صاحب سه مقام و عالم است : اوّل ، نشئهء آخرت و عالم غيب و مقام روحانيت و عقل .\r\nدوم ، نشئهء برزخ و عالم متوسط بين العالمين و مقام خيال . سوم ، نشئهء دنيا و مقام مُلك و عالم شهادت . و از براى هر يك از اين [ ها 
  ] كمال خاصى و تربيت مخصوصى است و عملى است مناسب با نشئه و مقام خود ؛ و انبياء - عليهم السلام - متكفل دستور آن اعمال هستند . پس كليهء علوم نافعه منقسم شود به اين سه علم ؛ يعنى ، علمى كه راجع است به كمالات عقليه و وظايف روحيه ؛ و علمى كه راجع به اعمال قلبيه و وظايف آن است ؛ و عملى كه راجع به اعمال قالبيه و وظايف نشئهء ظاهرهء نفس است .\r\nاما علومى كه تقويت و تربيت عالم روحانيت و عقل مجرد را كند ، علم به ذات مقدس حق و معرفت اوصاف جمال و جلال ؛ و علم به عوالم غيبيهء تجرديه ، از قبيل ملائكه و اصناف آن ، از اعلى مراتب جبروت اعلى و ملكوت اعلى تا اخيرهء ملكوت اسفل و ملائكه ارضيه و جنود حق جَلَّ وَعَلا ؛ و علم به انبيا و اوليا و مقامات و مدارج آنها ؛ و علم به كتب منزله و كيفيت نزول وحى و تنزل ملائكه و روح ؛ و علم به نشئهء آخرت و كيفيت رجوع موجودات به عالم غيب و حقيقت عالم برزخ و قيامت و تفاصيل آنها ؛ و بالجمله ، علم به مبدأ وجود و حقيقت و مراتب آن و بسط و قبض و ظهور و رجوع آن . و متكفل اين علم پس از انبيا و اوليا - عليهم السلام - فلاسفه و اعاظم از حكما و اصحاب معرفت و عرفان هستند .\r\nو علومى كه راجع به تربيت قلب و ارتياض آن و اعمال قلبيه است ، علم به منجيات و مهلكات خُلقيه است ؛ يعنى ، علم به محاسن اخلاق ، مثل صبر و شكر و حيا و تواضع و رضا و شجاعت و سخاوت و زهد و ورع و تقوا ، و ديگر از محاسن اخلاق ، و علم به\r\n\r\n\r\n","description":"","footnote":"\r\n( 1 ) - ر . ك : صفحه 12 و 20 .\r\n","page_name":" 427 ","page_number":443},
  {"content":"\r\n\r\nكيفيت تحصيل آنها و اسباب حصول آنها و مبادى و شرايط آنها ؛ و علم به قبايح اخلاق ، از قبيل حسد و كبر و ريا و حقد و غشّ و حبّ رياست و جاه و حبّ دنيا و نفس و غير آن ؛ و علم به مبادى وجود آنها و علم به كيفيت تنزه از آنها . و متكفل اين نيز پس از انبيا و اوصيا عليهم السلام - علماى اخلاق و اصحاب رياضات و معارف‌اند .\r\nو علومى كه راجع به تربيت ظاهر و ارتياض آن است ، علم فقه و مبادى آن ؛ و علم آداب معاشرت و تدبير منزل و سياست مُدُن ؛ كه متكفل آن علماى ظاهر و فقها و محدثين هستند پس از انبيا و اوصيا ، عليهم السلام .\r\nو بايد دانست كه هر يك از اين مراتب ثلاثه انسانيه كه ذكر شد به‌طورى به هم مرتبط است كه آثار هر يك به ديگرى سرايت مىكند ، چه در جانب كمال يا طرف نقص .\r\nمثلًا اگر كسى قيام به وظايف عباديه و مناسك ظاهريه ، چنانچه بايد و مطابق دستورات انبياست ، نمود ، از اين قيام به وظايفِ عبوديت تأثيراتى در قلب و روحش واقع شود كه خُلقش رو به نيكويى و عقايدش رو به كمال گذارد . و همين‌طور اگر كسى مواظب تهذيب خُلق و تحسين باطن شد ، در دو نشئه ديگر مؤثر شود ؛ چنان‌كه كمال ايمان و احكام عقايد تأثير در دو مقام ديگر مىنمايد . و اين از شدت ارتباطى است كه بين مقامات است . بلكه تعبير به « ارتباط » نيز از ضيق مجال و تنگى قافيه است ؛ بايد گفت يك حقيقت داراى مظاهر و مَجالى است . و همين‌طور ، كمالات مقامات ثلاثه بسته به كمالات هر يك است . كسى گمان نكند كه بدون اعمال ظاهريه و عبادات قالبيه مىتواند داراى ايمان كامل يا خُلق مهذَّب شود ؛ يا اگر خُلقش ناقص و غير مهذب شد ، اعمالش ممكن است تامّ و تمام و ايمانش كامل شود ؛ يا ممكن است بدون ايمان قلبى اعمال ظاهريه‌اش تامّ و محاسن اخلاقيه‌اش كامل گردد . وقتى اعمال قالبيه ناقص شد و مطابق دستورات انبيا نگرديد ، احتجاباتى در قلب و كدوراتى در روح حاصل مىشود كه مانع از نور ايمان و يقين مىشود . و همين‌طور اگر اخلاق رذيله در قلب باشد ، مانع از ورود نور ايمان است در آن .\r\nپس ، بر طالب مسافرت آخرت و صراط مستقيم انسانيت لازم است كه در هر يك از مراتب ثلاثه با كمال دقت و مواظبت توجه و مراقبت كرده و آنها را اصلاح كند و ارتياض\r\n\r\n","description":"","footnote":"","page_name":" 428 ","page_number":444},
  {"content":"\r\n\r\nدهد ، و هيچ‌يك از كمالات علمى و عملى را صرف‌نظر ننمايد . گمان نكند كه كفايت مىكند او را تهذيب خُلق يا تحكيم عقايد يا موافقت ظاهر شريعت ؛ چنانچه هر يك از اين عقايد ثلاثه را بعضى از صاحبان علوم ثلاثه دارا هستند . مثلًا شيخ اشراق « 1 » در اوّل حكمة الإشراق تقسيماتى مىكنند راجع به كامل در علم و عمل ، و كامل در عمل ، و كامل در علم ؛ كه از آن استفاده شود كه كمال علمى با نقص در عمل ، و به عكس ، ممكن التحقق است ؛ و اهل كمال علمى را از اهل سعادت و متخلصين به عالم غيب و تجرد دانسته و مَآل آنها را انسلاك در سلك علّيّين و روحانيين پنداشته « 2 » . و بعضى علماى اخلاق و تهذيب باطن منشأ تمام كمالات را تعديل خُلق و تهذيب قلب و اعمال قلبيه دانند ، و ديگر حقايق عقليه و احكام ظاهريه را به پشيزى محسوب ندارند بلكه خار طريق سلوك شمارند « 3 » . و بعضى از علماى ظاهر علوم عقليه و باطنيه و معارف الهيه را كفر و زندقه پندارند و با علما و محصلين آن عناد ورزند .\r\nو اين سه طايفه كه داراى اين عقايد باطله هستند هر سه از مقامات روح و نشآت انسانيه محجوب هستند ، و درست تدبر در علوم انبياء و اولياء نكرده‌اند ؛ و از اين جهت بين آنها هميشه منافراتى بوده و هر يك به ديگرى طعن‌ها زند و او را بر باطل داند ؛ با آن‌كه تحديد در مراتبْ باطل است . و به يك معنا هر سه درست گويند در تكذيب ديگرى ؛ نه از باب آن‌كه علم يا عمل آنها باطل باشد مطلقاً ؛ بلكه از باب آن‌كه تحديدات آنها مراتب انسانيه را به اين حدّ و علوم و كمالات را به همان رشته كه خود دارا هستند مطلبى است بر خلاف واقع .\r\n\r\n\r\n","description":"","footnote":"\r\n( 1 ) - يحيى بن حبش ( شهاب‌الدين سهروردى ) مشهور به « شيخ اشراق » از حكماى قرن ششم هجرى است كه‌به شيخ مقتول و حكيم مقتول نيز معروف است . وى مكتب اشراق را إحياء كرد ، و در سال 581 در سن 36 سالگى به قتل رسيد . از اوست : حكمة الإشراق ، بُستان القلوب ، البارقات الإلهية ، البروج ، شرح إشارات ، آواز پر جبرئيل .\r\n( 2 ) - مجموعهء مصنفات شيخ اشراق ، حكمة الإشراق ، ج 2 ، ص 11 - 12 .\r\n( 3 ) - ر . ك : صفحهء 437 - 438 .\r\n","page_name":" 429 ","page_number":445},
  {"content":"\r\n\r\n[ \r\nعلوم سه‌گانه شريعت\r\n
  ] پيغمبر اكرم - صلّى اللَّه عليه و آله و سلّم - در اين حديث شريف علوم را منقسم به سه قسمت مىفرمايد ؛ و هيچ شك نيست كه اين علوم ثلاثه راجع به اين مراتب ثلاثه است . چنانچه شهادت به اين مدعا مىدهد علوم متداوله در كتب الهيه و سنن انبيا و اخبار معصومين - عليهم الصلاة و السلام - كه علوم آنها منقسم به همين سه قسمت شود :\r\nيكى علم به اللَّه و ملائكه و كتب و رسل و يوم الآخرة ؛ كه كتب سماويه ، و بالخصوص كتاب جامع الهى و قرآن كريم ربوبى ، مشحون از آن است . بلكه مىتوان گفت تنها چيزى را كه كتاب خدا از هر چيز بيشتر متكفل است همين علم است . و دعوت به مبدأ و معاد است به طريق برهان صحيح و تبيان كامل كه محققين بيان آن را فرمودند . و دو مرحلهء ديگر در كتاب الهى نسبت به اين مرتبه قدر قليلى دارد . و احاديث ائمهء هدى - عليهم السلام - نيز در اين مقصد فوق حد احصاء است ، كه از مراجعهء كتب معتبره كه پيش تمام علما - رضوان اللَّه عليهم - مقبول است از قبيل كافى شريف و توحيد صدوق و غير آن مطلب روشن شود .\r\nو همين‌طور راجع به تهذيب باطن و اصلاح خُلق و تعديل خُلق در كتاب الهى و اخبار وارده از اهل بيت - عليهم السلام - فوق مأمول وارد است . منتها پيش ما بيچاره‌ها و گرفتاران آمال و امانى اين كتب و اين ابواب مهجور مانده و مورد اعتنا و اعتبار نيست .\r\nو بيايد روزى كه خداى تعالى از ما مؤاخذه فرمايد و بر ما احتجاج نمايد و ائمهء اطهار عليهم السلام - نعوذ باللَّه - از ما برائت جويند به واسطهء برائت ما از احاديث و علوم آنها .\r\nپناه مىبرم به خداى تعالى از سوء عاقبت و بدى مرجع .\r\nو احاديث راجعه به فقه و مناسك ظاهره نيز محتاج به ذكر نيست كه جميع كتب ما مشحون از آن است .\r\nپس ، معلوم شد علوم شريعت منحصر به اين [ سه 
  ] قسم است بر طبق احتياجات\r\n\r\n","description":"","footnote":"","page_name":" 430 ","page_number":446},
  {"content":"\r\n\r\nبشر و مقامات ثلاثهء انسانيه . و هيچ‌يك از علماى يكى از اين علوم حق اعتراض به ديگرى ندارند ، و لازم نيست اگر انسان داراى علمى نشد از آن تكذيب كند و به صاحب آن علم جسارت نمايد .\r\nپيش عقل سليم همان‌طور كه تصديق بىتصور از اغلاط و قبايح اخلاقيه به‌شمار مىآيد ، تكذيب بىتصور نيز همين‌طور ، بلكه حالش بدتر و قبحش افزون است . اگر خداى تبارك و تعالى از ما سؤال كند كه شما كه مثلًا معنى « وحدت وجود » را به حسب مسلك حكما نمىدانستيد و از عالمِ آن علم و صاحب آن فن اخذ نكرديد و تعلم آن علم و مقدمات آن را نكرديد ، براى چه كوركورانه آنها را تكفير و توهين كرديد ، ما در محضر مقدس حق چه جوابى داريم بدهيم جز آن‌كه سر خجلت به زير افكنيم . و البته اين عذر پذيرفته نيست كه « من پيش خود چنين گمان كردم » . هر علمى مبادى و مقدماتى دارد كه بدون علم به مقدمات ، فهم نتيجه ميسور نيست ؛ خصوصاً مثل چنين مسألهء دقيقه كه پس از عمرها زحمت باز فهم اصل حقيقت و مغزاى آن به حقيقت معلوم نشود . چيزى را كه چندين هزار سال است حكما و فلاسفه در آن بحث كردند و موشكافى نمودند ، تو مىخواهى با مطالعهء يك كتاب يا شعر مثنوى مثلًا با عقل ناقص خود ادراك آن كنى ! البته نخواهى از آن چيزى ادراك كرد «\r\nرحم الله امرءا عرف قدره و لم يتعد طوره » « 1 » .\r\nو همچنين اگر از حكيمى متفلسف يا عارفى متكلف سؤال شود كه تو كه عالم فقيه را قشرى خواندى و ظاهرى گفتى و طعن به آنها زدى ، بلكه طعن به يك رشته از علوم شرعيه كه انبيا - عليهم السلام - از جانب رب‌الارباب براى تكميل نفوس بشريه آورده بودند زدى ، و تكذيب و توهين از آنها نمودى ، به چه جهت دينيه بود ؟ و آيا با چه دليل شرعى و عقلى جسارت به يك دسته از علما و فقها را جايز دانستى ؟ چه جوابى در محضر حق تبارك و تعالى دارد جز آن‌كه سر خجلت و انفعال را پيش افكند . در هر صورت ، از اين مرحله بگذريم كه ملالت‌آور است .\r\n\r\n\r\n","description":"","footnote":"\r\n( 1 ) - « خداوند ببخشايد بر مردى كه اندازهء خويش بداند و از حد خود پا فراتر ننهد » . ( غرر الحكم و درر الكلم ، ص 373 ، فصل 33 ، حديث 1 )\r\n","page_name":" 431 ","page_number":447},
  {"content":"\r\n\r\n\r\nفصل تطبيق حديث نبوى « العلم ثلاثة . . . » بر علوم سه‌گانه\r\n
  ] پس از آن‌كه معلوم شد اين علوم ثلاثه كه رسول اكرم - صلّى اللَّه عليه و آله - ذكر فرمودند همين سه رشته است كه ذكر شد ، آيا هر يك از اين سه عنوان بر كدام يك از اين علوم منطبق است ؟ و اين مطلب گرچه چندان اهميت ندارد ، بلكه مهم در اين ابواب فهميدن اصل آن علوم و پس از آن در صدد تحصيل آنها برآمدن است ، ولى براى بيان حديث شريف لابديم از اشارهء به آن .\r\nپس گوييم كه اعاظم علما - رضوان اللَّه عليهم - كه تعرض شرح اين حديث شريف كردند ، اختلافاتى كردند كه اشتغال به ذكر آنها و بحث در آنها موجب تطويل است . و آنچه به نظر قاصر در اين باب مىآيد با شواهدى كه مذكور نشده ذكر مىكنم ؛ و پس از آن ، به ذكر يك نكتهء مهمه ، كه شيخ بزرگوار ما ، جناب عارف كامل ، شاه آبادى - دام ظلّه - بيان كردند ، مىپردازم .\r\nبدان‌كه « آيهء محكمه » عبارت است از علوم عقليه و عقايد حقه و معارف الهيه . و « فريضهء عادله » عبارت است از علم اخلاق و تصفيهء قلوب . و « سنّت قائمه » عبارت است از علم ظاهر و علوم آداب قالبيه . و دليل بر اين ترتيب آن است كه كلمهء « آيه » كه به معنى « نشانه » است مناسب با علوم عقليهء اعتقاديه است ؛ زيرا كه آن علوم نشانه‌هاى ذات و اسماء و صفات و ديگر معارف است ؛ و سابقه ندارد كه در علوم ديگر به آيت يا نشانه تعبير شود . مثلًا در كتاب الهى در موارد كثيره بعد از آن‌كه اقامهء برهان بر وجود مقدس صانع ، يا بر اسماء و صفات آن ذات مقدس ، يا بر وجود قيامت و كيفيات آن و عالم غيب و برزخ مىفرمايد ، دنبالهء آن مىفرمايد : « اين آيت است يا آيات است براى متفكرين يا عقلا » « 1 » . و اين تعبير رايجى است نسبت به اين علوم و معارف . و ليكن اگر دنبال ذكر يك فرعى از فروع شرعيه ، يا يك اصلى از اصول اخلاقيه ، ذكر شود كه « اين\r\n\r\n\r\n","description":"","footnote":"\r\n( 1 ) - البقرة ( 2 ) : 164 ؛ آل عمران ( 3 ) : 190 ؛ النحل ( 16 ) : 69 ؛ الروم ( 30 ) : 21 .\r\n","page_name":" 432 ","page_number":448},
  {"content":"\r\n\r\nآيت است » ، خالى از ركاكت نيست . چنانچه ظاهر است . پس ، معلوم شد كه آيت و علامت و نشانه از مناسبات و مختصات علوم معارف است . چنانچه توصيف به « محكمه » بودن نيز مناسب با اين علوم است ؛ زيرا كه اين علوم در تحت ميزان عقلى و برهانِ محكم است ؛ و اما ساير علوم را به حسب نوع برهان محكم و استوار نيست .\r\nو اما دليل بر آن‌كه « فريضهء عادله » راجع به علم اخلاق است ، توصيف فريضه است به « عادله » . زيرا كه خُلق حَسَن ، چنانچه در آن علم مقرر است ، خروج از حد افراط و تفريط است ؛ و هر يك از دو طرفِ افراط و تفريطْ مذموم ، و « عدالت » ، كه حد وسط و « تعديل » بين آنهاست ، مستحسن است . مثلًا شجاعت ، كه يكى از اصول و اركان اخلاق حسنه و ملكهء فاضله است ، عبارت است از حالت متوسطه و معتدله بين افراط ، كه از آن تعبير شود به تهور و آن عبارت است از نترسيدن در مواردى كه ترس سزاوار است - و بين تفريط ، كه از آن تعبير شود به جبن - و آن عبارت است از ترسيدن در مواردى كه سزاوار ترس نيست . و حكمت ، كه يكى از اركان است ، متوسط بين رذيلهء « سَفَه » كه از آن تعبير به « جُربُزه » شده است - و آن عبارت از استعمال فكر است در غير مورد و در مواردى كه سزاوار نيست - و بين رذيله « بَلَه » است - كه عبارت است از تعطيل قوهء فكريه در مواردى كه سزاوار است به كار اندازد . و همين‌طور عفت و سخاوت وسط بين رذيلهء شَرَه و خُمود ، و اسراف و بُخل است .\r\nپس ، « عادله » بودن فريضه دلالت كند بر آن‌كه آن منطبق بر علم اخلاق است .\r\nچنانچه « فريضه » بودن نيز خالى از اشعار نيست . زيرا كه « فريضه » در مقابل « سنت » ، كه راجع به قسم سوم است ، آن است كه عقل را راهى به ادراك آن باشد ، چنانچه علم اخلاق چنين است ؛ به خلاف سنت كه راجع به تعبد صرف است و عقول از ادراك آن عاجزند ؛ و به همين جهت گوييم كه « سنّت قائمه » راجع به علوم تعبديه و آداب شرعيه است كه تعبير به « سنّت » شده است ؛ و عقول به حسب نوع از ادراك آنها عاجز است ؛ و طريق اثبات و فهم آنها سنّت است ؛ چنانچه تعبير و توصيف سنّت به « قائمه » نيز مناسب با همان واجبات شرعيه است ؛ زيرا كه « اقامهء » واجبات و برپاداشتن و « اقامهء » صلوات و زكوات و غير آن ، تعبير شايع صحيحى است . و اين كلمه در آن دو علم ديگر\r\n\r\n","description":"","footnote":"","page_name":" 433 ","page_number":449},
  {"content":"\r\n\r\nبه كار برده نمىشود ، و تعبير از آنها به آن غير صحيح است . اين غايت آن چيزى است كه به حسب مناسبات مىتوان تطبيق نمود . وَالعِلْمُ عِنْدَ اللَّه .\r\n\r\nفصل ميزان در علم\r\n
  ] اكنون مىپردازيم به ذكر آن نكته كه وعده داديم . و آن آن است كه در حديث شريف از علم عقايد و معارف تعبير فرموده است به « آيه » ؛ و « آيت » علامت و نشانه است . و نكتهء اين تعبير آن است كه علوم عقليه و حقايق اعتقاديه اگر چنانچه تحصيل شود براى فهم خود آنها ، و جميع مفاهيم و اصطلاحات و زرق و برق عبارات و تزيين تركيبات كلمات ، و تحويل دادن به عقول ضعيفه براى تحصيل مقامات دنيويه ، آن را « آيات محكمات » نتوان گفت ؛ بلكه حجب غليظه و اوهام واهيه بايد نام نهاد . زيرا كه انسان اگر در كسب علوم مقصدش وصول به حق تعالى و تحقق به اسماء و صفات و تخلق به اخلاق اللَّه نباشد ، هر يك از ادراكاتش دركاتى شود براى او و حجاب‌هاى مظلمه‌اى گردد كه قلبش را تاريك و چشم بصيرتش را كور كند ، و مشمول آيهء شريفه شود كه فرمايد :\r\n مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً وَ نَحْشُرُهُ يَوْمَ الْقِيامَةِ أَعْمى . . .  « 1 » پس ، خود را در آن عالم كور بيابد ؛ اعتراض به حق كند كه من كه بينا بودم در آن عالم چرا مرا كور محشور كردى ؟ جواب آيد تو كور بودى در آن عالم ، زيرا كه آيات ما را مشاهده نكردى و از آنها نسيان كردى . ميزان در بينايى عالم آخرت بينايى بصيرت و قلب است ؛ و بدن و قواى آن به كلى تابع قلب و لُبّ هستند و سمتِ ظلّيّت در آن‌جا به طريق اتمّ بروز كند ؛ و ظِلّ كر و كور و گنگ مثل همان است . گمان نكنند علماى مفاهيم و دانشمندان اصطلاحات و عبارات و حافظين كتب و مسفورات اهل علم باللَّه و ملائكه و يوم الآخرة هستند . اگر علوم آنها نشانه و علامت است ، چرا در قلوب خود آنها تأثيرات نورانيت\r\n\r\n\r\n","description":"","footnote":"\r\n( 1 ) - « و هر كه از ياد من روى بگرداند ، او را معيشتى سخت خواهد بود و در روز بازپسين او را كور برانگيزانيم » . ( طه ( 20 ) : 124 )\r\n","page_name":" 434 ","page_number":450},
  {"content":"\r\n\r\nنكرده ، سهل است ، بر ظلمات قلوب و مفاسد اخلاق و اعمال آنها افزوده ! و در قرآن كريم ميزان براى شناختن علما بيان فرموده است آن‌جا كه فرمايد :  إِنَّما يَخْشَى اللَّهَ مِنْ عِبادِهِ الْعُلَماءُ  « 1 » خشيت از حق از مختصات علما [ است 
  ] ؛ هر كس داراى خوف و خشيت از حق تعالى نشد ، از زمرهء علما خارج است . آيا در قلب ما از آثار خشيت چيزى است ؟\r\nاگر هست ، چرا در ظاهر ما اثرى از آن پيدا نيست .\r\nدر حديث شريف كافى سند به جناب ابوبصير رساند ، قَالَ : سَمِعْتُ أَبَا عَبْدِاللَّهِ - عليه السلام - ( خ ل : أَباجعفر ) يَقُولُ : «\r\nكان أمير المؤمنين - عليه السلام - يقول : يا طالب العلم ، إن العلم ذو فضائل كثيرة : فرأسه التواضع ؛ وعينه البراءة من الحسد ؛ وأذنه الفهم ؛ ولسانه الصدق ؛ وحفظه الفحص ؛ وقلبه حسن النية ؛ وعقله معرفة الأشياء و الأمور ؛ ويده الرحمة ؛ و رجله زيارة العلماء ؛ وهمته السلامة ؛ وحكمته الورع ؛ ومستقره النجاة ؛ وقائده العافية ؛ و مركبه الوفاء ؛ وسلاحه لين الكلمة ؛ وسيفه الرضا ؛ وقوسه المداراة ؛ وجيشه محاورة العلماء ؛ و ماله الأدب ؛ وذخيرته اجتناب الذنوب ؛ وزاده المعروف ؛ وماؤه الموادعة ؛ ودليله الهدى ؛ و رفيقه محبة الأخيار » « 2 » .\r\nاينها را كه حضرت امير المؤمنين - عليه السلام - ذكر فرمودند علامت علما و آثار علم است . پس ، اگر كسى داراى علوم رسميه شد و از اين امور خالى است ، بداند كه حظى از علم ندارد ، بلكه از اصحاب جهالت و ضلالت است ؛ و در عالم ديگر اين مفاهيم و جهالات مركبه و قال و قيل‌ها براى او حجب ظلمانيه است ، و حسرت او در روز قيامت\r\n\r\n\r\n","description":"","footnote":"\r\n( 1 ) - فاطر ( 35 ) : 28 .\r\n( 2 ) - « ابوبصير گفت : از امام صادق عليه السلام [ در نسخه‌اى : امام باقر عليه السلام 
  ] شنيدم كه فرمود : امير المؤمنين عليه السلام مىفرمود : \" اى دانشجو ، دانش داراى فضائل فراوانى است . پس سر آن فروتنى ، و چشم آن بيزارى از حسد ، و گوش آن ادراك ، و زبان آن راستگويى ، و حافظهء آن كاوش ، و دل آن نيكخواهى ، و خرد آن دريافتن چيزها و كارها ، و دست آن بخشودن ، و پاى آن ديدار دانشمندان ، و همت آن درستى ، و حكمت آن پرهيزگارى ، و جايگاه آن رستگارى ، و جلودار آن تندرستى ، و راهبر آن وفا ، و جنگ افزارش نرم‌زبانى ، و شمشير آن خشنودى ، و كمان آن مهربانى ، و لشگر آن گفتگوى با دانشمندان ، و دارايى آن ادب ، و پس‌انداز آن دورى از گناهان ، و توشهء آن نيكى ، و آب آن سازگارى و راهنماى آن هدايت الهى ، و همراه آن دوستى نيكان است \" » . ( الكافي ، ج 1 ، ص 48 ، « كتاب فضل العلم » ، « باب النوادر » ، حديث 2 )\r\n","page_name":" 435 ","page_number":451},
  {"content":"\r\n\r\nاعظم حسرت‌ها است . پس ، ميزان در علم آن است كه آيت و علامت و نشانه باشد و خودى و خوديت در آن نباشد و انانيّت در محل او محو و نابود شود ؛ نه آن‌كه باعث نخوت و خودبينى و خودنمايى و تكبر شود .\r\nو نيز تعبير فرموده است به « مُحكمه » براى آن‌كه علم صحيح آن است كه به واسطهء نورانيت و روشنيش در قلبْ اطمينان آورد و شك و ريب را زائل نمايد . چه بسا كه انسان در تمام مدت عمر خوض در براهين و مقدمات آن كند و براى هر يك از معارف الهيه براهين عديده و ادلهء كثيره ذكر كند و در مقام جدل و خصومت بر اقران تفوق كند ، ولى آن علوم در قلبش هيچ تأثيرى نكرده و اطمينانى حاصل نكرده بلكه شك و ترديد و شبههء او را زيادتر كرده باشد . پس ، جمع مفاهيم و اكثار اصطلاحات هيچ فايده [ ندارد 
  ] ، بلكه قلب را به غير حق مشغول كند و از آن ذات مقدس منصرف و غافل نمايد .\r\nاى عزيز ، علاج ، كل‌العلاج ، در اين است كه انسان كه مىخواهد علمش الهى باشد ، وارد هر علمى كه شد مجاهده كند و با هر رياضت و جديتى شده قصد خود را تخليص كند . سرمايهء نجات و سرچشمهء فيوضات تخليص نيّت و نيّت خالص است : «\r\nمن أخلص لله أربعين صباحا جرت ينابيع الحكمة من قلبه على لسانه » « 1 »\r\n. اخلاص چهل روزه اين است آثار و فوايدش ؛ پس شما كه چهل سال يا بيشتر در جمع اصطلاحات و مفاهيم در هر علمى كوشيديد و خود را علامهء در علوم مىدانيد و از جنداللَّه محسوب مىكنيد ، و در قلب خود اثرى از حكمت و در لسان خود قطره‌اى از آن نمىبينيد ، بدانيد تحصيل و زحمتتان با قدم اخلاص نبوده ، بلكه براى شيطان و هواى نفس كوشش كرديد . پس ، اكنون كه ديديد از اين علوم كيفيت و حالى حاصل نشد ، چندى براى تجربه هم باشد به اخلاص نيّت و تصفيهء قلب از كدورات و رذائل بپردازيد ؛ اگر از آن اثرى ديديد ، آن وقت بيشتر تعقيب كنيد . گرچه باب تجربه كه پيش آمد در اخلاص بسته مىشود ؛ ولى باز\r\n\r\n\r\n","description":"","footnote":"\r\n( 1 ) - « هر كس كه خود را چهل روز براى خدا خالص گرداند ، چشمه‌هاى حكمت از دل بر زبانش جارى گردد » . ( أسرار الحكم ، ص 650 ؛ ر . ك : جامع الأخبار ، ص 249 ؛ الفتوحات المكّية ، ج 2 ، ص 10 ؛ كنز العمّال ، ج 3 ، ص 24 ، حديث 5271 )\r\n","page_name":" 436 ","page_number":452},
  {"content":"\r\n\r\nشايد روزنه‌اى به آن باز شود و نور آن تو را هدايت كند .\r\nدر هر صورت ، اى عزيز ، تو در تمام عوالم برزخ و قبر و قيامت و درجات آن محتاجى به معارف حقهء الهيه و علوم حقيقيه و اخلاق حسنه و اعمال صالحه . در هر درجه كه هستى بكوش و اخلاص خود را زيادت كن و اوهام نفس و وساوس شيطان را از دل بيرون نما ، البته نتيجه برايت حاصل مىشود و راهى به حقيقت پيدا مىكنى و طريق هدايت براى تو باز مىشود و خداوند - تبارك و تعالى - از تو دستگيرى مىفرمايد .\r\nخدا مىداند كه اگر با اين علوم ضايعهء باطله و اين اوهام فاسده و كدورات قلبيه و اخلاق ذميمه منتقل به آن عالم شويم چه ابتلا و مصيباتى در دنبال داريم و چه عقبات و دركاتى در پى داريم و اين علوم و اخلاق براى ما چه ظلمت‌ها و وحشت‌ها و آتش‌ها فراهم مىنمايد .\r\n\r\nفصل نقد كلام غزالى و صدر المتألّهين\r\n
  ] جناب محقق فلاسفه ، صدرالحكماء و المتألّهين - قدّس اللَّه سرّه و أَجْزَل أَجْرَهُ - در شرح اصول كافى از شيخ غزالى « 1 » كلام طويلى نقل فرمايد كه در آن كلام تقسيم نموده است علوم را به علم دنياوى و آخرتى . و علم فقه را از علوم دنياويه قرار داده ؛ و علم آخرت را به علم « مكاشفه » و « معامله » تقسيم كرده است . و علم معامله را علم به احوال قلوب قرار داده است ؛ و علم مكاشفه را نورى دانسته كه در قلب حاصل شود پس از\r\n\r\n\r\n","description":"","footnote":"\r\n( 1 ) - ابوحامد محمد بن محمد بن محمد غزّالى ( 450 - 505 ه . ق ) ملقب به « حجةالاسلام » . از بزرگ‌ترين‌فقيهان شافعى و در اعتقادات بر طريقهء اشعرى بود . در نيشابور به حلقهء شاگردان امام الحرمين جوينى پيوست و از امام اكرام بسيار ديد ، وزير نظام‌الملك طوسى نظر به بزرگداشت او مدرسه نظاميهء بغداد را ، كه اهميت بسيار داشت به دو تفويض كرد . غزالى پس از چندى بر اثر تحولى روحى از علوم رسمى كناره گرفت و طريق تصوف را برگزيد ، از آثار اوست : الوسيط و البسيط در فقه ، إحيا علوم الدين ، المستصفى در اصول فقه ، معيار العلم ، تهافت الفلاسفة .\r\n","page_name":" 437 ","page_number":453},
  {"content":"\r\n\r\nتطهير آن از صفات مذمومه . و به آن نور كشف حقايق شود تا آن‌كه معرفت حقيقى به ذات و اسماء و صفات و افعال و حكمت آنها و ساير معارف پيدا شود « 1 » . و چون اين تقسيم مرضىّ پيش اين محقق بوده ، در شرح اين حديث كه ما اكنون در صدد شرح آن هستيم فرموده است كه « ظاهر اين است كه اين تقسيم و حصر كه رسول اكرم - صلّى اللَّه عليه و آله - فرموده‌اند راجع به علوم معاملات باشد ؛ زيرا اين علوم است كه اكثر مردم از آن منتفع مىشوند . و اما علوم مكاشفات در عدهء قليلى از مردم حاصل شود كه از كبريت احمر عزيزترند ؛ چنانچه احاديث « كتاب ايمان و كفر » كه پس از اين آيد دلالت بر آن دارد » « 2 » . تمام شد ترجمهء كلام ايشان با اختصار .\r\nنويسنده گويد : در كلام شيخ غزّالى اشكال است . و بر فرض صحت آن ، در فرمودهء مرحوم آخوند - عليه الرحمة - اشكال ديگر است .\r\nاما با فرض صحت كلام غزّالى ، اشكال كلام ايشان آن است كه غزّالى علم « معاملات » را علم به احوال قلب از منجيات ، مثل صبر و شكر و خوف و رجاء و غير آن ، و از مهلكات ، مثل حقد و حسد و غلّ و غشّ و غير اينها ، دانسته ، بنابراين ، علوم ثلاثه كه رسول خدا - صلّى اللَّه عليه و آله - [ فرموده 
  ] از علوم معاملات نتواند بود ، مگر يك قسم آن كه « فريضهء عادله » است . چنانچه پيشتر تفصيل داده شد .\r\nو اما اشكال در كلام شيخ غزّالى دو امر است : يكى آن‌كه علم فقه را از علوم دنيايى و فقها را از علماى دنيا دانسته ، با اين‌كه اين علم از اعزّ علوم آخرت است . و اين ناشى است از حبّ نفس و حبّ به آن چيزى كه به خيال خودش اهل اوست ؛ يعنى علم اخلاق به معناى متعارف رسمى ؛ از اين جهت از ساير علوم ، حتى علوم عقليه ، تكذيب كرده است .\r\nو ديگر آن‌كه مكاشفات را جزء علوم قرار داده و در تقسيمات علوم وارد كرده است . و اين خلاف واقع است . بلكه حق آن است كه « علوم » را آن دانيم كه در تحت نظر و فكر و برهان درآيد و قدم « فكر » در آن دخيل باشد ؛ و مكاشفات و مشاهدات گاهى نتايج علوم\r\n\r\n\r\n","description":"","footnote":"\r\n( 1 ) - إحياء علوم الدين ، ج 1 ، ص 27 - 32 ؛ شرح اصول الكافي ، صدر المتألهين ، ج 2 ، ص 18 - 22 .\r\n( 2 ) - شرح اصول الكافي ، صدر المتألهين ، ج 2 ، ص 36 .\r\n","page_name":" 438 ","page_number":454},
  {"content":"\r\n\r\nحقيقيه است و گاهى نتايج اعمال قلبيه .\r\nبالجمله ، مشاهدات و مكاشفات و تحقق به حقايق اسماء و صفات در تقسيمات علوم نبايد داخل شوند ؛ بلكه [ مكاشفه 
  ] وادى ديگر و علوم وادى ديگرند . والامر سهل .\r\n\r\nفصل تقسيم كليه علوم به سه قسمت\r\n
  ] بدان‌كه بسيارى از علوم است كه بر تقديرى داخل يكى از اقسام ثلاثه است كه رسول اكرم - صلّى اللَّه عليه و آله - ذكر فرمودند ؛ مثل علم طبّ و تشريح و نجوم و هيئت ، و امثال آن ، در صورتى كه نظر آيت و علامت به سوى آنها داشته باشيم ؛ و علم تاريخ و امثال آن ، در صورتى كه با نظر عبرت به آنها مراجعه كنيم . پس ، آنها داخل شوند در « آيهء محكمه » كه به واسطهء آنها علم به اللَّه يا علم به معاد حاصل يا تقويت شود . و گاه شود كه تحصيل آنها داخل در « فريضهء عادله » و گاه داخل در « سنّت قائمه » شود . و اما اگر تحصيل آنها براى خود آنها با استفادات ديگرى باشد ، پس اگر ما را از علوم آخرت منصرف نمودند ، به واسطهء اين انصراف بالعرض مذموم شوند ؛ و الّا ضرر و نفعى ندارند ؛ چنانچه رسول اكرم - صلّى اللَّه عليه و آله - فرمودند .\r\nپس كليهء علوم تقسيم شوند به سه قسمت :\r\nيكى آن‌كه نافع به حال انسان است به حسب احوال نشآت ديگر كه غايت خلقتْ وصول به آن است . و اين قسمت همان است كه جناب ختمى مرتبت « علم » دانسته و آن را به سه قسمت تقسيم فرمودند .\r\nو ديگر آن‌كه ضرر مىرساند به حال انسان و او را از وظايف لازمهء خود منصرف مىكند . و اين قسم از علوم مذمومه است كه نبايد انسان پيرامون آنها گردد ؛ مثل علم سحر و شعبده و كيميا و امثال آن .\r\nو سوم آن‌كه ضرر و نفعى ندارد ؛ مثل آن‌كه فضول اوقات را انسان به واسطهء تفريح صرف بعضى آنها كند ؛ مثل حساب و هندسه و هيئت و امثال آن . و اين قسمت از\r\n\r\n","description":"","footnote":"","page_name":" 439 ","page_number":455},
  {"content":"\r\n\r\nعلوم را اگر انسان بتواند تطبيق با يكى از علوم ثلاثه نمايد خيلى بهتر است ، و الّا حتى الامكان اشتغال پيدا نكردن به آنها خوب است ؛ زيرا كه انسان عاقل پس از آن‌كه فهميد كه با اين عمرهاى كوتاه و وقت كم و موانع و حوادث بسيار نمىتواند جامع جميع علوم و حائز همه فضائل شود ، بايد فكر كند كه در علومْ كدام يك به حال او نافع‌تر است و خود را به آن مشغول كند و تكميل آن نمايد . و البته در بين علوم آنچه كه به حال حيات ابدى و زندگانى جاويدان انسان نافع است ، بهتر از همه است و مهمتر از جميع آنهاست ؛ و آن علمى است كه انبيا - عليهم السلام - و اوليا امر به آن نمودند و ترغيب به آن كردند . و آن عبارت از علوم ثلاثه است چنانچه ذكر شد . وَالْحَمْدُ للَّه‌تَعالى .\r\n\r\n","description":"","footnote":"","page_name":" 440 ","page_number":456},
  {"content":"\r\n\r\n\r\nحديث بيست و پنجم وسوسه و شك\r\n
  ] الحديث الخامس و العشرون : بِسَنَدِيَ المتَّصِلِ إلى شَيْخِ الْمُحَدِّثينَ وَأَفْضَلِهِمْ ، مُحَمَّدِ بْنِ يَعْقُوبَ الكُلَيْنيِّ - رحمه اللَّه تعالى - عَنْ مُحَمَّدِ بْنِ يَحْيَى ، عَنْ أَحْمَدَ بْنِ مُحَمَّدٍ ، عَنْ ابْنِ مَحْبُوبٍ ، عَنْ عَبْدِاللَّهِ بْنِ سِنَانٍ ، قَالَ : ذَكَرْتُ لأَبِي عَبْدِاللَّه - عليه السلام - رَجُلًا مُبْتَلىً بِالْوُضُوءِ وَالصَّلَاةِ ، وَقُلْتُ : هُوَ رَجُلٌ عَاقِلٌ . فَقَالَ أَبُو عَبْدِاللَّهِ عليه السلام : «\r\nوأي عقل له و هو يطيع الشيطان ؟ »\r\nفَقُلْتُ لَهُ : وَكَيْفَ يُطِيعُ الشَّيْطَانَ ! فَقَالَ :\r\n« سله هذا الذي يأتيه من أي شيء هو ، فإنه يقول لك : من عمل الشيطان » « 1 » .\r\nترجمه : « عبداللَّه بن سنان گويد : ياد كردم براى حضرت صادق - عليه السلام - مردى را كه مبتلا بود به وسوسهء در وضو و نماز و گفتم : \" او مرد عاقلى است . \" حضرت صادق - عليه السلام - فرمود كه \" [ چه 
  ] عقلى براى اوست و حال آن‌كه پيروى شيطان مىكند ؟ \" گفتم به آن حضرت : \" چگونه پيروى شيطان مىكند ! \" فرمود : \" از او سؤال كن اين‌كه مىآيد او را چه چيز است آن ، پس همانا مىگويد : از عمل شيطان است \" » .\r\nشرح : بدان‌كه وسوسه و شك و تزلزل و شرك و اشباه آنها از خطرات شيطانيه و القائات ابليسيه است كه در قلوب مردم مىاندازد ؛ چنانچه طمأنينه و يقين و ثبات و خلوص و امثال اينها از افاضات رحمانيه و القائات مَلَكيه است .\r\nو تفصيل اين اجمال به طريق اختصار آن است كه قلب انسانى لطيفه‌اى است كه\r\n\r\n\r\n","description":"","footnote":"\r\n( 1 ) - الكافي ، ج 1 ، ص 12 ، « كتاب العقل و الجهل » ، حديث 10 .\r\n","page_name":" 441 ","page_number":457},
  {"content":"\r\n\r\nمتوسط است بين نشئهء مُلك و ملكوت و عالم دنيا و آخرت . يك وجههء آن به عالم دنيا و مُلك است ، و بدان وجهه تعمير اين عالم كند ؛ و يك وجههء آن به عالم آخرت و ملكوت و غيب است ، و بدان وجهه تعمير عالم آخرت و ملكوت نمايد . پس ، قلب به منزلهء آيينهء دو رويى است كه يك روى آن به عالم غيب است و صور غيبيه در آن منعكس شود ؛ و يك روى آن به عالم شهادت است و صور مُلكيهء دنياويه در آن منعكس شود . و صور دنياويه از مدارك حسيهء ظاهريه و بعضى مدارك باطنه ، مثل خيال و وهم ، در آن انعكاس پيدا كند ؛ و صور اخرويه از باطن عقل و سرّ قلب در آن انعكاس پيدا كند . و اگر وجهه دنياويهء قلب قوّت گرفت و توجه آن يكسره به تعمير دنيا شد و همّش منحصر شد در دنيا و مستغرق شد در ملاذّ بطن و فرج و ساير مشتهيات و ملاذّ دنياويه ، به واسطهء اين توجه باطن خيال مناسبتى پيدا كند به ملكوت سُفلى كه به منزلهء ظلّ ظلمانى عالم ملك و طبيعت است و عالم جنّ و شياطين و نفوس خبيثه است . و به واسطهء اين تناسب القائاتى كه در آن شود القائات شيطانيه است ؛ و آن القائات منشأ تخيلات باطله و اوهام خبيثه گردد . و نفس چون بالجمله توجه به دنيا دارد ، اشتياق به آن تخيلات باطله پيدا كند و عزم و اراده نيز تابع آن گردد و يكسره جميع اعمال قلبيه و قالبيه از سنخ اعمال شيطانى گردد ، از قبيل وسوسه و شك و ترديد و اوهام و خيالات باطله ؛ و ارادات بر طبق آن در مُلك بدن كارگر گردد . و اعمال بدنيه نيز بر طبق صور باطنيهء قلب گردد ؛ چه كه اعمالْ عكس و مثال ارادات ؛ و آنها مثال و عكس اوهام ، و آنها عكس وجههء قلوب است ؛ پس ، چون وجههء قلب به عالم شيطان بوده ، القائات در آن از سنخ جهالات مركبهء شيطانيه گردد ، و در نتيجه از باطن ذات وسوسه و شك و شرك و شبهات باطله طلوع كرده تا ملك بدن سرايت كند .\r\nو بر اين قياس كه ذكر شد ، وجههء قلب اگر به تعمير آخرت و معارف حقه شد و توجه آن به عالم غيب شد ، يك نحوه تناسبى با ملكوت اعلى ، كه عالم ملائكه و نفوس طيبهء سعيده است و به منزلهء ظلّ نورانى عالم طبيعت است ، پيدا كند ، و علوم مُفاضه به آن از علوم رحمانى مَلَكى و عقايد حقه ، و خطرات از خطرات و القائات الهيه گردد ، و از شك و شرك منزه و پاكيزه گردد و حالت استقامت و طمأنينه در نفس پيدا شود ؛ و اشتياقات\r\n\r\n","description":"","footnote":"","page_name":" 442 ","page_number":458},
  {"content":"\r\n\r\nآن نيز بر طبق علوم آن ، و ارادات بر طبق اشتياقات ، و بالاخره اعمال قلبيه و قالبيه و ظاهريه و باطنيه از روى ميزان عقل و حكمت واقع شود .\r\nو از براى اين القائات شيطانيه و مَلكيه و رحمانيه مراتب و مقاماتى است كه اكنون مناسب نيست تفصيل آن .\r\nو دلالت به آنچه ذكر شد مىنمايد بعضى اخبار شريفه مثل آنچه در مجمع البيان از عيّاشى « 1 » روايت مىكند قال :\r\nرَوَى العَيّاشي بِإسْنادِهِ عَنْ أَبانِ بْنِ تَغْلِبَ ، عَنْ جَعْفَرِبْنِ مُحَمَّدٍ - عَلَيْهمَا السَّلام - قالَ :\r\n« قال رسول الله صلى الله عليه و آله : ما من مؤمن إلاولقلبه في صدره أذنان : أذن ينفث فيها الملك ؛ وأذن ينفث فيها الوسواس الخناس . يؤيد الله المؤمن بالملك ، وهو قوله سبحانه :\r\n وَ أَيَّدَهُمْ بِرُوحٍ مِنْهُ »  « 2 » .\r\n« فرمود حضرت صادق سلام اللَّه عليه : فرمود جناب رسول خدا صلّى اللَّه عليه و آله :\r\n\" نيست مؤمنى مگر از براى قلبش دو گوش است : يك گوش است كه مىدمد در آن فرشته ؛ و يك گوش است كه مىدمد در آن شيطانِ وسوسه كن . تأييد مىفرمايد خداوند مؤمن را به فرشته ؛ و اين از قول خداى تعالى است كه مىفرمايد : « تأييد مىفرمايد ايشان را به روحى از جانبِ خود \" » .\r\nو في مجمع البحرين ، في حديث آخر : إنَّهُ قالَ : «\r\nالشيطان و اضع خطمه على قلب ابن آدم ؛ له خرطوم مثل خرطوم الخنزير ، يوسوس لا بن آدم أن أقبل على الدنيا ، و ما لا يحل الله .\r\nفإذا ذكر الله خنس » « 3 »\r\n. إلى غير ذلك من الروايات .\r\n\r\n\r\n","description":"","footnote":"\r\n( 1 ) - محمد بن مسعود بن عياش السلمي السمرقندي ، معروف به « عياشى » ، از راويان طبقهء هشتم قرن سوم هجرى است . ثقه و متبحّر در اخبار است . بيش از 200 تصنيف براى او بر شمرده‌اند كه مشهورترين آنها تفسير قرآن است كه به « تفسير عيّاشى » شهرت دارد .\r\n( 2 ) - مجمع البيان ، ج 10 ، ص 870 .\r\n( 3 ) - شيطان بينى خود را بر دل انسان مىنهد . او را خرطومى چون خرطوم خوك است انسان را وسوسه مىكند كه به دنيا و آنچه خداوند روا نداشته است روى آورد . پس اگر انسان خدا را ياد كند ، شيطان بگريزد » . ( مجمع البحرين ، ج 4 ، ص 68 ، مادهء « خنس » ، در چاپ‌هاى موجود از مجمع البحرين عبارت « واضع خطمه » نيست )\r\n","page_name":" 443 ","page_number":459},
  {"content":"\r\n\r\n\r\nفصل ذكر اخبارى در دورى ائمه - عليهم السلام - از وسواس\r\n
  ] پس از آن‌كه معلوم شد از طريق اهل معرفت كه وسوسه از اعمال شيطانيه است ، - چنانچه در اين حديث شريف كه اكنون در مقام شرح آن هستيم و ساير احاديث ذكر فرمودند - ناچاريم بيان اين مطلب را از طريق ديگر كه با اذهان عامه نزديك‌تر و مناسب‌تر باشد بنماييم . گرچه بيانِ پيش نزد اهلش مطابق موازين عقليه و ضوابط برهانيه و مطابق ذوق اهل معرفت و مشاهدات اصحاب قلوب است ، ولى چون بيان مبتنى بر اصول و قواعدى است كه از حوصلهء اين اوراق خارج است از آن صرف نظر مىنماييم .\r\nپس ، گوييم كه شاهد بر اين‌كه اين وساوس و اعمال از بازيچه‌هاى شيطانى و القائات آن ملعون است و داعى دينى و باعث ايمانى در كار نيست ، گرچه به خيال باطل صاحبش باشد ، آن است كه آن مخالف با احكام شريعت و اخبار و آثار اهل بيت عصمت و طهارت است . مثلًا در اخبار متواتره از طريق اهل بيت عصمت - عليهم السلام - وارد است كيفيت وضوى رسول خدا - صلّى اللَّه عليه و آله - كه با يك غَسله بوده « 1 » . و از ضروريات فقه است اجزاء يك غرفه از براى وجه ، و يك غرفه براى غَسل دست راست ، و يكى براى دست چپ . و اما با دو غرفه يا دو غَسله محل خلاف است « 2 » ؛ حتى از صاحب وسائل استفاده شود فتواى به عدم جواز ، يا تأمل در عدم جواز « 3 » . و از\r\n\r\n\r\n","description":"","footnote":"\r\n( 1 ) - ر . ك : وسائل الشيعة ، ج 1 ، ص 387 ، « كتاب الطهارة » ، « أبواب الوضوء » ، « باب كيفية الوضوء » ، ص 435 ، « باب إجزاء الغرفة الواحدة في الوضوء » .\r\n( 2 ) - ر . ك : مفتاح الكرامة ، ج 2 ، ص 511 ؛ جواهر الكلام ، ج 2 ، ص 269 .\r\n( 3 ) - چنانچه در عنوان باب مىفرمايد : باب إجزاء الغرفة الواحدة في الوضوء و حكم الثانية و الثالثة . ( وسائل‌الشيعة ، ج 1 ، ص 435 ، « كتاب الطهارة » ، « أبواب الوضوء » ، باب 31 )\r\n","page_name":" 444 ","page_number":460},
  {"content":"\r\n\r\nبعضى ديگر نقل خلاف شده است « 1 » ، گرچه جواز دو غَسله نيز محل تأمل نيست ، و شهرت عظيمه « 2 » و اخبار كثيره « 3 » دلالت بر استحباب آن دارد ، ليكن بعيد نيست افضليت يك غَسله ، منتها غسله‌اى كه شاداب كند محل را . [ و ليكن 
  ] با سه غسله يعنى سه دفعه شستن ، به‌طورى كه در هر دفعه موضع غسل را آب فراگيرد ، بلااشكال بدعت و حرام و مبطل وضو است اگر به افضل آن مسح كند . و در اخبار اهل بيت - عليهم السلام - وارد است كه غسل سوم بدعت است « 4 » ، و هر بدعتى در آتش است « 5 » .\r\nدر اين صورت ، اين شخص جاهل وسواسى كه بيشتر از ده مرتبه غسل محل وضو را مىكند ، و در هر مرتبه با دقت آب را به تمام عضو مىرساند ، بلكه اوّل محل را خوب ، تر مىكند كه آب جريان تام پيدا مىكند و غَسل شرعى حاصل مىشود ، پس از آن مكرر در مكرر اين عمل را انجام مىدهد ، با چه ميزان بايد آن را منطبق كرد ؟ آيا مطابق كدام حديث يا كدام فتواى فقيه است ؟ بيست سال يا بيشتر بدبخت با همچو وضوى باطلى نماز كرده و پاى مردم كمال قدس و طهارت به حساب آورده است ! شيطان با او بازى مىكند و نفس امّارهء بالسوء او را گول مىزند ، با اين وصف ديگران [ را 
  ] تخطئه مىكند و خود را به صواب مىداند .\r\nآيا چيزى كه مخالف نصّ متواتر و اجماع علما است ، بايد آن را از شيطان حساب كرد يا از كمال طهارت نفس و تقوا ؟\r\nاگر از كمال تقوا و احتياط در دين است ، چه شده است كه بسيارى از اين وسواسىهاى بىجا و جاهل‌هاى متنسك راجع به امورى كه احتياط لازم يا راجح\r\n\r\n\r\n","description":"","footnote":"\r\n( 1 ) - ر . ك : مختلف الشيعة ، ج 1 ، ص 114 ؛ مفتاح الكرامة ، ج 2 ، ص 510 ؛ جواهر الكلام ، ج 2 ، ص 269 .\r\n( 2 ) - ر . ك : مفتاح الكرامة ، ج 2 ، ص 511 ؛ الطهارة ، ضمن تراث الشيخ الأعظم ، ج 2 ، ص 333 .\r\n( 3 ) . ر . ك : وسائل الشيعة ، ج 1 ، ص 436 ، « كتاب الطهارة » ، « أبواب الوضوء » ، باب 31 ، حديث 4 ، 5 ، 15 ، 16 ، 23 ، 28 و 29 ، و ص 444 ، باب 32 ، حديث 2 و 3 .\r\n( 4 ) - وسائل الشيعة ، ج 1 ، ص 436 ، « كتاب الطهارة » ، « أبواب الوضوء » ، باب 31 ، حديث 3 .\r\n( 5 ) - الكافي ، ج 1 ، ص 57 ، « كتاب فضل العلم » ، « باب البدع و الرأي و المقائيس » ، حديث 12 ، و ج 8 ، ص 8 ، حديث 1 .\r\n","page_name":" 445 ","page_number":461},
  {"content":"\r\n\r\nاست احتياط نمىكنند ؟\r\nتاكنون كى را سراغ داريد كه در شبهات راجع به اموال ، وسواسى باشد ؟ تاكنون كدام وسواسى عوض يك مرتبه زكات يا خمس چند مرتبه داده باشد ؟ و به جاى يك مرتبه حج چند مرتبه رفته باشد ؟ و از غذاى شبهه‌ناك پرهيز كرده باشد ؟ چه شد كه « اصالة الحلّيّة » در اين مورد محكّم است و « اصالة الطهارة » در باب خود حكم ندارد ؟ ! با آن‌كه در باب حلّيّتْ اجتناب از شبهات راجح است ، و احاديث شريفه ، مثل حديث « تثليث » « 1 » دلالت بر آن دارد ، ولى در باب طهارت عكس آن را دارد .\r\nيكى از ائمهء معصومين - سلام اللَّه عليه و عليهم - وقتى كه براى قضاى حاجت مىرفتند ، با دست مبارك به ران‌هاى مبارك آب مىپاشيدند كه اگر ترشح شد معلوم نشود .\r\nاين بيچاره كه خود را مقتدى به اين امام معصوم مىداند و احكام دين خود را از آن سرور اخذ مىكند ، در وقت تصرف در اموال از هيچ چيز [ پرهيز 
  ] نمىكند ! از غذايى كه با اتّكال « اصالة الطهارة » مىخورد ، پس از خوردن دست و دهان خود را تطهير مىكند ! در وقت خوردن به اصالة الطهارة تمسك مىكند ، پس از غذا مىگويد همه چيز نجس است !\r\nو اگر از اهل علم به گمان خودش باشد ، جواب مىدهد مىخواهم با طهارت واقعى نماز بخوانم . با آن‌كه مزيت نماز با طهارت واقعى تاكنون معلوم نشده ، و از فقها\r\n\r\n\r\n","description":"","footnote":"\r\n( 1 ) - امام صادق عليه السلام فرمود : « إِنَّمَا الأُمُورُ ثَلاثَةٌ : أَمْرٌ بَيِّنٌ رُشْدُهُ ، فَيُتَّبَعُ . وَأَمْرٌ بَيِّنٌ غَيُّهُ ، فَيُجْتَنَبُ . وَأَمْرٌ مُشْكِلٌ يُرَدُّ عِلْمُهُ إِلَى اللَّهِ وَإِلَى رَسُولِهِ . قَالَ رَسُولُ اللَّهِ صلى الله عليه و آله و سلم : حَلَالٌ بَيِّنٌ وَحَرَامٌ بَيِّنٌ ؛ وَشُبُهَاتٌ بَيْنَ ذَلِكَ ، فَمَنْ تَرَكَ الشُّبَهَاتِ نَجَا مِنَ الْمُحَرَّمَاتِ ؛ وَمَنْ أَخَذَ بِالشُّبَهَاتِ ؛ ارْتَكَبَ الْمُحَرَّمَاتِ وَهَلَكَ مِنْ حَيْثُ لَايَعْلَمُ » ؛ « كارها سه قسم‌اند : كارى كه درستى آن روشن است كه بايد انجام شود . و كارى كه گمراهى آن روشن است كه بايد از آن دورى شود . و كارى كه پوشيده و مشتبه است كه بايد علم آن را به خدا و پيامبرش واگذار كرد . پيغمبر صلى الله عليه و آله و سلم فرمود : \" حلال روشن و حرام روشن و در ميان آن دو امورى است مشتبه . هر كه شبهات را رها كند ، از حرام‌ها رهايى يابد ؛ و هر كه بر شبهات رود ، در حرام‌ها افتد و از جايى كه نداند هلاك شود » . ( الكافي ، ج 1 ، ص 68 ، « كتاب فضل العلم » ، « باب اختلاف الحديث » ، حديث 10 )\r\n","page_name":" 446 ","page_number":462},
  {"content":"\r\n\r\n- رضوان اللَّه عليهم - از آن اسمىنديديم !\r\nاگر اهل طهارت واقعى هستى ، چرا اهل حلّيّت واقعى نيستى ؟ فرضاً كه طهارت واقعى مىخواهى تحصيل كنى ، آيا ده مرتبه در آب كُر و جارى شستشو كردن چيست ؟\r\nبا آن‌كه در آب جارى يك مرتبه و در آب كُر - در غير بول يا بعضى نجاسات ديگر - يك مرتبه ، و در بول نيز على المشهور يك مرتبه كفايت مىكند ، و دو مرتبه اجماعاً كافى است ، پس چندين مرتبه شستن نيست مگر از تدليسات شيطان و تسويلات نفس . و چون امرى است بىمايه آن را سرمايهء قدس فروشى مىكنند !\r\nاز اينها بدتر و فضيح‌تر وسوسهء بعضى است در نيّت نماز و « تكبيرة الاحرام » ؛ زيرا كه در آن مرتكب چندين محرّم مىشوند و خود را از مقدسين محسوب مىدارند و با اين عمل براى خود مزيت قائل مىشوند ! در اين نيّت كه تمام اعمال اختياريه را بدون آن نمىتوان اتيان كرد ، و يكى از امورى است كه لازمهء اعمال اختياريه است و انسان نمىتواند يكى از اعمال عباديه يا غير عباديه را بدون آن اتيان كند ، با اين وصف ، به اختلافِ شيطنتِ آنها و تسلط شيطان بر آنها ، از يك ساعت تا چند ساعت گاهى گرفتار حصول اين امر ضرورى الوجود هستند و آخرالامر حاصل نمىشود ! آيا اين امر را بايد از خطرات شيطانيه و اعمال ابليس لعين دانست كه اين بيچاره را افسار كرده و امر ضرورى را بر آن مختفى نموده و او را مبتلا به محرّمات كثيره ، از قبيل قطع صلاة و ترك آن و گذشتن وقت آن ، نموده ، يا از طهارت باطن و قدس و تقوا بايد محسوب داشت ؟\r\nو از شؤون وسوسه يكى اقتدا نكردن به كسانى است كه به حكم نصّ و فتوا محكوم به عدالت هستند و ظاهر آنها صالح و به اعمال شرعيه مواظب هستند و باطن آنها را خداوندْ عالِم است و تفتيش از آن لازم نيست ، بلكه جايز نيست ، با اين وصف ، شخص وسواسى را شيطان مهار مىكند و در گوشهء مسجد از جماعت مسلمين كناره گرفته فرادى نماز مىخواند ! و معلل مىكند عمل خود را به اين‌كه شبهه مىكنم به دلم نمىچسبد ! ولى در عين حال از امامت مضايقه ندارد ! با آن‌كه كار امامت سخت‌تر و جاى شبهه در آن بيشتر است ، ولى چون موافق هواى نفس است در آن شبهه نمىكند !\r\n\r\n","description":"","footnote":"","page_name":" 447 ","page_number":463},
  {"content":"\r\n\r\nو از شؤون وسوسه ، كه ابتلاى به آن زيادتر است ، وسوسه در قرائت است كه به واسطهء تكرار آن و تغليظ در اداى حروف آن گاهى از قواعد تجويديه خارج مىشود ؛ بلكه صورت كلمه به كلى تغيير مىكند ! مثلًا « ضالّين » را به‌طورى ادا مىكند كه به قاف شبيه مىشود ! و حاء « رحمن و رحيم » و غير آنها را به‌طورى در حلق مىپيچد كه توليد صوت عجيبى مىكند ! و بين حروف يك كلمه را منفصل مىنمايد به‌طورى كه هيئت و مادهء كلمه به كلى به هم مىخورد و از صورت اصلى خود منسلخ مىشود . بالاخره نمازى كه معراج مؤمنين و مقرِّب متقين و عمود دين است از جميع شؤون معنويه و اسرار الهيهء آن غفلت شده و به تجويد كلمات آن پرداخته ، و در عين حال از تجويد كلمات سر به فساد آنها درآورده به‌طورى كه به حسب ظاهر شرع نيز مُجزى نخواهد بود .\r\nآيا با اين وصف اينها از وساوس شيطان است ، يا از فيوضات رحمن كه شامل حال وسواسى مقدس‌نما شده است ؟\r\nاين همه اخبار دربارهء حضور قلب و اقبال آن در عبادات وارد شده ، بيچاره چيزى را كه از حضور قلب علماً و عملًا فهميده است همان وسوسهء در نيّت و كشيدن مَدّ  وَ لَا الضَّالِّينَ  را بيش از اندازه مقرره و كج نمودن چشم و دهان و غير آن را در وقت اداى كلمات [ است 
  ] ! آيا اينها مصيبت نيست كه انسان از حضور قلب و معالجهء تشويش خاطر سال‌هاى سال غافل باشد و اصلًا در صدد اصلاح آن نباشد و آن را شأنى از شؤون عبادت نداند و طريق تحصيل آن را از علماى قلوب ياد نگيرد و آن را عمل نكند ، و به اين اباطيل ، كه به نصّ كتاب كريم از خنّاس لعين « 1 » و به نصّ صادقين - عليهم السلام - از عمل شيطان است « 2 » و به فتواى فقها عمل به واسطهء آن باطل است ، بپردازد ، سهل است ، آنها را از شؤون قدس و طهارت به شمار آورد ؟ !\r\nو گاهى مىشود كه وسوسه در انسان پيدا مىشود يا زياد مىشود به واسطهء آن‌كه\r\n\r\n\r\n","description":"","footnote":"\r\n( 1 ) - الناس ( 114 ) : 4 - 5 .\r\n( 2 ) - ر . ك : صفحه 441 .\r\n","page_name":" 448 ","page_number":464},
  {"content":"\r\n\r\nجاهلان مثل خود آن را براى او در عداد فضائل به شمار آورند . مثلًا از ديانت و قدس و تقواى او تعريف مىكنند كه اين شخص از بس متدين و مقدس است وسواسى شده است ! با اين‌كه وسوسه ربطى به ديانت ندارد ، بلكه مخالف دين و از جهل و نفهمى است ؛ ولى چون حقيقت امر را به او نگفتند و از او احتراز نكردند و او را سرزنش ننمودند ، بلكه از او مدح و ثنا كردند ، اين عمل شنيع را تعقيب كرده تا به حد كمال رسانده و خود را ملعبهء شيطان و جنود آن قرار داده و از ساحت قدس مقربين دور كرده است .\r\nپس اى عزيز ، اكنون كه معلوم شد عقلًا و نقلًا اين وساوس شيطانى است و اين خطرات از عمل ابليس است كه اعمال ما را باطل و دل ما را از حق تعالى منصرف مىكند ، و شايد به اين وسوسه در عمل قانع نشود و شاهكار خود را به كار برد و وسوسه در عقايد و ديانت در شما ايجاد كند و به صورت دينْ شما را از دين خدا خارج كند و در مبدأ و معاد مردد نمايد و به شقاوت ابدى برساند ، و امثال شما را كه از راه فسق و فجور نمىتواند اغوا كند و به ضلالت بكشاند از طريق عبادات و مناسك پيش آمده اوّل اعمال و افعالى را كه بايد به وسيلهء آنها به قرب الهى و معراج قرب حق تعالى نائل شد ، به كلى ضايع و باطل كرده اسباب بعد از ساحت مقدس ربوبى جلّ شأنه و قرب به ابليس و جنود آن شده ، و بالأخره بيم آن است كه با عقايد شما بازى كند ، بايد هر طورى شده است و با هر رياضتى است در صدد معالجهء آن برآييد .\r\n\r\nفصل علاج وسوسه\r\n
  ] بدان‌كه علاج اين مرض قلبى ، كه بيم آن دارد كه انسان را به هلاكت ابدى و شقاوت سرمدى برساند ، چون ساير امراض قلبيه با علم نافع و عمل بسى سهل و آسان است .\r\nولى انسان بايد اوّل خود را مريض بداند ، پس از آن خودش در صدد علاج بر مىآيد ؛ ولى عيب كار آن است كه شيطان به‌طورى مقدمات را براى اين بيچاره مرتب كرده كه خود را مريض نمىداند ؛ بلكه ديگران را منحرف از راه و غير مبالى به دين مىداند !\r\n\r\n","description":"","footnote":"","page_name":" 449 ","page_number":465},
  {"content":"\r\n\r\nاما طريق علم ، پس تفكر نمودن در اين امورى است كه ذكر شد . انسان خوب است اعمال و افعالش از روى تفكر و تأمل باشد . فكر كند آيا اين عملى كه مىكند و مىخواهد مرضىّ خداوند تعالى باشد از كجا و از كى اخذ مىكند كه كيفيت آن بايد چنين و چنان باشد . معلوم است عوام از مردم از فقها و مراجع تقليد آنها از كتاب و سنت و طرق اجتهاديه ، كيفيت عمل را به دست مىآورند ؛ پس ، ما وقتى كه مراجعه كنيم به كتب فقها ، از عمل وسواسى تكذيب شده و بعضى از اعمال او را باطل شمرده‌اند ؛ و وقتى كه مراجعه كنيم به احاديث شريفه و كتاب الهى ، مىبينيم كه عمل او را از شيطان شمرده‌اند و سلب عقل از صاحبش فرموده‌اند . پس ، در اين صورت انسان عاقل اگر شيطان بر عقلش مسلط نشده باشد و قدرى تأمل و تفكر كند ، بايد بر خود حتم كند كه دست از اين عمل فاسد بردارد و در صدد برآيد كه عمل خود را تصحيح نمايد كه مرضىّ حق تعالى باشد .\r\nو لازم است هر كس در خود شائبهء اين امر را يافت ، به مردم معمولى مراجعه كند و عمل خود را عرضه بر علما و فقها دارد و استفسار از آنها كند كه آيا مبتلا به مرض وسواس است يا نه ؛ زيرا كه بسيار اوقات انسان وسواسى از حالت خود غافل است و خود را معتدل و ديگران را بىمبالات مىداند ؛ ولى اگر قدرى فكر كند ، اين عقيده را نيز مىفهمد از شيطان و القائات آن خبيث است ؛ زيرا كه مىبيند علماء و دانشمندان بزرگ ، كه به علم و عمل آنها عقيده مند است ، بلكه مراجع تقليد مسلمين ، كه مسائل حلال و حرام را از آنها اخذ مىكند ، عملشان بر خلاف اوست ؛ و نتوان گفت كه نوع متدينين و علما و بزرگان دين مبالات به دين خدا ندارند و شخص وسواسى فقط مقيد به ديانت است .\r\nو پس از آن‌كه علماً فهميد ، لازم است اصلاح عمل ، وارد مرحلهء عمل شود ، و عمده در عمل آن است كه بىاعتنايى كند به وسوسهء شيطانى و خيالاتى كه به او القا مىكند .\r\nمثلًا اگر مبتلا به وسوسهء در وضوست ، به رغم شيطان يك غرفه آب استعمال كند . لابد شيطانش مىگويد كه اين عمل صحيح نيست . جواب او را بدهد كه اگر عمل من درست نيست ، پس بايد عمل رسول خدا - صلّى اللَّه عليه و آله - و ائمّهء طاهرين - عليهم السلام -\r\n\r\n","description":"","footnote":"","page_name":" 450 ","page_number":466},
  {"content":"\r\n\r\nو جميع فقها درست نباشد . رسول خدا - صلّى اللَّه عليه و آله - و ائمهء هدى - عليهم السلام - قريب سيصد سال وضو گرفتند ، و به حسب اخبار متواتره كيفيت وضوى آنها همين‌طور بود ؛ پس اگر عمل آنها باطل بود ، بگذار عمل من نيز باطل باشد . و اگر مقلد مجتهدى هستى ، به شيطان جواب بده : من اين‌طور عمل مىكنم به رأى مجتهد ؛ اگر وضوى من باطل باشد ، خداوند از من مؤاخذه نمىفرمايد و به من حجتى ندارد . و اگر ملعون تشكيك در رأى مجتهد كرد كه او چنين نفرموده ، كتب آنها در دست است باز كن و نشان او بده . چندين مرتبه كه اعتنا به قولش نكردى و به خلاف رأى او رفتار كردى ، البته از تو مأيوس مىشود ، و اميد است كه معالجهء قطعى مرضت بشود ؛ چنانچه در احاديث شريفه اين معنى مذكور است :\r\nفَعَنِ الْكافي بِإسْنادِهِ عَنْ زُرَارَةَ وَأَبِي بَصِيرٍ ، قَالَا : قُلْنَا لَهُ : الرَّجُلُ يَشُكُّ كَثِيراً فِي صَلَاتِهِ حَتَّى لَايَدْرِيَ كَمْ صَلَّى وَلَا مَا بَقِيَ عَلَيْهِ ؟ قَالَ : «\r\nيعيد »\r\n. قُلْنَا لَهُ : فَإِنَّهُ يَكْثُرُ عَلَيْهِ ذَلِكَ ؛ كُلَّمَا أعادَ شَكَّ . قَالَ : «\r\nيمضي في شكه »\r\n. ثُمَّ قَالَ : «\r\nلا تعودوا الخبيث من أنفسكم بنقض الصلاة ، فتطمعوه ؛ فإن الشيطان خبيث يعتاد لما عود ، فليمض أحدكم في الوهم ، ولا يكثرن نقض الصلاة ؛ فإنه إذا فعل ذلك مرات ، لم يعد إليه الشك »\r\n. قَالَ زُرَارَةُ : ثُمَّ قَالَ : «\r\nإنما يريد الخبيث أن يطاع ؛ فإذا عصي ، لم يعد إلى أحدكم » « 1 » .\r\n« زراره و ابوبصير گفتند : \" گفتيم به او ( يعنى به حضرت باقر يا حضرت صادق - عليهما السلام - كه مردى شك مىكند بسيار در نمازش ؛ حتى اين‌كه نمىداند چقدر نماز كرده و چقدر به عهدهء او باقى است ؟ \" فرمود : \" اعاده كند . \" گفتيم : \" همانا براى او زياد اتفاق مىافتد ، هر وقت اعاده مىكند شك مىنمايد . \" فرمود : \" بگذرد در شكّش . \" ( يعنى اعتنا به شك نكند ) . پس از آن فرمود : \" عادت ندهيد آن پليد را به خودتان در شكستن نماز ، پس به طمع اندازيد او را ؛ زيرا كه شيطان پليد است و عادت دارد به چيزى كه عادت داده شد . يعنى ، هر آينه بگذرد هر يكِ شما در شك و اعتنا نكند و زياد نشكند نماز را . همانا اگر چند مرتبه چنين كرد ، شكّش عود نمىكند . \" زراره گفت پس از\r\n\r\n\r\n","description":"","footnote":"\r\n( 1 ) - الكافي ، ج 3 ، ص 358 ، « كتاب الصلاة » ، « باب من شكّ في صلاته كلّها . . . » ، حديث 2 .\r\n","page_name":" 451 ","page_number":467},
  {"content":"\r\n\r\nآن فرمود : \" جز اين نيست كه آن خبيث مىخواهد اطاعت شود ؛ پس وقتى كه عصيان شد ، عود نمىكند به سوى هيچ‌يك شما \" » .\r\nوَبِإسْنادِهِ عَنْ أَبِي جَعْفَرٍ - عليه السلام - قَالَ : «\r\nإذا كثر عليك السهو ، فامض في صلاتك ؛ فإنه يوشك أن يدعك . إنما هو من الشيطان » « 1 » .\r\nالبته وقتى مدتى مخالفت او را كردى و اعتنا به وسواس او نكردى ، طمعش از تو بريده مىشود ، و حالت ثبات و طمأنينهء نفس عود مىكند . ولى در خلال اين مخالفت ، تضرع و زارى به درگاه حق تعالى كن و از شرّ آن ملعون و شرّ نفس به آن ذات مقدس پناه ببر و استعاذه نما به ذات مقدس ، البته دستگيرى از تو مىفرمايد . چنانچه در روايت كافى نيز استعاذهء از شيطان دستور داده شده :\r\nبِإسْنادِهِ عَنْ أَبِي عَبْدِاللَّهِ - عليه السلام - قَالَ : «\r\nأتى رجل النبي - صلى الله عليه و آله - فقال : يا رسول الله أشكو إليك ما ألقي من الوسوسة في صلاتي حتى لا أدري ما صليت من زيادة أو نقصان . فقال : إذا دخلت في صلاتك ، فاطعن فخذك الأيسر بأصبعك اليمنى المسبحة ، ثم قل : بسم الله و بالله ، توكلت على الله ، أعوذ بالله السميع العليم من الشيطان الرجيم ؛ فإنك تنحره و تطرده » « 2 » .\r\n« حضرت صادق - عليه السلام - فرمود : آمد مردى خدمت رسول خدا - صلّى اللَّه عليه و آله - گفت : \" يا رسول اللَّه شكايت مىنمايم به تو از آنچه القا مىشود به من از وسوسه در نمازم ، حتى اين‌كه نمىدانم چقدر نماز كردم از زياده يا كمى . \" فرمود : \" وقتى داخل نماز شدى ، بزن با انگشت سبّابهء دست راستت به ران پاى چپت ، پس بگو : « بسم اللَّه . . . » پس همانا دور كنى و طرد كنى او را » . وَالْحَمْدُ للَّهِ أَوَّلًا وَآخِراً وَظَاهِراً وَبَاطِناً ؛ وَالصَّلَاةُ وَالسَّلَامُ عَلَى مُحَمَّدٍ وَآلِهِ الطَّاهِرِينَ .\r\n\r\n\r\n","description":"","footnote":"\r\n( 1 ) - كلينى به سند خود از امام باقر عليه السلام روايت كرده است كه فرمود : « هر گاه در نماز زياد شك كردى ، ( اعتنا مكن ) و به نمازت ادامه بده و آن را به پايان رسان ، مگر شيطان تو را رها سازد ، بيقين شك از شيطان است » . ( الكافي ، ج 3 ، ص 359 ، « كتاب الصلاة » ، « باب من شكّ في صلاته كلّها . . . » ، حديث 8 )\r\n( 2 ) - الكافي ، ج 3 ، ص 358 ، « كتاب الصلاة » ، « باب من شكّ فى صلاته كلّها . . . » ، حديث 4 .\r\n","page_name":" 452 ","page_number":468},
  {"content":"\r\n\r\n\r\nحديث بيست و ششم فضيلت عالم\r\n
  ] الحديث السادس و العشرون : بِالسَّنَدِ المُتَّصلِ إلى ثِقَةِ الإِسْلامِ ، مُحَمَّدِ بْنِ يَعْقُوبَ الْكُلَيْنيِّ ، عَنْ مُحَمَّدِ بْنِ الْحَسَنِ وَعَلِيِّ بْنِ مُحَمَّدٍ ، عَنْ سَهْلِ بْنِ زِيَادٍ وَمُحَمَّدِ بْنِ يَحْيَى ، عَنْ أَحْمَدَ بْنِ مُحَمَّدٍ ، جَمِيعاً ، عَنْ جَعْفَرِ بْنِ مُحَمَّدٍ الأَشْعَرِيِّ ، عَنْ عَبْدِاللَّهِ بْنِ مَيْمُونٍ الْقَدَّاحِ ؛ وَعَلِيِّ بْنِ إِبْرَاهِيمَ ، عَنْ أَبِيهِ ، عَنْ حَمَّادِ بْنِ عِيسَى ، عَنِ الْقَدَّاحِ ، عَنْ أَبِي عَبْدِاللَّهِ - عليه السلام - قَالَ : «\r\nقال رسول الله صلى الله عليه و آله : من سئلك طريقا يطلب فيه علما ، سئلك الله به طريقا إلى الجنة . وإن الملائكة لتضع أجنحتها لطالب العلم رضا به . وإنه يستغفر لطالب العلم من في السماء و من في الأرض حتى الحوت في البحر . وفضل العالم على العابد كفضل القمر على سائر النجوم ليلة البدر . وإن العلماء ورثة الأنبياء ؛ إن الأنبياء لم يورثوا دينارا و لا درهما ، و لكن ورثوا العلم ؛ فمن أخذ منه ، أخذ بحظ و افر » « 1 » .\r\nترجمه : « فرمود حضرت صادق عليه السلام : رسول خدا - صلّى اللَّه عليه و آله - فرمود : \" « كسى كه برود راهى را كه طلب كند در آن علمى را ، سلوك دهد خداوند به او راهى در بهشت . و همانا فرشتگان پهن مىكنند پرهاى خود را براى طالب علم از روى خشنودى به او . و همانا طلب مغفرت و آمرزش كند براى طالب علم هر كس در آسمان و هر كس در زمين مىباشد ، حتى ماهى در دريا . و فضيلت عالم بر عابد مثل فضيلت ماه\r\n\r\n\r\n","description":"","footnote":"\r\n( 1 ) - الكافي ، ج 1 ، ص 34 ، « كتاب فضل العلم » ، « باب ثواب العالم و المتعلّم » ، حديث 1 .\r\n","page_name":" 453 ","page_number":469},
  {"content":"\r\n\r\nاست بر ديگر ستارگان در شب بدر . و همانا علما ارث‌بَرِ پيغمبران‌اند . پيغمبران به ارث نگذاشتند پول طلا و نقره ، و ليكن به ارث گذاشتند علم را ؛ پس كسى كه اخذ كرد از آن ، حظّ بسيارى برد \" » .\r\nشرح : بدان‌كه الفاظ روايت شريفه احتياج به شرح ندارد ، ولى اين چند خصلتى را كه رسول اكرم - صلّى اللَّه عليه و آله - براى فضيلت طالب علم و علما بيان فرمودند در ضمن چند فصل به مناسبت به شرح آنها مىپردازيم . وَعَلَى اللَّه التُّكلانُ .\r\n\r\nفصل در بيان آن‌كه كسى كه سلوك طريق علم كند حق تعالى او را سلوك طريق جنت دهد\r\nو بايد مقدمتاً دانست كه علوم مطلقاً منقسم مىشود به دو قسمت : يكى علوم دنيايى ، كه غايت مقصد در آنها رسيدن به مقاصد دنيويه است . و ديگر علوم اخرويه ، كه غايت مقصد در آنها نيل به مقامات و درجات ملكوتيه و وصول به مدارج اخرويه است . و پيش از اين اشاره شد به اين‌كه غالباً امتياز اين دو نحوه علم به امتياز نيّات و قصود است ؛ گرچه خود آنها نيز فى حد نفس‌ها به دو سنخ منقسم شوند . و به مناسبت آثارى كه در اين حديث شريف براى طلب علم و علما بيان فرمودند ، مقصود از اين علمْ قسم دوم و علم آخرت است . و اين واضح است .\r\nو نيز پيش از اين ذكر شد « 1 » كه كليهء علوم اخرويه از سه حال خارج نيست : يا از قبيل علم باللَّه و معارف است ؛ يا از قبيل علم تهذيب نفس و سلوك الى اللَّه است ؛ يا از قبيل علم آداب و سنن عبوديت است . اكنون گوييم كه تعمير نشئهء آخرت بسته به اين سه امر است ؛ و بنابراين ، جنّات نيز به تقسيم كلى سه جنّت است : يكى جنّت ذات ، كه غايت علم باللَّه و معارف الهيّه است . و ديگر جنّت صفات ، كه نتيجهء تهذيب نفس و ارتياض آن است . و سوم جنّت اعمال ، كه صورت قيام به عبوديت و نتيجهء آن است . و اين جنّات\r\n\r\n\r\n","description":"","footnote":"\r\n( 1 ) - ر . ك : صفحه 427 .\r\n","page_name":" 454 ","page_number":470},
  {"content":"\r\n\r\nمعموره و آبادان نيستند ؛ چنانچه ارض جنّتِ اعمال قاع « 1 » است ؛ چون اراضى نفس در اوّل امر . و آبادان و عمران آنها تابع عمران و آبادانى نفس است . چنانچه اگر مقام غيب نفس تعمير به معارف الهيه و جذبات غيبيهء ذاتيه نشود ، بهشت ذات و جنّت لقاء از براى انسان حاصل نشود . و اگر تهذيب باطن و تحليهء سرّ نگردد و عزم و اراده قوى نشود و قلب مجلاى اسماء و صفات نگردد ، بهشت اسماء و صفات ، كه جنّت متوسطه است ، براى انسان نباشد . و اگر قيام به عبوديت نكند و اعمال و افعال و حركات و سكنات او مطابق دستورات شرايع نباشد ، بهشت اعمال ، كه  فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ  « 2 » مىباشد ، از براى او نيست .\r\nبنابر اين مقدمه ، كه مطابق با برهان حكمى و ذوق اهل معارف و اخبار انبيا و اوليا - عليهم السلام - و مستفاد از كتاب كريم الهى است ، علوم به هر درجه كه هستند ، چه علم المعارف باشد يا غير آن طريق وصول به جنت مناسب با آن است ؛ و سالك طريق هر علمى سالك طريقى از طرق بهشت است . و ما پيش از اين ذكر كرديم « 3 » كه علم مطلقاً طريقِ به عمل است حتى علم المعارف ؛ منتها آن‌كه علم المعارف اعمالى است قلبى و جذباتى است باطنى كه نتيجهء آن اعمال و جذبات ، و صور باطنهء آنها صورت جنّت ذات و بهشت لقاست . پس ، سلوكِ طريقِ علمْ سلوك طريقِ طريق جنّت است ، و طريقِ طريق نيز طريق است .\r\n\r\nنكتهء مهمه نقد كلام صدر المتألّهين\r\n
  ] و نكتهء اين‌كه فرموده است : «\r\nسئلك الله به إلى الجنة\r\n» و سلوك علمى را به عبد نسبت داده و سلوك الى الجنة را به ذات مقدس حق نسبت داده است ، براى آن است كه در مقام\r\n\r\n\r\n","description":"","footnote":"\r\n( 1 ) - اشاره است به حديث نبوى . ( ر . ك : تفسير كنز الدقائقى ، ج 1 ، ص 192 )\r\n( 2 ) . « در آن بهشت آنچه خواستهء نفوس و مايهء لذت چشم‌هاست وجود دارد » . ( زخرف ( 43 ) : 71 )\r\n( 3 ) - ر . ك : صفحه 103 - 104 و 434 ؛ نيز ر . ك : شرح حديث جنود عقل و جهل ، ص 9 ؛ آداب الصلاة ، امام‌خمينى قدس سره ، ص 114 - 115 و 211 .\r\n","page_name":" 455 ","page_number":471},
  {"content":"\r\n\r\nكثرتْ جنبهء كسب عبد را غلبه داده ؛ و در مقام رجوع به وحدتْ جنبهء حق را غلبه داده ؛ والّا با نظرى توان گفت : سلوك الى الجنة نيز منسوب به عبد است :  وَ وَجَدُوا ما عَمِلُوا حاضِراً  « 1 » .   فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَ مَنْ يَعْمَلْ مِثْقالَ ذَرَّةٍ شَرًّا يَرَهُ   « 2 » . و با نظرى توان گفت : سلوك الى العلم نيز به تأييد و توفيق حق و منسوب به ذات مقدس است :  قُلْ كُلٌّ مِنْ عِنْدِ اللَّهِ  « 3 » .\r\nو جناب محقق فلاسفه و فخر طايفهء حقّه ، صدر المتألهين - رضوان اللَّه عليه - را در اين مقام بيانى است « 4 » كه مبنى بر آن است كه نفسِ ادراكِ ملايم و منافرْ جنّت و نار است ؛ و علوم از ملايمات نفس ، و جهل از منافرات آن است . و اين مخالف با نظريهء خود آن بزرگوار است در مسفورات حِكميهء خود بر ردّ شيخ غزّالى « 5 » كه او را مسلكى است كه جنّات و دوزخ را به لذات و آلام حاصلهء در نفس حمل كرده ، و وجود عينى آنها را منكر شده است ؛ چنانچه از او منقول است « 6 » . و اين مذهب با آن‌كه مخالف برهان حكماست ، خلاف اخبار انبياء و كتب سماويه و ضرورت جميع اديان است . و حضرت فيلسوف عظيم الشأن او را ردّ و خيالش را ابطال فرموده ؛ ولى شبيه آن معنى را خود آن بزرگوار در اين مقام فرموده گرچه اصل مسلك غزّالى را انكار دارد . و در هر صورت ، اين كلام در نظر قاصر صحيح نيايد ، ولى مناسب اين اوراق بيش از اين تفصيل نيست « 7 » .\r\n\r\n\r\n","description":"","footnote":"\r\n( 1 ) - « هر چه كرده بودند حاضر يافتند » . ( الكهف ( 18 ) : 49 )\r\n( 2 ) - « پس هر كه به قدر ذرّه‌اى نيكى كرده باشد ، آن را مىبيند ؛ و هر كه به قدر ذره‌اى بدى كرده باشد ، آن را خواهد ديد » . ( الزلزلة ( 99 ) : 7 - 8 )\r\n( 3 ) - « بگو همه از جانب خداست » . ( النساء ( 4 ) : 78 )\r\n( 4 ) - شرح اصول الكافي ، صدر المتألهين ، ج 2 ، ص 69 - 70 .\r\n( 5 ) - الحكمة المتعالية ، ج 9 ، ص 172 ، فصل 10 ، و ص 149 - 153 و 207 ؛ المبدأ و المعاد ، ص 382 - 395 .\r\n( 6 ) - إحياء علوم الدين ، ج 4 ، ص 725 ؛ مجموعهء رسائل الإمام الغزالي ، رسالة المضنون به على غير أهله ، ص 355 ؛ الحكمة المتعالية ، ج 9 ، ص 151 - 153 ؛ المبدأ و المعاد ، ص 423 .\r\n( 7 ) - ر . ك : تقريرات فلسفه ، امام خمينى ، ج 3 ، ص 251 ، 507 و 534 .\r\n","page_name":" 456 ","page_number":472},
  {"content":"\r\n\r\n\r\nفصل در بيان آن‌كه فرشتگان بال‌هاى خويش را براى طالب علم فرش كنند\r\nبدان‌كه از براى ملائكة اللَّه صنوف و انواعى كثيره است كه جز ذات مقدس علّام الغيوب كسى عالم به آنها كه جنود حق هستند نيست :  وَ ما يَعْلَمُ جُنُودَ رَبِّكَ إِلَّا هُوَ  « 1 » .\r\nيك صنف از آنها ملائكهء مُهَيَّمينِ مجذوبين هستند كه اصلًا نظر به عوالم وجوديه ندارند و ندانند خداوندْ آدم را خلق فرموده يا نه ؛ و مستغرق جمال و جلال حق و فانى كبرياى ذات مقدس او هستند « 2 » .\r\nو گويند : در آيهء شريفهء   ن وَ الْقَلَمِ وَ ما يَسْطُرُونَ   « 3 » . كلمهء مباركهء « ن » اشاره به آن ملائكه است « 4 » .\r\nو طايفهء ديگر ملائكهء مقرّبين و سكنهء جبروت اعلى هستند . و آنها انواع كثيره هستند كه از براى هر يك از آنها شأن و تدبيرى است در عوالم كه از براى ديگرى آن شأن و تدبير نيست .\r\nو طايفهء ديگر ملائكهء عوالم ملكوت اعلى و جنّات عاليه هستند به اصناف مختلفه و انواع متشتته .\r\nو طايفهء ديگر ملائكهء عوالم برزخ و مثال هستند .\r\nو طايفهء ديگر ملائكهء موكلهء به عوالم طبيعت و مُلك هستند كه هر يك موكل امرى و مدبر شأنى هستند . و اين دسته از ملائكهء مدبِّره در عالم مُلك غير از ملائكهء موجوده در عالم مثال و برزخ است ؛ چنانچه در محل خود مقرر است « 5 » و از اخبار نيز مستفاد شود « 6 » .\r\n\r\n\r\n","description":"","footnote":"\r\n( 1 ) - « و ( شمارهء ) لشگريان پروردگار تو را كسى جز او نمىداند » . ( المدّثّر ( 74 ) : 31 )\r\n( 2 ) - علم اليقين ، ج 1 ، ص 256 .\r\n( 3 ) - « ن ، قسم به قلم و آنچه نويسند » . ( القلم ( 68 ) : 1 )\r\n( 4 ) - ر . ك : شرح دعاء السحر ، امام خمينى قدس سره ، ص 17 .\r\n( 5 ) - ر . ك : مفاتيح الغيب ، ص 331 - 351 .\r\n( 6 ) - علم اليقين ، ج 1 ، ص 259 - 268 ، « مقصد » دوم ، باب دوم ، فصل اوّل .\r\n","page_name":" 457 ","page_number":473},
  {"content":"\r\n\r\nو ببايد دانست كه اجْنِحه و رياش و اعضاى ديگر در جميع اصناف ملائكه نيست ؛ بلكه از ملائكهء مُهيَّمين گرفته تا سكنهء ملكوت اعلى منزه و مبرّا هستند از امثال اين اعضا و اجزاى مقداريه . و آنها مجرد از جميع مواد و لوازم آن و تقدرات و عوارض آن هستند . و اما ملائكهء عوالم مثال و موجودات ملكوتيهء برزخيه در جميع آنها اجزا و اعضا و اجنحه و رياش و غير آن ممكن التحقق [ است 
  ] . و چون از عوالم تقدرات برزخيه و تمثلات مثاليه هستند ، هر يك داراى مقدارى خاص و اعضا و جوارحى مخصوص به خود مىباشند .   وَ الصَّافَّاتِ صَفًّا   « 1 » و   أُولِي أَجْنِحَةٍ مَثْنى وَ ثُلاثَ وَ رُباعَ   « 2 » راجع به اين صنف از ملائكه است . ليكن ملائكهء مقرّبين و قاطنين جبروت اعلى به واسطهء احاطهء وجوديهء قيّوميه مىتوانند در هر يك از عوالم به هيئت و صورت آن عالم متمثل شوند ؛ چنانچه جبرئيل امين ، كه از مقرّبين درگاه و حامل وحى الهى و از اعلى مراتب موجودات سكنهء جبروت است ، براى ذات مقدس رسول اكرم - صلى اللَّه عليه وآله - در مثال مقيد دائماً ، و در مثال مطلق دو مرتبه « 3 » ، و در مُلك گاهى ، متمثل مىشد . حتى در ملك گاهى متمثل به صورت دِحيهء كَلْبى ، رضيع رسول اكرم - صلّى اللَّه عليه و آله - كه اجمل ناس بود ، مىشد « 4 » .\r\nو ببايد دانست كه تمثل مُلكى ملائكه در عرض موجودات مُلكيه نيست كه هر سليم الحسّ آن را ببيند ؛ بلكه باز وجههء ملكوتى آنها غالب و جهات مُلكيه مغلوب است ؛ و لهذا آنها را پس از تمثّلات مُلكيه نيز مردم با چشم مُلكى نمىديدند ، بلكه با تأييد حق و اشاره حضرت خاتم الانبيا - صلّى اللَّه عليه و آله - بعضى از اصحاب جبرئيل را كه به صورت دحيهء كلبى بود مىديدند « 5 » . و بدين بيان طالبان علم و معرفت و متوجهين به حق و\r\n\r\n\r\n","description":"","footnote":"\r\n( 1 ) - « سوگند به صف‌كشندگان از ملائكه » . ( الصافّات ( 37 ) : 1 )\r\n( 2 ) - « فرشتگان را رسولانى بالدار كرد : دو تا دوتا و سه تا سه تا و چهار تا چهار تا » . ( فاطر ( 35 ) : 1 )\r\n( 3 ) - مجمع البيان ، ج 9 ، ص 262 ؛ تفسير الصافي ، ج 5 ، ص 85 ؛ كنز العمال ، ج 6 ، ص 139 ، حديث 15165 .\r\n( 4 ) - الكافي ، ج 2 ، ص 587 ، « كتاب الدعاء » ، « باب دعوات موجزات . . . » ، حديث 25 ؛ بحار الأنوار ، ج 18 ، ص 267 ، حديث 29 ؛ كنز العمّال ، ج 11 ، ص 460 ، حديث 32157 .\r\n( 5 ) - الكافي ، ج 2 ، ص 587 ، « كتاب الدعاء » ، « باب دعوات موجزات . . . » ، حديث 25 ؛ الأمالي ، طوسى ، ص 604 ، حديث 7 ، مجلس 27 .\r\n","page_name":" 458 ","page_number":474},
  {"content":"\r\n\r\nحقيقت و سالكين طريق رضاى الهى از اولاد روحانى آدم صفى - سلام اللَّه عليه - كه مسجود ملائكه و مُطاع تمام دايرهء وجود [ بود 
  ] ، هستند ؛ و جميع ملائكة اللَّه عنايت به او دارند و به تأييد و تربيت او مأمورند . و چون اين مُلكىِ ملكوتى شده و اين ارضىِ سمائى شده ، قدم بر جَناح ملائكه گذاشته است ، كه اگر چشم بصيرت ملكوتى و مثالى باز شود ، مىبيند كه بر جناح ملائكه قرار گرفته و با تأييدات آنها طى طريق مىنمايند . اين راجع به آنها كه از مُلكْ سفر به ملكوت كردند ، گرچه باز در طريق هستند .\r\nو اما آنها كه ملكى هستند و باز به ملكوت وارد نشده‌اند ، ممكن است ملكوتيين به تأييد آنها مشغول شده و براى تواضع آنها پرهاى خود را فرش آنها قرار دهند براى خشنودى از آنها و عمل آنها ؛ چنانچه در اين حديث شريف و در حديث عَوالي اللّئالي اشاره به آن فرموده . فيه عن المقداد ، رضي اللَّه عنه ، أنَّهَ قالَ سَمِعْتُ رَسولَ اللَّه - صلّى اللَّه عليه و آله - يقول : «\r\nإن الملائكة لتضع أجنحتها لطالب العلم حتى يطأ عليها رضا به » « 1 »\r\n. « مقداد - عليه الرّحمة - گويد شنيدم پيغمبر خدا - صلّى اللَّه عليه و آله - مىفرمود : همانا فرشتگان پرهاى خود را مىگذارند براى طالب علم تا آن‌كه بر آنها قدم نهد از جهت رضايت به او » .\r\nپس ، معلوم شد كه اوّل قدم الى اللَّه و الى مرضاته ، قدم به دوش ملائكه و جلوس بر جناح آنان است . و تا آخر مراتب تحصيل و حصول علم و معارف اين فرش و افتراش موجود است ، منتها مراتب فرق مىكند ؛ و ملائكه و مؤيدين اين سالِك طريقِ علم عوض شوند تا كار سالك به جايى رسد كه قدم از فرق ملائكهء مقربين بردارد و عوالمى طى كند و مدارجى بپيمايد كه ملائكهء مقرّبين در آن‌جا راه نيابند و جبرئيل امينِ وحى اعتراف به عجز كند و گويد :\r\n« لو دنوت أنملة لا حترقت » « 2 » .\r\nو پس از اين‌كه اين مطلب غير مصادم با برهان ، بلكه موافق با آن ، است ، داعى به\r\n\r\n\r\n","description":"","footnote":"\r\n( 1 ) - عوالي اللآلي ، ج 1 ، ص 106 ، حديث 44 .\r\n( 2 ) - « اگر به اندازه بند انگشتى نزديك شوم ، خواهم سوخت » . ( مناقب آل أبي طالب عليه السلام ، ج 1 ، ص 229 ؛ بحار الأنوار ، ج 18 ، ص 382 ، حديث 86 )\r\n","page_name":" 459 ","page_number":475},
  {"content":"\r\n\r\nتأويل نيست ؛ چنانچه فيلسوف معظم ، جناب صدر المتألّهين ، ارتكاب آن فرمودند « 1 » ؛ با آن‌كه ملائكهء عالم مثال و تمثلات مُلكيه و ملكوتيهء ملائكه را معترف و اثبات آن را در كتب حكميه و مسفورات علميه خود فرمودند با بياناتى بىنظير كه مختص به خود آن بزرگوار است .\r\n\r\nفصل در بيان آن‌كه تمام سكنهء آسمان و زمين استغفار مىكنند براى طالب علم\r\nبدان‌كه در محل خود مقرر است « 2 » كه حقيقت وجود عين تمام كمالات و اسماء و صفات است ؛ چنانچه صِرف وجود صِرف كمال است . و از اين جهت حق تعالى - جلَّ شأنه - كه صرف وجود است صرف تمام كمالات است ، و عين همهء اسماء و صفات جماليه و جلاليه است . و در حديث است كه «\r\nعلم كله ، قدرة كله » « 3 »\r\n. و به برهان پيوسته است كه حقيقت وجود در مَرائى عين همهء كمالات است ، و هيچ‌يك از كمالات امكان انسلاخ از آن ندارد ؛ منتها ظهور آن كمالات به مقدار سعه و ضيق وجود و جلا و كدورت مرآت است ؛ و از اين جهت تمام سلسلهء وجودْ آيات ذات و مرآت اسماء و صفات‌اند . و اين مطلب با آن‌كه مبرهن است ، بلكه كمتر از مطالب حكميه و در قوّت و اتقان برهان به پايهء اين مسأله مىرسد ، مطابق با مشاهدات اصحاب شهود و ذوق ارباب معرفت است « 4 » ، و موافق با آيات كريمهء كتاب كريم و اخبار اهل بيت عصمت و طهارت - عليهم السلام - است . چنانچه در چندين موضع از كتاب الهى تسبيح كافّه موجودات را گوشزد فرموده :   يُسَبِّحُ لِلَّهِ ما فِي السَّماواتِ وَ ما فِي الْأَرْضِ   « 5 » .  وَ إِنْ مِنْ \r\n\r\n\r\n","description":"","footnote":"\r\n( 1 ) - شرح اصول الكافي ، صدر المتألهين ، ج 2 ، ص 70 .\r\n( 2 ) - ر . ك : الحكمة المتاعالية ، ج 2 ، ص 235 و 368 ، و ج 6 ، ص 110 و 117 .\r\n( 3 ) - « همة او علم است ، همة او قدرت است » . ( شرح الأسماء ، سبزوارى ، ص 80 )\r\n( 4 ) - ر . ك : الفتوحات المكية ، ج 1 ، ص 147 ، وج 3 ، ص 257 - 258 .\r\n( 5 ) - « آنچه در آسمان ها و زمين است خداى راى تنزيه مى كنند » . ( الجمعة ( 62 ) : 1 )\r\n","page_name":" 460 ","page_number":476},
  {"content":"\r\n\r\n شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ  « 1 » . و پر واضح است كه تسبيح و تقديس و ثناى حق تعالى مستلزم علم و معرفت به مقام مقدس حق و صفات جلال و جمال است ؛ و بدون هيچ گونه معرفتى و علمى متحقق نشود . و در اخبار شريفه به‌طورى اين مطلب شريف را با صراحت لهجه بيان فرمودند كه به هيچ وجه قابل توجيه و تأويل نيست ؛ ولى اهل حجاب و محجوبين از معارف الهيه ، از اهل فلسفهء رسميه و مجادلات كلاميه ، تأويل كلام خداوند كردند به تأويلات بارده‌اى كه علاوه بر مخالفت با ظواهر آيات و نصوص آن در بعضى موارد ، مثل قضيه تكلم نمل در سورهء مباركهء « نمل » « 2 » ، و مخالفت با نصوص كثيرهء وارده از ائمهء اطهار - عليهم السلام - مخالف با برهان متين حكمى نيز مىباشد ؛ ولى اشتغال به ذكر برهان و مقدمات آن مخالف با وضع اين اوراق است .\r\nپس موجودات و ثناى آنها حق را از روى شعور و ادراك است . و در حديث است كه رسول اكرم - صلّى اللَّه عليه و آله - فرمودند كه وقتى قبل از بعثت شبانى مىكردم ، گاهى مىديدم كه گوسفندان بىجهت رم مىكنند و وحشتزده مىشوند . پس از آمدن جبرئيل سبب را سؤال كردم . گفت اين وحشت از صداى ضربتى است كه به كافر مىزنند كه همهء موجودات آن را مىشنوند و از آن رم مىكنند غير از ثَقَلين « 3 » .\r\nو اهل معرفت گويند : انسان محجوب‌ترين موجودات از ملكوت است مادامى [ كه اشتغال 
  ] به ملك و تدبيرات آن دارد ؛ زيرا كه اشتغالش از همه بيشتر و قوىتر است ،\r\n\r\n\r\n","description":"","footnote":"\r\n( 1 ) - « موجودى نيست مگر به ستايش او تسبيح‌گو است ولى شما تسبيح آنان را نمىفهميد » . ( الإسراء ( 17 ) : 44 )\r\n( 2 ) - النمل ( 27 ) : 18 - 19 .\r\n( 3 ) - روايت در كافى ( أ ) شريف است عن الباقر عليه السلام قال : « قال النبي صلى الله عليه و آله و سلم : إنّى كُنْتُ أَنظُرُ إلى الإبِلِ و الغَنَم وَأَنا أرعاها - وَلَيسَ مِن نَبيّ إلّاوَقَد رَعَى الغَنَمَ - فَكُنتُ أنظُرُ إِلَيها [ قَبلَ النُبوَّةِ 
  ] وَهِيَ مُمتَلِئةٌ في المكينةِ ما حَولَها شَيء يُهَيجِها حتّى تَذعَرَ فَتَطير ، فَأقُولُ : ما هذا ؟ وأعجَبُ حتى جاءني جَبرَئيلُ فَقال : إِنَّ الكافِرَ يُضرَبُ ضَربَةً ما خَلَقَ اللَّه شَيئاً إلّاسَمِعَها ويَذْعَرْ لها إلّاالثَقَلين » . منه عفي عنه\r\nأ - الكافي ، ج 3 ، ص 233 ، « كتاب الجنائز » ، « باب أنّ الميّت يمثّل له ماله و . . . » ، حديث 1 . ( با كمى اختلاف در اين نسخه از كافى ) ؛ الوافي ، ج 25 ، ص 601 ، حديث 1 .\r\n","page_name":" 461 ","page_number":477},
  {"content":"\r\n\r\nپس احتجابش از همه بيشتر است و از نيل ملكوت محروم‌تر است .\r\nو نيز از براى تمام موجودات وجههء ملكوتى است كه به آن وجهه حيات و علم و ساير شؤون حياتيه را دارند :  وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ  « 1 » . و اين نيز وجه ديگر است از براى سرايت علم و حيات در موجودات .\r\nو پس از آن‌كه معلوم شد كه تمام موجودات را علم و معرفت است و تمام داراى وجههء ملكوتى هستند ، ولى انسان چون در عرض اينها نيست و از ملكوت نيز محجوب است ، علم به حيات و شؤون حياتيهء آنها پيدا نمىكند ، دريغى نيست كه از براى انسانِ سالكِ طريقِ علم و متوجه به حق ، كه سرآمد تمام سلسلهء وجود و ولىنعمت دار تحقق است ، استغفار كنند و از مقام غفاريت ذات مقدس حق با لسان قال و لهجهء صريحهء ملكوتيه ، كه گوشِ باز ملكوتى بشنود ، استدعا كنند كه اين وليدهء كاملهء مُلك و اين فخر مواليد طبيعت را به بحار غفران مستغرق فرمايد و ستر جميع نقايص او كند .\r\nو تواند بود كه چون موجودات ديگر دانند كه وصول به فناى ذات مقدس و استغراق در بحر كمال براى آنها امكان‌پذير نيست جز به طفيل و تبع ذات مقدس انسان كاملِ عالِم باللَّه و عارف معارف الهيه و جامع علم و عمل - چنانچه اين نيز مقرر است در محالّ خود « 2 » - از اين جهت كمال انسانى را ، كه به استغراق در بحر غفاريت حق حاصل شود ، از حق تعالى طلب كنند كه خود نيز به وسيلهء او به كمالات لايقهء خود برسند . وَاللَّه الْعالِمُ .\r\n\r\nفصل در بيان آن‌كه فضل عالم بر عابد مثل فضل ماه است در شب بدر كه شب سيزدهم و چهاردهم و پانزدهم است بر ساير ستارگان\r\nبدان‌كه حقيقت علم و ايمان ، كه متقوّم به علم است ، نور است . و اين مطلب علاوه بر آن‌كه مطابق برهان و عرفان است ، مطابق نصوص و اخبار اهل عصمت و طهارت\r\n\r\n\r\n","description":"","footnote":"\r\n( 1 ) - « و اين سان ملكوت آسمان‌ها و زمين را به ابراهيم نشان داديم » . ( الأنعام ( 6 ) : 75 )\r\n( 2 ) . ر . ك : صفحه 590 .\r\n","page_name":" 462 ","page_number":478},
  {"content":"\r\n\r\n- عليهم السلام - نيز هست ؛ زيرا كه حقيقت نور ، كه عبارت از ظاهر و مكشوف بالذات و مُظهر و كاشف غير است ، براى حقيقت علم ثابت و بر آن صادق است . بلكه صدق آن بر حقيقت علمْ حقيقت است ، و بر انوار حسّيه به مَجاز اشبه است ؛ زيرا كه نور حسّى ظهور ذاتى فى الحقيقة ندارد ، و از تعيّنات آن حقيقت است و داراى ماهيت است ؛ و اما حقيقت علم عين وجود است بالذات ، و در مفهوم با آن مخالف است ، ولى در حاقّ حقيقت و متن اعيان با آن موافق و متحد است . و حقيقت وجود عين نور است و عين علم است :  اللَّهُ نُورُ السَّماواتِ وَ الْأَرْضِ  « 1 » . پس علم عين نور است . و در آيات شريفه ايمان و علم را به نور تعبير فرمودند :  وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  « 2 » . و در آيهء شريفهء « نور » به حسب تفسير اهل بيت عصمت - عليهم السلام - « نور » تفسير به علم شده است :\r\nفَعَنِ الصادقِ عليه السلام :  اللَّهُ نُورُ السَّماواتِ وَ الْأَرْضِ  قال : «\r\nكذلك الله عز و جل » .\r\n مَثَلُ نُورِهِ  قالَ :\r\n« محمد ، صلى الله عليه و آله » .\r\n كَمِشْكاةٍ  قالَ :\r\n« صدر محمد صلى الله عليه و آله » .\r\n فِيها مِصْباحٌ  قالَ :\r\n« فيه نور العلم يعني النبوة » .\r\n الْمِصْباحُ فِي زُجاجَةٍ  قالَ :\r\n« علم رسول الله صدر إلى قلب علي . . . » « 3 »\r\nالحديث .\r\nو عَنِ الباقِر - عليه السلام - أَنَّهُ يَقولُ : «\r\nأنا هادي السماوات و الأرض . مثل العلم الذي أعطيته - وهو النور الذي يهتدى به - مثل المشكاة فيها المصباح فالمشكاة قلب محمد - صلى الله عليه و آله - والمصباح نوره الذي فيه العلم » « 4 » .\r\n\r\n\r\n","description":"","footnote":"\r\n( 1 ) - « خدا نور آسمان‌ها و زمين است » . ( النور ( 24 ) : 35 )\r\n( 2 ) - « و هر كه خدا نورى براى او قرار نداده ، پس وى را نورى نيست » . ( النور ( 24 ) : 40 )\r\n( 3 ) - از حضرت صادق عليه السلام در تفسير آيهء « نور » نقل شده است :  اللَّهُ نُورُ السَّماواتِ وَ الْأَرْضِ  پس خداوند عزّ وجلّ همين گونه است . و مراد از  مَثَلُ نُورِهِ  ، محمد صلى الله عليه و آله و سلم است و مراد از  كَمِشْكاةٍ  ، سينه محمّد صلى الله عليه و آله و سلم است . و مراد از  فِيها مِصْباحٌ  ، آن است كه در سينهء او نور دانش ، يعنى نبوت ، است . و مراد از  الْمِصْباحُ فِي زُجاجَةٍ  ، علم پيامبر است كه در سينه على عليه السلام جاى گرفت » . حديث ادامه دارد . ( تفسير الصافي ، ج 3 ، ص 435 )\r\n( 4 ) - و از امام باقر عليه السلام نقل شده است كه فرمود : « من راهنماى آسمان‌ها و زمينم ، دانشى كه به من عطا شده ، و آن نورى است كه ثمرهء آن هدايت است ، همچون چراغدانى است كه در آن فتيله‌اى است . پس مراد از « مشكوة » محمد است ، درود خدا بر او باد ؛ و مراد از « مصباح » نور اوست كه دانش در آن است » . ( تفسير الصافي ، ج 3 ، ص 435 )\r\n","page_name":" 463 ","page_number":479},
  {"content":"\r\n\r\nوفي روايةٍ قال : «\r\nفالمؤمن ينقلب في خمسة من النور : مدخله نور ؛ ومخرجه نور ، وعلمه نور ؛ وكلامه نور ؛ ومصيره إلى الجنة يوم القيامة نور » « 1 » .\r\nو در حديث معروف وارد است : «\r\nالعلم نور يقذفه الله في قلب من يشاء » « 2 » .\r\nو از براى اين نور مراتبى است به حسب مراتب ايمان و علم اهل آنها . و بايد دانست كه اين نور حقيقى كه در قلوب اهل ايمان و علم است چون از انوار عالم آخرت است ، در آن عالم به مقتضاى فعاليت نفس ظهور به نورانيت حسيه نمايد ؛ و همين نور است كه صراط را روشن نمايد . و يك دسته نورشان مثل نور شمس ، و ديگرى مثل نور قمر ، تا برسد به آن‌كه فقط نورش جلو پايش را روشن نمايد .\r\nاكنون كه معلوم شد كه علم نور است و ظهور ، به حقيقت بدون شائبهء مجاز ؛ منتها ما بيچارگان كه در حجاب ظلمانى طبيعت و در ليلِ مُظلم عالَم مُلك هستيم ، از شمس حقيقى علم و نور روزافزون دانش و بينش محجوبيم ، و گمان مىكنيم اينها مبنى بر مَثَل است و مبتنى بر مجاز و استعارت و تخمين و تعبير است .\r\nآرى ، تا در خواب حيات عاريت هستيم و سكر طبيعت در سرِ ماست و حقيقت را از مجاز نشناسيم ، به حسب انظار مجازيهء ما مجاز نمايد ؛ و در حقيقتْ در عالم مجاز حقيقت به صورت مجاز درآيد «\r\nالناس نيام إذا ماتوا انتبهوا » « 3 »\r\n. پس از آن‌كه چشم گشوديم ، مىبينيم كه همان‌طور كه نور شمس و قمر روشن و روشنى بخش است ، نور\r\n\r\n\r\n","description":"","footnote":"\r\n( 1 ) - و در روايتى فرمود : « پس مؤمن در پنج نور مىگردد : در آمدنگاه او نور است ؛ و بيرون‌شد او نور است ؛ و دانشش نور است ؛ و گفتارش نور است ؛ و در روز بازپسين گذرگاهش به سوى بهشت نيز نور است » . ( تفسير الصافي ، ج 3 ، ص 436 ، « در اين نسخه از صافى « يتقلّب » آمده است » )\r\n( 2 ) - اين حديث شريف در ضمن حديث عنوان بصرى است كه حديث طويلى است و در حاشيه « منيةالمريد » ( أ ) شهيد سعيد كه ملحق به روض‌الجنان چاپ شده است عين حديث به تمامت مرقوم است . منه عفي عنه\r\nأ - منية المريد ، ص 149 . ( با كمى اختلاف در اين نسخه از منية المريد )\r\n( 3 ) - ر . ك : حديث 23 ، صفحه 415 ، پاورقى 1 .\r\n","page_name":" 464 ","page_number":480},
  {"content":"\r\n\r\nعالِم نيز چنين است . در اين عالَم به نور علمش روشن كند قلوب مُظلمه را و حيات بخشد به مردگان جهل و نادانى ؛ و در آن عالم نيز نورش محيط و شفاعت كند به واسطهء آن احاطهء نوريه از مقتبسان مشكاة علمش و مرتبطان به ساحت قدسش .\r\nو بايد دانست كه عبادت بىعلم نيز صورت نگيرد ؛ و از اين جهت عابد را نيز نورى است مخصوص به خود . بلكه نفس ايمان و عبادت حق از سنخ نور است ؛ منتها نور عابد فقط روشنى براى خود دهد و زير پاى خودش را روشن نمايد و به ديگران روشنى ندهد . از اين جهت مَثل آنها مَثل ستارگان است در شب بدر كه به واسطهء نور ماه انوار آنها مختفى شده ، به‌طورى كه براى خود فقط روشنى دهد و به ديگران نفعى نرساند و نورى نبخشد . پس ، مَثل عابد در پيشگاه عالِم مَثل ستاره است ، ولى نه در ليل مُظلم ، كه تا اندازه‌اى نوربخشى نيز كند ، بلكه در شب بدر كه فقط ظاهر هستند نه مُظهر .\r\nجناب صدر المتألهين - قدّس سرُّه - فرمايد كه « مراد به « عالِم » در اين حديث شريف غير عالم ربّانى است كه علم او لدنّى و حاصل به موهبت الهى است ؛ مثل علوم انبيا و اوليا عليهم السلام . چنانچه دلالت كند بر اين مدعى تمثيل به قمر ؛ و الّا سزاوار بود كه تمثيل به شمس شود ، زيرا كه نور آن به افاضه حق است بدون واسطهء چيز ديگر از نوع و جنس خود » « 1 » . انتهى كلامه رُفِعَ مقامُه .\r\n\r\nفصل در بيان آن‌كه علما ورثهء انبيا - عليهم السلام - هستند\r\nو اين وراثت روحانى است ، و ولادت علما از انبيا ولادت ملكوتى است . و انسان همان‌طور كه به حسب نشئهء مُلكيه و جسمانيه وليدهء مُلك است ، پس از تربيت انبيا و حصول مقام قلب براى او ، ولادت ملكوتى پيدا كند . و چنانچه منشأ اين ولادت پدر جسمانى است ، منشأ آن ولادت انبيا - عليهم السلام - هستند .\r\nپس ، آنها پدرهاى روحانى هستند و وراثت وراثت روحانى باطنى است ، و ولادت\r\n\r\n\r\n","description":"","footnote":"\r\n( 1 ) - شرح اصول الكافي ، صدر المتألهين ، ج 2 ، ص 74 .\r\n","page_name":" 465 ","page_number":481},
  {"content":"\r\n\r\nولادت ثانوى ملكوتى است . و پس از انبيا شأن تربيت و تعليم با حضرات علماست كه وُرّاث روحانى حقيقى انبيا هستند .\r\nو انبيا - عليهم السلام - به حسب اين مقام روحانيت ، مالك درهم و دينار و متوجه به عالم مُلك و شؤون مُلكيه نبودند ، و ارث آنها به حسب اين مقام غير از علم و معارف چيز ديگر نبوده ؛ گرچه به حسب ولادت مُلكى و شؤون دنيوى داراى تمام حيثيات بشريّه بودند :  قُلْ إِنَّما أَنَا بَشَرٌ مِثْلُكُمْ  « 1 » . [ و 
  ] وارث آنها به حسب اين مقام علما نبودند ، بلكه اولاد جسمانى خودشان بودند ؛ و ارث آنها به حسب مقام جسمانيت ممكن است درهم و دينار باشد .\r\nو اين حديث شريف دلالت واضحه بلكه صراحت دارد در وراثت روحانيه ؛ به‌طورى كه ذكر شد . و مقصود رسول اكرم - صلّى اللَّه عليه و آله - از حديثى كه منسوب به آن سرور است كه «\r\nنحن معاشر الأنبياء لا نورث » « 2 »\r\nبر فرض صحت معلوم است همين بوده كه به حسب شأن نبوّت و وراثت روحانى ، ارث مال و منال نمىگذاريم ؛ بلكه ارث ما علم است . چنانچه واضح است . والسلام .\r\n\r\n\r\n","description":"","footnote":"\r\n( 1 ) - « بگو من بشرى مانند شما هستم » . ( الكهف ( 18 ) : 110 )\r\n( 2 ) - المسند ، أحمد بن حنبل ، ج 9 ، ص 363 ، حديث 9933 ؛ ر . ك : الاحتجاج ، ج 1 ، احتجاج فاطمةالزهراء عليها السلام على القوم لمّا منعوها فدك ، ص 276 ؛ كشف المراد ، ص 372 .\r\n","page_name":" 466 ","page_number":482},
  {"content":"\r\n\r\n\r\nحديث بيست و هفتم عبادت و حضور قلب\r\n
  ] الحديث السابع و العشرون : بِالسَّنَدِ المُتَّصِلِ إلَى الشَيْخِ الأجَلِّ وَالثِّقَةِ الْجَليلِ ، مُحَمَّدِ بْنِ يَعْقُوبَ الْكُلَيْنيِّ - رضوان اللَّه عليه - عَنْ عِدَّةٍ مِنْ أَصْحَابِنَا ، عَنْ أَحْمَدَ بْنِ مُحَمَّدٍ ، عَنِ ابْنِ مَحْبُوبٍ ، عَنْ عُمَرَ بْنِ يَزِيدَ ، عَنْ أَبِي عَبْدِاللَّه - عليه السلام - قَالَ : «\r\nفي التوراة مكتوب : يا ابن آدم ، تفرغ لعبادتي ، أملأ قلبك غنى و لا أكلك إلى طلبك ، وعلي أن أسد فاقتك و أملأ قلبك خوفا مني . وإن لا تفرغ لعبادتي ، أملأ قلبك شغلا بالدنيا ، ثم لا أسد فاقتك و أكلك إلى طلبك » « 1 » .\r\nترجمه : « فرمود حضرت صادق - عليه السلام - كه در تورات نوشته شده است : اى پسر آدم ، فارغ شو از براى عبادت من ، تا پر كنم قلب تو را از بىنيازى و واگذار نكنم تو را به سوى طلب خويش ، و بر من است كه ببندم راه فقر تو را و پر كنم دل تو را از خوف خويش . و اگر فارغ نشوى براى عبادتم ، پر كنم دل تو را از اشتغال به دنيا ، پس از آن نبندم فقر تو را و واگذارم تو را به سوى طلبت » .\r\nشرح : تَفَرَّغَ لِكَذا از باب « تفعّل » ، يعنى تمام وقت خود را صرف آن كرد به‌طورى كه به چيز ديگر اشتغال نورزيد « 2 » . و تفرُّغ قلب براى عبادت ، خالى نمودن از توجه\r\n\r\n\r\n","description":"","footnote":"\r\n( 1 ) - الكافي ، ج 2 ، ص 83 ، « كتاب الإيمان و الكفر » ، « باب العبادة » ، حديث 1 .\r\n( 2 ) - المنجد ، ص 578 ، ماده « فرغ » .\r\n","page_name":" 467 ","page_number":483},
  {"content":"\r\n\r\nبه هر چيزى است براى آن .\r\nومَلَأ الْإناءَ ماءً وَمِنَ الْماءِ وَبِالْماءِ ، وَضَعَ فيهِ بِقَدْرِ مَا يَأْخُذُهُ « 1 » . يعنى ، در آن [ آب 
  ] ريخت به قدرى كه مىگرفت .\r\nو « أَكِلُ » مُتَكَلِّمٌ مِنْ يَكِلُ . وَكَلَ إلَيْهِ الأمْرَ ، أَيْ سَلَّمَهُ وَفَوَّضَهُ وَتَرَكَهُ إلَيْهِ وَاكتَفى بِهِ « 2 » .\r\nيعنى ، امر را به او واگذار و موكول كرد و خود در آن تصرفى ننمود .\r\n« أسُدُّ » مُتَكلِّمٌ مِنْ سَدَّ يَسُدُّ سَدّاً ، مِنْ بابِ نَصَرَ ، نَقيضُ « الْفَتْحِ » « 3 » . يعنى ، بستن .\r\n« الفاقَةُ » أَي الْحاجَةُ وَالْفَقْرُ « 4 » . يعنى ، نيازمندى و گدايى است .\r\n« وأملأ قلبك خوفا مني »\r\nظاهر آن است كه به صيغهء متكلم [ است 
  ] . و صيغهء امر بودن و عطف به اوّل كلام بودن بعيد است .\r\nو آنچه به مناسبت بيان كردنى است در حديث شريف در ضمن فصولى به رشتهء تحرير درمىآوريم . إن‌شاء اللَّه .\r\n\r\nفصل فراغت وقت وقلب در عبادت\r\n
  ] بدان‌كه فراغت براى عبادت حاصل شود به فراغت وقت براى آن و فراغت قلب . و اين امر از مهمات است در باب عبادات كه حضور قلب بدون آن تحقق پيدا نكند . و عبادت بىحضور قلب قيمتى ندارد .\r\nو آنچه باعث حضور قلب شود دو امر است : يكى فراغت وقت و قلب ؛ و ديگر فهماندن به قلب اهميت عبادت را . و مقصود از فراغت وقت آن است كه انسان در هر شبانه‌روزى براى عبادت خود وقتى را معين كند كه در آن وقت خود را موظف بداند فقط به عبادت ، و اشتغال ديگرى را براى خود در آن وقت قرار ندهد . انسان اگر بفهمد\r\n\r\n\r\n","description":"","footnote":"\r\n( 1 ) - المنجد ، ص 772 ، مادهء « ملأ » .\r\n( 2 ) - المنجد ، ص 916 ، ماده « وكل » .\r\n( 3 ) - المنجد ، ص 326 ، ماده « سدد » .\r\n( 4 ) - المنجد ، ص 601 ، ماده « فوق » .\r\n","page_name":" 468 ","page_number":484},
  {"content":"\r\n\r\nكه عبادت يكى از امور مهمه‌اى است كه از كارهاى ديگر اهميتش بيشتر بلكه طرف نسبت با آنها نيست ، البته اوقات آن را حفظ مىكند و براى آن وقتى موظف مىكند . و ما پس از اين به قدر مقدور شمه‌اى از آن را بيان مىكنيم .\r\nدر هر حال ، انسان متعبد بايد اوقات عبادتش موظف باشد . البته اوقات نماز را ، كه مهم‌ترين عبادات است ، بايد حفظ كند و آنها را در اوقات فضيلت بجا آورد ؛ و در آن اوقات براى خود شغل ديگرى قرار ندهد . و همان‌طور كه براى كسب مال و منال و براى مباحثه و مطالعه ، وقت موظف قرار مىدهد ، براى اين عبادات نيز قرار دهد كه در آن وقت فارغ از امور ديگر باشد تا حضور قلب ، كه مغز و لُبّ عبادات است ، براى او ميسور باشد . ولى اگر مثل نويسنده نماز را با تكلف بجا آورد و قيام به عبوديت معبود را از امور زايده بداند ، البته آن را تا آخر وقتِ امكان تأخير مىاندازد ؛ و در وقت اتيان آن نيز به واسطهء آن‌كه كارهاى مهمى به نظر و گمان خود مزاحم با آن مىبيند ، سر و دست شكسته اتيان مىكند . البته چنين عبادتى نورانيت ندارد ، سهل است ، مورد غضب الهى است و چنين شخصى مستخفّ به صلاة و متهاون در امر آن است . به خداى تعالى پناه مىبرم از خفيف شمردن نماز و مبالات نكردن به امر آن . اين اوراق گنجايش ذكر اخبار در اين باب را ندارد ، ولى بعضى از آن را ذكر مىكنيم براى عبرت .\r\nعَنْ مُحَمَّدِ بْنِ يَعْقُوبَ بِإسْنادِهِ عَنْ أَبِي جَعْفَرٍ - عليه السلام - قَالَ : «\r\nلا تتهاون بصلاتك ؛ فإن النبي - صلى الله عليه و آله - قال عند موته : ليس مني من استخف بصلاته ؛ ليس مني من شرب مسكرا لا يرد علي الحوض لا والله » « 1 » .\r\n« حضرت باقر - عليه السلام - فرمود به زراره عليه الرحمة : سستى مكن در امر نمازت ، زيرا كه رسول خدا - صلّى اللَّه عليه و آله - فرمود در دمِ مردنش : \" نيست از من كسى كه خفيف شمارد نمازش را ؛ از من نيست كسى كه بياشامد مُسكرى ؛ به خدا قسم كه وارد نمىشود بر من نزد حوض \" » .\r\nوَبِإسْنادِهِ عَنْ أَبي بَصيرٍ ، قَالَ : قَالَ أَبُو الْحَسَنِ الأَوَّلُ عليه السلام : «\r\nلما حضرت أبي\r\n\r\n\r\n","description":"","footnote":"\r\n( 1 ) - الكافي ، ج 3 ، ص 269 ، « كتاب الصلاة » ، « باب من حافظ على صلاته أو ضيّعها » ، حديث 7 .\r\n","page_name":" 469 ","page_number":485},
  {"content":"\r\n\r\nالوفاة ، قال لي : يا بني ، إنه لا ينال شفاعتنا من استخف بالصلاة » « 1 » .\r\n« جناب ابوبصير گويد كه حضرت كاظم - عليه السلام - فرمود چون پدرم را وفات رسيد فرمود به من : اى پسرك من ، همانا نائل نشود شفاعت ما را كسى كه استخفاف كند به نمازش » .\r\nو اخبار در اين زمينه بسيار است ، ولى براى اهل اعتبار همين بس است . خدا مىداند كه انقطاع از رسول اكرم - صلّى اللَّه عليه و آله - و خروج از تحت حمايت آن سرور چه مصيبت عظيمى است . و حرمان از شفاعت آن سرور و اهل بيت معظّم او چه خذلان بزرگى است . گمان مكن كه بدون شفاعت و حمايت آن بزرگوار كسى روى رحمت حق و بهشت موعود را ببيند . اكنون ملاحظه كن مقدم داشتن هر امر جزئى بلكه نفع خيالى را بر نماز كه قرّةالعين رسول اكرم - صلّى اللَّه عليه و آله - « 2 » ، و بزرگ وسيلهء رحمت حق است و اهمال كردن دربارهء آن و به آخر وقت انداختن بدون عذر و حفظ ننمودن حدود آن ، آيا تهاون و استخفاف است يا نيست ؟ اگر هست ، بدان‌كه به شهادت رسول اكرم - صلّى اللَّه عليه و آله - و شهادت ائمهء اطهار - عليهم السلام - از ولايت آنها خارج و به شفاعت آنها نائل نشوى . اكنون ملاحظه نما اگر احتياج به شفاعت آنها دارى و مايلى كه از امت رسول اكرم - صلّى اللَّه عليه و آله - باشى ، بزرگ بشمار اين وديعهء الهيه را و اهميت بده به آن ، و الّا خود دانى . خداى تعالى و اولياء او بىنيازند از عمل من و تو ؛ بلكه بيم آن است كه اگر اهميت ندادى ، منجر به ترك آن شود و از ترك به جحود رسد كه كارت يكسره شود و به شقاوت ابدى و هلاكت دائمى رسى .\r\nو از فراغت وقت مهم‌تر فراغت قلب است . بلكه فراغت وقت نيز مقدمه‌اى براى اين فراغت است . و آن چنان است كه انسان در وقت اشتغال به عبادت ، خود را از اشتغالات و هموم دنيايى فارغ كند ؛ و توجه قلب را از امور متفرقه و خواطر متشتّته منصرف\r\n\r\n\r\n","description":"","footnote":"\r\n( 1 ) - الكافي ، ج 3 ، ص 270 ، « كتاب الصلاة » ، « باب من حافظ على صلاته أو ضيّعها » ، حديث 15 .\r\n( 2 ) - اشاره است به حديث نبوى صلى الله عليه و آله و سلم كه فرمود : « جعل قرّة عيني في الصلاة » ؛ « نماز روشنى چشم من‌است » . ( الكافي ، ج 5 ، ص 321 ، « كتاب النكاح » ، « باب حبّ النساء » ، حديث 7 )\r\n","page_name":" 470 ","page_number":486},
  {"content":"\r\n\r\nنمايد ؛ و دل را يكسره خالى و خالص براى توجه به عبادت و مناجات با حق تعالى نمايد .\r\nو تا فراغت قلب از اين امور حاصل نشود ، تفرّغ براى او و عبادت او حاصل نشود .\r\nولى بدبختى آن است كه ما تمام افكار متشتّته و انديشه‌هاى متفرقه را ذخيره مىكنيم براى وقت عبادت ! همين كه تكبيرة الاحرام نماز را مىگوييم ، گويى در دكان را باز كرديم ، يا دفتر محاسبات را گشوديم ، يا كتاب مطالعه [ را 
  ] مفتوح نموديم ؛ دل را مىفرستيم به سوى اشتغال به امور ديگر و از عمل به كلى غافل شده ، يك وقت به خود مىآييم كه به حسب عادت به سلام نماز رسيديم ! حقيقتاً اين عبادت فضاحت‌آور است و اين مناجات شرم‌انگيز است .\r\nعزيزم ، تو مناجات با حق را مثل تكلم با يك نفر بندگان ناچيز حساب كن . چه شده است كه اگر با يك نفر از دوستان ، سهل است با يك نفر از بيگانگان ، اشتغال به صحبت داشته باشى ، مادام كه با او مذاكره مىكنى ، از غير غافلى و با تمام توجه به او مشغولى ؛ ولى در اشتغال به مكالمه و مناجات با ولىّ النعم و پروردگار عالميان به‌كلى از او منصرف و غافلى و به ديگر امور متوجهى ؟ آيا قدر بندگان از ذات مقدس حق افزون است ؟ يا تكلّم با آنها ارزشش از مناجات با قاضى الحاجات بيشتر است ؟\r\nآرى من و [ شما 
  ] مناجات با حق را نمىدانيم چيست . تكاليف الهيه را سربار امور مىدانيم ؛ البته امرى كه تحميل بر شخص شد و سربار زندگانى گرديد ، در نظر اهميت نخواهد داشت . بايد سرچشمه را اصلاح كرد و ايمان به خداوند و فرمايشات انبيا پيدا كرد تا كار اصلاح شود . همهء بدبختىها از ضعف ايمان و سستى يقين است .\r\nايمان سيد بن طاووس ، رضى اللَّه عنه ، او را به جايى مىرساند كه روز اوّل تكليفش را عيد مىگيرد ، براى آن‌كه حق تعالى اجازهء ورود مناجات به او مرحمت كرده و او را مخلّع به خلعت تكليف فرموده « 1 » . حقيقتاً تصور كن اين چه قلبى است كه اين‌قدر نورانيت و صفا دارد ! اگر عمل اين سيّد جليل براى تو حجت نيست ، كار سيّد الموحّدين و اولاد معصومين او كه براى تو حجت است . نظر كن در حال آن بزرگواران و كيفيت\r\n\r\n\r\n","description":"","footnote":"\r\n( 1 ) - ر . ك : المراقبات ، ص 206 .\r\n","page_name":" 471 ","page_number":487},
  {"content":"\r\n\r\nعبادات و مناجات‌هاى آنها . بعضى از آنها در وقت نماز رنگ مباركشان تغيير مىكرد و پشت مباركشان مىلرزيد از خوف آن‌كه مبادا در امر الهى لغزشى شود « 1 » ، با آن‌كه معصوم بودند .\r\nاز حضرت مولى معروف است كه تيرى به پاى مباركش رفته بود كه طاقت بيرون آوردن نداشت ، در وقت اشتغال به نماز بيرون آوردند و اصلًا ملتفت نشد « 2 » .\r\nعزيزم ، اين مطلب از امور ممتنعه نيست . نظير آن در امور عاديه براى مردم بسيار اتفاق مىافتد . انسان در حال غلبهء غضب و غلبهء محبت گاهى از هر امرى غافل مىشود .\r\nيكى از دوستان موثّق ما مىگفت وقتى با جمعى از اوباش در اصفهان منازعه كرديم .\r\nدر بين اشتغال به زد و خورد مىديدم بعضى از آنها مشت به من مىزند ؛ نفهميدم چيست . بعد كه فراغت حاصل شد و به خود آمدم ، معلوم شد با كارد چندين زخم به من زدند كه از آثار آن تا چندى بسترى بودم . البته نكتهء آن هم معلوم است . وقتى كه نفس توجه تام به يك امرى پيدا كرد ، از مُلك بدن غافل مىشود و احساسات از كار مىافتد و همّش همّ واحد مىشود . ما خود در جنگ و جدال مباحثات - نعوذ باللَّه منها - ديديم كه اگر در مجلس هر امرى واقع شود از آن به‌كلى غافل هستيم . ولى افسوس كه ما به هر امرى توجه تام داريم جز به عبادت پروردگار ؛ و از اين جهت استبعاد مىكنيم .\r\nدر هر صورت ، فراغت قلب از غير حق از امور مهمه است كه انسان بايد با هر قيمت هست تحصيل آن را بكند . و طريق تحصيل آن نيز ممكن و سهل است . با قدرى مواظبت و مراقبت تحصيل مىتوان كرد . بايد انسان مدتى اختيار طاير خيال را به دست گيرد و هر وقت خواست از شاخه‌اى به شاخه‌اى پرواز كند آن را حفظ كند . پس از مدتى مراقبت ، رام و آرام شود و توجه آن از امور متشتته منصرف شود و خير عادت او گردد وَالْخَيْرُ عادَةٌ « 3 » ؛ و فارغ البال اشتغال به توجه به حق و عبادت او پيدا كند .\r\n\r\n\r\n","description":"","footnote":"\r\n( 1 ) - ر . ك : صفحهء 489 ؛ سرّ الصلاة ، امام خمينى قدس سره ، ص 85 ؛ آداب الصلاة ، امام خمينى قدس سره ، ص 137 - 138 .\r\n( 2 ) - المحجّة البيضاء ، ج 1 ، ص 397 .\r\n( 3 ) - تحف العقول ، ص 86 ؛ عدّة الداعي ، ص 239 .\r\n","page_name":" 472 ","page_number":488},
  {"content":"\r\n\r\n[ \r\nحضور قلب ، روح عبادت\r\n
  ] و از همهء اين امور مهم‌تر ، كه بايد ديگر امور را مقدمهء او دانست ، حضور قلب است كه روح عبادت و حقيقت آن بسته به آن است ؛ و بدون آن هيچ قيمتى براى عبادات نيست و قبول درگاه حق تعالى نشود . چنانچه در روايات شريفه وارد است :\r\nكافي : بِإسْنادِهِ عَنْ أَبِي جَعْفَرٍ وَأَبِي عَبْدِاللَّه - عليهماالسلام - أَنَّهُمَا قَالَا : «\r\nإنما لك من صلاتك ما أقبلت عليه منها ؛ فإن أوهمها كلها ، أو غفل عن آدابها ، لفت فضرب بها وجه صاحبها » « 1 » .\r\nحضرت باقر و صادق - عليهما السلام - فرمودند به فُضَيل بن يَسار : « نيست از براى تو از نمازت مگر آنچه توجه قلب كردى به آن از نماز ؛ پس اگر غلط بجا آورد تمام آن را ، يا غافل شود از آداب آن ، پيچيده شود و به آن زده بشود به روى صاحبش » .\r\nوَرَوَى الشَّيخُ الأقْدَمُ ، مُحَمَّدُ بْنُ الْحَسَنِ ، - رضوان اللَّه عليه - فِي التهذيب ، بِإسْنادِهِ عَنِ الثُّمَالِيِّ قَالَ : رَأَيْتُ عَلِيَّ بْنَ الْحُسَيْنِ - عليهماالسلام - يُصَلِّي ؛ فَسَقَطَ رِدَاؤُهُ عَنْ مَنْكِبِهِ فَلَمْ يُسَوِّهِ حَتَّى فَرَغَ مِنْ صَلَاتِهِ . قَالَ : فَسَأَلْتُهُ عَنْ ذَلِكَ ، فَقَالَ : «\r\nويحك ! أ تدري بين يدي من كنت ؟ إن العبد لا يقبل منه صلاة إلا ما أقبل منها »\r\n. فَقُلْتُ : جُعِلْتُ فِدَاكَ ، هَلَكْنَا ! قَالَ : «\r\nكلا ؛ إن الله متمم ذلك للمؤمنين بالنوافل » « 2 » .\r\n« ابوحمزهء ثُمالى گفت : ديدم حضرت سجّاد - عليه السلام - را كه نماز مىخواند ؛ پس عباى آن حضرت افتاد ، حضرت راست نفرمود عبا را تا از نماز فارغ شد . پس ، از آن بزرگوار سؤال كردم ، فرمود : \" واى به تو ! آيا مىدانى در حضور كى بودم .\r\nهمانا از بنده قبول نمىشود نمازى مگر آنچه را توجه قلب كرده از آن . \" عرض كردم : \" فدايت شوم ، هلاك شديم ما ! \" فرمود : \" هرگز ، همانا خداوند تمام مىفرمايد\r\n\r\n\r\n","description":"","footnote":"\r\n( 1 ) - الكافي ، ج 3 ، ص 363 ، « كتاب الصلاة » ، « باب ما يقبل من صلاة الساهي » ، حديث 4 ( با كمى تفاوت ) ؛ وسائل الشيعة ، ج 1 ، ص 363 ، ( طبع حجرى ) ، « كتاب الصلاة » ، « أبواب أفعال الصلاة » ، باب 3 ، حديث 1 .\r\n( 2 ) - تهذيب الأحكام ، ج 2 ، ص 341 ، حديث 1415 ( با كمى تفاوت ) ؛ وسائل الشيعة ، ج 5 ، ص 478 ، « كتاب الصلاة » ، « أبواب أفعال الصلاة » ، باب 3 ، حديث 6 .\r\n","page_name":" 473 ","page_number":489},
  {"content":"\r\n\r\nآن را براى مؤمنين به واسطهء نافله‌ها \" » .\r\nوَعَنِ الْخِصَالِ : بِإِسْنَادِهِ عَنْ عَلِيٍّ - عليه السلام - فِي حَدِيثِ الأَرْبَعِمِائَةِ ، قَالَ : «\r\nلا يقومن أحدكم في الصلاة متكاسلا و لا ناعسا ، ولا يفكرن في نفسه ؛ فإنه بين يدي ربه عز و جل .\r\nو إنما للعبد من صلاته ما أقبل عليه منها بقلبه » « 1 » .\r\n« فرمود حضرت امير عليه السلام : نايستد در نماز البته هيچ‌يك از شما در حال كسالت و نه در حال چرت زدن ، و انديشه نكند البته در پيش نفس خود ؛ زيرا كه او در محضر پروردگار است . و جز اين نيست كه از براى بنده از نمازش آن چيزى است كه توجه كرده است به آن چيز به قلب خويش از نمازش » .\r\nو اخبار در اين منوال بسيار است ، و همين‌طور در فضيلت اقبال به قلب كه بعضى از آنها را در اين مقام نقل مىكنيم و اكتفا به آن مىنماييم ، و براى اهل اعتبار كفايت مىكند .\r\nعَنْ مُحَمَّدِ بْنِ عَلِيِّ بْنِ الْحُسَيْنِ ، صَدُوقِ الطائفَةِ ، بِإسْنادِهِ عَنْ عَبْدِاللَّه بْنِ أَبِي يَعْفُورٍ ، قَالَ : قَالَ أَبُو عَبْدِاللَّهِ عليه السلام : «\r\nيا عبد الله ، إذا صليت ، فصل صلاة مودع يخاف أن لا يعود إليها أبدا ؛ ثم اصرف ببصرك إلى موضع سجودك . فلو تعلم من عن يمينك و شمالك ، لأحسنت صلاتك ، و اعلم أنك بين يدي من يراك و لا تراه » « 2 » .\r\n« فرمود حضرت صادق - عليه السلام - به عبداللَّه [ بن ابى يعفور 
  ] : اى عبداللَّه ، وقتى كه مشغول نماز مىشوى ، مثل كسى كه وداع كند با نماز و ترس آن دارد كه ديگر به آن نرسد نماز بخوان ؛ پس از آن چشمت را بدوز به موضع سجودت . تو اگر بدانى كسى در راست و چپت هست نمازت را نيكو بجا مىآورى ، بدان‌كه تو پيش روى كسى ايستادى كه او تو را مىبيند و تو او را نمىبينى » .\r\nوَبَإسْنادِهِ عَنْ أَبِي عَبْدِاللَّه - عليه السلام - فِي حَدِيثٍ أَنَّهُ قَالَ : «\r\nلأحب للرجل المؤمن منكم\r\n\r\n\r\n","description":"","footnote":"\r\n( 1 ) - الخصال ، ص 613 ، حديث 10 ؛ وسائل الشيعة ، ج 5 ، ص 477 ، « كتاب الصلاة » ، « أبواب أفعال الصلاة » ، باب 3 ، حديث 4 .\r\n( 2 ) - الأمالي ، صدوق ، ص 212 ، مجلس 44 ، حديث 10 ؛ ثواب الأعمال و عقاب الأعمال ، ص 57 ، حديث 2 ؛ وسائل الشيعة ، ج 5 ، ص 475 ، « كتاب الصلاة » ، « أبواب أفعال الصلاة » ، باب 2 ، حديث 5 .\r\n","page_name":" 474 ","page_number":490},
  {"content":"\r\n\r\nإذا قام في صلاة فريضة أن يقبل بقلبه إلى الله و لا يشغل قلبه بأمر الدنيا . فليس من عبد يقبل بقلبه في صلاته إلى الله تعالى إلا أقبل الله إليه بوجهه و أقبل بقلوب المؤمنين إليه بالمحبة بعد حب الله إياه » « 1 » .\r\n« فرمود حضرت صادق عليه السلام : همانا من دوست مىدارم از شماها مرد مؤمنى را كه وقتى در نماز واجبى ايستاد ، اقبال و توجه كند به قلبش به سوى خداى تعالى ، و مشغول نكند قلبش را به كار دنيا . نيست بنده‌اى كه در نمازش توجه كند به سوى خدا به قلبش ، مگر آن‌كه اقبال كند خداوند به سوى او به وجهش ، و قلوب مؤمنان را متوجه كند به سوى او به‌محبت بعد از دوستدارى خداوند او را » .\r\nاكنون ببين اين چه بشارتى است كه صادق آل محمد - عليهم السلام - به مؤمنين مىدهد . افسوس كه ما بيچاره‌هاى محجوب از معرفت از توجه حق تعالى بىبهره‌ايم و از دوستى ذات مقدس او اطلاعى نداريم و دوستى حق را قياس مىكنيم به دوستى بندگان . اهل معرفت مىگويند حق تعالى براى محبوب خود رفع حجب مىكند . و خدا مىداند در اين رفع حجب چه كرامت‌هايى است . غايت آمال اوليا و نهايت مقصد آنها همين رفع حجب بوده . جناب امير المؤمنين - عليه السلام - و اولاد معصومين آن بزرگوار در مناجات « شعبانيه » عرض مىكنند :\r\n« إلهي ، هب لي كمال الانقطاع إليك ؛ وأنر أبصار قلوبنا بضياء نظرها إليك حتى تخرق أبصار القلوب حجب النور ؛ فتصل إلى معدن العظمة ، وتصير أرواحنا معلقة بعز قدسك » « 2 » .\r\nخداوندا ! اين نورانيت بصيرت قلوب كه اوليا از تو خواستند و خواهش نمودند به نورانيت آن و اصل به تو شوند چه بصيرتى است ؟\r\n\r\n\r\n","description":"","footnote":"\r\n( 1 ) - ثواب الأعمال و عقاب الأعمال ، ص 163 ، حديث 1 ؛ وسائل الشيعة ، ج 5 ، ص 475 ، « كتاب الصلاة » ، « أبواب أفعال الصلاة » ، باب 2 ، حديث 6 .\r\n( 2 ) - « خداوندا ، گسستگى كامل از جهان و توجه به سوى خودت را ارزانيم فرما ؛ و ديدگان دل ما را با پرتو ديدار خودت روشن گردان ، تا ديدهء دل‌ها حجاب‌هاى نور را به درد و به معدن بزرگى و جلال رسد ، و جانهايمان به درگاه عزّ قدس تو درآويزد » . قسمتى از « مناجات شعبانيّه » . ( إقبال الأعمال ، ص 199 ؛ بحار الأنوار ، ج 91 ، ص 99 ، حديث 13 )\r\n","page_name":" 475 ","page_number":491},
  {"content":"\r\n\r\nبارالها ! اين حجب نور كه در لسان ائمهء معصومين ما متداول است چيست ؟\r\nاين معدن عظمت و جلال و عزّ قدس و كمال چه چيزى است كه غايت مقصد آن بزرگواران است ، و ما تا آخر از فهمِ علمى آن هم محروميم تا چه رسد به ذوق آن و شهود آن ؟\r\nخداوندا ! ما كه بندگان سيه روى سيه روزگاريم ، جز خور و خواب و بغض و شهوت از چيز ديگر اطلاع نداريم و در فكر اطلاع هم نيستيم ، تو خود نظر لطفى به ما كن و ما را از اين خواب بيدار و از اين مستى هشيار فرما .\r\nدر هر صورت ، براى اهلش همين يك حديث كفايت مىكند كه تمام عمر خود را صرف كنند براى تحصيل محبت الهى و اقبال وجه اللَّه ؛ ولى امثال ما كه وارد اين وادى نيستيم و مرد اين ميدان نمىباشيم به احاديث ديگر متشبث مىشويم .\r\nعَنْ ثَواب الأَعْمالِ بِإِسْنادِهِ عَمَّنْ سَمِعَ أَبا عَبْدِاللَّه - عليه السلام - يَقُولُ : «\r\nمن صلى ركعتين يعلم ما يقول فيهما ، انصرف و ليس بينه و بين الله ذنب إلاغفر له » « 1 » .\r\nراوى گويد : « شنيدم حضرت صادق - عليه السلام - مىفرمود : كسى كه دو ركعت نماز بخواند در صورتى كه بداند چه مىگويد در آنها ، منصرف شود و حال آن‌كه نيست بين او و بين خداوند گناهى مگر آن‌كه آمرزيده آن را » .\r\nوَعَنْ رَسُولِ اللَّه - صلّى اللَّه عليه وآله - أَنَّهُ قالَ : «\r\nركعتان خفيفتان في تفكر خير من قيام ليلة » « 2 » .\r\n« فرمود رسول اكرم صلّى اللَّه عليه و آله : دو ركعت خفيف با تفكر بهتر از عبادت يك شب است » .\r\n\r\n\r\n","description":"","footnote":"\r\n( 1 ) - ثواب الأعمال و عقاب الأعمال ، ص 67 ، حديث 1 ؛ وسائل الشيعة ، ج 5 ، ص 475 ، « كتاب الصلاة » ، « أبواب أفعال الصلاة » ، باب 2 ، حديث 7 .\r\n( 2 ) - ثواب الأعمال و عقاب الأعمال ، ص 67 - 68 ، حديث 1 ؛ وسائل الشيعة ، ج 5 ، ص 477 ، « كتاب الصلاة » ، « أبواب أفعال الصلاة » ، باب 3 ، حديث 5 .\r\n","page_name":" 476 ","page_number":492},
  {"content":"\r\n\r\n\r\nفصل مراتب حضور قلب\r\n
  ] پس از آن‌كه معلوم شد كه حضور قلب در عبادات قلب و روح عبادات است و نورانيت و مراتب كمال آن بسته است به حضور قلب و مراتب آن ، اكنون بايد دانست كه از براى حضور قلب مراتبى است كه بعضى از آن مراتب اختصاص دارد به اولياى حق ، و دست ديگران از وصول به شاهق آن كوتاه است ؛ ولى بعض مراتب آن براى سلسلهء رعيت نيز ممكن الحصول است . و بايد دانست كه حضور قلب به طريق كلى منقسم شود به دو قسمت عمده : يكى حضور قلب در عبادت ؛ و ديگر حضور قلب در معبود .\r\nو پيش از بيان اين مطلب لابديم از ذكر يك مقدمه . و آن اين است كه اهل معرفت گويند باب عبادات مطلقاً باب ثناى معبود است ؛ منتها هر يك از آنها ثناى حق است به نعتى از نعوت و اسمى از اسماء مگر نماز كه ثناى حق است به جميع اسماء و صفات .\r\nو در سابق بر اين ، در شرح بعضى احاديث ، ذكر شد « 1 » كه ثناى معبود از فطرياتى است كه جميع سلسلهء بشر بر آن مخمّرند و فطرت حكم به لزوم آن مىكند ، و خاضع براى كامل مطلق و جميل مطلق و منعم مطلق و عظيم مطلق است . و چون كيفيت ثناى ذات مقدس را احدى نمىتواند كشف كند ، زيرا كه آن فرع معرفت به ذات و صفات و كيفيت [ ارتباط 
  ] غيب به شهادت و شهادت به غيب است و اين از براى كسى ميسور نيست جز از طريق وحى و الهام الهى ، از اين جهت عبادات مطلقاً توقيفى است و موظف از جانب حق است و احدى از پيش خود حق ندارد تشريعى كند و عبادتى بتراشد . و آنچه از تواضع و احترامات در پيشگاه بزرگان و سلاطين معمول و متداول است ، در آن پيشگاه مقدس ارجى و قيمتى ندارد . پس انسان بايد گوش و چشم را باز كند و از طريق وحى و رسالتْ كيفيت عبادت و عبوديت را اخذ كند و خود در آن تصرفى نكند .\r\nو بعد از آن‌كه معلوم شد كه باب عبادات باب ثناخوانى معبود است ، بدان‌كه حضور\r\n\r\n\r\n","description":"","footnote":"\r\n( 1 ) - ر . ك : صفحه 203 - 207 ، شرح حديث يازدهم .\r\n","page_name":" 477 ","page_number":493},
  {"content":"\r\n\r\nقلب ، چنانچه اشاره شد ، به دو قسمت عمده تقسيم مىشود : يكى حضور قلب در عبادت ؛ و دوم حضور قلب در معبود .\r\n[ \r\nمراتب حضور قلب در عبادت\r\n
  ] اما حضور قلب در عبادت ، پس از براى آن نيز مراتبى است كه عمدهء آن دو مرتبه است :\r\nيكى حضور در عبادت اجمالًا . و آن چنان است كه در عين اشتغال به عبادت - هر عبادتى باشد چه از باب طهارات مثل وضو و غسل و چه از باب نماز و روزه و حج و ديگر امور انسان به طريق اجمال ملتفت باشد كه ثناى معبود مىكند ؛ گرچه خود نمىداند كه چه ثنايى مىكند و چه اسمى از اسماء حق را مىخواند . شيخ عارف كامل ما « 1 » - روحى فداه - براى اين نحو عبادت مثل مىزدند به اين‌كه يكى قصيده در مدح كسى بگويد و به طفلى كه معناى آن را نمىفهمد بدهد كه در محضر او بخواند و به طفل بفهماند كه اين قصيده در مدح اين شخص است . البته آن طفل كه قصيده را مىخواند اجمالًا مىداند ثناى ممدوح را مىكند ، گرچه كيفيت آن را نمىداند . ماها نيز كه طفل ثناخوان حق هستيم و نمىدانيم كه اين عبادات را چه اسرارى است و هريك از اين اوضاع الهيه با چه اسمى از اسماء ارتباط دارد و به چه كيفيت ثناى حق است ، اين‌قدر بايد ملتفت باشيم كه هر يك از آنها ثنائى است از كامل مطلق و معبود و ممدوح على الاطلاق ، كه خود ذات مقدس در اين اوضاع خود را ثنا فرموده و ما را امر فرموده كه در پيشگاه مقدسش اين نحو ثنا كنيم .\r\nو ديگر از مراتب حضور قلب حضور قلب در عبادت است تفصيلًا . و اين به مرتبهء كامله براى احدى ممكن نيست جز خُلَّص اولياء و اهل معارف ؛ ولى بعض مراتب نازلهء آن ممكن است براى ديگران ؛ كه اوّل مرتبهء آن توجه به معانى الفاظ است در مثل نماز و دعا . و به اين مرتبه اشاره شده است در روايتى كه از ثواب الأعمال در سابق\r\n\r\n\r\n","description":"","footnote":"\r\n( 1 ) - مراد مرحوم شاه‌آبادى است .\r\n","page_name":" 478 ","page_number":494},
  {"content":"\r\n\r\nگذشت « 1 » . و مرتبهء ديگر آن است كه اسرار عبادات را به قدر امكان بفهمد و كيفيت ثناى معبود را در هر يك از اوضاع بداند . و اهل معرفت تا اندازه‌اى اسرار نماز و ساير عبادات را بيان كردند ، و از اشارات اخبار معصومين - عليهم السلام - استفاداتى به قدر امكان كردند . گرچه فهم اصل حقيقت براى كم كسى اتفاق مىافتد ، ولى تا آن اندازه هم كه ذكر شده غنيمت است براى اهلش .\r\n[ \r\nمراتب حضور قلب در معبود\r\n
  ] و اما حضور قلب در معبود ، و آن نيز داراى مراتبى است كه عمدهء آن سه مرتبه است :\r\nيكى حضور قلب در تجليات افعالى . و ديگر حضور قلب در تجليات اسمائى و صفاتى . و سوم حضور قلب در تجليات ذاتى . و از براى هر يك چهار مرتبه است به طريق كلى : مرتبهء علمى ، و مرتبهء ايمانى ، و مرتبهء شهودى ، و مرتبهء فنائى . و مقصود از حضور قلب در تجليات افعاليه « علماً » آن است كه شخص عابد سالك علماً و برهاناً بداند كه تمام مراتب وجود و مَشاهد غيب و شهود پرتو فيض تجلى ذات اقدس هستند ، و از اخيرهء عالم طبيعت تا سرچشمهء ملكوت اعلى و جبروت اعظم به يك طور و يك نحو حاضرند در پيشگاه مقدسش ، و همه پرتو جلوهء مشيّت هستند ؛ چنانچه در حديث شريف كافى وارد است : عَنْ أَبِي عَبْدِاللَّهِ ، عليه السلام : «\r\nخلق الله المشيئة بنفسها ، ثم خلق الأشياء بالمشيئة » « 2 »\r\n. پس مشيّت بنفس ذاتها جلوهء ذات است ، و ديگر موجودات به واسطهء آن مخلوق‌اند . و ما اكنون در صدد اقامهء برهان بر اين مطلب شريف نيستيم . پس شخص عابد كه اين مطلب را « علماً » و برهاناً دانست ، مىفهمد كه خود و عبادت و علم و اراده و قلب و حركات قلب و ظاهر و باطنش همه در پيشگاه مقدس حاضرند ؛ بلكه همه نفس حضورند . و اگر با قلم عقل اين مطلب برهانى را به لوح قلب نگاشت و قلب با\r\n\r\n\r\n","description":"","footnote":"\r\n( 1 ) - ر . ك : ص 476 .\r\n( 2 ) - از امام صادق عليه السلام روايت شده است : « خداوند مشيّت را به خود مشيّت آفريد ، سپس چيزها را به مشيّت‌آفريد » . ( الكافي ، ج 1 ، ص 110 ، « كتاب التوحيد » ، « باب أنّ الإرادة من صفات الفعل » ، حديث 4 )\r\n","page_name":" 479 ","page_number":495},
  {"content":"\r\n\r\nارتياضات علميه و عمليه ايمان به اين قضيهء يقينيهء ايمانيه پيدا كرد ، آن وقت حضور قلب در تجلى « ايماناً » پيدا مىكند . و پس از كمال اين ايمان و مجاهدات و رياضات و تقواى كامل قلب ، هدايت الهيه شامل حالش شده و بهره‌اى از تجليات افعالى بالعيان و « الشهود » براى قلب او حاصل شود . تا وقتى كه قلب يكسره مرآت تجليات گرديد و صَعْق و « فنا » براى سالك دست داد . و اين آخر مرتبهء حضور است كه منتهى به فناى حاضر در تجليات افعاليه شود . و بسيارى از اهل سلوك در همين صعق تا ابد باقى مانند و به خود نيايند .\r\nو اگر قلب سالك از پرتو فيض اقدس در ازل قابليتش بيش از اين باشد ، پس از اين صعق به خود آيد و انس حاصل كند و به مملكت خود رجوع كند ، و مورد تجليات اسمائيه شود ، و همان مراتب را طى كرده به فناى صفاتى نائل شود ، و به مناسبت عين ثابتش در اسمى از اسماء الهيه فانى گردد . و بسيارى از اهل سلوك نيز در همين فناى اسمائى باقى مانند و به خود نيايند . «\r\nإن أوليائي تحت قبابي لا يعرفهم غيري » « 1 »\r\n. شايد اشاره به اين اوليا باشد .\r\nو اگر از تجلى فيض اقدس استعداد بيش از اين اندازه باشد ، پس از اين صعق و فنا نيز انس حاصل آيد و سالك به خود آيد ، و مورد تجليات ذاتيه گردد ، تا آخر مرتبهء فناى ذاتى و صَعق كلى سير تمام شود و فناى تامّ حاصل آيد .  وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ  « 2 » . بعضى گويند اشاره به اين اولياء اللَّه و سالكين الى اللَّه است ، و اجر اين سالك جز با ذات مقدس نيست « 3 » .\r\nو گاه افتد كه براى سالك در اين مقام نيز افاقه حاصل آيد ، پس به حسب استعداد خود و مناسبت احاطهء عين ثابتش به هدايت خلق قيام كند :    يا أَيُّهَا الْمُدَّثِّرُ * قُمْ فَأَنْذِرْ    « 4 » .\r\n\r\n\r\n","description":"","footnote":"\r\n( 1 ) - « همانا اولياى من زير قبه‌هاى منند ، جز من كسى آنان را نمىشناسد » . ( إحياء علوم الدين ، ج 4 ، ص 516 )\r\n( 2 ) - النساء ( 4 ) : 100 .\r\n( 3 ) - ر . ك : صفحه 371 .\r\n( 4 ) - « اى جامه به خود پيچيده ، برخيز و بيم ده » . ( المدّثّر ( 74 ) : 1 - 2 )\r\n","page_name":" 480 ","page_number":496},
  {"content":"\r\n\r\nو اگر عين ثابتش تابع « اسم اعظم » باشد ، دايرهء نبوّت به او ختم شود ؛ چنانچه به رسول اكرم و نبىّ معظّم خاتم - صلّى اللَّه عليه و آله - ختم شد . و احدى از موجودات اوّلين و آخرين و انبياى مرسلين [ عين 
  ] ثابتشان تابع اسم اعظم و ظهور ذات به جميع شؤون نبود ، از اين جهت ظهور به تمام شؤون پيدا كرد ، و غايت ظهور به هدايت حاصل شد و كشف كلى واقع گرديد ، و نبوّت ختم به وجود مقدسش شد . و اگر فرضاً از اوليا به تبع آن ذات مقدس و هدايت او بدين مقام رسد ، كشفش عين همين خواهد بود ؛ و تكرار در تشريع جايز نخواهد بود . پس دايرهء نبوّت به وجود مقدسش به آخر رسيد و لبنهء آخِرى را در دايرهء نبوّت گذاشت ؛ چنانچه در حديث است « 1 » .\r\nو بايد دانست كه عبادات و كيفيات معنويهء آنها براى صاحب هر يك از اين مقامات مذكوره بسيار مختلف و در نهايت متفاوت است . و از براى هر يك حظى و نصيبى است از مناجات حق كه براى ديگرى [ كه 
  ] به آن مقام نائل نشده آن حظ و نصيب نيست . البته آنچه از براى حضرت صادق - عليه السلام - در حال عبادت حاصل شده از براى ديگران ممكن نيست ؛ چنانچه از فلاح السائل سيّد ابن طاووس - قدّس اللَّه سرّه - منقول است كه فرمود : فَقَدْ رُوِيَ أَنَّ مَوْلَانَا ، جَعْفَرَ بْنَ مُحَمَّدٍ الصَّادِقَ - عليه السلام - كَانَ يَتْلُو الْقُرْآنَ فِي صَلاتهِ ، فَغُشِيَ عَلَيْهِ فَلَمَّا أَفَاقَ سُئِلَ مَا الَّذِي أَوْجَبَ مَا انْتَهَتْ حَالُكَ إِلَيْهِ ؟ فَقَالَ مَا مَعْنَاهُ : «\r\nما زلت أكرر آيات القرآن حتى بلغت إلى حال كأنني سمعتها مشافهة ممن أنزلها على المكاشفة و العيان ، فلم تقم القوة البشرية بمكاشفة الجلالة الالهية » « 2 » .\r\n\r\n\r\n","description":"","footnote":"\r\n( 1 ) - پيغمبر صلى الله عليه و آله و سلم فرمودند : « مَثَلِي فِي الأنْبِياءِ كَمَثَلِ رَجُلٍ بنى حائِطاً فأكْمَلَهُ إلّالَبِنَة وَاحِدة فَكُنْتُ أنا تِلْكَ اللَبِنَة فلا رَسُولَ بَعْدِي وَلا نبيّ » ؛ « پيغمبر صلى الله عليه و آله و سلم فرمودند : مثل من در ميان پيامبران مثل مردى است كه ديوارى ساخت ، پس آن را كامل تنها يك خشت آخر را نگذاشت . پس من آن خشت آخر هستم . پس هيچ رسولى و هيچ نبى بعد از من نخواهد بود » . ( الفتوحات المكّية ، ج 1 ، ص 318 )\r\n( 2 ) - « روايت شده كه سرورمان ؛ جعفر بن محمد صادق عليه السلام در نماز قرآن تلاوت مىكرد ؛ پس به حالت غش بيفتاد چون به هوش آمد از حضرت سبب آن را پرسيدند . پس بيانى فرمود كه معناى آن اين است : \" پيوسته آيات قرآن را تكرار كردم تا به حالتى رسيدم كه گويا آيات را از سوى نازل كنندهء آنها به مكاشفه و عيان شنيدم ؛ پس توان بشرى مكاشفهء جلال الهى را تاب نياورد \" » . ( فلاح السائل ، ص 210 ، « ذكر أدب العبد في قرائة القرآن في الصلاة » )\r\n","page_name":" 481 ","page_number":497},
  {"content":"\r\n\r\nو آن حالى كه براى رسول اكرم - صلّى اللَّه عليه و آله - دست مىداده براى احدى از موجودات نبود ؛ چنانچه در حديث مشهور است : «\r\nلي مع الله حال لا يسعه ملك مقرب و لا نبي مرسل » « 1 » .\r\nبگذرم از مطلبى كه براى ما از آن نصيبى نيست مگر لفظ . ولى آنچه مهم است براى امثال ماها آن است كه اكنون كه محروميم از مقامات اوليا انكار آنها را هم نكنيم و تسليم باشيم كه تسليم امر اوليا خيلى فايده دارد و نعوذ باللَّه انكار خيلى مضر است .\r\nأَللّهُمَّ إنِّي مُسَّلِّمٌ لِأمْرِهِمْ ، صَلَوَاتُ اللَّهِ عَلَيْهِمْ أَجْمَعِينَ « 2 » .\r\n\r\nفصل تحصيل حضور قلب از راه پى بردن به اهميت عبادات\r\n
  ] بدان‌كه حضور قلب در عبادات حاصل نشود مگر به افهام نمودن به قلب اهميت عبادات را . و آن در حقيقت ميسور نشود مگر به فهميدن اسرار و حقايق آنها . و آن گرچه از براى ما ميسر نشود ، ولى تا اندازه‌اى كه با حال امثال خودم مناسب است و مستفاد از اخبار اهل بيت عصمت - عليهم السلام - و كلمات اهل معرفت است ، به قدر تناسب با اين اوراق ، ذكر مىكنيم .\r\n[ \r\nصور باطنى اعمال و افعال\r\n
  ] بدان‌كه - چنانچه مكرر اشاره نموديم - از براى هر يك از اعمال حسنه و افعال عباديه صورتى است باطنى ملكوتى و اثرى است در قلب عابد . اما صورت باطنيهء آن همان است كه تعمير عوالم برزخ و بهشت جسمانى به آن است ؛ زيرا كه ارض بهشتْ قيعان و خالى از هر چيز است ، چنانچه در روايت است « 3 » ؛ و اذكار و اعمالْ مادهء تعمير و\r\n\r\n\r\n","description":"","footnote":"\r\n( 1 ) - « مرا با خداوند حالتى است كه هيچ فرشتهء مقرّبى و هيچ پيامبر فرستاده شده‌اى ظرفيت آن ندارد » . ( بحار الأنوار ، ج 18 ، ص 360 . در اين مصدر به جاى كلمهء « حال » ، « وقت » آمده است )\r\n( 2 ) - « خداوندا ، من تسليم امر آنان ، كه درود تو بر همهء آنان باد ، هستم » .\r\n( 3 ) - عوالي اللآلي ، ج 4 ، ص 8 ؛ بحار الأنوار ، ج 7 ، ص 229 .\r\n","page_name":" 482 ","page_number":498},
  {"content":"\r\n\r\nبناى آن است ، چنانچه در حديث است « 1 » . و آيات بسيارى در كتاب شريف الهى دلالت بر تجسم اعمال مىنمايد ؛ مثل قوله تعالى :   فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَ مَنْ يَعْمَلْ مِثْقالَ ذَرَّةٍ شَرًّا يَرَهُ   « 2 » . و مثل قوله :  وَ وَجَدُوا ما عَمِلُوا حاضِراً  « 3 » . و اخبارى كه دلالت بر تجسم اعمال و صور غيبيهء ملكوتيهء آنها دارد در ابواب متفرقه بسيار است « 4 » ، و ما به ذكر بعضى از آن اكتفا مىكنيم .\r\nرَوَى الصَّدُوقُ ، قُدِّسَ سِرُّهُ ، بِإسْنادِهِ عَنْ أَبِي عَبْدِاللَّه - عليه السلام - قَالَ : «\r\nمن صلى الصلوات المفروضات في أول و قتها و أقام حدودها ، رفعها الملك إلى السماء بيضاء نقية ، تقول : حفظك الله كما حفظتني ، استودعني ملك كريم ، و من صلاها بعد و قتها من غير علة و لم يقم حدودها ، رفعها الملك سوداء مظلمة ، وهي تهتف به : ضيعتني ضيعك الله كما ضيعتني ، و لا رعاك الله كما لم ترعني » « 5 » .\r\n« فرمود حضرت صادق ، عليه السلام : كسى كه نمازهاى واجب را بجا آورد در اوّل\r\n\r\n\r\n","description":"","footnote":"\r\n( 1 ) - عَنْ جَميلٍ ، عَنْ أبي عَبْدِاللَّه عليه السلام قالَ : قالَ رَسُولُ اللَّه صلى الله عليه و آله و سلم : لَمّا اسْرِي بي إلى السَّماءِ دَخَلْتُ الجنَّةَ فَرَأيْت‌ُفيها ملائِكَةً يَبنُونَ لَبِنَةً مِنْ ذَهَب ولَبِنَةً مِنْ فضَّةٍ وَرُبَّما أمسَكُوا فَقُلْتُ لَهُمْ : مالَكُمْ ربّما بنيْتُم وَرُبَّما أمْسَكتُمْ ؟ فقالُوا : حتّى تَجيئنا النَفَقَةُ ، فَقُلْتُ لَهُمْ : وَما نَفَقَتُكُمْ ؟ فقالُوا : قَوْلُ الْمُؤْمِنِ في الدُّنيا : سُبحانَ اللَّه و الحَمْدُ للَّه‌وَلا إله إلّااللَّه و اللَّه أكبَرُ ، فإذا قالَ بَنَيْنا وَإذا أمْسَكَ أمْسَكْنا ؛ امام صادق عليه السلام فرمود : پيغمبر صلى الله عليه و آله و سلم فرمودند : وقتى مرا به آسمان بردند وارد بهشت شدم در آنجا فرشتگانى ديدم كه از خشتى طلا و خشتى نقره ساختمان مىساختند و گاهى دست از كار مىكشيدند ، به آنها گفتم : شما چرا گاهى كار مىكنيد و زمانى دست از كار مىكشيد ؟ جواب دادند تا اين‌كه مصالح ما به ما برسد ، به آنها گفتم : مصالح شما چيست ؟ پاسخ دادند : « سبحان اللَّه و الحمد للَّه‌ولا إله إلا اللَّه و اللَّه أكبر » كه مؤمن در دنيا مىگويد ، وقتى ذكر مىگويد ما مىسازيم و وقتى ساكت مىشود ما دست از كار مىكشيم . ( تفسير القمّي ، ج 2 ، ص 53 ؛ الأمالي ، طوسى ، ص 474 ، حديث 4 ، بحار الأنوار ، ج 90 ، ص 169 - 170 ، حديث 7 )\r\n( 2 ) - الزلزلة ( 99 ) : 7 - 8 .\r\n( 3 ) - الكهف ( 18 ) : 49 .\r\n( 4 ) - ر . ك : بحار الأنوار ، ج 8 ، ص 71 - 329 ؛ علم اليقين ، ج 2 ، ص 869 - 891 .\r\n( 5 ) - وسائل الشيعة ( طبع حجرى ) ، ج 1 ، ص 264 ( با اندكى تفاوت ) ؛ ر . ك : الأمالي ، صدوق ، ص 211 ، « مجلس الرابع و الأربعون » ، حديث 10 ؛ وسائل الشيعة ، ج 4 ، ص 123 ، « كتاب الصلاة » ، « أبواب المواقيت » ، باب 3 ، حديث 17 .\r\n","page_name":" 483 ","page_number":499},
  {"content":"\r\n\r\nوقت آنها و به پا دارد حدود آنها را ( يعنى اجزاء و شرايط آنها را درست بجا آورد ) ، بالا برد فرشته آنها [ را 
  ] به سوى آسمان در حالى كه سفيد پاكيزه است ؛ مىگويد آن نماز :\r\n\" نگاه دارد تو را خداوند ، چنانچه تو مرا نگاه داشتى ، وديعه گرفت مرا فرشتهء كريمى . \" و كسى كه بجا آورد آنها را بدون علتى بعد از وقت آنها و حدود آنها را به پا ندارد ، بالا برد آنها را فرشته در حالى كه سياه و تاريك است ؛ فرياد زند به او : \" ضايع كردى مرا ، خداوند تو را ضايع كند چنانچه مرا ضايع كردى ؛ و مراعات نكند خداوند تو را چنانچه مراعات نكردى مرا \" » .\r\nاز اين حديث شريف علاوه بر آن‌كه صورت ملكوتى عمل مستفاد شود ، حيات و شؤون حياتيهء آن نيز معلوم شود . و اين مقتضاى ضربى از برهان نيز هست . و اخبار دلالت دارد كه جميع موجودات حيات ملكوتى دارند و عالم ملكوت سراسر حيات و علم است :  وَ إِنَّ الدَّارَ الْآخِرَةَ لَهِيَ الْحَيَوانُ  « 1 » .\r\nوَفِي الكَافِي بِإسْنادِهِ عَنْ أَبي عَبْدِاللَّه - عليه السلام - فِي حَدِيثٍ طَوِيلٍ : «\r\nإذا بعث الله المؤمن من قبره ، خرج معه مثال يقدم أمامه ؛ كلما يرى المؤمن هولا من أهوال يوم القيامة ، قال له المثال : لاتفزع و لا تحزن و أبشر بالسرور و الكرامة من الله عز و جل ؛ حتى يقف بين يدي الله عز و جل فيحاسبه حسابا يسيرا و يأمر به إلى الجنة ، والمثال أمامه ؛ فيقول له المؤمن :\r\nيرحمك الله ، نعم الخارج . خرجت معي من قبري و ما زلت تبشرني بالسرور و الكرامة من الله حتى رأيت ذلك . فيقول : من أنت ؟ فيقول : أنا السرور الذي كنت أدخلته على أخيك المؤمن في الدنيا ؛ خلقني الله عز و جل منه لأبشرك » « 2 » .\r\nفرمود حضرت صادق عليه السلام : « وقتى كه بيرون آورد خداوند مؤمن را از قبرش ، خارج شود با او مثالى كه پيش پيش او مىرود ؛ هر جا كه آن مؤمن وحشتى از وحشت‌هاى روز قيامت را ببيند ، آن مثال به او گويد : \" ترسناك مباش و اندوهناك مشو\r\n\r\n\r\n","description":"","footnote":"\r\n( 1 ) - « و به‌درستى كه سراى آخرت خود همان زندگى است » . ( العنكبوت ( 29 ) : 64 )\r\n( 2 ) - الكافي ، ج 2 ، ص 190 ، « كتاب الإيمان و الكفر » ، « باب إدخال السرور على المؤمنين » ، حديث 8 ( با كمى تفاوت ) ؛ وسائل الشيعة ، ج 16 ، ص 352 ، « كتاب الأمر بالمعروف و النهي عن المنكر » ، « أبواب فعل المعروف » ، باب 24 ، حديث 10 .\r\n","page_name":" 484 ","page_number":500},
  {"content":"\r\n\r\nو بشارت باد تو را به سرور و كرامت از خداى عزّوجلّ . \" تا بايستد در محضر حق تعالى ؛ [ پس 
  ] محاسبه فرمايد او را حسابى آسان و فرمان دهد او را به بهشت ، و آن مثال پيش اوست . پس مىگويد به او آن مؤمن : \" خداوند رحمت كند تو را ؛ تو خوب كسى بودى كه با من خارج شدى از قبر ؛ و هميشه مرا بشارت به سرور و كرامت از جانب حق دادى تا آن‌كه ديدم آن را . تو كيستى ؟ \" مىگويد : \" من آن سرورى هستم كه داخل كردى او را بر برادر مؤمنت در دنيا ، خلق فرمود خداى تعالى مرا از آن تا بشارت دهم تو را \" » .\r\nو در اين حديث شريف نيز دلالت واضحه است بر تمثّل و تجسّم اعمال در نشئهء آخرت ؛ چنانچه شيخ اجل ، بهاءالدين - قدّس سرّه - نيز فرموده در ذيل همين حديث شريف كه :\r\n« بعض اخبار دلالت مىكند بر تجسّم اعتقادات نيز . پس ، اعمال صحيحه و اعتقادات صحيحه به صور نورانيهء نيكومنظرى ظاهر مىشوند كه باعث مىشوند كمال سرور و ابتهاج را از براى صاحبشان . و اعمال سيّئه و اعتقادات باطله ظاهر مىشوند به شكل صور ظلمانيهء مستقبحه كه باعث مىشوند براى صاحبشان غايت اندوه دردناكى را .\r\nچنانچه جماعتى از مفسرين گفته‌اند در ذيل آيهء شريفهء  يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً  « 1 » . و ارشاد مىكند ما را به سوى اين معنا قول خداى تعالى :  يَوْمَئِذٍ يَصْدُرُ النَّاسُ أَشْتاتاً لِيُرَوْا أَعْمالَهُمْ  « 2 » الآيه . و كسانى كه در آيهء شريفه تقدير قائل شدند و گفته‌اند : لِيُرَوْا جَزاءَ أعْمالِهِمْ ، و ضمير « يَرهُ » را به عمل برنگرداندند ، دور افتادند از حق » « 3 » ، انتهى كلامُه مترجماً رُفِعَ مقامُهُ الشريف .\r\nو در اين مقام كلام غريبى از بعض محدّثين جليل صادر شده است « 4 » كه ذكر نكردن\r\n\r\n\r\n","description":"","footnote":"\r\n( 1 ) - « روزى كه هر كس كارهاى نيك و بدى را كه انجام داده حاضر يابد ؛ و دوست دارد بين او و كارهاى بدش‌فاصله‌اى دور باشد » . ( آل عمران ( 3 ) : 30 )\r\n( 2 ) - « در آن روز مردم پراكنده بيرون آيند تا كارهايشان به آنها نشان داده شود » . ( الزلزلة ( 99 ) : 6 )\r\n( 3 ) - الأربعون حديثاً ، شيخ بهايى ، ص 402 ، شرح حديث 33 .\r\n( 4 ) - مرآة العقول ، ج 9 ، ص 95 ؛ بحار الأنوار ، ج 71 ، ص 292 .\r\n","page_name":" 485 ","page_number":501},
  {"content":"\r\n\r\nآن اولى است . و آن ناشى از آن است كه گمان كردند منافات مىباشد بين قول به تجسّم اعمال و قول به معاد جسمانى ؛ با اين‌كه اين مطلب مؤكِّد آن است . و كلمهء « تمثّل » كه در اين حديث شريف است مثل تمثّلى است كه در قول خداى تعالى است :  فَتَمَثَّلَ لَها بَشَراً سَوِيًّا  « 1 » كه حقيقتاً به صورت جسمانيت متمثّل مىشود ، نه آن‌كه خيال و گمان باشد و مثل خواب باشد . در هر صورت صرف كردن امثال اين آيات و روايات را از ظاهر خود ، با آن‌كه مطابق برهان قوى است كه در محل خود مقرر است « 2 » ، به مجرد آن‌كه به عقل ما درست نمىآيد و مطابق با مذهب حكما و فلاسفه است ، مستحسن نيست . بهترين امور تسليم در محضر قدس كبرياى حق و اولياى معصومين است .\r\nپس ، معلوم شد كه هر عملى كه مقبول درگاه مقدس حق شد ، صورت بهيّهء حسنه دارد به تناسب خود از حور و قصور و جنّات عاليات و انهار جاريات . و هيچ موجودى در صفحهء وجود متحقق نشود كه از روى جزاف ، بلكه ارتباطات عقليه در كار است كه كشف آنها را جز كمل اوليا كسى نتواند كرد . و مطلب على الاجمال تحت ميزان عقلى و برهان حكمى است .\r\nپس از آن‌كه معلوم شد حيات عالم آخرت و زندگانى و لذات آن عالم بسته است به اعمالى كه صورت كماليهء آنها بدان عالم منتقل مىشود و آن اعمال عباداتى است كه به كشف تامّ محمدى - صلّى اللَّه عليه و آله - اهل اين ملت اطلاع بر آن پيدا كردند و كمال و حسن اعمال به نيّات و اقبال قلب و حفظ حدود است و اگر عملى فاقد اين امور يا بعض آن باشد از درجهء اعتبار ساقط بلكه داراى صورت زشت مشوّه است كه انسان در عالم ديگر به آن مىرسد ، چنانچه از راه اخبار و آثار معلوم شد ، پس بر هر انسان مؤمن به عالم غيب و اخبار انبيا و اوليا و اهل معرفت و علاقه‌مند به حيات ابدى و زندگانى جاويدان لازم است كه با هر زحمتى و رياضتى هست اصلاح اعمال خود را بنمايد . و پس از آن‌كه ظاهر و صورت آنها مطابق قواعد اجتهاديه يا رأى فقها - رضوان اللَّه\r\n\r\n\r\n","description":"","footnote":"\r\n( 1 ) - « پس براى او به صورت انسانى خوش‌قامت متمثّل شد » . ( مريم ( 19 ) : 17 )\r\n( 2 ) - ر . ك : الحكمة المتعالية ، ج 9 ، ص 225 .\r\n","page_name":" 486 ","page_number":502},
  {"content":"\r\n\r\nعليهم - گرديد ، به اصلاح سيرت و باطن آنها كوشد ؛ و هر قدر مىتواند جديت كند كه لااقل واجبات را با حضور قلب بياورد و اصلاح نقايص آنها را نيز با نوافل كند ؛ چنانچه در احاديث شريفه است كه نوافل جبران فرائض را مىكند و سبب قبول آنها مىشود .\r\nفِي العِلَل بِإسْنادِهِ عَنْ أَبِي جَعْفَرٍ - عليه السلام - قَالَ : «\r\nإنما جعلت النافلة ليتم بها ما يفسد من الفريضة » « 1 » .\r\nوَرَوَى الشَّيْخُ ، قُدِّس سِرّه ، بِإسْنادِهِ عَنْ أَبِي بَصِيرٍ ، قَالَ : قَالَ أَبُو عَبْدِاللَّه ، عليه السلام :\r\n« يرفع للرجل من الصلاة ربعها أو ثمنها أو نصفها أو أكثر به قدر ما سها « 2 » ؛ و لكن الله تعالى يتم\r\nذلك بالنوافل » « 3 » .\r\nحضرت صادق - عليه السلام - فرمود : « بالا مىرود براى مرد از نماز چهار يك يا هشت يك يا نصفش ، يا بيشتر به قدرى كه سهو نموده ؛ ولى خداى تعالى تمام كند آن را به نافله‌ها » .\r\nو از اين قبيل روايت بسيار است . و معلوم است ماها خالى از سهو و نسيان و اختلال حواسّ و ديگر امور منافى با نماز يا كمال آن نيستيم ، و خداى تعالى به لطف كامل خود نوافل را قرار داده تا جبران نقايص آن را بنماييم . و البته لازم است حتى الامكان غفلت از اين امر نكنيم و نوافل را ترك ننماييم .\r\nدر هر حال اى عزيز ، قدرى از حال غفلت بيدار شو و در امر خود تفكر كن و صفحهء\r\n\r\n\r\n","description":"","footnote":"\r\n( 1 ) - « نافله براى اين قرار داده شده است تا به آن آنچه از واجب تباه شده است جبران گردد » . ( علل الشرائع ، ص 329 ، حديث 4 ؛ وسائل الشيعة ، ج 4 ، ص 73 ، « كتاب الصلاة » ، « أبواب أعداد الفرائض » ، باب 17 ، حديث 10 )\r\n( 2 ) - قوله : « بِقَدْرِ ما سها » مقصود از حديث شريف چنانچه در روايات ديگر است آن است كه از نماز آن‌قدربالا مىرود و مقبول مىشود كه قلب را اقبال است . پس قوله : « بِقَدْرِ ما سها » براى بيان اصل نسب است نه بيان آنچه مرفوع مىشود . و محتمل است سهو در اين‌جا به معنى سكون قلب و لين آن باشد زيرا كه سهو به معنى سكون و لين آمده چنانچه جوهرى ( أ ) گويد . منه عفي عنه\r\nأ - الصحاح ، ج 6 ، ص 2386 ، مادهء « سها » .\r\n( 3 ) - تهذيب الأحكام ، ج 2 ، ص 341 ، حديث 2 ؛ وسائل الشيعة ، ج 4 ، ص 74 ، « كتاب الصلاة » ، « أبواب أعداد الفرائض » ، باب 17 ، حديث 12 .\r\n","page_name":" 487 ","page_number":503},
  {"content":"\r\n\r\nاعمال خود را نگاه كن . بترس از آن‌كه اعمالى را كه به خيال خودت عمل صالح است ، از قبيل نماز و روزه و حج و غير آن ، خود اينها اسباب گرفتارى و ذلتت شوند در آن عالم ؛ پس ، حساب خودت را در اين عالم تا فرصت دارى بكش و خودت ميزان اعمالت را بر پا كن و در ميزان شريعت و ولايت اهل بيت اعمال خود را بسنج ، و صحت و فساد و كمال و نقص آن را معلوم كن و آنها را جبران كن تا فرصت هست و مهلت دارى . و اگر در اين‌جا خود را محاسبه نكنى و حساب خودت را درست نكنى ، در آن‌جا كه به حسابت رسيدگى مىشود و ميزان اعمال بر پا مىشود مبتلا به مصيبت‌هاى بزرگ مىشوى .\r\nبترس از ميزان عدل الهى ، و به هيچ چيز مغرور مباش و جدّ و جهد را از دست مده . و قدرى به صحيفهء اعمال اهل بيت پيغمبر - صلوات اللَّه عليهم - كه معصوم از گناه و خطا بودند مراجعه كن و تفكر در آنها كن . ببين چقدر كار سخت است و راه تاريك و باريك اكنون ملاحظهء اين حديث شريف بكن و حديث مفصل را از اين مجمل بخوان :\r\nعَنْ فَخْرِ الطائِفَةِ وَسِنادِها وذُخْرِها وَعِمادِها ، مُحَمَّدِ بْنِ مُحَمَّدِ بْنِ النُّعْمَانِ الْمُفِيدِ - رِضوان اللَّه عليه - فِي الإرْشَاد : عَنْ سَعِيدِ بْنِ كُلْثُومٍ ، عَنِ الصَّادِقِ جَعْفَرِ بْنِ مُحَمَّدٍ - عَليهما السلام - قَالَ : «\r\nوالله ، ما أكل علي بن أبي طالب - عليه السلام - من الدنيا حراما قط حتى مضى لسبيله ، و ما عرض له أمران كلاهما لله رضا إلا أخذ بأشدهما عليه في بدنه ( خ ل :\r\nدينه ) ، و ما نزلت برسول الله ، صلى الله عليه و آله ، نازلة قط إلا دعاه ثقة به ، و ما أطاق أحد عمل رسول الله ، صلى الله عليه و آله ، من هذه الأمة غيره ، وإن كان ليعمل عمل و جل كان وجهه بين الجنة و النار يرجوا ثواب هذه . ويخاف عقاب هذه . ولقد أعتق من ماله ألف مملوك في طلب وجه الله و النجاة من النار مما كد بيديه و رشح منه جبينه . وإنه كان ليقوت أهله بالزيت و الخل و العجوة ؛ و ما كان لباسه إلا كرابيئس ؛ إذا فضل شيء عن يده ، دعا بالجلم فقصه . و ما أشبهه من ولده و لا أهل بيته أحد أقرب شبها به في لباسه و فقهه من علي بن الحسين عليهما السلام . ولقد دخل أبو جعفر - عليه السلام - ابنه عليه فإذا هو قد بلغ من العبادة ما لم يبلغه أحد : فرآه قد اصفر لونه من السهر و رمضت عيناه من البكاء و دبرت جبهته و انخرم أنفه من السجود و ورمت ساقاه و قدماه من القيام في الصلاة . وقال أبو جعفر ، عليه\r\n\r\n","description":"","footnote":"","page_name":" 488 ","page_number":504},
  {"content":"\r\n\r\nالسلام : فلم أملك حين رأيته بتلك الحال البكاء ، فبكيت رحمة له فإذا هو يفكر ، فالتفت إلي بعد هنيهة من دخولي ، فقال : يا بني ، أعطني بعض تلك الصحف التي فيها عبادة علي بن أبي طالب ، عليه السلام . فأعطيته . فقرأ فيها شيئا يسيرا ، ثم تركها من يده تضجرا ، وقال : من يقوى\r\n[ على\r\n
  ] عبادة علي بن أبي طالب عليه السلام » « 1 » .\r\n« فرمود حضرت صادق عليه السلام : \" به خدا قسم نخورد علىّ بن ابىطالب - عليه السلام - هرگز از دنيا حرامى تا از دنيا رفت ، و عرضه نشد بر او دو امرى كه رضاى خداوند در آنها بود مگر آن‌كه آنچه شديدتر بود بر بدنش اختيار فرمود ، و نازل نشد بر رسول خدا - صلّى اللَّه عليه و آله - شدتى هرگز مگر آن‌كه آن بزرگوار [ او 
  ] را خواند براى اطمينانى كه به او داشت ، و هيچ كس در اين امّتْ عملِ رسول خدا - صلّى اللَّه عليه و آله - را طاقت نداشت غير از او ، همانا عمل مىكرد عملِ شخصِ ترسناك ؛ گويى بين بهشت و دوزخ بود ، اميد ثواب اين را و ترس عِقاب آن را داشت . و هر آينه آزاد فرمود از مال [ خود 
  ] هزار بنده در راه خدا و نجات از آتش ، بندگانى كه با زحمت دست و عرق پيشانى تحصيل فرموده بود . و همانا قوت اهل بيتش را زَيت و سركه و خرما قرار داده بود ؛ و نبود لباسش مگر كرباس ؛ و اگر آستين مباركش بلند مىآمد قيچى مىطلبيد و آن را قطع مىفرمود . \" و هيچ كس شبيه‌تر نبود به او در اولاد گرامش از على بن الحسين عليه السلام در فقه و لباس . هر آينه وارد شد بر او حضرت باقر - عليه السلام - پسرش .\r\nپس ديد او را كه رسيده است از عبادت به حدى كه نرسيده است احدى ديگر : رنگش از بيدارى شب زرد شده ، و سوخته شده بود چشمانش از گريه ، و مجروح شده بود جبههء مباركش ، و پاره شده بود بينى او از سجود ، و ورم كرده بود ساق‌ها و قدمهايش از ايستادن در نماز . و فرمود حضرت باقر - عليه السلام - نتوانستم خوددارى كنم از گريه وقتى كه او را بدين حال ديدم ؛ پس گريه كردم براى ترحم به او ، و آن حضرت مشغول تفكر بود . پس توجه فرمود به من بعد از لحظه‌اى از داخل شدن من ، و فرمود : \" اى\r\n\r\n\r\n","description":"","footnote":"\r\n( 1 ) - مصنّفات الشيخ المفيد ، الإرشاد ، ج 11 ، جزء دوم ، ص 141 ( با كمى اختلاف ) ؛ وسائل الشيعة ، ج 1 ، ص 91 ، « أبواب مقدّمة العبادات » ، باب 20 ، حديث 18 .\r\n","page_name":" 489 ","page_number":505},
  {"content":"\r\n\r\nفرزند ، به من بده بعضى از آن صحيفه‌هايى را كه عبادت على بن ابىطالب - عليه السلام - در آن است . \" پس دادم به او . و قرائت فرمود در آن چيز كمى . پس از آن رها كرد آن را از دست مباركش با حال انضجار و غصّه و فرمود : \" كى قوّت عبادت على بن أبى طالب - عليه السلام - را دارد ؟ \" »\r\nوَعَنْ أَبِي جَعْفَرٍ ، عليه السلام : «\r\nكان علي بن الحسين - عليهما السلام - يصلي في اليوم و الليلة ألف ركعة ، وكانت الريح تميله مثل السنبلة » « 1 » .\r\n« فرمود حضرت باقر عليه السلام : جناب على بن الحسين - عليهماالسلام - در شب و روز هزار ركعت نماز مىخواند ، و باد او را مىجنبانيد مثل خوشه » .\r\nعزيزم ، قدرى تفكر كن در اين احاديث شريفه ، ببين حضرت باقر - عليه السلام - امام معصوم ، از شدت عبادت پدر بزرگوارش و حالت عبادتش گريه كرد . و حضرت سجّاد - عليه السلام - با آن شدت مواظبت و كمال عبادت آن حالش بود كه از صحيفهء على بن ابىطالب - عليه السلام - چيز كمى خواند و اظهار عجز كرد ! البته همه عاجزند از عبادت مولى الموالى ، و همهء رعيت عاجزند از عبادت معصومين ، ولى نبايد انسان كه از مقام عالى باز ماند يكسره رها كند .\r\nبايد دانست كه اين عبادت - نعوذ باللَّه - عبث نبوده ، بلكه راه خطرناك و طريق باريك است . و عَقَبات موت و قيامت مشكل است كه اين‌طور اهل معارف حقيقيه عجز و الحاح مىكردند . اين سست‌انگارى ما از ضعف ايمان و سستى عقيده است و از جهل و نادانى است .\r\nبارالها ! تو از سريرهء بندگان آگاهى و قصور و تقصير ما را مطلعى و ضعف و ناتوانى ما را مىدانى ، تو ما را به رحمت خود غرق كردى پيش از آن‌كه از تو سؤالى كنيم ، نعمت‌هاى تو ابتدايى و تفضل‌هاى تو بىسابقهء سؤال و استعداد است ، ما اكنون معترف به تقصير خود هستيم ، كفران نعم غير متناهيهء تو كرديم و خود را مستحق\r\n\r\n\r\n","description":"","footnote":"\r\n( 1 ) - مصنّفات الشيخ المفيد ، الإرشاد ، ج 11 ، جزء دوم ، ص 142 ؛ وسائل الشيعة ، ج 1 ، ص 92 ، « أبواب مقدّمة العبادات » ، باب 20 ، حديث 19 .\r\n","page_name":" 490 ","page_number":506},
  {"content":"\r\n\r\nعذاب اليم و دخول جحيم مىدانيم ؛ و پيش خود چيزى سراغ نداريم و وسيله‌اى در دست نداريم جز آن‌كه تو خود را معرفى كردى به لسان انبيا به تفضل و ترحم و سعهء جود و رحمت ، و ما تو را بدين صفت شناختيم به قدر استعداد خود ؛ تو با مشتى خاك چه مىكنى ؟ ! جز رحمت و تفضل ! أَيْنَ رَحْمَتُكَ الْواسِعَةُ ؟ أَيْنَ أَياديكَ الشّامِلَةُ ؟ أَيْنَ فَضْلُكَ الْعَميمُ ؟ أَيْنَ كَرَمُكَ يا كَريمُ ؟ « 1 »\r\n\r\nفصل در بيان آن‌كه تفرغ براى عبادت موجب غِناى قلب شود\r\nببايد دانست كه غِنا از اوصاف كماليهء نفس است ؛ بلكه از صفات كماليهء موجود بما أَنّه موجود است ، و از اين جهت غِنا از صفات ذاتيهء ذات مقدس حق - جَلَّ و علا - است .\r\nو ثروتمندى و مالدارى موجب غناى نفسانى نيست ، بلكه توان گفت كسانى كه غناى نفسانى ندارند ، به داشتن مال و منال و ثروت حرص و آزشان افزون گردد و نيازمندتر گردند . و چون در غير پيشگاه مقدس حق - جلَّ جلاله - كه غنىّ بالذات مىباشد ، غناى حقيقى پيدا نمىشود و ساير موجودات از بسيط خاك تا ذروهء افلاك و از هيولاى اولى تا جبروت اعلى فقرا و نيازمندان‌اند ، از اين جهت هر چه وجههء قلب به غير حق باشد و هر چه توجه باطن به تعمير مُلك و عمارت دنيا باشد ، افتقار و احتياج روزافزون شود . اما افتقار قلبى و روحى كه پر معلوم است ، زيرا كه نفسِ علاقه‌مندى و تعلقْ افتقار است . و اما افتقار خارجى ، كه آن نيز مؤكِّد افتقار قلبى است ، نيز بيشتر باشد ؛ زيرا كه هيچ كس به خودى خود نتواند قيام به ادارهء امور خويشتن كند ، پس در اين امر احتياج به غير افتد . و ارباب ثروت در ظاهر گرچه بىنياز قلمداد شوند ، ولى با نظر دقيق معلوم شود كه به مقدار ازدياد ثروت احتياجشان افزون گردد و نيازمندى زيادت شود .\r\n\r\n\r\n","description":"","footnote":"\r\n( 1 ) - « كجاست رحمت گستردهء تو ؟ كجاست نعمت‌هاى فراگير تو ؟ كجاست عطاى همگانى تو ؟ اى بخشنده كجاست بخشش تو ؟ » .\r\n","page_name":" 491 ","page_number":507},
  {"content":"\r\n\r\nپس ، ثروتمندان فقرايى هستند در صورت اغنيا ، و نيازمندانى هستند در لباس بىنيازان .\r\nو هرچه وجههء قلب به تدبير امور و تعمير دنيا بيشتر شد و علاقه افزون گرديد ، غبار ذلت و مسكنت بر او بيشتر ريزد و ظلمت مذلت و احتياج زيادتر آن را فراگيرد . و بالعكس ، اگر كسى پشت پا بر علاقه‌مندى دنيا زد و روى دل و وجههء قلب را متوجه به غنىّ على الاطلاق كرد و ايمان آورد به فقر ذاتى موجودات و فهميد كه هيچ‌يك از موجودات از خود چيزى ندارند و هيچ قدرت و عزت و سلطنتى نيست مگر در پيشگاه مقدس حق و به گوش دل از هاتف ملكوتى و لسان غيبى شنيد كريمهء  يا أَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِيُّ الْحَمِيدُ  « 1 » ، آن وقت مستغنى از دو عالم شود ، و به‌طورى قلبش بىنياز شود كه ملك سليمان در نظرش به پشيزى نيايد ؛ اگر كليد خزائن ارض را به او تقديم كنند اعتنا نكند . چنانچه در حديث وارد است كه جبرئيل كليد خزائن ارض را براى خاتم النبيّين - صلّى اللَّه عليه و آله - آورد از جانب حق تعالى ، و آن حضرت تواضع فرمود و قبول نكرد و فقر را فخر خود دانست « 2 » . و جناب امير المؤمنين - عليه السلام - فرمايد به ابن عبّاس كه « اين دنياى شما در نظر من [ پست 
  ] تر است از اين كفش پر وصله » « 3 » . و جناب على بن الحسين - عليهماالسلام - فرمايد : « من تأنُّف مىكنم كه دنيا را از خالق دنيا بخواهم ، چه رسد كه [ از 
  ] مخلوق مثل خودم بخواهم » « 4 » .\r\n\r\n\r\n","description":"","footnote":"\r\n( 1 ) - « اى مردم ، شما نيازمند به خداييد و اوست كه بىنياز ستوده است » . ( فاطر ( 35 ) : 15 )\r\n( 2 ) - ر . ك : الكافي ، ج 8 ، ص 130 ، حديث 100 .\r\n( 3 ) - قالَ عبدُاللَّه بن عَبّاس : دَخَلْتُ على أمير المؤمنين عليه السلام بذي قار ، و هو يَخْصِفُ نَعْلَه ، فقالَ لي : « ما قيمةُ هذاالنَّعْل ؟ » فَقُلْتُ : لا قيمَةَ لها ! فقالَ عليه السلام : « واللَّه ، لَهِيَ أحَبُّ إليَّ مِنْ إمْرَتِكُمْ إلّاأن اقيمَ حَقّاً أو أدفعَ باطلًا ؛ « ابن عباس گفت در « ذى قار » بر امير مؤمنان عليه السلام وارد شدم و او مشغول دوختن كفش خود بود . پس مرا گفت : « بهاى اين كفش چقدر است ؟ » گفتم : « بهايى ندارد ! » فرمود : « به خدا سوگند ، اين نزد من از امارت بر شما محبوب‌تر است مگر آن‌كه حقى را به پاى دارم يا از باطلى باز دارم » . ( نهج البلاغة ، ص 76 ، خطبهء 33 )\r\n( 4 ) - « إِنِّى آنِفٌ أنْ أَسْأَلَ الدُّنْيا خالِقَها ، فكيفَ أَسْأَلُها مَخلوقاً مِثْلي ! » . ( علل الشرائع ، ص 230 ، حديث 3 ؛ وسائل الشيعة ، ج 13 ، ص 556 ، « كتاب الحجّ » ، « أبواب إحرام الحجّ و الوقوف بعرفة » ، حديث 3 ، و نيز ر . ك : صفحه 283 )\r\n","page_name":" 492 ","page_number":508},
  {"content":"\r\n\r\nو در سلسلهء رعيت ، نجم‌الدين كبرى « 1 » مىگويد - پس از قسم‌هاى غليظ و شديد - كه اگر مال و منال دنيا و بهشت و حور و قصور آخرت را به من بدهند و مجالست با اغنيا را منضم به آن كنند ، و اگر شقاوت دنيا و آخرت را به من دهند و مجالست با فقرا را منضم به آن كنند ، و مرا مخيّر كنند ، اختيار مجالست با فقرا مىكنم و عار مجالست با اغنيا را به خود نمىخرم ؛ وَالنّارُ خَيْرٌ مِنَ الْعارِ « 2 » .\r\nآرى ، آنها دانند كه توجه به خزائن دنيا و مال و منال آن و مجالست با اهل آن چه كدورت و ظلمتى در قلب ايجاد كند ؛ و اراده را چطور ضعيف كند و ناچيز نمايد ؛ و قلب را نيازمند و فقير نمايد و از توجه به نقطهء مركزيهء كامل على الاطلاق غافل نمايد . ولى وقتى دل را به صاحب دل و خانه را به صاحبش تسليم نمودى و خود در آن تصرفى نكردى و اعراض از غير او كردى و خانه را به دست غاصب ندادى ، خود صاحب خانه در آن تجلى مىكند . و البته تجلى غنىّ مطلق غناى مطلق آورد و دل را غرق درياى عزت و غنا نمايد و قلب مملو از بىنيازى شود :  وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ  « 3 » . و ادارهء امور را خود صاحب‌خانه فرمايد و انسان را به امر خود واگذار نفرمايد و خود متصرف در جميع امور عبد شود ؛ بلكه خود او سمع و بصر و دست و پاى او شود ؛ و نتيجهء قرب نوافل پيدا شود ؛ چنانچه در حديث وارد است :\r\nكافى بِإسْنادِهِ عَنْ أَبي جَعْفَرٍ - عليه السلام - في حَديثٍ : «\r\n. . . وإنه ليتقرب إلي بالنافلة حتى أحبه ؛ فإذا أحببته ، كنت سمعه الذي يسمع به ، وبصره الذي يبصر به ، ولسانه الذي ينطق به ، ويده التي يبطش بها . . . » « 4 »\r\nالحديث .\r\n\r\n\r\n","description":"","footnote":"\r\n( 1 ) - احمد بن عمر بن محمد ( 540 - 618 ق . ) صوفى خوارزمى ، مشهور به « نجم‌الدين » ، از عرفاى مشهور ومشايخ بزرگ متصوفه . از آثار اوست : رسالة الخائف الهائم عن لومة اللائم ، فواتح الجمال ، منازل السائرين ، منهاج السالكين .\r\n( 2 ) - منهاج السالكين ، ص 157 ، « المنهج السادس » .\r\n( 3 ) - المنافقون ( 63 ) : 8 .\r\n( 4 ) - « كافى با سند خود از امام باقر عليه السلام در ضمن حديثى روايت كرده است : « و به‌درستى كه بندهء من با نمازهاى نافله به من تقرب جويد تا آن‌كه او را دوست بدارم . پس وقتى محبوب من شد گوش او شوم كه با آن بشنود ، و چشم او شوم كه با آن ببيند ، و زبان او گردم كه با آن سخن گويد ، و دست او شوم كه با آن بگيرد » . حديث ادامه دارد . ( الكافي ، ج 2 ، ص 352 ، « كتاب الإيمان و الكفر » ، « باب من أذى المسلمين واحتقرهم » ، حديث 7 )\r\n","page_name":" 493 ","page_number":509},
  {"content":"\r\n\r\nپس ، فقر و فاقهء عبد به كلى سدّ شود و از دو عالم بىنياز گردد . و البته در اين تجلى خوف از تمام موجودات از او مرتفع شود ، و خوف حق تعالى جايگزين آن گردد و عظمت و حشمت حق سراسر قلب را فرا گيرد و از براى غير حق عظمت و حشمت و تصرف نبيند ، و حقيقت لا مُؤَثِّرَ في الوُجودِ إلّااللَّه را به قلب دريابد .\r\nو در اين حديث شريف « 1 » اشاره به بعض اين معانى فرموده كه فرمايد : «\r\nتفرغ لعبادتي\r\nأملأ قلبك غنى . . .\r\n» الحديث . و اين فراغت قلب براى عبادت كم كم انسان را ممكن است منتهى كند به اعلى مراتب حضور قلب براى عبادت .\r\nاين آثارى است كه شمّه‌اى از آن ذكر شد . اگر دل از اشتغال به حق و فراغت براى توجه به او منصرف گرديد ، اين غفلت سرمايهء تمام شقاوت‌ها و سرچشمهء تمام نقايص و امّ الامراض قلوب است .\r\nپس كدورت و ظلمتى به واسطهء اين غفلت دل را فراگيرد و حجاب‌هاى غليظى بين قلب و حق واقع شود كه نور هدايت در آن راه نيابد و از توفيقات الهيه محروم گردد ، و يكسره دل متوجه دنيا و تعمير بطن و فرج شود و در حجاب انّيّت و انانيّت فرو رود و نفس سرخود شود و خود به قدم انانيّت حركت كند ، و ذُلّ ذاتى و فقر حقيقى آن ظاهر گردد ، و در تمام حركات و سكنات بُعد از پيشگاه حق پيدا كند و يكسره خذلان شامل حالش گردد .\r\nچنانچه در حديث شريف از بعض اين معانى تعبير فرموده كه « قلبت را از اشتغال به دنيا مملو مىكنم و سدّ فقر و فاقه آن را نمىفرمايم و عنان امورت را به سر خودت مىاندازم » .\r\n\r\n\r\n","description":"","footnote":"\r\n( 1 ) - منظور حديث بيست و هفتم است كه در صفحه 467 گذشت .\r\n","page_name":" 494 ","page_number":510},
  {"content":"\r\n\r\n\r\nنكته : مراد از ايكال امر به سوى عبد\r\n
  ] و ببايد دانست كه مقصود از اين ايكال امر به سوى عبد ، نه تفويض به سوى او است ؛ زيرا كه اين در مشرب عرفان و مسلك برهان و مذهب حق امرى است ممتنع و باطل . هيچ موجودى از تصرف حق و حيطهء تصرف و قدرت آن ذات مقدس خارج نشود و امرش به خودش در تصرف امور موكول نگردد ؛ لكن چون بنده منصرف از حق و متوجه به اشتغال به دنيا شد ، طبيعت در او حكم‌فرما شود و انانيّت در او غالب آيد و وجههء خودبينى و خودخواهى و خودپرستى در او كارگر شود ؛ و از اين معنا تعبير به ايكال امر به عبد شود . و اما بنده‌اى كه وجههء قلبش بسوى حق و ملكوت اعلى است و قلبش را سراسر نور حق فرو گرفته ، ناچار تصرفاتش حقّانى ، بلكه در بعض مراحل وجودش حقّانى شود ؛ چنانچه در حديث شريف كافى كه شمّه‌اى از قرب نوافل را بيان فرموده اشاره به بعضى از اين مقامات فرموده ؛ « 1 » وَاللَّه الْعالِمُ .\r\n\r\n\r\n","description":"","footnote":"\r\n( 1 ) - ر . ك : صفحه 493 .\r\n","page_name":" 495 ","page_number":511},
  {"content":"\r\n . \r\n","description":"","footnote":"","page_name":" 496 ","page_number":512},
  {"content":"\r\n\r\n\r\nحديث بيست و هشتم لقاء اللَّه\r\n
  ] الحديث الثامن و العشرون : بِالسَنَدِ المُتَّصِلِ إلى ثِقَهِ الإسْلامِ ، مُحَمَّدِ بْنِ يَعْقُوبَ الْكُلَينيِّ - رحمه اللَّه - عَنْ مُحَمَّدِ بْنِ يَحْيَى ، عَنْ أَحْمَدَ بْنِ مُحَمَّدٍ ، عَنْ مُحَمَّدِ بْنِ خَالِدٍ ؛ وَالْحُسَيْنِ بْنِ سَعيدٍ جَمِيعاً ، عَنِ الْقَاسِمِ بْنِ مُحَمَّدٍ ، عَنْ عَبْدِالصَّمَدِ بْنِ بَشِيرٍ ، عَنْ بَعْضِ أَصْحَابِهِ ، عَنْ أَبِي عَبْدِاللَّهِ - عليه السلام - قَالَ : قُلْتُ : أَصْلَحَكَ اللَّهُ ، مَنْ أَحَبَّ لِقَاءَ اللَّهِ ، أَحَبَّ اللَّهُ لِقَاءَهُ ؟ وَمَنْ أَبْغَضَ لِقَاءَ اللَّهِ ، أَبْغَضَ اللَّهُ لِقَاءَهُ ؟ قَالَ : «\r\nنعم »\r\n. قُلْتُ : فَوَ اللَّهِ ، إِنَّا لَنَكْرَهُ الْمَوْتَ . فَقَالَ : «\r\nليس ذلك حيث تذهب . إنما ذلك عند المعاينة : إذا رأى ما يحب ، فليس شيء أحب إليه من أن يتقدم على الله و الله تعالى يحب لقاءه ، وهو يحب لقاء الله\r\n[ حينئذ\r\n
  ] . وإذا رأى ما يكره ، فليس شيء أبغض\r\n[ إليه\r\n
  ] من لقاء الله ، والله يبغض لقاءه » « 1 » .\r\nترجمه : راوى گفت : « گفتم به حضرت صادق عليه السلام : \" أَصْلَحَكَ اللَّه ، كسى كه دوست داشته باشد ديدار خداوند را ، دوست دارد خداوند ديدار او را ؟ و كسى كه خشمناك باشد از ديدار خدا ، خشم آيد خداوند را ديدار او ؟ \" فرمود : \" آرى . \" عرض كردم : \" به خدا قسم همانا ما كراهت داريم از مردن . \" فرمود : \" چنين نيست كه تو گمان كردى . اين در وقت ديدار مرگ است : وقتى كه ديد آنچه را كه دوست دارد ، نيست چيزى محبوب‌تر پيش او از ورود بر خداى تعالى ؛ و خداى تعالى دوست مىدارد ديدار او را ، و\r\n\r\n\r\n","description":"","footnote":"\r\n( 1 ) - الكافي ، ج 3 ، ص 134 ، « كتاب الجنائز » ، « باب ما يعاين المؤمن و الكافر » ، حديث 12 . ( با كمى تفاوت )\r\n","page_name":" 497 ","page_number":513},
  {"content":"\r\n\r\nاو دوست مىدارد ديدار خدا را در اين هنگام . و وقتى ببيند چيزى را كه كراهت دارد ، پس نيست چيزى مبغوض‌تر پيش او از ديدار خدا ؛ و خداوند خشم دارد ديدار او را \" » .\r\nشرح : أَصْلَحَكَ اللَّه دعاى خير است . و در دعا لازم نيست كه طرف فاقد مضمون آن باشد ، بلكه آن متعارف است گرچه مضمون حاصل باشد . پس دعاى به حضرت صادق - عليه السلام - به صلاح و سَداد ، خارج از ميزان تعارف نيست ؛ چنانچه « غَفَرَ اللَّه لَكَ » و « عَفا اللَّه عَنْكَ » نيز نسبت به آن ذوات مقدسه صحيح است . و بعضى آيهء شريفه :\r\n لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ  « 1 » را محمول به همين نمودند و گفته‌اند : در قوّهء آن است كه بفرمايد : غَفَرَ اللَّه لَكَ « 2 » . و لازم نيست حصول مضمون ملحوظ باشد .\r\nگرچه اين در آيهء شريفه بعيد است . و ما در شرح يكى از احاديث سابقه بيان آن را كرديم « 3 » . ولى اصل اين مطلب كه در اين انشائات حصول مضمون به حسب واقع غالباً ملحوظ نيست صحيح است .\r\nلقاء ، به فتح لام و كسر آن ، مصدر « لَقِيَ » بر وزن « رَضِيَ » مىباشد ؛ چنانچه لِقاءَةً و لِقايَةً و لِقيّاً و لِقْياناً و لِقْيانَةً ، به كسر لام همه ، و لُقيّاً و لُقىً و لُقْياناً و لُقْيَةً و لُقْيانَةً به ضمّ لام همه ، مصدر آن هستند ، و به معنى رؤيت و ديدارند « 4 » . و پس از اين بيان معنى « لقاءاللَّه » مىآيد به مقدار تناسب اين اوراق .\r\nو أَبْغَضَ از باب « افعال » است . و « بَغُضَ » - چون كَرُمَ وَنَصَرَ وَفَرِحَ - بَغاضَةً ، فهو بَغيضٌ ، ضد حبّ است ؛ و « بغْضَة وبَغْضاء » شدت آن است « 5 » . بالجمله ، حبّ و بغض از صفات نفسانيه است متقابل با هم . و حقيقت آنها وجداناً واضح است ، چون ساير وجدانيات و صفات نفسانيه كه حقايق ذاتياتشان واضح‌تر است از شرح مفهوم آنها . و بيان آن‌كه نسبت حبّ و بغض به ذات مقدس حق با چه اعتبار\r\n\r\n\r\n","description":"","footnote":"\r\n( 1 ) - « تا خداوند از گناهان گذشته و آينده‌ات در گذرد » . ( الفتح ( 48 ) : 2 )\r\n( 2 ) - ر . ك : صفحهء 378 ؛ تنزيه الأنبياء ، ص 193 ؛ مجمع البيان ، ج 9 ، ص 169 .\r\n( 3 ) - ر . ك : صفحه 373 ، شرح حديث 21 .\r\n( 4 ) - القاموس المحيط ، ج 4 ، ص 389 ، مادهء « لقيه » .\r\n( 5 ) - القاموس المحيط ، ج 2 ، ص 337 ، مادهء « بغض » .\r\n","page_name":" 498 ","page_number":514},
  {"content":"\r\n\r\nصحيح است بيايد ان شاء اللَّه .\r\nقوله : إنّا لَنَكْرَهُ الْمَوْتَ چون راوى موت را ملازم با لقاءاللَّه تصور كرد ، يا مقصودش از لقاءاللَّه نفس موت [ بود 
  ] ، از اين جهت كراهت از موت را كراهت لقاءاللَّه تصور كرد و اين سؤال را كرد . و حضرت جواب داد كه مطلق كراهت ميزان نيست ؛ بلكه وقت مردن كه مشاهدهء آثار ملكوت و عوالم ديگر مىشود ميزان است .\r\nقوله : « لَيْسَ ذلِك حَيْثُ تَذْهَبُ » اين جمله تعبير مطابق با خود در فارسى ندارد ؛ بلكه تعبير فارسى در اين مقام اين است كه گمانم رفت . يا گمان كردم . يا ذهنم رفت . و غير آن . و مقصود از اين تعبير عربى هم ذَهاب وَهم است . و در عربى اين‌طور تعبير بسيار است . بلكه تعبير متعارفِ « ذَهاب » و مشتقات آن ، ذَهاب « وَهم » و « عقيده » ، و امثال آنست « 1 » ؛ چنانچه « مَذهب » نيز به همين معناست . و اين مبنى بر استعاره است ؛ زيرا كه مأخوذ از ذهاب عينى و خارجى است .\r\nقوله :\r\n« عند المعاينة »\r\n[ معاينه 
  ] مصدر « مفاعله » است . و عَايَنْتُ الشَّيءَ عِيَاناً ، إِذَا رَأَيْتَهُ بِعَينِكَ « 2 » . و وقت احتضار و مرگ را « معاينه » گويند ، براى آن‌كه آثار آن عالم را بالعيان مشاهده مىكند و چشم غيبى ملكوتى گشاده شود و شمّه‌اى از احوال ملكوت بر او كشف شود و معاينهء بعض آثار و اعمال و احوال خويش را مىكند .\r\nو بيان آن‌چه در حديث شريف به تناسب محتاج به ذكر است در ضمن چند فصل مىنماييم . وَعَلَى اللَّه التّكلانُ .\r\n\r\nفصل در لقاءاللَّه و كيفيت آن است\r\nبدان‌كه آيات و اخبار در « لقاءاللَّه » چه صراحتاً و چه كنايتاً و اشارتاً بسيار است ، و اين مختصر گنجايش تفصيل و ذكر آنها را ندارد ؛ ولى مختصر اشاره به بعض آنها\r\n\r\n\r\n","description":"","footnote":"\r\n( 1 ) - ر . ك : الصحاح ، ج 1 ، ص 129 ، مادهء « ذهب » ؛ القاموس المحيط ، ج 1 ، ص 72 ، مادهء « ذهب » .\r\n( 2 ) - « وعاينت الشيء عياناً إذا رأيته بعينك : و اين را در وقتى گويى كه آن چيز را با چشم خويش ديده باشى » . ( الصحاح ، ج 6 ، ص 2172 ، مادّهء « عين » )\r\n","page_name":" 499 ","page_number":515},
  {"content":"\r\n\r\nمىنماييم . و اگر كسى تفصيل بيشتر بخواهد به رسالهء لقاءاللَّه مرحوم عارف باللَّه ، حاج ميرزا جواد تبريزى « 1 » - قدّس سرّه - رجوع كند كه اخبار در اين باب را تا اندازه‌اى جمع كرده است .\r\nبدان‌كه بعضى از علما و مفسرين كه به كلى سدّ طريق لقاءاللَّه را نمودند و انكار مشاهدات عينيه و تجليات ذاتيه و اسمائيه را نمودند - به گمان آن‌كه ذات مقدس را تنزيه كنند - تمام آيات و اخبار لقاءاللَّه را حمل بر لقاء يوم آخرت و لقاء جزاء و ثواب و عقاب نمودند « 2 » . و اين حمل نسبت به مطلق لقاء و بعض آيات و اخبار گرچه خيلى بعيد نيست ، ولى نسبت به بعض ادعيهء معتبره و روايات در كتب معتبره و بعض روايات مشهوره ، كه علماى بزرگ به آنها استشهاد كردند ، بسيار حمل بارد بعيدى است .\r\nو ببايد دانست كه مقصود آنان كه راهى براى لقاءاللَّه و مشاهدهء جمال و جلال حق باز گذاشته‌اند اين نيست كه اكتناه ذات مقدس جايز است ؛ يا در علم حضورى و مشاهدهء عينى روحانى احاطه بر آن ذات محيط على الاطلاق ممكن است ؛ بلكه امتناع اكتناه در علم كلى و به قدم تفكر ، و احاطه در عرفان شهودى و قدم بصيرت ، از امور برهانيه و مورد اتفاق جميع عقلا و ارباب معارف و قلوب است « 3 » . لكن آنها كه مدعى اين مقام هستند گويند : پس از تقواى تامّ تمام و اعراض كلى قلب از جميع عوالم و رفض نشأتَين و قدم بر فرق انّيّت و انانيت گذاشتن و توجه تامّ و اقبال كلى به حق و اسماء و صفات آن ذات مقدس كردن و مستغرق عشق و حبّ ذات مقدس شدن و ارتياضات قلبيه كشيدن ،\r\n\r\n\r\n","description":"","footnote":"\r\n( 1 ) - حاج ميرزا جواد تبريزى ( 1344 ق ) دانشمند بزرگ معاصر سال‌ها در نجف اشرف در مصاحبت ملا حسينقلى همدانى به تهذيب پرداخت . در حدود سال 1320 ق به تبريز مراجعت كرد و سپس به قم آمد . خانهء وى سال‌ها مجلس تذكر و موعظه بود . آثارى گرانقدر در تهذيب و اخلاق دارد ؛ از جمله : لقاءاللَّه ، أسرار الصلاة ، المراقبات .\r\n( 2 ) - ر . ك : التبيان في تفسير القرآن ، ج 7 ، ص 100 ، وج 8 ، ص 348 ، و ج 10 ، ص 309 ؛ مجمع البيان ، ج 6 ، ص 770 .\r\n( 3 ) - ر . ك : الفتوحات المكّية ، ج 1 ، ص 119 ، وج 2 ، ص 619 ؛ الحكمة المتعالية ، ج 1 ، ص 113 ، وج 2 ، ص 335 ؛ المبدأ و المعاد ، ص 33 .\r\n","page_name":" 500 ","page_number":516},
  {"content":"\r\n\r\nيك صفاى قلبى از براى سالك پيدا شود كه مورد تجليات اسمائيه و صفاتيه گردد ، و حجاب‌هاى غليظى كه بين عبد و اسماء و صفات بود خرق شود ، و فانى در اسماء و صفات گردد ، و متعلق به عز قدس و جلال شود و تدلّى تامّ ذاتى پيدا كند ؛ و در اين حال ، بين روح مقدس سالك و حق حجابى جز اسماء و صفات نيست .\r\nو از براى بعضى از ارباب سلوك ممكن است حجاب نورى اسمائى و صفاتى نيز خرق گردد ، و به تجليات ذاتى غيبى نائل شود و خود را متعلق و متدلّى به ذات مقدس ببيند ؛ و در اين مشاهده ، احاطهء قيّومى حق و فناى ذاتى خود را شهود كند ، و بالعيان وجود خود و جميع موجودات را ظلّ حق ببيند ؛ و چنانچه برهاناً بين حق و مخلوق اوّل ، كه مجرد از جميع مواد و علايق است ، حجابى نيست ، بلكه [ براى 
  ] مجردات مطلقاً حجاب نيست برهاناً ، همين‌طور اين قلبى كه در سعه و احاطه هم افق با موجودات مجرده شده ، بلكه قدم بر فرق آنها گذاشته ، حجابى نخواهد داشت . چنانچه در حديث شريف كافى و توحيد است : «\r\nإن روح المؤمن لأشد اتصالا بروح الله من اتصال شعاع الشمس بها » « 1 » .\r\nو در مناجات « شعبانيه » ، كه مقبول پيش علما و خود شهادت دهد كه از كلمات آن بزرگواران است ، عرض مىكند : «\r\nإلهي ، هب لي كمال الانقطاع إليك ؛ وأنر أبصار قلوبنا بضياء نظرها إليك حتى تخرق أبصار القلوب حجب النور ، فتصل إلى معدن العظمة ، وتصير أرواحنا معلقة بعز قدسك . إلهي ، واجعلني ممن ناديته فأجابك و لا حظته فصعق لجلالك فناجيته سرا و عمل لك جهرا » « 2 » .\r\n\r\n\r\n","description":"","footnote":"\r\n( 1 ) - « جان مؤمن به روح خدا بيشتر پيوسته است تا شعاع آفتاب به آفتاب » . مرحوم ميرزا جواد ملكى تبريزى اين حديث را از كافى و توحيد نقل مىكند ، اما در توحيد نيست ، بلكه در كتاب مصادقة الإخوان صدوق آمده است . ( الكافي ، ج 2 ، ص 166 ، « كتاب الإيمان و الكفر » ، « باب إخوة المؤمنين » ، حديث 4 ؛ مصادقة الإخوان ، ص 48 ، حديث 2 ؛ لقاء اللَّه ، ميرزا جواد ملكى تبريزى ، ص 29 )\r\n( 2 ) - خداوندا كمال بريدن از غير به سوى خودت را به من ببخش ، و ديدگان دل ما را با پرتو نظر به خودت نوربخش تا ديدهء دل‌ها حجاب‌هاى نور را به درد . پس به معدن بزرگى برسد ، و روح‌هاى ما به درگاه عزّ قدس تو آويخته گردد . خدايا مرا از كسانى قرار بده كه صدايشان زدى پس اجابت كردند ، و به ايشان نظر كردى پس در برابر جلال تو مدهوش شدند ، پس پنهانى با آنان سخن گفتى و آنان آشكارا براى تو عمل كردند .\r\n( قسمتى از مناجات شعبانيه ، إقبال الأعمال ، اعمال ماه شعبان ، ص 199 ؛ بحار الأنوار ، ج 91 ، ص 99 ، حديث 13 )\r\n","page_name":" 501 ","page_number":517},
  {"content":"\r\n\r\nو در كتاب شريف الهى ، در حكايات معراج رسول اكرم - صلّى اللَّه عليه و آله - چنين مىفرمايد :   ثُمَّ دَنا فَتَدَلَّى * فَكانَ قابَ قَوْسَيْنِ أَوْ أَدْنى   « 1 » . و اين مشاهدهء حضوريهء فنائيه منافات با برهان بر عدم اكتناه و احاطه و اخبار و آيات منزِّهه ندارد ، بلكه مؤيد و مؤكد آنهاست .\r\nاكنون ببين آيا اين حمل‌هاى بعيدِ بارد چه لزومى دارد ؟ آيا فرمايش حضرت امير - عليه السلام - را كه مىفرمايد : «\r\nفهبني صبرت على عذابك ، فكيف أصبر على فراقك » « 2 »\r\n. و آن سوز و گدازهاى اوليا را مىتوان حمل كرد به حور و قصور ؟ ! آيا كسانى كه مىفرمودند كه ما عبادت حق نمىكنيم براى خوف از جهنم و نه براى شوق بهشت ، بلكه عبادت احرار مىكنيم و خالص براى حق عبادت مىكنيم « 3 » ، باز ناله‌هاى فراق آنها را مىتوان حمل كرد به فراق از بهشت و مأكولات و مشتهيات آن ؟ ! هيهات ! كه اين حرفى است بس ناهنجار و حملى است بسيار ناپسند . آيا آن تجليات جمال حق كه در شب معراج و آن محفلى كه احدى از موجودات را در آن راه نبود و جبرئيل امين وحى محرم آن اسرار نبود ، مىتوان گفت : ارائهء بهشت و قصرهاى مَشيد آن بوده ، و آن انوار عظمت و جلال ارائهء نعم حق بوده ؟ آيا آن تجلياتى كه در ادعيهء معتبره وارد است براى انبياء - عليهم السلام - شده ، از قبيل نعم و مأكول و مشروب يا باغات و قصرها بوده ؟ !\r\nافسوس ! كه ما بيچاره‌هاى گرفتار حجاب ظلمانى طبيعت و بسته‌هاى زنجيرهاى آمال و امانى جز مطعومات و مشروبات و منكوحات و امثال اينها چيزى نمىفهميم ؛ و\r\n\r\n\r\n","description":"","footnote":"\r\n( 1 ) - « سپس نزديك و نزديك‌تر شد ، پس به فاصله دو كمان يا نزديك‌تر بود » . ( النجم ( 53 ) : 8 - 9 )\r\n( 2 ) - « الها ! گيرم كه بر عذاب تو صبر كردم ، چگونه جدايى از تو را تاب آورم » . « دعاى كميل » ( مصباح المتهجّد ، ص 587 ، در اعمال شب نيمهء شعبان ) . و نيز ر . ك : صفحه 297 .\r\n( 3 ) - ر . ك : وسائل الشيعة ، ج 1 ، ص 62 ، « أبواب مقدّمة العبادات » ، باب 9 ، حديث 1 و 2 .\r\n","page_name":" 502 ","page_number":518},
  {"content":"\r\n\r\nاگر صاحب‌نظرى يا صاحب‌دلى بخواهد پرده از اين حجب را بردارد ، جز حمل بر غلط و خطا نكنيم . و تا در چاه ظلمانى عالم مُلك مسجونيم ، از معارف و مشاهدات اصحاب آن چيزى ادراك ننماييم . ولى اى عزيز ، اوليا را به خود قياس مكن و قلوب انبيا و اهل معارف را گمان مكن مثل قلوب ماست . دل‌هاى ما غبار توجه به دنيا و مشتهيات آن را دارد ، و آلودگى انغمار در شهوات نمىگذارد مرآت تجليات حق شود و مورد جلوهء محبوب گردد .\r\nالبته با اين خودبينى و خودخواهى و خودپرستى بايد از تجليات حق تعالى و جمال و جلال او چيزى نفهميم ؛ بلكه كلمات اوليا و اهل معرفت را تكذيب كنيم . و اگر در ظاهر نيز تكذيب نكنيم ، در قلوب تكذيب آنها نماييم . و اگر راهى براى تكذيب نداشته باشيم ؛ مثل آن‌كه قائل به پيغمبر يا ائمهء معصومين - عليهم السلام - باشيم ، باب تأويل و توجيه را مفتوح مىكنيم ؛ و بالجمله ، سدّ باب معرفت اللَّه را مىكنيم . «\r\nما رأيت شيئا إلاورأيت الله معه و قبله و فيه » « 1 »\r\nرا حمل بر رؤيت آثار مىكنيم . «\r\nلم أعبد ربا لم أره » « 2 »\r\nرا به علم به مفاهيم كليه مثل علوم خود حمل مىنماييم ! آيات لقاءاللَّه را به لقاء روز جزا محمول مىداريم . «\r\nلي مع الله حالة » « 3 »\r\nرا به حالت رقّت قلب مثلًا حمل مىكنيم . «\r\nو ارزقني النظر\r\nإلى وجهك الكريم » « 4 »\r\nو آن همه سوز و گدازهاى اوليا را از درد فراق ، به فراق حورالعين و طيور بهشتى حمل مىكنيم ! و اين نيست جز اين‌كه چون ما مرد اين ميدان نيستيم و\r\n\r\n\r\n","description":"","footnote":"\r\n( 1 ) - « نديدم چيزى را مگر آن‌كه خدا را همراه آن و پيش از آن و در آن ديدم » . ( شرح اصول الكافي ، صدر المتألهين ، ج 3 ، ص 432 ؛ الحكمة المتعالية ، ج 1 ، ص 117 ؛ مرآة العقول ، ج 10 ، ص 392 ؛ شرح الأسماء ، سبزوارى ، ص 516 )\r\n( 2 ) - « پروردگارى كه نديدم نپرستيدم » . ( شرح اصول الكافي ، صدر المتألهين ، ج 1 ، ص 331 ؛ شرح الأسماء ، سبزوارى ، ص 200 و 516 )\r\n( 3 ) - « مرا با خداوند حالتى است كه هيچ فرشتهء مقرّبى و هيچ پيامبر فرستاده شده‌اى ظرفيت آن را ندارد » . ( بحار الأنوار ، ج 18 ، ص 360 . در اين مصدر « وقت » به جاى « حال » آمده است )\r\n( 4 ) - « ديدار وجه كريمت را روزيم گردان » . شبيه اين عبارت در دعاى سجدهء پيغمبر صلى الله عليه و آله و سلم آمده است : « أللّهُم‌َّإنّي أَسْئَلُكَ الرِّضا بَعْدَ القَضاءِ وَبَرْدَ العَيشِ بَعدَ المَوتِ وَلَذَّةِ النَّظَرِ إلى وَجهِكَ الكَريمِ » . ( إحياء علوم الدين ، ج 4 ، ص 469 )\r\n","page_name":" 503 ","page_number":519},
  {"content":"\r\n\r\nجز حظ حيوانى و جسمانى چيز ديگر نمىفهميم ، همهء معارف را منكر مىشويم . و از همهء بدبختىها بدتر اين انكار است كه باب جميع معارف را بر ما منسد مىكند و ما را از طلب باز مىدارد و به حدّ حيوانيت و بهيميت قانع مىكند ، و از عوالم غيب و انوار الهيه ما را محروم مىكند .\r\nما بيچاره‌ها كه از مشاهدات و تجليات به كلى محروميم از ايمان به اين معانى هم ، كه خود يك درجه از كمال نفسانى است و ممكن است ما را به جايى برساند ، دوريم . از مرتبهء علم ، كه شايد بذر مشاهدات شود ، نيز فرار مىكنيم ، و چشم و گوش خود را به‌كلى مىبنديم و پنبهء غفلت در گوش‌ها مىگذاريم كه مبادا حرف حق در آن وارد شود .\r\nاگر يكى از حقايق را از لسان عارف شوريده يا سالك دلسوخته يا حكيم متألهى بشنويم ، چون سامعهء ما تاب شنيدن آن ندارد و حبّ نفس مانع شود كه به قصور خود حمل كنيم ، فوراً او را مورد همه طور لعن و طعن و تكفير و تفسيقى قرار مىدهيم و از هيچ غيبت و تهمتى نسبت به او فروگذار نمىكنيم .\r\nكتاب وقف مىكنيم و شرط استفاده از آن را قرار مىدهيم [ كه 
  ] روزى صد مرتبه لعن به مرحوم ملا محسن فيض « 1 » كنند ! جناب صدر المتألهين را ، كه سرآمد اهل توحيد است ، زنديق مىخوانيم و از هيچ‌گونه توهينى دربارهء او دريغ نمىكنيم . از تمام كتاب‌هاى آن بزرگوار مختصر ميلى به مسلك تصوف ظاهر نشود - بلكه كتاب كسر أصنام الجاهلية في الردّ على الصوفية « 2 » نوشته - [ با اين حال 
  ] او را صوفى بحت مىخوانيم .\r\n\r\n\r\n","description":"","footnote":"\r\n( 1 ) - محمد محسن بن الشاه مرتضى ( متوفّى 1091 ق ) مشهور به « فيض كاشانى » محدّث و فقيه و عارف وحكيم قرن 11 هجرى است . وى شاگرد شيخ بهايى ، مولى محمد صالح ، سيد هاشم بحرانى و صدر المتألهين مىباشد . تأثير افكار صدرا در آثار فيض آشكار است . علّامه مجلسى ، سيد نعمةاللَّه جزايرى ، قاضى سعيد قمى و فرزندش از او استفاده كرده‌اند . حدود 90 اثر به او نسبت مىدهند برخى از آنها عبارت است از : تفسير الصافي ، الوافي در حديث ، المحجّة البيضاء في تهذيب الإحياء ، الشافي ( منتخب وافي ) ، علم اليقين ، الحقايق ، كلمات مكنونه ، الاصول الأصليّة .\r\n( 2 ) - كتاب مذكور شامل چهار مقاله است : مقالهء اوّل در باب مقام عالم ربّانى و عارف حقيقى و بطلان اعمال متصوفان ؛ مقالهء دوم در غايت عبادات بدنى و رياضات نفسانى ؛ مقالهء سوم در ذكر صفات ابرار ؛ مقالهء چهارم در مواعظ حكمى و نصايح .\r\n","page_name":" 504 ","page_number":520},
  {"content":"\r\n\r\nكسانى كه معلوم الحال هستند و به لسان خدا و رسول - صلّى اللَّه عليه و آله - ملعون‌اند مىگذاريم ، كسى [ را 
  ] كه با صداى رسا داد ايمان به خدا و رسول و ائمهء هدى - عليهم السلام - مىزند لعن مىكنيم ! من خود مىدانم كه اين لعن و توهين‌ها به مقامات آنها ضررى نمىزند ، بلكه شايد به حسنات آنها افزايد و موجب ارتفاع درجات آنها گردد ، ولى اينها براى خود ماها ضرر دارد و چه بسا باشد كه باعث سلب توفيق و خذلان ما گردد .\r\nشيخ عارف ما - روحى فداه - مىفرمود هيچ‌وقت لعن شخصى نكنيد ، گرچه به كافرى كه ندانيد از اين عالم [ چگونه 
  ] منتقل شده مگر آن‌كه ولىّ معصومى از حال بعد از مردن او اطلاع دهد ، زيرا كه ممكن است در وقت مردن مؤمن شده باشد . پس لعن به عنوان كلى بكنيد .\r\nيكى داراى چنين نفس قدسيه‌اى است كه راضى نمىشود به كسى كه در ظاهر كافر مرده توهين شود به احتمال آن‌كه شايد مؤمن شده باشد در دم مردن ، يكى هم مثل ما است ! وَإلَى اللَّه الْمُشْتَكى « 1 » كه واعظ شهر با آن‌كه اهل علم و فضل است در بالاى منبر در محضر علما و فضلا مىگفت : فلان ، با آن‌كه حكيم بود قرآن هم مىخواند « 2 » ! اين به آن ماند كه گوييم : فلان با آن‌كه پيغمبر بود اعتقاد به مبدأ و معاد داشت !\r\nمن نيز چندان عقيده به علم فقط ندارم و علمى كه ايمان نياورد حجاب اكبر مىدانم ، ولى تا ورود در حجاب نباشد خرق آن نشود . علوم بذر مشاهدات است . گو كه ممكن است گاهى بىحجاب اصطلاحات و علوم به مقاماتى رسيد ، ولى اين از غير طريق عادى و خلاف سنت طبيعى است ، و نادر اتفاق مىافتد ؛ پس طريقهء خداخواهى و خداجويى به آن است كه انسان در ابتداى امر وقتش را [ صرف 
  ] مذاكرهء حق كند ، و علم باللَّه و اسماء و صفات آن ذات مقدس را از راه معمولى آن در خدمت مشايخ آن علم تحصيل كند ؛ و پس از آن ، به رياضات علمى و عملى معارف را وارد قلب كند كه البته نتيجه از آن\r\n\r\n\r\n","description":"","footnote":"\r\n( 1 ) - « شكوه به نزد خدا بايد برد » .\r\n( 2 ) - در ختم مرحوم ميرزا على اكبر حكيم ، واعظ دربارهء او اين مطلب را بيان مىكند . ( ر . ك : دروس تفسيرسورهء حمد ، امام خمينى قدس سره ، « جلسهء پنجم » )\r\n","page_name":" 505 ","page_number":521},
  {"content":"\r\n\r\nحاصل خواهد شد . و اگر اهل اصطلاحات نيست ، نتيجه حاصل تواند كرد از تذكر محبوب و اشتغال قلب و حال به آن ذات مقدس . البته اين اشتغال قلبى و توجه باطنى اسباب هدايت او شود و حق تعالى از او دستگيرى فرمايد ، و پرده‌اى از حجاب‌ها براى او بالا رود و از اين انكارهاى عاميانه قدرى تنزل كند ؛ و شايد با عنايات خاصهء حق تعالى راهى به معارف پيدا كند . إنَّهُ وَليُّ النِّعَمِ .\r\n\r\nفصل در بيان آن‌كه در وقت مردن بعضى از احوال غيب بر او مكشوف شود\r\nاز اين حديث شريف معلوم شود كه در وقت « معاينه » بر انسان برخى از مقامات و احوال خودش منكشف شود . و اين مطابق ضربى از برهان و موافق مكاشفات اصحاب كشف و عيان و موافق با اخبار و آثار ديگر نيز هست . انسان تا اشتغال به تعمير اين عالم دارد و وجههء قلبش به اين نشئه است و سكر طبيعت او را بى خود كرده و مخدرات شهوت و غضب او را تخدير نموده ، از صور اعمال و اخلاق خود به كلى محجوب است و از آثار آنها در ملكوت قلب او مهجور است ؛ پس از آن‌كه سكرات موت و سختىها و فشارهاى آن بر او وارد شد ، انصراف از اين نشئه تا اندازه‌اى حاصل مىكند ؛ و اگر از اهل ايمان و يقين است و قلب او متوجه به اين عوالم بوده ، در اواخر امر وجههء قلبش طبعاً متوجه به آن عالم مىشود و سائق‌هاى معنوى و ملائكة اللَّه موكَّل بر آن نيز او را سوق به آن عالم دهند ؛ و پس از اين سوق و آن انصراف ، نمونه‌اى از عالم برزخ بر او منكشف شود و روزنه‌اى از عالم غيب بر او مفتوح گردد ، و حال خود و مقام خود تا اندازه‌اى بر او مكشوف گردد . چنانچه از حضرت امير - عليه السلام - منقول است إنَّهُ قالَ : «\r\nحرام على كل نفس أن تخرج من الدنيا حتى تعلم أنه من أهل الجنة هي ، أم من أهل النار » « 1 » .\r\n\r\n\r\n","description":"","footnote":"\r\n( 1 ) - حرام است بر هر نفسى كه از دنيا بيرون مىرود جز آن‌كه بداند از اهل بهشت است يا اهل دوزخ » . ( إحياء علوم الدين ، ج 4 ، ص 718 ؛ علم اليقين ، ج 2 ، ص 853 )\r\n","page_name":" 506 ","page_number":522},
  {"content":"\r\n\r\nو در اين مقام حديث شريفى است كه با آن‌كه طولانى است ولى چون بشارتى است براى اهل ولايت حضرت مولى الموالى و متمسكين به ذيل عنايت اهل‌بيت عصمت - عليهم السلام - آن را بتمامه ذكر مىكنيم . و آن حديثى است كه جناب فيض نقل مىكند در علم اليقين . قال :\r\nوَفي كِتابِ الْحُسَيْنِ بْنِ سَعيدٍ اْلأهوازيِّ ، عَنْ عَبّادِ « 1 » بنِ مَرْوانَ ، قالَ : سَمِعْتُ أَبا عَبْدِاللَّه - عليه السلام - يَقولُ :\r\n« منكم و الله يقبل ، ولكم و الله يغفر ؛ إنه ليس بين أحدكم و بين ان يغتبط و يرى السرور و قرة العين إلاأن تبلغ نفسه هاهنا و أومأ بيده إلى حلقه » .\r\nثُمَّ قالَ عليه السلام :\r\n« إنه إذا كان ذلك و احتضر ، حضره رسول الله - صلى الله عليه و آله - وعلي و الأئمة و جبرئيل و ميكائيل و ملك الموت - عليهم السلام - فيدنو منه جبرئيل - عليه السلام - فيقول لرسول الله ، صلى الله عليه و آله : إن هذا كان يحبكم أهل البيت ، فأحبه . فيقول رسول الله ، صلى الله عليه و آله : يا جبرئيل ، إن هذا كان يحب الله و رسوله و أهل بيته ، فأحبه . فيقول جبرئيل : يا ملك الموت ، إن هذا كان يحب الله و رسوله و آل رسوله ، فأحبه و ارفق به . فيدنو منه ملك الموت - عليه السلام - فيقول : يا عبد الله ، أخذت فكاك رقبتك ؟ أخذت أمان براءتك ؟ تمسكت بالعصمة الكبرى في الحياة الدنيا فيوفقه الله ؟ فيقول : نعم . فيقول له : و ما ذلك ؟ فيقول : ولاية علي بن أبى طالب ، عليه السلام . فيقول : صدقت . أما الذي كنت تحذر ، فقد آمنك الله ؛ وأما الذي كنت ترجو ، فقد أدركته ؛ أبشر بالسلف الصالح ، مرافقة رسول الله - صلى الله عليه و آله - و علي و الأئمة من ولده - عليهم السلام - . ثم يسئل نفسه سلا رفيقا ؛ ثم ينزل بكفنه من الجنة و حنوطه حنوط كالمسك الأذفر ، فيكفن بذلك الكفن و يحنط بذلك الحنوط ، ثم يكسى حلة صفراء من حلائل الجنة . فإذا وضع في قبره ، فتح له باب من أبواب الجنة ، يدخل عليه من روحها و ريحانها . ثم يقال له : نم نومة العروس على فراشها ؛ أبشر بروح و ريحان و جنة نعيم و رب غير غضبان » .\r\nقالَ :\r\n« وإذا حضر الكافر الوفاة ، حضره رسول الله - صلى الله عليه و آله - وعلي و الأئمة\r\n\r\n\r\n","description":"","footnote":"\r\n( 1 ) - در مصدر چنين است و لكن در مصادر روايى « عمّار » بدل « عبّاد » آمده است .\r\n","page_name":" 507 ","page_number":523},
  {"content":"\r\n\r\nوجبرئيل و ميكائيل و ملك الموت - عليهم السلام - فيدنو منه جبرئيل ، فيقول : يا رسول الله ، إن هذا كان مبغضا لكم أهل البيت ، فأبغضه . فيقول رسول الله صلى الله عليه و آله : يا جبرئيل ، إن هذا كان يبغض الله و رسوله و أهل بيت رسوله ، فأبغضه . فيقول جبرئيل : يا ملك الموت ، إن هذا كان يبغض الله و رسوله و أهل بيته - عليهم السلام - فأبغضه و اعنف عليه . فيدنومنه ملك الموت ، فيقول : يا عبد الله ، أخذت فكاك رقبتك ؟ أخذت براءة أمانك ؟ تمسكت بالعصمة الكبرى في الحياة الدنيا ؟ فيقول : لا . فيقول له : أبشريا عدو الله بسخط الله و عذابه و النار . أما الذي كنت ترجو ، فقد فاتك ؛ وأما الذي كنت تحذر ، فقد نزل بك . ثم يسئل نفسه سلا عنيفا ؛ ثم يوكل بروحه ثلاثمائة شيطان يبزقون في وجهه و يتأذى بريحه . فإذا وضع في قبره ، فتح له باب من أبواب النار ، يدخل عليه من فيح ريحها و لهبها » « 1 » .\r\nراوى حديث گويد : « شنيدم حضرت صادق - عليه السلام - مىفرمود : به خدا قسم از شما قبول شود ، و به خدا قسم شماها آمرزيده شويد . و نيست بين شما و بين اين‌كه مورد غبطه واقع شويد و سرور و روشنايى چشم ببينيد چيزى مگر آن‌كه جان شما به حلقوم رسد . پس فرمود : در وقتى كه چنين شد و حالت احتضار پيش آمد كرد ، حاضر شود پيش او پيغمبر خدا و على و امامان و جبرئيل و ميكائيل و ملك الموت - عليهم السلام - پس نزديك محتضر آيد جبرئيل و به رسول خدا عرض كند : \" اين شخص شما اهل‌بيت را دوست مىداشت ، پس شما او را دوست داشته باشيد . \" رسول خدا مىفرمايد : \" اى جبرئيل ، اين شخص دوست مىداشت خداوند و رسول او و اهل بيت او را ، پس او را دوست داشته باش . \" پس جبرئيل مىگويد : \" اى ملك الموت اين شخص دوست مىداشت خداوند و رسول او و آل رسول او را ، پس دوست بدار او را و با او مدارا كن . \" پس ملك الموت نزديك شود به محتضر و گويد : \" اى بندهء خدا ، آيا گرفتى آزادى خويش و برائت و امان خود را ؟ و آيا چنگ زدى به پشتيبان‌هاى بزرگ در زندگانى دنيا ؟ \" پس خداوند او را موفق كند ، و گويد : \" آرى . \" پس از آن ملك الموت گويد :\r\n\" چه چيز بود آن ؟ \" جواب دهد : \" ولايت على بن ابىطالب عليه السلام . \" مىگويد : \" راست\r\n\r\n\r\n","description":"","footnote":"\r\n( 1 ) - علم اليقين ، ج 2 ، ص 854 .\r\n","page_name":" 508 ","page_number":524},
  {"content":"\r\n\r\nگفتى . اما آنچه را از آن مىترسيدى ، امان داد خداوند تو را ؛ و آنچه را كه آرزو داشتى رسيدى به او ؛ بشارت باد تو را به رفاقت گذشتگان نيكو ، رسول خدا و على و امامان از اولاد او عليهم السلام \" .\r\nپس جان او را با مدارا بگيرد ؛ و كفن از بهشت براى او آورد ؛ و حنوط او مثل مشك خوشبوى باشد . پس به آن كفن او را كفن كنند ، و به آن حنوط حنوط نمايند ؛ پس از حلّه‌هاى زرد بهشتى حلّه‌اى به او بپوشانند . و وقتى كه او را در قبر گذاشتند درى از درهاى بهشت بر او باز شود كه داخل شود بر او از رَوح و ريحان بهشتى . پس از آن ، به او گفته شود : \" بخواب همچون عروس در فراش خود ؛ بشارت باد تو را به رَوح و ريحان و نعمت‌هاى بهشت و پروردگارى كه بر تو خشمناك نيست . \"\r\nفرمود حضرت صادق عليه السلام : و وقتى كه در رسد كافر را مرگ ، حاضر شود پيش او رسول‌خدا و على و امامان و جبرئيل و ميكائيل و ملك الموت عليهم السلام . پس ، جبرئيل نزديك او آيد و گويد : \" اى رسول خدا ، همانا اين شخص بغض داشت به شما اهل بيت ، پس بغض داشته باش به او . \" رسول خدا مىفرمايد : \" اى جبرئيل ، اين بغض داشت به خدا و رسول او و اهل بيت رسول او ، پس بغض داشته باش [ به 
  ] او . \" پس جبرئيل گويد : \" اى ملك الموت ، اين شخص بغض داشت به خدا و رسول او و اهل بيتش ، پس بغض داشته باش به او و سخت بگير بر او . \" پس ملك الموت نزديك [ شود 
  ] به او و مىگويد : اى بندهء خدا ، آزادى خود را گرفتى ؟ برائت و امان خود را گرفتى ؟ به نگهبان بزرگ تمسّك جستى در زندگانى دنيا ؟ \" مىگويد : \" نه . \" پس مىگويد ملك الموت به او :\r\n\" بشارت باد تو را اى دشمن خدا به غضب خداوند و عذاب او و آتش . اما آنچه را كه آرزو داشتى ، فوت شد از تو ؛ و آنچه را مىترسيدى ، نازل شد به تو . \" پس از آن ، بيرون آورد جانش را بيرون آوردن سختى ؛ پس از آن بگمارد به روح او سيصد شيطان را كه آب دهن به روى وى افكنند و اذيت شود از بوى آن . و وقتى او را در قبر نهند ، باز شود به رويش درى از درهاى آتش ؛ داخل شود بر او از وزش باد آن و شعلهء آن » انتهى .\r\n\r\n","description":"","footnote":"","page_name":" 509 ","page_number":525},
  {"content":"\r\n\r\n\r\nدر ذكر برزخ و قبر\r\nو ببايد دانست كه عالم برزخ هر كس نمونه‌اى از نشئهء قيامت اوست . و برزخ عالم متوسط بين اين عالم و عالم قيامت است ، و روزنه‌اى از بهشت و جهنم به سوى آن باز است . چنانچه در ذيل اين حديث شريف اشاره به آن شده ؛ و در حديث معروف نبوى : «\r\nالقبر إما روضة من رياض الجنة ؛ أو حفرة من حفر النيران » « 1 »\r\nنيز اشاره به همين معنا است .\r\nپس ، معلوم شد كه انسان در وقت احتضار و معاينه ، آثار و صور اعمال خود را مشاهده مىكند و بشارت جنّت و نار را از ملك الموت مىشنود . و چنانچه اين آثار بر او تا اندازه‌اى كشف مىشود ، آثارى كه از اعمال و افعال در قلب حاصل شده ، از نورانيت و شرح صدر و وسعت ، و اضداد اينها ، مثل كدورت و ضيق صدر و ظلمت و فشار ، را نيز معاينه مىكند .\r\nپس ، در نزد معاينهء برزخْ قلب مستعد شود براى معاينهء نفحات لطيفهء لطفيه و جماليه ، و در آن ، آثارِ تجليات لطف و جمال بروز كند ، اگر از اهل سعادت و ايمان باشد .\r\nپس ، قلب حبِّ لقاءاللَّه پيدا كند و آتش اشتياق جمال محبوب در قلبش افروخته گردد ، اگر از اهل سابقهء حُسنى و حبّ و جذبهء ربوبى بوده . و جز خداوند كسى نداند كه در اين تجلى و شوق چه لذاتى و كراماتى است .\r\nو اگر اهل ايمان و عمل صالح بوده ، از كرامات حق تعالى به او به اندازهء ايمان و اعمالش عنايت شود ، و آنها را بالعيان در دم احتضار ببيند . پس ، اشتياق موت و لقاء كرامات حق در او حاصل شود و با رَوح و راحت و بهجت و سرور از اين عالم منتقل شود . و لذت اين بهجت و سرور را و طاقت رؤيت اين كرامات را چشم‌هاى مُلكى و ذايقه‌هاى دنيايى ندارد .\r\n\r\n\r\n","description":"","footnote":"\r\n( 1 ) - « گور انسان يا باغى از باغ‌هاى بهشت است يا گودالى از گودال‌هاى دوزخ » . ( بحار الأنوار ، ج 6 ، ص 275 ؛ الحكمة المتعالية ، ج 9 ، ص 219 )\r\n","page_name":" 510 ","page_number":526},
  {"content":"\r\n\r\nو اگر از اهل شقاوت و جحود و كفر و نفاق و اعمال قبيحه و افعال سيّئه باشد ، هر كس به اندازهء حظّ و بهرهء خود و آنچه در دار دنيا كسب نموده ، از آثار غضب و قهر الهى و دار اشقيا براى او نمونه كشف شود ؛ و چنان وحشت و انقلابى در او پيدا شود كه هيچ چيز پيش او مبغوض‌تر از تجليات جلاليه و قهريهء حق نباشد . و در اثر اين بغض و عداوت چنان سختى و فشار و ظلمت و عذابى براى او حاصل شود كه جز ذات مقدَّس حق كسى نمىتواند اندازهء آن را بفهمد . و اين براى اشخاصى است كه در اين عالم جاحد و منافق و دشمن خدا و اولياى او بودند . و براى اهل معاصى و كبائر به اندارهء كسبى كه كردند نمونه‌اى از جهنم خودشان براى آنها ظاهر شود ؛ و در اين حال هيچ چيز پيش آنها مبغوض‌تر از انتقال از اين عالم نيست . پس ، آنها را با عنف و فشار و سختى و زحمت منتقل كنند . و حسرت‌هايى در دل آنهاست در اين حال كه به اندازه درست نيايد .\r\nو از اين بيان معلوم شد كه انسان در وقت معاينه و احتضار ، معاينهء آنچه در خود بوده و از آن مطلع نبوده مىنمايد . و بذر اين معاينه را خود در مملكت وجود خود نموده . حيات دنيايى پردهء ساترى بود به روى معايب ما و حجابى بود براى اهل معارف ؛ اين پرده كه برداشته شد و اين حجاب كه خرق شد ، انسان آنچه كه در خود بود و خود تهيه كرده بود ، نمونه‌اى از آن را شهود مىكند . انسان در عوالم ديگر از عذاب و عقاب جز آنچه خود در اين عالم تهيه كرده نخواهد ديد ؛ و هر چه در اين عالم از اعمال صالحه و اخلاق حسنه و عقايد صحيحه داشته ، در آن عالم صورت آن را به‌عيان ببيند با كرامت‌هاى ديگرى كه حق به تفضل خويش به او عنايت فرمايد . در ذيل آيهء شريفهء  فَمَنْ يَعْمَلْ مِثْقالَ ذَرَّةٍ خَيْراً يَرَهُ . . .  « 1 » الآيه در صافى از مجمع نقل مىكند كه از حضرت امير - عليه السلام - حديث مىكند كه «\r\nهي أحكم آية في القرآن ؛ وكان رسول الله\r\n[ صلى الله عليه و آله\r\n
  ] يسميها « الجامعة » « 2 » .\r\n\r\n\r\n","description":"","footnote":"\r\n( 1 ) - الزلزلة ( 99 ) : 7 .\r\n( 2 ) - « اين آيه محكم‌ترين آيهء قرآن است ، و پيغمبر آن را « جامعه » مىناميد » . در تفسير الصافي ، ( در تفسير آيهء 7 « زلزال » ) اين حديث را به « قيل » نسبت داده ؛ و چنين فرموده است : و قرئ ( يُرَه ) بضمّ الياء فيهما ورواها في المجمع عن علي عليه السلام قيل : « هي أحكم . . . » و در مجمع ( در تفسير همين آيه ) از عبداللَّه بن مسعود نقل كرده است . ( تفسير الصافي ، ج 5 ، ص 358 ؛ مجمع البيان ، ج 10 ، ص 800 )\r\n","page_name":" 511 ","page_number":527},
  {"content":"\r\n\r\nپس بايد دانست كه اگر در اين عالم محبت به حق تعالى و اولياى او پيدا كنيم و طوق اطاعت آن ذات مقدس را بر گردن نهيم و وجههء قلب را الهى و ربّانى كنيم ، در وقت معاينه عين حقيقت با صورت جميله بر ما ظاهر گردد . و به عكس ، اگر وجههء قلب دنيايى شد و از حق منصرف شد ، كم كم ممكن است تخم عداوت حق و اوليا در آن كِشته شود ، و در وقت معاينه اين عداوت شدت كند و آثار غريبهء موحشه از آن بروز كند ، چنانچه شنيدى .\r\nپس ، از مهمات امور مواظبت به اين امر است كه انسان حالت قلب را الهى كند و وجههء آن را به جانب حق و اولياى او و دار كرامت او متوجه كند ، و اين با تفكر در آلاء و نعماى ذات مقدس و مواظبت به اطاعت و عبادت البته حاصل مىشود ؛ ولى انسان بايد اعتماد بر نفس و اعمال خود نكند ، و در هر حال ، خصوصاً در خلوات ، با تضرع و زارى از حق تعالى بخواهد كه محبت خودش را در دلش القاء فرمايد و قلبش را به نور معرفت و محبتش روشنى بخشد ، و محبت دنيا و غير خودش را از دلش بيرون كند . البته اين دعا در اوّل امر بىمغز و محض لقلقهء لسان است ، زيرا كه با محبت مفرط به دنيا خواهش زوال آن جداً مشكل است ؛ ولى پس از مدتى تفكر و مواظبت و به دل فهماندنِ نتايج حسنهء محبةاللَّه و نتايج سيّئه حب دنيا را ، اميد است كه حقيقت پيدا كند ان شاءاللَّه .\r\n\r\nفصل در معنى حبّ و بغض حق تعالى است\r\nبدان‌كه نسبت حبّ و بغض و امثال اينها به حق - تعالى شأنه - كه در لسان قرآن و احاديث شريفه وارد شده ، به آن معناى متفاهم عرفى نيست ؛ زيرا كه لازمهء امثال اين صفاتْ انفعال نفسانى است ، كه حق تعالى از آن منزه است . و در اين مختصر تفصيل در اين باب مناسب نيست ، پس به اشارهء اجماليه قناعت مىكنيم :\r\n\r\n","description":"","footnote":"","page_name":" 512 ","page_number":528},
  {"content":"\r\n\r\nبايد دانست كه بسيارى از اوصاف و احوال است كه پس از تنزل از عوالم غيبيهء تجرديه و حصول نشئه ملكيهء طبيعيه ، كه عالم فرق بلكه فرق الفرق است ، به صورتى درآيند كه غير از صور غيبيهء تجرديه است در آثار و لوازم ؛ چنانچه افلاطونيين ، كه تمام موجودات ملكيه را مظاهر ارواح غيبيه و نازلهء حقايق ملكوتيه و امثال مُثُل افلاطونيه مىدانند ، عوارض و كيفياتى را كه در اين عالم به وجود غير جوهرى موجودند ، در آن عالمْ صور تجليات ذاتيهء آنها ، كه به عين وجود آنها موجود است ، مىدانند « 1 » ؛ بنابراين ، چنين گوييم كه امثال اين اوصاف و احوال ، كه در عالم مُلك ملازم با يك نحوه تجدد و انفعالى است ، در عوالم غيبيه و نشآت تجرديه ، خصوصاً در عالم اسماء الهى و مقام واحديت ، به يك صورت منزه مبرا از جميع نقايص موجودند ، و تعبيرات از آنها به حسب نشئهء تجرديه ، يا صُقع ربوبى ، غير از اين عالم است . مثلًا تجليات رحمانيه و رحيميه را ، كه تجليات جماليه و لطفيه و حبّيه و انسيه نيز گوييم ، اگر در اين عالم ظهور پيدا كند ، به صورت حبّ و رحمت و تلطف ملازم با انفعال است . و اين از شدت ضيق اين عالم است .\r\nو در حديث است كه از براى رحمت صد جزء است كه يك جزء از آن در اين عالم نازل شده است ؛ و به آن يك جزء اين رحمت‌هايى كه در اين عالم است متحقق است « 2 » ؛ مثل رحمت بين فرزند و و الدين و امثال آن . چنانچه تجليات قهريه و مالكيه ، كه از تجليات جلال است ، در اين عالم به صورت بغض و غضب ظهور پيدا كند .\r\nو بالجمله ، باطن حبّ و بغض و غضبْ رحمانيت و قهّاريت ، و تجليات جمال و جلال است . و آن تجليات به عين ذات موجودند ؛ و كثرت و تجدد و انفعال در آنها راه ندارد ؛\r\n\r\n\r\n","description":"","footnote":"\r\n( 1 ) - ر . ك : الحكمة المتعالية ، ج 2 ، ص 46 .\r\n( 2 ) - اشاره است به حديث پيغمبر صلى الله عليه و آله و سلم كه فرمود : « إِنَّ للَّه‌عَزَّ وَجَلَّ مَائَةَ رَحمَةٍ ، أَنزَلَ مِنها واحِدَةً إلى الأَرض‌ِفَقَسَّمها بَيْنَ خَلْقِه فَبِها يَتَعاطَفُونَ وَبِها يَتراحَمُونَ . وأَخَّرَ تِسعاً وَتِسعينَ يَرحَمُ بَها عِبادَهُ يَومَ القِيامَةِ » ؛ « خداوند تعالى صد رحمت دارد كه از آنها يكى را بر زمين فرود آورد . پس به سبب آن است كه به يكديگر مهر مىورزند و بر يكديگر مىبخشايند . و نود و نه رحمت ديگر را وانهاد به روز واپسين تا با آنها بر بندگانش ببخشايد » . ( مجمع البيان ، ج 1 ، ص 94 ؛ شرح دعاء السحر ، امام خمينى قدس سره ، ص 53 )\r\n","page_name":" 513 ","page_number":529},
  {"content":"\r\n\r\nچنانچه ظهور رحمانيت و قهّاريتْ محبّت‌ها و مَبغضت‌هايى است كه در اين عالم موجود است . و چون مظهرْ فانىِ در ظاهر ، و ظاهر متجلى در مَظهر است ، تعبير از هر يك به ديگرى در بعضى مقامات ناروا نيست . بنابراين ، بغض حق تعالى به عبدْ ظهور به قهّاريت و انتقام است ؛ و حبّ او ، به رحمت و كرامت است . وَاللَّه الْعالِمُ .\r\n\r\n","description":"","footnote":"","page_name":" 514 ","page_number":530},
  {"content":"\r\n\r\n\r\nحديث بيست و نهم وصاياى رسول اكرم صلى الله عليه و آله و سلم به امير المؤمنين على عليه السلام\r\n
  ] الحديث التاسع و العشرون : بِالسَّنَدِ المُتَّصِلِ إلى أَفْضَلِ الْمُحَدِّثينَ وَأَقْدَمِهِم ، مُحَمَّدِ بْنِ يَعْقُوبَ الْكُلَيْنيِّ - رضي اللَّه عنه - عَنْ مُحَمَّدِ بْنِ يَحْيَى ، عَنْ أَحْمَدَ بْنِ مُحَمَّدِ بْنِ عِيسَى ، عَنْ عَلِيِّ بْنِ النُّعْمَانِ ، عَنْ مُعَاوِيَةَ بْنِ عَمَّارٍ ، قَالَ : سَمِعْتُ أَبَا عَبْدِاللَّهِ - عليه السلام - يَقُولُ : «\r\nكان في وصية النبي - صلى الله عليه و آله و سلم - لعلي - عليه السلام - أن قال : يا علي أوصيك في نفسك بخصال ، فاحفظها عني . ثم قال : اللهم أعنه . أما الأولى : فالصدق . ولا يخرجن من فيك كذبة أبدا . والثانية : الورع . ولا تجترئ على خيانة أبدا . والثالثة : الخوف من الله عز ذكره كأنك تراه . والرابعة : كثرة البكاء من خشية الله تعالى . يا بني لك بكل دمعة ألف بيت في الجنة .\r\nو الخامسة : بذلك مالك و دمك دون دينك . والسادسة : الأخذ بسنتي في صلاتي و صومي و صدقتي : أما الصلاة فالخمسون ركعة ؛ وأما الصيام فثلاثة أيام في الشهر : الخميس في أوله و الأربعاء في و سطه و الخميس في آخره ؛ وأما الصدقة فجهدك حتى تقول قد أسرفت و لم تسرف و عليك بصلاة الليل ، وعليك بصلاة الليل ، وعليك بصلاة الليل ، وعليك بصلاة الزوال ، و عليك بصلاة الزوال ، وعليك بصلاة الزوال ؛ وعليك بتلاوة القرآن على كل حال ؛ وعليك برفع يديك في صلاتك و تقليبهما ؛ وعليك بالسواك عند كل و ضوء ؛ وعليك بمحاسن الأخلاق فارتكبها و مساوي الأخلاق فاجتنبها فإن لم تفعل ، فلا تلومن إلا نفسك » « 1 » .\r\n\r\n\r\n","description":"","footnote":"\r\n( 1 ) - الكافي ، ج 8 ، ص 79 ، حديث 33 ( با تفاوت اندكى ) ؛ الوافي ، ج 26 ، ص 167 ، حديث 9 .\r\n","page_name":" 515 ","page_number":531},
  {"content":"\r\n\r\nترجمه : « ابن عمّار گويد : شنيدم از حضرت صادق - عليه السلام - كه مىفرمود : « در وصيت پيغمبر - صلّى اللَّه عليه و آله - به على - عليه السلام - اين بود كه فرمود : \" اى على ، سفارش مىكنم تو را در جان خودت به خويهايى ؛ نگاهدار آنها را از من \" . پس از آن گفت : \" خداوندا ، اعانت فرما او را . اما اوّلى : راست گفتارى است . خارج نشود از دهان تو دروغى هيچ‌گاه . و دومى : پرهيزگارى است . و جرئت مكن بر خيانت هرگز . سوم :\r\nترسناكى از خداوند است چنانچه گويى او را مىبينى . چهارم : گريهء بسيار از ترس خداوند است . بر پا مىشود براى تو به هر قطرهء اشكى هزار خانه در بهشت . پنجم :\r\nبخشيدن تو است مال و خونت را در راه دينت . ششم : گرفتن طريقهء من است در نماز و روزه و صدقه‌ام : اما نماز پنجاه ركعت ؛ اما روزه پس سه روز در ماه : پنجشنبه در اوّل ، و چهارشنبه در وسط ، و پنجشنبه در آخر آن ؛ و اما صدقه به قدر طاقت خود تا آن‌كه گويى اسراف كردم و حال آن‌كه اسراف نكردى . و ملازم باش با نماز شب ؛ و ملازم [ باش 
  ] با نماز شب ؛ و ملازم باش با نماز شب . و بر تو [ باد 
  ] به نماز ظهر ، و بر تو باد به نماز ظهر ، و بر تو باد به نماز ظهر . و بر تو باد به خواندن قرآن در هر حال . و بر تو باد به بلند نمودن دست‌هاى خود را در نماز و برگرداندن آنها را . و بر تو باد به مسواك نمودن در نزد هر وضويى . و بر تو باد نيكويىهاى اخلاق ، پس آن را ارتكاب كن ؛ و بدىهاى اخلاق ، پس از آنها دورى كن . پس اگر نكردى ، ملامت مكن مگر خود را \" » .\r\nشرح : « خصال » جمع خصلت است و به معناى خوى است ؛ چنانچه در صُراح است « 1 » . و بنابراين ، استعمال آن در مطلق افعال و اخلاق ، چنانچه در اين حديث شريف و غير آن وارد است ، مجاز است . و شايد خصلت اعمّ از خوى باشد ، تا در اين نحو استعمالات به طريق حقيقت باشد .\r\nقوله :\r\n« الورع » ،\r\nبه فتح راء ، و « رِعَة » مصدر « وَرِ عَ يَرِ عُ » ، به كسر راء در هر دو است ؛ به معناى تقوا يا شدت تقوا و كمال پرهيزگارى است . و شايد از وَرَّعْتُهُ تَوْريعاً ، أَي كَفَفْتُهُ اخذ شده باشد ؛ زيرا كه ورع در حقيقت كفّ نفس و نگاهدارى آن است از تعدّى از\r\n\r\n\r\n","description":"","footnote":"\r\n( 1 ) - صراح اللغة ، ص 268 ، فصل الخاء من باب اللّام .\r\n","page_name":" 516 ","page_number":532},
  {"content":"\r\n\r\nحدود شرع و عقل . يا از وَرَّعَ به معناى ردَّ مأخوذ باشد . يُقال : وَرَّعتُ الإبِلَ عَنِ الْماء . إذا رَدَدْتَها « 1 » ؛ زيرا كه نفس را ردّ مىكنى از مشتهيات خود و ارتكاب آنها .\r\nقوله : «\r\nلا تجتري »\r\nاز باب « افتعال » به معناى جسارت و شجاعت و كثرت اقدام در امور است . فى الصِّحاح عن أبي زيد : « الْجُرْأَةُ مِثالُ الْجُرْعَةِ الشَّجاعَةُ » . و نيز در صحاح است : الْجَرئُ ، المِقْدامُ « 2 » .\r\nقوله :\r\n« فجهدك »\r\n« الجُهْدُ » ، بضمّ الجيم و فتحها ، الطاقَةُ وَالْمَشَقَّةُ . يُقالُ : جَهَدَ دابَّتَهُ وَأَجْهَدَها « 3 » . در وقتى كه آن را به سير واداشت فوق طاقتش . و « جَهْد » به معناى جدّيت و پافشارى نيز هست . و در اين حديث همهء معانى مناسب است .\r\nقوله\r\n« عليك بصلاة الليل »\r\n« عَلَيكَ » اسم فعل است ؛ و استعمال مىشود به معناى فعل متعدى يا به جاى آن . عَلَيْكُمْ أَنْفُسَكُمْ ، أَي الْزَمُوا . و بنابراين ، « باء » براى تأكيد و تقويت است نه براى تعديه . و در مجمع البحرين گفته است كه اگر با « باء » متعدى شد ، به معناى اسْتَمْسِكْ است « 4 » . و اين نحو تعبير در فارسى نيست . و در عربى در مقام مبالغه در شأن آن امر مىگويند . و شايد تعبير قريب به آن در فارسى چنين باشد : بچسب به فلان كار . و اما ترجمهء آن به مثلِ « بر تو باد به فلان » مطابق با تعبيرات متعارفه نيست . و ما ان شاء اللَّه بيان مناسبات حديث شريف را در ضمن مقدمه و چند فصل مىنماييم .\r\n\r\nمقدمه در مهم بودن اين وصيت به جهات عديده\r\n
  ] در اين حديث شريف از جهات عديده معلوم مىشود كه اين وصيت‌هايى كه جناب رسول اكرم - صلّى اللَّه عليه و آله - به جناب مولا امير المؤمنين - عليه السلام - فرمودند در نظر مباركشان خيلى مهم بوده .\r\n\r\n\r\n","description":"","footnote":"\r\n( 1 ) - الصحاح ، ج 3 ، ص 1296 - 1297 ، مادهء « ورع » .\r\n( 2 ) - الصحاح ، ج 1 ، ص 40 ، مادهء « جرأ » .\r\n( 3 ) - الصحاح ، ج 2 ، ص 460 ، مادهء « جهد » .\r\n( 4 ) - مجمع البحرين ، ج 1 ، ص 306 ، مادّهء « علا » .\r\n","page_name":" 517 ","page_number":533},
  {"content":"\r\n\r\nيكى آن‌كه به جناب امير المؤمنين - عليه السلام - وصيت فرمودند ، با آن‌كه آن سرور منزّه‌تر از آن [ بودند 
  ] كه احتمال مسامحه در حدود شرعيه و در اوامر الهيه نسبت به ايشان برود ؛ ولى چون خود مطلب در نظر مبارك رسول اللَّه - صلّى اللَّه عليه و آله - خيلى مهم بوده ، از سفارش خوددارى نفرمودند .\r\nو خيلى متعارف است كه امرى را كه در نظر ايشان مهم است و اعتنا به شأن آن دارد ، براى اظهار اهميت آن سفارش مىنمايد ، ولو به كسى كه بداند آن را اتيان مىكند .\r\nاما احتمال آن‌كه سفارش به آن حضرت براى ايصال به سايرين باشد ، از قبيل « إيّاك أعني . . . » « 1 » بعيد است ؛ زيرا كه سوق حديث شهادت مىدهد كه به خود حضرت توجه داشته و منظور نظر مستقلًا آن بزرگوار بوده ؛ چنانچه كلمهء\r\n« في نفسك »\r\nو امر به حفظ و دعاى به اعانتْ شاهد است . و اين نحو وصيت‌ها متعارف بوده است ، و بين ائمهء طاهرين - عليهم السلام - بعضى به بعضى - رايج بوده ؛ و هر يك از سوق عباراتشان معلوم است كه منظور خود آن بزرگواران بوده‌اند ؛ چنانچه در يكى از وصيت‌ها جناب امير المؤمنين - عليه السلام - مىفرمايد به حضرت امام حسن و امام حسين عليهما السلام : « اين وصيت من است به شما دو نفر و ساير اهل بيتم و آن كسى كه كتاب من به او برسد » « 2 » . و معلوم است كه در اين وصيت حسنين - عليهما السلام - داخل بودند . و اين وصيت‌ها كشف مىكند از شدت اهميت مطلب ، و شدت علاقهء آن بزرگواران بعضى به بعضى .\r\nبالجمله ، نفسِ بودنِ جناب امير المؤمنين - عليه السلام - طرف وصيت ، كشف از بزرگى مطلب و اهميت آن مىكند .\r\nو ديگر آن‌كه با اين‌كه طرف حضرت امير بوده و آن جناب ممكن نبود از وصيت حضرت رسول تخطّى فرمايد و فتور و سستى نمايد ، با اين وصف ، با اين\r\n\r\n\r\n","description":"","footnote":"\r\n( 1 ) - اشاره است به ضرب‌المثل مشهور : إيّاكَ أعني وَاسمَعي ، يا جارة كه مرادف آن در فارسى اين است : « در به‌تو مىگويم ديوار تو بشنو » . ( مجمع الأمثال ، ج 1 ، ص 50 ؛ مجمع البحرين ، ج 3 ، ص 252 ، مادهء « جور » ؛ أمثال و حكم ، دهخدا ، ج 1 ، ص 318 )\r\n( 2 ) - « أُوصِيكُمَا وَجَمِيعَ وُلْدِي وَأَهْلِي وَمَنْ بَلَغَهُ كِتَابِي . . . » . ( نهج البلاغة ، ص 421 ، نامهء 47 )\r\n","page_name":" 518 ","page_number":534},
  {"content":"\r\n\r\nتأكيدات اكيده مطلب را ادا فرموده .\r\nو ديگر آن‌كه پس از آن‌كه فرمود : « وصيت مىكنم تو را » ، براى جلب نظر آن سرور به اهميت وصيت‌ها فرمود : « حفظ [ كن 
  ] آنها را از من » . و پس از آن ، براى آن‌كه علاقه داشت كه حضرت اين مهمات را اتيان كند ، دعا كرد كه « خداوندا ! او را اعانت فرما » .\r\nو ديگر تأكيداتى كه در هر يك از جمله‌ها على حِدَه ذكر فرموده ، از قبيل « نون » تأكيد ، و تكرار ، و غير آن كه محتاج به ذكر نيست .\r\nپس ، معلوم شد كه اين مطالب از مهمات است . و البته معلوم است كه در هيچ‌يك از اين امور براى خود آن بزرگوار نفعى متصور نيست ؛ بلكه مقصود نفع رساندن به طرف بوده . و جناب امير - عليه السلام - گرچه طرف مخاطبه است اصالةً ، ولى چون تكاليفِ عمومىِ مشترك است ، بايد حتىالامكان جدّيت كنيم كه وصيت‌هاى جناب رسول زمين نماند . و بايد بدانيم كه شدت علاقهء جناب رسول اكرم - صلّى اللَّه عليه و آله - به حضرت امير - عليه السلام - اقتضا مىكند كه نفع اين مطالب خيلى زياد باشد و اهميت آنها بسيار باشد كه به اين طرز بيان فرموده است وَاللَّه الْعالِمُ .\r\n\r\nفصل در مفاسد دروغ است\r\nيكى از وصاياى جناب رسول اكرم - صلّى اللَّه عليه و آله - ملازمت با راستى و اجتناب از دروغ است ، كه از تقديم ذكر آن معلوم مىشود كه در نظر محترمشان بيشتر از ساير وصايا اهميت داشته . و ما ذكر مفاسد كذب را مقدم مىداريم بر مصالح صدق .\r\nپس بدان‌كه اين رذيله از امورى [ است 
  ] كه عقل و نقل متفق بر قبح و فسادش هستند . و خود آن فى نفسه از كبائر و فواحش است ، چنانچه اخبار دلالت بر آن دارد « 1 » . و علاوه ، گاه شود كه بر آن مترتب شود مفاسد ديگرى كه قبح و فسادش كمتر از اين موبقه\r\n\r\n\r\n","description":"","footnote":"\r\n( 1 ) - ر . ك : وسائل الشيعة ، ج 15 ، ص 318 ، « كتاب الجهاد » ، « أبواب جهاد النفس و ما يناسبه » ، باب 46 ، حديث 25 ، 33 و 36 .\r\n","page_name":" 519 ","page_number":535},
  {"content":"\r\n\r\nنيست . بلكه گاهى شود كه به واسطهء كشف يك دروغ ، انسان به‌طورى از درجهء اعتبار پيش مردم ساقط مىشود كه تا آخر عمر جبرانش را نتوان كرد . خدا نكند كسى معروف شود به دروغ‌گويى كه هيچ چيز شايد بيشتر از اين به حيثيت انسان لطمه نمىزند . و علاوه بر اينها ، مفاسد دينى و عقوبات اخروى آن نيز بسيار است . و ما به ذكر بعضى از احاديث شريفه در اين باب اكتفا مىنماييم ؛ و چون مطلب از امور واضحهء رايجه است از طول كلام اجتناب مىنماييم .\r\nرُوِيَ فِي الوسائل عَنْ مُحَمَّدِ بْنِ يَعْقُوبَ بِإسْنادِهِ عَنْ أَبِي جَعْفَرٍ - عليه السلام - قَالَ : «\r\nإن الله عز و جل جعل للشر أقفالا و جعل مفاتيح تلك الأقفال الشراب ؛ والكذب شر من الشراب » « 1 » .\r\n« فرمود حضرت باقر العلوم عليه السلام : خداى تعالى قرار داد براى شرّ قفل‌هايى ؛ و كليدهاى آن قفل‌ها را شراب قرار داد ؛ و دروغ‌گويى از شراب بدتر است » .\r\nاكنون قدرى تفكر كن در اين حديث شريف كه از عالم آل محمد - عليهم السلام - صادر شده است ، و در كتابى كه مرجع تمام علماى امت است مذكور گرديده و تمام علما - رضوان اللَّه عليهم - آن را قبول فرمودند ، ببين آيا راهى براى عذر باقى مىماند ؟\r\nآيا اين سهل‌انگارى از دروغ جز از ضعف ايمان به اخبار اهل بيت عصمت - عليهم السلام - از چيز ديگر مىشود ؟\r\nما صور غيبيهء اعمال را نمىدانيم و ارتباطات معنويهء مُلك و ملكوت را واقف نيستيم ، از اين جهت از اين نحو اخبار تحاشى مىكنيم و امثال اينها را حمل به مبالغه مثلًا مىنماييم ؛ و اين خود طريقهء باطلى است كه از جهل و ضعف ايمان مىباشد . فرضاً كه اين حديث شريف را به مبالغه حمل كنيم ، آيا اين مبالغه بايد به موقع باشد ؟ آيا هر چيزى را مىشود گفت از شراب بدتر است ، يا بايد طورى شرّ آن عظيم باشد كه با مبالغه توان گفت از شراب بالاتر است ؟\r\n\r\n\r\n","description":"","footnote":"\r\n( 1 ) - الكافي ، ج 2 ، ص 338 ، « كتاب الإيمان و الكفر » ، « باب الكذب » ، حديث 3 ؛ وسائل الشيعة ، ج 12 ، ص 244 ، « كتاب الحجّ » ، « أبواب أحكام العشرة » ، باب 138 ، حديث 3 .\r\n","page_name":" 520 ","page_number":536},
  {"content":"\r\n\r\nوَبِإسْنادِهِ عَنْ أَبي جَعْفَرٍ - عليه السلام - قالَ : «\r\nالكذب هو خراب الإيمان » « 1 »\r\n. « فرمود حضرت باقر العلوم - عليه السلام - كه دروغ‌گويى خرابى ايمان است » .\r\nحقيقتاً اين‌طور اخبار دل انسان را مىلرزاند و پشت انسان را مىشكند . گمان مىكنم كه دروغ از مفاسد اعمالى است كه از بس شايع است قبحش به كلى از بين رفته ! ولى يك وقت تنبه پيدا مىكنيم كه ايمان كه سرمايهء حيات عالم آخرت است به واسطهء اين موبقه از دست ما رفته و خود ما نفهميديم .\r\nو از حضرت ثامن الائمة - عليهم السلام - روايت شده كه فرمود : « از حضرت ختمى مرتبت سؤال شد آيا مؤمن جبان و ترسو مىشود . فرمود آرى . سؤال شد آيا بخيل مىشود ؟ فرمود آرى . عرض شد آيا كذّاب مىشود ؟ فرمود نه » « 2 » .\r\nو از حضرت صدوق الطايفه منقول است كه فرمود از فرمايشات رسول خداست :\r\n« أربى الربا الكذب » « 3 »\r\n. « دروغ از ربا بالاتر است » . با آن‌كه تشديد در امر ربا به‌طورى شده است كه انسان را به حيرت در مىآورد .\r\nو از امورى كه انسان بايد ملتفت آن باشد اين است كه دروغ به عنوان شوخى و مزاح هم در اخبار از آن تكذيب شده است و تشديد در امر آن گرديده ؛ و علما فتواى به حرمت آن نيز مىدهند .\r\nچنانچه صاحب وسائل - رحمه اللَّه - در عنوان باب ، كه مطابق فتواى اوست ، فرموده :\r\n« بابُ تحريمِ الكذبِ في الصغيرِ و الكبير و الجِدِّ و الهَزْلِ عَدا ما اسْتُثْنِيَ « 4 » .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 339 ، « كتاب الإيمان و الكفر » ، « باب الكذب » ، حديث 4 ؛ وسائل الشيعة ، ج 12 ، ص 244 ، « كتاب الحجّ » ، « أبواب أحكام العشرة » ، باب 138 ، حديث 4 .\r\n( 2 ) - مُعَمَّرِ بْنِ خَلَّادٍ عَنْ أَبِي الْحَسَنِ الرِّضَا عليه السلام قَالَ : « سُئِلَ رَسُولُ اللَّهِ صلى الله عليه و آله يَكُونُ الْمُؤمِنُ جَبَاناً ؟ قَالَ : نَعَمْ . قيلَ : وَيَكُونُ بَخِيلًا ؟ قَالَ : نَعَم . قِيلَ : وَيَكُونُ كَذَّاباً ؟ قَالَ : لَا » . ( المحاسن ، ص 118 ، حديث 126 ؛ وسائل الشيعة ، ج 12 ، ص 245 ، « كتاب الحجّ » ، « أبواب أحكام العشرة » ، باب 138 ، حديث 11 )\r\n( 3 ) - من لا يحضره الفقيه ، ج 4 ، ص 272 ، حديث 8 ؛ وسائل الشيعة ، ج 12 ، ص 246 ، « كتاب الحجّ » ، « أبواب‌أحكام العشرة » ، باب 138 ، حديث 12 .\r\n( 4 ) - وسائل الشيعة ، ج 12 ، ص 250 ، « كتاب الحجّ » ، « أبواب أحكام العشرة » ، باب 140 .\r\n","page_name":" 521 ","page_number":537},
  {"content":"\r\n\r\nو از كافى شريف سند به حضرت باقر - عليه السلام - رساند كه فرمود حضرت على بن الحسين - عليهما السلام - به فرزندان خود مىفرمود : « بپرهيزيد از دروغ كوچك و بزرگ در تمام سخن‌هاى خود ، چه جدّى باشد يا شوخى ؛ زيرا كه انسان اگر در امر كوچك دروغ گفت ، جرئت پيدا مىكند بر امر بزرگ . آيا نمىدانيد كه پيغمبر خدا - صلّى اللَّه عليه و آله - فرمود كه \" بندهء خدا راستى را پيشهء خود مىكند تا آن‌كه خداوند او را صدّيق مىنويسد ؛ و دروغ‌سرايى را پيشهء خود مىكند تا آن‌كه خداى تعالى او را كذّاب مىنويسد « 1 » \" » .\r\nو در كافى سند به جناب اصبغ بن نُباته رساند ، قَال : قَال أميرُ المؤمنين عليه السلام :\r\n« لا يجد عبد طعم الأيمان حتى يترك الكذب هزله وجده » « 2 »\r\n. « نمىچشد بنده‌اى مزهء ايمان را ، مگر آن‌كه ترك كند دروغ را در شوخى و جدّى » .\r\nو در وصاياى رسول اكرم - صلّى اللَّه عليه و آله - به حضرت اباذر غفارى است : «\r\nيا أبا ذر ، ويل للذي يحدث فيكذب ليضحك به القوم . ويل له ، ويل له » « 3 »\r\n. « واى بر كسى كه نقل كلامى كند به دروغ تا مردم بخندند به آن . واى بر او ، واى بر او » .\r\nاكنون با اين همه اخبار و تشديدات رسول خدا و ائمهء هدى - عليهم السلام - خيلى جرأت و شقاوت مىخواهد كه انسان اقدام به اين امر بزرگ و خطيئهء مهمه نمايد . و چنانچه دروغ‌گويى از مفاسد بسيار مهمه شمرده شده ، صدق لهجه و راستى گفتار از محاسن بسيار مهم است . و در اخبار اهل بيت از آن مدح بليغ شده است ، و ما به ذكر\r\n\r\n\r\n","description":"","footnote":"\r\n( 1 ) - عَنْ أَبِي جَعْفَرٍ عليه السلام قَالَ : « كَانَ عَلِيُّ بْنُ الْحُسَيْنِ - صَلَواتُ اللَّه عَلَيْهِمَا - يَقُولُ لِوُلْدِهِ : اتَّقُوا الْكَذِبَ ، الصَّغِيرَ مِنْهُ وَالْكَبِيرَ ، فِي كُلِّ جِدٍّ وَهَزْلٍ ؛ فَإِنَّ الرَّجُلَ إِذَا كَذَبَ فِي الصَّغِيرِ ، اجْتَرَى عَلَى الْكَبِيرِ . أَمَا عَلِمْتُمْ أَنَّ رَسُولَ اللَّهِ صلى الله عليه و آله ، قَالَ : مَا يَزَالُ الْعَبْدُ يَصْدُقُ حَتَّى يَكْتُبَهُ اللَّهُ صِدِّيقاً ؛ وَمَا يَزَالُ الْعَبْدُ يَكْذِبُ حَتَّى يَكْتُبَهُ اللَّهُ كَذَّاباً » . ( الكافي ، ج 2 ، ص 338 ، « كتاب الإيمان و الكفر » ، « باب الكذب » ، حديث 2 ؛ وسائل الشيعة ، ج 12 ، ص 250 ، « كتاب الحجّ » ، « أبواب أحكام العشرة » ، باب 140 ، حديث 1 )\r\n( 2 ) - الكافي ، ج 2 ، ص 340 ، « كتاب الإيمان و الكفر » ، « باب الكذب » ، حديث 11 ؛ وسائل الشيعة ، ج 12 ، ص 250 ، « كتاب الحجّ » ، « أبواب أحكام العشرة » ، باب 140 ، حديث 2 .\r\n( 3 ) - الأمالي ، طوسى ، ص 537 ، حديث 1 ؛ وسائل الشيعة ، ج 12 ، ص 251 ، « كتاب الحجّ » ، « أبواب أحكام‌العشرة » ، باب 140 ، حديث 4 .\r\n","page_name":" 522 ","page_number":538},
  {"content":"\r\n\r\nبعض آن اكتفا مىنماييم .\r\nمُحَمَّدُ بْنُ يَعْقُوبَ بِإسْنادِهِ عَنْ أَبِي عَبْدِاللَّهِ - عليه السلام - قَالَ : «\r\nكونوا دعاة للناس بالخير به غير ألسنتكم ليروا منكم الاجتهاد و الصدق و الورع » « 1 »\r\n. فرمود : « باشيد دعوت‌كنندگان مردم به نيكويى به غير زبان‌هاى خويش ، تا ببينند از شما جدّيت در امر خير و عبادت و راست‌گفتارى و پرهيزگارى را » .\r\nو جناب صدوق سند به رسول خدا - صلّى اللَّه عليه و آله - رساند كه فرمود :\r\n« نزديك‌ترين شما به من روز قيامت و لازم‌ترين اشخاص بر من شفاعت او ، راستگويان شماست در حديث ؛ و ادا كننده‌ترين شماست امانت را ؛ و نيكوترين شماست در خُلق ؛ و نزديك‌ترين شماست به مردم » « 2 » .\r\n\r\nفصل در بيان ورع است\r\nو آن را يكى از منازل سالكين و منازل سايرين شمرده‌اند و آن را به‌طورى كه جناب عارف معروف ، خواجه عبداللَّه انصارى تعريف فرموده است : « هُوَ تَوَقٍّ مُسْتَقْضىً عَلى حَذَرٍ ، أَوْ تَحَرُّجٌ عَلى تَعْظيمٍ » « 3 » . يعنى ، ورع عبارت است از نگاهدارى كامل و آخر مرتبهء حفظ نفس ، و در عين حال ترسناك بودن از لغزش ؛ يا سخت‌گيرى بر نفس است براى تعظيم حق .\r\nو اين شامل شود تمام مراتب آن را ؛ زيرا كه از براى ورع مراتب بسيار است ؛ چنانچه ورع عامه اجتناب از كبائر است ؛ و ورع خاصه اجتناب از مشتبهات است براى\r\n\r\n\r\n","description":"","footnote":"\r\n( 1 ) - الكافي ، ج 2 ، ص 105 ، « كتاب الإيمان و الكفر » ، « باب الصدق وأداء الأمانة » ، حديث 10 ؛ وسائل الشيعة ، ج 12 ، ص 162 ، « كتاب الحجّ » ، « أبواب أحكام العشرة » ، باب 108 ، حديث 1 .\r\n( 2 ) - قَالَ رَسُولُ اللَّهِ صلى الله عليه و آله : « إِنَّ أَقْرَبَكُمْ مِنِّي غَداً وَأَوْجَبَكُمْ عَلَيَّ شَفَاعَةً أَصْدَقُكُمْ لِلحَديث وَآدَاكُمْ لِلأَمَانَةِ وَأَحْسَنُكُمْ خُلُقاً وَأَقْرَبُكُمْ مِنَ النَّاسِ » . ( الأمالي ، صدوق ، ص 411 ، حديث 5 ( با كمى تفاوت ) ؛ وسائل الشيعة ، ج 12 ، ص 163 ، « كتاب الحجّ » ، « أبواب أحكام العشرة » ، باب 108 ، حديث 8 )\r\n( 3 ) - منازل السائرين ، ص 54 ، باب الورع .\r\n","page_name":" 523 ","page_number":539},
  {"content":"\r\n\r\nخوف از وقوع در محرّمات ؛ چنانچه در حديث شريف « تثليث » « 1 » اشاره به آن شده است ؛ و ورع اهل زهد اجتناب از مباحات است براى احتراز از وِزرِ آن ؛ و ورع اهل سلوك ترك نظر به دنياست براى وصول به مقامات ؛ و ورع مجذوبين ترك مقامات است براى وصول به باب اللَّه و شهود جمال اللَّه ؛ و ورع اوليا اجتناب از توجه به غايات است . و از براى هر يك شرحى است كه اشتغال به آن به حال ما مفيد نيست .\r\nو آنچه در اين مقام بايد دانست آن است كه ورع از محارم اللَّه پايهء تمام كمالات معنويه و مقامات اخرويه است ؛ و از براى هيچ كس مقامىحاصل نشود ، مگر به ورع از محارم اللَّه .\r\nو قلبى كه داراى ورع نباشد ، به‌طورى زنگار و كدورت او را فرو مىگيرد كه اميد نجات بسا باشد كه از آن منقطع گردد . صفاى نفوس و صقالت آنها به ورع است . و اين منزل براى عامه مهمترين منازل است ، و تحصيل آن از مهمات مسافر طريق آخرت است .\r\nو فضيلت آن به حسب اخبار اهل بيت عصمت - عليهم السلام - بيش از آن است كه در اين اوراق مذكور گردد . و ما به ذكر بعض احاديث در اين باب اكتفا مىكنيم و طالب بيشتر به كتب اخبار رجوع نمايد .\r\nكافى بِإسْنادِهِ عَنْ أَبِي عَبْدِاللَّهِ - عليه السلام - قَالَ : «\r\nأوصيك بتقوى الله ، والورع ، و الاجتهاد . و اعلم أنه لا ينفع اجتهاد لا ورع فيه » « 2 » .\r\nفرمود حضرت صادق - عليه السلام - به راوى : « وصيت مىكنم تو را به پرهيزگارى ، و ورع ، و جدّيت در عبادت . و بدان‌كه جديت در عبادت فايده ندارد در صورتى كه ورع در آن نباشد » .\r\nو به اين مضمون باز روايت است « 3 » . و اين دليل بر آن است كه عبادات بدون ورع از\r\n\r\n\r\n","description":"","footnote":"\r\n( 1 ) - ر . ك : صفحه 446 .\r\n( 2 ) - الكافي ، ج 2 ، ص 78 ، « كتاب الإيمان و الكفر » ، « باب الورع » ، حديث 11 ؛ وسائل الشيعة ، ج 15 ، ص 243 ، « كتاب الجهاد » ، « أبواب جهاد النفس و ما يناسبه » ، باب 21 ، حديث 2 .\r\n( 3 ) - وسائل الشيعة ، ج 15 ، ص 243 ، « كتاب الجهاد » ، « أبواب جهاد النفس و ما يناسبه » ، احاديث باب 21 . 0\r\n","page_name":" 524 ","page_number":540},
  {"content":"\r\n\r\nدرجهء اعتبار ساقط است .\r\nو معلوم است نكتهء بزرگ عبادات ، كه انقياد نفس و ارتياض آن است و قهر ملكوت است بر مُلك و طبيعت ، بدون ورع شديد و پرهيزگارى كامل حاصل نشود .\r\nنفوسى كه مبتلاى به معاصى خدا هستند ، نقشى در آنها صورت نگيرد و نقاشى بىفايده است . تا صفحه را از كدورات و كثافات پاك و صاف نكنى ، نقاشى نتوان كرد .\r\nپس ، عبادات ، كه صورت كماليهء نفس است ، بدون صفاى نفس از كدورت معاصى فايده‌اى نكند ؛ و صورتى است بىمعنا و قالبى است بىروح .\r\nوَبِإسْنادِهِ عَنْ يَزِيدَ بْنِ خَلِيفَةَ ، قَالَ : وَعَظَنَا أَبُو عَبْدِاللَّهِ - عليه السلام - «\r\nفأمر و زهد »\r\nثُمَّ قَالَ : «\r\nعليكم بالورع ؛ فإنه لا ينال ما عند الله إلا بالورع » « 1 » .\r\nراوى گويد : « موعظه فرمود ما را جناب صادق - عليه السلام - و فرمايشاتى فرمود و دعوت به زهد دنيا كرد ؛ و پس از آن فرمود : \" بر شما باد به ورع ، زيرا كه نيل نشود آنچه نزد خداوند است مگر به ورع \" » . پس به حسب اين حديث شريف ، انسانى كه ورع ندارد از كراماتى كه حق تعالى وعده به بندگان فرموده محروم است . و اين از بزرگ‌ترين خذلان‌ها و شقاوت‌هاست .\r\nو در وسائل سند به حضرت باقر - عليه السلام - رساند أنَّه قَال : «\r\nلا تنال و لا يتنا إلا بالعمل و الورع » « 2 »\r\n. فرمود : ولايت ما نرسد مگر با عمل و ورع .\r\nو در روايت ديگر است كه حضرت صادق - عليه السلام - فرمايد : « نيست از شيعيان ما كسى [ كه 
  ] در شهرى كه داراى صد هزار جمعيت است از او با ورع‌تر باشد » « 3 » .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 76 ، « كتاب الإيمان و الكفر » ، « باب الورع » ، حديث 3 ؛ وسائل الشيعة ، ج 15 ، ص 244 ، « كتاب الجهاد » ، « أبواب جهاد النفس و ما يناسبه » ، باب 21 ، حديث 4 .\r\n( 2 ) - صفات الشيعة ، ص 13 ؛ وسائل الشيعة ، ج 15 ، ص 247 ، « كتاب الجهاد » ، « أبواب جهاد النفس و ما يناسبه » ، باب 21 ، حديث 17 .\r\n( 3 ) - عن أبي عبداللَّه عليه السلام قال : « ليس من شيعتنا من يكون في مصر يكون فيه مأة ألف ويكون في المصر أورع منه » . ( وسائل الشيعة ، ج 15 ، ص 247 ، « كتاب الجهاد » ، « أبواب جهاد النفس و ما يناسبه » ، باب 21 ، حديث 18 )\r\n","page_name":" 525 ","page_number":541},
  {"content":"\r\n\r\nو در كافى شريف نيز بدين مضمون روايت شده است « 1 » .\r\nو بايد دانست كه به حسب روايات شريفه ، ميزان در كمال ورعْ اجتناب از محارم اللَّه است ؛ و هر كس اجتناب از محرّمات الهيه كند از ورع دارترين مردم به شمار آيد . پس ، اين امر را شيطان در نظرت بزرگ نكند و تو را مأيوس ننمايد ؛ زيرا كه از عادت آن ملعون است كه انسان را از راه يأس به شقاوت ابدى مىاندازد . مثلًا در اين باب مىگويد : چطور ممكن است در شهرى كه داراى صد هزار جمعيت يا بيشتر است انسان از تمام آنها بيشتر ورع داشته باشد ! اين از مكايد آن لعين و وساوس نفس امّاره است . جواب آن اين است كه به حسب روايات هر كس از محرّمات الهيه اجتناب كند مشمول اين روايات است و از زمرهء ورعناك‌ترين مردم به شمار مىآيد . و اجتناب محرّمات الهيه كار بسيار مشكلى نيست ؛ بلكه انسان با جزئى رياضت نفس و اقدامْ مىتواند ترك جميع محرّمات كند . البته انسان بخواهد اهل سعادت و نجات باشد و در تحت ولايت اهل بيت و مشمول كرامت حق تعالى باشد ، و تا اين اندازه هم صبر در معصيت نداشته باشد ، نمىشود ؛ لابد قدرى پافشارى و تحمل و ارتياض لازم است .\r\n\r\nتتميم در بيان مفاسد خيانت و حقيقت امانت\r\nدر اين مقام نكته‌اى است كه اشاره به آن لازم است . و آن اين است كه جناب رسول اكرم - صلّى اللَّه عليه و آله - بعد از وصيت به ورع ، تفريع فرموده است به آن عدم جرئت بر خيانت را ؛ با آن‌كه ورع راجع به مطلق محرّمات است ، يا اعم از آن چنانچه شنيدى .\r\nپس يا بايد خيانت را به يك معنى اعمّى از متفاهم عرفى آن معنى كرد تا مطابق با ورع گردد ؛ و آن آن است كه بايد مطلق معاصى را يا مطلق ارتكاب موانع سير الى اللَّه را خيانت شمرد ، زيرا كه تكاليف الهيه امانات حق هستند ، چنانچه در آيه شريفهء :  إِنَّا \r\n\r\n\r\n","description":"","footnote":"\r\n( 1 ) - الكافي ، ج 2 ، ص 78 ، « كتاب الإيمان و الكفر » ، « باب الورع » ، حديث 10 .\r\n","page_name":" 526 ","page_number":542},
  {"content":"\r\n\r\n عَرَضْنَا الْأَمانَةَ عَلَى السَّماواتِ وَ الْأَرْضِ . . .  « 1 » الآيه بعض مفسرين تكاليف الهيه دانسته‌اند « 2 » ؛ بلكه تمام اعضا و جوارح و قوا امانات حق هستند ، و صرف آنها را بر خلاف رضاى حق خيانت است ؛ و متوجه نمودن قلب را به غير حق از جملهء خيانت‌هاست :\r\n « اين جان عاريت كه به حافظ سپرده دوست * روزى رُخش ببينم و تسليم وى كنم » « 3 » \r\nيا آن‌كه مراد از خيانت همان معناى متعارف آن باشد ، و از شدت اهميت آن آن را تخصيص به ذكر داده‌اند . گويى تمام حقيقت ورع اجتناب از خيانت در امانت است . و اگر كسى اخبار معصومين - عليهم السلام - [ را 
  ] در موضوع ردّ امانت و اجتناب از خيانت ملاحظه كند ، مىفهمد كه اين معنا چقدر در نظر شارع مقدس اهميت داشته ؛ علاوه بر آن‌كه قبح ذاتى آن بر هيچ عقلى مخفى نيست ، و خائن را از زمرهء جنس انسانى بايد خارج شمرد و ملحق به ارذل شياطين نمود . و معلوم است كسى كه به خيانت و نادرستى در بين مردم معرفى شد ، در اين عالم نيز زندگانى بر او سخت و ناگوار خواهد شد .\r\nنوع انسان در دنيا با معاونت و معاضدت بعضى با بعضى زندگانى راحت مىتواند بكند ؛ زندگانى انفرادى براى هيچ‌كس ميسور نيست ، مگر آن‌كه از جامعهء بشريت خارج شده به حيوانات وحشى ملحق گردد ؛ و زندگانى اجتماعى چرخ بزرگش بر اعتماد مردم به يكديگر مىچرخد ، كه اگر خداى نخواسته اعتماد از بنىالانسان برداشته شود ، ممكن نيست بتوانند با راحتى زندگانى كنند ؛ و پايهء بزرگ اعتماد بر امانت و ترك خيانت گذاشته شده است . پس ، شخص خائن مورد اطمينان نيست و از مدنيت و هم‌عضوى جامعهء انسانيه خارج است ؛ و او را در محفل مدينهء فاضله به عضويت نمىپذيرند . و\r\n\r\n\r\n","description":"","footnote":"\r\n( 1 ) - « ما امانت را بر آسمان‌ها و زمين و كوه‌ها عرضه داشتيم ، پس از برداشتن آن باز ايستادند و بيم كردند و انسان آن را برداشت كه او بسيار ستمگر و نادان بود » . ( الأحزاب ( 33 ) : 72 )\r\n( 2 ) - ر . ك : مجمع البيان ، ج 8 ، ص 584 ؛ تفسير الصافي ، ج 4 ، ص 206 .\r\n( 3 ) - ديوان حافظ ، ص 467 ، غزل 400 .\r\n","page_name":" 527 ","page_number":543},
  {"content":"\r\n\r\nمعلوم است چنين شخصى با چه حالت سخت و زندگى تنگى زيست مىنمايد .\r\nو ما در اين باب براى تتميم فايده چند حديثى از اهل بيت عصمت در اين موضوع ذكر مىنماييم ، و براى دل‌هاى بيدار و چشم‌هاى باز همين اندازه كفايت مىكند .\r\nمُحَمَّدُ بْنُ يَعْقُوبَ بِإسْنادِهِ عَنْ أَبي عَبْدِاللَّه - عليه السلام - قالَ : «\r\nلا تنظروا إلى طول ركوع الرجل و سجوده ؛ فإن ذلك شيء اعتاده ، فلو تركه استوحش لذلك ؛ و لكن انظروا إلى صدق حديثه و أداأ أمانته » « 1 » .\r\n« فرمود حضرت صادق عليه السلام : نظر نكنيد به طول ركوع و سجود مرد ، زيرا كه اين چيزى است كه عادت نموده است به آن ، اگر تركش كند به وحشت مىافتد براى آن ؛ و ليكن نظر كنيد به راست‌گفتارى و اداء امانت او » .\r\nوَبِإسْنادِهِ عَنْ أَبِي كَهْمَسٍ قَالَ : قُلْتُ لأَبِي عَبْدِاللَّهِ عليه السلام : عَبْدُاللَّهِ بْنُ أَبِي يَعْفُورٍ يُقْرِئُكَ السَّلَامَ . قَالَ : «\r\nعليك و عليه السلام . إذا أتيت عبد الله فأقرئه السلام و قل له : إن جعفر بن محمد يقول لك : انظر ما بلغ به علي - عليه السلام - عند رسول الله صلى الله عليه و آله ، فالزمه فإن عليا - عليه السلام - إنما بلغ ما بلغ به عند رسول الله - صلى الله عليه و آله - بصدق الحديث و أداء الأمانة » « 2 » .\r\nراوى گويد : « گفتم به حضرت صادق عليه السلام : \" ابن ابى يَعفور سلام خدمت شما عرض مىكرد . \" [ فرمود 
  ] : \" بر تو و بر او سلام . وقتى رفتى پيش او ، سلام به او برسان و بگو به او : جعفر بن محمد مىگفت : نظر كن به آن چيزى كه به واسطهء آن حضرت امير المؤمنين - عليه السلام - به آن مقام رسيد خدمت رسول خدا - صلّى اللَّه عليه و آله - پس ملازم شو با آن . همانا على - عليه السلام - نرسيد بدان پايه كه رسيد پيش رسول خدا - صلّى اللَّه عليه و آله - مگر به راستى گفتار و دادن امانت \" » .\r\nهان اى عزيز ، تفكر كن در اين حديث شريف ، ببين مقام صدق لهجه و ردّ امانت تا\r\n\r\n\r\n","description":"","footnote":"\r\n( 1 ) - الكافي ، ج 2 ، ص 105 ، « كتاب الإيمان و الكفر » ، « باب الصدق و أداء الأمانة » ، حديث 12 ؛ وسائل الشيعة ، ج 19 ، ص 68 ، « كتاب الوديعة » ، باب 1 ، حديث 3 .\r\n( 2 ) - الكافي ، ج 2 ، ص 104 ، « كتاب الإيمان و الكفر » ، « باب الصدق وأداء الأمانة » ، حديث 5 ؛ وسائل الشيعة ، ج 19 ، ص 67 ، « كتاب الوديعة » ، باب 1 ، حديث 1 .\r\n","page_name":" 528 ","page_number":544},
  {"content":"\r\n\r\nكجاست كه علىّ بن ابىطالب - عليه السلام - را بدان مقام بلند رسانيد . و از اين حديث معلوم شود كه رسول خدا اين دو صفت را از هر چيز بيشتر دوست مىداشتند كه در بين تمام صفات كماليهء مولى - عليه السلام - اين دو او را مقرّب كرده است و بدان مقام ارجمند رسانده است . و جناب صادق - عليه السلام - نيز در بين تمام افعال و اوصاف اين دو امر را كه در نظر مباركشان خيلى اهميت داشته به ابن ابى يعفور ، كه مخلص و جان‌نثار آن بزرگوار بوده ، پيغام داده و سفارش فرموده به ملازمت آنها .\r\nوَبِإسْنادِهِ عَنْ أَبِي جَعْفَرٍ - عليه السلام - قَالَ : قَالَ أَبُو ذَرٍّ [ رَضِيَ اللَّهُ عَنْهُ 
  ] سَمِعْتُ رَسُولَ اللَّهِ - صلّى اللَّه عليه وآله - يَقُولُ : «\r\nحافتا الصراط يوم القيامة الرحم و الأمانة ؛ فإذا مر الوصول للرحم المؤدي للأمانة ، نفذ إلى الجنة ؛ وإذا مر الخائن للأمانة القطوع للرحم ، لم ينفعه معهما عمل و تكفأ به الصراط في النار » « 1 » .\r\n« ابوذر - عليه الرحمة - گويد : شنيدم رسول خدا - صلّى اللَّه عليه و آله - مىفرمود :\r\n\" رَحِم و امانت در روز قيامت در دو جانب صراط هستند ؛ پس وقتى بگذرد وصل‌كنندهء رحم و ادا كنندهء امانت ، عبور نمايد به سوى بهشت . و وقتى بگذرد خيانت‌كنندهء امانت و قطع‌كنندهء رحم ، نفع نرساند به او با اينها عملى و او را صراط برگرداند در آتش \" » . پس معلوم شد كه صورت رَحِم و امانت در آن عالم در دو جانب صراط ايستاده‌اند و اعانت كنند كسانى را كه صلهء رحم و اداى امانت كردند ؛ و با ترك آنها هيچ عملى فايدت نكند و او را به جهنم افكند .\r\nوبِإسْنادِهِ عَنْ أَبِي عَبْدِاللَّهِ - عليه السلام - قَالَ : «\r\nقال أمير المؤمنين عليه السلام : أدوا الأمانة و لو إلى قاتل ولد الأنبياء » « 2 »\r\n. « فرمود حضرت امير المؤمنين عليه السلام : بدهيد امانت را اگر چه به كشندهء پسرهاى پيغمبران » .\r\nوَبِإسْنادِهِ عَنْ أَبي عَبْدِاللَّه - عليه السلام - فِي وَصيَّتِهِ لَهُ : «\r\nاعلم أن ضارب علي - عليه\r\n\r\n\r\n","description":"","footnote":"\r\n( 1 ) - الكافي ، ج 2 ، ص 152 ، « كتاب الإيمان و الكفر » ، « باب صلة الرحم » ، حديث 11 ؛ وسائل الشيعة ، ج 19 ، ص 68 ، « كتاب الوديعة » ، باب 1 ، حديث 4 .\r\n( 2 ) - الكافي ، ج 5 ، ص 133 ، « كتاب المعيشة » ، « باب أداء الأمانة » ، حديث 3 ؛ وسائل الشيعة ، ج 19 ، ص 73 ، « كتاب الوديعة » ، باب 2 ، حديث 6 .\r\n","page_name":" 529 ","page_number":545},
  {"content":"\r\n\r\nالسلام - بالسيف و قاتله لو ائتمنني و استنصحني و استشارني ، ثم قبلت ذلك منه ، لأديت إليه الأمانة » « 1 » .\r\n« فرمود حضرت صادق - عليه السلام - در يكى از وصيت‌هايش : بدان‌كه اگر زنندهء على - عليه السلام - به شمشير و كشندهء آن حضرت مرا امين بخواهد و طلب نصيحت از من كند و استشاره از من نمايد و من از او قبول كنم ، ادا نمايم به او امانت او را » .\r\nمُحَمَّدُ بْنُ عَلِىِّ بْنِ الْحُسَيْنِ بِإسْنادِهِ عَنْ أَبِي حَمْزَةِ الثُّمَالِيِّ ، قَالَ : سَمِعْتُ سَيِّدَ الْعَابِدِينَ عَلِيَّ بْنَ الْحُسَيْنِ بْنِ عَلِيِّ بْنِ أَبِي طَالِبٍ - عليه السلام - يَقُولُ لِشِيعَتِهِ : «\r\nعليكم بأداء الأمانة ، فو الذي بعث محمدا - صلى الله عليه و آله - بالحق نبيا ، لو أن قاتل أبي الحسين بن علي - عليهما السلام - ائتمنني على السيف الذي قتله به لأديته إليه » « 2 » .\r\n« ثُمالى گويد : از حضرت سجاد شنيدم كه مىفرمود به شيعيانش : بر شما باد به اداى امانت . قسم به آن كس كه مبعوث نمود محمد - صلّى اللَّه عليه و آله - را به‌راستى به پيغمبرى ، اگر كشندهء پدرم حسين بن على مرا امين قرار دهد بر آن شمشيرى كه با آن آن حضرت را كُشت ، ادا نمايم به سوى او » .\r\nوَبِإسْنادِهِ عَنِ الصَّادِقِ - عليه السلام - عَنْ آبَائِهِ - عليهم السلام - عَنِ النَّبِيِّ - صلّى اللَّه عليه وآله - فِي حَدِيثِ الْمَنَاهِي «\r\nأنه نهى عن الخيانة ، وقال : من خان أمانة في الدنيا و لم يردها إلى أهلها ، ثم أدركه الموت ، مات على غير ملتي ، ويلقى الله و هو عليه غضبان . و من اشترى خيانة و هو يعلم ، فهو كالذي خانها » « 3 » .\r\n« از حضرت رسول اكرم - صلّى اللَّه عليه و آله - نقل فرمودند كه آن حضرت نهى فرمود از خيانت و فرمود : كسى كه خيانت كند در دنيا به امانتى و به صاحبش ردّ نكند\r\n\r\n\r\n","description":"","footnote":"\r\n( 1 ) - الكافي ، ج 5 ، ص 133 ، « كتاب المعيشة » ، « باب أداء الأمانة » ، حديث 5 ؛ وسائل الشيعة ، ج 19 ، ص 74 ، « كتاب الوديعة » ، باب 2 ، حديث 8 .\r\n( 2 ) - الأمالي ، صدوق ، ص 204 ، مجلس 43 ، حديث 6 ؛ وسائل الشيعة ، ج 19 ، ص 75 ، « كتاب الوديعة » ، باب 2 ، حديث 13 .\r\n( 3 ) - من لا يحضره الفقيه ، ج 4 ، ص 9 ، حديث 1 ؛ وسائل الشيعة ، ج 19 ، ص 76 ، « كتاب الوديعة » ، باب 3 ، حديث 2 .\r\n","page_name":" 530 ","page_number":546},
  {"content":"\r\n\r\nآن را و بميرد ، مرده است به غير ملت من ، و ملاقات كند خداوند را در حالى كه آن ذات مقدس بر او غضبناك است . و كسى كه خريدارى كند آن را با علم به خيانت ، او نيز مثل آن خائن است » .\r\nو از اين قبيل احاديث ديگر نيز هست . و معلوم است كه نتيجه غضبناكى ذات مقدس حق بر بنده چه خواهد بود . البته حضرات شافعين نيز كسى را كه مورد غضب حق است شفاعت نكنند ؛ خصوصاً كه شخص خائن از ملت رسول اللَّه - صلّى اللَّه عليه و آله - نيز خارج است .\r\nو در حديث ديگر است كه « كسى كه خيانت كند به مؤمنى ، از من نيست » « 1 » .\r\nو در حديث ديگر است كه « از دين اسلام خارج است و او را در شفير جهنم اندازند ابد الآبدين » « 2 » . پناه مىبرم به خدا از اين خطيئه .\r\nو معلوم است خيانت به مؤمنين اعم است از خيانت مالى ، و خيانت‌هاى ديگر كه از آن بالاتر است . پس انسان بايد در اين عالم نيز خيلى از نفس امّاره مواظبت كند . چه بسا باشد كه به انسان امورى را تعميه كند و سهل و آسان نمايش دهد ، با آن‌كه موجب شقاوت ابدى و خذلان دائمى است . اين حال خيانت به بندگان خدا . و از اين‌جا حال خيانت به امانت حق تعالى نيز معلوم شود .\r\n\r\nدر اشاره به بعضى امانات حق تعالى است\r\nو بايد دانست كه حق - تبارك و تعالى - تمام قوا و اعضاى ظاهريه و باطنيه را به ما مرحمت فرموده و بسط بساط نعمت و رحمت در مملكت ظاهر و باطن ما فرموده و در تحت قدرت ما تمام آنها را مسخر فرموده ؛ و اينها را به ما به رسم امانت مرحمت فرموده ، در صورتى كه تمام آنها پاك و پاكيزه و طاهر از قذارات صوريه و معنويه\r\n\r\n\r\n","description":"","footnote":"\r\n( 1 ) - در حديث امام رضا عليه السلام آمده است : « لَيْسَ مِنَّا مَنْ غَشَّ مُسْلِماً وَلَيْسَ مِنَّا مَنْ خَانَ مُؤمِناً » ؛ « از ما نيست كسى كه با مسلمان غِش كند ؛ و از ما نيست كسى كه با مؤمنى خيانت ورزد » . ( وسائل الشيعة ، ج 19 ، ص 77 ، « كتاب الوديعة » ، باب 3 ، حديث 3 )\r\n( 2 ) - وسائل الشيعة ، ج 19 ، ص 78 ، « كتاب الوديعة » ، باب 3 ، حديث 5 .\r\n","page_name":" 531 ","page_number":547},
  {"content":"\r\n\r\nبودند ، و آنچه از عالم غيب براى ما نازل فرموده تمام آنها مطهّر از آلايش بوده‌اند ؛ پس اگر ما در وقت ملاقات آن ذات مقدس آن امانات را بدون آلايش به عالم طبيعت و قذارات مُلك و دنيا به او ردّ كرديم ، امين در امانت بوديم ؛ والّا خيانت‌كار بوديم ؛ از اسلام حقيقى خارج و از ملّت رسول اكرم - صلّى اللَّه عليه و آله - بيرون هستيم .\r\nو در حديث مشهور است كه : «\r\nقلب المؤمن عرش الرحمن » « 1 » .\r\nو در حديث قدسى معروف است : «\r\nلا يسعني أرضي و لا سمائي ، و لكن يسعني قلب عبدي المؤمن » « 2 »\r\n. دل مؤمن عرش و سرير سلطنت حق و منزلگاه آن ذات مقدس ، و صاحبِ دل ذات مقدس است .\r\nتوجه به غير حق تعالى خيانت به حق است ، و حبّ به غير ذات مقدس و خاصان او ، كه حبّ اوست ، خيانت است در مشرب عرفان .\r\nو ولايت اهل بيت عصمت ، و طهارت و دوستى خاندان رسالت - عليهم السلام - و عرفان مقام مقدس آنها ، امانت حق است ؛ چنانچه در احاديث شريفهء كثيره « امانت » را در آيه تفسير فرموده‌اند به ولايت امير المؤمنين « 3 » عليه السلام . و چنانچه غصب ولايت و سلطنت آن حضرت خيانت به‌امانت است ، ترك تبعيت آن بزرگوار از مراتب خيانت است .\r\nو در احاديث شريفه وارد است كه شيعه كسى است كه تبعيت كامل كند ؛ و الّا مجرد دعوى تشيع بدون تبعيت تشيع نخواهد بود « 4 » .\r\n\r\n\r\n","description":"","footnote":"\r\n( 1 ) - « دل انسان با ايمان عرش خداوند رحمان است » . ( بحار الأنوار ، ج 55 ، ص 39 ؛ شرح الاصول الكافي ، صدر المتألهين ، ج 1 ، ص 506 ؛ شرح الأسماء ، سبزوارى ، ص 119 و 280 )\r\n( 2 ) - جامع الأسرار ، ص 290 و 544 ؛ عوالي اللآلي ، ج 4 ، ص 7 ، حديث 7 ؛ شرح الأسماء ، سبزوارى ، ص 119 و 280 .\r\n( 3 ) - از جملهء اين احاديث ، روايت كلينى از امام صادق عليه السلام است دربارهء كريمهء ( إِنّا عَرَضْنَا الأَمانَةَ عَلَىالسَّموَاتِ وَالأَرْضِ وَالْجِبالِ فَأَبَيْنَ أَنْ يَحْمِلْنَهَا وَأَشْفَقْنَ مِنْهَا وَحَمَلَهَا الإِنْسانُ إِنَّهُ كانَ ظَلُوماً جَهُولًا ) . قَالَ : « هِيَ وَلايَةُ أَمِيرِ الْمُؤمِنِينَ عليه السلام » . ( الكافي ، ج 1 ، ص 413 ، « كتاب الحجّة » ، « باب فيه نكت ونتف من التنزيل في الولاية » ، حديث 2 ؛ و ر . ك : بحار الأنوار ، ج 23 ، ص 275 ؛ تفسير الصافي ، ج 4 ، ص 206 )\r\n( 4 ) - قال أبو عبداللَّه عليه السلام : « لَيْسَ مِنْ شِيعَتِنا مَنْ قالَ بِلسانِهِ وَخَالفَنا فِي أعْمالِنَا وآثارِنا لكنْ شَيعَتُنا مَنْ وافَقَنا بِلسانِهِ وَقَلْبِهِ وَعَمِلَ بأعْمالِنا أولئك شِيعَتُنا » . ( وسائل الشيعة ، ج 15 ، ص 247 ، « كتاب الجهاد » ، « أبواب جهاد النفس و ما يناسبه » ، باب 21 ، حديث 19 و بقيهء احاديث باب )\r\n","page_name":" 532 ","page_number":548},
  {"content":"\r\n\r\nبسيارى از خيالات از قبيل اشتهاى كاذب است ! به مجرد آن‌كه در قلب خود دوستى از حضرت امير - عليه السلام - و اولاد طاهرينش ديديم ، مغرور به اين دوستى مىشويم و گمان مىكنيم با ترك تبعيت اين دوستى محفوظ مىماند . چه اطمينان است كه اگر انسان مراقبت نكرد و آثار دوستى را ترك كرد ، اين دوستى باقى بماند ؟\r\nممكن است در آن فشارهاى سكرات كه از براى غير مؤمنين و مخلصين مىباشد انسان از دهشت و وحشتْ ، على بن ابىطالب - عليه السلام - را فراموش كند .\r\nدر حديث است كه يك طايفه از اهل معصيت در جهنم معذب‌اند ، و اسم رسول اكرم - صلّى اللَّه عليه و آله - را فراموش كنند ؛ تا بعد از آن‌كه مدت عذاب سرآيد و از قذارات گناه تطهير و تخليص شوند ، اسم مبارك آن حضرت به يادشان آيد يا به آنها القا شود ؛ پس فرياد آنها به وامحمّدا ! - صلّى اللَّه عليه و آله - بلند شود و مورد رحمت شوند « 1 » .\r\nما گمان مىكنيم واقعهء موت و سكرات آن شبيه به اوضاع اين عالم است . عزيزم ، تو با يك مرض جزئى تمام معلوماتت را فراموش مىكنى ، پس چه مىشود با آن سختىها و فشارها و مصيبت‌ها و وحشت‌ها ؟ اگر انسان دوستى كرد و به لوازم دوستى رفتار كرد و متذكر محبوب بود و از او تبعيت كرد ، البته آن دوستى با ولىّ مطلق و محبوب مطلق حق مورد نظر حق و محبوب حق است ؛ ولى اگر ادعا كرد و عمل نكرد ، بلكه مخالفت كرد ، ممكن است قبل از رفتن از اين عالم و در اين تغييرات و تبديلات و جلوه‌هاى گوناگون اين دنيا انسان از دوستى آن سرور منصرف شود ؛ بلكه نعوذ باللَّه دشمن شود با آن حضرت ؛ چنانچه ديديم اشخاصى را كه مدعى دوستى بودند ، پس از معاشرت بىجا و اعمال ناهنجار دشمن شدند و عداوت ورزيدند با خدا و رسول - صلّى اللَّه عليه و آله - و اهل بيتش عليهم السلام .\r\n\r\n\r\n","description":"","footnote":"\r\n( 1 ) - علم اليقين ، ج 2 ، ص 1042 - 1043 .\r\n","page_name":" 533 ","page_number":549},
  {"content":"\r\n\r\nو اگر فرضاً از اين عالم هم با محبت منتقل شد ، گرچه به حسب روايات شريفه و آيات مباركه در قيامت از اهل نجات است و منتهى به سعادت شود ، ولى در برزخ و اهوال موت و قيامت انسان باز مبتلاست ؛ چنانچه در حديث است كه « ما در قيامت از شما شفاعت مىكنيم ، ولى براى برزخ خود فكرى كنيد » « 1 » .\r\nپناه مىبرم به خدا از عذاب و فشار قبر و زحمت و عذاب برزخ كه در اين عالم هيچ چيز به آن شباهت ندارد . آن درى را كه از جهنم به قبر باز مىشود اگر به اين عالم باز شود ، تمام موجودات آن هلاك مىشود . نَعُوذُ بِاللَّه مِنْهُ .\r\n\r\nفصل در بيان خوف از حق تعالى\r\nبدان‌كه خوف از حق تعالى يكى از منازلى است كه كمتر منزلى را براى عامه توان به پايهء آن دانست . و اين خوف علاوه بر آن‌كه خود يكى از كمالات معنويه است ، منشأ بسيارى از فضائل نفسانيّه و يكى از مُصلحات مهمهء نفس است ؛ بلكه سرچشمهء تمام اصلاحات و مبدأ علاج جميع امراض روحانى توان آن را شمرد . و انسان مؤمن به خدا و سالك و مهاجر الى اللَّه بايد به اين منزل خيلى اهميت دهد ، و به چيزى كه آن را در دل زياد كند و ريشهء آن را در قلب محكم كند خيلى توجه نمايد ؛ مثل تذكر عذاب و عقاب و شدت عقبات موت و بعد از موت در برزخ و قيامت و اهوال صراط و ميزان و مناقشه در حساب و عذاب‌هاى گوناگون جهنم ، و تذكر عظمت و جلال و قهر و سلطنت حق ، و تذكر استدراج و مكراللَّه و سوء عاقبت ، و امثال آن .\r\nو چون ما در اين اوراق تمام اين مراحل را تا اندازه‌اى شرح داديم ، در اين مقام به ذكر بعضى از اخبار در فضيلت خوف از خدا اكتفا مىكنيم :\r\nمُحَمَّدُ بْنُ يَعْقُوبَ بِإسْنادِهِ عَنْ إِسْحَاقَ بْنِ عَمَّارٍ قَالَ : قَالَ أَبُو عَبْدِاللَّهِ عليه السلام :\r\n« يا إسحاق خف الله كأنك تراه ؛ وإن كنت لا تراه فإنه يراك . وإن كنت ترى أنه لا يراك فقد كفرت\r\n\r\n\r\n","description":"","footnote":"\r\n( 1 ) - ر . ك : صفحه 109 .\r\n","page_name":" 534 ","page_number":550},
  {"content":"\r\n\r\nوإن كنت تعلم أنه يراك ثم برزت له بالمعصية ، فقد جعلته من أهون الناظرين عليك ( ن خ :\r\nإليك ) « 1 » .\r\n« اسحاق گويد : فرمود حضرت صادق عليه السلام : اى اسحاق ، بترس از خداوند مثل آن‌كه او را مىبينى ؛ و اگر تو او را نمىبينى ، او تو را مىبيند . و اگر گمان كنى كه او تو را نمىبيند ، كافر شوى . و اگر بدانى كه او ترا مىبيند و باز معصيت او كنى ، او را قرار دادى از پست‌ترين نظر كنندگان به خودت » .\r\nبدان‌كه اگر كسى كيفيت تجلى حق را در مُلك و ملكوت و ظهور ذات مقدس را در سماوات و ارضين به مشاهدهء حضوريه ، يا مكاشفهء قلبيه ، يا به ايمان حقيقى ، بفهمد ، و نسبت حق به خلق و خلق به حق را آن چنان كه هست بداند ، و كيفيت ظهور مشيت الهيه را در تعينات و فناى آنها را در آن ، على ماهو عليه ، ادراك كند ، خواهد دانست كه حق تعالى حضور در تمام امكنه و احياز دارد و او را مشاهده كند به علم حضورى در جميع موجودات .\r\nچنانچه حضرت صادق مصدّق - عليه السلام - فرمايد : «\r\nما رأيت شيئا إلاورأيت الله معه أو فيه » « 2 »\r\n. و در قرب نوافلْ حقيقت «\r\nكنت سمعه و بصره و يده » « 3 »\r\nو غير ذلك بر او مكشوف گردد .\r\nپس ، حق را حاضر در تمام مراتب وجود ببيند به حسب مقام خود ، علماً يا ايماناً يا\r\n\r\n\r\n","description":"","footnote":"\r\n( 1 ) - الكافي ، ج 2 ، ص 68 ، « كتاب الإيمان و الكفر » ، « باب الخوف و الرجاء » ، حديث 2 ( با كمى تفاوت ) ؛ وسائل الشيعة ، ج 15 ، ص 220 ، « كتاب الجهاد » ، « أبواب جهاد النفس و ما يناسبه » ، باب 14 ، حديث 6 .\r\n( 2 ) - ر . ك : شرح اصول الكافي ، صدر المتألهين ، ج 3 ، ص 432 ؛ شرح الأسماء ، سبزوارى ، ص 516 ؛ مرآةالعقول ، ج 10 ، ص 391 . روايت در مصادر از امير المؤمنين عليه السلام نقل شده است ولى مرحوم ميرزا جواد آقا ملكى تبريزى در رساله لقاء اللَّه روايت را از امام صادق عليه السلام نقل نموده است ، همان‌طور كه امام خمينى قدس سره در حاشيه مصباح الهداية به آن اشاره نموده است . ( ر . ك : لقاء اللَّه ، ملكى تبريزى ، ص 29 ؛ مصباح الهداية إلى الخلافة و الولاية ، المشكاة الاولى ، ذيل مصباح 20 )\r\n( 3 ) - ر . ك : الكافي ، ج 2 ، ص 352 ، « كتاب الإيمان و الكفر » ، « باب من أذى المسلمين » ، حديث 8 ، ونيز ر . ك : صفحه 493 .\r\n","page_name":" 535 ","page_number":551},
  {"content":"\r\n\r\nعيناً و شهوداً . و البته در اين رتبه ، سالك به هر مرتبه كه هست حفظ حضور حق كند و از مخالفت آن ذات مقدس خوددارى نمايد ؛ زيرا كه حفظ حضور و محضر از فطرت‌هايى است كه خلق بر آن مفطورند ، و هرچه انسانى بىحيا باشد غيبت و حضورش با هم فرق دارد ؛ خصوصاً كه حضور مُنعم عظيمِ كامل باشد كه در فطرتْ حفظ حضورِ هر يك مستقلًا ثبت است .\r\n\r\nدر بيان اختلاف مردم در حفظ حضور حق\r\nو بايد دانست كه هر يك از اهل ايمان و سلوك و عرفان و ولايت به‌طورى حفظ حضور و حضرت كنند كه خاص به خود آنهاست . چنانچه مؤمنين و متقين حفظ حضور را به ترك نواهى و اتيان اوامر دانند ؛ و مجذوبين به ترك توجه به غير و انقطاع تامّ كامل دانند ؛ و اوليا و كمّل به سلب غيريت و نفى انانيت دانند .\r\nو بالجمله ، يكى از مقامات شامخهء اهل معرفت و اصحاب قلوب ، مشاهدهء حضور حق و حفظ حضرت است ، چنانچه با مشاهدهء كيفيت علم فعلى حق و فناى اشيا در ذات حق و حضور موجودات در پيشگاه مقدس و فهم اين‌كه دار تحقق محضر ربوبيت است ، حفظ محضر نمايند به هر مقام كه هست . و اين نيز از فطريات است .\r\nو به مقام اوّل اشاره فرموده است رسول اكرم - صلّى اللَّه عليه و آله - در وصيتى كه به حضرت امير - عليه السلام - فرموده كه ما اكنون به شرح آن مشغوليم ، و در حديث شريف اسحاق بن عمّار ، بقوله صلّى اللَّه عليه و آله : «\r\nوالثالثة الخوف من الله عز ذكره كأنك تراه »\r\n، وبقوله عليه السلام : «\r\nخف الله كأنك تراه » .\r\nو به مقام دوم اشاره فرموده است جناب صادق - عليه السلام - بقوله : «\r\nوإن كنت لا تراه فإنه يراك » .\r\nو به فطرت حفظ محضر اشاره فرموده است جناب صادق - عليه السلام - بقوله :\r\n« و إن كنت تعلم أنه يراك . . . » .\r\nو از براى خوف ، به حسب اختلاف مراتب اهل ايمان و سلوك و رياضت و عرفان ، مراتبى است كه از مراتب بزرگ آن خوف از عظمت و تجليات قهريه و جلاليهء حق است .\r\n\r\n","description":"","footnote":"","page_name":" 536 ","page_number":552},
  {"content":"\r\n\r\nو توان اين مقام را از مراتب خوف نشمرد ؛ چنانچه عارف معروف در منازل السائرين فرمايد : « وَ لَيْسَ فِي مَقَامِ أَهْلِ الْخُصُوصِ وَحْشَةُ الخَوْفِ ، إِلَّا هَيْبَةُ الإِجْلَالِ » « 1 » . يعنى اهل قلوب و اسرار ولايت را خوفى نيست ، مگر هيبت اجلال و حشمت عظمت و جلال .\r\n\r\nدر فضيلت گريه است\r\nو از براى گريهء از خوف خدا نيز فضيلت بسيار است . چنانچه در اين حديث شريف فرموده : « به هر قطره‌اش خداوند هزار خانه در بهشت بنا فرمايد » . و جناب شيخ صدوق - رضوان اللَّه عليه - به‌سند متصل از حضرت صادق - عليه السلام - از پدرانش ، از رسول اكرم - صلّى اللَّه عليه و آله - حديث كند كه در حديث مناهى فرموده است : « كسى كه چشم‌هايش گريان شود از ترس خدا ، به هر قطره از اشك او در بهشت قصرى مزين به دُرّ و گوهر به او عنايت شود كه هيچ چشمىنديده باشد و هيچ گوشى نشنيده باشد و به قلب كسى خطور نكرده باشد » « 2 » .\r\nوَعَنْ ثَواب الأعْمال بِإسْنادِهِ عَنْ أَبِي جَعْفَرٍ - عليه السلام - قَالَ :\r\n« قال رسول الله ، صلى الله عليه و آله : « ليس شيء إلا و له شيء يعدله إلا الله . فإنه لا يعدله شيء و لا إله إلا الله لا يعدله شيء . ودمعة من خوف الله فإنه ليس لها مثقال ؛ فإن سالت على وجهه ، لم يرهقه قتر و لا ذلة بعدها أبدا » « 3 » .\r\n« فرمود حضرت باقر - عليه السلام - كه حضرت رسول خدا - صلّى اللَّه عليه و آله - فرمود : هيچ چيز نيست مگر آن‌كه براى آن معادلى است ، مگر خداوند كه هيچ چيز معادل او نيست ، و « لا إلهَ إلّااللَّه » كه معادله نكند با آن چيزى . و قطرهء اشك از ترس خدا\r\n\r\n\r\n","description":"","footnote":"\r\n( 1 ) - منازل السائرين ، ص 51 ، باب الخوف .\r\n( 2 ) - في حديث المناهي ، قال : « وَمَنْ ذَرَفَتْ عَيْنَاهُ مِنْ خَشْيَةِ اللَّهِ ، كَانَ لَهُ بِكُلِّ قَطْرَةٍ قَطَرَتْ مِنْ دُمُوعِهِ قَصْرٌ فِي الْجَنَّةِ مُكَلَّلٌ بِالدُّرِّ وَالْجَوْهَرِ ؛ فِيهِ مَا لَاعَيْنٌ رَأَتْ ، وَلا اذُنٌ سَمِعَتْ ، وَلَا خَطَرَ عَلَى قَلْبِ بَشَرٍ » . ( من لا يحضره الفقيه ، ج 4 ، ص 10 ، حديث 1 ؛ وسائل الشيعة ، ج 15 ، ص 223 ، « كتاب الجهاد » ، « أبواب جهاد النفس و ما يناسبه » ، باب 15 ، حديث 1 )\r\n( 3 ) - ثواب الأعمال ، ص 17 ، « ثواب من قال لا إله إلّااللَّه » ، حديث 6 ؛ وسائل الشيعة ، ج 15 ، ص 225 ، « كتاب الجهاد » ، « أبواب جهاد النفس و ما يناسبه » ، باب 15 ، حديث 6 .\r\n","page_name":" 537 ","page_number":553},
  {"content":"\r\n\r\nكه هم‌ميزان آن چيزى نيست ؛ و اگر جريان پيدا كند به رويش ، فرو نگيرد آن را غبار و ذلّتى هيچ‌گاه » .\r\nو در حديث است كه « انسان [ كه 
  ] از كثرت گناه ما بين او و بين بهشت بيشتر است از بين زمين تا عرش ؛ پس هر گاه گريه كند از خوف خدا در صورتى كه پشيمان شده است از آنها ، ما بين او و بين بهشت نزديك شود مثل مژگان چشم به چشم » « 1 » .\r\nو در كافى از حضرت صادق - عليه السلام - منقول است كه « هر چيزى را كيل و وزنى است ، مگر گريه را كه قطره‌اى از آن درياهاى آتش را خاموش مىكند » . و فرمود :\r\n« اگر يك نفر گرينده در يك امت باشد ، همه مورد رحمت شوند » « 2 » . و احاديث از اين قبيل بسيار است « 3 » .\r\n\r\nدر بيان رفع استبعاد از آن است كه به عمل حقير ثواب بزرگ دهند\r\nو آنچه لازم است اشاره به آن ، آن است كه بعضى از نفوس ضعيفهء غير مطمئنه به امثال اين ثواب‌هاى بسيار براى امور جزئيه خدشه مىكنند ؛ غافل از آن‌كه اگر چيزى در نظر ما در اين عالم كوچك آمد ، دليل نمىشود كه صورت غيبيهء ملكوتيهء آن نيز حقير و ناچيز است . چه بسا باشد كه موجود كوچكى ملكوت و باطن آن در كمال عظمت و بزرگى باشد ؛ چنانچه هيكل مقدس و صورت جسمانى رسول اكرم خاتم و نبىّ مكرم معظم - صلّى اللَّه عليه و آله - يكى از موجودات كوچك اين عالم بود ، و روح مقدسش\r\n\r\n\r\n","description":"","footnote":"\r\n( 1 ) - قال الصادق عليه السلام : « إِنَّ الرَّجُلَ لَيَكُونُ بَيْنَهُ وَبَيْنَ الْجَنَّةِ أَكْثَرُ مِمَّا بَيْنَ الثَّرَى إِلَى الْعَرْشِ لِكَثْرَةِ ذُنُوبِهِ ؛ فَمَا هُوَ إِلَّا أَنْ يَبْكِيَ مِنْ خَشْيَةِ اللَّهِ عَزَّ وَجَلَّ ، نَدَماً عَلَيْهَا حَتَّى يَصِيرَ بَيْنَهُ وَبَيْنَهَا أَقْرَبُ مِنْ جَفْنِهِ إِلَى مُقْلَتِهِ » . ( عيون أخبار الرضا عليه السلام ، ج 2 ، ص 3 ، حديث 4 ؛ وسائل الشيعة ، ج 15 ، ص 226 ، « كتاب الجهاد » ، « أبواب جهاد النفس و ما يناسبه » ، باب 15 ، حديث 10 )\r\n( 2 ) - أبي عبداللَّه عليه السلام قال : « مَا مِنْ شَيْءٍ إِلَّا وَلَهُ كَيْلٌ وَوَزْنٌ إِلَّا الدُّمُوعُ ؛ فَإِنَّ الْقَطْرَةَ تُطْفِئُ بِحَاراً مِنْ نارِ وَلَوْ أَنَّ بَاكِياًبَكَى فِي أُمَّةٍ لَرُحِمُوا » . ( الكافي ، ج 2 ، ص 481 ، « كتاب الدعاء » ، « باب البكاء » ، حديث 1 ؛ وسائل الشيعة ، ج 15 ، ص 227 ، « كتاب الجهاد » ، « أبواب جهاد النفس و ما يناسبه » ، باب 15 ، حديث 11 )\r\n( 3 ) - ر . ك : الكافي ، ج 2 ، ص 481 - 484 ، « كتاب الدعاء » ، « باب البكاء » ؛ وسائل الشيعة ، ج 15 ، ص 223 - 229 ، « كتاب الجهاد » ، « أبواب جهاد النفس و ما يناسبه » ، باب 15 .\r\n","page_name":" 538 ","page_number":554},
  {"content":"\r\n\r\nمحيط به ملك و ملكوت و واسطهء ايجاد سماوات و ارضين بود . پس ، حكم كردن به حقارت و كوچكى چيزى به حسب صورت باطنى ملكوتى ، فرع علم به عالم ملكوت و بواطن اشياست . و از براى امثال ماها حق اين حكم نيست ؛ و ما بايد چشم و گوشمان باز به فرمايشات علماى عالم آخرت ، يعنى انبيا و اوليا - عليهم السلام - باشد .\r\nو ديگر آن‌كه بناى آن عالم بر تفضل و بسط رحمت غير متناهيهء حق - جلّ و علا - گذاشته شده است ؛ و تفضلات حق تعالى را حد و انتهايى نيست ؛ و استبعاد از تفضل جواد على الاطلاق و صاحب رحمت غير متناهيه از كمل جهل و نادانى است . جميع اين نعمت‌هايى كه به بندگان عنايت فرموده ، كه از احصاى آنها ، بلكه احصاى كليات آنها ، عقول عاجز و سرگردان است ، بدون سابقهء سؤال و استحقاق بوده ؛ پس چه مانعى دارد كه به مجرد تفضل و بدون هيچ سابقه ، اضعاف مضاعف اين ثواب‌ها را به بندگان خود عنايت فرمايد . آيا بناى عالمى را كه به نفوذ ارادهء انسانى قرار داده شده و دربارهء آن گفته شده :  فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ  « 1 » با آن‌كه اشتهاى انسانى حدّ محدودى و قدر مقدرى ندارد ، دربارهء آن مىتوان اين استبعادات را كرد ؟ خداى تبارك و تعالى آن عالم را به‌طورى مقرر فرموده و ارادهء انسانى را طورى قرار داده كه به مجرد اراده هر چه را بخواهد موجود كند ، موجود مىكند .\r\nاى عزيز ، راجع به اين‌گونه ثواب‌ها اخبار و احاديث شريفه يكى و دوتا و ده تا نيست كه انسان را مجال انكارى بماند ، بلكه فوق حدّ تواتر است . جميع كتب معتبرهء معتمدهء احاديث مشحون از اين نحو احاديث است ، مثل آن است كه ما به گوش خود از معصومين - عليهم السلام - شنيده باشيم . و طورى نيست كه باب تأويل را انسان مفتوح كند .\r\nپس ، اين مطلبى را كه مطابق نصوص متواتره و مصادم با برهان هم نيست ، بلكه با يك نحو برهان نيز موافق است ، بىسبب انكار كردن از ضعف ايمان و كمال جهالت است . انسان بايد در مقابل فرمودهء انبياء و اوليا - عليهم السلام - تسليم باشد .\r\n\r\n\r\n","description":"","footnote":"\r\n( 1 ) - « و هر چه را كه دل‌ها بخواهند و چشم‌ها را خوش آيد در آن است » . ( الزخرف ( 43 ) : 71 )\r\n","page_name":" 539 ","page_number":555},
  {"content":"\r\n\r\nهيچ چيز براى استكمال انسانى بهتر از تسليم پيش اولياى حق نيست ؛ خصوصاً در امورى كه عقل براى كشف آنها راهى ندارد ، و جز از طريق وحى و رسالت براى فهم آنها راهى نيست . اگر انسان بخواهد عقل كوچك و اوهام و ظنون خود را دخالت دهد در امور غيبيهء اخرويه و تعبديهء شرعيه ، كارش منتهى مىشود به انكار مسلمات و ضروريات ؛ و كم كم از كم به زياد و از پايين به بالا منجر مىشود . فرضاً شما در اخبار و سند آنها خدشه داشته باشيد - با آن‌كه مجال انكار نيست - در كتاب كريم الهى و قرآن مجيد آسمانى كه خدشه نداريد ؛ در آن‌جا نيز امثال اين ثواب‌ها مذكور است مثل قوله تعالى :  لَيْلَةُ الْقَدْرِ خَيْرٌ مِنْ أَلْفِ شَهْرٍ  « 1 » . و مثل قوله :  مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ وَ اللَّهُ يُضاعِفُ لِمَنْ يَشاءُ  « 2 » .\r\nبلكه گمان نويسنده آن است كه يك پايهء اين استبعادات و انكارها بر عُجب و بزرگ شمردن اعمال گذاشته شده است . مثلًا اگر يك روز روزه بگيرد يا يك شب را به عبادت احيا كند ، پس از آن بشنود از براى آنها ثواب‌هاى بسيار بزرگى را ، استبعاد نمىكند ، با آن‌كه عيناً - اگر بنا بر مزد عمل باشد - اين استبعاد هست ؛ ليكن چون اين عملِ خود را بزرگ شمرده و اعجاب به آن نموده تصديق ثواب آن را مىكند .\r\nاى عزيز ، تمام [ عمر 
  ] ما ، كه پنجاه شصت سال است ، فرض مىكنيم كه در آن قيام كنيم به جميع وظايف شرعيه ، و با ايمان صحيح و عمل صالح و توبهء صحيحه از اين دنيا برويم ، آيا اين مقدار اعمال و ايمان ما را چه مقدار جزاست ؟ با آن‌كه به حسب كتاب و سنت و اجماعِ جميعِ ملل چنين شخصى مورد رحمت حق است و به بهشت موعود مىرود - بهشتى كه در آن‌جا مخلّد در نعمت و راحت و مؤبّد در رحمت و رَوح و ريحان خواهد بود . آيا در اين‌جا مجال انكارى هست ؟ با اين‌كه اگر بناى جزاى عمل باشد - [ به 
  ] فرض باطل كه عمل ما جزايى داشته - اين‌قدرى كه عقل از تصورش كمّاً و كيفاً عاجز\r\n\r\n\r\n","description":"","footnote":"\r\n( 1 ) - « شب قدر از هزار ماه بهتر است » . ( القدر ( 97 ) : 3 )\r\n( 2 ) - « مثل آنان كه دارايى خود را در راه خدا انفاق مىكنند مَثل دانه‌اى است كه هفت خوشه رويانيده ، در هر خوشه‌اى صد دانه است ؛ و خدا براى هر كه بخواهد چند برابر پاداش مىدهد » . ( البقرة ( 2 ) : 261 )\r\n","page_name":" 540 ","page_number":556},
  {"content":"\r\n\r\nاست نخواهد بود . پس ، معلوم شد كه مطلب بر اساس ديگر مبتنى است و بر پايهء ديگر چرخ مىزند . آن وقت هيچ استبعادى باقى نمىماند و براى انكار راهى باز نخواهد ماند .\r\n\r\nفصل در بيان عدد نوافل\r\nمقصود رسول اكرم - صلّى اللَّه عليه و آله - از پنجاه ركعت نماز ، كه مىفرمايد مطابق سنت من است ، نمازهاى واجبى و نوافل آنهاست ؛ به استثناى دو ركعت بعد از عشاء كه در حال نشسته خوانده مىشود و يك ركعت محسوب مىشود ، كه با آن نمازهاى فريضه و نافله پنجاه و يك ركعت مىشود . و شايد ترك ذكر رسول خدا - صلّى اللَّه عليه و آله - اين ركعت را ، براى اين باشد كه اين پنجاه ركعت سنت مؤكده بوده . چنانچه دلالت كند بر اين معنا روايت ابن أَبِي عُمَيْرٍ ؛ قَالَ : سَأَلْتُ أَبَا عَبْدِاللَّهِ - عليه السلام - عَنْ أَفْضَلِ مَا جَرَتْ بِهِ السُّنَّةُ مِنَ الصَّلَاةِ . فَقَالَ : «\r\nتمام الخمسين » « 1 » .\r\nو از بعض روايات استفاده شود كه سيرهء رسول خدا - صلّى اللَّه عليه و آله - بر همين پنجاه ركعت جارى بوده « 2 » ؛ گرچه از بعضى ديگر استفاده شود كه حضرت « عَتَمه » را بجا مىآوردند « 3 » . و شايد عدم ذكر آن و جريان سنت بر پنجاه ركعت براى آن باشد كه عتمه عوض نماز « وَتْر » است و خود استقلال ندارد ؛ چنانچه روايت فُضَيل بن يَسار دلالت بر آن دارد « 4 » ؛ و در روايت شريفه آن را « وتر » تسميه كردند « 5 » . و در بعضى\r\n\r\n\r\n","description":"","footnote":"\r\n( 1 ) - ابن ابى عمير گويد : « از ابو عبداللَّه عليه السلام دربارهء نيكوترين آيين نمازگزاردن در سنّت پيامبر پرسيدم . فرمود : \" آن‌كه هر پنجاه ركعت بگزارد » . ( الكافي ، ج 3 ، ص 443 ، « كتاب الصلاة » ، « باب صلاة النوافل » ، حديث 4 ؛ وسائل الشيعة ، ج 4 ، ص 46 ، « كتاب الصلاة » ، « أبواب أعداد الفرائض ونوافلها » ، باب 13 ، حديث 5 )\r\n( 2 ) - ر . ك : وسائل الشيعة ، ج 4 ، ص 47 ، « كتاب الصلاة » ، « أبواب أعداد الفرائض » ، باب 13 ، حديث 6 ، و ص 248 ، « كتاب الصلاة » ، « أبواب المواقيت » ، باب 43 ، حديث 1 و 4 ، ص 270 ، باب 53 ، حديث 2 .\r\n( 3 ) - مراد از « عَتَمه » نافلهء نماز عشاء است . و روايت حمّاد بن عثمان از امام صادق عليه السلام بر آن دلالت دارد . ( ر . ك : وسائل‌الشيعة ، ج 4 ، ص 46 ، « كتاب الصلاة » ، « أبواب أعداد الفرائض ونوافلها » ، باب 13 ، حديث 15 )\r\n( 4 ) - وسائل الشيعة ، ج 4 ، ص 46 ، « كتاب الصلاة » ، « أبواب أعداد الفرائض ونوافلها » ، باب 13 ، حديث 2 .\r\n( 5 ) - وسائل الشيعة ، ج 4 ، ص 94 ، « كتاب الصلاة » ، أبواب أعداد الفرائض ونوافلها » ، باب 29 ، حديث 1 .\r\n","page_name":" 541 ","page_number":557},
  {"content":"\r\n\r\nروايات است كه كسى كه آن را بجا آورد و مرد ، مرده است در صورتى كه وَتْر را بجا آورده است « 1 » . پس ، در حقيقت اين دو ركعتْ نماز وتر است كه براى خوف حادثهء موت پيش از وقت خود بايد بجا آورد ؛ ولى وقتى وقت وتر رسيد ، اين كفايت از آن نكند . و در بعضى روايات است كه اين دو ركعت جزء نمازهاى پنجاه‌گانه نبود ، آن را زياد نمودند براى تكميل عدد ، و دو مقابل شدن نافله از فريضه « 2 » . و اين احاديث با هم اختلاف مدلول ندارند ؛ بلكه ممكن است افضل چيزى كه سنت بر آن جارى است پنجاه ركعت باشد ، و اين دو ركعت سنت غير مؤكّده باشد و براى احتياط حادثهء موت و تتميم عدد جعل شده باشد .\r\nدر هر صورت ، از براى نوافل يوميه فضيلت بسيار است . بلكه در بعض روايات ترك آن را معصيت شمرده « 3 » ؛ و در بعض ديگر در اين مقام فرموده : خداوند عذاب مىكند بر ترك سنت « 4 » . و در بعضى روايات تعبير به وجوب فرموده « 5 » . و اين از براى تأكيد در اتيان آنهاست و زجر از ترك آنها .\r\nو سزاوار اين است كه انسان حتىالامكان آنها را ترك نكند ، زيرا كه به حسب روايات شريفه نكتهء جعل آنها براى اتمام فرائض و قبولى آنهاست « 6 » .\r\nو در بعضى روايات مىفرمايد : « شيعيان ما [ اهل 
  ] پنجاه و يك ركعت نماز هستند » « 7 » . و از آن حديث ظاهر مىشود كه اصحابِ اتيان آن هستند نه عقيده به آن ،\r\n\r\n\r\n","description":"","footnote":"\r\n( 1 ) - وسائل الشيعة ، ج 4 ، ص 96 ، « كتاب الصلاة » ، « أبواب أعداد الفرائض ونوافلها » ، باب 29 ، حديث 7 و 8 .\r\n( 2 ) - وسائل الشيعة ، ج 4 ، ص 95 ، « كتاب الصلاة » ، « أبواب أعداد الفرائض ونوافلها » ، باب 29 ، حديث 3 .\r\n( 3 ) - وسائل الشيعة ، ج 4 ، ص 59 ، « كتاب الصلاة » ، « أبواب أعداد الفرائض ونوافلها » ، باب 14 ، حديث 1 .\r\n( 4 ) - وسائل الشيعة ، ج 4 ، ص 47 ، « كتاب الصلاة » ، « أبواب أعداد الفرائض ونوافلها » ، باب 13 ، حديث 6 .\r\n( 5 ) - وسائل الشيعة ، ج 4 ، ص 53 ، « كتاب الصلاة » ، « أبواب أعداد الفرائض ونوافلها » ، باب 13 ، حديث 21 ، و ص 104 ، « كتاب الصلاة » ، « أبواب أعداد الفرائض ونوافلها » ، باب 33 ، حديث 4 .\r\n( 6 ) - وسائل الشيعة ، ج 4 ، ص 71 ، « كتاب الصلاة » ، « أبواب أعداد الفرائض ونوافلها » ، باب 17 ، حديث 2 ، 3 ، 4 ، 8 ، 10 ، 11 و 12 .\r\n( 7 ) - عن أبي بصير قالَ : قالَ الصَّادِقُ عليه السلام : « شِيعَتُنَا أَهْلُ الْوَرَعِ وَالاجْتِهَادِ ، وَأَهْلُ الْوَفَاءِ وَالأَمَانَةِ ، وَأَهْلُ الزُّهْدِوَالْعِبَادَةِ ، أَصْحَابُ الإحْدَى وَخَمْسِينَ رَكْعَةً فِي الْيَوْمِ وَاللَّيْلَةِ ، الْقَائِمُونَ بِاللَّيْلِ ، الصَّائِمُونَ بِالنَّهَارِ ، يُزَكُّونَ أَمْوَالَهُمْ وَيَحُجُّونَ الْبَيْتَ وَيَجْتَنِبُونَ كُلَّ مُحَرَّمٍ » ؛ « امام صادق عليه السلام به نقل از ابوبصير فرمودند : شيعيان ما اهل پرهيزگارى و كوشش در عبادت و وفا و امانتدارى و زهد و عبادت‌اند ؛ در شبانه روز پنجاه و يك ركعت نماز مىگزارند ، شب بيدارند و روز را به روزه مىگذرانند ، زكات مال‌هايشان را مىپردازند و به زيارت خانهء خدا مىروند و از هر حرامى دورى مىكنند » . ( وسائل الشيعة ، ج 4 ، ص 57 ، « كتاب الصلاة » ، « أبواب أعداد الفرائض ونوافلها » ، باب 13 ، حديث 26 )\r\n","page_name":" 542 ","page_number":558},
  {"content":"\r\n\r\nمقابل اهل سنت . چنانچه از حديث « علائم مؤمن « 1 » » نيز همين ظاهر شود .\r\n\r\nدر بيان استحباب سه روز روزه در هر ماه\r\nو اما سنّت دوم رسول اكرم - صلّى اللَّه عليه و آله - كه عبارت است از سه روز روزه در هر ماه ، پس اخبار كثيره كه بالغ بر چهل حديث مىشود در فضل آن وارد است « 2 » . و در كيفيت آن بين علماى اعلام خلاف است « 3 » . آنچه مشهور بين آنها و موافق با اخبار كثيره است و عمل رسول خدا - صلّى اللَّه عليه و آله - در آخر عمر و ائمهء هدى بر آن بوده آن است كه آن سه روز پنجشنبهء اوّل ، كه روز عرض اعمال است ؛ و چهارشنبهء اوّل دههء دوم ، كه روز نحس مستمر و روز نزول عذاب است ؛ و پنجشنبهء آخر از دهه آخر ، كه نيز روز عرض اعمال است ، مىباشد « 4 » .\r\nو در روايتى وارد است كه بر امم سابقه هر وقت عذاب نازل مىشد در يكى از اين ايام نازل مىشد ؛ پس رسول اكرم - صلّى اللَّه عليه و آله - در اين ايام مخوفه روزه گرفت « 5 » .\r\n\r\n\r\n","description":"","footnote":"\r\n( 1 ) - مصباح المتهجّد ، ص 548 ، اعمال ماه صفر ؛ وسائل الشيعة ، ج 4 ، ص 58 ، « كتاب الصلاة » ، « أبواب أعداد الفرائض ونوافلها » ، باب 13 ، حديث 29 .\r\n( 2 ) - وسائل الشيعة ، ج 10 ، ص 415 - 429 ، « كتاب الصوم » ، « أبواب الصوم المندوب » ، باب 7 - 12 .\r\n( 3 ) - ر . ك : مختلف الشيعة ، ج 3 ، ص 374 ؛ جواهر الكلام ، ج 17 ، ص 91 .\r\n( 4 ) - وسائل الشيعة ، ج 10 ، ص 415 ، « كتاب الصوم » ، « أبواب الصوم المندوب » ، باب 7 ، حديث 1 ، 8 ، 10 ، 11 و 17 .\r\n( 5 ) - وسائل الشيعة ، ج 10 ، ص 415 ، « كتاب الصوم » ، « أبواب الصوم المندوب » ، باب 7 ، حديث 1 .\r\n","page_name":" 543 ","page_number":559},
  {"content":"\r\n\r\nو در حديث است كه صوم اين سه روز معادل با صوم دهر است « 1 » . و تعليل فرموده‌اند در بعضى روايات « 2 » به آيهء شريفهء  مَنْ جاءَ بِالْحَسَنَةِ فَلَهُ عَشْرُ أَمْثالِها  « 3 » .\r\nو اما آنچه در بعضى روايات « 4 » وارد است كه در ترتيبْ مخالف با اين روايات است محمول است به مراتب فضل . و فرضاً كه معارض باشند ، از جهات كثيره رجحان با اين اخبار است . بلكه توان گفت كه معارضهء بين آنها معارضهء نصّ و ظاهر ، يا اظهر و ظاهر است . و اما مرسلهء صدوق كه مىفرمايد : « در صورتى كه در عشر آخر دو پنجشنبه باشد ، اوّلى را روزه بگير ، زيرا كه شايد دومى را ملاقات نكنى » « 5 » . منافات با اين اخبار ندارد ، زيرا كه ظاهر آن است كه براى رسيدن به فضل عاجل است براى خوف عدم توفيق ، به موت يا غير آن ؛ چنانچه در حكمت جعل « عَتَمه » نيز همين‌طور وارد است « 6 » .\r\nپس ، اين روايت خود از روايات دالهء بر مقصود است ؛ يعنى بر افضليت پنجشنبه آخر ؛ نه اخبار معارضه . و ظاهر اين است كه اگر پنجشنبهء اوّل را روزه گرفت و به پنجشنبه آخر نيز رسيد ، افضل آن است كه آن فضيلت را ادراك كند ؛ و روزهء اوّل مجزى از آن نباشد .\r\nو آنچه محقق جليل فيض و محدّث عالىالشأن ، صاحب حدائق « 7 » - عليهما الرّحمة -\r\n\r\n\r\n","description":"","footnote":"\r\n( 1 ) - وسائل الشيعة ، ج 10 ، ص 417 ، « كتاب الصوم » ، « أبواب الصوم المندوب » ، باب 7 ، حديث 5 ، 8 ، 12 ، 15 و 22 .\r\n( 2 ) - وسائل الشيعة ، ج 10 ، ص 419 ، « كتاب الصوم » ، « أبواب الصوم المندوب » ، باب 7 ، حديث 8 ، 19 و 30 .\r\n( 3 ) - « هر كس كارى نيكو بياورد او را ده برابر آن پاداش خواهد بود » . ( الأنعام ( 6 ) : 160 )\r\n( 4 ) - ر . ك : وسائل الشيعة ، ج 10 ، ص 425 ، « كتاب الصوم » ، « أبواب الصوم المندوب » ، باب 7 ، حديث 21 و 23 ، وص 429 ، باب 8 ، حديث 1 و 2 .\r\n( 5 ) - وسائل الشيعة ، ج 10 ، ص 417 ، « كتاب الصوم » ، « أبواب الصوم المندوب » ، باب 7 ، حديث 4 .\r\n( 6 ) - وسائل الشيعة ، ج 4 ، ص 96 ، « كتاب الصلاة » ، « أبواب أعداد الفرائض ونوافلها » ، باب 29 ، حديث 7 و 8 .\r\n( 7 ) - مراد شيخ يوسف بن احمد بن ابراهيم بحرانى ( 1186 - 1107 ) فقيه بزرگ و عالم ربانى از خاندان آل‌عصفور است . در كربلا به سر مىبرد و رياست حوزه آن‌جا به مدت بيست سال بر عهدهء وى بود . بزرگانى مانند ميرزاى قمى ، سيد مهدى بحرالعلوم ، سيد ميرزا مهدى شهرستانى و ملّامحمّد مهدى نراقى از محضر وى بهره‌مند گرديدند . آثار او در فقه بسيار است . مشهورترين آن الحدائق الناضرة في أحكام العترة الطاهرة است كه در عداد مهمترين آثار فقه استدلالى است .\r\n","page_name":" 544 ","page_number":560},
  {"content":"\r\n\r\nدر مقام جمع فرمودند بعيد است ، خصوصاً دومى « 1 » .\r\n\r\nدر بيان فضيلت صدقه است\r\nو اما سنت سوم رسول اكرم - صلّى اللَّه عليه و آله و سلّم - كه آن عبارت است از صدقه و جهد نمودن در آن ، پس آن نيز يكى از مستحبات است كه كمتر در اعمال مستحبه به پايهء آن مىباشد . و اخبار در موضوع صدقه ، حتى بر خارج از مذهب و بر حيوانات برّى و بحرى ، بيش از آن است كه در اين مختصر بگنجد ؛ و ما به ذكر بعضى از آن اكتفا مىكنيم .\r\nمُحَمَّدُ بْنُ يَعْقُوبَ بِإسْنادِهِ عَنْ عَبْدِاللَّهِ بْنِ سِنَانٍ فِي حَدِيثٍ قَالَ : قَالَ أَبُو عَبْدِاللَّهِ عليه السلام : «\r\nليس شيء أثقل على الشيطان من الصدقة على المؤمن ؛ وهي تقع في يد الرب تبارك و تعالى قبل أن تقع في يد العبد » « 2 » .\r\n« ابن سنان گويد : فرمود حضرت صادق عليه السلام : هيچ چيز گران‌تر نيست بر شيطان از صدقه بر مؤمن . و آن واقع شود در دست پروردگار - تبارك و تعالى - پيش از آن‌كه واقع شود در دست بنده » .\r\nوَبِإسْنادِهِ عَنْ أَبِي عَبْدِاللَّهِ - عليه السلام - فِي حَدِيثٍ قَالَ : «\r\nإن الله لم يخلق شيئا إلا و له خازن يخزنه إلا الصدقة ، فإن الرب يليها بنفسه . وكان أبي إذا تصدق بشيء ، وضعه في يد السائل ، ثم ارتده منه فقبله و شمه ثم رده في يد السائل » « 3 »\r\n. « فرمود حضرت صادق عليه السلام : خداى تعالى خلق نفرمود چيزى را مگر آن‌كه از براى او نگاهبانى است كه او را نگاهدارى كند ، مگر صدقه را كه خداى تعالى نگاهدارى آن را خود فرمايد . و پدرم وقتى صدقه مىداد ، مىگذاشت آن را به دست سائل ؛ پس از آن ، آن را از او پس مىگرفت و\r\n\r\n\r\n","description":"","footnote":"\r\n( 1 ) - الوافي ، ج 11 ، ص 48 ؛ الحدائق الناضرة ، ج 13 ، ص 356 .\r\n( 2 ) - وسائل الشيعة ، ج 9 ، ص 406 ، « كتاب الزكاة » ، « أبواب الصدقة » ، باب 18 ، حديث 1 .\r\n( 3 ) - وسائل الشيعة ، ج 9 ، ص 406 ، « كتاب الزكاة » ، « أبواب الصدقة » ، باب 18 ، حديث 2 .\r\n","page_name":" 545 ","page_number":561},
  {"content":"\r\n\r\nمىبوسيد و مىبوييدش ، پس از آن به سائل ردّ مىفرمود » .\r\nو قريب به مضمون اين حديث چندين حديث ديگر وارد است « 1 » ، و دلالت بر بزرگى شأن و عظمت رتبهء صدقه دارد كه خداى تبارك و تعالى امر آن را به كس ديگر محول نفرموده و خود با يدِ قدرت و احاطهء قيوميهء خود حافظ صورت كاملهء غيبيهء آن گرديده .\r\n[ \r\nدر بيان نكتهء مهمه در باب صدقه است\r\n
  ] و تدبر در اين حديث شريف و امثال آن ، كه در ابواب متفرقهء كتب اصحاب - رضوان اللَّه عليهم أجمعين - منقول است ، براى اهل معرفت و اصحاب قلوبْ كشف توحيد فعلى و تجلى قيومى حق را مىنمايد . و اشاره به نكتهء مهمه‌اى است كه توجه به آن براى كسانى كه قيام به اين امر مهم مىكنند خيلى لازم است . و آن ، آن است كه انسان بفهمد تصدق در دست كه واقع مىشود ، كه نعوذ باللَّه اگر منت و اذيتى در دادن صدقه از انسان نسبت به فقير واقع شود ، اوّل به حق - تبارك و تعالى - واقع شود ، پس از آن به سائل ؛ چنانچه اگر تواضع و فروتنى كند و از روى كمال خضوع و مذلت صدقه را به سائل مؤمن تقديم كند ، براى حق تعالى كرده ؛ چنانچه عالم آل محمد - صلّى اللَّه عليه و آله - و عاشق جمال حق تعالى ، جناب باقر العلوم - عليه السلام - صدقه را پس از وقوع در دست سائل مىبوييد و مىبوسيد و استشمام رايحهء طيبهء محبوب از آن مىكرد . و خدا مىداند براى آن ذات مقدس و عاشق مجذوب چه راحت نفس و سكونت خاطرى پيدا مىشد ؛ و چطور آن اشتعالات قلبيه و احتراقات شوقيهء باطنيه [ را 
  ] اين عشق‌بازى خاموش مىكرد .\r\nافسوس و هزاران افسوس ! كه اين نويسندهء مستغرق در بحار هواى نفس و مخلّد بر ارض طبيعت و گرفتار شهوات و اسير بطن و فرج و بىخبر از ملك هستى و مست خودى و خودپرستى در اين عالم آمد و عن قريب خواهد رفت و از محبت اوليا هيچ ادراك نكرد و از جذبات و جذوات و منازل و مُغازلات آنها هيچ نفهميد ، و وقوفش در اين عالمْ وقوف حيوانى و حركاتش حركات حيوانى و شيطانى بود . اگر چنين باشد ،\r\n\r\n\r\n","description":"","footnote":"\r\n( 1 ) - وسائل الشيعة ، ج 9 ، ص 433 ، « كتاب الزكاة » ، « أبواب الصدقة » ، احاديث باب 29 .\r\n","page_name":" 546 ","page_number":562},
  {"content":"\r\n\r\nمردنش نيز مردن حيوان و شيطان است . «\r\nاللهم إليك المشتكى و عليك المعول » « 1 » .\r\nخداوندا ! تو خود ما را به نور هدايتت دستگيرى فرما و از اين خواب سنگين بيدار فرما و به عالم غيب و نور و دار بهجت و سرور و خلوت انس و محفل خاص دعوت كن .\r\nوَبِإسْنادِهِ عَنْ أَبِي عَبْدِاللَّهِ - عليه السلام - قَالَ :\r\n« قال رسول الله ، صلى الله عليه و آله :\r\nأرض القيامة نار ما خلا ظل المؤمن فإن صدقته تظله » « 2 »\r\n. « فرمود حضرت صادق - عليه السلام - كه حضرت رسول خدا صلّى اللَّه عليه و آله فرمود : زمين قيامت آتش است ، مگر سايهء مؤمن و جوار آن كه صدقهء او او را سايه اندازد و حفظ نمايد » .\r\nو در روايت است كه « صدقه را خداى تعالى تربيت فرمايد مثل شماها كه بچه شتر را تربيت مىكنيد . و اگر نصف خرما صدقه دهيد ، خداى تعالى آن را تربيت مىفرمايد و در روز قيامت آن را مىدهند به بنده در صورتى كه مثل كوه احد يا بزرگ‌تر از آن است » « 3 » . و از اين قبيل حديث بسيار است .\r\nو در احاديث كثيره وارد است كه صدقه مردن‌هاى بد را دفع مىنمايد « 4 » ؛ و روزى را نازل مىكند « 5 » ؛ و قرض را ادا مىكند « 6 » ؛ و عمر را زياد كند « 7 » ؛ و هفتاد طور مردن بد را\r\n\r\n\r\n","description":"","footnote":"\r\n( 1 ) - « بار خدايا ، شكوه به سوى تو بريم و بر تو اعتماد كنيم » .\r\n( 2 ) - وسائل الشيعة ، ج 9 ، ص 369 ، « كتاب الزكاة » ، « أبواب الصدقة » ، باب 1 ، حديث 7 .\r\n( 3 ) - وسائل الشيعة ، ج 9 ، ص 381 ، « كتاب الزكاة » ، « أبواب الصدقة » ، باب 7 ، حديث 6 .\r\n( 4 ) - قال رسول اللَّه صلى الله عليه و آله و سلم : « الصَّدَقَةُ تَدْفَعُ مِيتَةَ السَّوْءِ » . ( ر . ك : وسائل الشيعة ، ج 9 ، ص 367 ، « كتاب الزكاة » ، « أبواب الصدقة » ، باب 1 ، حديث 2 ، وص 377 ، باب 5 ، حديث 1 ، و ص 387 ، باب 9 ، حديث 3 و 4 )\r\n( 5 ) - در احاديث اهل بيت عليهم السلام وارد شده است كه : « اسْتَنْزِلُوا الرِّزْقَ بِالصَّدَقَةِ » ؛ « روزى را با صدقه دادن فرودآريد » . ( وسائل الشيعة ، ج 9 ، ص 371 - 372 ، « كتاب الزكاة » ، « أبواب الصدقة » ، باب 1 ، حديث 13 ، 16 و 19 ، و ص 374 ، باب 3 ، حديث 1 ؛ و ص 380 ، باب 7 ، حديث 2 ، و ص 402 ، باب 14 ، حديث 8 )\r\n( 6 ) - امام صادق عليه السلام فرمود : « إِنَّ الصَّدَقَةَ تَقْضِي الدَّيْنَ وَتَخْلُفُ بِالْبَرَكَةِ » ؛ « بخشش ديون را از گردن مىافكند و مال‌ها را با بركت مىگرداند » . ( وسائل الشيعة ، ج 9 ، ص 367 ، « كتاب الزكاة » ، « أبواب الصدقة » ، باب 1 ، حديث 1 )\r\n( 7 ) - وسائل الشيعة ، ج 9 ، ص 368 ، « كتاب الزكاة » ، « أبواب الصدقة » ، باب 1 ، حديث 4 ، وص 393 ، باب 12 ، حديث 2 .\r\n","page_name":" 547 ","page_number":563},
  {"content":"\r\n\r\nدفع كند « 1 » ؛ و خداى تعالى عوض آن را از ده تا صد هزار عطا فرمايد « 2 » ؛ و اسباب زيادت مال گردد « 3 » ؛ و در صبح هر كس صدقه دهد ، از بلاهاى آسمانى در آن روز ايمن گردد ؛ و اگر در اوّل شب بدهد ، از بلاهاى آسمانى در آن شب ايمن باشد « 4 » ؛ و مداواى مريض‌ها با صدقه شود « 5 » ؛ و اگر كسى اهل بيت مسلمى را كفايت كند ، گرسنگى آنها را رفع كند و بدن آنها را بپوشاند و آبروى آنها را حفظ كند ، از هفتاد حج محبوبتر است ؛ با آن‌كه يك حج از هفتاد عِتْق رَقَبه بالاتر است « 6 » ، با آن‌كه در عتق رقبه وارد است كه هر كس بنده‌اى را آزاد كند ، خداوند به هر عضوى از آن عضوى از او را از آتش جهنم آزاد\r\n\r\n\r\n","description":"","footnote":"\r\n( 1 ) - عن أبي جعفر عليه السلام قال : « الْبِرُّ وَالصَّدَقَةُ يَنْفِيَانِ الْفَقْرَ وَيَزِيدَانِ فِي الْعُمُرِ وَيَدْفَعَانِ عَن سَبعينَ مِيتَةَ السَّوْءِ » ؛ « نيكى كردن و صدقه دادن تنگدستى را از بين مىبرد و عمر را طولانى مىسازد » . ( وسائل الشيعة ، ج 9 ، ص 368 ، « كتاب الزكاة » ، « أبواب الصدقة » ، باب 1 ، حديث 4 )\r\n( 2 ) - عَنْ أَبِي جَعْفَرٍ عليه السلام فِي قَوْلِ اللَّهِ عَزَّ وَجَلَّ ( فَأَمَّا مَنْ أَعْطى وَاتَّقى * وَصَدَّقَ بِالْحُسْنَى ) قال : « وَأَنَّ اللَّهَ يُعْطِي بِالْوَاحِدَةِ عَشَرَةً إِلَى مِائَةِ أَلْفٍ فَمَا زَادَ . . . » . ( وسائل الشيعة ، ج 9 ، ص 386 ، « كتاب الزكاة » ، « أبواب الصدقة » ، باب 1 ، حديث 5 )\r\n( 3 ) - پيامبر صلى الله عليه و آله و سلم فرمود : « تَصَدَّقُوا فَإِنَّ الصَّدَقَةَ تَزِيدُ فِي الْمَالِ كَثْرَةً . . . » ؛ « صدقه دهيد صدقه مال را فزونىدهد » . ( وسائل الشيعة ، ج 9 ، ص 369 ، « كتاب الزكاة » ، « أبواب الصدقة » ، باب 1 ، حديث 8 )\r\n( 4 ) - قال الصادق عليه السلام : « باكِرُوا بِالصَّدقةِ فَإنَّ البَلايا لا تَتَخَطّأها وَمَنْ تَصدَّقَ بِصَدقةٍ أوّل النَّهارِ دَفَعَ اللَّهُ عَنْهُ شَرّ مايَنزِلُ مِنَ السَّماءِ في ذلكَ الْيَوْمَ فَإنْ تَصَدّقَ أوّلُ اللّيلِ دَفَعَ اللَّه عَنهُ شَرُّ مَا يَنْزِلُ مِنَ السَّماءِ في تِلكَ اللّيلةِ » . ( وسائل الشيعة ج 9 ، ص 384 ، « كتاب الزكاة » ، « أبواب الصدقة » ، باب 8 ، حديث 5 )\r\n( 5 ) - امام صادق عليه السلام فرمود : « دَاوُوا مَرْضَاكُمْ بِالصَّدَقَةِ . . . » ؛ « بيماران خود را با صدقه درمان كنيد » . ( وسائل‌الشيعة ، ج 9 ، ص 374 ، « كتاب الزكاة » ، « أبواب الصدقة » ، باب 3 ، حديث 1 و 2 )\r\n( 6 ) - امام باقر عليه السلام فرمود : « لأَنْ أَحُجَّ حَجَّةً أَحَبُّ إِلَيَّ مِنْ أَنْ أُعْتِقَ رَقَبَةً وَرَقَبَةً حَتَّى انْتَهَى إِلَى عَشَرَةٍ ؛ وَمِثَّلَهَاوَمِثَّلَهَا حَتَّى انْتَهَى إِلَى سَبْعِينَ وَلأَنْ أَعُولَ أَهْلَ بَيْتٍ مِنَ الْمُسْلِمِينَ أُشْبِعَ جَوْعَتَهُمْ وَأَكْسُو عَوْرَتَهُمْ وَأَكُفَّ وُجُوهَهُمْ عَنِ النَّاسِ أَحَبُّ إِلَيَّ مِنْ أَنْ أَحُجَّ حَجَّةً وَحَجَّةً وَحَجَّةً حَتَّى انْتَهَى إِلَى عَشْرٍ وَعَشْرٍ وَعَشْرٍ وَمِثّلَهَا حَتَّى انْتَهَى إِلَى سَبْعِينَ » ؛ « اگر يك حج به جاى آورم خوش‌تر دارم از آن‌كه بنده‌اى آزاد كنم و بنده‌اى ديگر ، امام تا ده بار آن را تكرار كرد و ادامه داد تا به هفتاد رسيد ؛ و اگر نفقهء خانواده‌اى مسلمان را تعهد كنم و آنان را سير گردانم و تنشان را بپوشانم و آبرويشان را نزد مردم نگاه دارم ، خوش‌تر دارم از آن‌كه حجى به جاى آورم و حجى ديگر و حجى ديگر . و تا ده بار آن را تكرار كرد و ادامه داد تا به هفتاد رسيد » . ( وسائل الشيعة ، ج 9 ، ص 373 ، « كتاب الزكاة » ، « أبواب الصدقة » ، باب 2 ، حديث 1 )\r\n","page_name":" 548 ","page_number":564},
  {"content":"\r\n\r\nفرمايد « 1 » ؛ و حضرت امير المؤمنين عليه السلام هزار بنده آزاد فرمود از كدّ يمين خود « 2 » ؛ و غير ذلك كه ذكر آنها موجب تطويل شود .\r\n\r\nدر بيان نكتهء ديگر : انفاق و صدقه از آنچه خود دوست داريد\r\n
  ] و ما ختم مىكنيم اين مقام را به ذكر نكته‌اى دانستنى . و آن اين است كه در آيهء شريفه وارد است :  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  « 3 » . يعنى « هرگز به خوبى نائل نشويد ، مگر آن‌كه در راه خداوند انفاق كنيد از آنچه دوست مىداريد » .\r\nو در حديث است كه « حضرت صادق - عليه السلام - صدقه مىدادند به شكر ، پرسيدند : \" چطور به شكر صدقه مىدهيد ؟ \" فرمود : \" شكر را از هر چيز بيشتر دوست دارم ؛ و ميل دارم به آن چيزى كه محبوب‌ترين اشياست پيش من صدقه دهم \" » « 4 » .\r\nو در حديث است كه « حضرت امير - عليه السلام - جامه‌اى خريدارى فرمود و از آن خوشش آمد و آن را صدقه داد و فرمود : شنيدم رسول خدا - صلّى اللَّه عليه و آله - مىفرمود : \" كسى كه اختيار كند غير را بر خودش ، خداوند بهشت را روز قيامت براى او اختيار كند ؛ و كسى كه دوست داشته باشد چيزى را ، پس آن را براى خدا قرار دهد ، خداى تعالى روز قيامت فرمايد : بندگان به يكديگر جزا مىدادند به معروف ، و من جزاى تو را امروز بهشت دهم \" » « 5 » .\r\n\r\n\r\n","description":"","footnote":"\r\n( 1 ) - قال رسول اللَّه صلى الله عليه و آله و سلم : « مَنْ أعتَقَ مُسلِماً أعْتَقَ اللَّه العَزيزُ الجَبّار بِكُلِّ عُضوٍ مِنهُ عُضواً مِنَ النّارِ » . ( وسائل‌الشيعة ، ج 23 ، ص 9 ، « كتاب العتق » ، باب 1 ، حديث 2 )\r\n( 2 ) - عن أبي عبداللَّه عليه السلام : « أنّ أمير المؤمنين عليه السلام أعْتَقَ ألْفَ مَمْلُوكَةٍ مِنْ كَدّ يَدِهِ » . ( وسائل الشيعة ، ج 23 ، ص 10 ، « كتاب العتق » ، باب 1 ، حديث 6 )\r\n( 3 ) - آل عمران ( 3 ) : 92 .\r\n( 4 ) - عَنْ أَبِي عَبْدِاللَّهِ عليه السلام قَالَ : « كَانَ يَتَصَدَّقُ بِالسُّكَّرِ فَقِيلَ لَهُ : أتَتَصَدَّقُ بِالسُّكَّرِ ؟ فَقَالَ : نعم ، إنّه لَيْسَ شَيْءٌ أَحَبَّ إِلَيَّ مِنْهُ فَأَنَا أُحِبُّ أَنْ أَتَصَدَّقَ بِأَحَبِّ الأَشْيَاءِ إِلَيَّ » . ( وسائل الشيعة ، ج 9 ، ص 471 ، « كتاب الزكاة » ، « أبواب الصدقة » ، باب 48 ، حديث 2 )\r\n( 5 ) - « قَد رُوِيَ عَنْ أَبِي الطُّفَيْلِ قَالَ : اشْتَرَى عَلِيٌّ عليه السلام ثَوْباً ، فَأَعْجَبَهُ فَتَصَدَّقَ بِهِ ، وَقَالَ : سَمِعْتُ رَسُولَ اللَّهِ يَقُولُ : مَنْ آثَرَ عَلَى نَفْسِهِ آثَرَهُ اللَّه يَوْمَ الْقِيَامَةِ بِالْجَنَّةِ . وَمَنْ أَحَبَّ شَيْئاً فَجَعَلَهُ لِلَّهِ ، قَالَ اللَّه تَعَالَى يَوْمَ الْقِيَامَةِ : قَدْ كَانَ الْعِبَادُ يُكَافِئُونَ فِيمَا بَيْنَهُمْ بِالْمَعْرُوفِ وَأَنَا أُكَافِيكَ الْيَوْمَ بِالْجَنَّةِ » . ( مجمع البيان ، ج 2 ، ص 792 ، ذيل آيهء 92 آل عمران )\r\n","page_name":" 549 ","page_number":565},
  {"content":"\r\n\r\nو روايت شده كه يكى از اصحاب وقتى همين آيهء شريفه وارد شد ، يك باغى داشت بين خويشاوندانش قسمت كرد و آن را از همهء اموالش بيشتر دوست داشت ؛ پس رسول خدا - صلّى اللَّه عليه و آله - فرمود : « خوشا به حال تو ! خوشا به حال تو ! كه اين حال سودمندى است براى تو » « 1 » .\r\nو از براى جناب ابوذر غفارى ميهمانى آمد . فرمود به او كه من شغلى دارم ، و از براى [ من 
  ] شترهايى است برو بهترين آنها را بياور . ميهمان رفت و يك شتر لاغرى آورد . ابوذر فرمود : به من خيانت كردى . گفت : بهترين شترها شتر فحل بود ؛ به يادم آمد روز احتياج شما را به سوى آن . ابوذر فرمود : روز احتياج من به آن روزى است كه مرا در قبر مىگذارند با آن‌كه خداى تعالى فرمايد : « هرگز به برّ و نيكويى نرسيد مگر آن‌كه انفاق كنيد آنچه را دوست مىداريد » . و فرمود در مال سه شريك است : يكى قَدَر است ، كه فرقى نكند پيش آن كه خوب يا بد آن را ببرد به هلاك نمودن . دوم وارث است ، كه منتظر مردن تو است . و تو سومى آنهايى . پس اگر توانستى كه عاجزتر از آنها نباشى نباش . خداى تعالى فرمايد :  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  « 2 » . و اين شتر محبوب بود پيش من در بين اموالم ، پس دوست داشتم كه براى خودم پيش بفرستم « 3 » .\r\n\r\nدر بيان يكى از اسرار صدقه\r\nبايد دانست كه انسان با علاقه‌مندى و محبت به مال و منال و زخارف دنيويه بزرگ شده است و تربيت گرديده ، و اين علاقه در اعماق قلب او جايگزين گرديده . و منشأ\r\n\r\n\r\n","description":"","footnote":"\r\n( 1 ) - « رُوِيَ أَنَّ أَبا طلحَةَ قَسَّمَ حائطاً لَهُ في أَقاربِهِ عندَ نُزُولِ هذِهِ الآيَةِ ، و كانَ أحَبَّ أَمْوالِهِ إلَيْهِ . فقالَ لَهُ رسولُ اللَّه صلى الله عليه و آله و سلم : بَخٍّ بَخٍّ ! ذلِكَ مالٌ رابحٌ لَكَ » . ( مجمع البيان ، ج 2 ، ص 792 ، ذيل آيهء 92 آل عمران )\r\n( 2 ) - آل عمران ( 3 ) : 92 .\r\n( 3 ) - مجمع البيان ، ج 2 ، ص 793 ، ذيل آيهء 92 آل عمران .\r\n","page_name":" 550 ","page_number":566},
  {"content":"\r\n\r\nبيشتر مفاسد اخلاقى و اعمالى ، بلكه مفاسد دينى ، همين علاقه است . چنانچه در احاديث كثيره وارد است « 1 » ؛ و ما در شرح بعضى احاديث به آن اشاره كرديم « 2 » .\r\nپس ، اگر انسان به واسطهء صدقات و ايثار بر نفسْ اين علاقه را بتواند سلب كند يا كم كند ، البته قطع مادهء فساد و جرثومهء قبايح را كرده ، و طريق نيل به حصول معارف و انقطاع به عالم غيب و ملكوت و حصول ملكات فاضله و اخلاق كامله را براى خود مفتوح نموده . و اين يكى از نكات بزرگ انفاقات ماليهء واجبه و مستحبه است . و در مستحبات اين نكته كامل‌تر است ، چنانچه واضح است .\r\nپس ، از مجموع اخبار و آثار اين باب معلوم شد كه صدقه جامع فضائل دنيويه و اخرويه است . از ساعت اوّل دادن آن با انسان همراه است و دفع بليّات مىكند ، تا آخر امر در قيامت و ساير مراحل كه انسان را به بهشت و جوار حق برساند .\r\n\r\nتتمه : در افضليت صدقهء پنهانى\r\n
  ] بايد دانست كه صدقهء مندوبه در سرّ و خفا افضل است از صدقهء آشكارا و علانيه ؛ چنانچه در كافى شريف سند به حضرت صادق - عليه السلام - رساند كه به عمّار ساباطى فرمود : «\r\nيا عمار الصدقة في السر و الله أفضل من الصدقة في العلانية ؛ وكذلك و الله العبادة في السر أفضل منها في العلانية » « 3 »\r\n. « اى عمّار ، صدقه در پنهانى ، به خدا قسم ، افضل است از صدقهء آشكارا . و همين‌طور عبادت در پنهانى افضل است از عبادت آشكارا » .\r\nو در احاديث كثيره وارد است كه « صدقهء پنهانى غضب پروردگار را خاموش مىكند » « 4 » . و در حديث است كه « هفت طايفه است كه خداى تعالى در پناه خودش آنها را حفظ فرمايد در روزى كه پناهى جز پناه او نيست . يكى از آنها كسى است كه صدقه\r\n\r\n\r\n","description":"","footnote":"\r\n( 1 ) - ر . ك : الكافي ، ج 2 ، ص 315 ، « كتاب الإيمان و الكفر » ، « باب حبّ الدنيا و الحرص عليها » .\r\n( 2 ) - ر . ك : شرح حديث ششم ، ص 139 .\r\n( 3 ) - وسائل الشيعة ، ج 9 ، ص 395 ، « كتاب الزكاة » ، « أبواب الصدقة » ، باب 13 ، حديث 3 .\r\n( 4 ) - وسائل الشيعة ، ج 9 ، ص 395 ، « كتاب الزكاة » ، « أبواب الصدقة » ، باب 13 .\r\n","page_name":" 551 ","page_number":567},
  {"content":"\r\n\r\nبدهد و پنهان كند حتى آن‌كه دست راست او نفهمد آنچه دست چپش انفاق كند » « 1 » .\r\nو شايد نكتهء افضليتْ يكى آن است كه عبادت سرّى بعيدتر از ريا و به اخلاص نزديك‌تر است . و ديگر آن‌كه در باب صدقه حفظ آبروى فقرا در كتمان آن است .\r\nو نيز صدقهء بر ارحام و اقربا افضل است از غير آنها ؛ و بر آن ، عنوانِ صلهء رحم ، كه از افضل عبادات است ، منطبق شود ؛ چنانچه در حديث وارد است كه « افضل صدقات صدقه به ذى رحم است » « 2 » ؛ و « صلهء اخوان اجرش بيست است ، و صلهء رحم بيست و چهار است » « 3 » . بلكه در بعضى روايات است كه صدقه به غير رحم در صورتى كه رحم محتاج است قبول نمىشود « 4 » .\r\n\r\nختام : مطلوبيت كثرت صدقه\r\n
  ] بدان‌كه در اين حديث شريف كه مىفرمايد « در صدقه جهد كن تا گمان كنى كه اسراف كردى ، با آن‌كه اسراف نكردى » . ظاهر شود كه مطلوب در صدقه كثرت آن است و به هر اندازه رسد اسراف نيست .\r\nو در حديث است كه « حضرت امام حسن مجتبى - سلام اللَّه عليه - سه مرتبه قسمت\r\n\r\n\r\n","description":"","footnote":"\r\n( 1 ) - قَالَ عليه السلام : « سَبْعَةٌ يُظِلُّهُمُ اللَّهُ فِي ظِلِّهِ يَوْمَ لَاظِلَّ إِلَّا ظِلُّهُ إِلَى أَنْ قَالَ : وَرَجُلٌ تَصَدَّقَ بِصَدَقَةٍ ، فَأَخْفَاهَا حَتَّى لَمْ تَعْلَمْ يَمِينُهُ مَا تُنْفِقُ شِمَالُهُ » . ( وسائل الشيعة ، ج 9 ، ص 398 ، « كتاب الزكاة » ، « أبواب الصدقة » ، باب 13 ، حديث 11 )\r\n( 2 ) - امام صادق عليه السلام فرمود : « سُئِلَ رَسُولُ اللَّهِ صلى الله عليه و آله و سلم أَيُّ الصَّدَقَةِ أَفْضَلُ ؟ قَالَ : عَلَى ذِي الرَّحِمِ الْكَاشِحِ » ؛ « ازپيامبر صلى الله عليه و آله و سلم پرسيدند كدام صدقه برتر است ؟ فرمود : « صدقه بر خويشاوندى كه كينه‌ات را در دل نهان دارد » . ( وسائل الشيعة ، ج 9 ، ص 411 ، « كتاب الزكاة » ، « أبواب الصدقة » ، باب 20 ، حديث 1 )\r\n( 3 ) - عن أبي عبداللَّه عليه السلام قال : « قَالَ رَسُولُ اللَّهِ صلى الله عليه و آله و سلم : الصَّدَقَةُ بِعَشَرَةٍ ، وَالْقَرْضُ بِثَمَانِيَةَ عَشَرَ ، وَصِلَةُ الإخْوَان‌ِبِعِشْرِينَ ، وَصِلَةُ الرَّحِمِ بِأَرْبَعَةٍ وَعِشْرِينَ » ؛ « از امام صادق عليه السلام نقل شده است كه پيغمبر صلى الله عليه و آله و سلم فرمود : \" صدقه ده برابر پاداش دارد ؛ و قرض هجده برابر ؛ و بخشش به برادران بيست برابر ؛ و صله به خويشاوندان بيست و چهار برابر » . ( وسائل الشيعة ، ج 9 ، ص 411 ، « كتاب الزكاة » ، « أبواب الصدقة » ، باب 20 ، حديث 2 )\r\n( 4 ) - قال عليه السلام : « لَا صَدَقَةَ وَذُو رَحِمٍ مُحْتَاجٌ » . ( وسائل الشيعة ، ج 9 ، ص 412 ، « كتاب الزكاة » ، « أبواب الصدقة » ، باب 20 ، حديث 4 )\r\n","page_name":" 552 ","page_number":568},
  {"content":"\r\n\r\nكرد اموال خود را با فقرا به‌طور تنصيف ؛ حتى اگر داراى دو جفت نعلين بود يا دو ثوب بود ، تنصيف فرمود » « 1 » .\r\nو در حديث ديگر است كه حضرت رضا - عليه السلام - به حضرت جواد - سلام اللَّه عليه - مرقوم فرمود : « شنيدم غلامان تو وقتى سوار مىشوى ، تو را خارج مىكنند از در كوچك ؛ آنها بخل مىكنند و مىخواهند تو به كسى چيزى ندهى . به حق من بر تو كه بيرون رفتن و داخل شدنت نباشد مگر از در بزرگ . و وقتى سوار شدى همراه خود طلا و نقره بردار و هيچ كس از تو سؤالى نكند مگر آن‌كه به او عطا نمايى . و از عموهاى تو هر كس از تو سؤالى كرد ، كمتر از پنجاه دينار به او مده ، و اگر بيشتر خواستى بدهى ، اختيار با تو است . و من اراده كردم به اين امر اين‌كه خداوند مقام تو را رفيع فرمايد ؛ پس انفاق كن و ترس مكن كه خداوند بر تو سخت‌گيرى فرمايد » « 2 » .\r\nو اين احاديث منافات ندارد با احاديثى كه دلالت كند بر آن‌كه كثرت صدقه به قدرى كه معيشت بر عيال سخت شود از جملهء اسراف است « 3 » و خداوند دعاى كسى را كه\r\n\r\n\r\n","description":"","footnote":"\r\n( 1 ) - قال الصادق عليه السلام : « إِنَّ الْحَسَنَ بْنَ عَلِيٍّ عليه السلام قَاسَمَ رَبَّهُ ثَلَاثَ مَرَّاتٍ حَتَّى نَعْلًا وَنَعْلًا وَثَوْباً وَثَوْباً وَدِينَاراً وَدِينَاراً » . ( وسائل الشيعة ، ج 9 ، ص 480 ، « كتاب الزكاة » ، « أبواب الصدقة » ، باب 52 ، حديث 1 )\r\n( 2 ) - فِي كِتَابِ أَبِي الْحَسَنِ الرِّضَا إِلَى أَبِي جَعْفَرٍ : « يَا أَبَا جَعْفَرٍ بَلَغَنِي أَنَّ الْمَوَالِيَ إِذَا رَكِبْتَ أَخْرَجُوكَ مِنَ الْبَابِ الصَّغِيرِ . وَإِنَّمَا ذَلِكَ مِنْ بُخْلٍ بِهِمْ لِئَلَّا يَنَالَ مِنْكَ أَحَدٌ خَيْراً . وَأَسْأَلُكَ بِحَقِّي عَلَيْكَ لَايَكُنْ مَدْخَلُكَ وَمَخْرَجُكَ إِلَّا مِنَ الْبَابِ الْكَبِيرِ فَإِذَا رَكِبْتَ ، فَلْيَكُنْ مَعَكَ ذَهَبٌ وَفِضَّةٌ ثُمَّ لَايَسْأَلُكَ أَحَدٌ شَيْئاً إِلَّا أَعْطَيْتَهُ . وَمَنْ سَأَلَكَ مِنْ عُمُومَتِكَ أَنْ تَبَرَّهُ ، فَلَا تُعْطِهِ أَقَلَّ مِنْ خَمْسِينَ دِينَاراً ، وَالْكَثِيرُ إِلَيْكَ . وَمَنْ سَأَلَكَ مِنْ عَمَّاتِكَ ، فَلَا تُعْطِهَا أَقَلَّ مِنْ خَمْسَةٍ وَعِشْرِينَ دِينَاراً وَالْكَثِيرُ إِلَيْكَ . إِنِّي إِنَّمَا أُرِيدُ بِذَلِكَ أَنْ يَرْفَعَكَ اللَّهُ . فَأَنْفِقْ وَلَا تَخْشَ مِنْ ذِي الْعَرْشِ إِقْتَاراً » . ( وسائل الشيعة ، ج 9 ، ص 463 ، « كتاب الزكاة » ، « أبواب الصدقة » ، باب 43 ، حديث 1 )\r\n( 3 ) - « سَأَلَ رَجُلٌ أَبَا عَبْدِاللَّهِ عليه السلام عَنْ قَوْلِ اللَّهِ عَزَّ وَجَلَّ ( وَآتُوا حَقَّهُ يَوْمَ حَصادِهِ وَلا تُسْرِفُوا إِنَّهُ لا يُحِب‌ُّالْمُسْرِفِينَ ) فَقَالَ كَانَ فُلَانُ بْنُ فُلَانٍ الأَنْصَارِيُّ - سَمَّاهُ - وَكَانَ لَهُ حَرْثٌ وَكَانَ إِذَا أَخَذَ يَتَصَدَّقُ بِهِ فَيَبْقَى هُوَ وَعِيَالُهُ بِغَيْرِ شَيْءٍ فَجَعَلَ اللَّهُ عَزَّ وَجَلَّ ذَلِكَ سَرَفاً » ؛ « مردى از حضرت صادق عليه السلام دربارهء آيه « حق آن را روز دروِ آن بدهيد و اسراف نكنيد همانا خدا اسراف كنندگان را دوست ندارد » . فرمودند : فلان پسر فلان انصارى - حضرت نام او را برد - مزرعه‌اى داشت آنگاه كه زمان درو آن فرا مىرسيد همه آن را مىبخشيد و خود و خانواده‌اش بىچيز مىماندند . پس خداوند آن را اسراف قرار داد » . ( وسائل الشيعة ، ج 9 ، ص 461 ، « كتاب الزكاة » ، « أبواب الصدقة » ، باب 42 ، حديث 3 )\r\n","page_name":" 553 ","page_number":569},
  {"content":"\r\n\r\nانفاق كند و از براى معيشت خود و عيالش چيزى نگذارد قبول نفرمايد « 1 » ؛ و در حديث است كه افضل صدقه صدقه‌اى است كه از زيادتِ كفاف باشد « 2 » . وجه عدم منافات آن است كه كثرت و جهد در صدقه لازم نيست به قدرى باشد كه موجب سختى بر عيال شود . چه بسا اشخاصى كه نصف مال يا بيشتر آن را صدقه دهند و كفاف خود و عيال آنها محفوظ ماند به‌طورى كه در ضيق معاش و سختى نيفتند .\r\n\r\nفصل در فضيلت نماز شب\r\nدر اين حديث شريف تأكيد بليغ در قيام به نماز شب و نماز ظهر شده است . اما راجع به نماز شب شرحى در بعضى احاديث سابقه ذكر كرديم « 3 » ؛ و در اين مقام اكتفا مىكنيم به ترجمه بعضى احاديث شريفه تبركاً .\r\nدر وسائل از كتاب كافى سند به حضرت صادق - عليه السلام - رساند كه فرمود :\r\n« شرف مؤمن نماز كردن اوست در شب ؛ و عزتش نگاهدارى خود از اعراض مردم\r\n\r\n\r\n","description":"","footnote":"\r\n( 1 ) - « عَنْ أَبِي عَبْدِاللَّهِ عليه السلام فِي حَدِيثٍ أَنَّهُ تَصَدَّقَ عَلَى ثَلَاثَةٍ مِنَ السُّؤالِ ثُمَّ رَدَّ الرَّابِعَ وَقَالَ : لَوْ أَنَّ رَجُلًا كَانَ لَهُ مَال‌ٌيَبْلُغُ ثَلَاثِينَ أَوْ أَرْبَعِينَ أَلْفَ دِرْهَمٍ ثُمَّ شَاءَ أَنْ لَايَبْقى مِنْهَا إِلَّا وَضَعَهَا فِي حَقٍّ لَفَعَلَ فَيَبْقَى لا مَالَ لَهُ فَيَكُونُ مِنَ الثَّلَاثَةِ الَّذِينَ يُرَدُّ دُعَاؤُهُمْ . قُلْتُ : مَنْ هُمْ ؟ قَالَ : أَحَدُهُمْ رَجُلٌ كَانَ لَهُ مَالٌ فَأَنْفَقَهُ فِي وَجْهِهِ ثُمَّ قَالَ : يَا رَبِّ ارْزُقْنِي ! فَيُقَالُ لَهُ أَ لَمْ أَجْعَلْ لَكَ سَبِيلًا إِلَى طَلَبِ الرِّزْقِ ؟ » ؛ « از حضرت صادق عليه السلام روايت شده كه ايشان بر سه مستمند بخشش كرد و فرد چهارم را ردّ نمود و فرمود : اگر مردى مالى به اندازه سى يا چهل هزار درهم داشته باشد پس بخواهد همه آن را در موردى كه سزاوار است مصرف كند اين را انجام دهد و بىچيز ماند از سه نفرى است كه دعايشان ردّ مىشود . گفتم : آنان چه كسانى هستند ؟ فرمود : يكى از آنها مردى است كه مالى داشته باشد و آن را در راه خدا بخشيده سپس مىگويد : پروردگارا مرا روزى ده : به او گفته مىشود : مگر راهى براى كسب روزى برايت قرار ندادم » . ( وسائل الشيعة ، ج 9 ، ص 460 ، « كتاب الزكاة » ، « أبواب الصدقة » ، باب 42 ، حديث 1 )\r\n( 2 ) - عَنْ أَبِي عَبْدِاللَّهِ عليه السلام قَالَ : « قَالَ رَسُولُ اللَّهِ صلى الله عليه و آله و سلم : أَفْضَلُ الصَّدَقَةِ صَدَقَةٌ تَكُونُ عَنْ فَضْلِ الْكَفِّ » . ( وسائل‌الشيعة ، ج 9 ، ص 461 ، « كتاب الزكاة » ، « أبواب الصدقة » باب 42 ، حديث 4 )\r\n( 3 ) - ر . ك : صفحه 228 ، حديث دوازدهم .\r\n","page_name":" 554 ","page_number":570},
  {"content":"\r\n\r\nاست » « 1 » . و در حديث ديگر فرمود حضرت صادق عليه السلام : « جناب رسول اكرم - صلّى اللَّه عليه و آله - به جبرئيل فرمود : موعظه كن مرا . گفت : \" اى محمّد صلى الله عليه و آله و سلم عيش كن هر چه خواهى ، زيرا كه تو مردنى هستى ؛ و دوست داشته باش هر چه را خواهى ، زيرا كه از آن جدا خواهى شد ؛ و عمل كن آنچه خواهى ، زيرا كه ملاقات كنى آن را ؛ و بدان‌كه شرف مؤمن ايستادن اوست در شب ؛ و عزت او نگاهدارى خويش از اعراض مردم است \" « 2 » .\r\nو سند به حضرت صادق - عليه السلام - رساند كه فرمود : « مال و اولاد زينت زندگانى دنياست ، و هشت ركعت در آخر شب با وَتر زينت آخرت است ؛ و گاهى خداى تعالى جمع فرمايد آنها را براى طايفه‌اى « 3 » .\r\nو از شيخ مفيد - رضوان اللَّه عليه - نقل كند كه فرمود رسول خدا صلّى اللَّه عليه و آله :\r\n« وقتى كه ايستاد بنده از خوابگاه لذيذش كه راضى كند حق را به نماز شب ، در صورتى كه چرت مىزند ، مباهات مىفرمايد خداى تعالى به‌واسطهء او بر ملائكه و فرمايد :\r\n\" شاهد باشيد كه آمرزيدم او را \" « 4 » و احاديث از اين قبيل در فضل آن بسيار است و مجال ذكر آنها در اين مختصر نيست .\r\n\r\n\r\n","description":"","footnote":"\r\n( 1 ) - عَنْ عَبْدِاللَّهِ بْنِ سِنَانٍ عَنْ أَبِي عَبْدِاللَّهِ عليه السلام قَالَ : « شَرَفُ الْمُؤمِنِ صَلَاتُهُ بِاللَّيْلِ ؛ وَعِزُّ الْمُؤمِنِ كَفُّهُ عَنْ أَعْرَاض‌ِالنَّاسِ » . ( وسائل الشيعة ، ج 8 ، ص 145 ، « كتاب الصلاة » ، « أبواب بقية الصلوات المندوبة » ، باب 39 ، حديث 2 )\r\n( 2 ) - عَنْ عَبْدِاللَّهِ بْنِ سِنَانٍ عَنْ أَبِي عَبْدِاللَّهِ عليه السلام قَالَ : « قَالَ رسُولُ اللَّه صلى الله عليه و آله و سلم لِجَبْرَئِيلَ : عِظْنِي فَقَالَ : يَا مُحَمَّدُ عِشْ مَا شِئْتَ ، فَإِنَّكَ مَيِّتٌ ؛ وَأَحْبِبْ مَا شِئْتَ ، فَإِنَّكَ مُفَارِقُهُ ، وَاعْمَلْ مَا شِئْتَ ، فَإِنَّكَ مُلَاقِيهِ ، شَرَفُ الْمُؤمِنِ صلاته بِاللَّيْلِ ، وَعِزُّهُ كَفُّهُ عَنْ أَعْرَاضِ النَّاسِ » . ( وسائل الشيعة ، ج 8 ، ص 145 ، « كتاب الصلاة » ، « أبواب بقية الصلوات المندوبة » ، باب 39 ، حديث 3 )\r\n( 3 ) - عَنْ جَعْفَرِ بْنِ مُحَمَّدٍ قَالَ : « الْمالُ وَالْبَنُونَ زِينَةُ الْحَياةِ الدُّنْيا وَثَمَانُ رَكَعَاتٍ مِنْ آخِرِ اللَّيْلِ وَالْوَتْرُ زِينَةُ الآخِرَةِ . وَقَدْ يَجْمَعُهَا اللَّهُ لِأَقْوَامٍ » . ( وسائل الشيعة ، ج 8 ، ص 157 ، « كتاب الصلاة » ، « أبواب بقية الصلوات المندوبة » ، باب 39 ، حديث 34 )\r\n( 4 ) - وَقَالَ رَسُولُ اللَّه صلى الله عليه و آله و سلم : « إِذَا قَامَ الْعَبْدُ مِنْ لَذِيذِ مَضْجَعِهِ وَالنُّعَاسُ فِي عَيْنَهِ لِيُرْضِيَ رَبَّهُ بِصَلَاةِ لَيْلِهِ بَاهَى اللَّهُ بِه‌ِالْمَلَائِكَةَ وَقَالَ : أَمَا تَرَوْنَ عَبْدِي هَذَا ، قَدْ قَامَ مِنْ لَذِيذِ مَضْجَعِهِ لِصَلَاةٍ لَمْ أَفْرِضْهَا عَلَيْهِ ؛ اشْهَدُوا أَنِّي قَدْ غَفَرْتُ لَهُ » . ( وسائل الشيعة ( طبع حجرى ) ، ج 1 ، ص 516 ، سطر 15 ، « كتاب الصلاة » ، « أبواب بقية الصلوات المندوبة » ، باب 39 ، حديث 36 )\r\n","page_name":" 555 ","page_number":571},
  {"content":"\r\n\r\n\r\nدر بيان صلاة وسطى\r\nو اما نماز « زوال » كه مورد سفارش رسول اكرم - صلّى اللَّه عليه و آله - است ، مراد از آن نوافل نماز ظهر است ؛ چنانچه در روايات ديگر تصريح به آن شده « 1 » . و اهتمام به خصوص اين نوافل يا براى آن است كه در خود آنها خصوصيت و اهمّيتى است ؛ و يا براى آن‌كه از متعلقات صلاة وُسطى هستند و موجب اتمام و قبول آن مىباشند .\r\nو شايد كه در اين حديث مراد خود نماز ظهر باشد ، كه آن نماز وسطى است ، به اعتبار آن‌كه در وسط نمازهاى يوميه واقع است ، و حق تعالى امر به حفظ آن و قيام به آن بالخصوص نموده در آيهء شريفهء  حافِظُوا عَلَى الصَّلَواتِ وَ الصَّلاةِ الْوُسْطى وَ قُومُوا لِلَّهِ قانِتِينَ  « 2 » . و مشهور بين فقها « 3 » - رضوان اللَّه عليهم - و اظهر آن است كه صلاة وُسطى همان صلاة ظهر است ؛ و مزيد اختصاص در بين نمازها دارد ، و اوّل نمازى است كه حق تعالى بر آدم ابو البشر - على نبينا و آله و عليه الصلاة و السلام - فرو فرستاده توسط جبرئيل عليه السلام .\r\nو ظاهر آن است كه سفارش جناب رسول اكرم - صلّى اللَّه عليه و آله - به اين‌كه «\r\nعليك بصلاة الزوال\r\n» براى حفظ حدود و نوافل و وقت آن است ، نه براى اصل اتيان فقط ؛ چنانچه از امر به محافظهء صلوات ، و خصوصاً حفظ نماز ظهر ، نيز چنين استفاده شود .\r\nچنانچه در اخبار اهل بيت عصمت - عليهم السلام - سفارش در بارهء حفظ اوقات صلوات و اتيان آنها را در اوقات فضيلتِ آنها بسيار وارد است « 4 » . بلكه گاهى شود كه تأخير آنها از اوقات فضيلت بدون عذر موجب تضييع و باعث تهاون شود ؛ خصوصاً اگر مداومت بر آن انسان بكند .\r\n\r\n\r\n","description":"","footnote":"\r\n( 1 ) - وسائل الشيعة ، ج 4 ، ص 53 ، « كتاب الصلاة » ، « أبواب أعداد الفرائض » ، باب 13 ، حديث 21 ، وص 59 ، باب 14 ، حديث 1 )\r\n( 2 ) - « نمازها و نماز ميانه را نگاه داريد و با فروتنى براى خدا به‌پا خيزيد » . ( البقرة ( 2 ) : 238 )\r\n( 3 ) - مختلف الشيعة ، ج 2 ، ص 61 ، مسأله 16 ؛ جواهر الكلام ، ج 7 ، ص 13 ؛ العروة الوثقى ، ج 1 ، ص 516 .\r\n( 4 ) - ر . ك : وسائل الشيعة ، ج 4 ، ص 107 ، « كتاب الصلاة » ، « أبواب المواقيت » ، باب 1 ، و ص 118 ، باب 3 .\r\n","page_name":" 556 ","page_number":572},
  {"content":"\r\n\r\nپر معلوم است كسى كه اهميت به امرى دهد ؛ ناچار آن را هرچه زود و نيكوتر باشد انجام دهد . به خلاف آن‌كه اگر آن را سست بشمارد و ناچيز بداند ، كه در اتيان آن نيز تهاون و سستى كند و تغافل ورزد . و خدا نكند كه كار انسان منجر شود به استخفاف به نماز و تهاون و سهل‌انگارى در امر آن .\r\nرسول خدا - صلّى اللَّه عليه و آله - مستخفّ به نماز را فرمود اگر بميرد و نمازش چنين باشد ، به دين من نمرده است « 1 » .\r\nبلكه گاهى شود كه انسان به واسطهء استخفاف به امر صلاة و تهاون و سستى در آن ، كارش منجر به ترك آن شود . طبيعى است كه انسان اگر چيزى در نظرش قيمت نداشت ، كم كم از نظرش مىافتد و آن را نسيان مىكند .\r\nما كه در كارهاى دنيايى كمتر فراموشى برايمان حاصل مىشود ، خصوصاً در مهمّات آن ، براى آن است كه نفس به واسطهء بزرگ شمردن آن و حبّ مفرط به آن توجهش مصروف به آن است و دائماً متذكر آنست ؛ و البته چنين امرى فراموش شدنى نيست . مثلًا اگر كسى به شما وعده دهد كه اوّل ظهر روز كذا من به شما فلان مبلغ ، كه در نظر شما مهم است ، مىدهم ، و او را صادق در آن وعده بدانيد ، ناچار آن روز را و ميعادگاه را فراموش نمىكنيد و دائماً ساعت‌شمارى مىكنيد تا موعد برسد ؛ و در آن وقت با كمال حضور قلب و توجه باطن در اوّل موعد خود را حاضر مىكنيد . اينها براى آن است كه حبّ نفس بر آن چيز و بزرگ شمردن آن ، شما را مفتون آن نموده و هرگز در امر آن تهاون نمىكنيد . و همين‌طور در ساير امور دنيوى هر كس به فراخور حال خود . ولى اگر چيزى در نظرتان خوار و بىقيمت بود ، نفس اگر به او توجهى كند آنى\r\n\r\n\r\n","description":"","footnote":"\r\n( 1 ) - امام باقر عليه السلام فرمود : « بَيْنَا رَسُولُ اللَّهِ صلى الله عليه و آله و سلم جَالِسٌ فِي الْمَسْجِدِ إِذْ دَخَلَ رَجُلٌ فَقَامَ يُصَلِّي فَلَمْ يُتِمَّ رُكُوعَهُ وَلَا سُجُودَهُ . فَقَالَ ( ص ) : نَقَرَ كَنَقْرِ الْغُرَابِ ! لَئِنْ مَاتَ هَذَا وَهَكَذَا صَلَاتُهُ لَيَمُوتَنَّ عَلَى غَيْرِ دِينِي » ؛ ( [ روزى 
  ] پيامبر صلى الله عليه و آله و سلم در مسجد نشسته بود فردى بر وى وارد شد و به نماز ايستاد ، ركوع و سجده نماز را به‌طور كامل بجا نياورد . پيامبر فرمود : \" چون كلاغ بر زمين منقار كوبيد ! اگر اين شخص بميرد و نمازش اين باشد ، به‌تحقيق كه بر دين من نمرده است \" » . ( وسائل الشيعة ، ج 4 ، ص 31 ، « كتاب الصلاة » ، « أبواب أعداد الفرائض ونوافلها » ، باب 9 ، حديث 2 )\r\n","page_name":" 557 ","page_number":573},
  {"content":"\r\n\r\nاست و به طريق خطور مىباشد ، و لحظه‌اى نمىگذرد مگر آن‌كه از آن غفلت مىكنيد .\r\nاكنون اين سستى ما در امور دينى معلوم مىشود براى چيست . براى آن است كه ايمان به غيب نداريم و پايهء يقين و اطمينان سست است و وعدهء خدا و انبيا را به جان و دل قبول نكرديم ؛ پس در نظر ما تمام اوضاع الهى و شرايع دينى پست و سست است . و اين سستى كم‌كم تغافل آورد : و يا در همين عالم غفلت بر ما غالب آيد و ما را از دين صورى كه داريم به كلّى خارج كند ؛ يا در شدت‌ها و سختىهاى موت غفلت كلى عارض شود .\r\nاين نمازهاى پنج‌گانه ، كه عمود دين و پايهء محكم ايمان است و در اسلام چيزى بعد از ايمان به اهميت آن نيست ، بعد از توجهات نوريهء باطنيه و صور غيبيهء ملكوتيه ، كه غير از حق تعالى و خاصان درگاه او كسى نداند ، يكى از جهات مهمه كه در آن هست اين تكرارِ تذكر حق - با آداب و اوضاع الهى كه در آن منظور گرديده است - رابطهء انسان را با حق تعالى و عوالم غيبيه محكم مىكند ؛ و ملكهء خضوع للَّه در قلب ايجاد كند ؛ و شجرهء طيبهء « توحيد » و تفريد را در قلب محكم كند به‌طورى كه با هيچ چيز از آن زائل نشود ؛ و در امتحان بزرگ حق تعالى ، كه در حال ظهور سكرات موت و اهوال مُطَّلَع و شهود نمونهء غيب حاصل شود ، از امتحان درست بيرون آيد و دينش مستقر باشد و بماند ، نه مستودَع و زائل شدنى كه به اندك فشارى نسيان عارض شود .\r\nپس اى عزيز ؛ إيّاك ثمّ إِيّاك وَاللَّه مُعينك في اوليكَ وَأُخراكَ « 1 » ، مبادا در امر ديانت خصوصاً اين نمازهاى پنج‌گانه ، تهاون كنى و آنها را سست شمارى ! خدا مىداند كه انبيا و اوليا و ائمهء هدى - عليهم السلام - از كمال شفقت بر بندگان خدا اين‌قدر ترغيب و تحذير نمودند ، و الا ايمان ما نفعى به آنها نرساند و از اعمال ما سودى نبرند .\r\n\r\n\r\n","description":"","footnote":"\r\n( 1 ) - « بپرهيز ، بپرهيز ! و خدا در اين جهان و در جهان ديگر ياور تو باد » .\r\n","page_name":" 558 ","page_number":574},
  {"content":"\r\n\r\n\r\nفصل در فضيلت تلاوت قرآن است\r\nيكى از وصاياى رسول اكرم - صلّى اللَّه عليه و آله - وصيت به تلاوت قرآن است . و فضل تلاوت و حفظ و حمل و تمسك و تعلم و مداومت و مزاولت و تدبر در معانى و اسرار آن بيش از آن است كه به فهم قاصر ما درست آيد . و آنچه از اهل بيت عصمت - عليهم السلام - در خصوص آن وارد شده است در اين اوراق نگنجد ؛ و ما به بعض آن قناعت كنيم .\r\nكافى بِإسْنادِهِ عَنْ أَبِي عَبْدِاللَّهِ - عليه السلام - قَالَ : «\r\nالقرآن عهد الله إلى خلقه ؛ فقد ينبغي للمرء المسلم أن ينظر في عهده و أن يقرأ منه في كل يوم خمسين آية » « 1 »\r\n. فرمود : « قرآن عهد خداوند است به سوى بندگان ؛ همانا سزاوار است كه هر مرد مسلمانى در هر روز به آن عهد نظر كند و از آن پنجاه آيه قرائت كند » .\r\nوَ بِإسْنادِهِ عَنِ الزُّهْرِيِّ قَالَ : سَمِعْتُ عَلِيَّ بْنَ الْحُسَيْنِ - عَلَيهِما السَّلام - يَقُولُ : «\r\nآيات القرآن خزائن ؛ فكلما فتحت خزانة ينبغي لك أن تنظر فيها » « 2 »\r\n. « فرمود حضرت سجّاد - عليه السلام - كه آيات قرآن خزانه‌هايى است ؛ پس هر وقت گشوده شد خزينه‌اى ، سزاوار است كه نظر كنى در آن » .\r\nو ظاهر اين دو حديث آن است كه تدبر در آيات آن و تفكر در معانى آن خوبست بكنند . و تدبر و تفكر در آيات محكمهء الهيّه و فهم معارف و حِكَم و توحيد و تفريد از آن نمودن غير از تفسير به رأى است كه منهىٌّ عنه است در مقابل اصحاب رأى و اهواى فاسده ، بدون تمسك به اهل بيت وحى كه مختص به مخاطبهء كلام الهى هستند ؛ چنانچه\r\n\r\n\r\n","description":"","footnote":"\r\n( 1 ) - الكافي ، ج 2 ، ص 609 ، « كتاب فضل القرآن » ، « باب في قراءته » ، حديث 1 ؛ وسائل الشيعة ، ج 6 ، ص 198 ، « كتاب الصلاة » ، « أبواب قراءة القرآن » ، باب 15 ، حديث 1 .\r\n( 2 ) - الكافي ، ج 2 ، ص 609 ، « كتاب فضل القرآن » ، « باب في قراءته » ، حديث 2 ؛ وسائل الشيعة ، ج 6 ، ص 198 ، « كتاب الصلاة » ، « أبواب قراءة القرآن » ، باب 15 ، حديث 2 . ( با كمى اختلاف در هر دو منبع )\r\n","page_name":" 559 ","page_number":575},
  {"content":"\r\n\r\nدر محالّ خود ثابت است و تفصيل در اين مقام بىموقع . و كفايت مىكند قول خداى تعالى :  أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها  « 1 » .\r\nو در اخبار امر به رجوع به آن و تدبر در معانى آن بسيار وارد است . حتى از جناب امير المؤمنين - عليه السلام - نقل است كه فرمود : « خيرى نيست در قرائتى كه از روى تفكر نباشد » « 2 » .\r\nوَبِإسْنادِهِ عَنْ أَبِي جَعْفَرٍ - عليه السلام - قَالَ : «\r\nقال رسول الله ، صلى الله عليه و آله : من قرأ عشر آيات في ليلة ، لم يكتب من الغافلين . و من قرأ خمسين آية ، كتب من الذاكرين .\r\nو من قرأ مائة آية ، كتب من القانتين . و من قرأ مائتي آية ، كتب من الخاشعين . و من قرأ ثلاثمائة آية ، كتب من الفائزين . و من قرأ خمسمائة آية ، كتب من المجتهدين . و من قرأ ألف آية ، كتب له قنطار من بر : القنطار خمسة عشر ألف ( خمسون ألف ) مثقال من ذهب ، والمثقال أربعة و عشرون قيراطا : أصغرها مثل جبل أحد و أكبرها ما بين السماء و الأرض » « 3 » .\r\nو در اخبار كثيره قضيهء تمثل قرآن به صورت نيكويى ، و شفاعت نمودن آن از اهل خود و قرائت كنندگان وارد است « 4 » ، كه از ذكر آنها صرف نظر كرديم .\r\nو در حديث است : « مؤمنى كه قرائت قرآن كند در حال جوانى ، داخل شود قرآن به گوشت و خون او ؛ و او را خداوند با سفراى كرام نيكوكار قرار دهد ؛ و قرآن پناه اوست\r\n\r\n\r\n","description":"","footnote":"\r\n( 1 ) - « پس چرا در قرآن تدبر نمىكنند ؟ مگر اين‌كه بر دل‌هاشان قفل‌هاست » . ( محمّد ( 47 ) : 24 )\r\n( 2 ) - « لا خَيْرَ في قرائَةٍ لَيْسَ فيهَا تَدَبُّرَ » ؛ « خيرى نيست براى قرائتى كه در آن تدبّر نباشد » . ( الكافي ، ج 1 ، ص 36 ، « كتاب فضل العلم » ، « باب صفة العلماء » ، حديث 3 )\r\n( 3 ) - امام پنجم فرمود : « رسول خدا صلى الله عليه و آله و سلم فرمود : هر كه شبى ده آيه قرائت كند از غافلان نوشته نشود ، و هر كه پنجاه آيه قرائت كند از ذاكران نوشته شود ، و هر كه صد آيه قرائت كند از عابدان نوشته شود ، و هر كه دويست آيه بخواند از خاشعان نوشته شود ، و هر كه سيصد آيه بخواند از كاميابان نوشته شود ، و هر كه پانصد آيه بخواند از مجتهدان نوشته شود ، و هر كه هزار آيه بخواند براى او قنطارى نويسند ، و قنطار پنجاه هزار مثقال طلا است و هر مثقالى بيست و چهار قيراط كه كوچكترش چون كوه احد است و بزرگترش ميان آسمان و زمين » . ( الكافي ، ج 2 ، ص 612 ، « كتاب فضل القرآن » ، « باب ثواب قراءة القرآن » ، حديث 5 ؛ وسائل الشيعة ، ج 6 ، ص 201 ، « كتاب الصلاة » ، « أبواب قراءة القرآن » ، باب 17 ، حديث 2 )\r\n( 4 ) - ر . ك : الكافي ، ج 2 ، ص 596 - 602 ، « كتاب فضل‌القرآن » ، « باب حامل القرآن » ، حديث 1 ، 11 و 12 .\r\n","page_name":" 560 ","page_number":576},
  {"content":"\r\n\r\nدر قيامت و در محضر حق گويد : \" خداوندا ، هر عاملى اجر عملش را گرفت غير از عامل به من ، پس بهترين عطاياى خود را به او برسان . \" پس خداى تعالى به او بپوشاند دو حلّه از حلّه‌هاى بهشتى و بر سر او تاج كرامت نهد . پس خطاب شود : \" آيا راضى شدى ؟ \" قرآن عرض كند : \" من اميد بيشتر داشتم . \" پس امن و امان را به دست راست او دهند و خُلد را به چپ ؛ پس داخل بهشت شود و به او گفته شود : \" قرائت كن و بالا بيا درجه‌اى . \" پس به قرآن خطاب شود : \" آيا او را به مقامات رسانديم و تو راضى شدى ؟ \" عرض كند : \" آرى \" » . فرمود حضرت صادق - عليه السلام - كه « كسى كه قرآن را بسيار قرائت كند و با او عهد تازه كند به مشقت كشيدن در حفظ آن ، دو اجر به او عطا فرمايد » « 1 » .\r\nو از اين حديث شريف معلوم شود كه مطلوب در تلاوت قرآن شريف آن است كه در اعماق قلبْ انسان تأثير كند و باطن انسان صورت كلام الهى گردد ، و از مرتبهء ملكه به مرتبهء تحقق رسد . و اشاره به اين فرموده آن‌جا كه فرمايد : « جوان مؤمن اگر قرائت كند ، قرآن در گوشت و خون او وارد شود » . و اين كنايه از آن است كه صورت قرآن در قلب مستقر و جايگزين گردد به‌طورى كه خودِ باطن انسان كلام اللَّه مجيد و قرآن حميد گردد به اندازهء لياقت و استعدادش .\r\nو در حَمَلهء قرآن كسى است كه باطن ذاتش تمام حقيقت كلام جامع الهى است و خودْ قرآن جامع و فرقان قاطع است ؛ مثل على بن ابىطالب - عليه السلام - و معصومين از\r\n\r\n\r\n","description":"","footnote":"\r\n( 1 ) - عَنْ أَبِي عَبْدِاللَّهِ عليه السلام قَالَ : « مَنْ قَرَأَ الْقُرْآنَ وَهُوَ شَابٌّ مُؤمِنٌ اخْتَلَطَ الْقُرْآنُ بِلَحْمِهِ وَدَمِهِ ؛ وَجَعَلَهُ اللَّهُ عَزَّ وَجَلَّ مَعَ السَّفَرَةِ الْكِرَامِ الْبَرَرَةِ وَكَانَ الْقُرْآنُ حَجِيزاً عَنْهُ يَوْمَ الْقِيَامَةِ . يَقُولُ : يَا رَبِّ ، إِنَّ كُلَّ عَامِلٍ قَدْ أَصَابَ أَجْرَ عَمَلِهِ غَيْرَ عَامِلِي ، فَبَلِّغْ بِهِ أَكْرَمَ عَطَايَاكَ . قَالَ فَيَكْسُوهُ اللَّهُ الْعَزِيزُ الْجَبَّارُ حُلَّتَيْنِ مِنْ حُلَلِ الْجَنَّةِ ، وَيُوضَعُ عَلَى رَأْسِهِ تَاجُ الْكَرَامَةِ ، ثُمَّ يُقَالُ لَهُ : هَلْ أَرْضَيْنَاكَ فِيهِ ؟ فَيَقُولُ الْقُرْآنُ : يَا رَبِّ قَدْ كُنْتُ أَرْغَبُ لَهُ فِيمَا هُوَ أَفْضَلُ مِنْ هَذَا . فَيُعْطَى الأَمْنَ بِيَمِينِهِ وَالْخُلْدَ بِيَسَارِهِ ثُمَّ يَدْخُلُ الْجَنَّةَ ، فَيُقَالُ لَهُ : اقْرَأْ وَاصْعَدْ دَرَجَةً . ثُمَّ يُقَالُ لَهُ : هَلْ بَلَّغْنَا بِهِ وَأَرْضَيْنَاكَ ؟ فَيَقُولُ : نَعَمْ . قَالَ : وَمَنْ قَرَأَهُ كَثِيراً وَتَعَاهَدَهُ بِمَشَقَّةٍ مِنْ شِدَّةِ حِفْظِهِ ، أَعْطَاهُ اللَّهُ عَزَّ وَجَلَّ أَجْرَ هَذَا مَرَّتَيْنِ » . ( الكافي ، ج 2 ، ص 603 ، « كتاب فضل القرآن » ، « باب فضل حامل القرآن » ، حديث 4 ؛ وسائل الشيعة ، ج 6 ، ص 177 ، « كتاب الصلاة » ، « أبواب قراءة القرآن » ، باب 6 ، حديث 1 )\r\n","page_name":" 561 ","page_number":577},
  {"content":"\r\n\r\nوُلد طاهرينش عليهم السلام كه سراپا تحقق به آيات طيبات الهيه هستند ؛ و آنها آيات اللَّه عظمى و قرآن تامّ و تمام هستند . بلكه در تمام عبادات اين معنا مطلوب ، و يكى از اسرار بزرگ و عبادات و تكرار آن همين تحقق به حقايق عبادات است ، و متصور شدن باطن ذات و قلب است به صورت عبادت . و در حديث است كه « على - عليه السلام - نماز مؤمنين و روزهء آنان است » « 1 » .\r\n\r\nدر بيان آن‌كه عبادت در جوان تأثير كند\r\nو اين تأثر قلبى و تصور باطنى در ايام جوانى بهتر حاصل شود ، زيرا كه قلب جوان لطيف و ساده است و صفايش بيشتر است و واردات آن كمتر و تزاحمات و تراكمات در آن كمتر است ؛ پس شديد الانفعال و كثيرالقبول است . بلكه هر خُلق زشت و زيبايى در قلب جوان بهتر داخل شود و شديدتر و زودتر از آن متأثر و منفعل گردد . و بسيار اتفاق افتد كه حق يا باطل يا زشت يا زيبا را به مجرد معاشرت با اهل آن بدون دليل و حجت قبول نمايد .\r\nپس ، بر جوان‌ها لازم است كه كيفيت معاشرت و مؤانست خود را ملتفت باشند و از معاشر بد اجتناب كنند ، گرچه دل آنها محكم به ايمان باشد . بلكه معاشرت با تباهكاران و اهل خُلق و عمل بد براى نوع طبقات ضرر دارد ، و هيچكس نبايد از خود مطمئن باشد و به ايمان يا اخلاق و اعمال خود مغرور گردد ؛ چنانچه در احاديث شريفه نهى از معاشرت با اهل معاصى شده « 2 » .\r\n\r\n\r\n","description":"","footnote":"\r\n( 1 ) - « أنا صَلاةُ المُؤمِنينَ وَصِيامِهِمْ » . ( أسرار العبادات وحقيقة الصلاة ، قاضى سعيد قمّى ، ص 23 - 24 ؛ شرح توحيد الصدوق ، ج 1 ، ص 598 )\r\n( 2 ) - الكافي ، ج 2 ، ص 374 ، « كتاب الإيمان و الكفر » ، « باب مجالسة أهل المعاصي » ؛ وسائل الشيعة ، ج 16 ، ص 259 ، « كتاب الأمر بالمعروف و النهي عن المنكر » ، « أبواب الأمر و النهي » ، « باب تحريم المجالسة لأهل المعاصي » .\r\n","page_name":" 562 ","page_number":578},
  {"content":"\r\n\r\n\r\nدر آداب قرائت است\r\nو بالجمله ، مطلوب در قرائت قرآن كريم آن است كه در قلوبْ صورت آن نقش بندد ، و اوامر و نواهى آن تأثير كند ، و دعوات آن جايگزين شود . و اين مطلوب حاصل نشود مگر آن‌كه آداب قرائت ملحوظ شود .\r\nمقصود از آداب آن نيست كه پيش بعض قرّاء متداول شده است كه تمام همّ و همت منصرف به مخارج الفاظ و تأديهء حروف شود ، به‌طورى كه علاوه بر آن‌كه از معنى و تفكر در آن به كلى غافل شويم ، منجر به آن شود كه تجويد آن نيز باطل گردد ؛ بلكه كثيراً كلمات از صورت اصليهء خود به صورت ديگر منقلب شود و ماده و صورت آن تغيير كند .\r\nو اين يكى از مكايد شيطان است كه انسان متعبد را تا آخر عمر به الفاظ قرآن سرگرم مىكند ، و از سرّ نزول قرآن و از حقيقت اوامر و نواهى و دعوت به معارف حقه و اخلاق حسنهء آن به‌كلى غافل مىكند . تازه بعد از پنجاه [ سال 
  ] قرائت معلوم شود كه از شدت تغليظ و تشديد در آن ، از صورت كلام به‌كلى خارج شده و يك صورت غريبى پيدا كرده !\r\nبلكه مقصود آدابى است كه در شريعت مطهره منظور شده است ، كه اعظم و عمدهء آنها تفكر و تدبر و اعتبار به آيات آن است ؛ چنانچه سابقاً اشاره شد .\r\nو در كافى شريف سند به حضرت صادق - عليه السلام - رساند ، قَالَ : «\r\nإن هذا القرآن فيه منار الهدى و مصابيح الدجى ؛ فليجل جال بصره و يفتح للضياء نظره ؛ فإن التفكر حياة قلب البصير ، كما يمشي المستنير في الظلمات بالنور » « 1 »\r\n. فرمود : « اين قرآن راهنماى هدايت و چراغ شب تاريك است ؛ پس جولان دهد صاحب‌نظر چشم خود را در آن ؛ و بگشايد نظر خود را براى استفاده از نور آن ؛ زيرا كه تفكر در آن زندگانى دل بيننده است ؛ چنانچه\r\n\r\n\r\n","description":"","footnote":"\r\n( 1 ) - الكافي ، ج 2 ، ص 600 ، « كتاب فضل القرآن » ، حديث 5 ؛ وسائل الشيعة ، ج 6 ، ص 170 ، « كتاب الصلاة » ، « أبواب قراءة القرآن » ، باب 3 ، حديث 1 .\r\n","page_name":" 563 ","page_number":579},
  {"content":"\r\n\r\nدر ظلمات و تاريكىها به نور استعانت كنند ، در ظلمات جهل و تاريكىهاى ضلالت به نور هدايت قرآن بايد هدايت جُست » .\r\nوَمِنَ الْمَجالِسِ بِإسْنادِهِ عَنْ أَمِيرِ الْمُؤمِنِينَ - عليه السلام - فِي كَلَامٍ طَوِيلٍ فِي وَصْفِ الْمُتَّقِينَ : «\r\nوإذا مروا بآية فيها تخويف ، أصغوا إليها مسامع قلوبهم و أبصارهم ، فاقشعرت منها جلودهم ، ووجلت قلوبهم ، فظنوا أن صهيل جهنم و زفيرها و شهيقها في أصول آذانهم . وإذا مروا بآية فيها تشويق ، ركنوا إليها طمعا ، وتطلعت أنفسهم إليها شوقا ، وظنوا أنها نصب أعينهم » « 1 » .\r\n« اهل تقوا وقتى به آياتى رسند كه در آن اخافه است ، چشم‌ها و گوش‌هاى دل را به آن باز كنند ، و لرزه بر اندام آنها افتد ، و دل آنها از ترس بتپد به‌طورى كه گمان كنند كه صداى هولناك جهنم و نفس‌هاى زَفير و شهيق آن پيش گوش آنهاست . و وقتى به آيهء رحمت رسند ، اعتماد به آن كنند ، و چشم طمع به آن باز كنند ، و دل آنها از شوق پرواز كند چنانچه گمان كنند آن وعده‌ها حاضر است » .\r\nو معلوم است كسى كه تفكر و تدبر در معانى قرآن كرد ، در قلب آن اثر كند و كم كم به مقام متقين رسد . و اگر توفيق الهى شامل حالش شود ، از آن مقام نيز بگذرد و هر يك از اعضا و جوارح و قواى آن آيه‌اى از آيات الهيه شود . و شايد جَذَوات و جذبات خطابات الهيه او را از خود بى خود كند و حقيقت\r\n« إقرأ و اصعد » « 2 »\r\nرا در همين عالم دريابد تا آن‌كه كلام را بىواسطه از متكلمش بشنود ، و آنچه در وهم تو و من نايد آن شود .\r\n\r\nدر اخلاص در قرائت است\r\nو از آداب لازمهء قرائت قرآن كه در تأثير در قلوب سمت ركنيّت دارد و بدون آن هيچ عملى را قيمتى نيست ، بلكه ضايع و باطل و موجب سخط الهى است ، اخلاص است كه سرمايهء مقامات اخرويه و رأس المال تجارت آخرت است . و در اين باب نيز در اخبار\r\n\r\n\r\n","description":"","footnote":"\r\n( 1 ) - الأمالي ، صدوق ، ص 458 ، مجلس 84 ، حديث 2 ؛ وسائل الشيعة ، ج 6 ، ص 172 ، « كتاب الصلاة » ، « أبواب قراءة القرآن » ، باب 3 ، حديث 6 .\r\n( 2 ) - ر . ك : صفحه 561 ، پاورقى 1 .\r\n","page_name":" 564 ","page_number":580},
  {"content":"\r\n\r\nاهل بيت عصمت عليهم السلام سفارش بليغ شده است . از آن جمله آن است كه جناب كلينى - رضوان اللَّه عليه - حديث كند :\r\nبِإسْنادِهِ عَنْ أَبِي جَعْفَرٍ - عليه السلام - قَالَ : «\r\nقراء القرآن ثلاثة : رجل قرأ القرآن فاتخذه بضاعة و استدر به الملوك و استطال به على الناس . ورجل قرأ القرآن فحفظ حروفه و ضيع حدوده و أقامه إقامة القدح . فلاكثر الله هؤلاء من حملة القرآن . ورجل قرأ القرآن فوضع دواء القرآن على داء قلبه ، فأسهر به ليله ، وأظمأ به نهاره ، وقام به في مساجده ، وتجافى به عن فراشه ؛ فبأولئك يدافع الله العزيز الجبار البلاء ؛ وبأولئك يديل الله من الأعداء ؛ وبأولئك ينزل الله الغيث من السماء . فو الله ، لهؤلاء في قراء القرآن أعز من الكبريت الأحمر » « 1 » .\r\n« قاريان قرآن سه گروه‌اند : يكى ، آنان كه قرائت قرآن را سرمايه معيشت اتخاذ نمودند ، و به واسطهء آن از ملوك حقوق و شهريه گيرند ، و بر مردم تقدم جويند . و ديگر ، آنان كه حفظ حروف و صورت قرآن كنند ، و تضييع حدود آن نمايند و او را پشت سر اندازند ، چنانچه سوارْ قدح خود را به پشت آويزد خداوند زياد نكند اين قسم حملهء قرآن را . و طايفهء ديگر آنان هستند كه قرآن را قرائت كنند و با دواى قرآن دردهاى قلب خود را علاج كنند ؛ پس به واسطهء آن شب را بيدار و به عبادت بگذرانند ، و روز را روزه بگيرند و به تشنگى گذرانند ، و در مساجد حاضر شوند و اقامت كنند و از فراش خواب ناز برخيزند . پس ، خداوند عزيز جبّار به واسطهء اينها دفع بليّات فرمايد و باران از آسمان فرو فرستد . به خدا قسم كه اين گروه از قاريان قرآن از كبريت احمر كمياب‌ترند » .\r\nوَعَنْ عِقابِ الأعْمالِ بِإسْنادِهِ عَنْ أَبِي عَبْدِاللَّهِ عَنْ أَبِيهِ عَنْ آبَائِهِ - عليهم السلام - قَالَ :\r\n« من قرأ القرآن يأكل به الناس ، جاء يوم القيامة و وجهه عظم لا لحم فيه » « 2 »\r\n. فرمود : « كسى كه قرائت قرآن كند براى استفادهء از مردم ، در روز قيامت بيايد در صورتى كه روى او\r\n\r\n\r\n","description":"","footnote":"\r\n( 1 ) - الكافي ، ج 2 ، ص 627 ، « كتاب فضل القرآن » ، « باب النوادر » ، حديث 1 ؛ وسائل الشيعة ، ج 6 ، ص 182 ، « كتاب الصلاة » ، « أبواب قراءة القرآن » ، باب 8 ، حديث 3 .\r\n( 2 ) - ثواب الأعمال و عقاب الأعمال ، ص 329 ، « باب عقاب المستأكل بالقرآن » ، حديث 1 ( با تفاوت كمى ) ؛ وسائل الشيعة ، ج 6 ، ص 183 ، « كتاب الصلاة » ، « أبواب قراءة القرآن » ، باب 8 ، حديث 7 .\r\n","page_name":" 565 ","page_number":581},
  {"content":"\r\n\r\nاستخوانى است بدون گوشت » .\r\nوَ بِإسْنادِهِ عَنْ رَسُولِ اللَّهِ - صلّى اللَّه عليه و آله - فِي حَدِيثٍ قَالَ : «\r\nمن تعلم القرآن فلم يعمل به و آثر عليه حب الدنيا و زينتها ، استوجب سخط الله ؛ وكان في الدرجة مع اليهود و النصارى الذين ينبذون كتاب الله وراء ظهورهم .\r\nو من قرأ القرآن يريد به سمعة و التماس الدنيا ، لقي الله يوم القيامة و وجهه عظم ليس عليه لحم و زج القرآن في قفاه حتى يدخله النار و يهوي فيها مع من هوى .\r\nو من قرأ القرآن و لم يعمل به ، حشره الله يوم القيامة أعمى ؛ فيقول : يا\r\n  رَبِّ لِمَ حَشَرْتَنِي أَعْمى وَ قَدْ كُنْتُ بَصِيراً * قالَ كَذلِكَ أَتَتْكَ آياتُنا فَنَسِيتَها وَ كَذلِكَ الْيَوْمَ تُنْسى  \r\n. فيؤمر به إلى\r\nالنار .\r\nو من قرأ القرآن ابتغاء وجه الله و تفقها في الدين ، كان له من الثواب مثل جميع ما أعطي الملائكة و الأنبياء و المرسلون .\r\nو من تعلم القرآن يريد به رياء و سمعة ليماري به السفهاء و يباهي به العلماء و يطلب به الدنيا ، بدد الله عظامه يوم القيامة و لم يكن في النار أشد عذابا منه ؛ وليس نوع من أنواع العذاب إلا\r\n[ و\r\n
  ] يعذب به من شدة غضب الله عليه و سخطه .\r\nو من تعلم القرآن و تواضع في العلم و علم عباد الله و هو يريد ما عند الله ، لم يكن في الجنة أعظم ثوابا منه ، ولا أعظم منزلة منه ، و لم يكن في الجنة منزل و لا درجة رفيعة و لا نفيسة إلا و كان له فيها أوفر النصيب و أشرف المنازل » « 1 » .\r\n« كسى كه ياد گيرد قرآن را و عمل به آن نكند و عوض آن اختيار كند حبّ دنيا و زينت آن را ، مستوجب غضب خدا شود ؛ و در درجهء يهود و نصارى است كه كتاب خدا را پشت سرشان انداختند » .\r\n« و كسى كه قرائت قرآن كند و قصد كند به آن سُمعه و طلب كند به آن دنيا را ، ملاقات كند خدا را روز قيامت در صورتى كه روى او استخوان بىگوشت است ، و قرآن به پشت گردن او زند تا داخل آتش كند او را ، و بيفتد در آن با آنها كه افتادند » .\r\n\r\n\r\n","description":"","footnote":"\r\n( 1 ) - وسائل الشيعة ، ج 6 ، ص 183 ، « كتاب الصلاة » ، « أبواب قراءة القرآن » ، باب 8 ، حديث 8 .\r\n","page_name":" 566 ","page_number":582},
  {"content":"\r\n\r\n« و كسى كه قرائت قرآن كند و عمل به آن نكند ، خداوند او را كور محشور فرمايد روز قيامت . مىگويد : \" خداوندا ، من بينا بودم پس چرا مرا كور محشور كردى ؟ \" مىفرمايد : \" چنانچه تو نسيان آيات ما كردى كه بر تو فرو فرستاديم امروز نيز تو نسيان شدى . \" پس او را به سوى آتش فرستند » .\r\n« و كسى كه قرائت قرآن كند براى خدا و خالص از ريا و براى يادگرفتن معالم دين ، ثواب او مثل ثوابى است كه به جميع ملائكه و انبيا و مرسلين دهند » . يعنى از سنخ ثواب آنان به او مرحمت فرمايند .\r\n« و كسى كه تعلم كند قرآن را براى ريا و سُمعه تا آن‌كه با جاهلان جدال كند و مباهات به علما كند و دنيا را به آن طلب كند ، متفرق فرمايد خداوند استخوان‌هاى او را روز قيامت ؛ و در آتش كسى از او شدت عذابش بيشتر نيست ، و به جميع انواع عذاب او را معذب كنند از شدّت غضب و سخط خداوند بر او » .\r\n« و كسى كه تعلم قرآن كند و در علم تواضع نمايد و تعليم بندگان خدا دهد و از خداوند اجر طلبد ، در بهشت از [ او 
  ] كسى ثوابش بزرگ‌تر نيست و منزله‌اى از منزلهء او بالاتر نيست ؛ و هيچ منزل رفيع و درجهء بلند نفيس در بهشت نيست مگر آن‌كه بزرگ‌تر و وافرتر آن را او دارد » .\r\n\r\nدر معنى ترتيل است\r\nو از آداب قرائت ، كه موجب تأثير در نفس نيز هست و سزاوار است كه شخص قارى مواظبت آن كند ، ترتيل در قرائت است . و آن ، به‌طورى كه در حديث است ، عبارت است از حد توسط بين سرعت و تعجيل در آن ، و تأنّى و فتور مفرط كه كلمات از هم متفرق و منتشر گردد .\r\nعَنْ مُحَمَّدِ بْنِ يَعْقُوبَ بِإسْنادِهِ عَنْ عَبْدِاللَّهِ بْنِ سُلَيْمَانَ ، قَالَ : سَأَلْتُ أَبَا عَبْدِاللَّهِ - عليه السلام - عَنْ قَوْلِ اللَّهِ تعالى :  وَ رَتِّلِ الْقُرْآنَ تَرْتِيلًا  قَالَ :\r\n« قال أمير المؤمنين ، عليه السلام :\r\nتبينه تبيانا و لا تهذه هذ الشعر\r\n[ ولا تنثره\r\n
  ] نثر الرمل ؛ و لكن أفزعوا قلوبكم القاسية ؛ ولا يكن\r\n\r\n","description":"","footnote":"","page_name":" 567 ","page_number":583},
  {"content":"\r\n\r\nهم أحدكم آخر السورة » « 1 » .\r\n« گويد : پرسيدم از حضرت صادق - سلام اللَّه عليه - از قول خداى تعالى كه مىفرمايد :  رَتِّلِ الْقُرْآنَ تَرْتِيلًا  مقصود چيست ؟ فرمود : حضرت امير المؤمنين - عليه السلام - فرمود : \" يعنى ، اظهار كن آن را اظهار نمودن كاملى ؛ و سرعت مكن در آن چنانچه در شعر سرعت مىكنى ، و متفرق مكن اجزاء آن را چون ريگ‌هاى متفرق كه اجزائش با هم مُلتَئم نشود ؛ و ليكن طورى قرائت كنيد كه تأثير در قلوب كند و دل‌هاى سخت شما را به فزع آورد ؛ و همّ شما آخر سوره نباشد » . يعنى مقصود شما آن نباشد كه قرآن را در چند روز ختم كنيد ؛ و يا اين سوره را به زودى ختم نموده و به آخر رسانيد .\r\nپس ، انسان كه مىخواهد كلام خدا را قرائت كند و به آيات الهيه قلب قاسى خود را مداوا كند و با كلام جامع الهى شفاى امراض قلبيهء خود را بگيرد و با نور هدايتِ اين مصباح منير غيبى و اين « نورٌ على نور » آسمانى طريق وصول به مقامات اخرويه و مدارج كماليه را دريابد ، بايد اسباب ظاهريه و باطنيهء آن را فراهم كند و آداب صوريه و معنويهء آن را فراهم كند ؛ نه مثل ما كه اگر گاهگاهى هم تلاوت قرآن كنيم ، علاوه بر آن‌كه از معانى و مقاصد آن و اوامر و نواهى و وعظ و زجر آن به‌كلى غافليم ، و گويى آياتى كه در آن ذكر اوصاف جهنم و عذاب اليم آن يا بهشت و كيفيات نعيم آن گرديده به ما ربطى ندارد - و نعوذ باللَّه در خواندن كتاب قصه حضور قلب ما بيشتر و حواس ما جمع‌تر است از كتاب كريم خدايى - از آداب ظاهريهء آن نيز غفلت كنيم .\r\nدر احاديث شريفه وارد است كه قرآن را با حزن بخوانيد و با صورت نيكو تلاوت كنيد « 2 » .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 614 ، « كتاب فضل القرآن » ، « باب ترتيل القرآن بالصوت الحسن » ، حديث 1 ؛ وسائل الشيعة ، ج 6 ، ص 207 ، « كتاب الصلاة » ، « أبواب قراءة القرآن » ، باب 21 ، حديث 1 .\r\n( 2 ) - امام صادق عليه السلام فرمود : « إِنَّ الْقُرْآنَ نَزَلَ بِالْحُزْنِ فَاقْرَؤُوهُ بِالْحُزْنِ » ؛ « همانا قرآن براى اندوه نازل شده است ، پس آن را با حزن بخوانيد » . ( الكافي ، ج 2 ، ص 614 ، « كتاب فضل القرآن » ، « باب ترتيل القرآن بالصوت الحسن » ، حديث 2 ؛ وسائل الشيعة ، ج 6 ، ص 208 ، « كتاب الصلاة » ، « أبواب قراءة القرآن » ، باب 22 ، حديث 1 )\r\n","page_name":" 568 ","page_number":584},
  {"content":"\r\n\r\nحضرت على بن الحسين - عليهماالسلام - قرآن را به‌طورى نيكو تلاوت مىفرمود كه كسانى كه از آن‌جا عبور مىكردند ، از قبيل سقّاها ، آن‌جا توقف مىكردند و بعضى از استماع آن غش مىكردند « 1 » . ولى ما هر وقت مىخواهيم صوت حَسَن و آواز نيكوى خود را به مردم ارائه دهيم ، قرآن يا اذان را وسيله قرار مىدهيم ؛ و مقصد ما تلاوت قرآن نيست و عمل به اين استحباب نمىباشد .\r\nبالجمله ، مكايد شيطان و نفس امّاره بسيار است ؛ و غالباً حق را به باطل مشتبه مىكند و زشت و زيبا را با هم ملتبس مىنمايد . بايد از مكايد او به خداوند پناه برد .\r\n\r\nفصل در بيان رفع يد در نماز و تقليب آن است\r\nاين‌كه در اين حديث شريف وارد است كه « بر تو باد به بلند كردن دست‌ها در نماز و برگرداندن و تقليب نمودن آن » ظاهر آن است كه رفع دست در وقت تكبيرات باشد . و مقصود از « تقليبِ » آن محتمل است باطن كف‌ها را به سوى قبله متوجه كردن باشد ؛ چنانچه يكى از مستحبات ، رفع دست است در وقت تكبير .\r\nو شايد از رفع يد در اين حديث مقصود رفع در وقت قنوت باشد ؛ و مقصود از تقليب آن باشد كه باطن كف‌ها را به سوى آسمان قرار دهد ؛ چنانچه فقها - رضوان اللَّه عليهم - فتوا به استحباب آن دادند و در دليل آن مناقشه كردند « 2 » . گرچه بعد از سيرهء قطعيهء متشرعه ، به‌طورى كه از قنوت گويى جز اين ترتيب چيز ديگر نمىفهمند و به رفع يَدَيْن مطلقاً هرطور اتفاق افتد كفايت نكنند ، احتياج به دليل ديگر نيست .\r\nبالجمله ، اظهر در اين روايت شريفه احتمال اوّل است .\r\nو بدان‌كه مشهور بين فقها - رضوان اللَّه عليهم - استحباب رفع دست‌هاست در\r\n\r\n\r\n","description":"","footnote":"\r\n( 1 ) - وسائل الشيعة ، ج 6 ، ص 211 ، « كتاب الصلاة » ، « أبواب قراءة القرآن » ، باب 24 ، حديث 2 و 4 .\r\n( 2 ) - ر . ك : مستند الشيعة ، ج 5 ، ص 390 ؛ جواهر الكلام ، ج 10 ، ص 368 - 369 .\r\n","page_name":" 569 ","page_number":585},
  {"content":"\r\n\r\nتكبيرات « 1 » . و بعضى قائل به وجوب شدند « 2 » به واسطهء ظاهر بعضى اوامر و اخبارى كه در تفسير آيهء شريفهء  فَصَلِّ لِرَبِّكَ وَ انْحَرْ  « 3 » وارد شده ، كه اين « نحر » ى كه خداى تعالى امر به آن فرموده رفع دست است در وقت تكبيرات « 4 » . ولى شواهد كثيره در اخبار است كه دلالت بر استحباب آن مىكند ؛ مثل تعليلاتى كه وارد است در آنها ؛ خصوصاً روايت فضل بن شاذان از حضرت رضا « 5 » - سلام اللَّه عليه - علاوه بر آن‌كه صحيحهء على بن جعفر « 6 » نصّ است در عدم وجوب ، و اين اخبار با قطع نظر از قرائن صارفه ظاهرند در وجوب ، و طريق جمعْ حمل بر استحباب است تحكيماً لِلنصّ على الظاهر . و آن روايت گرچه رفع يد را از غير امام برداشته و ممكن است دعوى كرد كه ظاهر آن است كه متعرض حال امام و مأموم است و از فرادا ساكت است و منافات ندارد كه رفعْ واجب باشد بر همه ، و لكن رفع يد امام كفايت مىكند از مأمومين ؛ چنانچه قرائت امام مجزى است از قرائت آنان . و بنابر اين احتمال ، كه اظهر احتمالات است در روايت ، خدشهء بعضى محققين متأخرين « 7 » نيز وارد نشود كه مستلزم حمل مطلق بر مقيد شود ؛ ولى مع ذلك ، عدم قول به اين تفصيل ، و ذهاب مشهور قديماً و حديثاً ، و قرائن خارجيه و داخليه ، مجالى براى بحث باقى نگذارد . و تا اين اندازه از وظيفهء اين اوراق نيز خارج بود ؛ ولى مع ذلك كه اين رفع يد يكى از آداب مستحبه است ، سزاوار نيست كه انسان\r\n\r\n\r\n","description":"","footnote":"\r\n( 1 ) - ر . ك : مستند الشيعة ، ج 5 ، ص 29 - 30 ؛ جواهر الكلام ، ج 9 ، ص 229 ؛ العروة الوثقى ، ج 1 ، ص 631 .\r\n( 2 ) - الانتصار ، ص 147 - 148 ، مسأله 45 ؛ ونيز ر . ك : مفتاح الكرامة ، ج 7 ، ص 43 .\r\n( 3 ) - الكوثر ( 108 ) : 2 .\r\n( 4 ) - وسائل الشيعة ، ج 6 ، ص 27 ، « كتاب الصلاة » ، « أبواب تكبيرة الإحرام » ، باب 9 ، حديث 4 ، 13 ، 14 ، 15 ، 16 و 17 .\r\n( 5 ) - ر . ك : صفحه 507 ، پاورقى 2 .\r\n( 6 ) - « عَنْ عَلِيِّ بْنِ جَعْفَرٍ ، عَنْ أَخِيهِ مُوسَى بْنِ جَعْفَرٍ عليه السلام ، قَالَ : قَالَ : « عَلَى الإِمَامِ أَنْ يَرْفَعَ يَدَهُ فِي الصَّلَاةِ ؛ لَيْس‌َعَلَى غَيْرِهِ أَنْ يَرْفَعَ يَدَهُ فِي الصَّلَاةِ » ؛ « على بن جعفر از برادرش ، موسى بن جعفر عليهما السلام ، روايت كند كه فرمود : \" بر امام لازم است كه دستش را در نماز بالا آورد ؛ و غير امام لازم نيست چنين كند » . ( وسائل الشيعة ، ج 6 ، ص 27 ، « كتاب الصلاة » ، « أبواب تكبيرة الإحرام » ، باب 9 ، حديث 7 )\r\n( 7 ) - ر . ك : مستند الشيعة ، ج 5 ، ص 30 - 31 .\r\n","page_name":" 570 ","page_number":586},
  {"content":"\r\n\r\nحتى المقدور آن را ترك كند ؛ خصوصاً در مثل چنين مستحباتى كه در ميان علما قول به وجوب هم دارد ، كه بنابراين احتياط در دين هم اقتضا مىكند كه انسان آن را ترك نكند .\r\n\r\nدر بيان سرّ رفع يَدَيْن است\r\nدر هر صورت ، بلند كردن دست‌ها در نماز ، در هر تكبيرى ، زينت نماز است . و نماز جبرئيل - عليه السلام - و ملائكهء سماوات سبع بدين طريق است ؛ چنانچه أصبغ بن نباته از جناب امير المؤمنين - عليه السلام - نقل نموده « 1 » .\r\nو حضرت رضا - سلام اللَّه عليه - موافق آنچه از علل و عيون اخبار نقل شده ، فرموده است : « علت اين‌كه دست‌ها در تكبير بلند مىشود آن است كه در آن قسمى از انقطاع و تخليص و تضرع است . پس خداى تعالى دوست دارد كه در وقت ذكر او ، بنده منقطع به سوى او باشد و متضرع و خالص باشد . و براى آن است كه به واسطهء رفع يد انسان متوجه شود و احضار نيت كند و قلب اقبال كند » « 2 » .\r\n\r\n\r\n","description":"","footnote":"\r\n( 1 ) - عن أَصبغ بن نُباتة ، عن أَميرالمؤمنين عليه السلام قال : « لَمّا نَزَلَتْ هذِهِ السُورَةُ [ الكوثر 
  ] قال النَبيّ صلى الله عليه و آله و سلم ، لِجِبْريلَ عليه السلام : ما هذِهِ النَحيرَةُ الّتي أَمَرني بِها رَبّي ؟ قالَ لَيْسَتْ بنَحيرَةٍ ، ولكِنَّهُ يَأَمُرُكَ إذا تَحَرَّمْتَ لِلصَّلاةِ أَنْ ترفَعَ يَدَيْكَ إذا كَبَّرْتَ وَإذا رَكَعْتَ و إذا رَفَعْتَ رأْسَكَ من الرُكُوعِ وَإذا سَجَدْتَ . فَإنَّهُ صَلاتُنا وَصَلاةُ المَلائِكَةِ في السَماواتِ السَبْعِ . فَإنَّ لِكُلِّ شيءٍ زينَةً ، و إنَّ زينَةَ الصلاةِ رَفْعُ الايدي عند كلّ تكبيرَةٍ » ؛ « از اصبغ پسر نباته ، از امير مؤمنان عليه السلام كه فرمود : چون اين سوره ( سورهء كوثر ) بر پيامبر صلى الله عليه و آله و سلم نازل گرديد ، پيامبر به جبرئيل عليه السلام گفت : \" اين كدام قربانى است كه پروردگارم مرا بدان فرمان داده است ؟ \" گفت : \" قربانى نيست ، اما او تو را فرمان داده كه هر گاه براى نماز آماده شدى ، دست‌هايت را آن گاه كه تكبير گويى و آن گاه كه به ركوع روى و آن گاه كه سر از ركوع بردارى و آن گاه كه به سجده روى ، بلند كنى ؛ زيرا اين نمازِ ما و نماز فرشتگان در آسمان‌هاى هفت‌گانه است . به‌درستى كه هر چيزى را زيورى است و زيور نماز بلند كردن دست‌ها در تكبير است » . ( مجمع البيان ، ج 10 ، ص 837 ؛ وسائل الشيعة ، ج 6 ، ص 30 ، « كتاب الصلاة » ، « أبواب تكبيرة الإحرام » ، باب 9 ، حديث 14 )\r\n( 2 ) - عَنِ الرِّضَا عليه السلام قَالَ : « إِنَّمَا تُرْفَعُ الْيَدَانِ بِالتَّكْبِيرِ لِأَنَّ رَفْعَ الْيَدَيْنِ ضَرْبٌ مِنَ الابْتِهَالِ وَالتَّبَتُّلِ وَالتَّضَرُّعِ فَأَحَبَّ اللَّهُ عَزَّ وَجَلَّ أَنْ يَكُونَ الْعَبْدُ فِي وَقْتِ ذِكْرِهِ لَهُ مُتَبَتِّلًا مُتَضَرِّعاً مُبْتَهِلًا . وَلأَنَّ فِي رَفْعِ الْيَدَيْنِ إِحْضَارَ النِّيَّةِ وَإِقْبَالَ الْقَلْبِ » . ( وسائل الشيعة ، ج 6 ، ص 29 ، « كتاب الصلاة » ، « أبواب تكبيرة الإحرام » ، باب 9 ، حديث 11 )\r\n","page_name":" 571 ","page_number":587},
  {"content":"\r\n\r\nو اين فرموده مطابق است با آنچه بعض اهل معرفت گويند « 1 » در سرّ رفع يد كه به واسطهء آن ، غير را به پشت سر اندازد و خار طريق وصول را از ميان بردارند و خود را منقطع از ماسوا و خالص و مخلص - بىشائبهء توجه به غير و غيريت كه شرك است در مذهب عشق و محبت - گردانند ؛ آن گاه به معراج حقيقى معنوى و مسافرت الى اللَّه روند .\r\nو اين مسافرت و معراج بىرفض غير و غيريت و ترك خودى و انانيت صورت نگيرد ؛ چنانچه با تكبيرات سبعهء افتتاحيّه خرق حجب سبعهء كليهء مُلكيه و ملكوتيه گردد .\r\nپس ، نماز اوليا چنان است كه در هر تكبيرى حجابى خرق كنند ، و عوالم اين حجاب را رفض كنند ، و قاطنين اين سُرادق را ترك گويند . پس از آن ، كشف حجاب ديگرى بر آنها شود و تجلى تقييدى ديگرى بر قلوب آنها گردد ؛ باز آن خار طريق آنها نگردد و مايهء سرگرمى و توجه قلبى آنها نشود ، و آن را به تكبير ديگر خرق كنند . گويى باطن قلب آنها مىسرايد : اللَّهُ أَكبَرُ مِنْ أَنْ يَتَجَلّى تَجَلِّياً تَقْيِيديّاً ؛ چنانچه شيخ الاولياء و المخلصين ، جناب خليل الرحمن ، در آن سفر عرفانى شهودى و تجليات تقييدى فرمود .\r\nپس ، سالك الى اللَّه و مسافر كوى عشق و مجذوب طريق وصول يك يك حجب را خرق كند تا به تكبير آخر رسد ، و بدان حجاب سابع را خرق كند و رفض غير و غيريت كند و گويد :  وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ  « 2 » تا آخر آيه ، چنانچه حضرت ابراهيم خليل گفت .\r\nپس از آن ، فتح باب گردد و كشف سُبحات جلال بر او شود ؛ باز استعاذه كند و با اسم خداى تعالى وارد شود . و اشاره به اين فرموده است در حديث شريف محمّد بن علىّ بن الحسين - رضوان اللَّه عليه - بِإسْنادِهِ عَنْ أَبِي الْحَسَنِ - عليه السلام - أَنَّهُ رَوى لِذَلِكَ عِلَّةً أُخْرَى وَهِيَ :\r\n« أن النبي - صلى الله عليه و آله - لما أسري به إلى السماء ، قطع سبع حجب ؛ فكبر عند كل حجاب تكبيرة ؛ فأوصله الله عز و جل بذلك إلى منتهى الكرامة » « 3 » .\r\n\r\n\r\n","description":"","footnote":"\r\n( 1 ) - أسرار العبادات وحقيقة الصلاة ، قاضى سعيد قمّى ، ص 41 ؛ شرح توحيد الصدوق ، ج 1 ، ص 607 ؛ أسرارالحكم ، ص 604 .\r\n( 2 ) - « من روى خويش را به سوى كسى كردم كه آسمان‌ها و زمين را آفريد » . ( الأنعام ( 6 ) : 79 )\r\n( 3 ) - وسائل الشيعة ، ج 6 ، ص 22 ، « كتاب الصلاة » ، « أبواب تكبيرة الإحرام » ، باب 7 ، حديث 5 .\r\n","page_name":" 572 ","page_number":588},
  {"content":"\r\n\r\nفرمود : « رسول خدا - صلّى اللَّه عليه و آله - را كه به آسمان سير دادند در شب معراج هفت حجب را قطع فرمود ؛ و در نزد هر حجابى تكبيرى فرمود تا و اصل كرد خداى تعالى او را به منت‌هاى كرامت » .\r\nو در حديث ديگر قريب به اين مضمون از جناب موسى بن جعفر - عليهما السلام - نيز نقل شده است « 1 » ، الّا آن‌كه در آن حديث است كه جناب رسول خدا - صلّى اللَّه عليه و آله - پس از رفع هر حجابى تكبيرى گفت . و اين اوفق به اعتبار ذوقى و مشرب عرفانى است ، زيرا كه با هر رفع يد رفض حجابى و رفع ستره‌اى شود ، و به ظهور نورى از انوار كرامت تكبيرى گفته شود . و چون آن نورْ تقييدى است از حجب نورانيت ، لهذا باز با رفع يدين رفع شود و طرد گردد تا تجلى ذاتى مطلق شود و وصول به منتهى الكرامه ، كه غايت آمال اولياست ، حاصل شود . و آن حديث سابق را به اين مىتوان ارجاع كرد .\r\nدر هر صورت ، ما از ادراك اين معانى محروميم تا چه رسد به شهود يا وصول ! و بدى و بدبختى ما آن است كه منكر همهء مقامات و مدارج نيز شويم و معراج اوليا و نماز پاكان را مثل خود مىدانيم ؛ و كمال آن را شبه كمال عمل خود مىدانيم . غايت آنچه تصور مىكنيم ، و فوق آن را ادراك نمىكنيم ، آن است كه نماز آنها قرائت و ساير آدابش خوب است و خالى از شرك و ريا و سُمعه است . يا آن‌كه عبادت آنها براى خوف از جهنم و شوق بهشت نبوده . و اين يكى از مقامات رسميهء رايجهء آنهاست ؛ و از براى آنها در نماز و اين معراج روحانى مقامات ديگرى است كه در وهم ما نيايد .\r\n\r\nدر تنبّه به يكى از مكايد شيطان است\r\nبالجمله ، آنچه در اين مقام - كه قلم بىاختيار رسيد - لازم است تنبه به آن ، آن است كه بدترين خارهاى طريق كمال و وصول به مقامات معنويه ، كه از شاهكارهاى بزرگ شيطان قطّاع الطريق است ، انكار مقامات و مدارج غيبيهء معنويه است ، كه اين انكار و جحود سرمايهء تمام ضلالات و جهالات است و سبب وقوف و خمود است ، و روح شوق\r\n\r\n\r\n","description":"","footnote":"\r\n( 1 ) - وسائل الشيعة ، ج 6 ، ص 23 ، « كتاب الصلاة » ، « أبواب تكبيرة الإحرام » ، باب 7 ، حديث 7 .\r\n","page_name":" 573 ","page_number":589},
  {"content":"\r\n\r\nرا كه بُراق وصول به كمالات است مىميراند و آتش عشق را كه رفرف معراج روحانى كمالى است خاموش مىكند ؛ پس انسان را از طلب باز مىدارد . به عكس ، اگر انسان به مقامات معنويه و معارج عرفانيه عقيدت خالص كند و ايمان آورد ، چه بسا شود كه اين خود به آتش عشق فطرى ، كه در زير خاك و خاكستر هواهاى نفسانيه خمود شده ، كمك و مدد كند و نور اشتياق را در اعماق قلب روشن كند ، و كم كم به طلب برخيزد و به مجاهده قيام كند تا مشمول هدايت حق و دستگيرى آن ذات مقدس شود .\r\nوَالْحَمْدُللَّه .\r\n\r\nفصل در فضيلت مسواك است\r\nبدان‌كه مسواك نمودن ، كه در اين حديث شريفْ جناب رسول اكرم - صلّى اللَّه عليه و آله - وصيت به آن فرمودند ، يكى از آداب مستحبهء شرعيه است مطلقاً « 1 » ، و در مواقع خاصه مؤكَّد است ؛ مثل قبل از وضو و نماز ، و در وقت قرائت قرآن ، و وقت سحر ، و وقت برخاستن از خواب . و در اخبار شريفه سفارش بليغ و تأكيد تامّ دربارهء آن شده است ، و از براى آن خواص و آثار بسيار ذكر شده است ؛ و ما به ذكر بعضى از آن اين اوراق را متبرك مىكنيم .\r\nكافى بِإسْنادِهِ عَنْ أَبِي عَبْدِاللَّهِ - عليه السلام - قَالَ : «\r\nفي السواك اثنتا عشرة خصلة : هو من السنة ، ومطهرة للفم ، ومجلاة للبصر ، ويرضي الرب ، ويذهب بالبلغم ، ويزيد في الحفظ ، و يبيض الأسنان ، ويضاعف الحسنات ، ويذهب بالحفر ، ويشد اللثة ، ويشهي الطعام ، وتفرح به الملائكة » « 2 » .\r\nفرمود : « در مسواك دوازده خصلت است : از سنت رسول خداست ؛ ( چنانچه در\r\n\r\n\r\n","description":"","footnote":"\r\n( 1 ) - وسائل الشيعة ، ج 2 ، ص 5 ، « كتاب الطهارة » ، « أبواب السواك » ، باب 1 ؛ الحدائق الناضرة ، ج 2 ، ص 154 ؛ مصابيح الظّلام ، ج 3 ، ص 449 .\r\n( 2 ) - الكافي ، ج 6 ، ص 495 - 496 ، « كتاب الزيّ و التجمّل » ، « باب السواك » ، حديث 6 ؛ وسائل الشيعة ، ج 2 ، ص 8 ، « كتاب الطهارة » ، « أبواب السواك » ، باب 1 ، حديث 12 .\r\n","page_name":" 574 ","page_number":590},
  {"content":"\r\n\r\nاخبار كثيره است كه مسواك از سنن پيغمبران است ) « 1 » و پاكيزه كنندهء دهان است ؛ و روشنى چشم را زياد كند ، و خداى تعالى را راضى مىكند ؛ و بلغم را مىبرد ؛ و حافظه را زياد مىكند ؛ و دندان‌ها را سفيد مىنمايد ؛ و حسنات را مضاعف مىكند ؛ و بُثورات و جوش‌هايى كه در پى دندان است زائل مىكند ؛ و لثه‌ها را محكم مىكند ؛ و اشتهاى به طعام [ را 
  ] زياد مىكند ؛ و ملائكه را خشنود و فرحناك مىكند » .\r\nو در حديث ديگر نيز قريب به اين مضمون وارد است « 2 » . و اين بثورات و قرحه‌ها ، كه در اين حديث شريف وارد است ، عبارت است از جوش‌ها و قرحه‌هاى كوچكى كه در بن دندان‌ها پيدا شود ، و چركى سفيد و متعفن در آن توليد مىگردد كه در وقت جويدن غذا آن بثورات منفجر شده و از آن چرك‌ها مخلوط به غذا شده اسباب كثيرى از امراض ، از قبيل سوء هضم و غيره ، گردد . و اطبّاء حاضر آن را « پيوره » گويند ؛ و به آن خيلى اهميت مىدهند ، حتى آن‌كه براى معالجهء آن محتاج به كشيدن دندان‌ها شوند . پس ، انسان با قطع نظر از جهات غيبيهء باطنيه ، كه اعظم آنها رضايت حق است ، براى حفظ صحت و تنظيف نيز باشد ، خوب است به آن مواظبت كند و به اين سنت مستمرهء انبيا قيام كند .\r\nو در حديث است كه رسول اكرم - صلّى اللَّه عليه و آله - فرمود : « اين‌قدر جبرئيل به من سفارش مسواك نمود كه من بر دندان‌هاى خود ترسيدم » « 3 » .\r\nو فرمود : « اگر به‌واسطهء مشقّت نبود ، من بر امت خود واجب مىكردم مسواك را قبل از وضوى هر نمازى » « 4 » .\r\nو جناب رسول اكرم - صلّى اللَّه عليه و آله - آب وضو و مسواك خود را [ زير 
  ] بالين\r\n\r\n\r\n","description":"","footnote":"\r\n( 1 ) - وسائل الشيعة ، ج 2 ، ص 7 ، « كتاب الطهارة » ، « أبواب السواك » ، باب 1 ، حديث 12 .\r\n( 2 ) - وسائل الشيعة ، ج 2 ، ص 7 ، « كتاب الطهارة » ، « أبواب السواك » ، باب 1 ، حديث 11 .\r\n( 3 ) - عَنْ أَبِي عَبْدِاللَّهِ عليه السلام قَالَ : « قَالَ رَسُولُ اللَّهِ صلى الله عليه و آله و سلم : أَوْصَانِي جَبْرَئِيلُ عليه السلام بِالسِّوَاكِ حَتَّى خِفْتُ عَلَى أَسْنَانِي » . ( وسائل الشيعة ، ج 2 ، ص 9 ، « كتاب الطهارة » ، « أبواب السواك » ، باب 1 ، حديث 15 )\r\n( 4 ) - قال رسول اللَّه صلى الله عليه و آله و سلم : « لَوْلا أَنْ أَشُقَّ عَلَى أُمَّتِي ، لأَمَرْتُهُمْ بِالسِّوَاكِ مَعَ كُلِّ صَلَاةٍ » . ( وسائل الشيعة ، ج 2 ، ص 19 ، « كتاب الطهارة » ، « أبواب السواك » ، باب 5 ، حديث 3 )\r\n","page_name":" 575 ","page_number":591},
  {"content":"\r\n\r\nسر مبارك مىگذاشتند در شب‌ها ، و سر ظرف آب وضو را با چيزى مىپوشاندند ؛ و وقتى از خواب ناز بيدار مىشدند ، مسواك مىكردند و وضو مىگرفتند و چهار ركعت نماز مىخواندند و مىخوابيدند ؛ و پس از آن بيدار مىشدند و مسواك مىكردند وضو مىگرفتند و نماز مىخواندند . جناب صادق - عليه السلام - پس از ذكر اين حديث فرمود : « شما نيز تأسّى نيكو كنيد به رسول خدا ، صلّى اللَّه عليه و آله » « 1 » .\r\nو در حديث است كه دو ركعت نماز با مسواك افضل است از هفتاد ركعت بدون مسواك « 2 » حتى آن‌كه مستحب است اگر انسان فراموش نمود مسواك را قبل از وضو بعد از آن بجا آورد و پس از آن سه مرتبه مضمضه كند « 3 » . و اخبار در اين باب بسيار است ؛ هر كس طالب است به كتب اصحاب مراجعه كند « 4 » .\r\n\r\nفصل در بيان مبادى محاسن اخلاق و مَساوى آن كه در ذيل وصيت رسول اكرم - صلّى اللَّه عليه و آله - است\r\nگرچه ما در اين اوراق به مناسبت بسيارى از اخلاق نفس را به‌طور تعديد و تفصيل بيان نموديم و طريق اتصاف به محامد اخلاقيه و اجتناب از مَساوى و مفاسد آن را به قدر مناسب و ميسور شرح داديم ، ولى در اين مقام به ذكر جملى و\r\n\r\n\r\n","description":"","footnote":"\r\n( 1 ) - عَنْ أَبِي عَبْدِاللَّهِ عليه السلام قَالَ : « إِنَّ رَسُولَ اللَّهِ صلى الله عليه و آله و سلم كَانَ إِذَا صَلَّى الْعِشَاءَ الآخِرَةَ أَمَرَ بِوَضُوئِهِ وَسِوَاكِهِ فَيوُضَعُ عِنْدَ رَأْسِهِ مُخَمَّراً ؛ فَيَرْقُدُ مَا شَاءَ اللَّهُ ؛ ثُمَّ يَقُومُ فَيَسْتَاكُ وَيَتَوَضَّأُ وَيُصَلِّي أَرْبَعَ رَكَعَاتٍ ، ثُمَّ يَرْقُدُ ؛ ثُمَّ يَقُومُ فَيَسْتَاكُ وَيَتَوَضَّأُ وَيُصَلِّي . ثُمَّ قَالَ لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ » . ( وسائل الشيعة ، ج 2 ، ص 21 ، « كتاب الطهارة » ، « أبواب السواك » ، باب 6 ، حديث 1 )\r\n( 2 ) - عن أبي عَبداللَّه عليه السلام : « رَكعتان بِسِواكٍ أَفْضَلُ مِنْ سَبْعينَ رَكْعَةً بِغَيْرِ سِواكٍ » . ( وسائل الشيعة ، ج 2 ، ص 19 ، « كتاب الطهارة » ، « أبواب السواك » ، باب 5 ، حديث 2 )\r\n( 3 ) - قال : عَنِ الْمُعَلَّى بْنِ خُنَيْسٍ قَالَ : سَأَلْتُ أَبَا عَبْدِاللَّهِ عليه السلام عَنِ السِّوَاكِ بَعْدَ الْوُضُوءِ فَقَالَ : « الاسْتِيَاكُ قَبْلَ أَن‌ْيَتَوَضَّأَ » . قُلْتُ : أَرَأَيْتَ إِنْ نَسِيَ حَتَّى يَتَوَضَّأَ قَالَ : « يَسْتَاكُ ثُمَّ يَتَمَضْمَضُ ثَلَاثَ مَرَّاتٍ » . ( وسائل الشيعة ، ج 2 ، ص 18 ، « كتاب الصلاة » ، « أبواب السواك » ، باب 4 ، حديث 1 )\r\n( 4 ) - وسائل الشيعة ، ج 2 ، ص 5 ، « كتاب الطهارة » ، « أبواب السواك » .\r\n","page_name":" 576 ","page_number":592},
  {"content":"\r\n\r\nبيان جامع آن مىپردازيم .\r\nبدان‌كه « خُلق » عبارت از حالتى است در نفس كه انسان را دعوت به عمل مىكند بدون رويّه و فكر . مثلًا ، كسى كه داراى خلق « سخاوت » است ، آن خلق او را وادار به جود و انفاق كند ، بدون آن‌كه مقدماتى تشكيل دهد و مرجحاتى فكر كند ؛ گويى يكى از افعال طبيعيهء اوست ، مثل ديدن و شنيدن . و همين‌طور ، نفس « عفيف » كه اين صفت خُلق آن شده است به‌طورى حفظ نفس كند كه گويى يكى از افعال طبيعيهء اوست . و تا نفس به واسطهء رياضت و تفكر و تكرر به اين مقام نرسد ، داراى خلق نشده است و كمال نفس حاصل نگرديده ؛ و بيم آن است كه آن خلق اگر از كمالات است زائل شود و عادات و اخلاق سيّئه بر آن غالب آيد . ولى اگر مثل افعال طبيعيه شد و قوا و آلات رام گرديد و قهر و سلطنت حق ظاهر شد ، زوالش مشكل شود ، و نادر اتفاق افتد .\r\nو علماى اخلاق فرمودند : اين حالت و خلق نفس گاهى در انسانْ طبيعى است و راجع به اصل فطرت و مربوط به مزاج است ، چه در جانب خير و سعادت ، يا شرّ و شقاوت ؛ چنانچه مشهور است بعضى از زمان طفوليت رو به خيرات ، و بعضى مايل به شرورند ؛ بعضى به ادنى چيزى غضب كنند و با چيز مختصرى وحشت كنند و با سبب كوچكى به فزع آيند ، و بعضى به خلاف آنان‌اند . و گاهى اين اخلاق نفسانيه استفاده شود به عادات و معاشرات و تدبر و تفكر . و گاهى ابتدا از روى تفكر و رويّه حاصل شود تا ملكه گردد « 1 » .\r\nو در اين مقام اختلافاتى نمودند كه اشتغال به ذكر آنها و بحث در اطراف آن از وظيفهء اين اوراق خارج است و ما را از مقصد اصلى باز مىدارد ؛ و ما به ذكر آنچه در اين مقام مناسب و مفيد است مىپردازيم .\r\nپس ، گوييم كه بايد دانست كه مقصود از طبيعى بودن و فطرى بودن خُلقى ، آن نيست كه ذاتى غير قابل تغيير است ؛ بلكه جميع ملكات و اخلاق نفسانيه ، تا نفس در اين عالم حركت و تغير است و در تحت تصرف زمان و تجدد واقع است و داراى هيولى و\r\n\r\n\r\n","description":"","footnote":"\r\n( 1 ) - تهذيب الأخلاق و تطهير الأعراق ، ص 51 .\r\n","page_name":" 577 ","page_number":593},
  {"content":"\r\n\r\nقوّه است ، قابل تغيير است ، و انسان مىتواند جميع اخلاق خود را متبدل به مقابلات آنها كند . چنانچه دلالت بر اين مدعى كند ، علاوه بر برهان و تجربه ، دعوت انبيا و شرايع حقه به سوى اخلاق كريمه و رَدع آنها از مقابل آنها .\r\nو بايد دانست كه علماى فن اخلاق مجموع فضائل نفس را در تحت چهار جنس داخل كرده‌اند ، كه آن چهار عبارت است از : حكمت ، و عفّت ، و شجاعت ، و عدالت . و « حكمت » را فضيلت نفس ناطقهء مميّزه دانسته‌اند ؛ و « شجاعت » را از فضائل نفس غضبيه ؛ و « عفّت » را از فضائل نفس شهويه ؛ و « عدالت » را تعديل فضائل ثلاث شمرده‌اند . و ساير فضائل را به اين چهار فضيلت ارجاع كرده‌اند « 1 » . و تفصيل و تحديد هر يك از آنها از عهدهء اين اوراق خارج است ؛ و براى امثال ما چندان مفيد نيست .\r\nآنچه دانستنى است آن است كه به موجب حديث منقول از رسول اكرم صلّى اللَّه عليه و آله : «\r\nبعثت لأتمم مكارم الأخلاق » « 2 »\r\nغايت بعثت و نتيجهء دعوت خاتم الانبياء - صلّى اللَّه عليه و آله - اكمال مكارم اخلاق است .\r\nو در احاديث شريفه مجملًا و مفصلًا به مكارم اخلاق بيش از هر چيز ، بعد از معارف ، اهميت دادند . و ما پس از اين بعضى از آنها را ذكر مىكنيم ان شاء اللَّه . و اهميت آن بيش از آن است كه ما از عهدهء حق بيان آن برآييم ؛ اين‌قدر معلوم است كه سرمايهء حيات ابدى آخرت و رأس المال تعيش آن نشئه حصول اخلاق كريمه است و اتصاف به مكارم اخلاق است .\r\nو آن بهشتى كه به واسطهء كرائم اخلاقى به انسان اعطا شود ، كه بهشت صفات است ، هيچ طرف نسبت نيست با بهشتى كه جسمانىِ اعمالى است ، و در آن از جميع نعم و لذات جسمانى اعظم و احسن آن موجود است ؛ چنانچه ظلمت‌ها و وحشت‌هايى كه در اثر اعمال سيّئه براى انسان حاصل شود بالاتر از هر عذاب اليمى است .\r\nو انسان تا در اين عالم است مىتواند خود را از اين ظلمت نجات دهد و به آن انوار\r\n\r\n\r\n","description":"","footnote":"\r\n( 1 ) - ر . ك : تهذيب الأخلاق و تطهير الأعراق ، ص 37 - 38 ؛ جامع السعادات ، ج 1 ، ص 50 - 53 ؛ معراج‌السعادة ، ص 52 - 62 .\r\n( 2 ) - « برانگيخته شده‌ام تا منش‌هاى نيك را كامل گردانم » . ( مجمع البيان ، ج 10 ، ص 500 )\r\n","page_name":" 578 ","page_number":594},
  {"content":"\r\n\r\nبرساند . آرى ، مىتواند ، ولى نه به اين حالت سردى و خمودى و سستى و فتور و سهل انگارى كه در ماست ، كه همه مىبينيد كه با هر خلق زشت و اطوار ناپسندى كه از اوّل طفوليت بزرگ شديم و با معاشرت و مؤانست‌هاى نامناسب تهيه كرديم تا آخر باقى مىمانيم ، سهل است ، روز بروز بر آن سربار مىكنيم و مىافزاييم . گويى گمان نداريم كه عالم ديگرى هست و نشئهء باقيهء ديگرى خواهد آمد - « واى اگر از پس امروز بود فردايى » « 1 » . و گويى كه دعوت انبيا و اوليا - عليهم السلام - به ما هيچ مربوط نيست . و معلوم نيست ما با اين اخلاق و اعمال به كجا مىرسيم و با چه صورتى محشور مىشويم . يك وقت تنبّه پيدا مىكنيم كه كار از دست ما خارج و حسرت و ندامت نصيب ماست ، و غير از خود كسى را نتوانيم ملامت كنيم . انبيا - عليهم السلام - طريق سعادت را نشان دادند ، و علما و حكما فرمايشات آنها را براى ما تفسير نمودند و طرق معالجهء امراض باطنيه را بيان كردند ، و با هر زبان ترجمه و با هر بيان تزريق نمودند ، و به گوش ما فرو نرفت و چشم و گوش و قلب خود را از آن بستيم . پس ، بايد ملامت به خود ما برگردد ، چنانچه رسول خدا - صلّى اللَّه عليه و آله - در اين حديث كه به شرح آن اشتغال داريم فرموده است . و اين‌قدر در اخبار و آثار سفارش اتصاف به مكارم اخلاق و اجتناب از مقابلات آنها شده است كه به ميزان نيايد ، و ما حتى از مراجعهء به كتاب آنها غفلت داريم .\r\nهان اى عزيز ، تو اگر با اخبار و احاديث سر و كار دارى ، به كتب شريفهء اخبار ، خصوصاً كتاب شريف كافى ، مراجعه كن ؛ و اگر با بيان علمى و اصطلاحات علما سر و كارى دارى ، به كتب اخلاقيه از قبيل طهارة الأعراق و كتب مرحوم فيض و مجلسى و نراقيان مراجعه كن ؛ و اگر خود را از استفاده مستغنى مىدانى ، يا اتصاف به اخلاق كريمه و احتراز از سيّئات اخلاقيّه را لازم نمىدانى ، جهل خود را كه امّ الامراض است معالجه كن .\r\n\r\n\r\n","description":"","footnote":"\r\n( 1 ) - « گر مسلمانى از اين است كه حافظ دارد / آه اگر از پى امروز بود فردايى » . ( ديوان حافظ ، ص 627 ، غزل 560 )\r\n","page_name":" 579 ","page_number":595},
  {"content":"\r\n\r\nو ما ختم مىكنيم اين مقام را به تبرك به ذكر بعضى اخبار شريفهء اين باب .\r\nفقيه بِإسْنادِهِ عَنْ أَبِي عَبْدِاللَّهِ - عليه السلام - قَالَ : «\r\nإن الله خص رسوله - صلى الله عليه و آله - بمكارم الأخلاق ؛ فامتحنوا أنفسكم : فإن كانت فيكم ، فاحمدوا الله و ارغبوا إليه فى الزيادة منها . فذكرها عشرة : اليقين ، والقناعة ، والصبر ، والشكر ، والحلم ، وحسن الخلق ، و السخاء ، والغيرة ، والشجاعة ، والمروة » « 1 » .\r\nو اين حديث از چندين طرق نقل شده ، الّا اين‌كه از معانى الأخبار « 2 » ، « رضا » عوض « حلم » نقل شده است « 3 » . حاصل آن‌كه « خداى تعالى رسول خود را به مكارم اخلاق اختصاص داد ؛ پس امتحان كنيد شما خود را : اگر اين صفات در نفوس شما بود ، حمد خدا كنيد و به سوى خدا توجه كنيد براى زيادت » . پس ده تاى از آن صفات را ذكر فرمود چنانچه در روايت است . و در وافى از كتاب كافى اين حديث را با مختصر تفاوتى نقل فرموده « 4 » .\r\nوعن المجالس بِإسْناده عَنِ الصَّادِقِ ، جَعْفَرِ بْنِ مُحَمَّدٍ - عليهما السلام - أَنَّهُ قَالَ :\r\n« عليكم بمكارم الأخلاق ، فإن الله عز و جل يحبها ؛ وإياكم و مذام الأفعال « 5 » ، فإن الله يبغضها .\r\nإلى أنْ قالَ :\r\nوعليكم بحسن الخلق ؛ فإنه يبلغ بصاحبه درجة الصائم القائم . . . » « 6 »\r\nالحديث .\r\nفرمود : « متمسك شويد به مكارم اخلاق و خوىهاى كريمانه ، زيرا كه خداى تعالى دوست مىدارد آنها را ؛ و دورى كنيد از عمل‌هاى زشت ، زيرا كه خداوند بغض دارد به\r\n\r\n\r\n","description":"","footnote":"\r\n( 1 ) - من لا يحضره الفقيه ، ج 3 ، ص 361 ، حديث 3 ؛ وسائل الشيعة ، ج 15 ، ص 180 ، « كتاب الجهاد » ، « أبواب جهاد النفس و ما يناسبه » ، باب 4 ، حديث 1 .\r\n( 2 ) - معاني الأخبار ، ص 191 ، حديث 3 .\r\n( 3 ) - وسائل الشيعة ، ج 15 ، ص 181 ، « كتاب الجهاد » ، « أبواب جهاد النفس و ما يناسبه » ، باب 4 ، ذيل‌حديث 1 .\r\n( 4 ) - الوافي ، ج 4 ، ص 264 ، حديث 2 .\r\n( 5 ) - قوله و مَذامَّ الْأفعال در نسخهء « وسائل » كه پيش نويسنده است اين‌طور وارد است ، و محتمل است مذام‌َّالْأخلاقِ باشد و سهوى از ناسخ يا راوى شده باشد . منه عفي عنه\r\n( 6 ) - الأمالي ، صدوق ، ص 294 ، مجلس 57 ، حديث 10 ، وسائل الشيعة ، ج 15 ، ص 200 ، « كتاب الجهاد » ، « أبواب جهاد النفس و ما يناسبه » ، باب 6 ، حديث 8 .\r\n","page_name":" 580 ","page_number":596},
  {"content":"\r\n\r\nآنها » . تا آن‌كه فرمود : « تمسك كنيد به حسن خلق ، زيرا كه آن مىرساند صاحبش را به درجهء روزه‌داران و نمازگزاران » .\r\nكافى بِإسْنادِهِ عَنْ أَبِي جَعْفَرٍ - عليه السلام - قَالَ : «\r\nإن أكمل المؤمنين إيمانا أحسنهم خلقا » « 1 »\r\n. « كامل‌ترين در ايمان كسى است كه خلقش نيكوتر باشد » .\r\nوَ بِإسْنادِهِ عَنْ عَلِيِّ بْنِ الْحُسَيْنِ - عليهما السلام - قَالَ :\r\n« قال رسول الله ، صلى الله عليه و آله : ما يوضع في ميزان امرئ يوم القيامة أفضل من حسن الخلق » « 2 »\r\n. « رسول اكرم - صلّى اللَّه عليه و آله - فرمود : در روز قيامت در ميزان اعمال نگذارند چيزى افضل از حُسن خُلق » .\r\nو فرمود : « بيشتر چيزى كه امت مرا داخل به بهشت مىنمايد پرهيزگارى از خوف خداست و نيكويى خلق است » « 3 » . و جناب صادق - عليه السلام - فرمود : « نيكويى و حسن خلق ديار را آبادان كنند ، و عمرها را زياد نمايند » « 4 » . و فرمود : « خداوند تعالى براى حُسن خُلق ثواب مجاهده در راه خدا دهد - مجاهده‌اى كه شب و روز صاحبش مشغول باشد » « 5 » .\r\nو در اين باب اخبار بسيار است . و چنانچه حُسن خلق موجب كمال ايمان و ثقل ميزان و دخول در جِنان است ، سوء خلق به عكس آن ، ايمان را فاسد كند و انسان را به\r\n\r\n\r\n","description":"","footnote":"\r\n( 1 ) - الكافي ، ج 2 ، ص 99 ، « كتاب الإيمان و الكفر » ، « باب حسن الخلق » ، حديث 1 ؛ وسائل الشيعة ، ج 12 ، ص 148 ، « كتاب الحجّ » ، « أبواب أحكام العشرة » ، باب 104 ، حديث 1 .\r\n( 2 ) - الكافي ، ج 2 ، ص 99 ، « كتاب الإيمان و الكفر » ، « باب حسن الخلق » ، حديث 2 ؛ وسائل الشيعة ، ج 12 ، ص 151 ، « كتاب الحجّ » ، « أبواب أحكام العشرة » ، باب 104 ، حديث 13 .\r\n( 3 ) - عن أبى عبداللَّه عليه السلام قال : « قال رسولُ اللَّه صلى الله عليه و آله و سلم : أَكْثَرُ مَا تَلِجُ بِهِ أُمَّتِيَ الْجَنَّةَ تَقْوَى اللَّهِ وَحُسْنُ الْخُلُقِ » . ( وسائل الشيعة ، ج 12 ، ص 150 ، « كتاب الحجّ » ، « أبواب أحكام العشرة » ، باب 104 ، حديث 8 )\r\n( 4 ) - عن أبي عبداللَّه عليه السلام قال : « الْبِرُّ وَحُسْنُ الْخُلُقِ يَعْمُرَانِ الدِّيَارَ وَيَزِيدَانِ فِي الأَعْمَارِ » . ( وسائل الشيعة ، ج 12 ، ص 149 ، « كتاب الحجّ » ، « أبواب أحكام العشرة » ، باب 104 ، حديث 5 )\r\n( 5 ) - عن أبي عبداللَّه عليه السلام قال : « إِنَّ اللَّهَ تَبَارَكَ وَتَعَالَى لَيُعْطِي الْعَبْدَ مِنَ الثَّوَابِ عَلَى حُسْنِ الْخُلُقِ كَمَا يُعْطِي الْمُجَاهِدَ فِي سَبِيلِ اللَّهِ ، يَغْدُو عَلَيْهِ وَيَرُوحُ » . ( وسائل الشيعة ، ج 12 ، ص 151 ، « كتاب الحجّ » ، « أبواب أحكام العشرة » ، باب 104 ، حديث 15 )\r\n","page_name":" 581 ","page_number":597},
  {"content":"\r\n\r\nعذاب الهى مبتلا كند . چنانچه در احاديث شريفه به آن اشاره شده است :\r\nكافى بِإسْنادِهِ عَنْ أَبِي عَبْدِاللَّهِ - عليه السلام - قَالَ : «\r\nإن سوء الخلق ليفسد الإيمان كما يفسد الخل العسل » « 1 »\r\n. فرمود : « چنانچه سركه عسل را فاسد مىكند ، خُلق بد ايمان را فاسد مىكند » . و در روايت ديگر است كه « خُلق بد عمل را فاسد كند چون سركه عسل را » « 2 » .\r\nو از رسول خدا - صلّى اللَّه عليه و آله - منقول است كه خداى تعالى ابا دارد از قبول توبهء كسى كه صاحب خُلق بد است . سؤال شد از علت آن . فرمود : براى آن‌كه هرچه توبه مىكند از گناهى ، واقع شود در گناهى بدتر از آن « 3 » .\r\nو در حديث است كه « كسى كه خُلقش بد شد ، خودش را به عذاب مبتلا كرد » « 4 » .\r\nمعلوم است كه خُلق زشت انسان را دائماً معذب دارد ، و در نشآت ديگر نيز اسباب سختى و فشار و ظلمت است ؛ چنانچه در شرح بعضى احاديث بيان كرديم .\r\nوَالحَمدُ للَّه‌أَوَّلًا وَآخِراً .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 321 ، « كتاب الإيمان و الكفر » ، « باب سوء الخلق » ، حديث 3 ؛ وسائل الشيعة ، ج 16 ، ص 27 ، « كتاب الجهاد » ، « أبواب جهاد النفس و ما يناسبه » ، باب 69 ، حديث 3 .\r\n( 2 ) - عن أبي عبداللَّه عليه السلام : قال : « إِنَّ سُوءَ الْخُلقِ لَيُفْسِدُ الْعَمَلَ كَمَا يُفْسِدُ الْخَلُّ الْعَسَلَ » . ( وسائل الشيعة ، ج 16 ، ص 27 ، « كتاب الجهاد » ، « أبواب جهاد النفس و ما يناسبه » ، باب 69 ، حديث 1 )\r\n( 3 ) - عن أبي عبداللَّه عليه السلام قال : « قال النبىّ صلى الله عليه و آله و سلم : أَبَى اللَّهُ عَزَّ وَجَلَّ لِصَاحِبِ الْخُلْقِ السَّيِّئِ بِالتَّوْبَةِ . قِيلَ : وَكَيْفَ ذَاكَ يَا رَسُولَ اللَّهِ ؟ قَالَ : لِأَنَّهُ إِذَا تَابَ مِنْ ذَنْبٍ وَقَعَ فِي ذَنْبٍ أَعْظَمَ مِنْهُ » . ( وسائل الشيعة ، ج 16 ، ص 27 ، « كتاب الجهاد » ، « أبواب جهاد النفس و ما يناسبه » ، باب 69 ، حديث 2 )\r\n( 4 ) - عن أبي عبداللَّه عليه السلام قال : « مَنْ سَاءَ خُلُقُهُ عَذَّبَ نَفْسَهُ » . ( وسائل الشيعة ، ج 16 ، ص 28 ، « كتاب الجهاد » ، « أبواب جهاد النفس و ما يناسبه » ، باب 69 ، حديث 4 )\r\n","page_name":" 582 ","page_number":598},
  {"content":"\r\n\r\n\r\nحديث سى ام اقسام قلوب\r\n
  ] الحديث الثَّلاثون : بِسَنَدِي الْمُتَّصِلِ إلى ثِقَةِ الإِسْلامِ ، مُحَمَّدِ بْنِ يَعْقُوبَ الْكُلَيْنيِّ - رضوان اللَّه عليه - عَنْ عِدَّةٍ مِنْ أَصْحَابِنَا ، عَنْ أَحْمَدَ بْنِ مُحَمَّدِ بْنِ خَالِدٍ ، عَنْ أَبِيهِ ، عَنْ هَارُونَ بْنِ الْجَهْمِ ، عَنِ الْمُفَضَّلِ ، عَنْ سَعْدٍ ، عَنْ أَبِي جَعْفَرٍ - عليه السلام - قَالَ :\r\n« إن القلوب أربعة : قلب فيه نفاق و إيمان ؛ وقلب منكوس ؛ وقلب مطبوع ؛ وقلب أزهر أجرد » .\r\nفَقُلْتُ : مَا الأَزْهَرُ ؟ قَالَ :\r\n« فيه كهيئة السراج . فأما المطبوع فقلب المنافق ؛ وأما الأزهر فقلب المؤمن : إن أعطاه شكر ، وإن ابتلاه صبر . وأما المنكوس فقلب المشرك ؛ ثم قرأ هذه الآية :\r\n أَ فَمَنْ يَمْشِي مُكِبًّا عَلى وَجْهِهِ أَهْدى أَمَّنْ يَمْشِي سَوِيًّا عَلى صِراطٍ مُسْتَقِيمٍ  « 1 »\r\n. فأما القلب الذي فيه إيمان\r\nونفاق ، فهم قوم كانوا بالطائف . فإن أدرك أحدهم ، أجله على نفاقه هلك ؛ وإن أدركه على إيمانه نجا » « 2 » .\r\nترجمه : « فرمود جناب باقر العلوم عليه السلام : همانا دل‌ها بر چهار قسم است : يك دلى است كه در آن دورويى و ايمان است ؛ و يك قلبى است كه وارونه و مقلوب است ؛ و يك دلى است كه مُهر است و ظلمانى ؛ و يك دلى است كه نورانى و صافى است . راوى گويد : گفتم : \" ازهر چيست ؟ \" فرمود : \" قلبى است كه در آن مثل هيئت چراغ است . اما\r\n\r\n\r\n","description":"","footnote":"\r\n( 1 ) - الملك ( 67 ) : 22 .\r\n( 2 ) - الكافي ، ج 2 ، ص 422 ، « كتاب الإيمان و الكفر » ، « باب في ظلمة قلب المنافق . . . » ، حديث 2 .\r\n","page_name":" 583 ","page_number":599},
  {"content":"\r\n\r\nمطبوع ظلمانى قلب منافق است . و اما ازهر نورانى پس قلب مؤمن است : اگر به او عطا فرمايد شكر گويد ؛ و اگر او را مبتلا كند صبر نمايد . و اما قلب واژگونه قلب مشرك است ؛ پس قرائت فرمود اين آيه را كه فرمايد :  أَ فَمَنْ يَمْشِي . . .  الآيه يعنى « آيا كسى كه راه مىرود در حالى كه بر رو افتاده راه هدايت را بهتر يافته ، يا كسى كه مشى كند استوار بر راه راست ؟ » و اما قلبى كه در آن ايمان و نفاق است ، پس آنها طايفه‌اى بودند در طائف . پس اگر هر يك از آنها را در حال نفاقْ مرگ دررسيد هلاك شود ؛ و اگر در حال ايمان دررسيد نجات يابد \" » .\r\nشرح : « المنكوس » أي المقلوب . يقال : نَكَسْتُ الشَّىْءَ ، أَنْكُسُهُ نَكْساً . قَلَبْتُهُ عَلَى رَأْسِهِ ، يعنى واژگونه و سرازير نمودم آن‌را . و في الصحاح : الْوِلَادُ الْمَنْكُوسُ ، الَّذي يَخْرُجُ رِجْلاهُ قَبْلَ رَأْسِهِ « 1 » . بچه‌اى را كه در وقت تولد پاهايش قبل از سرش بيرون آيد ، بر خلاف طبيعت ، او را منكوس گويند . و قريب به اين معناست :  مُكِبًّا عَلى وَجْهِهِ  كه در آيهء شريفه است و حضرت به آن استشهاد فرمودند ؛ زيرا كه « اكباب » به معنى بر رو افتادن است . و اين كنايه از آن است كه قلوب اهل شرك واژگونه و حركت و سير معنوى آنها بر غير صراط مستقيم است ؛ چنانچه تفصيل آن بيايد ان شاء اللَّه .\r\nو « المطبوع » أَي الْمَخْتومُ . وَالطَّبْعُ ، بِالسُّكونِ ، الْخَتْمُ ؛ وَبالتَّحريكِ ، الدَّنَسُ وَالْوَسَخُ « 2 » . و اگر به معنى مختوم باشد ، كنايه است از آن‌كه حرف حق و حقايق الهيه در آن وارد نشود و قبول آن نكند ؛ نه آن‌كه حق تعالى الطاف خاصهء خود را از آن منع فرمايد ؛ گرچه آن معنا نيز صادق است ، ولى آنچه ذكر شد مناسب‌تر است .\r\nو « الأزْهَرُ » الأبْيَضُ الْمُسْتَنيرُ ؛ كَما عَن النِّهايَةِ « 3 » . وفي الصِّحاح : الأزْهَرُ ، الْنَيّرُ . وَيُسَمَّى الْقَمَرُ الأزْهَرَ . قالَ ابْنُ السِّكِّيتِ : الأزْهَرانِ ، الشَّمْسُ وَالْقَمَرُ . وَرَجُلٌ أَزْهَرُ ، أَيْ أَبْيَضُ مُشْرِقُ\r\n\r\n\r\n","description":"","footnote":"\r\n( 1 ) - الصحاح ، ج 3 ، ص 986 ، مادهء « نكس » .\r\n( 2 ) - « المطبوع ، يعنى مهر شده ؛ الطَّبْع ، يعنى مهر كردن . و طَبَع ، يعنى چركين ، شوخ » . ( الصحاح ، ج 3 ، ص 1252 )\r\n( 3 ) - النهاية ، ابن اثير ، ج 2 ، ص 321 ، ذيل مادهء « زهر » .\r\n","page_name":" 584 ","page_number":600},
  {"content":"\r\n\r\nالْوَجْهِ . وَالْمَرْأَةُ ، الزَّهْراءُ « 1 » . بالجمله ، « أزهر » يعنى نورانى و سفيد ؛ از اين جهت آفتاب و ماه را ازْهَران گويند ؛ و مرد سفيد نورانى را « أزْهَر » و زن سفيد نورانى را « زَهْراء » گويند .\r\nو « الأجْرَدُ » الَّذي لَيْسَ في بَدَنِهِ شَعْرٌ . وفي الصِّحاح : الْجُرْدُ ، فَضاءٌ لا نَباتَ فِيهِ « 2 » . و اين كنايه است از عدم تعلق به دنيا ؛ يا از صاف و بىغل و غش بودن است . و بيان آنچه مناسب است در حديث شريف در ضمن مقدمه و چند فصل مىنماييم .\r\n\r\nمقدمه در ترغيب به اصلاح قلب\r\nبدان‌كه از براى « قلب » در لسان شريعت و حكما و عرفا اطلاقاتى است كه صرف وقت در بيان حقيقت آن و اختلاف اصطلاحات و بيان مراتب قلوب و درجات آن خارج از وظيفهء اين اوراق [ است 
  ] ، و براى ما نيز چندان مفيد نيست ؛ پس بهتر آن است كه به همان اجمال كه در اخبار شريفه از آن گذشته است ما نيز بگذريم ، و آنچه براى ما لازم است و مهم آن را ذكر نماييم .\r\nبايد دانست كه در اصلاح « قلب » كوشيدن ، كه صلاح و فساد آن سرمايهء سعادت و شقاوت است ، لازم‌تر است از تفتيش حقيقت آن نمودن ، و اصطلاحات رايجه را درست كردن « 3 » ؛ بلكه بسا شود كه انسان به واسطهء شدت توجه به اصطلاحات و فهم كلمات و غور در اطراف آن از قلب خود به‌كلى غافل شود و از اصلاح آن باز ماند ؛ در مقام شرح حقيقت و ماهيت « قلب » و اصطلاحات حكما و عرفا استادى كامل شود ، ولى قلب خودش\r\n\r\n\r\n","description":"","footnote":"\r\n( 1 ) - الصحاح ، ج 2 ، ص 674 ، مادهء « زهر » .\r\n( 2 ) - « الأجْرد ، كسى را گويند كه در بدنش مو نباشد . و در صحاح است : الْجُرْد گستره‌اى است كه در آن هيچ گياه‌نباشد » . ( الصحاح ، ج 2 ، ص 455 ، مادّهء « جرد » )\r\n( 3 ) - بدان‌كه مقصود از اين بيان اين نيست كه علم اخلاق و منجيات و مهلكات نفس لازم نيست ، بلكه مقصودآن است كه آن علم را صرفاً بايد مقدمهء عمل دانست نه آن‌كه آن‌را مستقل دانسته صرف عمر در جمع‌آورى اصطلاحات كرد و از مقصد باز ماند . منه عفي عنه\r\n","page_name":" 585 ","page_number":601},
  {"content":"\r\n\r\n- نعوذ باللَّه - از قلوب منكوسه يا مطبوعه باشد ؛ مثل كسى كه از خواص و آثار ادويهء مضره و نافعه مطلع باشد و شرح هر يك را خوب بدهد ، ولى از ادويهء مضره احتراز نكند و از مفيده به كار نبرد ؛ ناچار چنين شخصى با همهء علم دواشناسى به هلاكت رسد و اين علم موجب نجات او نشود .\r\nما در سابق ذكر كرديم « 1 » كه علوم مطلقاً عملى هستند ، حتى علوم معارف كه يك نحوه عملى در آنها نيز هست ؛ و اكنون گوييم كه علم احوال قلوب و كيفيت صحت و مرض و صلاح و فساد آن از علومى است كه صرفاً مقدمهء عمل و طريق علاج و اصلاح آن است و ادراك و فهم آن از كمالات انسانيه به شمار نيايد . پس ، انسان بايد عمدهء توجه و اصل مقصدش اصلاح قلب و اكمال آن باشد تا به كمال سعادت روحانى و درجات عاليهء غيبيه نائل شود . و اگر از اهل علوم و دقايق و حقايق نيز هست ، در ضمن سير در آفاق و انفس عمدهء مطلوبش به دست آوردن حالات نفسانيهء خود باشد ، كه اگر از مهلكات است به اصلاح آن پردازد ، و اگر از منجيات است به تكميل آن بكوشد .\r\n\r\nفصل در بيان آن‌كه تقسيم قلوب راجع به چه چيز است\r\nبدان‌كه اين تقسيمى كه در اين حديث شريف از براى قلوب فرموده‌اند تقسيم كلى اجمالى است . و از براى هر يك از قلوبْ مراتب و درجاتى است ، چه در جانب شرك و نفاق ، يا ايمان و كمال . و ظاهر چنين است كه اين تقسيم براى قلوب پس از كسب و حركات معنويه باشد ؛ نه به حسب اصل فطرت و خميرهء نفوس ، تا منافى با اخبار فطرت و اين‌كه جميع مواليد بر فطرت توحيدند و شرك و نفاق عرضى است باشد « 2 » . گرچه اگر به حسب اصل فطرت نيز باشد ، به يك نحو از بيان صحيح است و رفع تنافى توان كرد ، و به جبرِ مستحيل نيز منجر نشود ؛ ولى اقرب به اعتبار و برهانْ احتمال اوّل است .\r\n\r\n\r\n","description":"","footnote":"\r\n( 1 ) - ر . ك : صفحه 103 و 455 .\r\n( 2 ) - ر . ك : صفحه 201 .\r\n","page_name":" 586 ","page_number":602},
  {"content":"\r\n\r\n[ \r\nدر بيان معنى « الشقيّ شقيّ في بطن امّه . . . »\r\n
  ] و ما پيش از اين ذكر كرديم « 1 » كه انسان تا در دار دنيا ، كه مبدأ شجرهء هيولى و تغيرات و تبدلات جوهريه و صوريه و عرضيه است ، واقع است ، مىتواند خود را از هر مرتبهء نقص و شقاوت و شرك و نفاقى نجات دهد ، و به مراتب كماليه و سعادات روحيه و ريحانيه رساند .\r\nو اين معنا منافات ندارد با حديث معروف : «\r\nالشقي شقي في بطن امه « 2 »\r\n» زيرا كه معنى حديث اين نيست كه سعادت و شقاوتْ ذاتى و قابل جعل نيست ، بلكه اين حديث موافق با برهان است ، كه به وضوح رسيده در محل خود كه شقاوت راجع به نقص و عدم است ، و سعادت راجع به وجود و كمال آن است ؛ و آنچه از شجرهء طيبهء وجود است ذات مقدس حق است به ترتيب اسباب و مسببات - كه طريقهء افضل المتأخرين و اكمل المتقدمين ، نصير الملّة و الدّين « 3 » - قدّس اللَّه نفسه - مىباشد . يا به طريق ظاهريت و مظهريت و وحدت و كثرت - كه طريقهء اعظم الفلاسفة على الاطلاق ، حضرت صدر المتألهين « 4 » ، است - و آنچه راجع به نقص و عدم است از شجرهء خبيثهء ماهيت است ، و مورد جعل نيست از جهت آن‌كه دون جعل است .\r\nو توان گفت كه حديث شريف ، كه سعادت و شقاوت را در بطن مىداند ، مقصود از « بطنِ امّ » مطلق عالم طبيعت است كه امِّ مطلق و مشيمهء تربيت اطفال طبيعت است .\r\nونتوان « بطن امّ » را عبارت از آن معناى عرفى خود دانست ، زيرا كه سعادت چون از كمالات و فعليات است ، از براى نفوس هيولويه حاصل نيست ، مگر بالقوّه . و ظاهر آن است سعيد در بطن امّ بالفعل سعيد است ، پس بايد ارتكابِ خلافِ ظاهرى نمود . و چون آنچه ذكر شد مطابق با براهين است ، متعين است حمل اين حديث شريف بر آن\r\n\r\n\r\n","description":"","footnote":"\r\n( 1 ) - ر . ك : صفحه 577 - 578\r\n( 2 ) - التوحيد ، صدوق ، ص 356 ( با كمى اختلاف ) ؛ مصنّفات ميرداماد ، الإيقاظات ، ص 253 .\r\n( 3 ) - ر . ك : الإشارات و التنبيهات ، شرح محقق الطوسى ، ج 3 ، ص 320 - 359 .\r\n( 4 ) - ر . ك : الحكمة المتعالية ، ج 1 ، ص 340 ، و ج 7 ، ص 58 ، وج 9 ، ص 121 و 131 .\r\n","page_name":" 587 ","page_number":603},
  {"content":"\r\n\r\nيا چيزى كه بر آن برگردد .\r\nبالجمله ، تفصيل در اين باب و بيان برهانى آن از وظيفه خارج است ، ليكن گاهى قلم طغيان كند و بر خلاف مقصود جريان يابد .\r\n\r\nدر بيان وجه حصر قلوب\r\nبعضى گفته‌اند كه وجه حصر قلوب در اين چهار آنست كه قلوب يا به ايمان متصف هستند ، يا نه . بنابر اوّل ، يا متصف‌اند به ايمان به جميع آنچه پيغمبر آورده ؛ يا به بعضى دون بعضى . اوّلى قلب مؤمن است ؛ و دومى قلبى است كه در آن ايمان و نفاق است . و بنابر دوم ، يا در ظاهر تصريح به ايمان مىكند ، يا نه . اوّلى قلب منافق است ؛ دوّمىقلب مشرك « 1 » .\r\nو اين با حديث شريف درست نيايد . يعنى ، گاهى حقيقتاً مؤمن شود به جميع ما جاء به النبى - صلّى اللَّه عليه و آله - و گاهى نفاق كند . و اگر كسى ناچار بخواهد ، بهتر آن است كه چنين گويد كه قلب يا داراى ايمان است به جميع ما جاء به النبى - صلّى اللَّه عليه و آله - يا نه . بنابر دوم ، يا اظهار ايمان كند ، يا نه . بنابر اوّل ، يا ايمان در آن مستقر است ؛ يا گاهى ايمان آورد ، گاهى رجوع كند ، و در اين حال نيز اظهار ايمان نمايد . و از ذيل اين حديث معلوم شود كه توبهء كسانى كه از ايمان به كفر و نفاق رجوع كنند گرچه مكرر هم رجوع كنند قبول شود .\r\nو در حديث ديگرى كه در كافى شريف است حضرت باقر - سلام اللَّه عليه - قلوب را به سه قلب تقسيم فرموده : قلب منكوس كه در آن خيرى نيست ؛ و آن قلب كافر است . و قلبى كه در آن نكتهء سوداء است ، و شرّ و خير در آن جنگ كنند تا كدام غالب آيد . و قلب مفتوح كه در آن چراغ‌هاى روشن است كه تا روز قيامت انوار آن خاموش نگردد ، و آن قلب مؤمن است « 2 » . و اين منافات با آن حديث شريف ندارد ، زيرا كه قسم اوّل در اين\r\n\r\n\r\n","description":"","footnote":"\r\n( 1 ) - ر . ك : مرآة العقول ، ج 11 ، ص 257 - 258 .\r\n( 2 ) - الكافي ، ج 2 ، ص 423 ، « كتاب الإيمان و الكفر » ، « باب في ظُلمة قلب المنافق » ، حديث 3 .\r\n","page_name":" 588 ","page_number":604},
  {"content":"\r\n\r\nحديث اعم از دو قسم در آن حديث است ؛ يعنى ، قلب مشرك و منافق ؛ زيرا كه قلوب اين سه طايفه منكوس است . و اين منافات ندارد با آن‌كه منكوسيت از صفات ظاهرهء قلب مشرك و كافر باشد ، و مطبوعيت از صفات ظاهرهء قلب منافق باشد . و از اين جهت ، در آن حديث هر يك را به يكى از آنها اختصاص داده است .\r\n\r\nفصل در بيان حالات قلوب است\r\nدر بيان آن‌كه قلب مؤمن ازهَر است\r\nو ما قلب مؤمن را مقدم مىداريم تا به مقايسهء به آن ساير قلوب نيز معلوم گردد .\r\nبايد دانست كه در علوم عاليه و معارف حقه به وضوح پيوسته است كه حقيقت وجودْ اصلِ حقيقت نور است ؛ و اين دو عنوان حكايت كنند از يك حقيقت بسيطهء واحده بدون آن‌كه به جهات مختلفهء متكثره رجوع كنند .\r\nو نيز معلوم شده است كه آنچه از سنخ كمال و تمام است راجع به عين وجود است .\r\nو اين يكى از اصول شريفه‌اى است كه هر كس به نيل آن مفتخر شده باشد ، فتح ابواب معارف بر او گردد . و نفوس ضعيفهء ما از درك حقيقت آن ذات به‌حقيقت عاجز و محروم است ، مگر آن‌كه دستگيرى غيبى گردد و توفيق ازلى شامل حال آيد .\r\nو نيز معلوم است كه ايمان باللَّه از سنخ علم و از كمالات مطلقه است . پس ، چون از كمالات است ، اصل وجود است ، و اصلِ حقيقتِ نور و ظهور است ؛ و آنچه غير از ايمان و متعلقات آن است ، از سنخ كمالات نفسانيهء انسانيه خارج است ، و ملحق به ظلمات اعدام و ماهيات است .\r\nپس ، معلوم شد كه قلب مؤمن ازهر است .\r\nو در كافى شريف از جناب صادق - عليه السلام - نقل كند كه فرمود :\r\n« بعضى مردم را مىبينى كه از كمال فصاحت خطا نمىكند در لام يا واوى ، ولى قلب او از شبِ تاريك تاريك‌تر است . و بعضى مردم از قلب خود نمىتواند خبر دهد با\r\n\r\n","description":"","footnote":"","page_name":" 589 ","page_number":605},
  {"content":"\r\n\r\nزبانش ، و حال آن‌كه قلبش مثل چراغ نورانى است » « 1 » .\r\n\r\nدر بيان آن‌كه قلب مؤمن بر طريق مستقيم است\r\nو نيز قلب مؤمن بر طريقهء مستقيمه ، و مشى معنوى او به جادهء مستويهء انسانيه است ؛ زيرا كه اوّلًا : خارج از اصل فطرت الهيه ، كه حق تعالى با دو دست جمال و جلال چهل صباح تخمير فرموده نشده ، و به همان فطرت توحيد ، كه نقطهء توجه به كمال مطلق و جمال تامّ است ، مشى نمايد ؛ و ناچار اين حركت معنويهء روحانيه از مرتبهء فطرت مخمره تا غايت كمال مطلق است بدون اعوجاج . و اين راه استقامت روحانى و جادهء مستوى باطنى است . و اما ساير قلوب ناچار خارج از فطرت و معوّج از طريقهء مستقيمه است . و از حضرت رسول اكرم - صلّى اللَّه عليه و آله - منقول [ است 
  ] كه بر زمين خطى مستقيم كشيدند و خطوط ديگرى در اطراف آن كشيدند و فرمود : اين خط مستقيم وسطى طريقهء من است « 2 » .\r\nو ثانياً : مؤمن تابع انسان كامل است . و انسان كامل چون مظهر جميع اسماء و صفات و مربوب حق تعالى به اسم جامع است ، هيچ‌يك از اسماء را در آن غلبهء تصرف نيست ؛ و خود نيز چون ربّ خود كون جامع است و مظهريت آن از اسمى زايد بر اسمى نيست ؛ و داراى مقام وسطيت و برزخيت كبرا است و سيرش بر طريقهء مستقيمهء وسطيهء اسم جامع است . و ساير اكوان هر يك اسمى از اسماء محيطه يا غير محيطه در آنها متصرف است و مظهر همان اسم هستند ؛ و بَدء و عود آنها به همان اسم است ؛ و اسم مقابل آن در بطون است و متصرف آن نيست ، مگر به وجه احديت جمع اسماء ، كه بيان آن مناسب اين مقام نيست .\r\nپس ، حق تعالى به مقام اسم جامع و ربّ الانسان بر صراط مستقيم است ؛ چنانچه\r\n\r\n\r\n","description":"","footnote":"\r\n( 1 ) - عَنْ عَمْرو ، عَنْ أَبِي عَبْدِاللَّهِ عليه السلام قَالَ : قَالَ لَنَا ذَاتَ يَوْمٍ : « تَجِدُ الرَّجُلَ لَايُخْطِئُ بِلَامٍ وَلَا وَاوٍ ، خَطِيباً مِصْقَعاً ، وَلَقَلْبُهُ أَشَدُّ ظُلْمَةً مِنَ اللَّيْلِ الْمُظْلِمِ . وَتَجِدُ الرَّجُلَ لَايَسْتَطِيعُ يُعَبِّرُ عَمَّا فِي قَلْبِهِ بِلِسَانِهِ ، وَقَلْبُهُ يَزْهَرُ كَمَا يَزْهَرُ الْمِصْبَاحُ » . ( الكافي ، ج 2 ، ص 422 ، « كتاب الإيمان و الكفر » ، « باب في ظلمة قلب المنافق » ، حديث 1 )\r\n( 2 ) - الفتوحات المكّية ، ج 3 ، ص 69 .\r\n","page_name":" 590 ","page_number":606},
  {"content":"\r\n\r\nفرمايد :  إِنَّ رَبِّي عَلى صِراطٍ مُسْتَقِيمٍ  « 1 » . يعنى مقام وسطيت و جامعيت بدون فضل صفتى بر صفتى و ظهور اسمى دون اسمى . و مربوبِ آن ذات مقدس بدين مقام نيز بر صراط مستقيم است بدون تفاضل مقامى از مقامى و شأنى از شأنى ؛ چنانچه در معراج صعودى حقيقى و غايت وصول به مقام قرب ، پس از عرض عبوديت و ارجاع هر عبادت و عبوديتى از هر عابدى به ذات مقدس ، و قصر اعانت در جميع مقامات قبض و بسط به آن ذات مقدس بقوله :  إِيَّاكَ نَعْبُدُ وَ إِيَّاكَ نَسْتَعِينُ  ، عرض كند :  اهْدِنَا الصِّراطَ الْمُسْتَقِيمَ  ؛ و اين صراط همان صراطى است كه ربّ الانسان الكامل بر آن است - آن بر وجه ظاهريت و ربوبيت ، و اين بر وجه مظهريت و مربوبيت - و ديگر موجودات و سائرين الى اللَّه هيچ‌يك بر صراط مستقيم نيستند ؛ بلكه اعوجاج دارند ، يا به جانب لطف و جمال ، يا به طرف قهر و جلال .\r\nو مؤمنين چون تابع انسان كامل هستند در سير و قدم خود را جاى قدم او گذارند و به نور هدايت و مصباح معرفت او سير كنند و تسليم ذات مقدس انسان كامل هستند و از پيش خود قدمىبرندارند و عقل خود را در كيفيت سير معنوى الى اللَّه دخالت ندهند ، از اين جهت ، صراط آنها نيز مستقيم و حشر آنها با انسان كامل و وصول آنها به تبع وصول انسان كامل است ؛ به شرط آن‌كه قلوب صافيهء خود را از تصرفات شياطين و انيت و انانيت حفظ كنند ، و يكسره خود را در سير تسليم انسان كامل و مقام خاتميت كنند .\r\n\r\nدر بعض مكايد شيطان است\r\nو از تصرفات خبيثهء شيطانيه يكى آن است كه انسان وجههء قلب خود را از جادهء مستقيم معوج كند و به صورت شوخى يا شيخى متوجه كند . و يكى از شاهكارهاى بزرگ شيطان مُوَسوِس فى صدور ناس است كه با بيانى شوخ و شنگ و تصرفاتى دل‌فريب ، گاهى بعضى مشايخ را به بناگوش شوخى دلبر درآويزد ؛ و عذر اين كبيره ،\r\n\r\n\r\n","description":"","footnote":"\r\n( 1 ) - « همانا پروردگار من بر راه راست است » . ( هود ( 11 ) : 56 )\r\n","page_name":" 591 ","page_number":607},
  {"content":"\r\n\r\nنه ، بلكه اين شرك عرفانى ، را چنين آورد كه قلب اگر احدىّ التعلق باشد ، زودتر موفق به سلب علاقه شود ! و گاهى بعض شوخ چشمان ابله را به صورت ديو سيرت شيخى عوام فريب ، نه ، بلكه شيطان قاطع الطريق ، متوجه كند ؛ و عذر اين شرك جلىّ را آورد به آن‌كه شيخْ انسان كامل است و انسان از طريق انسان كامل بايد به مقام غيب مطلق ، كه به هيچ وجه ظهور ندارد جز در مرآت احدى شيخ ، برسد . و تا آخر عمر آن يك [ با 
  ] ياد رخسار دلبند شوخ خود ، و اين يك با صورت منكوس شيخ خود به عالم جنّ و شياطين ملحق شوند . نه آن ، علاقهء حيوانيه‌اش سلب مىشود ؛ و نه اين از طريق كوركورانه به مقصود مىرسد .\r\nو بايد دانست كه مؤمن چون سيرش مستقيم و قلبش مستوى و توجهش الى اللَّه و صراطش سَوىّ است ، از اين جهت در آن عالم نيز صراطش مستقيم و روشن و قامتش مستقيم و صورت و سيرت و باطن و ظاهرش به صورت و هيئت انسانيت است . و با اين مقايسه قلب مشرك را نيز مىتوان فهميد ، كه چون قلبش از فطرت الهيه خارج و از نقطهء مركزيهء كمالْ متمايل و از بحبوحهء نور و جمال منحرف است و از تبعيت هادى مطلق و ولىّ كامل منصرف و بر كنار است ، و به انيت و انانيت خود و دنيا و زخارف آن مصروف است ، از اين جهت در عوالم ديگر نيز با سيرت و صورت مستقيمهء انسانيه محشور نگردد و به صورت يكى از حيوانات منكوس الرأس محشور شود ، زيرا كه در آن عالم صورت و هيئت تابع قلوب است و ظاهر ظلّ باطن و قشر سايهء لبّ است ، و مواد آن عالم مثل اين نشئه تعصى از قبول اشكال ملكوتيهء باطنيه ندارند . و اين در محل خود مبرهن است « 1 » .\r\nپس قلوبى كه از حق و حقيقت معرض هستند و از فطرت مستقيمه خارج‌اند و به دنيا مقبل و متوجهند ، سايهء آنها نيز مثل خودشان از استقامت خارج و منكوس و رو به طبيعت و دنيا ، كه اسفل السّافلين است ، مىباشد ؛ و شايد در آن عالم بعضى با روى\r\n\r\n\r\n","description":"","footnote":"\r\n( 1 ) - ر . ك : الحكمة المتعالية ، ج 9 ، ص 176 ، 191 و 222 ؛ المبدأ و المعاد ، ص 390 - 393 ؛ الشواهد الربوبية ، ص 264 .\r\n","page_name":" 592 ","page_number":608},
  {"content":"\r\n\r\nخود راه روند و پاهاى آنها رو به بالا باشد ؛ و بعضى با شكم‌هاى خود راه روند ؛ و بعضى با دست و پاى خود چون حيوانات راه روند ، چنانچه در اين عالم مشى آنها چنين بوده :  أَ فَمَنْ يَمْشِي مُكِبًّا عَلى وَجْهِهِ أَهْدى أَمَّنْ يَمْشِي سَوِيًّا عَلى صِراطٍ مُسْتَقِيمٍ  « 1 » .\r\nممكن است اين مجازِ در عالمِ مجازْ در عالمِ حقيقت و ظهور و بروزِ روحانيتْ حقيقت پيدا كند .\r\nو در احاديث شريفه در ذيل اين آيهء شريفه  « صِراطٍ مُسْتَقِيمٍ »  را به حضرت امير المؤمنين و حضرات ائمهء معصومين - عليهم السلام - تفسير فرمودند :\r\nعَن الكافى بِإسْنادِهِ عَنْ أَبِي الْحَسَنِ الْماضي - عليه السلام - قالَ : قُلْتُ :  أَ فَمَنْ يَمْشِي مُكِبًّا عَلى وَجْهِهِ أَهْدى أَمَّنْ يَمْشِي سَوِيًّا عَلى صِراطٍ مُسْتَقِيمٍ  ؟ قَالَ : « إن الله ضرب مثلا من حاد عن و لا ية علي - عليه السلام - كمن يمشي على وجهه لا يهتدي لأمره ؛ وجعل من تبعه سويا على صراط مستقيم . و « الصراط المستقيم » أميرالمؤمنين ، عليه السلام » « 2 » .\r\nفرمود : « خداى تعالى در اين آيهء شريفه مثلى زده است ؛ و آن مَثَل كسانى است كه اعراض نمودند از ولايت امير المؤمنين - عليه السلام - كه آنها گويى راه مىروند به روىهاى خود و به هدايت نرسند . و كسانى را كه متابعت آن حضرت نمودند ، قرار داده به راه مستوى و راست . و « صراط مستقيم » امير المؤمنين - عليه السلام - است .\r\nو در حديث ديگر است كه مقصود از « صراط مستقيم » على - عليه السلام - و ائمه - عليهم السلام - است « 3 » .\r\nو از كافى شريف از فضيل منقول است كه گفت : « با جناب باقر العلوم - عليه السلام - داخل مسجد الحرام شدم ، و آن حضرت به من تكيه كرده بود . پس ، آن حضرت نظر مبارك افكند به سوى مردم و ما در باب بنىشيبه بوديم ، پس فرمود ؛ \" اى فضيل ، اين‌طور در جاهليت طواف مىكردند ! نه مىشناختند حقى را و نه تدين به دينى داشتند .\r\n\r\n\r\n","description":"","footnote":"\r\n( 1 ) - الملك ( 67 ) : 22 .\r\n( 2 ) - الكافي ، ج 1 ، ص 433 ، « كتاب الحجّة » ، « باب فيه نكت ونتف من التنزيل في الولاية » ، حديث 91 ( با كمى اختلاف ) ؛ البرهان في تفسير القرآن ، ج 9 ، ص 598 ، حديث 1 .\r\n( 3 ) - البرهان في تفسير القرآن ، ج 9 ، ص 598 ، حديث 2 .\r\n","page_name":" 593 ","page_number":609},
  {"content":"\r\n\r\nاى فضيل ، نظر كن به آنها ، پس همانا به روىها واژگونه در افتادند . خداوند لعنت كند آنها را كه خَلقى هستند مسخ شده و منكوس . \" پس از آن قرائت فرمود آيهء شريفهء  أَ فَمَنْ يَمْشِي . . .  [ را 
  ] و  « صِراطٍ مُسْتَقِيمٍ »  را تفسير به حضرت امير المؤمنين و اوصيا - عليهم السلام - فرمود » « 1 » .\r\nو ما پيش از اين ، بيان آن‌كه انسان كامل مشى و حركت معنويش بر صراط مستقيم مىباشد كرديم « 2 » ؛ و اما بيان آن‌كه خود انسان كامل  « صِراطٍ مُسْتَقِيمٍ »  است ، اكنون از مقصد ما خارج است .\r\n\r\nتتميم در بيان قلب منافق و فرق آن با قلب مؤمن\r\nاز بيانات فصل سابق حال قلب مؤمن و مشرك ، بلكه كافر نيز ، معلوم شد ؛ و قلب منافق نيز به مقايسه معلوم شود . زيرا كه قلب مؤمن از فطرت ساذجهء صافيهء اصليهء خود خارج نشده ؛ هر چه از حقايق ايمانيه و معارف حقه به او القا شود ، طبعاً قبول كند ، و تناسب بين غذا و متغذى ، كه معارف و حقايق و مقام فطرت قلوب است ، محفوظ مىباشد ؛ از اين جهت ، قلب مؤمن را در حديث ديگر ، در كافى شريف ، فرموده كه « مفتوح » است « 3 » و اين « فتح » گرچه ممكن است اشاره به يكى از فتوحات ثلاثه « 4 » باشد ، ولى با اين معنا نيز تناسب دارد .\r\nو اما قلب منافق چون كدورات و ظلمت‌هاى منافيهء با فطرت انسانيت پيدا كرده ، از قبيل تعصب‌هاى جاهليت و اخلاق ذميمه و حبّ نفس و جاه و غير آن از منافيات فطرت ، از اين جهت مختوم و مسدود و مطبوع است ؛ و كلمهء حق را به هيچ وجه قبول نكند ؛ و\r\n\r\n\r\n","description":"","footnote":"\r\n( 1 ) - الكافي ، ج 8 ، ص 288 ، حديث 434 ( با كمى اختلاف ) ؛ البرهان في تفسير القرآن ، ج 9 ، ص 598 ، حديث 3 .\r\n( 2 ) - ر . ك : صفحه 592 .\r\n( 3 ) - الكافي ، ج 2 ، ص 423 ، « كتاب الإيمان و الكفر » ، « باب في ظلمة قلب المنافق و . . . » ، حديث 3 .\r\n( 4 ) - فتوحات سه‌گانه عبارت است از : « فتح قريب » ، « فتح مبين » ، « فتح مطلق » . رجوع شود به 321 و 379 - 380 .\r\n","page_name":" 594 ","page_number":610},
  {"content":"\r\n\r\nصفحهء آن چون صفحهء كاغذى شده است كه به‌كلى سياه و كدر باشد و قبول نقش نكند ؛ و اظهار ديانت را از شيطنت خود وسيلهء دنيا و پيشرفت امور قرار داده است .\r\nو بايد دانست كه قلب مشرك و منافق هر دو منكوس و مطبوع است ، چنانچه معلوم و واضح است ؛ ولى اختصاص هر يك به يكى براى آن است كه مشرك چون قلبش در عبادت و خضوع متوجه به غير معبود حقيقى است و به غير كمال مطلق است ، پس قلب او داراى دو خاصيت و خصوصيت است : يكى خضوع صادقانه ؛ و ديگر آن‌كه اين خضوع چون به نقايص و مخلوقات مىباشد ، اسباب نقص و كدورت قلوب آنهاست ؛ پس قلب آنها منكوس است . و اين صفت ظاهرهء آنهاست . و اما منافق گاهى به حسب واقع مشرك است . و در اين جهت با مشركين مساوى است در انتكاس قلب ؛ و مزيت ديگرى نيز دارد . و گاهى در واقع كافر و داراى هيچ ديانتى نيست . و آن نيز گرچه قلبش منكوس است ، ولى خصوصيت ديگر در آن ظاهرتر است ؛ و آن خصوصيت و مزيت آن است كه حق را به حسب صورت اصغا كند و در جمعيت حق داخل شود و تمام مطالب حقه‌اى كه به گوش مؤمنين رسد به گوش آنها نيز مىرسد ؛ ليكن مؤمن براى صفاى باطنى قلبش « مفتوح » است و آن را قبول مىكند ؛ و منافق به واسطهء ظلمت و كدورت قلبش « مطبوع » و مختوم است و آن را قبول نمىكند .\r\nو اين‌كه دو صفت از صفات مؤمن را ، كه شكر در عطايا و صبر در بلاياست ، اختصاص به ذكر داده است ، براى آن است كه اين دو صفت در بين صفات مؤمن مزيت‌هايى دارد ؛ و اين دو از امهات صفات جميله است كه از آنها صفات جميلهء ديگر منشعب شود . و ما شمه‌اى از آن را در بعض احاديث سابقه ذكر كرديم « 1 » ؛ و ايضاً دو صفت از صفات جلال و جمال و قهر و لطف را بيان فرموده كه تجلى به اعطا و ابتلاست ؛ گرچه ابتلا از صفات لطف است ، ولى چون ظاهر به قهر است ، از آن به شمار آيد ؛ چنانچه در بحث اسماء و صفات حق مذكور است . و مؤمن در بين اين دو تجلى هميشه قيام به عبوديت مىكند .\r\n\r\n\r\n","description":"","footnote":"\r\n( 1 ) - ر . ك : صفحه 290 - 291 ؛ شرح حديث 16 و ص 373 شرح حديث 21 .\r\n","page_name":" 595 ","page_number":611},
  {"content":"\r\n\r\n\r\nختام در بيان آن‌كه غفلت از حق انتكاس قلب است\r\nو از بيانات سابقه معلوم مىشود كه اگر نفوس يكسره متوجه به دنيا و تعمير آن باشند و منصرف از حق باشند ، گرچه اعتقاد به مبدأ و معاد هم داشته باشند ، منكوس هستند . و ميزان در انتكاس قلوب ، غفلت از حق و توجه به دنيا و تعمير آن است . و اين اعتقاد يا ايمان نيست ، چنانچه پيشتر در شرح بعضى احاديث ذكر شد « 1 » ؛ يا ايمان ناقص ناچيزى است كه منافات با انتكاس قلب ندارد . بلكه كسى كه اظهار ايمان بالغيب و حشر و نشر كند ، و خوف از آن نداشته باشد و اين ايمان او را به عمل به اركان نرساند ، او را بايد در زمرهء منافقين به شمار آورد نه مؤمنين . و ممكن است اين‌طور مؤمنين صورى ، مثل اهل « طائف » - كه در حديث شريف مَثل براى آن نوع زده است كه گاهى مؤمن‌اند و گاهى منافق - باشند ؛ و خداى نخواسته اين ايمان بىمغزى كه در مُلك بدن آنها به هيچ وجه حكومت ندارد زائل شود ؛ و با نفاق تمام از دنيا منتقل شده جزء منافقين محشور گردند .\r\nو اين يكى از مهمّاتى است كه بايد نفوس ضعيفهء ما به آن خيلى اهميت دهند ؛ و مراقبت كنند كه آثار ايمان در جميع ظاهر و باطن و سرّ و علن نافذ و جارى باشد ، و چنانچه به قلب دعوى ايمان دارند ، ظاهر را هم محكوم به حكم آن كنند تا ريشهء ايمان در قلب محكم و پابرجا شود و به هيچ عايق و مانعى و تبدل و تغيّرى زائل نشود ؛ و اين امانت الهى و قلب طاهر ملكوتى را ، كه به فطرت الهى مخمّر بود ، بىتصرف شيطان و دست خيانت به آن ذات مقدس باز پس دهند . وَالْحَمْدُ للَّه‌أوّلًا وَآخِراً .\r\n\r\n\r\n","description":"","footnote":"\r\n( 1 ) - ر . ك : صفحه 137 ، حديث ششم و 397 ، حديث بيست و دوم .\r\n","page_name":" 596 ","page_number":612},
  {"content":"\r\n\r\n\r\nحديث سى و يكم توصيف نشدن حق تعالى و رسول اللَّه ( ص ) و أئمّه ( ع ) و مؤمنين\r\n
  ] الحديث الحادي و الثّلاثون : بِالسَّنَدِ الْمُتَّصِلِ إلَى الشَّيْخِ الْجَليلِ ، أَفْضَلِ الْمُحَدِّثينَ ، مُحَمَّدِ بْنِ يَعْقُوب الْكُلَيْنيِّ ، عَنْ عَلِيِّ بْنِ إِبْرَاهِيمَ عَنْ أَبِيهِ عَنْ حَمَّادٍ ، عَنْ رِبْعِيٍّ ، عَنْ زُرَارَةَ ، عَنْ أَبِي جَعْفَرٍ - عليه السلام - قَالَ : سَمِعْتُهُ يَقُولُ :\r\n« إن الله عز و جل لا يوصف . وكيف يوصف ، وقال في كتابه :\r\n وَ ما قَدَرُوا اللَّهَ حَقَّ قَدْرِهِ *  « 1 »\r\nفلا يوصف به قدر ، إلا كان أعظم من\r\nذلك . وإن النبي - صلى الله عليه و آله - لايوصف . وكيف يوصف ، عبد احتجب الله عز و جل بسبع و جعل طاعته في الأرض كطاعته في السماء فقال :\r\n وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  « 2 »\r\n. و من أطاع هذا فقد أطاعني ؛ و من عصاه فقد عصاني . وفوض إليه .\r\nوإنا لا نوصف . وكيف يوصف ، قوم رفع الله عنهم الرجس ، وهو الشك . والمؤمن لا يوصف .\r\nو إن المؤمن ليلقى أخاه فيصافحه ، فلا يزال الله ينظر إليهما و الذنوب تتحات عن وجوههما كما يتحات الورق عن الشجر » « 3 » .\r\nترجمه : « جناب زراره گويد : شنيدم حضرت باقر العلوم - عليه السلام - مىفرمود :\r\nهمانا خداوند - عزّ وجلّ - وصف كرده نشود . و چگونه به وصف آيد و حال آن‌كه در\r\n\r\n\r\n","description":"","footnote":"\r\n( 1 ) - الأنعام ( 6 ) : 91 ؛ الحجّ ( 22 ) : 74 ؛ الزمر ( 39 ) : 67 .\r\n( 2 ) - الحشر ( 59 ) : 7 .\r\n( 3 ) - الكافي ، ج 2 ، ص 182 ، « كتاب الإيمان و الكفر » ، « باب المصافحة » ، حديث 16 .\r\n","page_name":" 597 ","page_number":613},
  {"content":"\r\n\r\nكتاب خود فرموده كه « تعظيم و تقدير ننمودند خداوند را حق تعظيم » . پس توصيف نشود خداى تعالى به عظمت و وصفى مگر آن‌كه حق تعالى بزرگ‌تر از آن است . و همانا پيغمبر - صلّى اللَّه عليه و آله - به وصف نيايد . و چگونه توصيف شود بنده‌اى كه محجوب نموده است او را خداى تعالى به هفت حجاب ، و قرار داده است اطاعت او را در زمين مثل اطاعت خودش در آسمان ، پس فرمود : « آنچه آورد براى شما پيغمبر - صلّى اللَّه عليه و آله - ( يعنى امر كرد به آن ) بگيريد او را ؛ و آنچه نهى فرمود شما را از آن ، خوددارى كنيد از آن » . و كسى كه اطاعت او كند اطاعت مرا كرده ، و كسى كه معصيت او را كند معصيت مرا نموده . و واگذار فرمود خداوند به سوى او امر را . و ما وصف نشويم . و چگونه وصف شوند قومى كه خداى برداشته است از آنها رجس را كه آن شكّ است . و مؤمن وصف نشود . و همانا مؤمن ملاقات كند برادر خود را پس مصافحه كند با او ؛ پس پيوسته خداى تعالى نظر مىفرمايد [ به 
  ] آنها ؛ و گناهان مىريزد از روىهاى آنها چنان‌كه برگ از درخت مىريزد » .\r\nشرح : قوله :  وَ ما قَدَرُوا اللَّهَ *  ، جوهرى گويد : « قدر » به معناى اندازه است . و « قَدَر » به فتح دال و سكون آن به يك معناست . و آن در اصل مصدر است . و خداى تعالى فرمايد :  ما قَدَرُوا اللَّهَ حَقَّ قَدْرِهِ *  أي ؛ مَا عَظَّمُوا اللَّه حَقَّ تَعظِيمِهِ » « 1 » . انتهى . نويسنده گويد : ظاهر آن است كه « قدر » همان اندازه است . و آن را كنايه آورده‌اند از عدم توصيف و تعظيم آن‌چنانچه سزاوار است . و توصيف خود اندازه گيرى موصوف است در لباس وصف ؛ و اين براى غير حق تعالى نسبت به آن ذات مقدس ميسور و جايز نيست ؛ چنانچه اشاره به آن خواهيم نمود ان شاء اللَّه .\r\nقوله :\r\n« فلا يوصف به قدر »\r\nدر نسخهء مرحوم مجلسى - رحمه اللَّه - « بِقُدْرَةٍ » با تاء بوده . و ايشان آن را از باب مَثل دانسته‌اند ؛ و اختصاص آن را از بين ساير صفات براى نزديك‌تر بودن به افهام دانسته‌اند ؛ و احتمال اشتباه نسخه را تقويت كردند و گفته‌اند : « ممكن است قرائت شود به فتح ( أَيْ قَدَر ) چنانچه در بعضى احاديث ديگر\r\n\r\n\r\n","description":"","footnote":"\r\n( 1 ) - الصحاح ، ج 2 ، ص 786 ، مادهء « قدر » .\r\n","page_name":" 598 ","page_number":614},
  {"content":"\r\n\r\nاست » « 1 » . ولى در نسخهء وافى موافق احتمال ايشان است « 2 » . و شايد « بِقَدَرِهِ » با « هاء » باشد ؛ چنانچه در بعضى نسخ چنين است . و اما « بِقُدْرَةٍ » با « تاء » مظنون بلكه مقطوع است كه از اغلاط نسخه است ؛ زيرا كه نه به حسب معنا سليس است ، و نه به‌حسب لفظِ حديث صحيح مىباشد ، زيرا كه ضمير مذكر به آن ارجاع شده ، و تأويلْ خلاف قاعده است . و مرحوم مجلسى از ضيق خناق اين‌طور توجيه فرمودند ، با آن‌كه امكان تعقل قدرت حق فى الجمله و عدم امكان تعقل ساير صفات و فرق بين آن و ديگر صفات وجهى ندارد ؛ و از اين جهت در نظر مبارك خود ايشان هم چندان موجه نبوده .\r\nقوله :\r\n« تتحات »\r\nجوهرى در صحاح گويد : « الْحَتُّ ، حَكُّ الْوَرَقِ مِنَ الْغُصْن » . يعنى ، « حتّ » به معنى ريختن برگ از شاخهء درخت است . و گويد : « تَحَاتَّ الشيءُ ، تَناثَرَ » « 3 » و آن نيز فروريختن و متفرق شدن است . و ما بيان آنچه مناسب است در حديث شريف در ضمن چند فصل به رشتهء تحرير در مىآوريم .\r\n\r\nفصل در بيان مراد از عدم توصيف حق\r\nبدان‌كه آنچه در اين حديث شريف است كه خداوند تعالى توصيف نشود اشاره به توصيفاتى است كه بعضى از اهل جهل و جدل از متكلمين و غير آنها حق را به آن توصيف مىكردند ، كه توصيفات آنها مستلزم تحديد و تشبيه بلكه تعطيل بوده ؛ چنانچه در خود اين حديث اشاره به آن فرموده بقوله :  وَ ما قَدَرُوا اللَّهَ حَقَّ قَدْرِهِ *  . و در باب نهى از توصيف در كتاب كافى شريف اخبار دلالت بر آن دارد :\r\nبِإسْنادِهِ عَنْ عَبْدِالرَّحِيمِ بْنِ عَتيكٍ الْقَصِيرِ ، قَالَ : كَتَبْتُ عَلَى يَدَيْ عَبْدِالْمَلَكِ بْنِ أَعْيَنَ إِلَى أَبِي عَبْدِاللَّهِ - عليه السلام - إِنَّ قَوْماً بِالْعِرَاقِ يَصِفُونَ اللَّهَ بِالصُّورَةِ وَبِالتَّخْطِيطِ ؛\r\n\r\n\r\n","description":"","footnote":"\r\n( 1 ) - مرآة العقول ، ج 9 ، ص 70 - 71 .\r\n( 2 ) - الوافي ، ج 5 ، ص 613 .\r\n( 3 ) - الصحاح ، ج 1 ، ص 246 ، مادهء « حت » .\r\n","page_name":" 599 ","page_number":615},
  {"content":"\r\n\r\n( خ ل : بِالتَّخاطيطِ ) فَإِنْ رَأَيْتَ ، جَعَلَنِيَ اللَّهُ فِدَاكَ ، أَنْ تَكْتُبَ إِلَيَّ بِالْمَذْهَبِ الصَّحِيحِ فِى التَّوْحِيدِ . فَكَتَبَ إِلَيَّ : «\r\nسألت - رحمك الله - عن التوحيد و ما ذهب إليه من قبلك . فتعالى الله الذي ليس كمثله شيء ، وهو السميع البصير ؛ تعالى عما و صفه الواصفون المشبهون الله بخلقه المفترون على الله .\r\nفاعلم ، رحمك الله ، أن المذهب الصحيح في التوحيد ما نزل به القرآن من صفات الله تعالى . فانف عن الله البطلان و التشبيه ؛ فلا نفي و لا تشبيه هو الله الثابت الموجود . تعالى عما يصفه الواصفون . ولا تعدوا القرآن فتضلوا بعد البيان . ( خ ل : التبيان ) » « 1 » .\r\n« عبدالرحيم گويد : نوشتم به حضرت صادق - سلام اللَّه عليه - توسط عبدالملك كه طايفه‌اى در عراق‌اند كه \" حق تعالى را توصيف كنند به صورت و تخطيط . ( يعنى عروق و رگ و پى ، يا شكل و هيئت ) پس اگر صلاح مىدانيد ، فداى شما شوم ، مذهب صحيح را در توحيد مرقوم فرماييد \" . پس مرقوم فرمود : \" خدا تو را رحمت كند ، از توحيد سؤال كردى و آنچه را در آن اختيار كردند اشخاصى كه پيش تو هستند . ( يعنى اهل عراق ) بزرگ است خدايى كه نيست مثل او چيزى و او شنوا و بيناست ؛ بزرگ‌تر است از آنچه توصيف نمودند توصيف كنندگانى كه تشبيه نمايند خداوند را به مخلوقش ، - آنهايى كه افترا و دروغ بندند به خداوند . پس بدان ، خداوند تو را رحمت كند ، كه مذهب صحيح در توحيد آن است كه قرآن به آن نازل شده از صفات خداى تعالى . پس نفى كن از خداوند بطلان و تشبيه را : نه نفى صفات كن كه آن بطلان است ؛ و نه صفات شبيههء به خلق ثابت كن براى او كه آن تشبيه است . اوست اللَّه و ثابت و موجود ؛ بزرگ‌تر است از آنچه توصيف نمودند وصف كنندگان . از قرآن تجاوز نكنيد پس به ضلالت و گمراهى بيفتيد بعد از بيان و تعليم الهى \" » .\r\nاز تأمل در اين حديث شريف و تدبر درست در صدر و ذيلش معلوم شود كه مقصود از نفى توصيف حق ، تفكر نكردن در صفات و توصيف ننمودن حق مطلقاً ،\r\n\r\n\r\n","description":"","footnote":"\r\n( 1 ) - الكافي ، ج 1 ، ص 100 ، « كتاب التوحيد » ، « باب النهي عن الصفة به غير ما وصف به نفسه تعالى » ، حديث 1 .\r\n","page_name":" 600 ","page_number":616},
  {"content":"\r\n\r\nنيست چنانچه بعضى از محدثين جليل فرمودند « 1 » ، زيرا كه در اين حديث امر فرمود به نفى تعطيل و تشبيه - چنانچه در بعض روايات ديگر « 2 » - و اين خود بىتفكر در صفات و علم كامل به آنها صورت نگيرد . بلكه مقصود آن جناب آن است كه توصيف ننمايند به آنچه لايق ذات مقدس حق تعالى نيست ؛ مثل اثبات صورت و تخطيط و غير آن از صفات مخلوق كه ملازم با امكان و نقص است - تعالى اللَّه عنه - .\r\nو اما توصيف حق تعالى به آنچه لايق ذات مقدس است ، كه آن در علوم عاليه ميزان صحيح برهانى دارد ، پس آن امر مطلوبى است كه كتاب خدا و سنت رسول - صلّى اللَّه عليه و آله - و احاديث اهل بيت از آن مشحون است « 3 » ؛ و خود حضرت نيز در اين حديث شريف اشاره به ميزان صحيح برهانى به طريق اجمال فرموده است ، و بحث در اطراف آن اكنون از مقصد ما خارج است . و اين‌كه جناب صادق - عليه السلام - فرمودند [ در 
  ] توصيف حق از كتاب خدا خارج مشو ، دستورى است براى كسانى كه ميزان در صفات را نمىدانند ؛ نه آن‌كه توصيف به غير صفاتى كه در كتاب خداست جايز [ نيست 
  ] ؛ و لهذا خود آن سرور با آن‌كه اين دستور را به طرف داده‌اند ، مع‌ذلك توصيف فرمودند حق را به دو صفت و اسمى كه در كتاب خدا - به حسب آنچه در نظر است - نيست ؛ و آن « ثابت » و « موجود » است .\r\nآرى ، اگر كسى با عقل ناقص مشوب به اوهام ، بىاستناره به نور معرفت و تأييد غيبى الهى ، بخواهد حق را وصف كند به صفتى ، ناچار يا در ضلالت تعطيل و بطلان واقع شود ؛ و يا در هلاكت تشبيه واقع شود . پس ، بر امثال ما اشخاص كه قلوب آنها را حجاب‌هاى غليظ جهل و خودپسندى و عادات و اخلاق ناهنجار فرو گرفته لازم است كه دست تصرف به عالم غيب دراز نكنند و از پيش خود خدايانى نتراشند ، كه هر چه به\r\n\r\n\r\n","description":"","footnote":"\r\n( 1 ) - مرآةالعقول ، ج 1 ، ص 346 ؛ بحار الأنوار ، ج 3 ، ص 265 .\r\n( 2 ) - الكافي ، ج 1 ، ص 82 ، « كتاب التوحيد » ، « باب إطلاق القول بأنّه شيء » ، حديث 2 ، 6 و 7 ؛ التوحيد ، صدوق ، ص 81 ، حديث 37 ، وص 104 ، حديث 1 و 7 ، و ص 247 ، حديث 1 .\r\n( 3 ) - ر . ك : الكافي ، ج 1 ، ص 91 ، « باب النسبة » ، و ص 107 ، « باب صفات الذات » ؛ التوحيد ، صدوق ، ص 139 ، « باب صفات الذات وصفات الأفعال » .\r\n","page_name":" 601 ","page_number":617},
  {"content":"\r\n\r\nخيال خود توهم كنند جز مخلوق نفوس آنها نخواهد بود .\r\nو اين نكته نگفته نماند كه مقصود ما از اين‌كه گفتيم : اين اشخاص دست به عالم غيب فرا نبرند ، نه آن است كه سفارش باقى ماندن در جهل و خودپرستى را مىكنيم ، يا نعوذ باللَّه مردم را دعوت به « الحاد به اسماء اللَّه » مىكنيم ؛  وَ ذَرُوا الَّذِينَ يُلْحِدُونَ فِي أَسْمائِهِ  « 1 » . يا از معارف ، كه چشم و چراغ اولياء اللَّه و پايه و اساس ديانات است ، نهى مىكنيم ؛ بلكه اين خود دعوت به رفع اين حجب غليظه است ؛ و تنبه به آن است كه انسان تا گرفتار توجه به خود و حبّ به جاه و مال و دنيا و نفس است و چون نويسنده در حجاب جهالت و ضلالت و خودبينى و خودپسندى [ است 
  ] كه اغلظ جميع حجب ظلمانيه است ، از معارف حقه و وصول به مراد و مقصود اصلى محروم خواهد ماند . و اگر خداى نخواسته دستگيرى غيبى از حق تعالى يا اولياى كامل او نشود ، معلوم نيست امرش به كجا منتهى شود و غايت حركت و سيرش چه خواهد بود . اللّهُمَّ إلَيْكَ الشَّكْوى وَأَنْتَ الْمُسْتَعانُ .\r\nما سرگشتگان ديار جهالت و متحيرين در تيه ضلالت و سرگرم‌هاى به خودى و خودپرستى كه در اين ظلمتكدهء مُلك و طبيعت آمديم و چشم بصيرت نگشوديم و جمال زيباى تو را در مَرائى خُرد و كلان نديديم و ظهور نور تو را در اقطار سماوات و ارضين خفاش صفت مشاهده ننموديم و با چشم كور و قلب مهجور روزگار به سر برديم و عمرى را به نادانى و غفلتْ نفَس شمرديم ، اگر لطف بىپايان و رحمت نامتناهى سرشار تو مددى نكند و سوزى در قلب و جذوه‌اى در دل نيفكند و جذبهء روحيه حاصل نيايد ، در اين تحير تا ابد بمانيم و ره به جايى نرسانيم . ولى\r\n« ما هكذا الظن بك » « 2 »\r\n. نِعم تو ابتدايى و رحمت تو بىسابقه است . بارالها ! تفضلى فرما و دستگيرى نما و ما را به انوار جمال و جلال خود هدايت فرما ، و قلوب ما را به ضياء اسماء و صفاتت روشن و منوّر فرما .\r\n\r\n\r\n","description":"","footnote":"\r\n( 1 ) - « و آنان كه در نام‌هاى او كفر و انحراف مىورزند به خود واگذار » . ( الأعراف ( 7 ) : 180 )\r\n( 2 ) - « خدايا به تو بدگمان نيستم » . ( از فقرات دعاى كميل ، مصباح المتهجّد ، ص 587 )\r\n","page_name":" 602 ","page_number":618},
  {"content":"\r\n\r\n\r\nدر بيان آن‌كه علم به حقيقت اسماء و صفات ممكن نيست\r\nپوشيده نماند كه ادراك حقيقت اوصاف حق و احاطه بر آنها و كيفيت آنها ، از امورى است كه دست برهان از وصول به شاهق آن كوتاه و آمال عارفين از وصول به مغزاى آن منقطع است ؛ و آنچه به نظر برهانى و نظر تفكرْ علماء حكمت رسميّه ، يا در مباحث اسماء و صفاتْ ارباب اصطلاحات عرفانيه ، ذكر كرده‌اند ، هر يك به حسب مسلك آنها صحيح و برهانى است ؛ و ليكن خودِ علم حجابى است غليظ كه تا خرق آن به توفيقات سبحانى در سايهء تقواى كامل و رياضت شديد و انقطاع تامّ و مناجات صادقانه با جناب ربوبى نشود ، انوار جمال و جلال در قلب سالك طلوع نكند و قلبِ مهاجرِ الى اللَّه به مشاهدهء غيبيه و حضور عيانى تجليات اسمائى و صفاتى - تا چه رسد به تجليات ذاتى - نائل نشود .\r\nو اين بيان نبايد انسان را از طلب و بحث ، كه خود تذكر حق است ، باز دارد ، زيرا كه نادر اتفاق افتد كه بدون بذر علوم حقه ، به شرايط معهودهء آن ، شجرهء طيّبه معرفت در قلب روييده شود يا بارور گردد .\r\nپس ، انسان در اوّل امر بايد از رياضات علميه ، با قيام به جميع شرايط و متممات آن ، دست نكشد كه گفته‌اند : الْعُلُومُ بَذْرُ الْمُشاهَداتِ « 1 » . و اگر علوم در اين عالم نيز به واسطهء بعضى موانع به نتيجهء تامّ نرساند انسان را ، ناچار در عوالم ديگر به ثمراتى دل‌پسند منتهى شود ؛ ولى عمده قيام به شرايط و مقدمات آن است كه بعضى از آن را در شرح بعض احاديث سالفه بيان كردم « 2 » .\r\n\r\n\r\n","description":"","footnote":"\r\n( 1 ) - ر . ك : الحكمة المتعالية ، ج 3 ، ص 386 ، و ج 5 ، ص 266 ، و ج 9 ، ص 123 ؛ شرح المنظومة ، ج 5 ، ص 290 .\r\n( 2 ) - ر . ك : صفحه 505 .\r\n","page_name":" 603 ","page_number":619},
  {"content":"\r\n\r\n\r\nفصل در بيان آن‌كه علم به حقيقت روحانيت انبيا و اوليا به قدم فكر حاصل نشود\r\nبدان‌كه معرفت روحانيت و مقام كمال جناب ختمىمرتبت - صلّى اللَّه عليه و آله - خاصّتاً ، و انبياى معظّم و اولياى معصومين - عليهم السلام - نيز با قدم فكر و سير آفاق و انفس ميسور نگردد ؛ زيرا كه آن بزرگواران از انوار غيبيهء الهيه و مظاهر تامّه و آيات باهرهء جلال و جمال‌اند ، [ و 
  ] در سير معنوى و سفر الى اللَّه به غاية القصواى فناى ذاتى و منتهى العروجِ  قابَ قَوْسَيْنِ أَوْ أَدْنى  رسيده‌اند ؛ گرچه صاحب مقام بالاصاله نبىّ ختمى است ، و ديگر سالكين در عروج تبعِ آن ذات مقدس هستند . و ما اكنون در صدد بيان كيفيت سير آن ذات مقدس ، و تفاوت معراج روحانى او با معراج ساير انبياء و اوليا - عليهم السلام - نيستيم ؛ و در مقام به ذكر يك حديث كه راجع به نورانيت آنها وارد است اكتفا مىكنيم ، زيرا كه ادراك نورانيت آنها نيز نورانيت باطنيه و جذبهء الهيه مىخواهد .\r\nكافي بِإسْنادِهِ عَنْ جَابِرٍ ، عَنْ أَبِي جَعْفَرٍ - عليه السلام - قَالَ : سَأَلْتُهُ عَنْ عِلْمِ الْعَالِمِ ؟\r\nفَقَالَ لِي :\r\n« يا جابر ، إن في الأنبياء و الأوصياء خمسة أرواح : روح القدس ، و روح الإيمان ، و روح الحياة ، و روح القوة ، و روح الشهوة . فبروح القدس ، يا جابر ، عرفوا ما تحت العرش إلى ما تحت الثرى »\r\n. ثُمَّ قَالَ : «\r\nيا جابر ، إن هذه الأربعة أرواح يصيبها الحدثان ، إلا روح القدس ؛ فإنها لا تلهو و لا تلعب » « 1 » .\r\n\r\n\r\n","description":"","footnote":"\r\n( 1 ) - جابر گويد : « از امام باقر عليه السلام دربارهء علم عالم پرسيدم ، فرمود : اى جابر ، همانا در پيغمبران و اوصياء پنج روح است : روح القدس ، روح ايمان ، روح زندگى ، روح قوه ، روح شهوت . اى جابر ، ايشان به روح القدس امور و مطالب زير عرش تا زير خاك را مىدانند . سپس فرمود : اى جابر ، اين چهار روح را آفت رسد مگر روح‌القدس را كه بازى و ياوه‌گرى ندارد » . ( الكافي ، ج 1 ، ص 272 ، « كتاب الحجة » ، « باب فيه ذكر الأرواح التي في الأئمّة » ، حديث 2 )\r\n","page_name":" 604 ","page_number":620},
  {"content":"\r\n\r\nوَ بِإسْنادِهِ عَنْ أَبي بَصيرٍ ، قالَ : سَأَلْتُ أَبا عَبْدِاللَّه - عليه السلام - عَنْ قَوْلِ اللَّه تَبارَكَ وتَعالى :  وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ  « 1 » قَالَ :\r\n« خلق من خلق الله تبارك و تعالى ، أعظم من جبرئيل و ميكائيل ؛ كان مع رسول الله - صلى الله عليه و آله - يخبره و يسدده . وهو مع الأئمة من بعده ، صلوات الله عليهم » « 2 » .\r\nاز حديث اوّل معلوم شد كه براى انبيا و اوصيا - عليهم السلام - مقام شامخى است از روحانيت كه آن را « روح القُدُس » گويند . و به آن مقام احاطهء علمىقيّومى دارند به جميع ذرات كائنات . و در آن روح غفلت و نوم و سهو و نسيان و ساير حوادث امكانيه و تجددات و نقايص مُلكيّه نيست ؛ بلكه از عالم غيب مجرد و جبروت اعظم است . چنانچه از حديث دوم معلوم شود كه آن روح مجرد كامل ، از جبرئيل و ميكائيل ، كه اعظم قاطنين مقام قرب جبروت هستند ، اعظم است .\r\nآرى ، اوليايى كه حق تعالى با دو دست قدرت جمال و جلال خود تخمير طينت آنها را كرده و در تجلى ذاتى اوّلى ، به جميع اسماء و صفات و مقام احديت جمع در مرآت كامل آنها ظهور نموده ، و تعليم حقايق اسماء و صفات در خلوتگاه غيب هويت فرموده ، دست آمال اهل معرفت از دامن كبرياى جلال و جمال آنها كوتاه و پاى معرفت اصحاب قلوب از نيل وصول به اوج كمال آنها در گِل است . و در حديث نبوى - صلّى اللَّه عليه و آله - است : «\r\nعلي ممسوس في ذات الله تعالى » « 3 »\r\n. و نويسنده شمّه‌اى از سريان مقام نبوّت و ولايت را چون خفاش كه از آفتاب\r\n\r\n\r\n","description":"","footnote":"\r\n( 1 ) - الشورى ( 42 ) : 52 .\r\n( 2 ) - « و با سند خود از ابوبصير روايت كند كه گفت از امام صادق عليه السلام از اين كلام خداوند تبارك و تعالى : « و همچنين روح را به فرمان خويش به سويت فرستاديم ؛ تو نمىدانستى كتاب و ايمان چيست » . پرسيدم ، فرمود : \" روح آفريده‌اى است از آفريدگان خداى تبارك و تعالى ، بزرگ‌تر از جبرئيل و ميكائيل . اين روح همراه پيامبر صلى الله عليه و آله و سلم بود ، او را آگاه مىساخت و استوارش مىداشت . و پس از پيامبر اين روح همراه امامان است \" » . ( الكافي ، ج 1 ، ص 273 ، « كتاب الحجّة » ، « باب الروح التي يسدد اللَّه بها الأئمّة » ، حديث 1 ؛ الوافي ، ج 3 ، ص 630 ، حديث 1 )\r\n( 3 ) - الوافي ، ج 3 ، ص 515 .\r\n","page_name":" 605 ","page_number":621},
  {"content":"\r\n\r\nعالمتاب بخواهد وصف كند در سابق ايّام در رساله‌اى على حده موسوم به مصباح الهداية « 1 » به رشتهء تحرير درآورده .\r\n\r\nفصل در بيان معناى « عبدٌ احتجب اللَّه عزّ وجلّ بسبع »\r\n
  ] در اين فقره از حديث شريف كه مىفرمايد : «\r\nكيف يوصف ، عبد احتجب الله عز و جل بسبع\r\n» احتمالاتى داده‌اند كه بعضى از آن را ذكر مىكنيم .\r\nاوّل ، آن است كه محدّث عارف كامل ، مرحوم فيض - رحمه اللَّه - فرمودند . و آن چنين است كه در حديث وارد است كه از براى خداوند تعالى هفتاد هزار حجاب است از نور و ظلمت ، كه اگر كشف [ كند 
  ] آنها را ، محترق كند انوار جمال او آنچه را كه منتهى شود به آن بصر او .\r\nپس بنا بر اين ، محتمل است كه معنى «\r\nاحتجب الله بسبع\r\n» آن باشد كه تمام حجب مرتفع شده حتى آن‌كه از هفتاد هزار حجاب هفت حجاب باقى مانده « 2 » . بنا بر اين احتمال ، تقدير چنين شود كه احْتَجَبَ اللَّه عَنْهُ بِسَبْعٍ . و لفظ\r\n« جلاله »\r\nفاعل شود .\r\nو اين احتمال گرچه از ساير احتمالات مناسب‌تر شايد باشد ، ولى خالى از مناقشه نيست . اما به‌حسب لفظ ، زيرا كه در مقام توصيف و تعريف مناسب آن است كه از اين مقصود تعبير كنند كه مَا احْتَجَبَ عَنِ اللَّه [ إلّا 
  ] بسبع . يا : مَا احْتَجَبَ اللَّه عَنْهُ [ إلّا 
  ] بِسَبْعٍ و به عبارت ديگر بنابر اين ، كمال پيغمبر و عدم جواز توصيف او ، به نداشتن آن حجب ديگر\r\n\r\n\r\n","description":"","footnote":"\r\n( 1 ) - مصباح الهداية إلى الخلافة و الولاية ، كتابى است گرانقدر از حضرت امام خمينى قدس سره كه در سال 1349 ق به رشته تحرير درآورده‌اند . كه در يك « مقدّمه » و دو « مشكات » ، و يك « خاتمه » تنظيم شده است . مشكات نخست در برخى از اسرار خلافت محمّدى صلى الله عليه و آله و سلم و ولايت علوى عليه السلام در حضرت علميّه است ، و مشكات دوم در برخى از اسرار خلافت و ولايت و نبوّت در نشئه عين و عالم امر و خلق مىباشد . حضرت امام قدس سره در مقدّمه كتاب در پيرامون موضوع آن چنين نگاشته‌اند : « دوست داشتم در اين رساله سرآغازى از حقيقت خلافت محمّدى و نمى از درياى حقيقت ولايت علوى عليه السلام را برايت آشكار نمايم و اين‌كه چگونه اين دو حقيقت در عوالم غيب و شهادت جارى هستند و در مراتب نزول و صعود نفوذ دارند » .\r\n( 2 ) - الوافي ، ج 5 ، ص 614 ، حديث 16 .\r\n","page_name":" 606 ","page_number":622},
  {"content":"\r\n\r\nاست نه داشتن هفت حجاب ؛ پس مناسب بود كه آن را ذكر فرمايند . و اما به حسب معنا ، زيرا كه ظاهر آن است كه اين حجب كه از براى حق تعالى است از نور و ظلمت حجب خلقى باشد نه اسماء و صفاتى ؛ بنابراين ، لازم [ است 
  ] كه اقرب از نور پاك رسول اكرم - صلّى اللَّه عليه و آله - خلقى باشد ؛ با آن‌كه ثابت شده است كه آن ذاتْ حجابِ اقرب و مخلوق اوّل است ، بلكه حجب اسمائى و صفاتى نيز براى آن سرور نيست ؛ چنانچه در مقام خود مقرر است . و اما مقامات و لطايف سبعهء خود آن سرور نيز حجاب خود او نيست .\r\nوجه دوم آن است كه محدّث خبير ، مرحوم مجلسى - اعلى اللَّه فى القُدس مقامه - وجيه دانسته‌اند ، و از بعضى ديگر هم نقل فرموده‌اند . و آن آن است كه اين جمله بر سبيل مقدمه ذكر شده ، و مقصود آن است كه آن حضرت را به جمله‌هاى بعد توصيف كند « 1 » . يعنى : \" چطور مىتوان بنده‌اى را توصيف كرد كه خداوند [ كه 
  ] از بندگان به هفت حجاب پنهان است ، طاعت او را در زمين مثل طاعت [ خود 
  ] در آسمان قرار داده ؛ مثل پادشاهى كه خود در پس هفت حجاب است از رعيت و ممكن نيست براى آنها وصول به او ، ولى وزيرى را واسطه قرار دهد و مبعوث كند به سوى آنها ، و به آنها بنويسد كه امر او امر من است . \" و مراد از « سبع حجاب » سماوات سبع است كه وحى حق از ماوراى آنها به توسط پيغمبر به ما رسد . و احتمال ديگرى نيز قريب به اين داده‌اند ، الّا اين‌كه هفت حجاب را حجب نوريهء اسمائيه گرفته‌اند « 2 » . و اين احتمال گرچه مناقشهء معنويهء سابقه را ندارد ، ولى به حسب لفظ و مقام توصيف نيز بعيد است ؛ بلكه بعيدتر از سابق است .\r\nو احتمال ديگر در اين مقام هست كه به حسب معنا خيلى صحيح و دل‌چسب است ، و به حسب مقام نيز مناسب است ، الّا آن‌كه صحّت آن احتمال مبتنى است بر يكى از دو امر : يا آن‌كه احْتَجَبَ متعدّى و به معنى « حَجَب » استعمال شده باشد . و يا آن‌كه متعدّى\r\n\r\n\r\n","description":"","footnote":"\r\n( 1 ) - مرآة العقول ، ج 9 ، ص 71 ، حديث 16 .\r\n( 2 ) - همان .\r\n","page_name":" 607 ","page_number":623},
  {"content":"\r\n\r\nبه « باء » نمودن آن جايز باشد . و در هر صورت ، مفعول مقدر باشد . و آن احتمال ، بر فرض صحت يكى از اين دو امر ، آن است كه چگونه مىتوان بنده‌اى را توصيف كرد كه حق تعالى محتجب نموده او را به هفت حجاب ؛ و براى جمال و روحانيت او ، كه هم افق با مشيت است ، هفت حجاب از مرتبهء طبيعت تا مرتبهء مشيت مطلقه قرار داده . يا از مرتبهء ملك طبيعتِ خود آن سرور ، تا مقام غيب هويتِ آن حضرت قرار داده . ولى در لغت و استعمالات شاهدى براى تعديهء « احْتَجَبَ » نيافتيم ، گرچه بعض علماى ادب مىگفتند كه تعديهء آن با « باء » مانع ندارد . وَالْعِلْمُ عِنْدَ اللَّه ؛ و   لَعَلَّ اللَّهَ يُحْدِثُ بَعْدَ ذلِكَ أَمْراً   « 1 » .\r\n\r\nفصل در بيان معنى تفويض امر به رسول خدا صلى الله عليه و آله و سلم چنانچه در اين حديث شريف است و احاديث كثيرهء ديگر نيز دلالت بر آن دارد\r\nبدان‌كه از براى « تفويض » يك معنايى است كه در مبحث جبر و تفويض مذكور است « 2 » . و آن عبارت از آن است كه حق تعالى در امرى از امور ، از غاية القصواى خلقت عوالم غيبيه و مجرده تا منتهى النهايات عالم خلق و تكوين ، خود را ، نعوذ باللَّه ، از تصرف قيّومى در آن منعزل فرمايد ؛ و امر آن را به موجودى ، چه كامل و تامّ و روحانى و صاحب اختيار و اراده ، يا موجودى طبيعى و مسلوب الشعور و الارادة ، واگذار كند كه آن موجود در آن امر تصرف تامّ مستقل داشته باشد .\r\nو « تفويض » به اين معنا نه در امر تكوين و نه در امر تشريع و در سياست عباد و تأديب آنها به احدى ممكن نيست بشود ، و مستلزم نقص و امكان در واجب و نفى امكان و احتياج در ممكن است .\r\nو در مقابل آن « جبر » است . كه آن عبارت است از سلب آثار خاصه از مراتب وجود ،\r\n\r\n\r\n","description":"","footnote":"\r\n( 1 ) - « شايد خداوند پس از اين چيزى پديد آورد » . ( الطلاق ( 65 ) : 1 )\r\n( 2 ) - ر . ك : رسالة الطلب و الإرادة ، ص 14 به بعد .\r\n","page_name":" 608 ","page_number":624},
  {"content":"\r\n\r\nو نفى اسباب و مسبّبات يكسره و القاى وسايط يكباره . و اين نيز مطلقاً باطل و مخالف با برهان قوى است . و اين نيز اختصاص به افعال مكلفين ندارد ، چنانچه مشهور است ؛ بلكه نفى جبر و تفويض به اين معنا\r\nسنة الله جاريه\r\nاست در تمام مراتب وجود و مَشاهد غيب و شهود . و تحقيق اين خارج از وظيفهء اين اوراق است .\r\nو اخبارى كه نفى جبر و تفويض فرمودند به اين معناى از تفويض محمول است . و اين اخبارى كه اثبات تفويض نموده - چه در تشريع بعض احكام مثل روايت شريفى كه در كافى سند به حضرت باقر - عليه السلام - رساند كه فرمود : « رسول خدا - صلّى اللَّه عليه و آله - قرار داد ديهء عين و نفس را ، و حرام فرمود نبيذ و هر مسكرى را . شخصى از آن حضرت پرسيد : \" بدون آن‌كه چيزى بيايد ؟ \" ( يعنى وحى برسد ) فرمود : \" آرى ، تا معلوم شود كسى كه اطاعت رسول خدا - صلّى اللَّه عليه و آله - كند از كسى كه معصيت او كند \" » « 1 » . و مثل اضافه نمودن بر نمازها چند ركعت « 2 » ، و مستحب نمودن روزهء شعبان و سه روز از هر ماه « 3 » ، يا مطلق امور خلايق ؛ چنانچه در روايات شريفهء ديگر است مثل روايت كافى : بِإسْنادِهِ عَنْ زُرَارَةَ قَالَ : سَمِعْتُ أَبَا جَعْفَرٍ - عليه السلام - وَأَبَا عَبْدِاللَّهِ - عليه السلام - يَقُولَانِ : «\r\nإن الله عز و جل فوض إلى نبيه أمر خلقه لينظر كيف طاعتهم »\r\n. ثُمَّ تَلَا هَذِهِ الآيَةَ :  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  « 4 » و روايات\r\n\r\n\r\n","description":"","footnote":"\r\n( 1 ) - عن زرارة ، عن أبي جعفر عليه السلام قال : « وَضَعَ رَسُولُ اللَّهِ صلى الله عليه و آله و سلم دِيَةَ الْعَيْنِ وَدِيَةَ النَّفْسِ وَحَرَّمَ النَّبِيذَ وَكُلَّ مُسْكِرٍفَقَالَ لَهُ رَجُلٌ : وَضَعَ رَسُولُ اللَّهِ صلى الله عليه و آله و سلم مِنْ غَيْرِ أَنْ يَكُونَ جَاءَ فِيهِ شَيْءٌ ؟ قَالَ : نَعَمْ ، لِيعْلَمَ مَنْ يُطيعُ الرَّسُولَ مِمَّنْ يَعْصِيهِ » . ( الكافي ، ج 1 ، ص 267 ، « كتاب الحجّة » ، « باب التفويض إلى رسول اللَّه صلى الله عليه و آله و سلم وإلى الأئمّة عليهم السلام في أمر الدين » ، حديث 7 )\r\n( 2 ) - وسائل الشيعة ، ج 4 ، ص 45 ، « كتاب الصلاة » ، « أبواب أعداد الفرائض » ، باب 13 ، حديث 12 و 14 .\r\n( 3 ) - فضيل بن يسار از امام صادق عليه السلام نقل مىكند : « وَسَنَّ رَسُولُ اللَّه صلى الله عليه و آله و سلم صَوْم شَعْبانَ وَثلاثَة أيّامٍ في كُل‌ِّشَهْرِ مِثْلَيِ الْفَريضَةِ ؛ فَأَجازَ اللَّه عَزَّ وَجَلّ لَهُ ذلِكَ » ؛ « پيغمبر خدا صلى الله عليه و آله و سلم روزهء ماه شعبان و سه روز از هر ماه را سنت قرار داد تا روزه‌هاى مستحبى دو برابر واجب شد . پس خداوند آن را براى پيغمبر خود روا دانست » . ( وسائل‌الشيعة ، ج 10 ، ص 487 ، « كتاب الصوم » ، « أبواب الصوم المندوب » ، باب 28 ، حديث 5 )\r\n( 4 ) - « كلينى با سند خود از زراره روايت مىكند كه گفت : از امام باقر و امام صادق عليهما السلام شنيدم كه فرمودند : \" همانا خداى عزّ وجلّ امر آفريده‌هايش را به پيغمبرش واگذار فرمود تا ببيند چگونه فرمان مىبرند . سپس اين آيه را تلاوت فرمود : « آنچه را پيامبر براى شما آورده بگيريد ، و از آنچه بازتان داشته باز ايستيد » \" » . ( الكافي ، ج 1 ، ص 266 ، « كتاب الحجّة » ، « باب التفويض إلى رسول اللَّه صلى الله عليه و آله و سلم وإلى الأئمّة عليهم السلام في أمر الدين » ، حديث 3 )\r\n","page_name":" 609 ","page_number":625},
  {"content":"\r\n\r\nديگر به اين مضمون يا قريب به آن نيز وارد است « 1 » - بر غير اين معنا محمول است .\r\nو علماى اعلام وجوهى و محاملى ذكر فرمودند . يكى آن است كه جناب محدّث خبير ، مجلسى - رحمه اللَّه - از ثقه الاسلام ، كلينى ، و اكثر محدّثين نقل فرمودند ، و خود ايشان نيز آن را اختيار فرمودند ، و حاصل آن اين است كه خداى تعالى پس از آن‌كه پيغمبر را تكميل فرموده به‌طورى كه هيچ امرى را اختيار نفرمايد مگر آن‌كه موافق حق و صواب باشد و به خاطر مبارك آن سرور چيزى خطور نكند كه مخالف خواست خدا باشد ، تفويض فرموده به او تعيين بعضى امور را ؛ مثل زياد نمودن در ركعات فرائض ، و تعيين نوافل در روزه و نماز ، و غير ذلك . و اين تفويض براى اظهار شرف و كرامت آن سرور است در بارگاه قدس الهى - جَلَّ جَلالُه - و اصل تعيين آن حضرت و اختيار او به غير طريق وحى و الهام نيست ؛ و پس از اختيار آن سرور ، تأكيد شود آن امر از طريق وحى « 2 » .\r\nو وجوه ديگرى قريب به اين وجه مرحوم مجلسى - أَعلى اللَّه مقامه - شمرده ؛ از قبيل آن‌كه تفويض امر سياست و تعليم و تأديب خلق به آن حضرت شده است ، يا تفويض بيان احكام و اظهار آن ، يا عدم اظهار آن به حسب مصالح اوقات ، مثل زمان تقيه ، به آن حضرت و ساير معصومين شده است « 3 » .\r\nولى در هيچ‌يك از اين وجوهى كه اين بزرگواران ذكر كرده‌اند بيان كميت تفويض امر به آنها ، به‌طور ضابطهء برهانيه كه منافات نداشته باشد با اصول حقه ، مذكور نشده .\r\n\r\n\r\n","description":"","footnote":"\r\n( 1 ) - ر . ك : بصائر الدرجات ، ص 398 و 403 ، باب 4 و 5 ؛ الكافي ، ج 1 ، ص 265 ، « كتاب الحجّة » ، « باب التفويض إلى رسول اللَّه صلى الله عليه و آله و سلم وإلى الأئمة عليهم السلام في أمر الدين » ؛ بحار الأنوار ، ج 25 ، ص 328 .\r\n( 2 ) - مرآة العقول ، ج 3 ، ص 144 ، حديث 1 .\r\n( 3 ) - مرآة العقول ، ج 3 ، ص 145 .\r\n","page_name":" 610 ","page_number":626},
  {"content":"\r\n\r\nو نيز بيان فرق بين اين تفويض با تفويض مستحيل نشده ؛ بلكه از كلمات آنها و خصوصاً مرحوم مجلسى - رحمه اللَّه - معلوم مىشود كه اگر مطلق امر ايجاد و اماته و رزق و احيا به دست كسى غير حق تعالى باشد ، تفويض است ، و قائل به آن كافر است ؛ و هيچ عاقلى شك در كفر آن [ نكند 
  ] . و امر كرامات و معجزات را مطلقاً از قبيل استجابت دعوات دانسته‌اند و حق را فاعل آن امور دانند ؛ ولى تفويضِ تعليم و تربيت خلق و منع و اعطا در « انفال » و « خمس » و جعل بعض احكام را درست و صحيح شمارند « 1 » . و اين مبحث از مباحثى است كه كمتر تنقيح مورد آن شده ، فضلًا از آن‌كه در تحت ميزان صحيح آمده باشد ؛ و غالباً يك گوشهء مطلب را گرفتند و بحث از آن نمودند . نويسنده نيز با اين قصور باع و نقصان استعداد و اطلاع و كاغذ پاره و قلم شكسته نمىتوانم وارد اين وادى حيرت انگيز شوم از روى مقدمات ؛ ولى از اشارهء اجماليه به‌طور نتيجة البرهان ناچارم و اظهار حق را لاعلاج .\r\n\r\nدر اشارهء اجماليه به معناى تفويض\r\nبايد دانست كه در تفويضِ مستحيل ، كه مغلوليت يداللَّه و تأثير قدرت و ارادهء عبد باشد مستقلًا ، ما بين عظايم امور و صغاير آن به هيچ‌وجه فرقى نيست . چنانچه احيا و اماته و ايجاد و اعدام و قلبِ عنصرى به عنصرى تفويض به موجودى نتواند بود ؛ تحريك پر كاهى نيز تفويض نتواند بود ، ولو به ملك مقرّبى يا نبىّ مرسلى ، از عقول مجرده و ساكنين جبروت اعلى گرفته تا هيولاى اولى . و تمام ذرات كائنات مسخر در تحت ارادهء كاملهء حق و به هيچ وجه و در هيچ كارى استقلال ندارند ؛ و تمامت آنها در وجود و كمال وجود و در حركات و سكنات و اراده و قدرت و ساير شؤون محتاج و فقير ، بلكه فقر محض و محض فقرند . چنانچه با قيّوميت حق و نفى استقلال عباد و ظهور و نفوذ ارادة اللَّه و سريان آن نيز ما بين امور عظيمه و صغيره هيچ فرقى نيست ؛ چنانچه ما بندگان ضعيف قادر هستيم به اعمال ضعيفه ، از قبيل حركت و سكون و\r\n\r\n\r\n","description":"","footnote":"\r\n( 1 ) - ر . ك : مرآة العقول ، ج 3 ، ص 143 .\r\n","page_name":" 611 ","page_number":627},
  {"content":"\r\n\r\nساير افعال ؛ بندگان خاص خداوند و ملائكهء مجرده قادرند به افعال عظيمهء احيا و اماته و رزق و ايجاد و اعدام . و همان‌طور كه جناب ملك الموت موكّل به اماته است و اماتهء او از قبيل استجابت دعا نيست ، و جناب اسرافيل موكّل به احياست و از قبيل استجابت دعوت نيست ، و از قبيل تفويض باطل هم نيست ، همين‌طور اگر ولىّ كامل و نفس زكيهء قويّه‌اى ، از قبيل نفوس انبيا و اوليا ، قادر بر اعدام و ايجاد و اماته و احيا به اقدار حق تعالى باشد ، تفويض محال نيست و نبايد آن را باطل شمرد .\r\nو تفويض امر عباد به روحانيت كامله‌اى كه مشيتش فانى در مشيت حق و اراده‌اش ظلّ ارادهء حق است ، و اراده نكند مگر آنچه را حق اراده كند و حركتى نكند مگر آنچه كه مطابق نظام اصلح است ، چه در خلق و ايجاد و چه در تشريع و تربيت ، مانع ندارد بلكه حق است . و اين حقيقتاً تفويض نيست . چنانچه اشاره به اين معنا نموده است در حديث ابن سِنان كه در فصل بعد مذكور مىشود .\r\nو بالجمله ، به آن معناى اوّل ، تفويض در هيچ امر جايز نيست و مخالف براهين متقنه است . و به معناى دوم ، در تمام امور جايز است ؛ بلكه نظام عالم درست نشود مگر با ترتيب اسباب و مسبّباب :\r\n« أبى الله أن يجري الامور إلابأسبابها » « 1 »\r\n. و بدان‌كه تمام اين معانى ، كه به طريق اجمال ذكر شده ، برهانى است و مطابق ميزان صحيح برهانى و ذوق و مشرب عرفانى و شواهد سمعيه است . وَاللَّه الْهادى .\r\n\r\nفصل در اشاره به مقامات أئمّه - عليهم السلام - است\r\nبدان‌كه از براى اهل بيت عصمت و طهارت - عليهم الصلاة و السَّلام - مقامات شامخهء روحانيه‌اى است در سير معنوى الى اللَّه كه ادراك آن علماً نيز از طاقت بشر خارج و فوق عقول ارباب عقول و شهود اصحاب عرفان است ؛ چنانچه از احاديث\r\n\r\n\r\n","description":"","footnote":"\r\n( 1 ) - بصائر الدرجات ، ص 26 ، حديث 1 و 2 ؛ الكافي ، ج 1 ، ص 183 ، « كتاب الحجّة » ، « باب معرفة الإمام و الرَّدّإليه » ، حديث 7 . ( در هر دو مصدر چنين آمده : « أبى اللَّه أن يجري الأشياء إلّابالأسباب . . . » ) ؛ شرح المنظومة ، ج 5 ، ص 402 .\r\n","page_name":" 612 ","page_number":628},
  {"content":"\r\n\r\nشريفه ظاهر شود كه در مقام روحانيت با رسول اكرم - صلّى اللَّه عليه و آله - شركت دارند و انوار مطهرهء آنها قبل از خلقت عوالم مخلوق و اشتغال به تسبيح و تحميد ذات مقدس داشتند .\r\nكافى بِإسْنادِهِ عَنْ مُحَمَّدِ بْنِ سِنَانٍ قَالَ : كُنْتُ عِنْدَ أَبِي جَعْفَرٍ الثَّانِي - عليه السلام - فَأَجْرَيْتُ اخْتِلَافَ الشِّيعَةِ ، فَقَالَ : «\r\nيا محمد ، إن الله تبارك و تعالى لم يزل متفردا بوحدانيته ؛ ثم خلق محمدا و عليا و فاطمة ، فمكثوا ألف دهر ، ثم خلق جميع الأشياء فأشهدهم خلقها و أجرى طاعتهم عليها و فوض أمورها إليهم ؛ فهم يحلون ما يشاؤن و يحرمون ما يشاؤن ؛ و لن يشاؤا إلا أن يشاء الله تعالى »\r\n. ثُمَّ قَالَ :\r\n« يا محمد ، هذه الديانة التي من تقدمها مرق ؛ و من تخلف عنها محق ؛ و من لزمها لحق . خذها إليك يا محمد » « 1 » .\r\nوَبِإسْنادِهِ عَنِ الْمُفَضَّلِ قَالَ : قُلْتُ لِأَبِي عَبْدِاللَّهِ عليه السلام : كَيْفَ كُنْتُمْ حَيْثُ كُنْتُمْ فِي الأَظِلَّةِ ؟ فَقَالَ : «\r\nيا مفضل ، كنا عند ربنا ، ليس عنده أحد غيرنا في ظلة خضراء ؛ نسبحه و نقدسه و نهلله و نمجده ؛ و ما من ملك مقرب و لا ذي روح غيرنا حتى بدا له في خلق الأشياء ، فخلق ما شاء كيف شاء من الملائكة و غيرهم ؛ ثم أنهى علم ذلك إلينا » « 2 » .\r\n\r\n\r\n","description":"","footnote":"\r\n( 1 ) - « در كافى با سندش از محمّد بن سنان روايت كرده كه او گفت : من در محضر امام محمّد تقى عليه السلام از اختلاف شيعه سخن گفتم ، حضرت فرمود : \" اى محمّد خداى تبارك و تعالى همواره در يگانگى خود بىهمتاست . در آغاز محمّد و على و فاطمه را آفريد ؛ آنها هزار دوران بماندند . سپس همه چيزهاى ديگر را آفريد و ايشان را بر آفريدگان خود گواه گرفت و اطاعت ايشان را بر آنها مقرر ساخت و كارهاى آفريدگان را به آنها واگذاشت ؛ پس آنها هر چه را خواهند حرام سازندو هر چه را خواهند حلال كنند ؛ و هرگز نخواهند جز آنچه را كه خدا بخواهد . \" سپس فرمود : \" اى محمّد ، اين است آن آيينى كه هر كه از آن پيش افتد از دين بيرون رفته است ؛ و هر كه از آن عقب بماند ، نابود گردد ؛ و هر كه با آن همراه باشد ، به حق رسيده است . اى محمّد ، آنچه را گفتم مغتنم شمار \" » . ( الكافي ، ج 1 ، ص 441 ، « كتاب الحجّة » ، « باب مولد النبيّ صلى الله عليه و آله و سلم و وفاته » ، حديث 5 ؛ و ر . ك : الوافي ، ج 3 ، ص 682 ، حديث 5 )\r\n( 2 ) - [ و در كافى 
  ] با سند خود از مفضّل روايت كند كه گفت : به امام صادق عليه السلام عرض كردم : آن گاه كه در اظله ( سايه‌ها ) قرار داشتيد چگونه بوديد ؟ فرمود : \" اى مفضّل ، ما نزد پروردگار خود بوديم و نزد او كسى جز ما كه در سايه‌اى سبز فام بوديم نبود ؛ خداى را تسبيح مىگفتيم و تقديس مىكرديم و او را به يگانگى مىستوديم . جز ما نه فرشته بود و نه ذى روحى ، تا آن‌كه خدا ارادهء آفرينش چيزها را كرد و فرشتگان و ديگر آفريدگان را آنگونه كه خواست آفريد و سپس علم آن را به ما رسانيد . ( الكافي ، ج 1 ، ص 441 ، « كتاب الحجة » ، « باب مولد النبيّ صلى الله عليه و آله و سلم ووفاته » ، حديث 7 )\r\n","page_name":" 613 ","page_number":629},
  {"content":"\r\n\r\nو احاديثى كه در طينت ابدان و خلق ارواح و قلوب آنها و آنچه كه به آنها از اسم اعظم عطا شده و علومى كه به آنها از خزينهء غيب الهى مرحمت شده ، از علوم انبيا و ملائكه و بالاتر از آن ، آنچه در وهم من و تو نيايد ، و آنچه در ساير فضائل آنها در ابواب متفرقهء كتب معتبرهء اصحاب ، خصوصاً اصول كافى است به قدرى است كه عقول را حيران كند و به اسرار و حقايق آنها كسى آگاه نگردد جز خود ذوات مقدسهء آنان .\r\n\r\nدر بيان حقيقت عصمت است\r\nو در اين حديث شريف كه ما اكنون به شرح آن اشتغال داريم اشاره به يكى از فضائل فرموده . و آن آيهء « تطهير » است كه از طرق عامه و خاصه اخبار به حد تواتر است كه در شأن اهل بيت عصمت وارد است « 1 » . و مراد از اهل بيت به اتفاق شيعه و استفاضهء اخبار يا تواتر آن از طرق عامه در اين آيهء شريفه اهل‌بيت عصمت و طهارت است كه ذكر آن از قبيل توضيح واضحات است .\r\nو « رِجس » را در اين حديث شريف و احاديث شريفه « 2 » تفسير به « شك » فرموده ، و در بعض احاديث تطهير از جميع عيوب شمرده « 3 » . و [ از 
  ] ملاحظهء شرح بعضى احاديث سابقه معلوم شود كه نفى شك مستلزم نفى عيوب قلبيه و قالبيه است ، بلكه مستلزم عصمت است ؛ زيرا كه عصمت امرى است بر خلاف اختيار و از قبيل امور طبيعيه و جبلّيه نيست ؛ بلكه حالتى است نفسانيه و نورى است باطنيه كه از نور كامل يقين و اطمينان تامّ حاصل شود . آنچه از خطيئات و معاصى كه از بنى الانسان صادر مىشود\r\n\r\n\r\n","description":"","footnote":"\r\n( 1 ) - ر . ك : بحار الأنوار ، ج 35 ، ص 206 ؛ غاية المرام ، ج 3 ، ص 173 و 193 ؛ الدرّ المنثور ، ج 5 ، ص 198 .\r\n( 2 ) - بصائر الدرجات ، ص 226 ، حديث 13 ؛ الكافي ، ج 1 ، ص 228 ، « كتاب الحجّة » ، « باب أنّه لم يجمع‌القرآن كلّه إلّاالأئمّة و . . . » ، حديث 1 ؛ معاني الأخبار ، ص 138 ، باب معنى الرجس .\r\n( 3 ) - الأمالي ، طوسى ، ص 562 ، مجلس 21 ، حديث 1 ؛ البرهان في تفسير القرآن ، ج 8 ، ص 25 ، حديث 24 ، تأويل الآيات الظاهرة ، ص 450 .\r\n","page_name":" 614 ","page_number":630},
  {"content":"\r\n\r\nاز نقصان يقين و ايمان است . و درجات يقين و ايمان به قدرى متفاوت است كه در بيان نيايد . يقين كامل انبيا و اطمينان تامّ آنها ، كه از مشاهدهء حضوريه حاصل شده ، آنها را معصوم از خطيئات نموده . يقين على بن ابىطالب - عليه السلام - او را به آن‌جا رسانده كه مىفرمايد : « اگر همهء عالم را به من دهند كه يك مورچه را در حبّه‌اى كه برداشته ظلم كنم ، نخواهم كرد » « 1 » .\r\nدر هر صورت ، زوال شرك و شك را و تطهير از ارجاس و اخباث عالم طبيعت و ظلماتِ تعلقات به غير حق تعالى شأنه و كدورت انيت و حجاب غليظه انانيت و رؤيت غيريت كه به ارادهء ازليه از انوار قدسيهء الهيه و آيات تامهء ربوبيه گرديده و آنها را خلّص و خالص براى خود فرموده ، از مقاماتى است كه به وصف و بيان درست نيايد ، و چون عنقاى مُغرِب غيبِ هويتْ دست آمال از ذروهء جلال آن كوتاه است : « عنقا شكار كس نشود دام باز گير » « 2 » .\r\n\r\nفصل در بيان آن‌كه ايمان به وصف نيايد\r\nبدان‌كه ايمان نيز از كمالات روحانيه‌اى است كه به حقيقت نوريهء آن كمتر كسى آگاه گردد . حتى خود مؤمنين تا در عالم دنيا و ظلمت طبيعت هستند ، از نورانيت ايمان خود و كراماتى كه در پيشگاه مقدس حق براى آنهاست مطلع نيستند . انسان تا در اين عالم است ، وضعيات اين عالم و عادات آن او را به‌طورى مأنوس به خود [ مىكند 
  ] كه هر چه از كرامات و نِعَم آن عالم و يا خِذلان و عذاب آن‌جا بشنود . فوراً به يك صورت مُلكى مقايسه مىكند ؛ مثلًا كرامت‌هايى را كه حق تعالى براى مؤمنين وعده فرموده و نعمى را كه براى آنها تهيه فرموده و خبر دادند انبيا - عليهم السلام - به كرامت‌هاى سلاطين و\r\n\r\n\r\n","description":"","footnote":"\r\n( 1 ) - « وَاللَّهِ لَوْ أُعْطِيتُ الأَقَالِيمَ السَّبْعَةَ بِمَا تَحْتَ أَفْلَاكِهَا عَلَى أَنْ أَعْصِيَ اللَّهَ فِي نَمْلَةٍ أَسْلُبُهَا جلْبَ شَعِيرَةٍ مَا فَعَلْتُهُ » . ( نهج البلاغة ، ص 347 ، خطبهء 224 )\r\n( 2 ) - « عنقا شكار كس نشود دام باز گير / كانجا هميشه باد به دست است دام را » . ( ديوان حافظ ، ص 76 ، غزل 9 )\r\n","page_name":" 615 ","page_number":631},
  {"content":"\r\n\r\nبزرگان به مردم مقايسه مىكند يا قدرى بهتر و بالاتر ؛ و نعمت‌هاى آنها را چون نعمت‌هاى اين عالم يا قدرى لطيفتر و بهتر فرض مىكند ؛ با اين‌كه اين مقايسه قياس باطلى است . نعمت‌هاى آن عالم و رَوح و ريحانش به تصور ما درست نيايد و به قلب ما نظير آنها خطور نكرده . ما نمىتوانيم تصور كنيم كه يك شربت آب بهشت داراى تمام لذات متصوره است ، از هر قبيل كه ممكن باشد ؛ هر يك ممتاز از ديگر ؛ كه كيفيت هر لذتى به لذات اين‌جا توان گفت شباهت ندارند .\r\n[ \r\nدر فضيلت مصافحه\r\n
  ] در اين حديث شريف ذكر يكى از كرامت‌هاى مؤمنين را فرموده است كه پيش اصحاب معرفت و ارباب قلوب با هيچ چيز موازنه نشود و در هيچ ميزان در نيايد . و آن ، آن است كه مىفرمايد :\r\n« وإن المؤمن ليلقى أخاه فيصافحه ، فلا يزال الله ينظر إليهما »\r\n. و در روايات كثيرهء ديگر به اين مضمون نيز اشاره شده :\r\nفَفِي الكافي بِإسْنادِهِ عَنْ أَبِي جَعْفَرٍ - عليه السلام - قَالَ : «\r\nإن المؤمنين إذا التقيا فتصافحا ، أقبل الله تعالى عليهما بوجهه و تساقطت عنهما الذنوب كما يتساقط الورق من الشجر » « 1 » .\r\n« فرمود حضرت باقر العلوم عليه السلام : مؤمنين وقتى كه با هم ملاقات كنند و مصافحه نمايند ، خداوند تعالى به وجه شريف خود اقبال به آنها فرمايد و گناهان آنها چون برگ از درخت بريزد » .\r\nخدا مىداند اين نظر حق تعالى و اين اقبال به وجه كريم چه نورانيت و كرامتى در باطن دارد ؛ و چه حجاب‌هايى را از ميان بندهء مؤمن و نور جمال ذات مقدس بردارد و چه دستگيرىها از مؤمن فرمايد . ليكن بايد دانست كه نكتهء حقيقيه و سرّ واقعى اين كرامت‌ها چيست ، و انسان نبايد از آن غافل باشد . [ بايد 
  ] وجههء قلب به آن باشد تا عمل به تبع آن نورانى و كامل گردد ، و به قالب عمل روح و نفحهء الهيه دميده شود . و آن نكتهء واقعيه و سرّ حقيقى تحكيم مودّت و محبت و تجديد عهد اخوت فى اللَّه و وِداد است ؛\r\n\r\n\r\n","description":"","footnote":"\r\n( 1 ) - الكافي ، ج 2 ، ص 180 ، « كتاب الإيمان و الكفر » ، « باب المصافحة » ، حديث 4 .\r\n","page_name":" 616 ","page_number":632},
  {"content":"\r\n\r\nچنانچه در احاديث شريفه به اين نكته خيلى اهميت داده‌اند ، و در احاديث اين باب نيز اشاره به آن شده است :\r\nفَفِي الكافي بِإسْنادِهِ عَنْ أَبِي جَعْفَرٍ - عليه السلام - قَالَ : «\r\nإن المؤمنين إذا التقيا و تصافحا ، أدخل الله يده بين أيديهما فصافح أشدهما حبا لصاحبه » « 1 » .\r\n« فرمود : مؤمنين وقتى ملاقات كنند و مصافحه نمايند ، داخل كند خداوند دستش را ميانهء دست‌هاى آنها ، پس مصافحه فرمايد هر يك از آنها را كه حبّش نسبت به رفيقش بيشتر است » .\r\nو در روايت ديگر است كه « وقتى كه مؤمنين ملاقات كنند و مصافحه نمايند ، فرو فرستد خداوند تعالى رحمت به سوى آنها ؛ و نُه جزء از آن كسى است كه محبتش نسبت به رفيقش شديدتر باشد ، و اگر متوافق باشند ( يعنى در محبت ) ، فرو گيرد آنها را رحمت » « 2 » . و احاديث در اين باب بسيار است و ما به اين اندازه قناعت مىكنيم . وَالْحَمْدُ للَّه أوَّلًا وَآخِراً .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 179 ، « كتاب الإيمان و الكفر » ، « باب المصافحة » ، حديث 2 .\r\n( 2 ) - « أَوَ مَا عَلِمْتَ أَنَّ الْمُؤمِنيْنَ إِذَا الْتَقَيَا فَتَصَافَحَا أَنْزَلَ اللَّهُ عَزَّ وَجَلَّ الرَّحْمَةَ عَلَيْهِمَا فَكَانَتْ تِسْعَةٌ وَتِسْعُون‌َلأَشَدِّهِمَا حُبّاً لِصَاحِبِهِ . فَإِذَا تَوَافَقَا غَمَرَتْهُمَا الرَّحْمَةُ . . . » . ( الكافي ، ج 2 ، ص 181 ، « كتاب الإيمان و الكفر » ، « باب المصافحة » ، حديث 14 )\r\n","page_name":" 617 ","page_number":633},
  {"content":"\r\n . \r\n","description":"","footnote":"","page_name":" 618 ","page_number":634},
  {"content":"\r\n\r\n\r\nحديث سى و دوم يقين و رضا\r\n
  ] الحديث الثاني و الثلاثون : بِالسَّنَدِ الْمُتَّصِلِ إلى مُحَمَّدِ بْنِ يَعْقُوبَ الْكُلَيْنيِّ ، عَنِ الْحُسَيْنِ بْنِ مُحَمَّدٍ ، عَنِ الْمُعَلَّى بْنِ مُحَمَّدٍ ، عَنِ الْحَسَنِ بْنِ عَلِيٍّ الْوَشَّاءِ ، عَنْ عَبْدِاللَّهِ بْنِ سِنَانٍ ، عَنْ أَبِي عَبْدِاللَّهِ - عليه السلام - قَالَ : «\r\nمن صحة يقين المرء المسلم أن لا يرضي الناس بسخط الله ، و لا يلومهم على ما لم يؤته الله ؛ فإن الرزق لا يسوقه حرص حريص ، ولا يرده كراهية كاره ؛ و لو أن أحدكم فر من رزقه كما يفر من الموت ، لأدركه رزقه كما يدركه الموت »\r\n. ثُمَّ قَالَ :\r\n« إن الله بعدله و قسطه جعل الروح و الراحة في اليقين و الرضا ؛ وجعل ا لهم و الحزن في الشك و السخط » « 1 » .\r\nترجمه : « حضرت صادق - عليه السلام - فرمايد : \" از درستى يقين مرد مسلمان آن است كه راضى نكند مردم را به خشم و سخط خدا ؛ و ملامت نكند آنها را بر آنچه خداى تعالى بر آنها عطا نفرموده ، زيرا كه روزى را نياورد حرص و آز داراى حرص ؛ و برنگرداند آن را كراهت كسى . و اگر يكى از شماها از روزى خود فرار كند ، آن سان كه از مردن فرار مىكند ، روزيش به او برسد ، چنانچه مرگ به او مىرسد . \" پس از آن فرمود : \" همانا خداوند به عدالت خود استراحت و سكونت را در يقين و رضا قرار داد ؛ و\r\n\r\n\r\n","description":"","footnote":"\r\n( 1 ) - الكافي ، ج 2 ، ص 57 ، « كتاب الإيمان و الكفر » ، « باب فضل اليقين » ، حديث 2 .\r\n","page_name":" 619 ","page_number":635},
  {"content":"\r\n\r\nغم و اندوه را در شك و خشم قرار داد \" » .\r\nشرح : جوهرى گويد : « سَخَط » بر وزن فَرَس ، و سُخْط چون قُفْل ، خلاف رضاست . و قَدْ سَخِطَ ، أي غَضِبَ فَهُوَ سَاخِطٌ « 1 » .\r\n« القِسط » به كسر قاف ، به معنى عدل [ است 
  ] ؛ پس عطفِ تفسيرى است .\r\n« الرَّوحُ وَالرَّاحَةُ » به معنى واحد است . و آن استراحت است ؛ چنانچه جوهرى گويد « 2 » .\r\nپس عطف نيز تفسيرى است . يا آن‌كه « رَوح » راحت قلب است ، و « راحت » استراحت بدن است ؛ چنانچه مجلسى فرمايد « 3 » .\r\n« وَالْهَمُّ وَالحُزْنُ » جوهرى اين دو را به يك معنا داند « 4 » ، پس عطف تفسيرى نيز شود .\r\nو مجلسى فرمايد شايد « همّ » اضطراب نفس در وقت تحصيل باشد ، و « حزن » جزع و اندوه بعد از فوت آن باشد « 5 » .\r\n\r\nفصل در بيان معناى « ولا يَلومَهُم على ما لَمْ يُؤتِهِ اللَّه »\r\n
  ] قوله : «\r\nولا يلومهم على ما لم يؤته الله\r\n» در اين عبارت دو احتمال داده‌اند : يكى آن‌كه مراد آن است كه شكايت و مذمت از مردم نكند بر ترك كردن آنها اعطا به او را ؛ زيرا كه اين امرى است كه در تحت قدرت و تقديرات الهيه است و خداى تعالى روزى او نفرموده آن عطيه را ؛ و كسى كه اهل يقين است مىداند كه اين تقديرى است الهى ، پس ملامت نكند احدى را . و اين احتمال را جناب محقق فيض - رحمه اللَّه - داده‌اند « 6 » ، و جناب محدّث\r\n\r\n\r\n","description":"","footnote":"\r\n( 1 ) - الصحاح ، ج 3 ، ص 1130 ، مادهء « سخط » .\r\n( 2 ) - الصحاح ، ج 1 ، ص 368 ، مادهء « روح » .\r\n( 3 ) - مرآة العقول ، ج 7 ، ص 359 ، حديث 2 .\r\n( 4 ) - الصحاح ، ج 5 ، ص 2061 ، مادهء « همم » .\r\n( 5 ) - مرآة العقول ، ج 7 ، ص 359 ، حديث 2 .\r\n( 6 ) - الوافي ، ج 4 ، ص 269 .\r\n","page_name":" 620 ","page_number":636},
  {"content":"\r\n\r\nخبير ، مجلسى ، نيز تقويت فرمودند « 1 » .\r\nو احتمال ديگرى نيز جناب فيض - رحمه اللَّه - دادند « 2 » . و آن آن است كه ملامت نكند آنها را بر آنچه حق تعالى به آنها عطا نفرموده ؛ زيرا كه خداى تعالى مردم را مختلف در عطيّه قرار داده ، و كسى را در آن نبايد ملامت نمود . و اين نظير روايتى است كه مىفرمايد : « اگر مردم بدانند خداوند چگونه مردم را خلق فرموده ، ملامت نكند كسى كسى را » « 3 » . جناب محدّث مجلسى - رحمه اللَّه - فرموده است : مخفى نيست بُعد از اين احتمال ؛ خصوصاً به ملاحظهء تعليل به آن‌كه «\r\nفإن الرزق لا يسوقه . . . » « 4 » .\r\nنويسنده گويد : اين احتمال دوم خيلى مناسب‌تر است از احتمال اوّل ، و خصوصاً به ملاحظهء همين تعليل كه ذكر شده است ، زيرا كه ملامت بر مردم در فقر و ضيق معاش وقتى توان كرد كه رزق در تحت اختيار آنها باشد و سعى و كوشش اسباب توسعه گردد ، آن گاه انسان بگويد من سعى كردم و كوشش نمودم و تو نكردى و به ضيق معاش مبتلا شدى . ولى اهل يقين مىدانند كه رزق را سوق ندهد تحصيل و حرص آنها ، پس ديگران را ملامت نكنند .\r\n\r\nدر جمع اخبار مقسوم بودن رزق و اخبار رجحان طلب\r\nو بايد دانست كه امثال اين احاديث شريفه كه ظاهر در آن است كه رزقْ مقسوم و مقدّر است ، چنانچه آيات شريفهء قرآنيه نيز دلالت بر آن دارد ، منافات ندارد با اخبارى كه امر به تحصيل معيشت فرموده و تأكيد در كسب و تجارت نموده ؛ بلكه ترك آن را مكروه شمرده‌اند و بر ترك آن ملامت نموده‌اند ؛ و كسى را كه به طلب رزق قيام نكند از كسانى شمرده‌اند كه دعاى آنها مستجاب نشود و خداوند روزى آنها را نرساند . و احاديث در اين باب بسيار است و ما به ذكر يك حديث اكتفا مىنماييم .\r\n\r\n\r\n","description":"","footnote":"\r\n( 1 ) - مرآة العقول ، ج 7 ، ص 356 ، حديث 2 .\r\n( 2 ) - الوافي ، ج 4 ، ص 270 .\r\n( 3 ) - الكافي ، ج 2 ، ص 44 ، « كتاب الإيمان و الكفر » ، « باب آخر منه » ، حديث 1 .\r\n( 4 ) - مرآة العقول ، ج 7 ، ص 357 ، حديث 2 .\r\n","page_name":" 621 ","page_number":637},
  {"content":"\r\n\r\nعَنْ مُحَمَّدِ بْنِ الْحَسَنِ ، شَيْخِ الطّائِفَةِ - قُدِّسَ سِرُّهُ - بِإسْنادِهِ عَنْ عَلِيِّ بْنِ عَبْدِالْعَزِيزِ قَالَ :\r\nقَالَ أَبُو عَبْدِاللَّهِ عليه السلام :\r\n« ما فعل عمر بن مسلم ؟ »\r\nقُلْتُ : جُعِلْتُ فِدَاكَ ، أَقْبَلَ عَلَى الْعِبَادَةِ وَتَرَكَ التِّجَارَةَ . فَقَالَ :\r\n« ويحه ! أ ما علم أن تارك الطلب لا يستجاب له دعوة ؟ إن قوما من أصحاب رسول الله - صلى الله عليه و آله - لما نزلت :\r\n  وَ مَنْ يَتَّقِ اللَّهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ   « 1 »\r\nأغلقوا الأبواب و أقبلوا على العبادة ، وقالوا : قد كفينا . فبلغ ذلك\r\nالنبي - صلى الله عليه و آله - فأرسل إليهم فقال : ما حملكم على ما صنعتم ؟ فقالوا : يا رسول الله تكفل الله لنا بأرزاقنا ، فأقبلنا على العبادة . فقال : من فعل ذلك لم يستجب له . عليكم بالطلب » « 2 » .\r\nراوى گويد : « جناب صادق - عليه السلام - فرمود : \" عمر بن مسلم چه كرد ؟ \" عرض كردم : \" فدايت شوم ، اقبال به عبادت كرده و ترك تجارت گفته \" . فرمود : \" واى بر او ! آيا نمىداند كه كسى كه ترك طلب كند دعايش مستجاب نمىشود ؟ وقتى آيهء شريفهء  وَ مَنْ يَتَّقِ اللَّهَ . . .  الآيه نازل شد . يك طايفه از اصحاب رسول خدا - صلى اللَّه عليه و آله - درها را به روى خود بستند و مشغول عبادت شدند و گفتند : كفايت امر ما شد . اين خبر به حضرت رسول - صلّى اللَّه عليه و آله - رسيد . آنها را خواست و فرمود : چه چيز شما را واداشت به اين كار ؟ گفتند : يا رسول اللَّه خداوند روزى ما را متكفل شد ، ما نيز اقبال به عبادت كرديم . فرمود : كسى كه اين چنين كند ، مستجاب نشود دعاى او . بر شما باد طلب \" » .\r\nوجه عدم منافات بين اخبار آن است كه پس از طلب نيز ارزاق و جميع امور در تحت قدرت حق است ؛ نه آن است كه طلب ما خود مستقل در جلب روزى باشد . بلكه قيام به طلب از وظايف عباد است ، و ترتيب امور و جمع اسباب‌هاى ظاهريه و غير ظاهريه ، كه\r\n\r\n\r\n","description":"","footnote":"\r\n( 1 ) - « هر كه از خدا بترسد ، او را گريزگاهى قرار دهد و روزى او را از جايى كه گمان نبرد برساند » . ( الطلاق ( 65 ) : 2 - 3 )\r\n( 2 ) - وسائل الشيعة ، ج 17 ، ص 27 ، « كتاب التجارة » ، « أبواب مقدّمات التجارة » ، باب 5 ، حديث 7 .\r\n","page_name":" 622 ","page_number":638},
  {"content":"\r\n\r\nغالب آنها از تحت اختيار بندگان خارج است ، به تقدير بارى تعالى است .\r\nپس ، انسان صحيح اليقين و مطلع بر مجارى امور ، بايد در عين آن‌كه از طلب باز نمىماند و آنچه وظايف مقررهء عقليه و شرعيه خود اوست انجام مىدهد و به اشتهاى كاذبْ در طلب را به روى خود نمىبندد ، باز همه چيز را از ذات مقدس حق بداند و هيچ موجودى را مؤثر در وجود و كمالات وجود نداند . طالب و طلب و مطلوب از اوست .\r\nو اين حديث شريف كه مىفرمايد : ملامت نمىكند صاحب يقين صحيح بر عدم توسعهء ارزاق مردم ، يعنى اگر آنها طلب به مقدار معمول كردند ، اين ملامت ندارد ؛ با آن‌كه ملامت كردن طايفه‌اى كه قيام به طلب نمىكنند راجح باشد تا آنها را به طلب وادارد . چنانچه در اخبار شريفه نظير آن وارد است .\r\nو بالجمله ، اين باب يكى از شعب جبر و تفويض است كه كسى كه تحقيق آن را كرده باشد اطلاع بر مغزاى آن مىتواند پيدا كند ؛ و تفصيل آن خارج از وظيفهء ماست .\r\n\r\nفصل در علامت‌هاى صحت يقين است\r\nدر اين حديث شريف دو چيز را علامت صحت و سلامت يقين قرار داده . يكى آن‌كه :\r\nسخط و غضب حق را به رضاى مردم نفروشد . و ديگر آن‌كه : مردم را ملامت نكند به آنچه خدا به آنها نداده . و اين دو از ثمرات كمال يقين است ؛ چنانچه مقابل آنها از ضعف يقين و علت و مرض ايمان است . و ما در اين اوراق هرجا كه مناسب بود شرح ايمان و يقين و ثمرات آنها را به قدر مقدور داديم ؛ و اكنون نيز به طريق اجمال ترتب اين دو صفت را بر صحت و سلامت يقين و مقابلات آنها را بر مقابل آن ذكر مىكنيم .\r\nبايد دانست كه انسان كه طالب رضا و خشنودى مردم است و توجه به جلب نظر و قلوب مردم دارد ، براى آن است كه آنها را مؤثر در امورى مىداند كه مورد طمع اوست .\r\nمثلًا كسانى كه پول‌پرست و مال‌دوست هستند ، خاضع پيش ارباب ثروت هستند و از آنها تملق گويند و فروتنى از آنها نمايند . و كسانى كه طالب رياست و احترامات\r\n\r\n","description":"","footnote":"","page_name":" 623 ","page_number":639},
  {"content":"\r\n\r\nصوريه هستند ، از مريدان تملق‌ها گويند و فروتنىها نمايند ، قلوب آنها را با هر ترتيبى هست جلب كنند . و همين‌طور اين چرخ به طريق دور و تسلسل مىچرخد . زيردستان از ارباب رياسات ، و طالبان رياست از زيردستان فرومايه تملق گويند ؛ جز آنها كه در طرفين قضيه به رياضات نفسانيه تربيت خود كردند ، و طالب رضاى حق‌اند ، و دنيا و زخارف آن آنها را نلرزانده ؛ در رياست طالب رضاى حق باشند ، و در مرئوسيت حق‌جو و حق‌خواه باشند .\r\n\r\nدر بيان آن‌كه مردم دو طبقه‌اند\r\nبالجمله ، مردم در دنيا به اين دو طبقه منقسم شوند : يا آن‌كه يقين آنها آنها را به جايى رسانَد كه تمام اسباب ظاهريه و مؤثرات صوريه را مسخر تحت اراده ازليهء كاملهء وجوبيه مىبينند ، و از غير حق چيزى را نمىبينند و نمىخواهند ، و ايمان آورده‌اند به اين‌كه در دنيا و آخرت اوست مؤثر و مالك ، و به يك آيه از آيات شريفهء قرآنيه ايمان حقيقى آورده‌اند و يقين غير مشوب به نقص و ترديد و شك پيدا كرده‌اند و آن كريمهء  قُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ وَ تَنْزِعُ الْمُلْكَ مِمَّنْ تَشاءُ  « 1 » است ؛ خداى تعالى را مالك ملك هستى مىدانند و تمام عطيّات را از آن ذات مقدس مىدانند ، و قبض و بسط وجود و كمال وجود را از ذات مقدس به حسب ترتيب نظام و مصالح كامنه مىدانند ؛ البته چنين اشخاص ابوابى از معارف به روى آنها مفتوح گردد و قلبشان قلب الهى مىشود . رضاى مردم را و سخط آنها را چيزى ندانند و جز رضاى حق طالب نباشند ، و جز به حق چشم طمع و طلب باز نكنند ، و قلبشان و حالشان بدين مقال مترنم است كه الهى ، اگر تو به ما عطايى فرمايى ، كى تواند كه جلو آن را بگيرد . و اگر تو از ما منع كنى چيزى را ، كيست كه بتواند عطا كند . پس چشم خود را از مردم و عطيّات مردم و دنياى آنها ببندند و به حق - جَلّ جَلالُه - چشم نيازمندى بگشايند ؛ و چنين اشخاصى\r\n\r\n\r\n","description":"","footnote":"\r\n( 1 ) - « ( اى پيامبر ) بگو : پروردگارا ، اى دارندهء قدرت ، قدرت مىدهى هر كه را بخواهى ، و قدرت مىستانى ازهر كه بخواهى » . ( آل عمران ( 3 ) : 26 )\r\n","page_name":" 624 ","page_number":640},
  {"content":"\r\n\r\nالبته رضاى تمام سلسلهء موجودات را به سخط حق تعالى نفروشند ؛ چنانچه حضرت امير المؤْمنين - عليه السلام - فرمود « 1 » . و در عين حال كه براى كسى جز حق تعالى چيزى قايل نيستند و همهء موجودات را فقير الى اللَّه مىدانند ، مع ذلك ، به همه به نظر عظمت و رحمت و عطوفت بنگرند و كسى را به امرى ملامت نكنند مگر براى صلاح حال و تربيت او ؛ چنانچه انبيا - عليهم السلام - چنين بودند ، زيرا كه [ آنها را 
  ] بستگان به حق و مظاهر جمال و جلال او مىديدند ، و به بندگان خدا جز به نظر لطف و محبت نظر نمىكردند ؛ و كسى را به نقص و فتورى ملامت نمىكردند به حسب قلوب ؛ گرچه ملامت مىكردند به حسب ظاهر براى مصالح عامه و اصلاح حال عائلهء بشر . و اين از ثمرات شجرهء طيبهء يقين و ايمان و معرفت آنها به حدود الهيه بود .\r\nو اما طايفهء دوم آنان هستند كه از حق بىخبرند ؛ يا اگر خبرى دارند خبر ناقص و ايمان غير تامّى است . پس چون نظر به كثرات و اسباب ظاهريه آنها را از مسبّب الاسباب غافل كرده ؛ رضايت مخلوق را مىطلبند . و گاهى كارشان به جايى رسد كه رضايت مخلوقى خيلى ضعيف را جلب كنند و اسباب سخط و غضب خداوند را فراهم كنند ؛ چنانچه موافقت با اهل معصيت كنند ؛ يا ترك امر به معروف و نهى از منكر نمايند در موقعش ؛ يا فتواى بر باطل دهند ؛ يا تصديق و تكذيب بىمورد كنند ؛ يا غيبت مؤمنين كنند و تهمت به آنها زنند براى جلب نظر اهل دنيا و ارباب مناصب ظاهريه . تمام اينها از ضعف ايمان ، بلكه يك مرتبه از شرك ، است . و چنين نظرى انسان را به مهالك كثيره دچار نمايد كه از جملهء آنها آن است كه در اين حديث شريف است . و چنين شخصى با بندگان خدا سوء نظر پيدا كند و عداوت و دشمنى بهم رساند ، و آنها را ملامت و مذمت در امور كند ، إلى غير ذلك .\r\n\r\n\r\n","description":"","footnote":"\r\n( 1 ) - امير المؤمنين عليه السلام در نامه به محمد بن ابى بكر فرمود : « ولا تسخط اللَّه برضى أحدٍ مِنْ خَلْقِه » ؛ « خدا را به‌رضايت احدى از مخلوقات او خشمگين نكن » . ( نهج البلاغة ، ص 384 ، نامه 27 )\r\n","page_name":" 625 ","page_number":641},
  {"content":"\r\n\r\n\r\nفصل در نقل كلام معتزله و اشاعره و اشاره به مذهب حق\r\nبدان‌كه محدّث مجلسى - رحمه اللَّه - در مرآة العقول « 1 » در ذيل حديث شريف ، عقد مبحثى نموده است راجع به اين‌كه آيا رزق مقسوم از طرف حق تعالى شامل حرام نيز مىشود يا آن‌كه مختص به حلال است . و از تفسير فخر رازى « 2 » اختلاف اشاعره و معتزله را نقل فرمودند ؛ و تمسكات طرفين را به احاديث و اخبار نقل فرمودند ؛ و موافقت اماميه را با معتزله دانسته‌اند كه رزق مقسوم شامل حرام نمىشود ، بلكه مختص به حلال است . و احتجاجات معتزله را به ظواهر بعض آيات و اخبار و ظاهر لغت « رزق » - كه دأب اشاعره و معتزله مىباشد - نقل فرمودند . و خود ايشان گويا كلام معتزله را چون موافق با مشهور اماميه مىدانسته‌اند راضى به احتجاجات آنها شدند .\r\nولى بايد دانست كه اين قضيه نيز يكى از شعب جبر و تفويض است كه مسلك اماميه موافق با هيچ‌يك از اشاعره و معتزله نيست ؛ بلكه كلام معتزله از اشاعره بىارج‌تر و ساقطتر است . و اگر بعضى از متكلمين اماميه - رضوان اللَّه تعالى عليهم - مايل به آن شده باشند « 3 » ، غفلت از حقيقت حال و مآل نمودند . و چنانچه پيشتر اشاره به آن [ شد 
  ] مسألهء جبر و تفويض خيلى مجمل در لسان غالب علماى فريقين مانده ، و تحرير محل نزاع مطابق ميزان صحيح نشده ، و لذا ربط اين مسأله را به مسألهء جبر و تفويض شايد غالباً ندانند با آن‌كه يكى از شاه فردهاى آن است .\r\nبالجمله ، اگر اشاعره قائل‌اند به آن‌كه حرام و حلال مقسوم است ، به‌طورى كه مستلزم جبر گردد ، يا معتزله كه قايل‌اند كه حرام مقسوم نيست ، به‌طورى كه مستلزم\r\n\r\n\r\n","description":"","footnote":"\r\n( 1 ) - مرآة العقول ، ج 7 ، ص 357 - 358 .\r\n( 2 ) - التفسير الكبير ، ج 2 ، ص 30 .\r\n( 3 ) - ر . ك : الذخيرة في علم الكلام ، ص 269 ؛ كشف المراد ، ص 341 ؛ إرشاد الطالبين إلى نهج المسترشدين ، ص 287 .\r\n","page_name":" 626 ","page_number":642},
  {"content":"\r\n\r\nتفويض شود ، اين هر دو باطل و در محل خود فسادش ظاهر شده است .\r\nو ما به حسب اصول مقررهء مبرهنه ، حلال و حرام را مقسوم از طرف حق مىدانيم ، چنانچه معاصى را به تقدير و قضاى الهى مىدانيم ، ولى مستلزم جبر و فساد هم نيست . و در اين اوراق كه مُعَدّ براى اقامهء برهان نيست ، و شرط با خود كرديم كه در مطالب علميه ، كه خود نيز از مغزاى آن بالحقيقه بىبهره هستيم ، بحث نكنيم « 1 » ، لهذا به همين اشاره قناعت مىكنيم . وَاللَّه الْهادي .\r\nچنانچه مبحث ديگرى را نيز كه مرحوم محدّث مجلسى در ذيل اين حديث شريف ايراد كردند ، كه آيا بر خداى تعالى واجب است رزق بندگان مطلقاً ، يا در صورت كسب و سعى « 2 » ، مطلبى است كه با اصول متكلمين مناسب است ؛ و با موازين برهانيه و ضوابط يقينيه طور ديگرى در مطلق اين مباحث بايد مشى نمود . و اولى ترك كلام در امثال اين مباحث است كه فايدهء تامّه‌اى ندارد . و ما پيش از اين اشاره كرديم به آن‌كه تقسيم ارزاق به‌حسب قضاى الهى منافات با سعى و كوشش در طلب ندارد .\r\n\r\nفصل در بيان آن‌كه رَوح و راحت را حقّ تعالى در يقين و رضا قرار داده و حزن و همّ را در شكّ و سخط و اين به مقتضاى قسط و عدل است\r\nبايد دانست كه اين رَوح و راحتى كه در اين حديث شريف است ، و همين‌طور همّ و حزن در آن ، به مناسبت آن‌كه در ذيلِ تقدير ارزاق و تقسيم آن مذكور است ، راجع به امور دنيايى و تحصيل معاش و طلب آن است ؛ گرچه به يك بيان در امور آخرتى نيز اين تقسيم صحيح است . و ما اكنون در صدد بيان اين حديث شريف هستيم . پس بدان‌كه\r\n\r\n\r\n","description":"","footnote":"\r\n( 1 ) - [ به هر 
  ] حال چون سررشته دست [ خداست 
  ] تحقيق اين مسأله را به طريق اجمال در شرح حديث سى و نهم نموديم : « عَرَفْتُ اللَّهِ بِفَسْخِ الْعَزائِم وَنَقْضِ الْهِمَمِ » . ( أ ) منه عفي عنه\r\nأ - نهج البلاغة ، ص 511 ، حكمت 250 ؛ المحجّة البيضاء ، ج 1 ، ص 208 .\r\n( 2 ) - مرآة العقول ، ج 7 ، ص 358 .\r\n","page_name":" 627 ","page_number":643},
  {"content":"\r\n\r\nانسانِ داراى يقين به حق و تقديرات او و معتمد به ركن ركين قادر على الاطلاق ، كه جميع امور را از روى مصالح مقرر مىفرمايد و داراى رحمت كاملهء مطلقه و بالجمله رحيم مطلق و جواد مطلق است ، البته با چنين يقينى امور مشكله بر او آسان شود و جميع مصيبت‌ها براى او سهل گردد ؛ و طلب او در تحصيل معيشت با طلب اهل دنيا و اهل شك و شرك بسيار فرق دارد .\r\nآنهايى كه به اسباب ظاهريه اعتماد دارند ، در حصول آنها دائماً متزلزل و مضطرب هستند ؛ و اگر به آنها صدمه‌اى وارد شود ، خيلى ناگوار به نظر آنها آيد ، زيرا كه آن را محفوف به مصالح غيبيه نمىدانند .\r\nو بالجمله ، كسى كه تحصيل اين دنيا را سعادت خود مىداند ، در تحصيل آن به رنج و عَنا مبتلا شود و راحت و خوشى از او بريده شود و تمام همّش و دقتش صرف در آن شود ؛ چنانچه مىبينيم كه اهل دنيا دائماً در تعب هستند و راحتى قلب و جسم ندارند . و همين‌طور اگر از دست آنها دنيا و زخارف آن برود ، به حزن و اندوه بىپايان مبتلا شوند ؛ و اگر مصيبتى بر آنها وارد شود ، تاب و توان از آنها برود و در مقابل حوادث اصطبار نكنند . و اين نيست جز آن‌كه شك و تزلزل در قضاى الهى و عدل آن دارند ؛ و ثمرهء آن اين قبيل امور است . و ما پيش از اين در اين زمينه شرحى داديم و از اين جهت تكرار آن نارواست .\r\nو اما بيان آن‌كه ترتب اين آثار بر يقين و رضا ، و آن آثار بر شك و غضب ، به جعل الهى است ، و اين جعل عادلانه است ، موقوف به بيان نفوذ فاعليت حق تعالى است در تمام مراتب وجود بدون آن‌كه جبر باطل مستحيل لازم آيد ؛ و موقوف بر بيان لِمّى اتمّيت نظام وجود است . و اين هر دو از وظيفهء اين اوراق خارج است . وَالْحَمْدُلِلَّهِ أَوّلًا وَآخِراً .\r\n\r\n","description":"","footnote":"","page_name":" 628 ","page_number":644},
  {"content":"\r\n\r\n\r\nحديث سى و سوم ولايت و اعمال\r\n
  ] الحديث الثالث و الثلاثون : بِالسَّنَدِ المُتَّصِلِ إلَى الشَّيْخِ الأقْدَمِ ، مُحَمَّدِ بْنِ يَعْقُوبَ الْكُلَيْنِيِّ - رضوان اللَّه عليه - عَنْ أَحْمَدَ بْنِ مُحَمَّدٍ عَنِ الْحُسَيْنِ بْنِ سَعِيدٍ ، عَمَّنْ ذَكَرَهُ ، عَنْ عُبَيْدِ بْنِ زُرَارَةَ ، عَنْ مُحَمَّدِ بْنِ مَارِدٍ ، قَالَ : قُلْتُ لأَبِي عَبْدِاللَّهِ عليه السلام : حَدِيثٌ رُوِيَ لَنَا أَنَّكَ قُلْتَ :\r\n« إذا عرفت فاعمل ما شئت » .\r\nفَقَالَ :\r\n« قد قلت ذلك » .\r\nقَالَ : قُلْتُ : وَإِنْ زَنَوْا وَإنْ سَرَقُوا وَإنْ شَرِبُوا الْخَمْرَ ؟ فَقَالَ لِي :  « إِنَّا لِلَّهِ وَ [ إِنَّا 
  ] إِلَيْهِ راجِعُونَ \r\n. والله ، ما أنصفونا أن نكون أخذنا بالعمل و وضع عنهم ! إنما قلت : إذا عرفت فاعمل ما شئت من قليل الخير و كثيره ، فإنه يقبل منك » « 1 » .\r\nترجمه : راوى حديث شريف گويد : « به جناب صادق - عليه السلام - گفتم : \" حديثى براى ما روايت شده كه شما فرموديد : وقتى كه معرفت پيدا كردى ( يعنى در حق ائمه عليهم السلام ) هر چه مىخواهى بكن . \" فرمود : \" من چنين گفتم . \" گفت گفتم : \" گرچه زنا كنند يا دزدى كنند يا شراب بخورند ؟ \" فرمود : \"  إِنَّا لِلَّهِ وَ إِنَّا إِلَيْهِ راجِعُونَ  . به خدا قسم كه بىانصافى نمودند با ما كه ماها خود اخذ شويم به اعمال و از آنها برداشته شود ! آنچه من گفتم اين بود كه وقتى معرفت پيدا كردى هر چه مىخواهى بكن از عمل خير ،\r\n\r\n\r\n","description":"","footnote":"\r\n( 1 ) - الكافي ، ج 2 ، ص 464 ، « كتاب الإيمان و الكفر » ، « باب أنّ الإيمان لا يضرّ معه سيّئة و . . . » ، حديث 5 . ( در نسخ چاپى « و إن زنوا أو سرقوا أو شربوا » آمده است )\r\n","page_name":" 629 ","page_number":645},
  {"content":"\r\n\r\nچه كم و چه زياد ، از تو قبول مىشود \" » .\r\nشرح :\r\n« حديث »\r\nمبتدا ، و\r\n« روي »\r\nخبر آن است . و\r\n« أنك »\r\nبه فتح ، خبر مبتداى محذوف است ، أيْ هُوَ أَنّكَ .\r\nقوله : «\r\nإذا عرفت\r\n» مقصود « از معرفت » در اين حديث معرفت امام - عليه السلام - است .\r\n« قال : قُلْت » ممكن است با ضمّ « تاء » به صيغهء متكلم ، و ممكن است به صيغهء خطاب باشد .\r\n« وَإنْ زَنَوْا » كلمهء « إن » وصليّه است ؛ أيْ : إذا عَرَفُوا ، فَلْيَعْمَلُوا ماشاؤوا وَإنْ كانَ مِنَ الْكَبائِرِ .\r\nقوله :  إِنَّا لِلَّهِ  كلمهء « استرجاع » را در مقام شدت مصيبت و عظمت آن گويند . و چون اين افترا يا سوء فهم از مصيبت‌هاى بزرگ بوده ، حضرت در مقام كمال تحاشى از آن چنين فرمودند .\r\nقوله : «\r\nأن نكون\r\n» أي : في أنْ نَكُونَ . يعنى انصاف نكردند با ما در اين‌كه ما مورد تكليف و مأخوذ بر آن باشيم ، و آنها به واسطهء اعتقاد به ما مورد تكليف نباشند و مأخوذ بر اعمال نشوند . بعد از آن بيان مقصود خود را فرمودند كه ولايت شرط قبول افعال است ؛ چنانچه اشاره به آن بيايد ان شاء اللَّه تعالى .\r\n\r\nفصل در بيان جمع اخبارى كه حَثّ بر عبادات و ترك معاصى نموده با بعض اخبار كه صورتاً مخالف با آن است\r\nبدان‌كه اگر كسى مراجعه كند به اخبار وارده و در حالات رسول اكرم صلى الله عليه و آله و سلم و ائمهء هدى عليهم السلام و كيفيت عبوديت و اجتهاد آنها و تضرّع و زارى و ذُل و مسكنت و خوف و حزن آنها در پيشگاه مقدس ربّ العزة و كيفيت مناجات آنها در محضر قاضى الحاجات ، كه از حد تواتر بيرون است و از صدها افزون ، و همين‌طور مراجعه كند به\r\n\r\n","description":"","footnote":"","page_name":" 630 ","page_number":646},
  {"content":"\r\n\r\nوصيت‌هايى كه رسول اكرم صلى الله عليه و آله و سلم به حضرت امير المؤمنين - عليه السلام - مىكردند ، و وصيت‌هاى ائمه بعضى به بعضى ، و وصيت‌هايى كه به خواص شيعيان و خلّص مواليان مىفرمودند و تأكيدات و سفارش‌هاى خيلى بليغى كه مىفرمودند و آنها را از معصيت خداى تعالى تحذير مىنمودند ، كه در اصول و فروع تكاليف ، كتب اخبار از آن مشحون است ، علم قطعى حاصل مىكند كه اگر بعض روايات به حسب صورت و ظاهر مخالف با آن احاديث وارد شده است ، ظاهر آنها مراد نيست . پس ، اگر طورى ممكن بود تأويل آن كه منافات با آن احاديث قطعيهء صريحه ، كه از ضروريات دين است ، نداشته باشند ، آن را تأويل كنيم ؛ يا جمع عرفى داشت جمع كنيم ؛ و الّا ردّ علم آن به قائلش مىنماييم .\r\nو ما اكنون در اين اوراق نمىتوانيم جميع اخبار ، يا عُشرى از اعشار آن را ، ذكر كنيم و بيان توفيق آنها نماييم ؛ ولى از ذكر بعض روايات طرفين ناچاريم تا حقيقت حال معلوم شود :\r\nكافى بِإسْنادِهِ عَنْ أَبِي عَبْدِاللَّهِ - عليه السلام - قَالَ : «\r\nشيعتنا\r\n[ هم\r\n
  ] الشاحبون ، الذابلون ، الناحلون ، الذين إذا جنهم الليل استقبلوه بحزن » « 1 » .\r\nفرمود : « شيعيان ما كسانى هستند كه داراى حزن و اندوه‌اند ، و لاغر اندام‌اند از شدت حزن و عبادت ؛ آنهايى هستند كه چون فرو گيرد آنها را تاريكى شب ، استقبال كنند آن را به حزن » . و روايت به اين مضمون كه علامت شيعيان را بيان فرمايد بسيار است .\r\nوَعَنْهُ ، عَنْ المُفَضَّلِ قَالَ : قَالَ أَبُو عَبْدِاللَّهِ عليه السلام : «\r\nإياك و السفلة ؛ فإنما شيعة علي - عليه السلام - من عف بطنه و فرجه و اشتد جهاده ، و عمل لخالقه ، ورجا ثوابه و خاف عقابه .\r\nفإذا رأيت أولئك ، فأولئك شيعة جعفر » « 2 » .\r\n\r\n\r\n","description":"","footnote":"\r\n( 1 ) - الكافي ، ج 2 ، ص 233 ، « كتاب الإيمان و الكفر » ، « باب المؤمن وعلاماته وصفاته » ، حديث 7 .\r\n( 2 ) - الكافي ، ج 2 ، ص 233 ، « كتاب الإيمان و الكفر » ، « باب المؤمن وعلاماته وصفاته » ، حديث 9 ؛ و ر . ك : صفات الشيعة ، ص 11 ، حديث 21 ؛ بحار الأنوار ، ج 65 ، ص 77 ، حديث 42 .\r\n","page_name":" 631 ","page_number":647},
  {"content":"\r\n\r\nفرمود : « برحذر باش از اين مردم پست . جز اين نيست كه شيعهء على كسى است كه عفيف باشد بطن و فرج او ؛ و شديد باشد جهاد او ؛ و عمل كند براى آفريدگارش ، و اميد ثواب او را داشته باشد و خوف عقاب او را داشته باشد . وقتى اين جماعت را ديدى ، آنها شيعهء جعفر بن محمد هستند » .\r\nوَعَنِ الأمالِي ، لِلْحَسَنِ بْنِ مُحَمَّدٍ الطُوسيّ ، شَيْخِ الطائِفَةِ - رَحِمَهُ اللَّه - بِإسْنادِهِ عَنِ الرِّضَا - عليه السلام - عَنْ أَبِيهِ ، عَنْ جَدِّهِ ، عَنْ أَبِي جَعْفَرٍ - عليه السلام - أَنَّهُ قَالَ لِخَيْثَمَةَ :\r\n« أبلغ شيعتنا\r\n[ أنا لا نغني من الله شيئا ، وأبلغ شيعتنا أنه لا ينال ما عند الله إلا بالعمل . وأبلغ شيعتنا\r\n
  ] أن أعظم الناس حسرة يوم القيامة من و صف عدلاثم خالفه إلى غيره . وأبلغ شيعتنا أنهم إذا قاموا بما أمروا أنهم هم الفائزون يوم القيامة » « 1 » .\r\n« فرمود جناب باقر العلوم - عليه السلام - به خَيثَمه كه ابلاغ كن به شيعيان ما كه ما بىنياز نمىكنيم از خداوند چيزى را . ( يعنى به اعتماد به ما از عمل باز نمانيد ) و برسان به شيعيان ما كه نرسد آنچه پيش خدا هست مگر به عمل . و به شيعيان ما ابلاغ كن بزرگ‌ترين مردم در حسرت روز قيامت كسى است كه وصف كند عدلى را ، پس از آن مخالفت كند او را و عدول كند به سوى غير آن . و ابلاغ كن به شيعيان ما كه اگر قائم شدند به آنچه به آن مأمورند ، ( يعنى اگر اطاعت خداوند را كردند ) آنها اهل نجات هستند فقط » .\r\nكافى بِإسْنادِهِ عَنْ أَبِي جَعْفَرٍ - عليه السلام - قَالَ : «\r\nلا تذهب بكم المذاهب . فوالله ، ما شيعتنا إلا من أطاع الله » « 2 » .\r\nيعنى عذرتراشى نكنيد در معاصى خدا ، و رأىهاى باطل را متابعت نكنيد كه ما شيعه هستيم و انتساب به اهل بيت اسباب نجات ماست ؛ « به خدا قسم كه نيست شيعهء ما مگر كسى كه اطاعت خداى تعالى كند » .\r\n\r\n\r\n","description":"","footnote":"\r\n( 1 ) - الأمالي ، طوسى ، ص 370 ، مجلس 13 ، حديث 47 ؛ وسائل الشيعة ، ج 1 ، ص 93 ، « أبواب مقدّمة العبادات » ، باب 20 ، حديث 22 .\r\n( 2 ) - الكافي ، ج 2 ، ص 73 ، « كتاب الإيمان و الكفر » ، « باب الطاعة و التقوى » ، حديث 1 .\r\n","page_name":" 632 ","page_number":648},
  {"content":"\r\n\r\nوَبِإسْنادِهِ عَنْ جَابِرٍ عَنْ أَبِي جَعْفَرٍ - عليه السلام - قَالَ : قَالَ لِي : «\r\nيا جابر ، أ يكتفي من ينتحل التشيع أن يقول بحبنا أهل البيت ؟ فوالله ، ما شيعتنا إلا من اتقى الله و أطاعه » .\r\nإلى أَنْ قَالَ :\r\n« فاتقوا الله و اعملوا لما عند الله ؛ ليس بين الله و لابين أحد قرابة ؛ أحب العباد إلى الله تعالى و أكرمهم عليه أتقاهم و أعمالهم بطاعته . يا جابر ، والله ، ما يتقرب إلى الله تعالى إلا بالطاعة . ما معنا براءة من النار و لا على الله لأحد من حجة . من كان لله مطيعا ، فهو لنا و لي ؛ و من كان لله عاصيا ، فهو لنا عدو . و ما تنال و لا يتنا إلا بالعمل و الورع » « 1 » .\r\nفرمود : « اى جابر ، آيا كفايت مىكند كسى را كه مدعى تشيع است اين‌كه دعوى كند دوستى ما اهل بيت را ؟ به خدا قسم كه شيعهء ما نيست مگر كسى كه از خدا بترسد و اطاعت او كند » . تا آن‌كه فرمود : « بترسيد از خدا و عمل كنيد براى آنچه پيش خداوند است . ( يعنى از ثوابها ) . نيست ميانهء خدا و كسى خويشاوندى ؛ و دوست‌ترين بندگان پيش خداى تعالى و اكرم آنها بر او پرهيزگارتر آنها و عمل كننده‌تر از آنهاست به فرمايشات او . اى جابر ، به خدا قسم كه تقرب به خداوند تعالى حاصل نشود مگر به اطاعت . نيست با ما آزادى از آتش ؛ و نيست براى كسى حجت بر خداوند . كسى كه مطيع خداوند است ، او دوست ماست ؛ و كسى كه عصيان خداوند كند ، او دشمن ماست . و ولايت ما نيل نشود مگر به عمل و پرهيزگارى » .\r\nو هم در كافى شريف سند به حضرت باقر العلوم - عليه السلام - رساند كه فرمود :\r\n« اى جماعت شيعيان آل محمد - صلّى اللَّه عليه و آله - شماها در حد وسط باشيد كه غاليان به شما رجوع كنند ، و تاليان به شما ملحق شوند » . يكى از انصار كه اسمش سعد بود عرض كرد : « فدايت شوم ، غالى چيست ؟ » فرمود : « قومى هستند كه دربارهء ما چيزهايى گويند كه ما دربارهء خود نگوييم ؛ پس آنها از ما نيستند و ما از آنها نيستيم » .\r\nعرض كرد : « تالى چيست ؟ » فرمود : « كسى است كه طالب هدايت است ، و طريق آن را نمىداند و مىخواهد كه خير به او برسد و عمل كند » . پس از آن رو به شيعيان فرمود و\r\n\r\n\r\n","description":"","footnote":"\r\n( 1 ) - الكافي ، ج 2 ، ص 74 ، « كتاب الإيمان و الكفر » ، « باب الطاعة و التقوى » ، حديث 3 ؛ و ر . ك : الوافي ، ج 4 ، ص 173 ، حديث 37 . ( در تمام مصادر چاپى موجود « ليس بين اللَّه و بين أحد قرابة » آمده است )\r\n","page_name":" 633 ","page_number":649},
  {"content":"\r\n\r\nگفت : « به خدا قسم كه با ما برائت و آزادى از خداوند نيست ( يعنى از سخط و عذاب او ) ؛ و بين ما و خداوند خويشاوندى نيست ؛ و ما بر خداوند حجتى نداريم ؛ و تقرب به خدا حاصل نكنيم مگر به اطاعت و فرمانبردارى . و هر كس از شما مطيع خداوند باشد ، فايده دارد به [ حال 
  ] او ولايت و دوستى ما ؛ و هر كس فرمانبردار خدا نباشد از شماها ، ولايت ما به او نفعى نرساند . واى بر شما مغرور نشويد ؛ واى بر شما مغرور نشويد » « 1 » .\r\nو هم در كافى شريف است كه حضرت باقر العلوم - عليه السلام - فرمود : « رسول خدا - صلّى اللَّه عليه و آله - ايستاد بر « صفا » پس فرمود : \" اى اولاد هاشم ، اى اولاد عبدالمطّلب ، من رسول خدا هستم به سوى شما و من شفقت دارم نسبت به شما ؛ و همانا عمل من براى خود من است ، و از براى هر يك از شما عمل اوست . نگوييد كه محمد از ماست و زود است كه ما داخل شويم در آن‌جايى كه او داخل شود . نه ! به خدا قسم ، اى بنى عبدالمطلب ، دوستان من از شما و غير شما نيست مگر پرهيزگاران . آگاه باشيد كه من نمىشناسم شما را روز قيامت در صورتى كه بياييد و حمل كرده باشيد دنيا را به پشت‌هاى خود ، و مردم ديگر بيايند نزد من در صورتى كه آخرت حمل آنهاست \" » « 2 » .\r\n\r\n\r\n","description":"","footnote":"\r\n( 1 ) - عَنْ أَبِي جَعْفَرٍ عليه السلام قَالَ : « يَا مَعْشَرَ الشِّيعَةِ ، شِيعَةِ آلِ مُحَمَّدٍ ، كُونُوا النُّمْرقَةَ الْوُسْطَى ، يَرْجِعُ إِلَيْكُمُ الْغَالِي ، وَيَلْحَقُ بِكُمُ التَّالِي » . فَقَالَ لَهُ رَجُلٌ مِنَ الأَنْصَارِ ، يُقَالُ لَهُ سَعْدٌ : جُعِلْتُ فِدَاكَ مَا الْغَالِي ؟ قَالَ : « قَوْمٌ يَقُولُونَ فِينَا مَا لا نَقُولُهُ فِي أَنْفُسِنَا ، فَلَيْسَ أُولَئِكَ مِنَّا وَلَسْنَا مِنْهُمْ . قَالَ : فَمَا التَّالِي ؟ قَالَ : « الْمُرْتَادُ يُرِيدُ الْخَيْرَ ، يُبَلِّغُهُ الْخَيْرَ يُؤجَرُ عَلَيْهِ ثُمَّ أَقْبَلَ عَلَيْنَا » ، فَقَالَ : « وَاللَّهِ مَا مَعَنَا مِنَ اللَّهِ بَرَاءَةٌ وَلا بَيْنَنَا وَبَيْنَ اللَّهِ قَرابَةٌ وَلا لَنَا عَلَى اللَّهِ حُجَّة . وَلَا نَقَرَّبُ إِلَى اللَّهِ إِلَّا بِالطَّاعَةِ ، فَمَنْ كَانَ مِنْكُمْ مُطِيعاً لِلَّهِ تَنْفَعُهُ وَلَايَتُنَا . وَمَنْ كَانَ مِنْكُمْ عَاصِياً لِلَّهِ لَمْ تَنْفَعْهُ وَلَايَتُنَا وَيْحَكُمْ لَاتَغْتَرُّوا ! وَيْحَكُمْ لَاتَغْتَرُّوا ! » . ( الكافي ، ج 2 ، ص 75 ، « كتاب الإيمان و الكفر » ، « باب الطاعة و التقوى » ، حديث 6 )\r\n( 2 ) - عَنْ أَبِي جَعْفَرٍ عليه السلام قَالَ : « قَامَ رَسُولُ اللَّهِ صلى الله عليه و آله و سلم عَلَى الصفَاء ، فَقَالَ : يَا بَنِي عَبْدِالْمُطَّلِبِ ، إِنِّي رَسُولُ اللَّهِ إِلَيْكُمْ ، وَإِنِّي شَفِيقٌ عَلَيْكُمْ ؛ وَإِنَّ لِي عَمَلِي وَلِكُلِّ رَجُلٍ مِنْكُمْ عَمَلَهُ . لَاتَقُولُوا إِنَّ مُحَمَّداً مِنَّا وَسَنَدْخُلُ مَدْخَلَهُ . فَلَا وَاللَّهِ ؛ ما أَوْلِيَائِي مِنْكُمْ وَلَا مِنْ غَيْرِكُمْ يَا بَنِي الْمُطَّلِبِ إِلَّا الْمُتَّقُونَ . أَلَا فلا أَعْرِفُكُمْ يَوْمَ الْقِيَامَةِ تَأْتُونَ تَحْمِلُونَ الدُّنْيَا عَلَى ظُهُورِكُمْ وَيَأْتُونَ النَّاسُ يَحْمِلُونَ الآخِرَةَ . . . » . ( الكافي ، ج 8 ، ص 182 ، حديث 205 )\r\n","page_name":" 634 ","page_number":650},
  {"content":"\r\n\r\nو هم در روايت جابر متقدم است كه فرمود حضرت باقر العلوم عليه السلام : « اى جابر ، مذاهب باطله و رأىهاى فاسده تو را گول نزند كه گمان كنى حبّ على - عليه السلام - تو را بس است . آيا كفايت مىكند براى مرد كه بگويد : من دوست مىدارم على - عليه السلام - را و داراى ولايت او هستم ، و مع ذلك فعّال و داراى كثرت عمل نباشد ؟\r\nاگر بگويد : من رسول خدا را دوست مىدارم ( با آن‌كه رسول خدا از على بهتر است ) پس از آن متابعت سيرهء او نكند و عمل به سنّت او ننمايد ، از حب او نفعى براى او حاصل نشود » « 1 » .\r\nو در حكايت معروف طاووس است كه ديد صداى ناله و تضرع و زارى مىآيد ، تا آن‌كه صاحب آن ناله خاموش شد و گويى غشوه‌اى براى او دست داد . چون به بالين او آمد ، ديد جناب على بن الحسين - عليهما السلام - است ! سر آن بزرگوار را به دامن گرفت و كلماتى مشتمل بر آن‌كه تو فرزند رسول خدا و جگر گوشهء فاطمهء زهرايى ، و بالاخره بهشت از شماست ، عرض كرد . آن سرور فرمود : « خداوند بهشت را خلق فرموده از براى كسى كه عبادت و اطاعت او كند ، اگر چه غلام حبشى باشد ؛ و آتش را خلق فرموده براى كسى كه معصيت او كند ، گرچه اولاد قريش باد » ( يا سيّد قريش باشد ) « 2 » .\r\nاين است چند حديث از احاديث شريفهء صريحه به اين‌كه اين اشتهاى كاذبه كه ما اهل دنيا و معصيت داريم غلط و باطل است ، و از هوس‌هاى شيطانى و مخالف با عقل و نقل است .\r\nو ضميمه نما به آن آيات شريفهء قرآنيه را ، مثل قول خداى تعالى :  كُلُّ نَفْسٍ بِما \r\n\r\n\r\n","description":"","footnote":"\r\n( 1 ) - فقال : « يا جابر لا تذهبن بك المذاهب . حسب الرجل أن يقول : أحب عليا و أتولاه . ثم لا يكون مع ذلك فعالا ؟ فلو قال : إني أحب رسول الله - فرسول الله صلى الله عليه و آله و سلم خير من علي عليه السلام - ثم لا يتبع سيرته و لا يعمل بسنته ، ما نفعه حبه إياه شيئا » . ( الكافي ، ج 2 ، ص 74 ، « كتاب الإيمان و الكفر » ، « باب الطاعة و التقوى » ، حديث 3 )\r\n( 2 ) - مناقب آل أبي طالب ، ج 4 ، ص 164 ؛ بحار الأنوار ، ج 46 ، ص 81 - 82 ، « تاريخ علي بن الحسين عليه السلام » ، باب 5 ، حديث 75 .\r\n","page_name":" 635 ","page_number":651},
  {"content":"\r\n\r\n كَسَبَتْ رَهِينَةٌ  « 1 » . و مثل قوله تعالى :   فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَ مَنْ يَعْمَلْ مِثْقالَ ذَرَّةٍ شَرًّا يَرَهُ   « 2 » . و مثل قوله تعالى :  لَها ما كَسَبَتْ وَ عَلَيْها مَا اكْتَسَبَتْ  « 3 » . و غير اينها از آيات شريفه كه در [ هر 
  ] صفحه از كتاب الهى موجود است ، كه تأويل و تصرف در آن خلاف ضرورت است .\r\nو در مقابل اينها احاديث ديگرى است كه آنها هم در كتب معتبره مذكور است ، ولى نوعاً جمع صحيح عرفى دارد . و اگر جمع نيز پسند نيفتد و قابل تأويل نباشند ، مقاومت با اين همه حديث صحيحهء صريحهء متواترهء مؤيَّده به ظواهر قرآنيه و نصوص فرقانيه و عقل سليم و ضرورت مسلمين ننمايد .\r\nفَمِنْ ذلِكَ ما رَواهُ ثِقَةُ الإسْلامِ الْكُلِيْنِيُّ بِإسْنادِهِ عَنْ يُوسُفَ بْنِ ثَابِتِ بْنِ أَبِي سَعيدة ، عَنْ أَبِي عَبْدِاللَّهِ - عليه السلام - قَالَ : «\r\nالإيمان لا يضر معه عمل ، وكذلك الكفر لا ينفع معه عمل » « 4 »\r\n. فرمود حضرت صادق عليه السلام : « ايمان ضرر نرساند با آن عملى ؛ و كفر نيز نفع نرساند با آن عملى » . و چند حديث ديگر به اين مضمون وارد است « 5 » .\r\nو جناب محدّث جليل ، مجلسى - عليه الرحمة - اين دسته اخبار را حمل فرمودند به اين‌كه مراد از « ضرر » دخول نار يا خلود در نار است « 6 » ، انتهى .\r\nو بنا بر اين‌كه مراد دخول نار باشد ، منافات ندارد با عذاب‌هاى ديگرى كه در برزخ و مواقف قيامت از آنها بشود .\r\nو نويسنده گمان مىكند كه ممكن است اين اخبار را حمل كرد به آن‌كه ايمان قلب را\r\n\r\n\r\n","description":"","footnote":"\r\n( 1 ) - « هر كه در گرو چيزى است كه اندوخته است » . ( المدّثّر ( 74 ) : 38 )\r\n( 2 ) - « پس هر كه به قدر ذره‌اى نيكى كرده باشد ، آن را مىبيند ؛ و هر كه به قدر ذره‌اى بدى كرده باشد آن راخواهد ديد » . ( الزلزلة ( 99 ) : 7 - 8 )\r\n( 3 ) - « هر چه ( از نيكى ) كرده ، از آن اوست ؛ و هر چه ( از بدى ) كرده ، به زيان اوست » . ( البقرة ( 2 ) : 286 )\r\n( 4 ) - الكافي ، ج 2 ، ص 464 ، « كتاب الإيمان و الكفر » ، « باب أنّ الإيمان لا يضرّ معه سيّئة و . . . » ، حديث 4 .\r\n( 5 ) - الكافي ، ج 2 ، ص 464 ، « كتاب الإيمان و الكفر » ، « باب أنّ الإيمان لا يضرّ معه سيّئة و . . . » ، حديث 3 ، 5 و 6 .\r\n( 6 ) - مرآة العقول ، ج 11 ، ص 396 ، حديث 2 .\r\n","page_name":" 636 ","page_number":652},
  {"content":"\r\n\r\nطورى منوّر مىكند كه اگر فرضاً گاهى خطا يا گناهى از انسان صادر شود ، به واسطهء آن نور و ملكهء ايمان جبران كند به توبه و رجوع الى اللَّه نمايد ؛ و صاحب ايمان باللَّه و يوم الآخرة نگذارد اعمالش به روز حساب افتد .\r\nپس ، در حقيقت اين اخبار حثّ بر تمسك به ايمان و بقاى به آن است . چنانچه نظير اين حديثى است كه در كافى شريف از حضرت صادق - عليه السلام - نقل فرموده كه « حضرت موسى - عليه السلام - به جناب خضر - عليه السلام - گفت : \" من از رفاقت با تو داراى شرافت و حرمت شدم ، پس وصيتى به من فرما . \" فرمود به او كه \" ملازم باش با چيزى كه ضرر نرساند به تو با آن چيزى ، چنانچه با غير آن به تو چيزى نفع نرساند \" » « 1 » .\r\nوَمِنْ ذلِكَ ما رَواهُ بِإسْنادِهِ عَنْ مُحَمَّدِ بْنِ الرَّيّانِ بْنِ الصَّلْتِ ، رَفَعَهُ عَنْ أَبِي عَبْدِاللَّهِ - عليه السلام - قَالَ : «\r\nكان أمير المؤمنين - عليه السلام - كثيرا ما يقول في خطبته : يا أيها الناس دينكم دينكم ! فإن السيئة فيه خير من الحسنة في غيره ؛ والسيئة فيه تغفر ، والحسنة في غيره لا تقبل » « 2 » .\r\n« مىفرمود حضرت امير المؤمنين - عليه السلام - در خطبه بسيارى از اوقات : اى مردم ، حفظ كنيد دين خود را و دست از آن برنداريد ؛ زيرا كه گناه در آن بهتر از حسنه در غير آن است ؛ و گناه در آن آمرزيده شود ، و در غير آن عبادات و حسنات قبول نگردد » .\r\nو اين حديث شريف و امثال آن كه در مقام ترغيب به ملازمت ديانت حقه است دلالت بر آن دارد كه سيّئات مؤمنين و صاحبان دين حق بالاخره آمرزيده شود ؛ چنانچه خداوند فرمايد :  إِنَّ اللَّهَ يَغْفِرُ الذُّنُوبَ جَمِيعاً  « 3 » . و از اين [ جهت 
  ] ، سيّئات آنها را توان\r\n\r\n\r\n","description":"","footnote":"\r\n( 1 ) - عَنْ أَبِي عَبْدِ اللَّهِ عليه السلام قَالَ : « قَالَ مُوسَى لِلْخَضِرِ عليهما السلام قَدْ تَحَرَّمْتُ بِصُحْبَتِكَ فَأَوْصِنِي ، قَالَ [ لَهُ 
  ] : الْزَمْ مَا لَايَضُرُّكَ مَعَهُ شَيْءٌ كَمَا لَايَنْفَعُكَ مَعَ غَيْرِهِ شَيْءٌ » . ( الكافي ، ج 2 ، ص 464 ، « كتاب الإيمان و الكفر » ، « باب أنّ الإيمان لا يضرّ معه سيّئة و . . . » ، حديث 2 )\r\n( 2 ) - الكافي ، ج 2 ، ص 464 ، « كتاب الإيمان و الكفر » ، « باب أنّ الإيمان لا يضرّ معه سيّئة و . . . » ، حديث 6 .\r\n( 3 ) - « به‌درستى كه خداوند تمام گناهان را مىآمرزد » ( الزّمر ( 39 ) : 53 )\r\n","page_name":" 637 ","page_number":653},
  {"content":"\r\n\r\nگفت كه بهتر از حسنات ديگران است كه هيچ وقت قبول نشود ؛ بلكه شايد حسناتى كه شرايط قبول ، مثل ايمان و ولايت ، در آن نباشد خود داراى ظلمتى باشد كه از سيّئات مؤمنين ، كه به واسطهء نور ايمان در خوف و رجا هستند ، ظلمت و كدورتش بيشتر باشد .\r\nبالجمله ، اين حديث دلالت ندارد بر آن‌كه اهل ايمان بر سيّئات خود مأخوذ نيستند ؛ چنانچه ظاهر است .\r\nو از جمله احاديث مشهوره كه گويند : بين فريقين مشهور است اين است كه «\r\nحب علي حسنة لا يضر معها سيئة ، وبغضه سيئة لا ينفع معها حسنة » « 1 »\r\n. « دوستى على عليه السلام حسنه‌اى است كه با آن هيچ گناهى ضرر نمىرساند : و بغض آن سرور گناهى است كه هيچ نيكويى با آن نفع نبخشد » .\r\nو اين حديث شريف در سلك حديثى است كه دربارهء « ايمان » پيش از اين مذكور شد .\r\nو معنى آن يا به‌طورى است كه مرحوم مجلسى در آن اخبار احتمال دادند ، كه مقصود از « ضرر » خلود در نار يا دخول در نار است ؛ يعنى ، حبّ آن سرور ، كه سرمايهء ايمان و اكمال و اتمام آن است ، موجب شود كه به شفاعت شافعين از نار مستخلص شود . و اين چنانچه گفتيم : منافات ندارد با آن‌كه عذاب‌هاى گوناگون برزخ را داشته باشد ؛ چنانچه در حديث است كه فرمودند شماها برزخ خود را اصلاح كنيد ، ما در قيامت از شما شفاعت مىكنيم « 2 » .\r\nو يا آن‌كه آن‌طور كه ما ذكر كرديم مقصود باشد كه حبّ آن سرور نورانيت و ملكهء [ ايمان 
  ] در قلب حاصل كند كه احتراز از گناهان كند ؛ و اگر گاهى به گناهى مبتلا شد ، آن را به توبه و انابه ترميم نمايد ، و نگذارد كه رشتهء كار از دستش بيرون رود و مهار نفس گسيخته گردد .\r\nو از جمله ، يك دسته اخبارى است كه در ذيل آيهء شريفه در سورهء فرقان مذكور\r\n\r\n\r\n","description":"","footnote":"\r\n( 1 ) - المناقب ، خوارزمى ، ص 76 ، حديث 56 ؛ مناقب آل أبي طالب ، ج 3 ، ص 229 .\r\n( 2 ) - ر . ك : حديث 4 ، صفحه 109 ، پاورقى 1 .\r\n","page_name":" 638 ","page_number":654},
  {"content":"\r\n\r\nشده : قال تعالى :    وَ الَّذِينَ لا يَدْعُونَ مَعَ اللَّهِ إِلهاً آخَرَ وَ لا يَقْتُلُونَ النَّفْسَ الَّتِي حَرَّمَ اللَّهُ إِلَّا بِالْحَقِّ وَ لا يَزْنُونَ وَ مَنْ يَفْعَلْ ذلِكَ يَلْقَ أَثاماً * يُضاعَفْ لَهُ الْعَذابُ يَوْمَ الْقِيامَةِ وَ يَخْلُدْ فِيهِ مُهاناً * إِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ وَ كانَ اللَّهُ غَفُوراً رَحِيماً    « 1 » . فرمود : « آنهايى كه نمىخوانند با خداوند خداى ديگرى ، و نمىكشند نفسى را كه خداوند حرام كرده است كشتن او را ، مگر به حق ( در موارد مقرّره ) ، و زنا نمىكنند ، اينها بندگان خاص خداوند هستند . و كسى كه چنين كارهايى كند به جزاى تامّ خود مىرسد ؛ مضاعف شود عذاب براى او روز قيامت ، و مخلّد شود در آن عذاب با خوارى ؛ مگر كسى كه توبه كند و ايمان آورد و عمل نيكو بكند . آنها را تبديل مىفرمايد خداوند سيّئاتشان را به حسنات . و مىباشد خداوند آمرزنده و مهربان » . در ذيل اين آيه اخبار كثيره هست كه ما به ذكر يكى از آن [ ها 
  ] اكتفا مىكنيم ، زيرا كه همه قريب به هم هستند در معنى و مضمون .\r\nعَنِ الشَّيْخِ في أَماليهِ بِإسْنادِهِ عَنْ مُحَمَّدِ بْنِ مُسْلِمِ الثَّقَفي ، قالَ : سَأَلْتُ أَبا جَعْفَرٍ ، مُحَمَّدَ بْنَ عَلىٍّ - عليهما السلام - عَنْ قَوْلِ اللَّه عَزَّ وَجَلَّ :  فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ وَ كانَ اللَّهُ غَفُوراً رَحِيماً  . فقال عليه السلام : «\r\nيؤتى بالمؤمن المذنب يوم القيامة حتى يقام بموقف الحساب ؛ فيكون الله تعالى هو الذي يتولى حسابه لا يطلع على حسابه أحدا من الناس ؛ فيعرفه ذنوبه حتى إذا أقر بسيئاته . قال الله عز و جل للكتبة : بدلوها حسنات و أظهروها للناس .\r\nفيقول الناس حينئذ : ما كان لهذا العبد سيئة واحدة ! ثم يأمر الله به إلى الجنة . فهذا تأويل الآية . وهى في المذنبين من شيعتنا خاصة » « 2 » .\r\nمحدّث جليل القدر ، محمدبن مسلم ثقفى - رضوان اللَّه عليه - مىفرمايد : « سؤال [ كردم 
  ] از حضرت باقر العلوم - عليه السلام - از معنى قول خدا :  فَأُوْلئِكَ . . .  الآيه فرمود : \" آورده شود مؤمن گناهكار در روز قيامت تا [ قرار گيرد 
  ] در موقف حساب ؛\r\n\r\n\r\n","description":"","footnote":"\r\n( 1 ) - الفرقان ( 25 ) : 68 - 70 .\r\n( 2 ) - الأمالي ، طوسى ، ص 72 ، مجلس 3 ، حديث 14 ( در اين مصدر به جاى « للكتبة » ، « للملائكة » آمده است ) ؛ البرهان في تفسير القرآن ، ج 7 ، ص 193 ، حديث 3 .\r\n","page_name":" 639 ","page_number":655},
  {"content":"\r\n\r\nپس ذات مقدس حق خود حساب او را بكشد ؛ و هيچ‌يك از مردم [ را 
  ] بر حساب او آگاه نگرداند . پس از آن ، گناهان او را به او معرفى فرمايد ، تا آن‌كه اقرار به گناه خود كند .\r\nخداى تعالى به نويسندگان امر فرمايد كه گناهان او را مبدّل به حسنات كنند و به مردم اظهار كنند . پس مردم مىگويند : براى اين بنده يك گناه هم نبود ! پس از آن ، امر فرمايد كه او را به بهشت ببرند . اين است تأويل اين آيه . و اين در گناهكاران از شيعيان ماست خاصتاً \" » .\r\nاين‌كه آيهء شريفه را بالتمام نوشتم و كلام را طولانى كردم براى آن است كه مطلب چون از مهمّات است ، و بسيارى از اهل منبر به مردم عامه بد فهماندند اين قبيل اخبار را ، و ربط آنها به آيهء شريفه جز به ذكر آيه معلوم نمىشد ، از اين جهت معذورم از طول مُملّ .\r\nكسى كه صدر و ذيل آيهء شريفه را ملاحظه كند ، مىفهمد كه مردم مطلقاً به اعمال خود گرفتارند و مؤاخَذ در زشتىها هستند ؛ مگر آنهايى كه ايمان آورند و توبه از گناهان كنند و عمل صالح بجا آورند . و اين سه در هر كس جمع شود ، رستگار و مورد الطاف خداوند است و در پيشگاه مقدس حق محترم است ، و سيّئات و گناهان [ او 
  ] مبدل به حسنات شود . و جناب باقر العلوم - عليه السلام - نيز تأويل همين را فرمودند كه كيفيت حساب و موقف چنين اشخاصى به اين ترتيب است . منتها آن‌كه اين خاص به شيعيان اهل‌بيت است و ديگر مردم از آن محروم هستند ، زيرا كه ايمان حاصل نشود مگر به ولايت على و اوصياى او از معصومين طاهرين - عليهم السلام - بلكه ايمان به خدا و رسول قبول نشود بدون ولايت ؛ چنانچه در فصل بعد از اين ان شاء اللَّه مذكور شود . پس ، اين آيهء شريفه و اخبار مفسّره را بايد از ادله اوليه شمرد ، زيرا كه دلالت دارد بر آن‌كه اگر شخص ايمان داشته باشد و جبران گناهان را با توبه و عمل صالح نكند ، مشمول اين آيه نخواهد بود .\r\nپس اى عزيز ، شيطان تو را مغرور نكند و هواهاى نفسانيه تو را گول نزند . البته انسان تنبلِ مبتلا به شهوات و حب دنيا و جاه و مال ، مثل نويسنده ، هميشه دنبال بهانه است از براى تأييد تنبلى خود ؛ و هر چه موافق با شهوات او باشد و مؤيد هواهاى\r\n\r\n","description":"","footnote":"","page_name":" 640 ","page_number":656},
  {"content":"\r\n\r\nنفسانيه و خيالات شيطانيهء او باشد ، اقبال به آن نمايد و چشم و گوش خود را به آن باز كند ، بدون آن‌كه فحص از مغزاى آن نمايد يا به مقابلات و معارضات آن نظر نمايد .\r\nبيچاره گمان مىكند به مجرد دعوى تشيع و حب اهل بيت طهارت و عصمت جواز ارتكاب هر محرّمى را خداى نخواسته دارد و قلم تكليف ، نعوذ باللَّه ، از او برداشته شده ! بدبخت نمىداند كه شيطان بر او تعميه كرده ؛ و در آخر عمر بيم آن است كه محبت بىمغز بىفايده نيز از دستش برود و با كف تهى در صف نواصب اهل بيت محشور گردد . آخر دعوى محبت كسى [ كه 
  ] بيّنه نداشته باشد پذيرفته نيست . ممكن نيست من با شما دوست باشم و محبت و اخلاص داشته باشم ، و بر خلاف تمام مقاصد و مطلوبات شما اقدام كنم . درخت محبتْ ثمره و نتيجه‌اش عمل بر طبق آن است ؛ و اگر اين ثمره را نداشته باشد ، بايد دانست كه محبت نبوده ، خيال محبت بوده .\r\nپيغمبر اكرم و اهل بيت مكرم او - صلوات اللَّه عليهم - تمام عمر خود را صرف در بسط احكام و اخلاق و عقايد نمودند و يگانه مقصد آنها نشر احكام خدا و اصلاح و تهذيب بشر بوده و هر قتل و غارت و ذلت و اهانتى را در راه اين مقصد شريف سهل شمردند و از اقدام باز نماندند ؛ پس محبّ و شيعهء آنها كسى است كه در مقاصد آنها با آنها شركت كند و پيروى از آثار و اخبار آنها كند . اين‌كه در اخبار شريفه « 1 » اقرار به لسان و عمل به اركان را از مقوّمات ايمان شمرده بيان يك سرّ طبيعى و سنّة اللَّه جاريه است ؛ چون‌كه حقيقت ايمان ملازم با اظهار و عمل است . عاشق در جبلّهء طبيعيهء اوست اظهار عشق و تغزّل در شأن معشوق ، و عمل به لوازم ايمان و محبت خدا و اولياى او .\r\n[ اگر 
  ] عمل نكرد مؤمن نيست و محبت ندارد . و اين صورت ايمان و محبت بىمغز و معنا نيز با جزئى حوادث ، و فى الجمله فشار ، از بين مىرود و صفر اليد به دار جزاى اعمال منتقل شود .\r\n\r\n\r\n","description":"","footnote":"\r\n( 1 ) - ر . ك : الكافي ، ج 2 ، ص 27 ، « كتاب الإيمان و الكفر » ، « باب أنّ الإسلام قبل الإيمان » ، حديث 1 ؛ نهج البلاغة ، ص 508 ، حكمت 227 ؛ الأمالي ، طوسى ، ص 448 ، مجلس 16 ، حديث 7 .\r\n","page_name":" 641 ","page_number":657},
  {"content":"\r\n\r\n\r\nفصل در بيان آن‌كه ولايت اهل بيت شرط قبولى اعمال است\r\nآنچه ذيل حديث شريف دلالت بر آن دارد كه ولايت و معرفت شرط قبول اعمال است از امورى است كه از مسلمات بلكه ضروريات مذهب مقدس شيعه است . و اخبار در اين باب به قدرى زياد است كه در اين مختصرات نگنجد و فوق حد تواتر است ؛ و ما به ذكر بعضى از آن اين اوراق را تبرك مىكنيم :\r\nعَنِ الكافي بِإسْنادِهِ عَنْ أَبي جَعْفَرٍ - عليه السلام - قالَ : «\r\nذروة الأمر و سنامه و مفتاحه و باب الأشياء و رضى الرحمن الطاعة للإمام بعد معرفته . . . أما لو أن رجلا قام ليله و صام نهاره و تصدق بجميع ماله و حج جميع دهره و لم يعرف و لا ية ولي الله فيواليه و يكون جميع أعماله بدلالته إليه ما كان له على الله حق في ثوابه و لا كان من أهل الإيمان » « 1 » .\r\nفرمود : « حقيقت و مخّ امر و اعلاى آن و كليد آن و باب اشيا و رضاى خداوند ، اطاعت امام است بعد از معرفت او . آگاه باش كه اگر مردى شب‌ها به عبادت ايستد و روزها روزه گيرد و تمام مالش را صدقه دهد و تمام روزگار را حج كند ، و نشناسد ولايت ولىّ خدا را تا موالات او كند و تمام اعمالش به راهنمايى او باشد ، نيست براى او بر خداى تعالى حقى و ثوابى ؛ و نمىباشد از اهل ايمان » .\r\nوَبِإسْنادِهِ عَنْ أَبي عَبْدِاللَّه - عليه السلام - قالَ : «\r\nمن لم يأت الله عز و جل يوم القيامة بما أنتم عليه ، لم يتقبل منه حسنة و لم يتجاوز له سيئة » « 2 » .\r\nوَبِإسْنادِهِ عَنْ أَبي عَبْدِاللَّه - عليه السلام - في حَديثٍ قالَ : «\r\nوالله لو أن إبليس - لعنه الله - سجد لله بعد المعصية و التكبر عمر الدنيا ، ما نفعه ذلك و لا قبله الله ما لم يسجد لآدم كما أمره\r\n\r\n\r\n","description":"","footnote":"\r\n( 1 ) - الكافي ، ج 2 ، ص 19 ، « كتاب الإيمان و الكفر » ، « باب دعائم الإسلام » ، قسمتى از حديث پنجم .\r\n( 2 ) - « كسى كه روز قيامت بدون اعتقاد به شما در پيشگاه خداوند حاضر شود ، نه حسنه‌اى از او پذيرفته گردد و نه سيئه‌اى از او بخشيده شود » . ( الكافي ، ج 8 ، ص 34 ، حديث 6 ( با كمى اختلاف ) ؛ وسائل الشيعة ، ج 1 ، ص 119 ، « أبواب مقدّمة العبادات » ، باب 29 ، حديث 3 )\r\n","page_name":" 642 ","page_number":658},
  {"content":"\r\n\r\nالله عز و جل أن يسجد له ؛ وكذلك هذه الامة العاصية المفتونة بعد نبيها صلى الله عليه و آله و سلم\r\n[ و 
  ]\r\nبعد تركهم الإمام الذي نصبه نبيهم لهم ، فلن يقبل الله لهم عملا و لن يرفع لهم حسنة حتى يأتوا الله من حيث أمرهم و يتولوا الإمام الذي أمرهم الله بولايته و يدخلوا من الباب الذي فتحه الله و رسوله لهم . . . » « 1 »\r\nالحديث .\r\nو اخبار در اين باب و به اين مضامين بسيار است « 2 » .\r\nو از مجموع اخبار استفاده شود كه ولايتْ شرط قبول اعمال ، بلكه شرط قبول ايمان به خدا و به نبوّت رسول مكرم صلى الله عليه و آله و سلم است . و اما شرط صحتْ بودن آن براى اعمال ، چنانچه بعضى از علما فرمودند « 3 » ، معلوم نيست ؛ بلكه ظاهر آن است كه شرط نيست ؛ چنانچه از روايات كثيره معلوم شود ؛ مثل روايتى كه در باب عدم وجوب قضاى « مستبصر » اعمال خود را مذكور است كه غير زكات - كه به واسطهء آن‌كه به غير اهلش در زمان ضلالتش داده است - ساير اعمال را قضا نكند و خداوند به او اجر دهد « 4 » .\r\nو در روايت ديگر است كه « اعمال ديگر از قبيل صلات و صوم و حج و صدقه به شما\r\n\r\n\r\n","description":"","footnote":"\r\n( 1 ) - « و با سند خود از حضرت صادق عليه السلام : روايت كرده كه فرموده : \" به خدا سوگند ، ابليس - نفرين خدا بر او باد - اگر پس از آن نافرمانى و تكبرى كه كرد ( سجده نكردن بر آدم ) به مدت عمر دنيا خدا را سجده مىآورد ، مادام كه سجده بر آدم نكرد چنان‌كه خدايش بدان فرمان داده بود ، آن عبادتش سود نمىكرد و خدا از وى نمىپذيرفت . و همچنين است حال اين امت عصيان‌آور فريفته شده كه ترك اطاعت امامى كرده‌اند كه پيامبرشان نصب فرموده ؛ پس خداوند عمل ايشان نپذيرد و نيكى ايشان برنكشد ، مگر آن‌كه به سوى خدا باز آيند از همان راه ، كه فرمانشان داده ، و ولايت امامى را سر نهند كه خداوند به ولايت او سفارش فرموده ، و از همان درى وارد شوند كه خدا و رسولش برايشان گشوده‌اند \" » . ( الكافي ، ج 8 ، ص 271 ، حديث 399 ، با اندكى اختلاف )\r\n( 2 ) - ر . ك : وسائل الشيعة ، ج 1 ، ص 118 ، « أبواب مقدّمة العبادات » ، « باب بطلان العبادة بدون ولاية الأئمّة عليهم السلام » .\r\n( 3 ) - مدارك الأحكام ، ج 4 ، ص 290 ، و ج 5 ، ص 243 ؛ الحدائق الناضرة ، ج 11 ، ص 10 ، و ج 14 ، ص 164 .\r\n( 4 ) - روايت بريد بن معاويه از امام صادق عليه السلام . ( وسائل الشيعة ، ج 1 ، ص 125 ، « أبواب مقدمة العبادات » ، باب 31 ، حديث 1 )\r\n","page_name":" 643 ","page_number":659},
  {"content":"\r\n\r\nملحق شود و دنبال شما بيايد ، ولى زكات را چون به غير اهلش دادى بايد باز به محل خود بدهى » « 1 » .\r\nو در بعض روايات است كه اعمال را روز پنجشنبه به رسول خدا صلى الله عليه و آله و سلم عرضه مىدارند ، و در روز عرفه حق تعالى به آنها توجه فرمايد و همه را هبَاءً منثوراً قرار مىدهد . سؤال مىكند : عمل چه اشخاصى را چنين مىكند ؟ [ مىفرمايد 
  ] اعمال مبغض ما و مبغض شيعيان ما « 2 » . و اين دلالت بر صحت و عدم قبول دارد ؛ چنانچه واضح است .\r\nدر هر صورت اين بحث از وظيفهء ما خارج است . وَالْحَمْدُللَّه أَوَّلًا و آخِراً .\r\n\r\n\r\n","description":"","footnote":"\r\n( 1 ) - محمّد بن حكيم از امام صادق عليه السلام روايت كند : « . . . أَمَّا الصَّلَاةُ وَالصَّوْمُ وَالصَّدَقَةُ ، فَإِنَّ اللَّهَ يُتْبِعُكُما ذَلِكَ وَيُلْحَقُ بِكُما ؛ وَأَمَّا الزَّكَاةُ فَلا لأَنَّكُمَا أَبْعَدْتُما حَقَّ امْرِئٍ مُسْلِمٍ ، وَأَعْطَيْتُماهُ غَيْرَهُ » . ( وسائل الشيعة ، ج 1 ، ص 127 ، « أبواب مقدّمة العبادات » ، باب 31 ، حديث 5 )\r\n( 2 ) - مراد روايت امام صادق عليه السلام است كه فرموده : « إنَّ أَعْمالَ الْعِبادِ تُعْرَضُ كُلَّ خَمِيسٍ عَلى رَسُولِ اللَّه صلى الله عليه و آله و سلم فَإذا كانَ يَوْمُ عَرَفَةٍ ، هَبَطَ الرَّبُّ - تَبارَكَ وَتَعالى - وَهُوَ قَوْلُ اللَّه تَبارَكَ وَتَعالى : ( وَقَدمنا إلى ما عَمِلُوا مِنْ عَمَلٍ فَجَعَلْناهُ هَباءً مَنْثُوراً ) » . فَقُلْتُ : جُعِلْتُ فِداكَ ، أَعْمالُ مَنْ هذِهِ ؟ قالَ : « أَعْمالُ مُبْغِضينا وَمُبْغِضي شَيعَتنا » . ( بصائر الدرجات ، ص 446 ، حديث 15 ؛ بحار الأنوار ، ج 23 ، ص 345 ، حديث 37 )\r\n","page_name":" 644 ","page_number":660},
  {"content":"\r\n\r\n\r\nحديث سى و چهارم مقام مؤمن نزد حق تعالى\r\n
  ] الحديث الرابع و الثلاثون : بِالسَّنَدِ المُتَّصِلِ إلى ثِقَةِ الإسْلامِ ، مُحَمَّدِ بْنِ يَعْقُوبَ الْكُلَينىِّ - قُدِّسَ سِرُّه - عَنْ عِدَّةٍ مِنْ أَصْحَابِنا ، عَنْ أَحْمَدَ بْنِ مُحَمَّدِ بْنِ خَالِدٍ ، عَنْ إِسْمَاعِيلَ بْنِ مِهْرَانَ ، عَنْ أَبِي سَعِيدِ الْقَمَّاطِ ، عَنْ أَبَانِ بْنِ تَغْلِبَ ، عَنْ أَبِي جَعْفَرٍ - عليه السلام - قَالَ : «\r\nلما أسري بالنبي - صلى الله عليه و آله - قال : يا رب ، ما حال المؤمن عندك ؟ قال : يا محمد ، من أهان لي وليا ، فقد بارزني بالمحاربة ، وأنا أسرع شيء إلى نصرة أوليائي ؛ و ما ترددت في شيء أنا فاعله كترددي في و فاة المؤمن يكره الموت و أكره مساءته . وإن من عبادي المؤمنين من لا\r\n[ يصلحه\r\n
  ] إلا الغنى ؛ ولو صرفته إلى غير ذلك لهلك . وإن من عبادي المؤمنين من لا\r\n[ يصلحه\r\n
  ] إلا الفقر ؛ ولو صرفته إلى غير ذلك لهلك . و ما يتقرب إلي عبد من عبادي بشيء أحب إلي مما افترضت عليه . وإنه ليتقرب إلي بالنافلة حتى أحبه ؛ فإذا أحببته ، كنت إذا سمعه الذي يسمع به و بصره الذي يبصر به و لسانه الذي ينطق به و يده التي يبطش بها ؛ إن دعاني أجبته ، وإن سألني أعطيته » « 1 » .\r\nترجمه : « جناب باقر العلوم - عليه السلام - [ فرمود 
  ] : چون برده شد رسول خدا - صلّى اللَّه عليه و آله - در شب معراج به ساحت قدس ، عرض كرد : \" اى پروردگار ، آيا\r\n\r\n\r\n","description":"","footnote":"\r\n( 1 ) - الكافي ، ج 2 ، ص 352 ، « كتاب الإيمان و الكفر » ، « باب من أذى المسلمين واحتقرهم » ، حديث 8 ؛ الأربعون حديثاً ، شيخ بهايى ، ص 411 ، حديث 35 .\r\n","page_name":" 645 ","page_number":661},
  {"content":"\r\n\r\nچگونه است حال مؤمن نزد تو ؟ \" فرمود : \" اى محمد ، كسى كه اهانت كند براى من دوستى را ، به جنگ‌جويى با من برخاسته ؛ و من از هر چيز زودتر يارى دوستان خود كنم . و من مردد در هيچ امرى نشدم ، كه من فاعل آن هستم ، آن‌طور كه در وفات مؤمن مردد هستم ؛ كراهت دارد مرگ را ، و من كراهت دارم بدى او را . و همانا بعضى از بندگان مؤمن من هستند كه اصلاح نمىكند آنها را مگر غنا و بىنيازى ؛ و اگر باز گردانم آنها را به سوى غير آن هلاك گردند . و همانا بعضى از بندگان مؤمن من هستند كه اصلاح نمىكند آنها را مگر فقر ؛ و اگر باز گردانم آنها را به سوى غير از اين هلاك شوند . و نزديك نمىشود به سوى من بنده‌اى از بندگان به چيزى كه محبوب‌تر پيش من باشد از آن چيزى كه واجب نمودم بر او . ( يعنى فرائض محبوب‌تر است در بين چيزهايى كه بنده را متقرب به من مىكند ) و همانا بنده نزديك مىشود به سوى من به نافله تا آن‌كه دوست بدارم او را ؛ پس وقتى كه دوست داشتم او را ، مىباشم من گوش او كه به آن مىشنود ، و چشمش كه به آن مىبيند ، و زبانش كه به آن سخن مىگويد ، و دستش كه به آن اخذ مىكند . اگر بخواند مرا جواب دهم او را ؛ و اگر از من چيزى بخواهد عطا مىكنم به او \" » .\r\nشرح :\r\n« أسري »\r\nفعل مجهول است ، و به معناى سير دادن در شب است . جوهرى گويد : « سَرَيْتُ سُرىً وَمَسْرىً . وَأَسْرَيْتُ بِمَعْنى إذا سِرْتَ لَيْلًا . و بالْألِفِ ، لُغَةُ أَهْلِ الحجاز » « 1 » . انتهى بنابر اين‌كه سير در شب را « إسراء » گويند ، تقييد آن در آيهء شريفهء   سُبْحانَ الَّذِي أَسْرى بِعَبْدِهِ لَيْلًا   « 2 » يا براى آن است كه به واسطهء تنكير لَيْلًا دلالت كند بر آن‌كه مدت اسراء كم بوده ، با آن‌كه بين مسجد الحرام و مسجد اقصى چهل شب است ؛ چنانچه شيخ بهايى فرموده « 3 » . يا آن‌كه مبنى بر « تجريد » است براى همين دلالت . و اسْرِيَ بِالنَّبيِّ حذف شده است باقى متعلقاتش به واسطهء معهوديت\r\n\r\n\r\n","description":"","footnote":"\r\n( 1 ) - الصحاح ، ج 6 ، ص 2376 ، مادهء « سرا » .\r\n( 2 ) - « آن كسى كه بنده‌اش را شبانه سير داد » . ( الإسراء ( 17 ) : 1 )\r\n( 3 ) - الأربعون حديثاً ، شيخ بهايى ، ص 412 .\r\n","page_name":" 646 ","page_number":662},
  {"content":"\r\n\r\nأيْ ، اسْرِىَ بِه إلى مَقامِ الْقُربِ ، مثلًا .\r\nقوله : «\r\nما حال المؤمن\r\n؟ » يعنى چقدر و منزلتى مؤمن پيش تو دارد ؟\r\nقوله : «\r\nمن أهان لي وليا\r\n» أَهانَه ، أي اسْتَخَفَّ بِهِ . و اسْتَهانَ بِهِ وَتَهاوَنَ بِهِ ، أَي اسْتَحْقَرَهُ ، يُقالُ : رَجُلٌ فيه مُهانَةٌ ، أَيْ ذُلٌّ و ضَعْفٌ « 1 » . و بالجمله ، اهانت ، خوار شمردن و تحقير و تذليل نمودن است . و ظاهر آن است كه « جارّ » متعلق به فعل [ است 
  ] . در اين صورت ، اهانت مؤمن براى ايمان به خدا و براى خاطر حق تعالى مقصود است . و ممكن است متعلق باشد به « ولىّ » . در اين صورت ، مقصود اهانت است مطلقاً براى هر غايتى باشد .\r\nو « ولىّ » به معناى محبّ و دوست است .\r\nقوله : «\r\nبارزني\r\n» بَرَزَ الرَّجُلُ يَبْرُزُ بُروزاً ، أيْ خَرَجَ « 2 » . و مراد در اين‌جا از مبارزهء به محاربه ، خروج براى جنگ ، يا اظهار آن است .\r\nقوله :\r\n« مساءته »\r\nمصدر ميمى از « ساءَهُ » به معناى كراهت آوردن است .\r\nقوله : « إنَّ مِنْ عِبادي مَنْ لا يُصْلِحُهُ إلَّاالْغِنى » شيخ محقق بهايى - رحمه اللَّه - فرمايد :\r\n« صناعت نحوى اقتضا مىكند كه موصول اسم آن باشد و جارّ و مجرور خبر آن ؛ ليكن معلوم است كه غرض آن نيست كه اخبار دهد از آن‌كه آنهايى كه اصلاح نمىكند آنها را مگر فقر بعض بندگان‌اند . بلكه غرض عكس آن است . پس ، بهتر آن است كه ظرف را اسم قرار دهيم و خبر را موصول . و اين گرچه خلاف متعارف بين قوم است ، و ليكن بعضى تجويز كردند مثل آن را در قول خداى تعالى :  وَ مِنَ النَّاسِ مَنْ يَقُولُ آمَنَّا . . .  « 3 » » « 4 » انتهى كلامُه . و شايد در امثال اين مقامات مبتدا محذوف باشد و جارّ دلالت كند بر حذف . در اين صورت ، مخالف با ضابطهء نحويه هم نيست . و از صاحب\r\n\r\n\r\n","description":"","footnote":"\r\n( 1 ) - به او اهانت كرد . يعنى ، او را خوار شمرد . و به او استهانت و تهاون كرد . يعنى ، او را پَست گرفت . گويند : مردى است كه در او مهانت است . يعنى ، خوار و ناتوان است . ( الصحاح ، ج 6 ، ص 2218 ، مادهء « هون » )\r\n( 2 ) - الصحاح ، ج 3 ، ص 864 ، مادهء « برز » .\r\n( 3 ) - « و از مردم كسانى گويند كه به خدا و روز واپسين ايمان آورديم ، در حالى كه ايمان نياورده‌اند » . ( البقرة ( 2 ) : 8 )\r\n( 4 ) - الأربعون حديثاً ، شيخ بهايى ، ص 412 .\r\n","page_name":" 647 ","page_number":663},
  {"content":"\r\n\r\nكشّاف نقل فرموده كه جارّ و مجرور را با تأويل مبتدا قرار مىدهيم « 1 » ؛ و بنابر آنچه ذكر شد محتاج به تأويل نيز نيست .\r\nو بدان‌كه ذكر اين جمله در اين مقام براى رفع اشتباه و جواب مظنّهء سؤالى است كه شايد نوع مردم ، كه عارف به نظام اتمّ و قضاى كامن الهى نيستند ، اين اشتباه و سؤال را دارند . و آن اين است كه بعد از آن‌كه بندهء مؤمن در پيشگاه حق تعالى اين‌قدر مقام و منزلت دارد ، براى چه به فقر و فلاكت مبتلا مىشوند . و اگر دنيا قابل نيست ، چرا بعضىها غنىّ و ثروتمند مىشوند . جواب مىدهد كه حالات بندگان من و احوال قلوب آنها مختلف است : بعضى آنها را غير از فقر هيچ چيز اصلاح نمىكند ؛ او را فقير كنم براى اصلاح حالش . و بعضىها را جز بىنيازى و ثروت اصلاح نكند ، آنها را ثروتمند كنم . و اين هر دو كرامت مؤمن و عزّ و جاه اوست در درگاه مقدس حق تبارك و تعالى .\r\nقوله : «\r\nو ما يتقرب إلي عبد من عبادي . . .\r\n» الحديث ذكر اين جمله و جملهء بعد بيان مقام قرب مؤمنين كمّل است ؛ كأنّه از اوّل حديث ، كه براى جناب رسول اكرم صلى الله عليه و آله و سلم بيان حال مؤمنين را فرموده ، بدين طريق شروع و ختم فرموده كه اوّل اجمالًا بيان حال مطلق مؤمنين را فرموده كه هر كس اهانت او كند با من به مبارزه و جنگ‌جويى برخاسته ؛ پس از آن ، مؤمنين را دو قسمت ، بلكه در مسلك اهل معرفت سه قسمت ، فرموده :\r\nيكى ، عامهء مؤمنين ، كه از آن‌جا كه فرمايد : «\r\nما ترددت في أمر\r\n» تا آن‌جا كه فرمايد :\r\n« ما يتقرب إلى\r\n» راجع به آنهاست ؛ به دليل آن‌كه از موت كراهت دارند ، و فقر و غنا در احوال قلوب آنها تغيير دهد . و اين دو خاصيت راجع به كمَّل نيست ، بلكه راجع به متعارف اهل ايمان است . و بنابراين ، اشكالى به ظاهر حديث و منافات داشتن آن با آن‌كه مؤمن خالص كراهت موت ندارد - چنانچه از احاديث شريفه ظاهر شود - ندارد ، تا احتياج به جوابى كه شيخ محقق بهائى از شيخ شهيد - رضوان اللَّه عليهما - نقل نموده\r\n\r\n\r\n","description":"","footnote":"\r\n( 1 ) - الكشّاف ، حاشية المحقّق الشريف الجرجاني ، ص 167 ، تفسير آيهء 8 سورهء « بقره » ؛ الأربعون حديثاً ، شيخ‌بهايى ، ص 413 .\r\n","page_name":" 648 ","page_number":664},
  {"content":"\r\n\r\nافتد . هر كس طالب است به اربعين بهايى رجوع كند « 1 » .\r\nدوم ، بيان حال كمّل را فرمودند از آن‌جا كه فرمايد : «\r\nما يتقرب إلي عبد\r\n» تا آخر حديث . و در نزد اهل معرفت اين فقرات [ مربوط 
  ] به دو طايفه است : يكى آنها كه متقرب به قرب فريضه شدند ؛ و يكى آنها كه متقرب به قرب نافله « 2 » شدند ؛ كه ذيل حديث اشاره به مقام آنها و نتيجهء قرب آنهاست . و پس از اين اشاره به هر دو مقام ان شاء اللَّه به وجه اجمال مىنماييم .\r\nقوله :\r\n« يبطش »\r\nجوهرى گويد : « الْبَطْشَةُ ، السَّطْوَةُ وَالأخْذُ بِالْعُنْفِ « 3 » . وَقَدْ بَطَشَ بِهِ يَبْطُشُ وَيَبْطُشُ بَطْشاً » . و در اين‌جا مطلق « اخذ » اراده شده ؛ بلكه استعمال متعارف ظاهراً نيز در مطلق است .\r\n\r\nتنبيه : نقل كلام شيخ بهايى در صحت سند اين حديث\r\n
  ] شيخ محقق بهايى - رحمه اللَّه - فرمايد : « اين حديث سندش صحيح و از احاديث مشهوره بين خاصه و عامه است . و روايت كردند آن را در صحاح خود با تغيير كمى » .\r\nو پس از آن حديث را از صحاح آنها با تفاوت كمى نقل فرموده « 4 » .\r\nو در حاشيهء اربعين فرموده : « اين « عِدَّة » كه در سند اين حديث است ؛ يكى از آنها على بن ابراهيم است ؛ و از اين جهت روايت صحيح است . و عامه به طريق صحيح آن را حديث كردند . و اين از احاديث مشهورهء متفق عليها است پيش اهل اسلام » « 5 » . انتهى .\r\n\r\n\r\n","description":"","footnote":"\r\n( 1 ) - ذكرى الشيعة ، ج 1 ، ص 389 ؛ الأربعون حديثاً ، شيخ بهائى ، ص 418 .\r\n( 2 ) - شيخ بهايى رحمه الله فرمايد : « نوافل اعمال غير واجبه است كه براى رضاى خدا بجا آورده شود ، و اماتخصيص آن به نمازها ، بعد تعارف پيدا كرده است » . ( أ ) منه عفي عنه\r\nأ - الأربعون حديثاً ، شيخ بهايى ، ص 415 .\r\n( 3 ) - البطشة ، حمله بردن و با خشونت گرفتن . ( الصحاح ، ج 3 ، ص 996 )\r\n( 4 ) - الأربعون حديثاً ، شيخ بهايى ، ص 416 .\r\n( 5 ) - الأربعون حديثاً ، شيخ بهايى ، ص 205 . ( اين حاشيه در طبع حجرى كتاب آمده است و در طبع جديد ذكر نشده است )\r\n","page_name":" 649 ","page_number":665},
  {"content":"\r\n\r\n\r\nفصل در بيان توجيهاتى است كه از نسبت ترديد به حق شده\r\nما پيش از اين ، در شرح بعضى احاديث ، شرح اهانت مؤمنين را داديم « 1 » ؛ و در اين‌جا محتاج به تكرار نيست . و اكنون شرح بعض فقرات ديگر آن را مىدهيم .\r\nبدان‌كه آنچه در اين حديث شريف وارد است از نسبت تردد به حق تعالى ، همين‌طور بعضى از امور ديگر كه در احاديث صحيحه بلكه در كتاب حكيم الهى مذكور است ، از نسبت « بَداء » و « امتحان » به حق تعالى ، مورد انظار علما گرديده ؛ و هر يك به حسب مسلك خود توجيه و تأويلى از آن فرمودند .\r\n[ \r\nتوجيه شيخ بهايى از حديث ترديد\r\n
  ] چنانچه شيخ اجل بهايى - رضوان اللَّه عليه - در كتاب اربعين به سه وجه توجيه نموده كه مختصراً اشاره به آن مىكنيم :\r\nاوّل ، آن‌كه در كلامْ اضمار است ؛ يعنى ، اگر جايز باشد بر من تردد .\r\nدوم ، آن‌كه چون مردم در مَسائت كسانى كه محترم مىشمارند متردد هستند و در مسائت غير آنها متردد نيستند ، جايز است كه تردد را به طريق استعاره عوض احترام ذكر كنند . و مقصود آن است كه هيچ‌يك از مخلوقات چون مؤمن پيش من قدر و حرمت ندارد .\r\nسوم ، آن‌كه حق تعالى - چنانچه در حديث است - اظهار نعم و بشاراتى مىكند براى بندهء مؤمن در حال احتضار كه كراهت موت را زائل كند و رغبت به دار قرار پيدا كند ؛ پس تشبيه فرموده اين حال را به حال كسى كه اراده دارد دوست خود را متألم كند به المى كه دنبال آن فايدهء بزرگى است ، پس آن شخص مردد شود در اين‌كه چگونه اين الم را به او وارد كند به‌طورى كه اذيتش كم شود ؛ پس دائماً اظهار مىكند مرغِّبات را تا\r\n\r\n\r\n","description":"","footnote":"\r\n( 1 ) - ر . ك : صفحه 338 ، شرح حديث نوزدهم ؛ و صفحه 645 ، شرح حديث سى و چهارم .\r\n","page_name":" 650 ","page_number":666},
  {"content":"\r\n\r\nمورد قبول افتد « 1 » . انتهى .\r\n\r\nدر توجيه عرفانى\r\n[ \r\nاز حديث ترديد\r\n
  ] و اما طريقهء حكما و عرفا در اين باب و امثال آن غير از اينهاست ؛ و ما به واسطهء بعيد بودن آن از افهامْ تفصيل در اطراف آن نمىدهيم و به ذكر مقدمات آن نمىپردازيم ؛ و آنچه تا اندازه‌اى نزديك به اعتبار باشد و موافق با ذوق است ذكر مىكنيم .\r\nبايد دانست كه جميع مراتب وجود ، از غايت اوج ملكوت و نهايت ذروهء جبروت تا منتهى النهايات عالم ظلمات و هيولى ، مظاهر جمال و جلال حق و مراتب تجليات ربوبيّت است و هيچ موجودى را از خود استقلالى نيست و صرف تعلق و ربط و عين فقر و تدلّى به ذات مقدس حق على الاطلاق است ؛ و تمام آنها على الاطلاق مسخّرات به امر حق و مطيع اوامر الهيه هستند . چنانچه اشاره به اين معنى در آيات فرقانيه بسيار است : قال تعالى :  وَ ما رَمَيْتَ إِذْ رَمَيْتَ وَ لكِنَّ اللَّهَ رَمى  « 2 » . اين اثبات و نفى اشاره به مقام « امر بين الامرين » است ؛ يعنى ، تو رَمى كردى و در عين حال تو رمى نكردى به انانيت و استقلال خود ؛ بلكه به ظهور قدرت حق در مرآت تو و نفوذ قدرت او در مُلك و ملكوت تو رمى واقع شد ؛ پس تو رامى هستى ، و در عين حال حق - جَلَّ و علا - رامى است .\r\nو نظير آن است آيات شريفه‌اى كه در سورهء مباركهء « كهف » در قضيهء خضر و موسى - عليهما السلام - است كه حضرت خضر بيان اسرار اعمال خود را فرمود : در يك مورد كه مورد نقص و عيب بود به خود نسبت داد ؛ و در يك مورد كه مورد كمال بود به حق نسبت داد ؛ و در مورد ديگر هر دو نسبت را ثابت كرد . يك‌جا گفت :\r\nأردت . و يك‌جا گفت : أراد ربك . و يك‌جا گفت : أردنا و همه صحيح بود « 3 » .\r\nو از آن جمله است قول خداى تعالى كه مىفرمايد :  اللَّهُ يَتَوَفَّى الْأَنْفُسَ حِينَ مَوْتِها  « 4 » ،\r\n\r\n\r\n","description":"","footnote":"\r\n( 1 ) - الأربعون حديثاً ، شيخ بهايى ، ص 417 .\r\n( 2 ) - « آن‌گاه كه تير افكندى تو نيفكندى بلكه خدا افكند » . ( الأنفال ( 8 ) : 17 )\r\n( 3 ) - الكهف ( 18 ) : 79 ، 81 و 82 .\r\n( 4 ) - « خداست كه جان‌ها را در دم مرگ مىگيرد » . ( الزّمر ( 39 ) : 42 )\r\n","page_name":" 651 ","page_number":667},
  {"content":"\r\n\r\nبا آن‌كه ملك الموت موكّل بر توفّى نفوس است . اللَّه تَعالى هُوَ الْهادي وَالْمُضِلُّ :  يُضِلُّ مَنْ يَشاءُ وَ يَهْدِي مَنْ يَشاءُ  « 1 » . با آن‌كه جبرئيل هادى است و رسول اكرم - صلّى اللَّه عليه و آله - هادى است :  إِنَّما أَنْتَ مُنْذِرٌ وَ لِكُلِّ قَوْمٍ هادٍ  « 2 » . و شيطان مُضل است . و همين‌طور نفحهء الهيه از صور حضرت اسرافيل به عين نفحهء اسرافيليه مىدمد .\r\nبا يك نظر ، اسرافيل و عزرائيل و جبرئيل و محمد - صلّى اللَّه عليه و آله - و ساير انبيا ، و تمام دار تحقق ، چه هستند كه در مقابل مُلك مَلِك على الاطلاق و ارادهء نافذهء حق به آنها چيزى نسبت داده شود ؟ تمامْ مظاهر قدرت و ارادهء حق‌اند :  هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ  « 3 » . و به يك نظر ، و آن نظرِ كثرت و توجه به اسباب و مسبّبات است ، تمام اسباب به جاى خود درست و نظام اتمّ با يك نظم و ترتيبِ ترتّب مسبَّبات بر اسباب اداره شود ، كه اندك سببى و واسطه‌اى را اگر از كار باز داريم ، چرخ دايرهء وجود مىايستد ؛ و ربط حادث به ثابت اگر نباشد با وسايط مقرره ، قبض فيض و امساك رحمت شود . و اگر كسى با مبانى و مقدمات مقرره و در محالّ خود - خصوصاً كتب عرفانى شامخين ، و در فلاسفه كتب صدر الحكماء و الفلاسفة و أفضل الحكماء الإسلامية - اين مشرب احلاى ايمانى را ادراك كند و به مقام قلب برساند ، فتح اين ابواب بر او مىشود و مىيابد كه در مرحلهء تحقيق عرفانى تمام اين نسبت‌ها صحيح و ابداً شائبهء مجاز در آن نيست . چون بعضى از ملائكهء موكلهء به نفوس مؤمنين و قبض ارواح مقدسهء آنان مقامات مؤمنين را مىبينند در محضر مقدس حق تعالى ، و از آن طرف كراهت مؤمنين را مىبينند ، حالت تزلزل و ترديد در آنها حاصل آيد و همين حالت را حق تعالى به خود نسبت داده ؛ چنانچه اصل توفّى و هدايت و ضلالت را نسبت داده است . و همان‌طور كه آنها صحيح است به حسب مسلك عرفانى ، اين نيز صحيح است . ولى ادراك اين مشرب محتاج به حسن قريحه و لطافت و سلامت\r\n\r\n\r\n","description":"","footnote":"\r\n( 1 ) - « هر كه را خواهد گمراه كند ، و هر كه را خواهد هدايت كند » . ( النحل ( 16 ) : 93 )\r\n( 2 ) - « تو فقط بيم دهنده‌اى ؛ و براى هر گروهى راهنمايى هست » . ( الرعد ( 13 ) : 7 )\r\n( 3 ) - « و اوست كه در آسمان خداست و در زمين خداست » . ( الزخرف ( 43 ) : 84 )\r\n","page_name":" 652 ","page_number":668},
  {"content":"\r\n\r\nذوق است . وَاللَّه الْعالِمُ وَالْهادي .\r\nو اين نكته ناگفته نماند كه چون حقيقت وجود عين حقيقت كمال و عين تمام است و نقايص و قبايح به حق تعالى نسبت داده نشود و مجعول نباشد - چنانچه در محل خود مقرر و مبرهن است « 1 » - از اين جهت ، هر چه فيض به افق كمال نزديك‌تر باشد و از ضعف و فتور مبراتر باشد ، ربط آن به حق اتمّ و نسبت به ذات مقدس احق شود . و به عكس آن ، هر چه ظلمت تعين و نيستى غالب آيد و حدود و نقايص افزون شود ، ربطْ ناقص و نسبت بعيد گردد . و از اين جهت است كه افعال ابداعى را در لسان شريعت به حق بيشتر نسبت دادند ، و افعال تجددى مُلكى را كمتر نسبت دادند . و اگر چشمىباز و دلى بيدار نقص [ را 
  ] از كمال و زشت را از زيبا و قبيح را از حَسن تميز دهد ، آن وقت مىتواند بفهمد كه با آن‌كه تمام دار تحققْ تجلّى فعلى حق است و به او منتسب است ، تمام افعالش جميل و كامل است و هيچ‌يك از نقايص و قبايح به آن ذات مقدس انتساب ندارد . و انتساب بالعرض ، كه در لسان حكما - رضوان اللَّه عليهم - شايع است ، در اوايل تعليم و در حكمت شايعه است . و در اين مقام اشتباهاتى است كه صرف نظر كردن از آنها اولى است .\r\nو مقصود از بيان اين نكته اوّلًا : رفع بعض توهمات فاسده است كه در اين مقام ممكن است جاهل عارى از معارف توهم كند .\r\nو ثانياً : بيان آن است كه اين ترديد و ترجُّحِ دواعى چون از بعض ملكوتيين واقع مىشود ، نسبت آن به حق اتمّ است از آن امورى كه در اين عالم واقع مىشود .\r\nو ثالثاً : آن‌كه باز انسان عارف به حقايق بايد وجههء كمال و نقص را در اين ترديد و ترجُّح دواعى تميز دهد ؛ و جهت كمال را به حق منتسب بداند ، و جهت نقص را سلب كند .\r\n\r\nتتميم : در بيان توجيه ديگر از حديث ترديد\r\nدر اين مقام وجه ديگرى است براى توجيه حديث شريف كه در سالف ايام به نظر\r\n\r\n\r\n","description":"","footnote":"\r\n( 1 ) - الحكمة المتعالية ، ج 7 ، ص 55 ؛ شرح المنظومة ، ج 3 ، ص 529 - 534 .\r\n","page_name":" 653 ","page_number":669},
  {"content":"\r\n\r\nضعيف قاصر رسيده . و آن اين است كه بندگان خداوند يا عرفا و اوليايند و در سير الى اللَّه منسلك در سلك ارباب قلوب شدند ؛ و اين دسته از بندگان مجذوب حق و شيفتهء جمال بىمثال اويند و قبلهء توجه و آمال آنها ذات مقدس حق است و نظر به غير او از عوالم ، حتى خود و كمال خود ، ندارند .\r\nو يا منغمر در زخارف دنيا و مستغرق در ظلمات حبّ جاه و مال ؛ و وجههء قلوبشان انانيّت و انيّت خود است بدون آن‌كه توجهى به عالم قدس و نظرى به محفل انس داشته باشند . وَهُمُ المُلحِدُونَ فِي أَسْمَاءِ اللَّه « 1 » .\r\nو طايفهء سوم مؤمنين هستند كه آنها به حسب نور ايمان متوجه به عالم قدس هستند ، و به حسب توجهشان به اين عالمْ كراهت از موت دارند . و خداوند از اين تجاذب مُلكى و ملكوتى و الهى و خَلقى و آخرتى و دنيايى تعبير به « ترديد » فرموده ؛ چنانچه در ترديدْ اين تجاذب به طرفين قضيه موجود است ؛ كأنّه فرموده است در هيچ موجودى از موجودات اين تجاذب ملكى و ملكوتى مثل بندهء مؤمن نيست : از طرفى كراهت موت دارد براى توجهش به عالم مُلك ؛ و [ از طرفى 
  ] جاذبهء الهيه او را جذب به خويش كند براى رساندن او را به كمالش . پس ، حق تعالى كراهت مسائت او دارد كه مساوق با بقاى اوست در مُلك ؛ و خود كراهت موت دارد . اما مردم ديگر چنين نيستند ، زيرا كه اوليا جاذبه ملكى ندارند ، و منغمرين در دنيا جاذبهء ملكوتى را فاقدند .\r\nو نسبت اين تجاذب به حق براى همان است كه در وجه سابق مذكور شد . و در اين مقام محقق كبير ، سيد جليل داماد ، و تلميذ بزرگوار « 2 » او تحقيقاتى دارند « 3 » كه ذكر آن موجب تطويل است .\r\n\r\n\r\n","description":"","footnote":"\r\n( 1 ) - اقتباس از آيهء :  وَ لِلَّهِ الْأَسْماءُ الْحُسْنى فَادْعُوهُ بِها وَ ذَرُوا الَّذِينَ يُلْحِدُونَ فِي أَسْمائِهِ  ؛ « همهء اسم‌هاى نيكو از آن خداست و رها كنيد آنان را كه نسبت به اسماء الهى الحاد مىورزند » . ( الأعراف ( 7 ) : 180 )\r\n( 2 ) - حكيم الهى ميرداماد و ملاصدرا شاگرد وى .\r\n( 3 ) - ر . ك : القبسات ، ص 469 ؛ الحكمة المتعالية ، ج 6 ، ص 395 .\r\n","page_name":" 654 ","page_number":670},
  {"content":"\r\n\r\n\r\nفصل در بيان آن‌كه حق تعالى با فقر و غنا و غير اينها اصلاح حال مؤمنين فرمايد\r\nاين‌كه در اين حديث شريف مىفرمايد كه بعضى از بندگان مرا جز فقر اصلاح نكند ، اگر از آنها فقر را بگيرم هلاك مىشوند ، و همين‌طور بعضى با غنا و بىنيازى اصلاح شوند و بدون آن هلاك شوند ، از آن معلوم شود كه هرچه حق تعالى به مؤمنين مرحمت مىفرمايد ، از غنا و فقر و صحت و سقم و امنيت و وحشت و ديگر امور ، براى اصلاح حال مؤمنين و تخليص حالت قلوب آنهاست .\r\nو اين حديث شريف منافات ندارد با احاديث كثيره‌اى كه وارد است در باب شدت ابتلاى مؤمنين به أسقام و أوجاع و فقر و فاقه و ساير بليّات « 1 » ؛ زيرا كه حق تعالى به رحمت واسعه و فضل عميم خود مثل يك طبيب معالج و پرستار عطوف است كه هر كس را به‌طورى از دنيا پرهيز مىدهد . گاهى به يكى ثروت مىدهد و در عين حال به حسب شدت و ضعف و كمال و نقص ايمان او ، او را مبتلا به بلاهاى ديگر مىكند ؛ بلكه ثروت و غنا را براى او طورى محفوف به بليّات مىكند كه او را از دنيا و حب او منصرف مىكند . مزاج اين شخص طورى است كه اگر او را فقير كند ، به واسطهء آن‌كه سعادت را در مال و منال شايد مىبيند و اهل دنيا را سعيد مىداند ، متوجه به دنيا مىشود و در تحصيل آن به هلاكت ابدى مىافتد . ولى وقتى آن را در دسترس او گذاشت و براى شيفته نشدن آن محفوف كرد آن را به زحمات و صدمات خارجى و داخلى ، از دنيا منصرف شود . يكى از مشايخ عظام ما - دام ظلُّه - مىفرمود كه در تعدد زوجات ، كه انسان گمان مىكند ورود در دنيا و توجه به آن است ، وقتى كه انسان به آن مبتلا شد ، مىيابد كه اين يكى از شاه‌كارهاى بزرگى است كه انسان را در عين ورود در دنيا از دنيا خارج مىكند و از آن منصرف مىنمايد .\r\n\r\n\r\n","description":"","footnote":"\r\n( 1 ) - ر . ك : الكافي ، ج 2 ، ص 252 ، « كتاب الإيمان و الكفر » ، « باب شدّة ابتلاء المؤمن » .\r\n","page_name":" 655 ","page_number":671},
  {"content":"\r\n\r\nپس خداى تعالى گاهى مؤمنين را به فقر مبتلا مىكند و آنها را اصلاح مىكند و قلوب آنها را از دنيا منصرف مىفرمايد و دل‌دارى از آنها مىنمايد ؛ و گاهى به غنا و ثروت مبتلا مىكند و در عين حال كه انسان گمان مىكند در عيش و نوش دنيا و سور و سرور هستند آنها در فشار و زحمت و ابتلا و مصيبت گرفتارند . و در عين حال منافات ندارد كه فضل فقراى مسلمين پيش حق تعالى نيز بيشتر باشد ؛ چنانچه از روايات معلوم شود « 1 » . و ما شمّه‌اى از اين باب را در ذيل يكى از احاديث سابقه شرح داديم « 2 » .\r\n\r\nفصل در بيان قرب فرائض و نوافل و نتيجهء آن به حسب طريقهء اهل ذوق و سلوك\r\nبدان‌كه از براى سالك الى اللَّه و مهاجر از بيت مُظلمهء نفس به سوى كعبهء حقيقى يك سفر روحانى و سلوك عرفانى است كه مبدأ آن مسافتْ بيت نفس و أَنانيّت است ، و منازل آن ، مراتب تعينات آفاقى و انفسى و مُلكى و ملكوتى است كه از آنها به حجب نورانيه و ظلمانيه تعبير شده : «\r\nإن لله سبعين ألف حجاب من نور و ظلمة » « 3 »\r\n. يعنى انوار وجود و ظلمات تعين ؛ يا انوار ملكوت و ظلمات مُلك ؛ يا ادناس ظلمانيهء تعلقات نفسانيه و انوار طاهرهء تعلقات قلبيه . و از اين هفتاد هزار حجب نوريه و ظلمانيه گاهى به طريق جمع تعبير به هفت حجاب شده ؛ چنانچه در خصوص تكبيرات افتتاحيه از ائمهء اطهار وارد است كه در خرق هر حجابى تكبيرى فرموده « 4 » . و در موضوع سجده به تربت\r\n\r\n\r\n","description":"","footnote":"\r\n( 1 ) - ر . ك : الكافي ، ج 2 ، ص 260 ، « كتاب الإيمان و الكفر » ، « باب فضل فقراء المسلمين » ؛ بحار الأنوار ، ج 69 ، ص 1 ، « باب فضل الفقر و الفقراء . »\r\n( 2 ) - ر . ك : صفحه 266 .\r\n( 3 ) - « خدا را هفتاد هزار حجاب نورانى و ظلمانى هست » . ( بحار الأنوار ، ج 55 ، ص 45 ، « كتاب السماءوالعالم » ، باب 5 ، حديث 13 )\r\n( 4 ) - ر . ك : صفحهء 572 .\r\n","page_name":" 656 ","page_number":672},
  {"content":"\r\n\r\nحسينيه - روحى له الفداء - است كه سجدهء بر آن خرق حجب سَبع كند « 1 » . و عارف مشهور گويد :\r\n « هفت شهر عشق را عطّار گشت * ما هنوز اندر خم يك كوچه‌ايم » « 2 » \r\nو در انسان صغير به « لطايف سبعه » تعبير شده « 3 » . و گاهى به سه حجاب كلى عدد آن را رساندند « 4 » : در آفاق به « عوالم ثلاثه » ، و در انفس به « مراتب ثلاثه » تعبير كرده‌اند .\r\nو گاهى به طريق توسط به هزار منزل معروف پيش سايرين ، و به اعتبارى به صد منزل ، و به اعتبارى به ده منزل تقسيم نموده‌اند « 5 » .\r\nو شيخ عارف كامل شاه‌آبادى - دام ظلّه - براى هر منزلى از منازل سايرين ده بيت مقرر مىداشت ، با اسلوب بديعى كه مجموع هزار بيت مىشد به آن ترتيب .\r\nو حضرت ابراهيم خليل الرحمان - عليه السلام - در آن سير روحانى ، كه حق تعالى از آن حكايت مىفرمايد ، منازل را به سه مقام تعبير فرموده ؛ و از يكى به « كوكب » ، و ديگرى به « قمر » ، و سومى به « شمس » تعبير فرموده « 6 » .\r\nو بالجمله ، مبدأ سفر روحانى بيت مُظلمهء نفس است ؛ و منازل آن مراحل و مراتب آفاق و انفس است ؛ و غايت آن ذات مقدس حق است به جميع اسماء و صفات در ابتداى امر براى انسان كامل ، و مضمحلًا فيه الاسماء و الصفات در آخر امر ، و اسمى و صفتى و تعينى از اسماء و صفات و تعينات است براى غير آن .\r\nو پس از آن‌كه انسان سالك قدم بر فرق انّيت و انانيّت خود گذاشت و از اين بيت\r\n\r\n\r\n","description":"","footnote":"\r\n( 1 ) - قال الصادق عليه السلام : « إِنَّ السُّجُودَ عَلى تُرْبَةِ أَبِي عَبْدِ اللَّهِ عليه السلام يَخْرُقُ الْحُجُبَ السَّبْعَ » . امام صادق عليه السلام فرمود : « سجده بر تربت امام حسين عليه السلام حجاب‌هاى هفت‌گانه را خرق مىكند » . ( وسائل الشيعة ، ج 5 ، ص 366 ، « كتاب الصلاة » ، « أبواب ما يسجد عليه » ، باب 16 ، حديث 3 )\r\n( 2 ) - اين شعر منسوب به مولوى است ولى برخى آن را از عبدالرحمان جامى مىدانند .\r\n( 3 ) - ر . ك : صفحهء 11 ، پاورقى 1 .\r\n( 4 ) - ر . ك : سرّ الصلاة ، امام خمينى قدس سره ، ص 6 .\r\n( 5 ) - ر . ك : منازل السائرين ، ص 26 ؛ شرح منازل السائرين ، كاشانى ، ص 24 - 25 .\r\n( 6 ) - ر . ك : الأنعام ( 6 ) : 75 - 79 .\r\n","page_name":" 657 ","page_number":673},
  {"content":"\r\n\r\nخارج شد و در طلب مقصد اصلى و خداجويى منازل و مراحل تعينات را سير كرد و قدم بر فرق هر يك گذاشت و حجب ظلمانيه و نورانيه را خرق نمود و دل از همهء موجودات و كائنات بركَند و بت‌ها را از كعبهء دل به يد ولايت‌مآبى فرو ريخت و كواكب و اقمار و شموس از افق قلبش افول كردند و وجههء دلش يك رو و يك جهت بىكدورتِ تعلقِ به غير ، الهى شد و حال قلبش  وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ  « 1 » شد و فانى در اسماء و ذات و افعال گرديد ، پس در اين حال از خود بىخود شود و محو كلى برايش حاصل شود و صَعْق مطلق رخ دهد ؛ پس حق در وجود او كارگر شود و به سمع حق بشنود و به بصر حق ببيند و به يد قدرت حق بَطْش كند و به لسان حق نطق كند ، و به حق ببيند و جز حق نبيند ، و به حق نطق كند و جز حق نطق نكند ؛ از غير حق كور و كر و لال شود و چشمش و گوشش جز به حق باز نشود . و اين مقام حاصل نشود مگر با جذبهء الهيه و جذوهء نار عشق كه بدين جذوهء عشقيه لازال متقرّب به حق شود ، و به آن جذبهء ربوبيه ، كه عقيب حبّ ذاتى است ، از او دستگيرى شود كه در اين وادى حيرت نلغزد و به « شَطح » و جز آن ، كه از بقاياى انانيّت است ، گرفتار نيايد .\r\nو در اين حديث اشاره به اين دو شده است بقوله : «\r\nوإنه يتقرب إلي بالنافلة حتى أحبه »\r\n. تقرب عبد از جذوهء عشق است ؛ و جذبهء الهيهء حق از حبّ است .\r\n « تا كه از جانب معشوق نباشد كششى * كوشش عاشق بيچاره به جايى نرسد » « 2 » \r\nپس ، منتهاى قرب نوافل فناى كلى و اضمحلال مطلق و تلاشى تامّ است ؛ و نتيجهء آن : «\r\nكنت سمعه الذي يسمع به . . .\r\n» است .\r\nو پس از اين فناى تام و محو كلى و مَحق مطلق و صعق تمام ، گاه شود كه عنايت ازليه شامل حالش شود و او را به خود آورد و ارجاع به مملكت خودش فرمايد ، و حالت « صَحو » از براى او دست دهد ، و حالت انس و طمأنينه پيدا كند و كشف سُبُحات جمال و\r\n\r\n\r\n","description":"","footnote":"\r\n( 1 ) - « به سوى كسى روى كردم كه آسمان‌ها و زمين را آفريد » . ( الأنعام ( 6 ) : 79 )\r\n( 2 ) - امثال و حكم ، دهخدا ، ج 1 ، ص 537 .\r\n","page_name":" 658 ","page_number":674},
  {"content":"\r\n\r\nجلال بر او گردد ؛ و در اين حالت صَحو ، در مرآت ذاتْ صفات ، و در آنها اعيان ثابتات را و لوازم آنها را ، كشف نمايد . و حال اهل سلوك در اين مقام نيز مثل مقام اوّل است در اين‌كه عين ثابتش تابع هر اسمى است ، در همان اسم فانى شود و به همان اسم باقى ماند ؛ و در حال صَحو نيز كشف همان اسم بر او گردد ، و كشفِ عين ثابتِ تابع همان اسم بر او گردد .\r\n\r\nدر سرّ اختلاف انبيا در نبوّت\r\nپس انسان كامل در تحت اسم جامع اعظم كشف مطلق اعيان ثابته و لوازم آن ازلًا و ابداً بر او گردد ، و كشف حالات و استعداد موجودات و كيفيت سلوك و نقشهء وصول آنها بر او گردد ، و خلعت خاتميت و نبوت ختمى ، كه نتيجهء كشف مطلق است ، بر قامت زيباى مستقيمش راست آيد . و ديگر پيغمبران هر يك به مناسبت اسمى كه از آن مظهريت دارند و به مقدار حيطه و سعهء دايرهء آن ، كشف اعيان تابعهء آن اسم كنند ؛ و باب كمال و نقص و اشرفيت و غير آن و سعه و ضيق دايرهء دعوت از آن‌جا شروع شود و به تبعيت اسماء الهيه رجوع كند ؛ چنانچه تفصيل آن را در رسالهء مصباح الهداية ذكر كرديم « 1 » .\r\nبالجمله ، پس از اين حالت كه صَحو بعد المحو دست داد ، وجود او وجود حقّانى گردد و حق تعالى در مرآت جمال او موجودات ديگر را مشاهده فرمايد ؛ بلكه هم‌افق با مشيت گردد . و اگر انسان كامل باشد با مشيت مطلقه هم‌افق گردد و روحانيت او عين مقام ظهور فعلى حق گردد ؛ و در اين حال حق تعالى به او مىبيند و مىشنود و بطش مىكند ، و خود او ارادهء نافذهء حق و مشيت كامله و علم فعلى است : «\r\nفالحق يسمع به و يبصر به . . .\r\n» الحديث . «\r\nعلي عين الله و سمع الله و جنب الله » « 2 »\r\nالى غير ذلك . پس قرب فرائض صَحو بعد المحو است و نتيجهء آن آنهاست كه شنيدى .\r\n\r\n\r\n","description":"","footnote":"\r\n( 1 ) - مصباح الهداية إلى الخلافة و الولاية ، امام خمينى قدس سره ، المصباح الثاني ، مطلع 13 ، وميض 5 .\r\n( 2 ) - « على چشم خدا و گوش خدا و پهلوى خداست » . ( ر . ك : الكافي ، ج 1 ، ص 145 ، « كتاب التوحيد » ، « باب‌النوادر » ، حديث 8 ؛ التوحيد ، صدوق ، ص 164 ، حديث 1 )\r\n","page_name":" 659 ","page_number":675},
  {"content":"\r\n\r\nو بايد دانست كه اين صحو و رجوع به كثرت را « قرب » گوييم ، زيرا كه اين صحو بعد المحو غير از اين حالت غفلتى است كه از براى ماست ؛ و اين وقوع در كثرت پس از فناى محض غير از اين كثرتى است كه ما در آن واقع هستيم ؛ زيرا كه كثرت براى ما حجاب است از وجه حق ، و براى آنها مرآت مشاهده است : «\r\nما رأيت شيئا إلاورأيت الله معه و فيه و قبله و بعده » « 1 »\r\nو توان قرب نوافل را فناى اسمائى دانست ، و قرب فرائض را فناى ذاتى ؛ و بنابراين ، نتيجهء قرب فرائض محو مطلق شود . و تفصيل آن در اين مقام بيش از اين مناسب نيست ، و همين اندازه نيز خروج از طور اين اوراق بود .\r\n\r\nفصل در نقل كلام شيخ اجل بهايى است\r\nشيخ جليل عارف بهايى - رضوان اللَّه عليه - در اربعين فرمايد - در ذيل اين حديث شريف - كه : « از براى اصحاب قلوب در اين مقام كلمات عاليه و اشارات سرّيه و تلويحات ذوقيه‌اى است كه مشام ارواح را معطر كند و رميم اشباح را حيات بخشد . و هدايت به معنى آنها نشود و مطلع بر حقيقت آنها نگردد مگر كسى كه به رياضات و مجاهدات راحت از خود سلب كند تا آن‌كه از شرب آنها بچشد و به مطلب آنها برسد . و اما كسى كه از اسرار آنها بىخبر است و از گنج معارف آنها محروم است ، به واسطهء انغمار در حظوظ نفسانيهء دنيّه و فرو رفتن در لذات بدنيه ، پس او از شنيدن اين كلمات در خطر عظيم است و بيم آن است كه گرفتار الحاد شود و توهّم حلول و اتحاد نمايد ، تعالَى اللَّه عَنْ ذلِكَ عُلُوّاً كَبيراً . و ما در اين مقام به طريق ساده و سهل التناول سخن گوييم تا به افهام نزديك باشد . پس گوييم كه اين كلام مبالغه است در قرب ، و بيان استيلاى سلطان محبت بر ظاهر بنده و باطنش و سرّ او و علنش مىباشد . پس مراد ، وَاللَّه أَعْلَمُ ، آن است كه وقتى بنده را دوست داشتم او را جذب كنم به محل انس و متوجه نمايم به عالم قدس ، و فكر او را مستغرق كنم در اسرار ملكوت و حواس او را قصر كنم\r\n\r\n\r\n","description":"","footnote":"\r\n( 1 ) - ر . ك : صفحه 503 .\r\n","page_name":" 660 ","page_number":676},
  {"content":"\r\n\r\nبر اخذ انوار جبروت ؛ پس قدم او در اين حال ثابت بماند در مقام قرب ؛ و محبت با گوشت و خون [ او 
  ] ممزوج گردد تا آن‌كه از خود غايب شود و از حس خويش غافل گردد ؛ پس اغيار از نظرش محو شود تا آن‌كه من به منزلهء چشم و گوش او گردم . چنانچه گفته‌اند « 1 » :\r\n « جنونى فيك لا يَخْفى * وَ نَارِى مِنْكَ لا يَخْبو\r\nفَأنْتَ السَّمْعُ وَالْأَبْصارُ * وَ الْأَرْكانُ وَالْقَلْبُ » « 2 » \r\nانْتَهى كلامُه ، رُفِعَ مَقامُه .\r\n\r\nدر نقل كلام محقق طوسى است\r\nو جناب افضل المتأخرين و اكمل المتقدمين ، خواجه نصير طوسى - قدَّس اللَّه سرّه - فرمايد : « عارف چون از خود منقطع شد و به حق متصل شد ، مىبيند تمام قدرت‌ها را مستغرق در قدرت حق ، و همهء علوم را مستغرق در علم حق ، و جميع ارادات را مستغرق در ارادهء او ؛ پس تمام وجودات و كمالات وجودات را صادر از او و فائض از ناحيهء او مىبيند ؛ پس حق تعالى در اين هنگام سمع و بصر و قدرت و علم و وجود او گردد ؛ پس عارف در اين حال متخلق به اخلاق اللَّه شود » « 3 » . انتهى كلامه ، زيدَ في عُلُوِّ مَقامِهِ .\r\nو جناب محقق مجلسى را نيز در اين مقام كلامى است كه ملخّص آن آن است كه انسان اگر صرف قواى خود در راه شهوت و شيطان نمود ، از آنها چيزى باقى نماند جز حسرت و ندامت . و اگر آنها را صرف در راه طاعت خداوند كرد ، خداوند تبديل كند آنها را به قواى روحانى ؛ پس سمع و بصر او سمع و بصر روحانى گردد ، و با آن سمعْ كلمات ملائكه را بشنود . و به واسطهء موت آن سمع و بصر ضعف پيدا نكند ؛ و در قبر با آن سمع روحانى و بصر روحانى سؤال و جواب واقع شود ؛ و در قيامت به واسطهء اين سمع و بصر روحانى داراى سمع و بصر است . به خلاف آنهايى كه داراى اين سمع و\r\n\r\n\r\n","description":"","footnote":"\r\n( 1 ) - « ديوانهء توام و آن پنهان نيست / و آتشى كه از تو بجان دارم خاموش نگردد . پس تويى گوش و چشم‌ها / اندام و قلب من » .\r\n( 2 ) - الأربعون حديثاً ، شيخ بهايى ، ص 415 - 416 .\r\n( 3 ) - الإشارات و التنبيهات ، شرح محقق طوسى ، ج 3 ، ص 389 .\r\n","page_name":" 661 ","page_number":677},
  {"content":"\r\n\r\nبصر نيستند ، كور و كر محشور گردند . و به واسطهء اين اعطا و عطيّه حق تعالى فرموده : «\r\nكنت سمعه الذي يسمع به . . . » « 1 »\r\nالحديث . و اين كلام از ايشان خالى از غرابت نيست .\r\n\r\nتتمه\r\nشيخ اجلّ بهايى [ فرمايد 
  ] كه اين حديث شريف صريح است در اين‌كه واجبات افضل است از مستحبات . و اشكال در حديث [ كه 
  ] نفى افضليت غير واجب را فرموده ، و اين ملازم با افضليت واجب نيست ، زيرا كه ممكن است مساوى باشد ، مدفوع است به اين‌كه اين نحو تركيب دلالت بر افضليت دارد در اكثر لغات « 2 » . و شيخ شهيد - رضوان اللَّه عليه - استثنا فرموده است از اين كليت مواردى را : « يكى ، ابراء ديْن است كه افضل است از انظار و مهلت دادن معُسِر ، با آن‌كه اوّل مستحب است و دوم واجب . دوم ، ابتدا به سلام است ، كه از ردّ آن افضل است . سوم ، اعادهء منفرد است نماز را به جماعت ، الى غير ذلك » « 3 » انتهى .\r\nو بعضى در هر يك مناقشه نمودند كه ذكر آن چندان لزوم ندارد .\r\nو بايد دانست كه ظاهر حديث شريف آن است كه واجبات از مستحبات افضل است گرچه از سنخ هم نباشند ؛ مثلًا ردّ سلام واجبِ افضل است از حج مندوب و بناى مدرسهء عظيمه و زيارت رسول اللَّه . و اين گرچه به نظر قدرى بعيد مىآيد ، و لهذا مرحوم مجلسى - رحمه اللَّه - فرموده ممكن است اختصاص داد به مُسانخِ هم « 4 » ، ولى بعد از آن‌كه دليل دلالت بر آن كرد ، به مجرد استبعاد نتوان چنين گفت . و ممكن است دعوى انصراف فريضه را به فرائض تعبديهء محضه كرد ، مثل نماز و روزه و حج و زكات و امثال آن ؛ نه فرائض ديگر ، از قبيل انظار مُعسر و ردّ سلام و غير آن . گرچه اين نيز خالى از تأمل نيست . وَالْحَمْدُ للَّه‌أَوَّلًا وَآخِراً .\r\n\r\n\r\n","description":"","footnote":"\r\n( 1 ) - مرآة العقول ، ج 10 ، ص 392 .\r\n( 2 ) - الأربعون حديثاً ، شيخ بهايى ، ص 414 .\r\n( 3 ) - القواعد و الفوائد ، شهيد اوّل ، ج 2 ، ص 106 ، قاعدهء 185 ؛ الأربعون حديثاً ، شيخ بهايى ، ص 419 .\r\n( 4 ) - مرآة العقول ، ج 10 ، ص 383 .\r\n","page_name":" 662 ","page_number":678},
  {"content":"\r\n\r\n\r\nحديث سى و پنجم معرفت اسماء حق ، مسألهء جبر و تفويض و عدم سؤال از افعال حق\r\n
  ] الحديث الخامس و الثلاثون : بِالسَّنَدِ الْمُتَّصِلِ إلى عِمادِ الإِسْلام وَالْمُسْلِمينَ ، مُحَمَّدِ بْنِ يَعْقُوبَ الْكُلَيْنِي - رضوان اللَّه عليه - عَنْ مُحَمَّدِ بْنِ يَحْيَى ، عَنْ أحْمَدَ بْنِ مُحَمَّدٍ عَنْ أَحْمَدَ [ بْنِ مُحَمَّدِ 
  ] بْنِ أَبِي نَصْرِ ، قَالَ : قَالَ أَبُو الْحَسَنِ الرِّضَا عليه السلام : «\r\nقال الله : يابن آدم ، بمشيئتي كنت أنت الذي تشاء لنفسك ما تشاء ؛ وبقوتي أديت فرائضي ، وبنعمتي قويت على معصيتي . جعلتك سميعا بصيرا قويا ؛\r\n ما أَصابَكَ مِنْ حَسَنَةٍ فَمِنَ اللَّهِ ؛ وَ ما أَصابَكَ مِنْ سَيِّئَةٍ فَمِنْ نَفْسِكَ \r\n. وذلك أني أولى بحسناتك منك ؛ وأنت أولى بسيئاتك مني . وذلك أنني لا أسأل عما أفعل\r\n وَ هُمْ يُسْئَلُونَ »  « 1 » .\r\nترجمه : « فرمود حضرت رضا - سلام اللَّه عليه - خداى تعالى فرمود : \" اى پسر آدم ، به خواست من تو آنى كه مىخواهى براى خود آنچه مىخواهى ؛ و به توانايى من بجا آوردى واجبات مرا ؛ و به نعمت من توانا شدى بر معصيت من . قرار دادم تو را شنوا ، بينا و توانا . آنچه برسد تو را از نيكويى از خداوند است ؛ و آنچه برسد تو را از بدى از خود تو است ؛ براى اين‌كه من اولى هستم به نيكويىهاى تو از تو ؛ و تو اولى هستى به زشتىهاى خودت از من ؛ زيرا كه من پرسش نشوم از آنچه مىكنم و آنها پرسش شوند \" » .\r\n\r\n\r\n","description":"","footnote":"\r\n( 1 ) - الكافي ، ج 1 ، ص 152 ، « كتاب التوحيد » ، « باب المشيئة و الإرادة » ، حديث 6 ؛ و ر . ك : الكافي ، ج 1 ، ص 370 ، حديث 6 ( طبع دار الحديث ) .\r\n","page_name":" 663 ","page_number":679},
  {"content":"\r\n\r\nشرح : در اين حديث شريف مطالب عاليه و مسائل مهمه‌اى است از علوم عاليهء ماقبل الطبيعة كه با تفصيل مقدمات اگر ذكر شود ، خارج از طور اين اوراق و موجب تطويل است ؛ پس ، ناچار به طريق توسط و اقتصار مشى كرده بعضى از آن مسائل را به طريق نتيجة البرهان مذكور مىداريم در ضمن فصولى چند . وعَلَى اللَّه التُّكْلانُ .\r\n\r\nفصل در بيان آن‌كه براى اسماء حق دو مقام است\r\nبدان‌كه از براى مشيت حق تعالى جلّت عظمتهُ ، بلكه از براى ساير اسماء و صفات از قبيل علم و حيات و قدرت و غير آن ، دو مقام است :\r\nيكى ، مقام اسماء و صفات ذاتيه است ؛ كه به برهان پيوسته است كه ذات مقدس واجب الوجود به حيثيت واحده و جهت بسيطهء محضه كل كمالات و مستجمع جميع اسماء و صفات است ، و جميع كمالات و اسماء و صفات جمال و جلال رجوع كند به حيثيت بسيطهء وجوديه ، و هر چه ماوراى وجود است نقص و قصور و اعدام است « 1 » . و چون ذات مقدسش صرف وجود و وجود صرف است ، صرف كمال و كمال صرف است : «\r\nعلم كله ، قدرة كله حياة كله » « 2 » .\r\nو ديگر ، مقام [ اسماء 
  ] و صفات فعليه است ، كه مقام ظهور به اسماء و صفات ذاتيه است و مرتبهء تجلى به نعوت جلاليه و جماليه است . و اين مقام مقام « معيّت قيّوميه » است :  هُوَ مَعَكُمْ  « 3 » و  ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ . . .  « 4 » و مقام « وجه اللَّه » است : أينما  تُوَلُّوا فَثَمَّ وَجْهُ اللَّهِ  « 5 » . و مقام « نوريّت » است :  اللَّهُ نُورُ السَّماواتِ وَ الْأَرْضِ  « 6 » .\r\n\r\n\r\n","description":"","footnote":"\r\n( 1 ) - ر . ك : الحكمة المتعالية ، ج 2 ، ص 368 ، و ج 6 ، ص 110 ؛ شرح المنظومة ، ج 3 ، ص 592 - 602 .\r\n( 2 ) - ر . ك : صفحه 460 ، پاورقى 3 .\r\n( 3 ) - « او با شماست » . ( الحديد ( 57 ) : 4 )\r\n( 4 ) - « سه كس با هم راز نگويند ، جز آن‌كه خدا چهارمين آنهاست » . ( المجادلة ( 58 ) : 7 )\r\n( 5 ) - « به هر كجا روى كنيد ، آن‌جا روى خداست » . ( البقرة ( 2 ) : 115 )\r\n( 6 ) - « خدا نور آسمان‌ها و زمين است » . ( النور ( 24 ) : 35 )\r\n","page_name":" 664 ","page_number":680},
  {"content":"\r\n\r\nو مقام « مشيّت مطلقه » است :  وَ ما تَشاؤُنَ إِلَّا أَنْ يَشاءَ اللَّهُ  « 1 » . «\r\nخلق الله\r\nالأشياء بالمشية\r\nو خلق المشية بنفسها » « 2 »\r\n. و از براى آن در لسان اهل اللَّه اصطلاحات و القاب ديگرى است .\r\nو به هر دو مقام اشاره شده است در آيهء شريفهء كتاب الهى بقوله :  هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ  « 3 » . به بعضى وجوه .\r\nبالجمله ، مقام مشيت فعليهء مطلقه احاطهء قيّوميه دارد به جميع موجودات مُلكيه و ملكوتيه ؛ و جميع موجودات به وجهى تعينات آن هستند ، و به وجهى مظاهر آن مىباشند . و به حسب اين مقام از مشيت فعليه و مظهريت و فناى مشيت عباد در آن ، بلكه مظهريت و مرآتيت خود عباد و جميع شؤون آنها از آن ، در اين حديث شريف فرموده است : اى پسر آدم ، به مشيت من تو آن كسى هستى كه مشيت مىكنى ؛ ذات تو و كمالات ذات تو به عين مشيت من است ؛ بلكه تو خود و كمالاتت از مظاهر و تعينات مشيت منى :  وَ ما رَمَيْتَ إِذْ رَمَيْتَ وَ لكِنَّ اللَّهَ رَمى  « 4 » . و از براى اين مطلب عرفانى شواهد كثيره از اخبار و آيات است كه ذكر آن لزومى ندارد .\r\nو شيخ جليل اشراقى - قدّس سره - علم تفصيلى حق تعالى را به اشيا عبارت از همين مقام علم فعلى مىداند « 5 » ؛ و محقّق طوسى - قدس سرّه - در اين باب از او تبعيت فرموده « 6 » . و حضرت صدر المتألّهين - قدس سرّه - علم تفصيلى را همان مقام ذات بسيط مىداند . و كلام اين دو بزرگوار به طور اطلاق مرضىّ ايشان نيست « 7 » . و نويسنده\r\n\r\n\r\n","description":"","footnote":"\r\n( 1 ) - « و نمىخواهيد جز آنچه را خدا بخواهد » . ( الإنسان ( 76 ) : 30 )\r\n( 2 ) - « خداوند چيزها را به مشيت آفريد و مشيت را به خود آن » . ( أسرار الحكم ، ص 79 ) لكن در مصادر روائىاز جمله كافى چنين آمده است : « خَلَقَ اللَّه المَشيِئة بِنَفسها ثُمَّ خَلَقَ الأشياءَ بِالْمَشيئةِ » ( الكافي ، ج 1 ، ص 110 ، « كتاب التوحيد » ، « باب إرادة أنَّها من صفات الفعل » ، حديث 4 )\r\n( 3 ) - الحديد ( 57 ) : 3 .\r\n( 4 ) - الأنفال ( 8 ) : 17 .\r\n( 5 ) - مجموعه مصنّفات شيخ إشراق ، ج 1 ، ص 72 و 483 ، و ج 2 ، ص 150 - 153 .\r\n( 6 ) - الإشارات و التنبيهات ، شرح محقّق طوسى ، ج 3 ، ص 304 - 307 ؛ كشف المراد ، ص 286 .\r\n( 7 ) - الحكمة المتعالية ، ج 6 ، ص 263 .\r\n","page_name":" 665 ","page_number":681},
  {"content":"\r\n\r\nروح كلام آنها را به يك امر راجع مىدانم و نزاع را لفظى مىدانم به بيانى كه مناسب اين مقام نيست .\r\nو از اين بيان معلوم شد كه هرچه در دار تحقق متحقق گردد ، چه از جواهر قدسيهء الهيه ، يا مُلكيهء طبيعيه ، يا اعراض ، و چه ذوات و اوصاف و افعال - تمام آنها به قيوميت و نفوذ قدرت و احاطهء قوّت حق متحقق شوند . پس ، درست شد كه «\r\nبقوتي أديت فرائضي »\r\n. و همين مقام مشيت مطلقه مقام رحمت واسعه و نعمت جامعه است ، چنانچه فرمايد :\r\n« وبنعمتي قويت على معصيتي » .\r\n\r\nفصل در اشاره به مسألهء جبر و تفويض\r\nدر اين حديث شريف اشارهء واضحه به مسألهء جبر و تفويض نموده ، و مذهب حق را ، كه امر بين امرين و منزلة بين المنزلَتين است ، مطابق مسلك اهل معرفت و طريقهء اصحاب قلوب ذكر فرموده است ؛ زيرا كه هم اثبات مشيت و اتيان و قوّت براى بنده نموده ، و هم آنها را به مشيت حق دانسته فرموده است : تو مشيّت كردى و به مشيت من مشيت تو ظاهر است ؛ تو اتيان فريضه نمودى ، و قوّهء تو ظهور قوّهء من است ؛ و به نعمت من كه بسط رحمت واسعه است قوّهء تو بر معصيت حاصل شد ؛ پس از تو سلب نمىشود افعال و اوصاف و وجودات مطلقاً ، چنانچه اثبات مطلق نيز نشود ؛ تو مشيت [ كردى 
  ] و مشيت تو فانى در مشيت من و ظهور و تعين آن است ؛ و به قوّهء خود تقويت بر طاعت و معصيت دارى ، و با اين حال ، قوّت و قدرت تو ظهور قدرت و قوّت من است .\r\nو پس از آن ، چون مظنهء اشكالى بوده است و آن اين است كه بنابراين ، نقايص و رذائل و معاصى را نيز به حق بايد نسبت داد ، رفع آن اشكال را به وجه حِكمى برهانى و ذوقى عرفانى فرموده كه حق تعالى چون صرف كمال و خيريت و جمال و بهاء است ، از اين جهت آنچه از ناحيهء مقدسهء اوست كمال و خيريت است ، بلكه نظام وجود و حقيقت\r\n\r\n","description":"","footnote":"","page_name":" 666 ","page_number":682},
  {"content":"\r\n\r\nهستى ، در غيب و شهود ، عين كمال و اصل تماميت و جمال است ؛ و آنچه نقص و رذيله و شرّ و و بال است به عدم و تعينْ راجع و از لوازم ماهيت است كه متعلق جعل و مُفاض از حق نيست ؛ بلكه شرورى كه در عالم طبيعت و نشئهء تنگ مُلك مىباشد از تضاد بين موجودات و تنگنايى عالم دنياست ، و تضاد بين آنها متعلق جعل نشود . پس ، آنچه از خيرات و كمالات و حسنات است از حق است ؛ و آنچه نقص و شرّ و معصيت است از خلق است ؛ چنانچه فرموده :  ما أَصابَكَ مِنْ حَسَنَةٍ فَمِنَ اللَّهِ وَ ما أَصابَكَ مِنْ سَيِّئَةٍ فَمِنْ نَفْسِكَ  « 1 » . پس ، جميع سعادات دنياويه و اخراويه و جميع خيرات مُلكيه و ملكوتيه از سرچشمهء خيرات و سعادات افاضه شده ؛ و جميع شقاوت‌هاى دنيا و آخرت و شرور اين عالم و عالم ديگر از قصور ذاتى و نقصان خود موجودات است .\r\nو آنچه معروف است كه سعادت و شقاوت متعلق جعل جاعل نيست بلكه ذاتى اشياست ، در جانب سعادت بىاصل است ، چه كه سعادتْ مجعول و مفاض از جانب حق است ، و ذاتى از هر ذوات و ماهيتى از ماهيات را سعادتى نيست ، بلكه هلاك محض و شقاوت تامّ به حيثيت ماهيت رجوع كند . و در جانب شقاوت صحيح است ؛ زيرا كه شقاوت به ماهيت راجعْ و غير مجعول است ، براى آن‌كه دون مرتبهء جعل است . و حديث معروف «\r\nالسعيد سعيد في بطن أمه ؛ والشقي شقي في بطن أمه » « 2 »\r\nرا معنى ديگرى است كه متعلق به علم اسماء و صفات است و ذكر آن متناسب نيست .\r\nو چون بعد از بيان اين مطلب حق برهانى ، مظنّهء شبههء ديگرى است ، و آن آن است كه در جانب خيراتْ عزلِ موجودات و در جانب شرورْ عزلِ قدرت واجبهء قديمه مستلزم جبر و تفويض و آن خلاف مقرر است در مسلك عرفان و طريقهء برهان ، دفع آن فرموده در لسان دليل بر مطلب سابق و تحقيق كيفيت آن به اين‌كه حق تعالى اولى به حسنات است از بندگان ، و آنها اولى به سيّئات هستند از ذات مقدس حق ؛ كه در اين اثباتِ اولويت\r\n\r\n\r\n","description":"","footnote":"\r\n( 1 ) - النساء ( 4 ) : 79 .\r\n( 2 ) - « خوشبخت كسى است كه در شكم مادرش خوشبخت شده ، و بدبخت كسى است كه در شكم مادرش‌بدبخت شده است » . ( ر . ك : صفحهء 587 )\r\n","page_name":" 667 ","page_number":683},
  {"content":"\r\n\r\nاثبات انتساب از طرفين است .\r\nو اما بيان اولويت حق از بنده در خيرات و اصل انتساب آن به بندگان براى آن است كه نسبت خيرات به مبدأ المبادى نسبت وجود و بالذات است ، زيرا كه خيراتْ ذاتىِ وجود است ، و آن در واجبْ عينِ ذات و در ممكنْ به جعل و افاضه است ؛ پس اصل افاضهء خيرات از واجب تعالى شأنه است ، و مرآت ظهور و مظهرِ آن ، ممكن است ؛ و آن نسبتِ ظاهريت و افاضه ، اتمّ از اين نسبتِ مظهريت و قابلى است . و اما در سيّئات و شرور به عكس است ؛ ليكن هر دو نسبت محفوظ است ؛ زيرا كه آنچه از حق مفاض است خيرات است ، و لازمهء اين خيرات تخلّل شرور است به طريق انجرار و تبعيت ؛ پس بالعرض به او منتسب و بالذات از نقصان ذوات و قصور ماهيات است . چنانچه در آيهء شريفه نيز به دو نظر اين دو معنى را فرمود : آن‌جا كه سلطان وحدت غلبه كرده و كثرات و نقايص را مضمحلّ فرموده ، فرمايد :  قُلْ كُلٌّ مِنْ عِنْدِ اللَّهِ  « 1 » . و آن‌جا كه تخلّل كثرت را بالعرض ملاحظه فرموده و وسايط را مقرر داشته ، فرمايد :  ما أَصابَكَ مِنْ حَسَنَةٍ فَمِنَ اللَّهِ . . .  « 2 » الآيه .\r\n\r\nفصل در بيان آن‌كه حق تعالى سؤال نشود از آنچه بكند و ديگر موجودات سؤال شوند\r\nبدان‌كه محققين از فلاسفه « 3 » گويند كه از براى فعل مطلق حق غايت و غرضى جز ذات مقدس و تجليات ذاتيهء او نيست ؛ و ممكن نيست كه ذات مقدس در ايجاد اشيا جز ذات خود و ظهور و تجلى ذات مقدس خود غايت ديگرى داشته باشد ، زيرا كه هر فاعلى كه به قصد و غايتِ غيرِ ذاتْ ايجادى كند ، براى هر غايتى باشد ، ولو ايصال نفع و\r\n\r\n\r\n","description":"","footnote":"\r\n( 1 ) - « بگو همه از جانب خداست » . ( النساء ( 4 ) : 78 )\r\n( 2 ) - النساء ( 4 ) : 79 .\r\n( 3 ) - القبسات ، ص 339 - 342 ؛ الحكمة المتعالية ، ج 2 ، ص 263 - 286 ؛ شرح المنظومة ، ج 3 ، ص 647 - 651 .\r\n","page_name":" 668 ","page_number":684},
  {"content":"\r\n\r\nرسيدن مثوبت به غير باشد و يا براى عبادت و معرفت يا ثنا و محمدت باشد ، متكمل به آن است و وجود آن برايش اولى از عدم آن است ؛ و اين مستلزم نقص و قصور و انتفاع است ، و آن بر ذات مقدس كامل على الاطلاق و غنىّ بالذات و واجب من جميع الجهات محال است .\r\nپس ، در افعال او لِمّيّت و سؤال از لِمّيّت نيست و  لا يُسْئَلُ عَمَّا يَفْعَلُ  « 1 » . و اما ساير موجودات در افعال خود اغراض و مقاصد ديگر دارند غير ذات خود . پس ، عشاق جمال حق و مقربين و مجذوبين غايت افعالشان وصول به باب اللَّه و رسيدن به لقاء اللَّه و ساحت قدس الهى است . و ديگر موجودات به حسب كمال و نقص و شدت و ضعف خود غرض زايد بر ذات خود دارند .\r\nو بالجمله ، چيزى كه كمال مطلق است و واجب بالذات است ، واجب من جميع الجهات است ؛ و چنانچه ذات مقدسش مبرا از لِمّيّت است ، افعالش نيز مبرا از لمّيتى وراى ذات است ، به خلاف ساير موجودات .\r\nو ايضاً ، چون ذات مقدسش كامل مطلق و جميل على الاطلاق است ، كعبهء آمال همهء موجودات و غايت مقصد جميع سلسلهء كاينات است ، و خود كعبهء آمالى و غايت [ و 
  ] مقصدى وراى خود ندارد ، چه كه ديگر موجودات ناقص بالذات و هر ناقصى مهروبٌ عنه است بالفطرة ، چنانچه هر كاملى مرغوبٌ فيه است ؛ پس غايت همهء حركات و افعالْ ذات مقدس است ، و از براى خود ذات مقدّس غايتى جز خود نيست ف  لا يُسْئَلُ عَمَّا يَفْعَلُ وَ هُمْ يُسْئَلُونَ  « 2 » .\r\nو ايضاً ، چون ذات مقدسش در غاية القصواى جمال و كمال است ، نظام دايرهء وجود ، كه ظلّ آن ذات جميل است ، و در غاية القصواى كمال ممكن است ، و اين نظام كلى اتمّ نظام‌هاى متصوّر است ؛ پس سؤال از لمّيّت و غايت و غرض و فايده سؤالى از روى جهل و نقصان است ؛ چنانچه از ابليس لعين در هفت سؤال معروف واقع شده ، و حق تعالى به\r\n\r\n\r\n","description":"","footnote":"\r\n( 1 ) - الأنبياء ( 21 ) : 23 .\r\n( 2 ) - « خدا را دربارهء آنچه مىكند نمىپرسند ، و مردم پرسيده شوند » . ( الأنبياء ( 21 ) : 23 )\r\n","page_name":" 669 ","page_number":685},
  {"content":"\r\n\r\nطريق اجمال و مجادلهء به وجه احسن از تمام آنها يك جواب داده « 1 » . پس ، حق تعالى به واسطهء غايت كمال فعلش مورد سؤال نبايد شود ؛ و ديگر موجودات مورد سؤال شوند به واسطهء نقص آنها ذاتاً و فعلًا .\r\nو ايضاً ، حق تعالى به‌واسطهء آن‌كه حكيم على الاطلاق است ، هر فعلى از او صادر شود در غايت اتقان است ، پس مورد سؤال نبايد شود ؛ به خلاف موجودات ديگر .\r\nو ايضاً ، حق تعالى چون هر فعلى از وجود مقدسش صادر شود ، از حاقّ ذات و اصل حقيقت و صراح ماهيت اوست ، و ديگر موجودات چنين نيستند ؛ پس او فاعل بالذات است و سؤال به لمّيّت در او باطل است ؛ به خلاف ديگر موجودات . و چون اراده و مشيت و قدرت عين ذات مقدس اوست ، فاعليت بالذات در آن ذات مقدس عين فاعليت بالارادة و القدرة است ، و شبههء فاعليت بالطبع نيايد . و اين يكى از مباحث شريفه‌اى است كه در محل خود مبرهن است ، و به آن حل كثيرى از شبهه‌هاى متكلمين مىشود در ابواب متفرقهء معارف الهيه .\r\nو از اين بيانات ارتباط اين جمله‌ها كه در حديث شريف است و به طريق عليتِ هر يك براى ديگرى معلوم شود . پس ، چون فعل حق در كمال تمام و نظام اتمّ است ، سؤال نشود از آنچه كند ؛ و ديگران چون چنين نيستند سؤال شوند . و اين علت از براى آن است كه او اولى به حسنات باشد و بنده اولى به سيّئات باشد . و اين علت آن است كه هر چه سيّئات باشد از بنده باشد و هر چه حسنات باشد از حق باشد . و با بيانات ديگر نيز اين ارتباط درست شود كه مذكور نشد . وَالْحَمْدُ للَّه‌أَوّلًا وَآخِراً .\r\n\r\n\r\n","description":"","footnote":"\r\n( 1 ) - ر . ك : الملل و النحل ، شهرستانى ، ج 1 ، ص 23 - 27 ؛ التفسير الكبير ، ج 2 ، ص 236 ؛ رشحات البحار ، الإنسان و الفطرة ، ص 160 .\r\n","page_name":" 670 ","page_number":686},
  {"content":"\r\n\r\n\r\nحديث سى و ششم صفات حق\r\n
  ] الحديث السادس و الثلاثون : بِالسَّنَدِ الْمُتَّصِلِ إلى ثِقَةِ الإِسْلامِ ، مُحَمَّدِ بْنِ يَعْقُوبَ الكُلَيْنيِّ ، عَنْ عَلِيِّ بْنِ إِبْرَاهِيمَ ، عَنْ مُحَمَّدِ بْنِ خَالِدِ الطَّيَالِسِيِّ ، عَنْ صَفْوَانَ بْنِ يَحْيَى ، عَنِ ابْنِ مُسْكَانَ ، عَنْ أَبِي بَصِيرٍ ، قَالَ : سَمِعْتُ أَبَا عَبْدِاللَّهِ - عليه السلام - يَقُولُ :\r\n« لم يزل الله عز و جل ربنا و العلم ذاته و لا معلوم ، والسمع ذاته و لا مسموع ، والبصر ذاته و لا مبصر ، والقدرة ذاته و لا مقدور ؛ فلما أحدث الأشياء و كان المعلوم ، وقع العلم منه على المعلوم ، والسمع على المسموع ، والبصر على المبصر ، والقدرة على المقدور » .\r\nقَالَ : قُلْتُ : فَلَمْ يَزَلِ اللَّهُ مُتَحَرِّكاً ؟\r\nقَالَ :\r\nفقال : « تعالى الله عن ذلك ! إن الحركة صفة محدثة بالفعل »\r\nقَالَ : فَقُلْتُ : فَلَمْ يَزَلِ اللَّهُ مُتَكَلِّماً ؟ قَالَ : فَقَالَ :\r\n« إن الكلام صفة محدثة ليست بأزلية ، كان الله عز و جل و لا متكلم » « 1 » .\r\nترجمه : « ابوبصير گويد : شنيدم حضرت صادق - عليه السلام - مىفرمود : هميشه خداوند عزّ وجلّ پروردگار ما بود و حال آن‌كه علمْ ذاتش بود با آن‌كه معلومى نبود ؛ و شنوايى ذاتش [ بود 
  ] با آن‌كه مسموع و چيزى كه شنيده مىشود نبود ؛ و بينايى ذاتش بود با آن‌كه ديده شده‌اى نبود ؛ و توانايى ذاتش بود با آن‌كه مقدورى نبود ؛ پس چون ايجاد فرمود اشياء را و موجود شد معلوم ، واقع شد علم او بر معلوم ، و سمع او بر مسموع ، و بصر او بر مُبصَر ، و قدرت او بر مقدور . گفت عرض كردم \" پس هميشه\r\n\r\n\r\n","description":"","footnote":"\r\n( 1 ) - الكافي ، ج 1 ، ص 107 ، « كتاب التوحيد » ، « باب صفات الذات » ، حديث 1 .\r\n","page_name":" 671 ","page_number":687},
  {"content":"\r\n\r\nخداوند متحرك بود ؟ \" فرمود : \" خداوند برتر است از اين ؛ همانا حركت صفت حادثى است به ايجاد . \" گفت گفتم : \" پس هميشه خدا متكلم بوده ؟ \" فرمود :\r\n\" كلام صفت حادثى است كه ازلى نيست ؛ بود خداوند عزّ وجلّ و حال آن‌كه متكلم نبود \" » .\r\nشرح : قوله : «\r\nلم يزل الله عز و جل ربنا\r\n» به حسب ظاهر\r\nربنا\r\nخبر « زال » است ، و جملهء :\r\n« والعلم ذاته »\r\nحال براى آن است ؛ ولى به حسب معنى سليس نيايد و مقصود حاصل نشود ؛ زيرا كه مقصود اثبات ازليت ربوبيت نيست ، بلكه اثبات ازليت علم است قبل از معلوم . و توان گفت از مجموع اين تركيب استفادهء مقصود مىشود . و محتمل است كه « رَبُّنا » مرفوع باشد و تابع اسم « زالَ » باشد و خبر محذوف باشد ، و جمله\r\n« والعلم ذاته »\r\nدلالت بر آن مىكند ، تقدير چنين شود : لَم يَزَلِ اللَّه رَبُّنا عالِماً وَالْعِلْمُ ذاتُهُ . و محتمل است « زالَ » تامّه باشد و به مرفوع اكتفا كند ؛ و بنا [ بر اين 
  ] « زالَ ، يَزولُ » مىباشد ، نه « زالَ ، يَزالُ » ، كه ماضى « يَزال » ناقص است دائماً ، به خلاف « يَزولُ » كه تامّ است دائماً .\r\nقوله : «\r\nوكان المعلوم\r\n» « كان » تامّه است در اين‌جا . يعنى ، چون ايجاد كرد اشياء را و معلومْ موجود شد .\r\nقوله : «\r\nمحدثة بالفعل\r\n» محتمل است « بالفعل » مقابل « بالقوّة » باشد ، و بالجمله معنى مصدرى باشد ؛ يعنى ، صفتى كه به ايجاد حاصل شود صفت حق نتواند بود . و در اين حديث مباحث شريفه‌اى است كه به مناسبت مقام بعضى از آن را مذكور مىداريم .\r\n\r\nفصل در بيان عينيت صفات حق با ذات است\r\nبدان‌كه در اين حديث شريف اشاره به عينيت ذات مقدس حق با صفات كماليهء حقيقيه فرموده ، مثل علم و قدرت و سمع و بصر . و اين يكى از مباحث مهمّه‌اى است كه تفصيل آن خارج از طور اين رساله است . و ما اشاره به مذهب حق مطابق برهان متين حكما و طريقهء اهل معرفت مىنماييم .\r\n\r\n","description":"","footnote":"","page_name":" 672 ","page_number":688},
  {"content":"\r\n\r\nبدان‌كه در محل خود به وضوح پيوسته كه آنچه از سنخ كمال و از جنس جمال و تمام است ، راجع به عين وجود و اصل حقيقت هستى است ؛ و در دار تحقق جز يك اصل شريف كه سرچشمهء تمام كمالات و منشأ تمام خيرات است نيست ، و آن حقيقت وجود است « 1 » . و اگر جميع كمالات عين حقيقت وجود نباشد و به وجهى از وجوه در حاقّ اعيان از او جدايى و با او دوئيت داشته باشد ، لازم آيد دو اصل در دار تحقق محقق باشد ، و اين مستلزم مفاسد بسيار است . پس ، هر چه كمال است ، به حسب مفهوم و ماهيتْ كمال نيست ، بلكه به واسطهء تحقق و حصول در متن اعيانْ كمال است ؛ و آنچه در متن اعيان و حاقّ نفس الامر محقق است ، يك اصل است و آن وجود است ؛ پس آنچه كمال است به يك اصل ، كه آن حقيقت وجود است ، رجوع كند .\r\nو نيز به وضوح رسيده كه حقيقت وجودْ بسيطِ محض من جميع الجهات است ، و تركيب مطلقاً از ساحت قدس او مبرّاست ، مادامى كه به اصل صراحت ذات خود و خلوص حقيقت خود باقى باشد . و اگر از اصل حقيقت خود تنزل كند ، تركيب عقلى و خارجى ، به حسب مناسبت مَشاهد و منازل آن ، بر او طارى و عارض شود ؛ ليكن به حسب ذات بسيط و تركيبْ امر غريب عَرَضى است « 2 » .\r\nو از اين بيانات دو قاعدهء شريفه استفاده شود :\r\nيكى ، آن‌كه بسيط من جميع الجهات كل كمالات است به حيثيت واحده و جهت فارده ؛ و از همان حيثيت كه موجود است عالم و قادر و حىّ و مريد است ، و ساير اسماء و صفات جماليه و جلاليه بر او صادق است ؛ و عالم است از جهتى كه قادر است ، و قادر است از جهتى كه عالم است ، بدون اختلاف اعتبار حتى در عقل . و اما اختلاف مفاهيم اسماء و موضوعٌ له لغات ، كه مفاهيم عقليهء لا به شرط است ، مربوط به اختلاف در حقيقت عينيه نيست ؛ و به وضوح رسيده كه مفاهيم مختلفهء كمال از شىء واحد انتزاع مىشود ؛ بلكه به اين بيان سابق لازم است كه كل مفاهيم كماليه از حيثيت [ واحده 
  ] انتزاع شود . و\r\n\r\n\r\n","description":"","footnote":"\r\n( 1 ) - ر . ك : الحكمة المتعالية ، ج 1 ، ص 38 - 74 ؛ المشاعر ، ص 9 - 27 ؛ شرح المنظومة ، ج 2 ، ص 60 .\r\n( 2 ) - ر . ك : الحكمة المتعالية ، ج 1 ، ص 50 ، و ج 6 ، ص 100 ؛ شرح المنظومة ، ج 2 ، ص 105 ، و ج 3 ، ص 536 .\r\n","page_name":" 673 ","page_number":689},
  {"content":"\r\n\r\nاگر مفاهيم كمال از حيثيات مختلفه منتزع شود ، چنانچه در بعض ممكنات چنين است ، اين بالعرض است و از جهت تنزل حقيقت وجود و تشابُك آن با اعدام است بالعرض .\r\nو قاعدهء دوم ، آن‌كه آنچه كامل من جميع الجهات و صرف كمال و خير است بايد بسيط من جميع الجهات باشد . و نيز به تبع دو قاعدهء ديگر استفاده شد كه آنچه در او تركيب راه دارد ، هرطور تركيبى باشد ، كامل از جميع جهات نيست و نقص و عدم نيز در او راه دارد ؛ و آنچه ناقص است بسيط مطلق نيست .\r\nپس ، حق تعالى چون بسيط تامّ است و تركيب ، كه مستلزم امكان و فقر و تعلق به غير است ، مطلقاً در او راه ندارد ، كامل من جميع الجهات است و داراى جميع اسماء و صفات است ؛ و او اصل حقيقت و صريح ماهيت هستى است ، بدون آن‌كه وجود او مشوب به غير وجود و كمال او مشوب به غير كمال باشد ؛ پس صرف وجود است ، چه اگر غير وجود در او راه داشت ، شرِّ تراكيب ، كه عبارت از تركيب از وجود و عدم است ، در او راه داشت ؛ پس صرف علم است و صرف حيات است و صرف قدرت است و صرف بصر و سمع و ساير كمالات است . پس ، درست شد فرمايش امام صادق عليه السلام : «\r\nوالعلم ذاته و القدرة و السمع و البصر ذاته » .\r\n\r\nنقل و تحقيق نقل كلام حكما در تقسيم اوصاف حق\r\nبدان‌كه حكماى الهى صفات حق تعالى را بر سه گونه تقسيم نموده‌اند :\r\nاول : صفات حقيقيه . و آن را به دو قسم منقسم نموده‌اند : صفات حقيقيهء محضه ، مثل حيات و ثبات و بقا و ازليت و امثال آن ؛ و صفات حقيقيهء ذات الاضافة ، مثل علم و قدرت و اراده كه اضافه دارد به معلوم و مقدور و مراد . و اين دو نحو صفت را عين ذات دانند .\r\nدوم : صفات اضافيهء محضه . مثل مبدئيت و رازقيت و راحميت و عالميت و قادريت و امثال آن .\r\n\r\n","description":"","footnote":"","page_name":" 674 ","page_number":690},
  {"content":"\r\n\r\nسوم : صفات سلبيهء محضه . مثل قدّوسيت و فرديت و سبّوحيت و امثال آن . و اين دو نحو صفت را زايد بر ذات مقدس دانند ، و جميع سلوب را به سلب واحد ، كه سلب امكان است ، ارجاع كنند ؛ چنانچه جميع اضافات را به اضافهء واحدهء موجديت ارجاع نمايند ، و مبدأ اضافات را به اضافهء اشراقيه و افاضهء نوريه ارجاع كنند « 1 » .\r\nو اين تقسيمات و عينيت در صفات حقيقيه و زيادت در صفات اضافيه و سلبيه به‌طورى كه ذكر كردند و برهان بر آن اقامه كردند پيش نويسنده تمام نيست و موافق برهان متين حِكمى و اعتبار صحيح عرفانى نيست ؛ زيرا كه اگر باب مفاهيم اسماء و صفات پيش آيد و نظر به كثرت مفهومى كنيم ، هيچ‌يك از صفات را نبايد عين ذات بدانيم . و چنانچه اگر ذات را عين اوصاف اضافيه و يا سلبيه بدانيم لازم آيد كه حق تعالى محض اضافه و عين حيثيت سلبيه گردد ، همين‌طور اگر عين اوصاف حقيقيه دانيم ، لازم آيد حق تعالى نفس مفاهيم اعتباريه و معانى عقليه گردد ! تعالى عَن ذلك . و اگر ملاحظهء حقايق اوصاف و مصداق محقق اسماء و صفات را نماييم ، جميع اسماء و صفات اضافيه و حقيقيه عين ذات مقدس باشد ، و فرق بين « عالميت » و « عالم » و « قادريت » و « قادر » فقط در اعتبارات مفهومى است ؛ و جميع اوصاف اضافيه به رحيميت و رحمانيت ذاتيه رجوع كند ، حتى رازقيت و خالقيت و غير آن .\r\nو اين‌كه جميع سلوب را به سلب امكان و اضافات را به اضافهء واحده ارجاع نمودند و در اوصاف حقيقيه ارجاع به چيزى نكردند ، اگر باز نظر به مفاهيم اندازيم ، هيچ‌يك از آنها به ديگرى ارجاع نشود ، نه در سلوب و اضافات و نه در اوصاف حقيقيه ؛ و اگر به حقايق نظر شود ، جميع اوصاف حقيقيّه نيز به حقيقت واحدهء واجبه رجوع كند .\r\n\r\nدر تحقيق عينيت اوصاف با ذات مقدس\r\nبالجمله ، تحقيق در باب اوصاف به لسان حكمت نظرى آن است كه اوصاف حقيقيه و اضافيه مطلقاً به حسب مفاهيم ، مختلف و هيچ‌يك عين ذات مقدسه نيستند ؛ و به حسب حقيقت ، تمام عين ذات مقدس است .\r\n\r\n\r\n","description":"","footnote":"\r\n( 1 ) - الحكمة المتعالية ، ج 6 ، ص 118 ؛ المبدأ و المعاد ، ص 74 ؛ شرح المنظومة ، ج 3 ، ص 536 .\r\n","page_name":" 675 ","page_number":691},
  {"content":"\r\n\r\nمنتها از براى اوصاف دو مرتبه است : يكى ، مرتبهء ذات و اوصاف ذاتيه است ، كه توان از آن انتزاع علم كرد و عالميت و قدرت و قادريت . و يكى ، مقام اوصاف فعليه است ، كه از آن نيز انتزاع مفهوم علم و عالميت و قدرت و قادريت توان كرد .\r\nو اما اوصاف سلبيه ، از قبيل قدّوسيت و سبّوحيت ، و اسماء تنزيهيه ، آنها از لوازم ذات مقدس و ذات مقدس مصداق بالعرض است نسبت به آنها ؛ زيرا كه حق تعالى كمال مطلق است و كمال مطلق بالذات بر او صادق است ، زيرا كه اصل حقيقت اوست ، و از لوازم آن سلب نقايص است ؛ و كمالْ مصداق عرضى سلب نقص است .\r\nو اهل معرفت و اصحاب قلوب مقام تجلى به « فيض اقدس » را مبدأ اسماء ذاتيه دانند ، و مقام تجلى به « فيض مقدس » را مبدأ اوصاف فعليه شمارند « 1 » ؛ و تجلى به فيض مقدس را « غير » نمىدانند ، چنانچه « عين » نيز نمىدانند . و بحث در اطراف آن منجر مىشود به بحث از اسماء و صفات به طريقهء آنها و از مقصد خارج مىشويم .\r\nو بعضى صفات حق را به امور عدميه ارجاع كردند ، و « علم » را عبارت از عدم جهل و « قدرت » را عدم عجز دانسته‌اند . و در اهل معرفت كسى را كه ديدم اصرار به اين معنى دارد مرحوم عارف جليل ، قاضى سعيد قمّى « 2 » ، است كه تبعيت از استاد خود ، كه ظاهراً مرحوم ملا رجبعلى « 3 » است ، نموده به بيانى كه در شرح توحيد مذكور\r\n\r\n\r\n","description":"","footnote":"\r\n( 1 ) - شرح فصوص الحكم ، قيصرى ، ص 61 و 65 ؛ جامع الأسرار ، ص 682 - 683 ؛ مصباح الانس ، ص 322 - 328 .\r\n( 2 ) - محمد سعيد بن محمّد مفيد قمى ، معروف به « قاضى سعيد » از بزرگان علماى نامدار شيعه و از عالمان به‌حديث و حكمت و فنون ادبيّه به‌شمار مىرود و به « عرفان » تمايل بسيار داشت . وى از شاگردان ملّامحسن فيض و ملّا عبدالرزّاق لاهيجى و ملّا رجبعلى تبريزى است . قاضى سعيد مدّتى در قم به قضاوت اشتغال داشت و به همين دليل به قاضى معروف شد . در سال 1103 ق در قم وفات يافت ، از آثار اوست : الأربعون حديثاً ، أسرار الصلاة ، حاشيه أثولوجيا ، حاشيه بر إشارات ، حقيقة الصلاة ، شرح توحيد الصدوق ، البوارق الملكوتية ، كليد بهشت .\r\n( 3 ) - ملا رجبعلى تبريزى ( - 1080 ) از شاگردان ميرفندرسكى است . در فلسفه مشرب مشائى داشته و كتب‌بوعلى را تدريس مىكرده است . قاضى سعيد قمى و محمّد تنكابنى از شاگردان وى بوده‌اند . از اوست : كليد بهشت و رساله‌اى به فارسى در اثبات واجب .\r\n","page_name":" 676 ","page_number":692},
  {"content":"\r\n\r\nاست « 1 » . و ما در سالف زمان جواب برهان او را ، و همين‌طور جواب تمسكات او را به ظواهر بعض اخبار ، به وجه برهانى داديم « 2 » .\r\n\r\nفصل در بيان علم قبل از ايجاد است\r\nو از مباحث شريفه كه در اين حديث شريف اشاره به آن فرموده علم قبل الايجاد است به معلولات خود در ازل ، كه محل خلاف عظيم است اصل آن و كيفيت آن كه آيا به طريق اجمال است يا تفصيل ؛ يا آيا زايد بر ذات است يا عين ذات ؛ يا قبل الايجاد است يا مع الايجاد ، كه تفصيل آن در كتب قوم موجود است « 3 » . و ما به تحقيق مطلب پرداخته از ردّ و ايراد ساير اقوال صرف‌نظر مىكنيم .\r\nبدان‌كه آنچه محقق است پيش ارباب برهان و اصحاب عرفان آن است كه در اين حديث شريف اشاره به آن فرموده كه علم به معلوم قبل از ايجاد در ازل است ، و آن عين ذات است .\r\nو اشاره به اين‌كه علم او تفصيلى است فرموده به اين‌كه [ بصير 
  ] به اشياء است در صورتى كه مُبصَرى نيست و سميع است در صورتى كه مسموعى نيست ، زيرا كه بصر و سمعْ شهود مبصَرات و مسموعات است تفصيلًا ؛ چنانچه واضح است .\r\nو ايضاً ، اشاره به علم تفصيلى فرموده است آن‌جا كه فرمايد : «\r\nفإذا أحدث الأشياء و كان المعلوم ، وقع العلم منه على المعلوم . . .\r\n» الحديث زيرا كه آن است كه بعد از ايجادْ علمْ تحقق تازه [ پيدا 
  ] نكرده ، بلكه بعد از متحقق بودنْ وقوع بر معلول پيدا كرده . و ما پس از اين معناى وقوع علم بر معلوم را بيان مىكنيم .\r\n\r\n\r\n","description":"","footnote":"\r\n( 1 ) - شرح توحيد الصدوق ، ج 1 ، ص 116 و 179 ، و ج 2 ، ص 513 ، و ج 3 ، ص 109 - 110 .\r\n( 2 ) - ر . ك : مصباح الهداية إلى الخلافة و الولاية ، المشكاة الاولى ، مصباح 23 - 25 ؛ تقريرات فلسفه ، امام خمينى قدس سره ، ج 2 ، ص 132 - 139 .\r\n( 3 ) - ر . ك : الحكمة المتعالية ، ج 6 ، ص 176 - 290 ؛ المبدأ و المعاد ، ص 89 - 124 ؛ شرح المنظومة ، ج 3 ، ص 572 - 602 .\r\n","page_name":" 677 ","page_number":693},
  {"content":"\r\n\r\nو اما بيان اين مطلب شريف ايمانى به طريق محققين فلاسفه آن است كه پس از آن‌كه در فصل سابق بر اين معلوم شد كه حق تعالى صرف وجود و صرف كمال است ، و صرف وجود با بساطت و وحدت تامّه‌اى كه دارد جامع جميع كمالات و مستجمع همهء وجودات است به نحو كمال ، و آنچه از حيطهء وجود او بيرون است عدم و نقص و قصور است و بالجمله لاشيئيّت است ، و نسبت ديگر مراتب وجود به آن ذات مقدس نسبت نقص به كمال است ، و علم به كمال مطلق علم به مطلق كمال است بدون نقص و قصور ، و اين عينِ كشف تفصيلى كلى بسيط است با آن‌كه از حيطهء علم او ذره‌اى از موجودات خارج نيست ازلًا و ابداً ، به هيچ وجه كثرت و تركيب در آن راه ندارد « 1 » .\r\nو اما به طريقهء عرفا ، حق تعالى مستجمع جميع اسماء و صفات است در مقام حضرت « واحديت » و مقام جمع اسمائى ، و اعيان ثابتهء جميع موجودات از لوازم اسماء الهيه است در حضرت جمع قبل از ايجاد در ازل ، و تجلى مطلق ذات از مقام احديت و غيب هويتْ كشف جميع اسماء و صفات و لوازم آن است ، كه اعيان ثابتهء جميع موجودات است ، به تجلى واحد و كشف بسيط مطلق ؛ پس به عين كشف علمىبه تجلى « فيض اقدس » كشف ذات و اسماء و صفات و اعيان شود بدون آن‌كه كثرت و تركيبى تخلل كند « 2 » .\r\nو اين دو طريقه در غايت اتقان و متانت و شموخ است ، ولى به واسطهء آن‌كه در كمال دقت است و مبتنى بر اصول كثيره است ، از فلسفه و اصطلاحات اهل اللَّه و اصحاب قلوب ، تا آن مقدمات حاصل نباشد و انس تامّ و تمام و مزاولت بسيار و حسن ظن كامل به علماء باللَّه نباشد ، از اين بيانات چيزى حاصل نيايد و تحير بر تحير افزايد . و از اين جهت به بيانى ساده‌تر و نزديك به افهامِ عامّه مطلب را پرداختن اولى است .\r\nپس گوييم كه علّيت و مبدئيت واجب الوجود - تعالى شأنه - مثل عليت فاعل‌هاى\r\n\r\n\r\n","description":"","footnote":"\r\n( 1 ) - ر . ك : الحكمة المتعالية ، ج 6 ، ص 263 - 280 ؛ المبدأ و المعاد ، ص 120 - 124 ؛ شرح المنظومة ، ج 3 ، ص 592 - 602 .\r\n( 2 ) - ر . ك : الفتوحات المكّية ، ج 3 ، ص 456 و 483 ؛ شرح فصوص الحكم ، قيصرى ، ص 15 و 48 ؛ الحكمة المتعالية ، ج 6 ، ص 280 - 290 .\r\n","page_name":" 678 ","page_number":694},
  {"content":"\r\n\r\nطبيعى نيست كه مواد موجوده را با هم تركيب و تفصيل كنند ، مثل نجار كه در مادهء موجوده تغييراتى مىدهد و تركيب و تفصيلى مىدهد ، و چون بنّاء كه تركيب مواد موجوده را مىكند ، بلكه حق تعالى فاعل الهى است كه اشياء را به نفس اراده بدون سابقه موجود مىكند و نفس علم و اراده‌اش علت ظهور و وجود اشياء است ؛ پس دار تحقق در حيطهء علم اوست و به اظهار او از مكامن غيب هويت ظاهر شود :  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ  « 1 » .\r\nگويند : صفحهء اعيان نسبت به ذات مقدس حق - جلّ جلاله - مثل نسبت اذهان است به نفس انسانى ، كه به نفس اراده ايجاد كند و اظهار آنچه در غيب هويت است نمايد « 2 » . پس جميع دايرهء تحقق در حيطهء علم است و از آن‌جا ظاهر گردد و بدان‌جا عود كند : ف  إِنَّا لِلَّهِ وَ إِنَّا إِلَيْهِ راجِعُونَ  « 3 » .\r\nو به بيان واضح‌ترى ، علم به سبب و علت تامّهء شىء مستلزم علم به شىء است ؛ مثلًا منجّم كه علم به خسوف و كسوف در ساعت فلان و روز فلان پيدا مىكند ، به واسطهء علم به اسباب است ، زيرا كه حركات شمس و قمر و ارض را ضبط نموده و با ضبط حركاتْ وقتِ فاصله شدن زمين را بين شمس و قمر و فاصله شدن قمر را بين زمين و شمس به دست مىآورد ، و اگر ضبطش صحيح باشد ثانيه‌اى تخلف نكند . و چون جميع سلسلهء اسباب و مسبَّبات منتهى شود به ذات مقدس مبدأ المبادى ، و حق تعالى علم به ذات خود كه سبب جميع موجودات مىباشد دارد ، از حيث آن‌كه سبب است علم به مسبّبات نيز دارد .\r\nو [ از 
  ] اين وجوه مذكوره هر كس به حسب نشئهء خود يكى را اختيار مىنمايد . و بعضى از آن از بعضى ديگر امتن و وافىتر است به تمام مقصد .\r\n\r\n\r\n","description":"","footnote":"\r\n( 1 ) - « و كليدهاى غيب نزد اوست . جز او كسى بر آنها آگاه نيست » . ( الأنعام ( 6 ) : 59 )\r\n( 2 ) - كشف المراد ، ص 286 .\r\n( 3 ) - « براستى ما از خداييم و به سوى او باز مىگرديم » . ( البقرة ( 2 ) : 156 )\r\n","page_name":" 679 ","page_number":695},
  {"content":"\r\n\r\n\r\nفصل در معنى سمع و بصر حق است\r\nيكى از مباحثى كه در باب اسماء و صفات حق - جلّ و علا - مورد بحث بين فلاسفهء عظام است اثبات « سمع » و « بصر » است از براى حق تعالى ، كه جمهور حكما و متكلمين ارجاع نمودند سمع و بصر را به « علم » « 1 » ؛ و شيخ جليل اشراقى علم را ارجاع فرموده به بصر و سمع « 2 » . هر يك به بيانى كه ذكر آن خروج از طور اختصار است . و ما بيان مسلك و مذهب فحل را مىنماييم به يك بيانى كه در مطلق اسماء و صفات ، حق واضح گردد .\r\nبدان‌كه بسيارى از فلاسفه و اكابر براى اهمال بعض حيثيات بعضى از اسماء و صفات را به بعضى ديگر ارجاع نمودند ؛ چنانچه معروف و مسلّم بين آنها آنست كه « ارادهء » حق تعالى عبارت است از « علم » به صلاح و نظام اتمّ « 3 » . و مثل اختلاف در باب « سمع » و « بصر » و « علم » و ارجاع هر يك به ديگرى ؛ چنانچه مذكور شد . و اين مطلب خلاف تحقيق و از اهمال حيثيات است ؛ زيرا كه اگر مقصود از اين‌كه اراده به علمِ به صلاح راجع است ، يا علم به سمع ، يا سمع به علم ، راجع است آن است كه حق تعالى داراى اراده نيست و داراى سمع و بصر نيست ، بلكه همان « علم » را به اسم اراده و سمع و بصر خوانده‌اند . اين مطلبى است بس باطل و تقوّلى است بس فضيح ، زيرا كه لازم آيد كه حق تعالى مبدأ وجود باشد بدون اراده و اختيار .\r\nعلاوه بر آن‌كه ميزان در باب اتصاف حق به اوصاف كماليه آن است كه آن صفت صفت كمال باشد براى موجود بَما أَنَّهُ موجود ، و بالجمله ، صفتْ نفس حقيقت وجود\r\n\r\n\r\n","description":"","footnote":"\r\n( 1 ) - ر . ك : نقد المحصّل ، ص 287 ؛ الحكمة المتعالية ، ج 6 ، ص 422 .\r\n( 2 ) - مجموعهء مصنّفات شيخ إشراق ، ج 1 ، ص 488 ، وج 2 ، ص 150 ، 153 و 214 ؛ الحكمة المتعالية ، ج 6 ، ص 423 .\r\n( 3 ) - الشفاء ، الهيّات ، ص 363 ، 367 و 415 ؛ الحكمة المتعالية ، ج 6 ، ص 315 و 331 ؛ شرح المنظومة ، ج 2 ، ص 647 .\r\n","page_name":" 680 ","page_number":696},
  {"content":"\r\n\r\nباشد و از كمالات اصل ذات وجود باشد ؛ و شك نيست كه « اراده » از صفات كماليهء حقيقت مطلقهء وجوديه است ؛ لهذا وجود هر چه تنزل به منازل سافله وصف نِعال كند ، اراده در او ضعيف گردد ، تا آن‌جا رسد كه اراده را از آن به‌كلى سلب كنند و او را جمهور داراى اراده ندانند ؛ مثل طبايع از قبيل معادن و نباتات . و هر چه رو به كمالات و افق اعلى تصاعد كند ، اراده در او ظاهرتر گردد و قوىتر شود ؛ چنانچه در سلسلهء موجودات طبيعيه مىبينيم كه از مقام هيولى و جسم و عنصر و معدن و نبات كه گذشت ، اراده و علم در آن ظاهر گردد ؛ و هر چه رو به بالا رود ، اين جوهرهء شريفه كامل‌تر گردد ؛ حتى آن‌كه انسان كامل داراى ارادهء كامله‌اى است كه به نفس اراده انقلاب عنصرى به عنصرى كند و عالَم طبيعت خاضع در تحت ارادهء اوست . پس ، كشف كنيم كه « اراده » از صفات كماليهء وجود و موجود بِما أنَّهُ موجود است . و اين حقيقت را براى ذات مقدس حق اثبات كنيم بدون آن‌كه ارجاع كنيم به حقيقت ديگر . و همين‌طور « سمع » و « بصر » نيز به حسب تحقيق حقيق به تصديق از كمالات موجود مطلق است ؛ و حقيقت سمع و بصر متقوّم به آلات جسمانيه و از علوم مقيده به آلات و ادوات نيست ، بلكه احتياج به آلات در « ظهور » سمع و بصر نفس است در عالم طبيعت و مُلك بدن ؛ چنانچه در « علم » نيز به حسب ظهور در مُلك طبيعت احتياج به امّ الدِماغ دارد ، و اين از نقص عالم طبيعت و مُلك است نه نقص علم . و سمع و بصر حقايق عالم غيب را مىبيند و كلام ملكوتى ملائكه و روحانيّين را مىشنود ؛ چنانچه موسى كليم‌اللَّه كلام حق را در مناجات مىشنيد ، و رسول ختمى مكرم با ملائكه تكلم مىفرمود و جبرئيل را به صورت ملكوتى مىديد ، و هيچ گوشى آن را نمىشنيد و چشمى آنها را نمىديد ، با آن‌كه با جناب رسول در حين نزول وحى در يك مجلس بودند .\r\nبالجمله ، سمع و بصر نيز از علومى هستند كه زايد بر اصل علم و غير حقيقت علم هستند و از كمالات مطلق وجود هستند . پس اثبات آنها براى حق تعالى كه مبدأ اصل وجود و سرچشمهء كمال هستى است لازم است .\r\nو اگر مقصود آنان كه اراده و سمع و بصر را به علم ، يا علم را به آنها ، ارجاع كنند\r\n\r\n","description":"","footnote":"","page_name":" 681 ","page_number":697},
  {"content":"\r\n\r\nآن است كه علم و اراده به حيثيت واحده براى حق ثابت ، و سمع و بصر و علم در ذات مقدس حق حيثيات مختلفه ندارند ، اين مطلبى است حق و موافق برهان ؛ ولى اختصاص به اين اوصاف وجهى ندارد ، بلكه مطلق اوصاف به حقيقت وجود صرف راجع است . و اين معنا منافات ندارد با اثبات اوصاف مختلفهء متكثره براى ذات حق ؛ بلكه مؤكد آن است ، زيرا كه به وضوح پيوسته كه هر چه وجود به وحدت نزديك‌تر باشد و از افق كثرت بعيدتر و مبراتر باشد ، جامع‌تر است نسبت به اسماء و صفات ، تا آن‌كه به صرف وجود و حقيقت بسيطهء واجبه ، جَلَّتْ عَظَمَتُه و عَظُمَتْ قُدْرَتُه ، رسد كه غايت وحدت و بساطت است و مستجمع جميع كمالات و جامع تمام اسماء و صفات است و تمام مفاهيم كمال و معانى جلال و جمال بحقيقت بر او صدق كند و صدق آنها بر ذات مقدس احقّ و اولى است به جميع مراتب احقّيت و اولويت .\r\n\r\nدر بيان آن‌كه هر شيئى ابسط باشد مفاهيم كماليه بيشتر بر او صدق كند\r\nو اجمال بيان آن‌كه وحدت هر چه اقوا و اتمّ شد ، صدق مفاهيم كمال بيشتر گردد و اسماء و صفات افزايش يابد . و به عكس ، هر چه موجود به افق كثرت نزديك‌تر باشد ، مفاهيم كمال به آن كمتر صدق كند ، و صدق آن نيز بر آن ضعيف‌تر و نزديك‌تر و شبيه‌تر به مجاز باشد . [ و اين به علت 
  ] آن است كه وحدت مساوق با وجود و از كمالات موجود بما هو موجود است ؛ و معنى « مساوق » در اين حال اين است كه در مفهومْ « وجود » و « وحدت » گرچه مخالف هستند ، ولى در خارجْ حقيقت وجود عين حقيقت وحدت است . چنانچه كثرت در هر جا بار اندازد ، نقص و عدم و شرّ و ضعف و فتور بار اندازد . و از اين جهت است كه هر چه وجود تنزل به منازل نقص كند ، كثرت از تمام مراتب وجود بيشتر است .\r\nو مقام ربوبيت و ساحت مقدس كبريايى - جلّ و علا - كه صرف وجود است ، صرف وحدت و بساطت است و در او كثرت و تركيب به هيچ وجه راه ندارد .\r\nو در سابق اشاره كرديم به اين‌كه وجود اصل حقيقت كمال و سرچشمهء جلال و\r\n\r\n","description":"","footnote":"","page_name":" 682 ","page_number":698},
  {"content":"\r\n\r\nجمال است « 1 » ، پس صرف وجودْ صرف وحدت و صرف كمال است ؛ پس صرف وحدت نيز صرف كمال است ؛ پس آنچه وحدتش در اعلى مرتبه باشد ، جميع اسماء و صفات و كمالات بر او صادق است ، و صدق هر يك بر او احقّ و اولى است . و به عكس ، هر چه به كثرت نزديك شود ، نقص در او زياد شود و صدق مفاهيم كمال و اسماء و صفات بر او ناقص آيد ، و كيفيت صدق آنها نيز ضعيف شود .\r\nپس ، حق تعالى - جلَّ جلاله - داراى جميع كمالات و مستجمع جميع اسماء و صفات است بدون آن‌كه يكى از آنها به ديگرى راجع باشد ؛ بلكه هر يك به حقيقت خود بر ذات مقدسش صادق باشد : سمعش و بصرش و اراده‌اش و علمش همه به معانى حقيقيه است بدون آن‌كه كثرت در ذات مقدس به وجهى از وجوه لازم آيد ؛ فَلَهُ الأَسْمَاءُ الْحُسْنَى وَالأَمْثَالُ الْعُلْيَا وَالْكِبْرِيَاءُ وَالآلَاءُ « 2 » .\r\n\r\nفصل در بيان كيفيت تعلق علم حق بر معلومات است\r\nبدان‌كه به‌طورى كه سابق اشاره به آن شد حق تعالى با علم بسيط ذاتى و كشف واحد ازلىْ جميع موجودات بما أنّها موجودات و جهات وجوديهء كماليه از جهت كمال براى ذات مقدسش معلوم و منكشف است . و اين كشف در عين بساطت و وحدتِ تامّ تفصيلى است به‌طورى كه ذره‌اى از سموات ارواح و اراضى اشباح ازلًا و ابداً از حيطهء علم او خارج نيست . و اين علم و كشف در ازل است و عين ذات مقدس است ؛ و معلوماتْ به تعينات و حدودات ، كه برگشت به عدم و نقص كند ، پس از ايجادْ تحقق بالعرض پيدا كند و متعلق علم بالعرض شود ؛ و اين تعلق بالعرض پس از ايجاد است . و به اين معنى اشاره فرموده است در اين حديث شريف آن‌جا كه فرمايد : «\r\nفلما أحدث الأشياء و كان المعلوم ، وقع العلم منه على المعلوم » .\r\n\r\n\r\n","description":"","footnote":"\r\n( 1 ) - ر . ك : صفحه 460 و 687 .\r\n( 2 ) - « پس براى اوست نام‌هاى نيكو و مثال‌هاى بلند و كبريا و نيكويىها » .\r\n","page_name":" 683 ","page_number":699},
  {"content":"\r\n\r\nو محتمل است كه اين عبارت اشاره به علم فعلى كه به تجلى « فيض مقدس » حاصل مىشود باشد . و مقصود از « معلومات » معلومات بالذات كه هويات وجوديهء متعلقه به فيض مقدّس و تجلى ظهورى نورى است باشد .\r\nپس ، بر احتمال اوّل حاصل عبارت اين شود : فَلَمّا تَجَلَّى بِفَيْضِهِ الْمُقَدَّسِ وَظَهَرَ الْكَوْنُ بِالْعَرَضِ ، وَقَعَ الْعِلْمُ عَلَى الْمَعْلومِ . أَيْ ، ظَهَرَ الْفَيْضُ فِي مِرْآةِ الْمُسْتَفيضِ بِالْعَرَضِ « 1 » .\r\nو بنا بر احتمال دوم چنين شود : فَلَمّا تَجَلّى بِفَيْضِهِ الْمُقَدَّسِ وَظَهَرَ وُجودُ الْكَوْنِ بِالذّاتِ ، أَيْ بِلا حَيْثِيَّةٍ تَقْييدِيَّةٍ ، وَقَعَ الْفَيْضُ عَلَى الْمُسْتَفيضِ بِالذّاتِ « 2 » .\r\nو بنا بر هر دو تعبير ، اين تجلى به فيض مقدس در تحت حوادث زمانيه و تغييرات نيست و ايجاد حق تعالى مبرا و مقدس است از شايبهء حدوث و تغيير ، بلكه تعين و تحديد ؛ و چنانچه علم ذاتى بسيط من جميع الجهات و محيط به تمام حيثيات است ، علم فعلى ، كه آيهء حقيقى حق و ظهور علم ذاتى و مرآت آن است ؛ بسيط تامّ و واحد مطلق است و محيط به جميع دايرهء تحقق است بدون آن‌كه در او تعين و تجددى و تركيبى باشد . غايت امر آن‌كه آن متقوم بالذات به ذات مقدس كبريايى و نفس تعلق محض است ، و از اين جهت فانى در تحت كبرياى حق و نفس حضور در محضر ذوالجلال است ، و از اين راه آن را علم حق مىدانند ؛ چنانچه نفس ايجادِ نَفس ناطقه حقايق عقليه را در عالم عقل ، و مُثُل خياليه را در لوح خيال ، علم فعلى نفس است و فانى در ذات آن .\r\n\r\nدر بيان مراد حكما كه علم حق را به جزئيات به طريق كلّى مىدانند\r\nو حكما گفته‌اند : نسبت صفحهء نفس الامر به حق ، مثل نسبت صور علميه است به نفس « 3 » . و به واسطهء اين احاطه و سعه و بساطت و نفوذ گفته‌اند حق تعالى جزئيات را به\r\n\r\n\r\n","description":"","footnote":"\r\n( 1 ) - « چون به « فيض مقدس » تجلى كرد و وجود بالعرض پديدار گشت ، علم به معلوم تعلق گرفت . يعنى ، فيض در آينهء وجود مستفيض بالعرض ظاهر گشت » .\r\n( 2 ) - « و چون به « فيض مقدس » تجلى كرد و وجود موجودات بالذات پديدار گشت ، يعنى بدون حيثيت تقييديه ، فيض به مستفيض ذاتاً تعلق گرفت » .\r\n( 3 ) - كشف المراد ، ص 286 .\r\n","page_name":" 684 ","page_number":700},
  {"content":"\r\n\r\nعلم كلى عالم است ؛ يعنى ، جزئيت و مُحاطيت و محدوديت در معلومْ اسباب محدوديت در علم نشود ؛ پس علمْ محيط و قديم و ازلى و غير متغير است ، و معلومْ محاط و محدود و حادث و متغير است . و غير عارف به اسلوب كلام آنها گمان كرده كه آنها علم به جزئيات را نفى كردند « 1 » ، و كلّيت و جزئيت را به معناى متداوله در عرف منطقيين و لغويين حمل كردند ؛ غافل از آن‌كه در اصطلاح اهل معرفت به معناى ديگر است . و اهل نظر نيز گاهى از آنها تبعيت كردند . بلكه اين معنا را از اهل معرفتْ حكما اخذ كرده‌اند در باب علم واجب الوجود جَلَّ اسْمُه و تعالى شَأنُهُ .\r\n\r\nفصل در بيان ميزان صفات ثبوتيه و سلبيه است\r\nميزان در صفات ثبوتيه براى ذات مقدّس واجب - جَلَّ اسْمُه - و صفات سلبيه آن است كه هر صفت كه [ از 
  ] اوصاف كماليه و از نعوت جماليه است براى اصل حقيقت وجود و صرف ذات هستى ، بىتعين آن به لباس تعينى و بدون تطوّر آن به عالَمىدون عالمى ، و بالجمله [ آنچه 
  ] به عين هويت هستى و ذات نوريهء وجوديه رجوع كند ، از صفات لازم الثبوت و واجب التحقق است براى ذات مقدس - تعالى شأنُه - . زيرا كه اگر ثابت نباشد ، لازم آيد يا ذات مقدس صرف وجود و محض هستى نباشد ؛ يا صرف وجودْ محض كمال و صرف جمال نباشد . و اين هر دو در مشرب عرفان و مسلك برهان باطل است ؛ چنانچه در محالّ خود مقرر است « 2 » .\r\nو هر صفت و نعتى كه براى موجود ثابت نشود مگر پس از تنزل آن به منزلى از منازل تعينات و تطور آن به‌طورى از اطوار تقييدات و تعانق آن با مرتبه‌اى از مراتب قصور و تلازم آن با حدّى از حدود فتور ، و بالجمله آنچه از ذات هستى نباشد و به حدود و ماهيات رجوع كند ، از صفات لازم السلب و ممتنع التحقق است در ذات كامل\r\n\r\n\r\n","description":"","footnote":"\r\n( 1 ) - المباحث المشرقية ، ج 2 ، ص 475 ؛ شرح المواقف ، ج 8 ، ص 70 ؛ شرح المقاصد ، ج 4 ، ص 121 .\r\n( 2 ) - ر . ك : الحكمة المتعالية ، ج 2 ، ص 368 ، و ج 6 ، ص 110 ؛ الشواهد الربوبيّة ، ص 47 - 48 .\r\n","page_name":" 685 ","page_number":701},
  {"content":"\r\n\r\nعلى الاطلاق . زيرا كه ذات كامل مطلق و صرف وجود چنانچه مصداق صرف كمال است مصدوقٌ عليه سلب نقايص و حدود و اعدام و ماهيات است .\r\nو اين‌كه مشهور بين محققين است كه صفات سلبيه رجوع به سلب واحد كند ، كه آن سلب امكان است « 1 » ، در نظر نويسنده درست نيايد ؛ بلكه چنانچه ذات مقدس مصداق ذاتى تمام صفات كمال [ است 
  ] و هيچ‌يك به ديگرى رجوع نكند - چنانچه قبل از اين به وضوح پيوست - همين‌طور مصداق بالعرض و مصدوقٌ عليه سلب هر يك از نقايص نيز هست . و نتوان گفت كه اعدام و نقايص حيثيت واحده هستند و لا مَيْزَ فى الْأعدام ، زيرا كه اگر به حسب متن واقع و نفس الامر ملاحظه شود ، چنانچه عدمِ مطلقْ حيثيت واحده و مع ذلك كل اعدام است ، وجود مطلق نيز حيثيت واحده و كل كمالات است ؛ پس در اين نظر كه ملاحظهء « احديت » و غيب الغيوب است صفتى ثابت نتوان كرد - نه صفات حقيقيهء ثبوتيه و نه صفات سلبيّه جلاليه . ولى در نظر ديگر كه ملاحظهء مقام « واحديت » و جمع اسماء و صفات است ، چنانچه صفات ثبوتيهء كماليه متكثرند هر صفت كمالى را سلبِ صفتِ نقص ، كه مقابل با آن است ، لازم مىباشد ؛ و ذات مقدس به آن جهت كه مصداق بالذات « عالِم » است ، مصداق بالعرض ليس بجاهل است ؛ و چون « قادر » است ليس بعاجز است . و چنانچه در علم اسماء مقرر است كه از براى اسماء [ و صفات ثبوتيه 
  ] محيطيت و مُحاطيت و رياست و مرئوسيت است ، از براى اسماء و صفات سلبيه نيز بالتبع اين اعتبارات مىباشد .\r\n\r\nدر بيان آن‌كه تجدّد و حركت از صفات سلبيه است\r\nبالجمله ، پس از آن‌كه معلوم شد ميزان صفات ثبوتيه و سلبيه ، مىتوان فهميد كه حركت ، كه متقوّم به قوّه و هيولى است و حدوث و تجدد در اصل ذات آن است ، در ذات مقدس كبريايى - جلَّ و علا - راه ندارد .\r\n\r\n\r\n","description":"","footnote":"\r\n( 1 ) - مجموعهء مصنّفات شيخ إشراق ، ج 1 ، ص 189 ؛ شرح حكمة الإشراق ، قطب الدين شيرازى ، ص 314 ؛ الحكمة المتعالية ، ج 6 ، ص 118 .\r\n","page_name":" 686 ","page_number":702},
  {"content":"\r\n\r\nو « تكلم » به اين معنى عرفى و مفهوم متعارف كه مورد سؤال راوى است صفت محدثهء متجدده‌اى است كه ذات حق تعالى منزه و مبرا از آن است . و اين منافات ندارد با اثبات كلام و تكلم ذاتى از براى حق تعالى در مقام ذات ، به يك معناى مقدس از تجدد و مبراى از حدوث .\r\nو اجمال اين مطلب شريف آن‌كه حقيقت « تكلم » متقوّم به خروج كلام از مخارج مخصوصه نيست . و اين تقيد و انصرافى كه در عرف لغت و متعارف جمهور است از انس و عادت به ضميمهء اوهام و افكار ناشى است ؛ و الّا اصل معانى تقيد و تعينى ندارد .\r\n« علم » عبارت از صرف دانش و ظهور شىء لَدى العالِم است ، و مقيد به آن نيست كه با آلات ماديه ، مثل دِماغ ، يا معنويه ، مثل حسّ مشترك يا لوح خيال مثلًا ، ادراك شود .\r\nاگر فرض كنيم يكى با دستش يا پايش علم به چيزى پيدا كند يا چيزى را بشنود يا ببيند ، علم و سمع و بصر بر آنها صادق است ؛ و همين‌طور اگر كسى در عالم خواب ببيند و بشنود و تكلم كند و احساس كند ، تمام اين معانى بر آنها بىشائبهء مجاز صادق است ؛ با آن‌كه هيچ‌يك از اين آلات مخصوصهء محسوسه به كار نيفتاده . پس ميزانْ نفس ادراك مخصوص است در صدق اين معانى و مفاهيم .\r\nو حقيقت « تكلم » اظهار مكنونات خاطر است و ابراز ما فى الضمير است بدون آن‌كه آلت مخصوصه در آن مدخليت داشته باشد . فرضاً كه به حسب لغت و عرف هم مَجاز باشد ، در معانى و حقايق اين تقيدات نيست و به حسب عقل صادق است . و ما در باب اسماء و صفات بحث لغوى نداريم ، و مقصود اثبات نفس حقايق است گرچه لغت و عرف با آن مساعد نباشد . پس ، گوييم كه حقيقت « كلام » اظهار ما فى الضمير است ، چه با آلات حسيه يا غير آن باشد ، و چه كلام از مقولهء صوت و لفظ و هواى خارج از باطن باشد يا نباشد . و « كلام » به حسب اين حقيقت از اوصاف كماليهء وجود است ، زيرا كه ظهور و اظهار از حقيقت وجود و به حقيقت وجود است ؛ و هر چه وجود رو به كمال و قوّت رود ، ظهور و اظهارش بيشتر گردد ، تا به افق اعلى و مقام اسناى واجبى رسد كه نور الانوار و نور على نور و ظهور على ظهور است ، و به فيض مقدس اطلاقى و كلمهء « كُن » وجودى اظهار آنچه در غيبِ مقامِ واحديت دارد كند ، و به فيض اقدس و تجلى ذاتىِ\r\n\r\n","description":"","footnote":"","page_name":" 687 ","page_number":703},
  {"content":"\r\n\r\nاحدى اظهار غيب مطلق و مقام لامقامى احديت فرمايد . و در اين تجلى احدى متكلمْ ذات مقدس احدى ، و كلامْ فيض اقدس و تجلى ذاتى ، و سامعْ اسماء و صفات [ است 
  ] ؛ و به نفس آن تجلى ، تعينات اسماء و صفات اطاعت نموده تحقق علمى پيدا كنند . و در تجلى واحدى به فيض مقدس ، متكلمْ ذات مقدس واحدى مستجمع جميع اسماء و صفات ، و كلامْ نفس تجلى ، و سامع و مطيع در تحققْ اعيان علميهء لازمهء اسماء و صفات [ است 
  ] كه به امر « كُن » تحقق عينى پيدا كنند : فَإذا قالَ لِكُلِّ عَيْنٍ أَرادَ إيجادَها : كُنْ ، فَيُطيعُ الأمْرَ الإِلهيَّ ، فَيَكُونُ وَيَتَحَقَّقُ « 1 » .\r\nو شواهد سمعيه در اين باب بسيار است كه به ذكر آنها نپرداختيم . وَالْحَمْدُللَّه أوَّلًا وَآخِراً .\r\n\r\n\r\n","description":"","footnote":"\r\n( 1 ) - « پس هر گاه به چيزى كه ارادهء تحقق آن را كرده است بگويد : باش . آن چيز فرمان الهى را اطاعت كرده موجود و محقق گردد » .\r\n","page_name":" 688 ","page_number":704},
  {"content":"\r\n\r\n\r\nحديث سى و هفتم معرفت خدا و رسول و اولى الأمر\r\n
  ] الحديث السابع و الثلاثون : بِالسَّنَدِ الْمُتَّصِلِ إلى مُحَمَّدِ بْنِ يَعْقُوبَ ، عَنْ عَلِيِّ بْنِ مُحَمَّدٍ ، عَمَّنْ ذَكَرَهُ ، عَنْ أَحْمَدَ بْنِ مُحَمَّدِ بْنِ عِيسَى ، عَنْ مُحَمَّدِ بْنِ حُمْرَانَ ، عَنِ الْفَضْلِ بْنِ السَّكْنِ ، عَنْ أَبِي عَبْدِاللَّهِ - عليه السلام - قَالَ : «\r\nقال أمير المؤمنين عليه السلام : اعرفوا الله بالله ، و الرسول بالرسالة ، وأولي الأمر بالأمر بالمعروف و العدل و الإحسان » « 1 » .\r\nترجمه : « فرمود حضرت صادق - عليه السلام - كه حضرت امير المؤمنين - عليه السلام - فرمود : \" بشناسيد خدا را به خدا ؛ و رسول را به رسالت ؛ و صاحب امر را به امر به معروف و عدالت و نيكويى نمودن \" » .\r\nشرح : « عرفان » و « علم » و « شناسايى » و « دانايى » فرق واضح دارند ؛ و گويند : « علم » در اصل لغت مخصوص به كليات است ؛ و « معرفت » مخصوص به جزئيات و شخصيات « 2 » . و گويند : « عارف » باللَّه كسى است كه حق را به مشاهدهء حضوريه بشناسد ؛ و « عالم » باللَّه كسى است كه به براهين فلسفيه علم به حق پيدا كند .\r\nو بعضى گويند : علم و عرفان از دو جهت تفاوت دارند : يكى از جهت متعلَّق ؛ چنانچه\r\n\r\n\r\n","description":"","footnote":"\r\n( 1 ) - الكافي ، ج 1 ، ص 85 ، « كتاب التوحيد » ، « باب أنّه لا يعرف إلّابه » ، حديث 1 .\r\n( 2 ) - الشفاء ، المنطق ، كتاب البرهان ، ج 3 ، ص 58 ؛ المباحث المشرقية ، ج 1 ، ص 368 ؛ شرح اصول الكافي ، صدر المتألهين ، ج 1 ، ص 472 ؛ الحكمة المتعالية ، ج 3 ، ص 511 .\r\n","page_name":" 689 ","page_number":705},
  {"content":"\r\n\r\nذكر شد . و ديگر ، در « معرفتْ » سابقهء فراموشى و نسيان مأخوذ است ؛ پس چيزى را كه ابتدائاً ادراك به آن متعلق شد ، گويند « علم » به او حاصل شد ؛ و چيزى را كه معلوم بوده و نسيان شد و ثانياً مورد ادراك شد ، گويند : « معرفتْ » به آن حاصل شد « 1 » . و عارف را از آن جهت « عارف » گويند كه متذكر اكوان سالفه و نشآت سابقه بر كَون مُلكى و نشئهء طبيعى خود شود . و بعضى از اهل سلوك مدعى تذكر عالَم « ذَرّ » هستند ، و گويند : اگر حجاب طبيعت كه موجب اين غفلت و نسيان است از پيش چشم سالك برداشته شد ، متذكر عوالم سابقه مىشود « 2 » .\r\nو بعض از اهل ذوق مىگفت : حقيقت معراج معنوى و روحانى تذكر ايام سلف است .\r\nما وقتى كه به قهقرا متوجه احوال سابقهء خود شويم ، به اختلاف اشخاص ، هر كس تا وقتى از اوقات زندگانى خود را به ياد مىآورد و متذكر مىشود : يكى تا هفت سالگى ، يكى تا پنج يا سه سالگى ؛ و كمتر از اين نادر است كه كسى متذكر شود ؛ از شيخ الرئيس نقل كنند كه مدعى آن بوده كه اوّل زمان تولدش را به خاطر داشته ! مىگفت : ممكن است از اين بيشتر متذكر شد ؛ مثلًا متذكر ايامىشود كه در رحم مادر يا در صلب پدر بوده ، و همين‌طور جميع تطوراتى كه در مُلك نموده متذكر شود ، تا به قهقرا متذكر شود اكوان عالم [ تا 
  ] ملكوت اعلى و جبروت را تا جبروت اعلى ، تا آن‌كه منتهى شود به تذكر از نشئهء علم ربوبى ، و اين تذكر حقيقت معراج است و غايت عروج روحانى است « 3 » ، انتهى بيانه .\r\nو اين مطلب خود اگر فى نفسه صحيح باشد ، ولى حقيقت معراج عبارت از اين رجوع قهقرايى بودن در مشرب رحيق عرفان درست نيايد و در مسلك اصحاب قلوب صحيح ننمايد .\r\nبلكه حقيقت معراج روحانى عبارت است از حركت معنويهء انعطافيه كه با آن تتميم\r\n\r\n\r\n","description":"","footnote":"\r\n( 1 ) - ر . ك : مجمع البحرين ، ج 5 ، ص 96 ، مادهء « عرف » ؛ التفسير الكبير ، ج 2 ، ص 205 ؛ شرح اصول الكافي ، صدر المتألّهين ، ج 1 ، ص 473 .\r\n( 2 ) - التفسير الكبير ، ج 2 ، ص 205 ؛ شرح اصول الكافي ، صدر المتألّهين ، ج 1 ، ص 473 .\r\n( 3 ) - ر . ك : تقريرات فلسفه ، امام خمينى قدس سره ، ج 3 ، ص 116 .\r\n","page_name":" 690 ","page_number":706},
  {"content":"\r\n\r\nشود دايرهء وجود و رجوع شود به عالم غيبْ جميعِ ما فى سلسلة الشهود . و اين در قوس صعودى و حركت انعطافى صورت گيرد . و اين حركت رجوعى قهقرايى خلاف سنّةاللَّه جاريه است در موجودات ، و بالخصوص در انبيا و خاصه در خاتم آنها ، صلوات اللَّه عليه و آله و عليهم اجمعين . و اين‌طور از سلوك شبيه مجذوبيت يك صنف از ملائكهء مُهَيَّمهء متحيره در ذات ذوالجلال است كه غفلت از كثرات به كلّى دارند و ندانند كه آدمى و عالمى خلق شده .\r\nو شيخ عارف كامل شاه آبادى - روحى فداه - مىفرمود : حالت روحى حضرت آدم - عليه السلام - اين بود كه توجه به مُلك خود نكند و مجذوب عالم غيب و مقام قدسى باشد ؛ و اين حركتْ آدم - عليه السلام - را از آدميت سلب مىكرد ؛ پس حق تعالى شيطان را بر او مسلط فرمود تا او را متوجه به شجرهء طبيعت كند و از آن جاذبهء ملكوتى او را به مُلك منصرف كند .\r\nقوله عليه السلام : -\r\nوالعدل و الإحسان\r\n- ظاهر آن است كه اين دو عطف باشند بقوله : «\r\nالأمر بالمعروف »\r\n. يعنى ، إعْرِفوهُمْ بِالأمْرِ بِالْمَعْرُوفِ وَبِالْعَدْلِ وَالإِحْسانِ . و محتمل است عطف باشند بقوله : «\r\nالمعروف »\r\n. يعنى ، إعْرِفوهُمْ بِالأمْرِ بِالْمَعْروفِ وَبِالأمْرِ بِالْعَدْلِ وَالإحْسانِ .\r\n\r\nفصل در بيان مراد از « اعْرِفُوا اللَّه باللَّه »\r\nبدان‌كه در شرح اين حديث شريف و معنى «\r\nاعرفوا الله بالله\r\n» علماى اعلام - رضوان اللَّه عليهم - هر يك به مناسبت مسلك علمىخود يا مشرب حِكمىخويش بياناتى نمودند ؛ و ما به طريق تلخيص بعضى از آنها را براى تبرك به كلام بزرگان ذكر مىكنيم :\r\nاول ، آن است كه جناب ثقةالاسلام ، كلينى - رضوان اللَّه عليه - فرمودند . و ملخّص آن اين است كه خداى تعالى ابدان و ارواح و انوار را خلق فرموده : و خود متفرد در خلق آنهاست ، كسى را شركت در آن نيست ؛ و شبيه به هيچ‌يك از آنها نيست . پس ، هر كس حق را تشبيه كند به يكى از اينها ، خدا را به خدا نشناخته ؛ و اگر تنزيه كند حق را از\r\n\r\n","description":"","footnote":"","page_name":" 691 ","page_number":707},
  {"content":"\r\n\r\nشباهت آنها ، حق را به حق شناخته « 1 » . انتهى .\r\nو غريب آن است كه حضرت صدر المتألّهين - قدّس سرّه - اين كلام را از تتمه حديث دانسته و توجيهات طولانى از آن فرموده مطابق مسلك خود « 2 » .\r\nدوم ، آنست كه شيخ صدوق - رضوان اللَّه عليه - فرموده . و حاصل آن چنان است كه معنى معرفت ما خدا را به خدا ، آن است كه اگر ما حق را به عقول خود بشناسيم ، حق تعالى واهب آنهاست ؛ و اگر به انبيا و حجج - عليهم السلام - بشناسيم ، حق آنها را بعث فرموده و حجت قرار داده ؛ و اگر به نفوس خود بشناسيم ، خداوند خالق آنهاست « 3 » .\r\nسوم ، آن است كه جناب صدر المتألّهين اشاره به آن فرمودند . و آن آن است كه طريق معرفت حق تعالى دو نحوه است : يكى به مشاهده و صريح عرفان است ؛ و دوم طريق تنزيه و تقديس است . و چون طريقهء اوّل ممكن نيست ، مگر براى انبيا و كمّل ، از اين جهت طريق دوم را در حديث فرمودند « 4 » . انتهى .\r\nو اين تفسير ايشان مبنى بر آن است كه كلام شيخ كلينى را جزو حديث شريف و تفسير حضرت صادق - عليه السلام - از كلام حضرت امير المؤمنين - عليه السلام - دانسته‌اند .\r\nچهارم ، آن است كه جناب محقق فيض - عليه الرحمة - تفسير فرمودند . و حاصل آن اين است كه از براى هر موجودى ماهيتى و وجودى [ است 
  ] ؛ و ماهيت اشياء عبارت از تعينات نفسيه و وجههء ذاتيهء آنهاست ؛ و وجود آنها عبارت از جهت يلى الرّبّى است كه به آن قوام ذات و ظهور آثار و حول و قوّهء اشياست . پس ، اگر كسى نظر به ماهيات كند و جهات تعينات اشياء و بخواهد از جهت امكان و افتقار آنها به حق حق را بشناسد ، حق را به اشيا شناخته نه به حق ؛ علاوه آن‌كه اين علم و معرفت فطرى است نه كسبى . ولى اگر به جهات وجوديه ، كه وجههء الىاللَّه و جهات يلىاللَّه ، مىباشد و اشاره به آن شده است در\r\n\r\n\r\n","description":"","footnote":"\r\n( 1 ) - الكافي ، ج 1 ، ص 85 ، « كتاب التوحيد » ، « باب أنّه لا يعرف إلّابه » ، ذيل حديث 1 .\r\n( 2 ) - شرح اصول الكافي ، صدر المتألّهين ، ج 3 ، ص 60 - 63 .\r\n( 3 ) - التوحيد ، صدوق ، ص 290 .\r\n( 4 ) - شرح اصول الكافي ، صدر المتألّهين ، ج 3 ، ص 61 .\r\n","page_name":" 692 ","page_number":708},
  {"content":"\r\n\r\nآيات شريفه بقوله :  هُوَ مَعَكُمْ أَيْنَ ما كُنْتُمْ  « 1 » و بقوله :  كُلُّ شَيْءٍ هالِكٌ إِلَّا وَجْهَهُ  « 2 » الى غير ذلك ، حق را بشناسد ، حق را به حق شناخته « 3 » .\r\nپنجم ، احتمالى است كه به نظر نويسنده رسيده است . و آن معلوم شود پس از تذكر يك مقدمه كه در علم اسماء و صفات مقرر است . و آن اين است كه از براى ذات مقدس حق - جلّ و علا - اعتباراتى است كه براى هر اعتبارى اصطلاحى مقرر شده :\r\nيكى ، اعتبار ذات من حيث هى ، كه به حسب اين اعتبار ذات مجهول مطلق و هيچ اسم و رسمى از براى او نيست ، و دست آمال عرفا و آرزوى اصحاب قلوب و اوليا از آن كوتاه است . و گاهى از آن در لسان ارباب معرفت به « عنقاى مُغرِب » تعبير شده : « عنقا شكار كس نشود دام باز گير » « 4 » . و گاهى تعبير به « عَماء » يا « عَمى » شده : رُويَ أَنَّهُ قيلَ لِلنَّبِيِّ ، صلّى اللَّه عليه وآله : أَيْنَ كانَ رَبُّكَ قَبْلَ أَنْ يَخْلُقَ الْخَلْقَ ؟ قالَ : «\r\nفي عماء » « 5 »\r\n. و گاهى تعبير به « غيب الغيوب » و « غيب مطلق » و غير اينها شده است . گرچه تمام تعبيرات از آن كوتاه است ، و « عنقا » و « عماء » و ديگر تعبيرات به حسب ذوق عرفانى ، مطابق با ضربى از برهان ، راجع به اين مقام نيست .\r\nو اعتبار ديگر ، اعتبار ذات است به مقام تعيّن غيبى و عدم ظهور مطلق . كه اين مقام را « احديّت » گويند . و اكثر آن تعبيرات با اين مقام سازش دارد . و در اين مقام اعتبار اسماء ذاتيه ، به حسب اصطلاح علماى اسماء ، شود ؛ مثل « باطن » مطلق و « اوّل » مطلق و « علىّ » و « عظيم » . چنانچه از روايت كافى استفاده شود كه اوّل اسمى كه حق براى خود\r\n\r\n\r\n","description":"","footnote":"\r\n( 1 ) - « هر جا كه باشيد او با شماست » . ( الحديد ( 57 ) : 4 )\r\n( 2 ) - « جز ذات او همه چيز نابود شونده است » . ( القصص ( 28 ) : 88 )\r\n( 3 ) - الوافي ، ج 1 ، ص 338 - 339 .\r\n( 4 ) - مصرع دوم آن : « كانجا هميشه باد به دست است دام را » . ( ديوان حافظ ، ص 76 ، غزل 9 )\r\n( 5 ) - « روايت شده كه از پيامبر صلى الله عليه و آله و سلم پرسيدند ؛ \" پروردگار تو پيش از آن‌كه آفريدگان را بيافريند كجا بود \" فرمود : \" در ابرى \" » . ( عوالي اللآلي ، ج 1 ، ص 54 ؛ المسند ، أحمد بن حنبل ، ج 12 ، ص 485 ، رقم 16144 ؛ ور . ك : الفتوحات المكّية ، ج 2 ، ص 63 ؛ اصطلاحات الصوفية ، ص 131 ؛ شرح فصوص الحكم ، قيصرى ، ص 118 ، 295 و 731 )\r\n","page_name":" 693 ","page_number":709},
  {"content":"\r\n\r\nاتخاذ فرمود « العَليّ » و « العظيم » بود « 1 » .\r\nو ديگر ، اعتبار ذات است به حسب مقام واحديت و جمع اسماء و صفات . كه از اين مقام تعبير شده به مقام « واحديت » و مقام « احديت جمع اسماء » و « جمع الجمع » و غير آن . و اين مقام را به حسب اعتبار احديتِ جمع ، مقام « اسم اعظم » و « اسم جامع اللَّه » گويند .\r\nو اعتبار ديگر ، اعتبار ذات است به حسب مرتبهء تجلى به « فيض مقدس » و مقام ظهور اسمائى و صفاتى در مَرائى اعيانى . چنانچه مقام « واحديت » به تجلى به « فيض اقدس » است . و اين مقام ظهور اسمائى را مقام « ظهور اطلاقى » و مقام « الوهيّت » و مقام « اللَّه » نيز گويند ، به حسب اعتباراتى كه در اسماء و صفات مقرر است و نويسنده در مصباح الهداية شرح داده است .\r\nو بايد دانست كه اين اعتبارات كه در لسان اهل معرفت و اصحاب قلوب [ است 
  ] اخبار از نقشهء تجليات حق است بر قلوب صافيهء آنها . و آن تجليات به حسب مقامات و مراتب سلوك اوليا و منازل و مراحل سير سائرين الى اللَّه از مقام ظهور اسماء و صفاتى ، كه مقام « الوهيّت » مىباشد و آن را « اللَّه » نيز گويند و  اللَّهُ نُورُ السَّماواتِ \r\n\r\n\r\n","description":"","footnote":"\r\n( 1 ) - عن ابن سنان قال : سألت أبا الحسن الرضا عليه السلام : هل كان الله عز و جل عارفا بنفسه قبل أن يخلق الخلق ؟ قال : « نعم » . قلت : يراها و يسمعها ؟ قال : « ما كان محتاجا إلى ذلك ، لأنه لم يكن يسألها و لا يطلب منها ؛ هو نفسه و نفسه هو ؛ قدرته نافذة فليس يحتاج أن يسمي نفسه ، ولكنه اختار لنفسه أسماء لغيره يدعوه بها ، لأنه إذا لم يدع باسمه لم يعرف . فأول ما اختار لنفسه : « العلي العظيم » ، لأنه أعلى الأشياء كلها . فمعناه الله و اسمه العلي العظيم ؛ هو أول أسمائه ، علا على كل شيء » ؛ « از محمد بن سنان روايت شده كه از حضرت رضا عليه السلام پرسيدم : \" آيا خداى عز و جل پيش از آن كه آفريدگان راى بيافريند از ذات خود آگاه بود ؟ \" فرمود : \" آرى \" . گفتم : \" آن راى مى ديد و مى شنيد ؟ \" فرمود : \" نيازى به آن نداشت ، زيرا نه از آن پرسشى داشت و نه خواهشى . او خودش بود و خودش او . قدرتش نافذ است ، پس بدان نيازى نداشت كه ذات خود راى نام نهد ؛ اما براى خود نام هايى برگزيد تا ديگران او راى به آن نام ها بخوانند ، زيرا اگر او به اسم خود خوانده نمى شد شناخته نمى گشت . و نخستين اسمى كه براى خود برگزيد « على عظيم » بود ، چه او برتر از همه چيز است . معناى او « الله » است و اسم او « على عظيم » ( بزرگ مرتبة بزرگ قدر ) است ؛ و آن نخستين نام اوست . او بر همه چيز برترى يافته است » . ( الكافي ، ج 1 ، ص 113 ، « كتاب التوحيد » ، « باب حدوث الأسماء » ، حديث 2 )\r\n","page_name":" 694 ","page_number":710},
  {"content":"\r\n\r\n وَ الْأَرْضِ . . .  « 1 » الآيه را اشاره به آن دانند ، شروع شود و به مقام غيب احدى و به مرتبهء اسماء ذاتيه و اسم « مستأثر » ختم شود ، كه غايت سير و منتهاى مقصد است . و توان بود كه مقام مشاراليه بقوله تعالى :  أَوْ أَدْنى  « 2 » اشاره به اين مقام باشد .\r\nاكنون كه اين مقدمه گفته شد ، گوييم : انسان تا به قدم فكر و استدلال طالب حق و سائر الىاللَّه است ، سيرش عقلى علمى است ، و اهل معرفت و اصحاب عرفان نيست ؛ بلكه در حجاب اعظم و اكبر واقع است ؛ چه از ماهيات اشياء نظر كند و حق را از آنها طلب كند ، كه حجب ظلمانيه است ؛ و چه از وجودات آنها طلب كند ، كه حجب نورانيه است ؛ كه كلام مرحوم فيض ناظر به آن است .\r\nاوّل شرط تحقق سير الىاللَّه خروج از بيت مظلم نفس و خودى و خودخواهى است ؛ چنانچه در سفر حسّى عينى تا انسان به منزل و جايگاه خويش است ، هر چه گمان مسافرت كند بگويد : من مسافرم ، مسافرت تحقق پيدا نكند . مسافرت شرعى [ تحقق پيدا نكند 
  ] مگر به خروج از منزل و اختفاى آثار بلد ، همين‌طور اين سفر عرفانى الىاللَّه و مهاجرت شهودى تحقق پيدا نكند مگر به خروج از بيت مظلم نفس و اختفاى آثار آن . تا جدران تعينات و دعوت اذان كثرت در كار است ، انسان مسافر نيست ؛ گمان مسافرت است و دعوى سير و سلوك است . قال تعالى :  وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ  « 3 » .\r\nپس از آن‌كه سالك الى اللَّه به قدم رياضت و تقواى كامل از بيت خارج شده و علاقه و تعيناتى همراه برنداشت و سفر الىاللَّه محقق شد ، اوّل تجلى كه حق تعالى بر قلب مقدسش كند تجلى به الوهيت و مقام ظهور اسماء و صفات است . و اين تجلىنيز به يك ترتيب منظمى است از اسماء مُحاطه تا به اسماء محيطه رسد ، حسب قوّت و ضعف سير و قلب ساير ، به تفصيلى كه در اين مختصر نگنجد ؛ تا آن‌كه منتهى شود به\r\n\r\n\r\n","description":"","footnote":"\r\n( 1 ) - النور ( 24 ) : 35 .\r\n( 2 ) - « سپس نزديك و نزديك‌تر شد ، پس به فاصلهء دو كمان يا نزديك‌تر بود » . ( النجم ( 53 ) : 9 )\r\n( 3 ) - « و هر كس بيرون رود از خانه‌اش در حالى كه مهاجر به سوى خدا و رسول اوست و آنگاه مرگ او را فراگيرد هر آينه پاداش او با خداست » . ( النساء ( 4 ) : 100 )\r\n","page_name":" 695 ","page_number":711},
  {"content":"\r\n\r\nرفض كل تعيّنات عالم وجود ، چه از خود و چه از غير ، كه در منازل و مراحل بعد آن نيز از خود است . و پس از رفض مطلق ، تجلى به الوهيّت و مقام اللَّه ، كه مقام احديت جمع اسماء ظهورى است ، واقع شود ، [ و 
  ] «\r\nإعرفوا الله بالله\r\n» به مرتبهء نازلهء اوّليه ظهور پيدا كند .\r\nو در اوّلِ وصول عارف به اين مقام و منزل ، فانى شود در آن تجلّى . و اگر عنايت ازلى شامل شود ، عارف انسى حاصل كند و وحشت و تعب سير مرتفع گردد و به خود آيد و به اين مقام قناعت نكند و با قدم عشق شروع به سير كند . و در اين سفر عشقى حق مبدأ سفر و اصل سفر و منتهاى آن است . و در انوار تجليات قدم زند و تَقَدَّمْ « 1 » شنود ، تا آن‌كه اسماء و صفات در مقام واحديت بر قلب او به ترتيب منظمى تجلى كند ، تا آن‌كه به مقام احديت جمعى و مقام اسم اعظم ظهور نمايد كه اسم « اللَّه » است . و در اين مقام «\r\nإعرفوا الله بالله\r\n» به مقام عالى تحقق يابد . و پس از اين نيز مقام ديگرى است كه اكنون از مورد نظر ما خارج است .\r\nو با اين ترتيب كه ذكر شد ، مقامِ عرفانِ رسول به رسالت ، و اولى الامر بالامر بالمعروف و العدل و الاحسان ، ترتيب عرفانى بديعى دارد كه موقوف به تفصيل مقام رسالت و ولايت است ؛ و آن خارج از طور اين اوراق است و متكفل آن رسالهء سابق الذكر است .\r\n\r\nدفع وهم در بيان آن‌كه احاديث وارده در معارف به معانى عاميه حمل نشود\r\nگمان نشود كه مقصود ما از اين بيانات از حديث شريف به طريق مسلك اهل عرفان قصر كردن مفاد حديث است به آن ، تا از قبيل رَجم به غيب و تفسير به رأى باشد ؛ بلكه دفع توهم قصر معانى احاديث وارده در باب معارف است به معانى مبذولهء عرفيه . و\r\n\r\n\r\n","description":"","footnote":"\r\n( 1 ) - « پيش بيا » . خطاب حق تعالى به پيامبر صلى الله عليه و آله و سلم در معراج . ( بحار الأنوار ، ج 18 ، ص 391 ، حديث 98 ؛ علل الشرائع ، ص 6 ، حديث 1 )\r\n","page_name":" 696 ","page_number":712},
  {"content":"\r\n\r\nعارف به اسلوب كلمات ائمه - عليهم السلام - مىداند كه اخبار در باب معارف و عقايد با فهم عرفى عاميانه درست نيايد ؛ بلكه ادقّ معانى فلسفيه و غايت معارف اهل معرفت را در آنها گنجانيده‌اند . و اگر كسى رجوع كند به اصول كافى و توحيد شيخ صدوق - عليه الرحمة - تصديق مىكند اين مطلب را . و منافات ندارد اين معنا با آن‌كه آن ائمهء اهل معرفت و علماى باللَّه كلام شريف خود را طورى جامع ادا كنند كه هر طايفه‌اى به حسب مسلك خود خوشه‌اى از آن خرمن بچيند . و هيچ‌يك از آنها حق ندارند منحصر كنند معناى آن را به آنچه فهميدند .\r\nمثلًا از اين حديث شريف مىتوان يك معناى عرفى عاميانه كرد كه موافق با ظهور لفظ و استظهار عرف است ؛ مثل آن‌كه معناى «\r\nإعرفوا الله بالله\r\n» آن است كه خداوند را به آثار صنع و اتقان آن ، كه آثار الوهيت است ، بشناسيد ؛ چنانچه پيغمبر را به رسالت او و آثار متقنهء دعوت او ؛ و اولوا الامر را به كيفيت اعمال او ، از قبيل امر به معروف و عدالت بايد شناخت ؛ پس ، از آثار هر يك پى بايد برد به خود آنها . و اين منافات ندارد با آن‌كه معناى لطيف‌ترى داشته باشد كه آن به منزلهء بطن آن باشد ؛ و از آن نيز معناى لطيف‌ترى [ داشته 
  ] باشد كه بطن بطن باشد . و بالجمله ، قياس كلام اوليا را به كلام امثال خود مكن ، چنانچه قياس خود آنها را به خود كردن امرى است باطل و ناروا . و تفصيل اين اجمال را و نكتهء آن را نتوانم اكنون شرح داد .\r\nو از غرايب امور آن است كه بعضى در مقام طعن و اشكال گويند كه ائمهء هدى - عليهم السلام - فرمايشاتى را كه مىفرمايند براى ارشاد مردم بايد مطابق با فهم عرفى باشد ، و غير از آن از معانى دقيقهء فلسفيه يا عرفانيه از آنها صادر نبايد شود . و اين افترايى است بس فجيع و تهمتى است بسيار فظيع كه از قلّت تدبر در اخبار اهل بيت عليهم السلام و عدم فحص در آن ، با ضميمهء بعض امور ديگر ، ناشى شده است .\r\nفوا عجبا ! اگر دقايق توحيد و معارف را انبيا و اوليا - عليهم السلام - تعليم مردم نكنند ، پس كى تعليم آنها كند ؟ آيا توحيد و ديگر معارف دقايقى ندارد و همهء مردم در معارف يكسان هستند ؟ معارف جناب امير المؤمنين - عليه السلام - با ما يكسان است و همين معانى عاميانه است ، يا آن‌كه فرق دارد ؟ و تعليم آن لازم نيست ، سهل است ، حتى\r\n\r\n","description":"","footnote":"","page_name":" 697 ","page_number":713},
  {"content":"\r\n\r\nرجحان هم ندارد ! يا هيچ‌يك نيست و ائمه - عليهم السلام - اهميت به آن ندادند ؟ كسانى كه آداب مستحبهء خواب و خوراك و بيت التخليه را فروگذار ننمودند از معارف الهيه كه غايت آمال اولياست غفلت كردند ؟ عجب‌تر آن‌كه بعضى از همين اشخاصى كه منكر اين معانى هستند در اخبارى كه راجع به فقه است و مسلم است كه فهم آن موكول به عرف است يك مباحثهء دقيقه‌اى تشكيل مىدهند كه عقل از فهم آن عاجز است فضلًا از عرف ! و آن را به ارتكاز عرف نسبت دهند ! هر كس منكر است ، به مباحثى كه در باب « علَى اليَد » « 1 » ، و امثال آن از قواعد كليه ، خصوصاً در باب « معاملات » ، است رجوع كند .\r\nبالجمله ، مطلب از دست خارج شد و قلم طغيان نمود . و نويسنده خداوند - تبارك و تعالى - را شاهد مىگيرد كه مقصودى در اين كلام ندارم جز آن‌كه برادران ايمانى را آشنا كنم به معارف الهيه . وَاسْتَغْفِرُ اللَّه مِنَ الزَّلَلِ وَالْفَشَلِ وَالْكَسَلِ . وَالْحَمْدُ للَّهِ أَوَّلًا وَآخِراً « 2 » .\r\n\r\n\r\n","description":"","footnote":"\r\n( 1 ) - اشاره است به اين قاعدهء مشهور فقهى : « عَلَى اليَدِ مَا أخَذَت حَتّى تَؤدّيه » . و مفاد آن اين است كه اگر شخصى چيزى گرفت بر عهدهء اوست كه آن را بپردازد . فقيهان پيرامون اين قاعده بحث‌هاى مفصل و دقيقى كرده‌اند . ( براى اطلاع ر . ك : عوائد الأيّام ، ص 315 ، عائدهء 33 ؛ المكاسب ، ضمن تراث الشيخ الأعظم ، ج 16 ، ص 181 و 204 ؛ حاشية المكاسب ، محقق اصفهانى ، ج 1 ، ص 301 ؛ حاشية المكاسب ، ايروانى ، ج 1 ، ص 93 ؛ البيع ، امام خمينى قدس سره ، ج 1 ، ص 368 )\r\n( 2 ) - « از درگاه خداوند به سبب لغزش و سستى و كاهلى پوزش مىخواهم ؛ و ستايش خاص خداوند است در اوّل و آخر » .\r\n","page_name":" 698 ","page_number":714},
  {"content":"\r\n\r\n\r\nحديث سى و هشتم آفرينش آدم بر صورت خداوند\r\n
  ] الحديث الثامن و الثلاثون :\r\nبِالسَّنَدِ الْمُتَّصِلِ إلَى الشَّيْخِ الْجَليلِ عِمادِ الإِسْلامِ ، مُحَمَّدِ بنِ يعقوبَ الْكُلَيْنيِّ - رضوان اللَّه عليه - عَنْ عِدَّةٍ مِنْ أَصْحَابِنَا ، عَنْ أَحْمَدَ بْنِ مُحَمَّدِ بْنِ خَالِدٍ ، عَنْ أَبِيهِ ، عَنْ عَبْدِاللَّهِ بْنِ بَحْرٍ ، عَنْ أَبِي أَيُّوبَ الْخَزَّازِ ، عَنْ مُحَمَّدِ بْنِ مُسْلِمٍ ، قَالَ : سَأَلْتُ أَبَا جَعْفَرٍ - عليه السلام - عَمَّا يَرْوُونَ أَنَّ اللَّهَ خَلَقَ آدَمَ - عليه السلام - عَلَى صُورَتِهِ ؟ فَقَالَ : « هي صورة محدثة مخلوقة ، اصطفاها الله و اختارها على سائر الصور المختلفة ؛ فأضافها إلى نفسه كما أضاف « الكعبة » إلى نفسه ، و « الروح » إلى نفسه ، فقال : « بيتي » و  نَفَخْتُ فِيهِ مِنْ رُوحِي *  » « 1 » .\r\nترجمه : « جناب محمّد بن مسلم گفت : پرسيدم از حضرت باقر - عليه السلام - از آنچه روايت كنند كه « همانا خداوند آفريد آدم را بر صورت خود » . فرمود : \" آن صورتى است تازه آفريده شده ؛ برگزيد خدا آن را و اختيار فرمود آن را بر ساير صورت‌هاى مختلفه ؛ پس نسبت داد آن را به سوى خودش ، چنانچه نسبت داد « كعبه » را به سوى خود و « روح » را به سوى خود ، پس فرمود : « خانهء من » و « دميدم در آن از روح خود \" » .\r\nشرح : صدر اين حديث شريف از احاديث مشهوره بوده از زمان ائمه - عليهم السلام - تا زمان ما ، و هميشه در كتب فريقين به آن استشهاد شده است . و حضرت\r\n\r\n\r\n","description":"","footnote":"\r\n( 1 ) - الكافي ، ج 1 ، ص 134 ، « كتاب التوحيد » ، « باب الروح » ، حديث 4 .\r\n","page_name":" 699 ","page_number":715},
  {"content":"\r\n\r\nباقر - سلام اللَّه عليه - صدور آن را تصديق فرموده ، منتها مقصود آن را بيان فرمودند .\r\nولى حديثى شيخ صدوق در عيون اخبار الرضا به سند خود از حضرت ثامن الحجج - عليهم السلام - نقل فرمايد كه معناى آن اين است : « حسين بن خالد گفت عرض كردم به حضرت رضا عليه السلام : اى پسر رسول خدا ، مردم روايت كنند كه رسول خدا - صلّى اللَّه عليه و آله - فرمود : \" خدا آدم را به صورت خود خلق فرمود . \" حضرت فرمود : \" خدا بكشد آنان را ! همانا حذف كردند اوّل حديث را . رسول خدا صلى الله عليه و آله و سلم گذشت به دو نفر مرد كه يكديگر را سَبّ مىكنند . حضرت شنيد يكى از آنها به رفيقش مىگفت : زشت كند خدا روى تو و روى آن كس را كه شبيه تو است . پس فرمود رسول خدا صلّى اللَّه عليه و آله :\r\nاى بندهء خدا ، مگوى اين را به برادر خود ، زيرا كه خداى عزّ وجلّ خلق فرمود آدم را به صورت او \" » « 1 » .\r\nو به واسطهء اين ، مرحوم مجلسى حديث حضرت باقر - عليه السلام - را حمل بر تقيه فرمودند . و نيز احتمال دادند كه اين معناى حضرت مبنى بر فرض تسليم باشد « 2 » . و اين احتمال بسيار بعيد است . و محتمل است كه حديث حضرت رضا عليه السلام را ارجاع نموده به حديث اوّل ، كه مقصود از « آدم » در ذيل آن كه مىفرمايد : «\r\nإن الله خلق آدم على صورته\r\n» نوع آدمى باشد ؛ و ضمير «\r\nعلى صورته\r\n» به حق تعالى برگردد . و حضرت رضا - عليه السلام - به مناسبت آن‌كه راوى اهل فهم معناى حديث نبوده است ، صدر حديث را نقل فرمودند كه آن شخص توهم كند كه مراد از آدم حضرت ابوالبشر است ، و ضمير «\r\nعلى صورته\r\n» به آن شخص برگردد ، تأمَّل .\r\nو شايد هر دو حديث صادر باشد . جناب رسول اكرم - صلّى اللَّه عليه و آله - يك وقت\r\n\r\n\r\n","description":"","footnote":"\r\n( 1 ) - عن الحسين بن خالد ، قال : قُلْتُ لِلرِّضا عليه السلام : يَابْنَ رَسولِ اللَّه إنَّ الناسَ يَرْوُونَ أَنَّ رَسُولَ اللَّه صلى الله عليه و آله و سلم قال : « إنَّ اللَّه عَزَّ وجَلَّ خَلَقَ آدَمَ عَلى صُورَتِهِ » . فَقالَ : « قاتَلَهُمُ اللَّه ! لَقَدْ حَذَفُوا أَوَّلَ الحديث . إنَّ رسول اللَّه صلى الله عليه و آله و سلم مَرَّ بِرَجُلَيْنِ يَتَسابّانِ ، فَسَمِعَ أَحَدَ هُما يَقُولُ لِصاحِبِهِ : قَبَّحَ اللَّه وَجْهَكَ وَوَجْهَ مَنْ يَشْبَهُكَ ! فَقال صلى الله عليه و آله و سلم لهُ : يا عَبْدَاللَّه ، لا تَقُلْ هذا لِاخيكَ ، فَإنَّ اللَّه عَزَّ وجَلَّ خَلَقَ آدَمَ على صُورَتِهِ » . ( عيون أخبار الرضا ، ج 1 ، ص 119 ، حديث 12 )\r\n( 2 ) - مرآة العقول ، ج 2 ، ص 84 .\r\n","page_name":" 700 ","page_number":716},
  {"content":"\r\n\r\nحديث شريف را بىسابقه و ابتدايى فرموده باشند ؛ و آن حديثى است كه حضرت باقر - عليه السلام - تأويل آن را بيان فرمودند . و يك وقت با آن سابقه فرمودند ؛ و حضرت رضا - سلام اللَّه عليه - به واسطهء عدم تحمل راوى معناى آن را ، صرف فرمودند كلام را به آن حديث كه مسبوق به سابقه بوده . و شاهد اين معنى آن است كه در بعض روايات « عَلى صُورَةِ الرَّحمن » « 1 » به جاى « عَلَى صُورَتِهِ » دارد ، و اين با حديث عيون سازش پيدا نكند .\r\nبالجمله ، بر فرض آن‌كه اين حديث شريف صادر نباشد ، معناى آن در احاديث شريفه مستتر است به بيانى كه ان شاء اللَّه مذكور خواهد شد . اكنون رجوع كنيم به شرح الفاظ حديث شريف .\r\nقوله : «\r\nآدم\r\n» در صحاح گويد : « اصل آن با دو همزه است ، زيرا كه آن « افعل » است . و همزهء دوم را بدل به الف كردند ؛ و وقتى آن را بخواهند متحرك كنند ، مبدل به « واو » كنند و در جمع آن گويند : اوادِم « 2 » انتهى . و وجه تسميهء ابوالبشر به « آدم » شايد به واسطهء آن است كه اسمَرُ اللَّون ، يعنى گندمگون ، بوده ، زيرا كه در لغت است كه الآدَمُ مِنَ النّاسِ ، الْأسْمَرُ « 3 » . و در بعض روايات است كه آدم را از آن جهت « آدم » گويند كه از « اديمِ » ارض است « 4 » و اديم ارض به معناى روى زمين است .\r\nقوله : «\r\nعلى صورته »\r\n؛ صورت در لغت به معناى تمثال و هيئت است . و توان گفت يك معناى عامّ مشترك بين امورى دارد ، كه آن مشترك عبارت از شيئيّت شىء و فعليت آن است ؛ منتها براى هر چيزى فعليتى است كه به آن اعتبار آن را ذوالصورة گويند ، و آن فعليت را صورت آن گويند . و اين‌كه « صورت » را در لسان اهل فلسفه به امورى اطلاق\r\n\r\n\r\n","description":"","footnote":"\r\n( 1 ) - الفتوحات المكّية ، ج 1 ، ص 106 ؛ تفسير القرآن الكريم ، صدر المتألهين ، ج 1 ، ص 107 ؛ كنز العمّال ، ج 1 ، ص 227 ، حديث 1148 .\r\n( 2 ) - الصحاح ، ج 5 ، ص 1859 ، مادهء « أدم » .\r\n( 3 ) - همان .\r\n( 4 ) - عن أبي عبداللَّه عليه السلام قال : « إنَّما سُمِّيَ آدَمُ « آدَمَ » لِانَّهُ خُلِقَ مِنْ أَديمِ الأرْضِ » . ( علل الشرائع ، ص 14 ، حديث 1 )\r\n","page_name":" 701 ","page_number":717},
  {"content":"\r\n\r\nكردند كه جامع آن همان فعليت شىء و شيئيت آن است مخالف با لغت نيست و از قبيل مواضعه و اصطلاح نيست . شيخ ابو على سينا ، رئيس فلاسفهء اسلام ، در الهيات شفا گويد : « گاهى [ صورت 
  ] گفته شود به هر هيئت و فعلى كه در قابل وحدانى يا مركّب باشد ، تا آن‌كه حركات و اعراض صورت باشد . و صورت گفته شود به چيزى كه ماده متقوّم به آن شود بالفعل ؛ پس جواهر عقليه و اعراض را صور نتوان گفت . و صورت گفته شود به چيزى كه كامل شود ماده به واسطهء آن ، گرچه متقوّم به آن نباشد بالفعل ؛ مثل صحت و آنچه كه شىء به سوى او بالطبع متحرك باشد . و صورت گفته شود به نوع و جنس و فصل شىء و به همهء اينها . و كلّيّت كل در اجزاء نيز صورت است » « 1 » انتهى .\r\nو از تأمل در تمام مواردى كه استعمالات صورت را در آن نمودند معلوم شود كه ميزان در همه همان « فعليّت » است و به اشتراك معنوى در تمام موارد استعمال شود ، حتى آن‌كه به حق تعالى « صورة الصور » گويند « 2 » .\r\nقوله : «\r\nاصطفاها »\r\n؛ صَفْوَة به معناى خالص و صافى از كدورت است ؛ و « اصطفاء » به معناى اخذ نمودن خالص و صافى است ، و لازمهء آن مىباشد . ولى جوهرى و غير او اصطفاء را به معناى « اختيار » دانسته‌اند ؛ چنانچه اختيار را نيز به « اصطفاء » در لغت معنا نمودند « 3 » . و اين نيز تفسير به لازم است ، زيرا كه « اختيار » نيز به معناى اخذ نمودن خير است و نيكويى ؛ از اين جهت ملازم با اصطفاء شود در خارج ، نه آن‌كه مفهوم آن باشد .\r\nقوله : «\r\nالكعبة »\r\n؛ كعبه اسم خانهء خداست . و بعضى گفته‌اند به واسطهء آن‌كه شبيه به مكعّب است آن را « كعبه » گفته‌اند ؛ يا به واسطهء تربيعش آن را به اين اسم تسميه كرده‌اند « 4 » . و « مكعّب » در اصطلاح رياضيين جسمى است كه بر آن احاطه كرده باشد\r\n\r\n\r\n","description":"","footnote":"\r\n( 1 ) - الشفاء ، إلهيّات ، ص 282 ، مقالهء 6 ، فصل 4 .\r\n( 2 ) - الحكمة المتعالية ، ج 1 ، ص 54 و 173 ، وج 7 ، ص 106 .\r\n( 3 ) - الصحاح ، ج 2 ، ص 652 ، مادهء « خير » ؛ لسان العرب ، ج 7 ، ص 371 ، مادهء « صفا » .\r\n( 4 ) - مجمع البيان ، ج 3 ، ص 381 ؛ الصحاح ، ج 1 ، ص 213 ، مادهء « كعب » ؛ النهاية ، ابن أثير ، ج 4 ، ص 179 .\r\n","page_name":" 702 ","page_number":718},
  {"content":"\r\n\r\nشش سطح مساوى بر زواياى قائمه .\r\nقوله : «\r\nوالروح »\r\n؛ روح در عرف اطبا عبارت است از بخار لطيفى كه از حرارت خون حيوان در قلب حادث شود . گويند : از براى قلب دو تجويف مىباشد : يكى در جانب ايمن ، كه خون از كبد در آن منجذب شود ، و در آن‌جا حرارت قلب او را تبخير كند ، و آن بخارات در تجويف ايسر قلب سارى شود ، و در آن‌جا به واسطهء اعمال قلب تلطيف شود و روح حيوانى از آن تشكيل شود و در شرائين جريان پيدا كند به واسطهء قبض و بسط قلب به ترتيبى كه مذكور است در محل خود . پس منبع اين روح حيوانى قلب است و مجراى آن شرائين است « 1 » . و گاهى اطلاق « روح » كنند به خون كه در كبد متمركز است و مجراى آن أوْرِده است ؛ و آن را « روح طبيعى » گويند . چنانچه « روح » در اصطلاح حكما گاهى اطلاق شود بر روح نفسانى ، كه مبدأ آن دماغ و مجراى آن اعصاب است ؛ و آن ظهور و نازلهء روح مجردِ « امر » ى است كه سرّ سبحانى و « روح اللَّه » مشاراليه بقوله :\r\n وَ نَفَخْتُ فِيهِ مِنْ رُوحِي *  مىباشد . و پس از اين ، بيان آن‌كه اين روحْ منفوخ به نفخهء الهيه و مصطفى و مختار حق - جلَّ و علا - است مىشود ان شاء اللَّه .\r\n\r\nفصل در بيان آن‌كه آدم مظهر تامّ الهى و اسم اعظم حق جلَّ و علاست\r\nبدان‌كه ارباب معرفت و اصحاب قلوب فرمايند از براى هر يك از اسماء الهيه در حضرت واحديت صورتى است تابع تجلى به فيض اقدس در حضرت علميه ، به واسطهء حبّ ذاتى و طلب مفاتيح غيب الَّتي لا يَعْلَمُها إلّاهوُ « 2 » . و آن صورت را « عين ثابت » در اصطلاح اهل اللَّه گويند « 3 » . و به اين تجلى به فيض اقدس اوّلًا تعينات اسمائيه حاصل آيد ؛ و به نفس همين تعينِ اسمى صور اسمائى ، كه اعيان ثابته است ، محقق گردد . و اوّل\r\n\r\n\r\n","description":"","footnote":"\r\n( 1 ) - ر . ك : القانون ، ج 1 ، ص 98 ؛ الحكمة المتعالية ، ج 8 ، ص 150 .\r\n( 2 ) - اشاره است به آيهء مباركه  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ  ؛ « و نزد او كليدهاى غيب است كه كسىجز او آن را نمىداند » . ( الأنعام ( 6 ) : 59 )\r\n( 3 ) - شرح فصوص الحكم ، قيصرى ، ص 61 ، فصل 3 .\r\n","page_name":" 703 ","page_number":719},
  {"content":"\r\n\r\nاسمى كه به تجلى احديت و فيض اقدس در حضرت علميهء واحديّه ظهور يابد و مرآت آن تجلى گردد ، اسم اعظم جامع الهى و مقامِ مسمّاى « اللَّه » است ، كه در وجههء غيبيه عين تجلى به فيض اقدس است ، و در تجلى ظهورىِ كمال جلا و استجلاء عين مقام جمع واحديت به اعتبارى ، و كثرت اسمائيه به اعتبارى است . و تعين اسم جامع و صورت آن عبارت از عين ثابت انسان كامل و « حقيقت محمديّه » - صلّى اللَّه عليه و آله - است .\r\nچنانچه مظهر تجلى عينى فيض اقدس فيض مقدس است ؛ و مظهر تجلى مقام واحديت مقام الوهيت است ؛ و مظهر تجلى عين ثابت انسان كامل روح اعظم است ؛ و ساير موجودات اسمائيه و علميه و عينيه مظاهر كليه و جزئيهء اين حقايق و رقايق است ، به ترتيبى بديع كه در اين مختصر بيان آن نگنجد و تفصيل آن را در رسالهء مصباح الهداية مذكور داشتيم « 1 » .\r\nو از اين‌جا معلوم شود كه انسان كامل مظهر اسم جامع و مرآت تجلى اسم اعظم است . چنانچه به اين معنى در كتاب و سنّت [ اشارهء 
  ] بسيار شده است : قالَ تعالى :  وَ عَلَّمَ آدَمَ الْأَسْماءَ كُلَّها  « 2 » . و اين تعليم الهى به تخمير غيبىِ جمعى بيدى الجمال و الجلال نسبت به باطن آدم واقع شد در حضرت واحديت ؛ چنانچه تخمير صورت و ظاهر او در عالم شهادت به ظهور يدى الجلال و الجمال به مظهريت طبيعت واقع شد .\r\nو قالَ تعالى شأنُه :  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ . . .  « 3 » الآيه و « امانت » در مشرب اهل عرفان ولايت مطلقه است كه غير از انسان هيچ موجودى لايق آن نيست .\r\nو اين ولايت مطلقه همان مقام فيض مقدس است كه در كتاب شريف اشاره به آن فرموده بقوله [ تعالى 
  ] :  كُلُّ شَيْءٍ هالِكٌ إِلَّا وَجْهَهُ  « 4 » . و در حديث شريف كافى حضرت\r\n\r\n\r\n","description":"","footnote":"\r\n( 1 ) - مصباح‌الهداية إلى الخلافة و الولاية ، امام خمينى قدس سره ، المشكاة الاولى ، مصباح 7 - 18 و مصباح 26 - 38 .\r\n( 2 ) - « و همهء اسم‌ها را به آدم بياموخت » . ( البقرة ( 2 ) : 31 )\r\n( 3 ) - « ما آن امانت را بر آسمان‌ها و زمين و كوه‌ها عرضه داشتيم و از برداشتن آن باز ايستادند و بيم كردند ، و انسان آن را برداشت كه او بسيار ستمگر و نادان بود » . ( الأحزاب ( 33 ) 72 )\r\n( 4 ) - القصص ( 28 ) : 88 .\r\n","page_name":" 704 ","page_number":720},
  {"content":"\r\n\r\nباقرالعلوم - عليه السلام - فرمايد : «\r\nنحن وجه الله » « 1 »\r\n. و در دعاى « ندبه » است : «\r\nأين وجه\r\nالله الذى إليه يتوجه الأولياء ؟ أين السبب المتصل بين أهل الأرض و السماء ؟ » « 2 »\r\nو در زيارت « جامعهء كبيره » فرموده : «\r\nوالمثل الأعلى » « 3 »\r\nو اين « مَثَليّت » و « وجْهيّت » همان است كه در حديث شريف فرمايد : «\r\nإن الله خلق آدم على صورته »\r\n. يعنى آدم مَثَل اعلاى حق و آيت اللَّه كبرا و مظهر اتمّ و مرآت تجليات اسماء و صفات و وجه‌اللَّه و عين‌اللَّه و يداللَّه و جنب‌اللَّه است : هُوَ يَسْمَعُ وَيُبْصِرُ وَيَبْطِشُ بِاللَّه ؛ واللَّه يُبْصِرُ وَيَسْمَعُ وَيَبْطِشُ بِهِ « 4 » . و اين « وجه‌اللَّه » همان نورى است كه در آيهء شريفه فرمايد :  اللَّهُ نُورُ السَّماواتِ وَ الْأَرْضِ  « 5 » . و جناب باقرالعلوم - عليه السلام - فرمايد به ابوخالد كابلى در حديث شريف كافى : «\r\nهم ( أي الأئمة ) والله نور الله الذي أنزل ؛ وهم و الله نور الله في السماوات و الأرض » « 6 »\r\n. و در كافى شريف از جناب باقرالعلوم - روحى لتراب مقدمه الفداء - حديث مىكند در تفسير آيهء شريفهء    عَمَّ يَتَساءَلُونَ * عَنِ النَّبَإِ الْعَظِيمِ    « 7 » . كه فرمود : «\r\nهي في أمير المؤمنين . كان أمير\r\nالمؤمنين - عليه السلام - يقول : ما لله تعالى آية هي أكبر مني ؛ ولا لله من نبإ أعظم مني » « 8 » .\r\nو بالجمله ، انسان كامل ، كه آدم ابوالبشر يكى از مصاديق آن است ، بزرگ‌ترين آيات\r\n\r\n\r\n","description":"","footnote":"\r\n( 1 ) - « وجه خدا ماييم » . ( الكافي ، ج 1 ، ص 143 ، « كتاب التوحيد » ، « باب النوادر » ، حديث 3 و 7 )\r\n( 2 ) - « كجاست آن وجه خدا كه دوستانش به آن روى كنند ؟ كجاست آن رشتهء پيوسته ميان اهل زمين و آسمان ؟ » ( المزار ، محمد بن المشهدي ، ص 579 ؛ جمال الاسبوع ، ص 560 ؛ زاد المعاد ، ص 498 )\r\n( 3 ) - « اهل بيت عليهم السلام برترين مثال‌اند » . ( من لا يحضره الفقيه ، ج 2 ، ص 370 ، حديث 1 ؛ عيون أخبارالرضا عليه السلام ، ج 2 ، ص 277 ، حديث 1 )\r\n( 4 ) - ر . ك : صفحهء 645 .\r\n( 5 ) - النور ( 24 ) : 35 .\r\n( 6 ) - « ايشان ( امامان ) به خدا سوگند همان نور خدايند كه فرو فرستاده است . و ايشان به خدا سوگند نور خدادر آسمان‌ها و زمين‌اند » . ( الكافي ، ج 1 ، ص 194 ، « كتاب الحجّة » ، « باب أنّ الأئمّة عليهم السلام نور اللَّه عزّ وجلّ » ، حديث 1 )\r\n( 7 ) - « از چه مىپرسند ، از آن خبر بزرگ » . ( النبأ ( 78 ) : 1 - 2 )\r\n( 8 ) - « اين آيه در حق امير مؤمنان على نازل گرديده است . اميرمؤمنان على ، درود خدا بر او باد ، مىفرمودند : \" خدا را نشانه‌اى بزرگ‌تر از من نيست ؛ و خدا را خبرى عظيم‌تر از من نيست \" » . ( الكافي ، ج 1 ، ص 207 ، « كتاب الحجّة » ، « باب أنّ الآيات التي ذكرها اللَّه في كتابه . . . » ، حديث 3 )\r\n","page_name":" 705 ","page_number":721},
  {"content":"\r\n\r\nو مظاهر اسماء و صفات حق و مَثَل و آيت حق تعالى است . و خداى تبارك و تعالى از « مِثل » يعنى شبيه ، منزّه و مبرّاست ، ولى ذات مقدس را تنزيه از « مَثَل » ، به معنى آيت و علامت ، نبايد نمود  وَ لَهُ الْمَثَلُ الْأَعْلى  « 1 » . همهء ذرات كائنات آيات و مرآت تجليات آن جمال جميل عزّ وجلّ هستند ، منتها آن‌كه هر يك به اندازهء وعاء وجودى خود ، ولى هيچ‌يك آيت اسم اعظم جامع ، يعنى « اللَّه » ، نيستند جز حضرت كَون جامع و مقام مقدس برزخيت كبرا ، جَلَّتْ عَظَمَتُهُ بِعَظَمَةِ باريه ، فَاللَّه تَعالى خَلَقَ الْإنْسانَ الْكامِلَ وَالآدَمَ الأوَّلَ عَلى صورَتِهِ الْجامِعَةِ ؛ وَجَعَلَهُ مِرْآةَ أَسْمائِهِ وَصِفاتِهِ .\r\nقالَ الشَّيْخُ الْكَبيرُ : « فَظَهَرَ جَميعُ ما فِي الصُّورَةِ الإِلهيَّةِ مِنَ الأسْماءِ فِي هذِهِ النَّشْأَةِ الإِنْسانِيَّةِ ، فَحازَتْ رُتْبَةَ الْإحاطَةِ وَالْجَمْعِ بِهذا الْوُجودِ وَبِهِ قامَتِ الْحُجّةُ للَّه‌عَلَى الْمَلائِكَةِ » « 2 » .\r\nو از اين بيان معلوم شد نكتهء اختيار و اصطفاء حق تعالى صورت جامعهء انسانيه را در بين ساير صور مختلفهء ساير اكوان ، و سرّ تشريف حق تعالى آدم - عليه السلام - را بر ملائكه و تكريم او را از بين ساير موجودات ، و نسبت روح او را به خودش در آيهء شريفه بقوله :  وَ نَفَخْتُ فِيهِ مِنْ رُوحِي *  « 3 » . و چون بناى اين اوراق بر اختصار است ، از حقيقت نفخهء الهيه و كيفيت آن در آدم و اختصاص آن به او در بين موجودات صرف نظر مىكنيم . وَالْحَمْدُللَّه أوّلًا وَآخِراً .\r\n\r\n\r\n","description":"","footnote":"\r\n( 1 ) - الروم ( 30 ) : 27 .\r\n( 2 ) - فصوص الحكم ، ص 50 ، فصّ آدمى ؛ شرح فصوص الحكم ، قيصرى ، ص 363 .\r\n( 3 ) - الحجر ( 15 ) : 29 ؛ ص ( 38 ) : 72 .\r\n","page_name":" 706 ","page_number":722},
  {"content":"\r\n\r\n\r\nحديث سى و نهم خير و شرّ\r\n
  ] الحديث التاسع و الثلاثون : بِالسَّنَدِ الْمُتَّصِلِ إلى رُكْنِ الْإسْلامِ ، مُحَمَّدِ بْنِ يَعْقُوبَ الْكُلَيْنيِّ - رضوان اللَّه عليه - عَنْ عِدَّةٍ مِنْ أَصْحَابِنَا ، عَنْ أَحْمَدَ بْنِ مُحَمَّدِ بْنِ خَالِدٍ ، عَنِ ابْنِ مَحْبُوبٍ وَعَلِيِّ بْنِ الْحَكَمِ ، عَنْ مُعَاوِيَةَ بْنِ وَهَبٍ ، قَالَ : سَمِعْتُ أَبَا عَبْدِاللَّهِ - عليه السلام - يَقُولُ : «\r\nإن مما أوحى الله إلى موسى - عليه السلام - وأنزل عليه في\r\nالتَّوْرَاةِ\r\n: أني أنا الله ، لا إله إلا أنا . خلقت الخلق و خلقت الخير ، وأجريته على يدي من أحب ؛ فطوبى لمن أجريته على يديه . وأنا الله لا إله إلا أنا . خلقت الخلق و خلقت الشر ، وأجريته على يدي من أريده ؛ فويل لمن أجريته على يديه » « 1 » .\r\nترجمه : « معاوية بن وهب گفت : شنيدم حضرت صادق - عليه السلام - مىفرمود :\r\nهمانا از آن چيزى كه وحى فرمود خدا به سوى موسى - عليه السلام - و فرو فرستاد بر او در تورات اين بود كه \" همانا منم خدايى كه نيست خدايى مگر من . آفريدم خلق را و آفريدم خوبى را ؛ و جارى نمودم آن را به دو دست كسى كه دوست دارم ؛ پس خوشا به حال كسى كه آن را جارى ساختم بر دو دست او . و منم خدايى كه نيست خدايى مگر من . آفريدم خلق را و آفريدم بدى را ؛ و جارى نمودم به دو دست كسى كه اراده نمودم او را ؛ پس واى بر كسى كه اجرا كردم آن را بر دو دست او \" » .\r\n\r\n\r\n","description":"","footnote":"\r\n( 1 ) - الكافي ، ج 1 ، ص 154 ، « كتاب التوحيد » ، « باب الخير و الشرّ » ، حديث 1 .\r\n","page_name":" 707 ","page_number":723},
  {"content":"\r\n\r\nشرح : قوله :\r\n« إله »\r\nألَهَ - به فتح همزه و لام - إلاهَةً ، به معناى عَبَدَ عِبادَةً مىباشد . و « إله » فِعال به معناى مفعول است ؛ مثل امام به معناى مَنْ يُؤتَمُّ بِهِ « 1 » . و « إله » اصل « اللَّه » است ، و پس از دخول الف و لام « همزه » را تخفيفاً حذف كردند . و بعضى گفته‌اند : الف و لام عوض از همزه است « 2 » . و هر يك از اين دو قول را حجتى است ادبى كه ذكر آن لزوم ندارد . و در لسان اهل اللَّه « الهيّت » و « الوهيّت » را غالباً به مقام تجلى به فعل و به مقام فيض مقدس اطلاق كنند ؛ و « اللَّه » را ، كه اسم جلاله است ، غالباً به مقام ذات مستجمع صفات اطلاق نمايند « 3 » . و گاه شود كه به عكس استعمال نمايند . و در اين حديث شريف احتمال مىرود كه به معناى لغوى عرفى مستعمل باشد ؛ يعنى : من معبودم و غير من معبودى نيست . و اگر به اين معنا باشد ، معنى قصر عبوديت يا مبتنى بر آن است كه ديگرى مستحق آن نيست ، گرچه به حسب غلط و خطاى مردم معبود واقع شود . يا آن‌كه مبتنى بر قول اصحاب قلوب و ارباب معرفت است كه عبادت در هر مظهرى عبادت كامل مطلق است و انسان به حسب  فِطْرَتَ اللَّهِ الَّتِي فَطَرَ النَّاسَ عَلَيْها  « 4 » طالب جميل على الاطلاق است ، گرچه خود محجوب از اين فطرت است و خود را دل‌بسته به متعين و تعين گمان مىكند « 5 » .\r\nو شايد به حسب مناسبت با ذيل حديث كه خير و شرّ را به خود نسبت داده مقصود از « إله » همان مقام الوهيّت باشد . و اين اشاره به توحيد افعالى ، كه در لسان حكماى عظام از آن تعبير شده است به قولهم : لا مُؤَثِّرَ فِي الْوُجودِ إلّااللَّه ، باشد ؛ چنانچه پس از اين اشاره به اين مطلب مىشود « 6 » ان شاء اللَّه .\r\nقوله : «\r\nالخير »\r\n؛ محقق محدّثين ، مجلسى - رحمه اللَّه - در ذيل اين حديث شريف\r\n\r\n\r\n","description":"","footnote":"\r\n( 1 ) - « كسى كه از او پيروى مىشود » .\r\n( 2 ) - ر . ك : الصحاح ، ج 6 ، ص 2223 ؛ مجمع البيان ، ج 1 ، ص 90 .\r\n( 3 ) - ر . ك : شرح فصوص الحكم ، قيصرى ، ص 22 ، 61 و 65 ؛ التعريفات ، ص 10 - 11 و 15 .\r\n( 4 ) - الروم ( 30 ) : 30 .\r\n( 5 ) - الفتوحات المكّية ، ج 1 ، ص 328 ، 366 و 405 ؛ شرح فصوص الحكم ، قيصرى ، ص 524 ، 902 و 1096 .\r\n( 6 ) - ر . ك : صفحه 710 .\r\n","page_name":" 708 ","page_number":724},
  {"content":"\r\n\r\nمىفرمايد : « خير و شرّ اطلاق مىشوند بر طاعت و معصيت ، و بر اسباب و دواعى آنها ، و بر مخلوقات نافعه ، مثل حبوب و ثِمار و حيوانات مأكوله ، و بر مخلوقات ضارّه ، مثل سموم و مار و عقرب ، و بر نعمت‌ها و بليّات . و اشاعره گويند كه تمام اينها فعل خداى تعالى است . و معتزله و اماميه در افعال عباد مخالفت با آنها كردند و تأويل كردند آنچه وارد شده است كه حق تعالى خالق خير و شرّ است به غير افعال عباد از ساير معانى » .\r\nپس از آن مىفرمايند : « اما حكما : پس اكثر آنها مىگويند لا مُؤَثِّرَ فيْ الْوُجودِ إلّااللَّه . و ارادهء بندگان معدّ است براى ايجاد نمودن حق تعالى افعال را به دست او . و اين موافق است با مذهب خود حكما و اشاعره . و اين اخبار را ممكن است حمل بر تقيّه نمود » « 1 » انتهى كلامُه رُفِعَ مَقامُهُ .\r\nاطلاق خير و شرّ در هر جا مىشود به كمال و نقص در ذات يا در صفات ، و در وجود و كمالات وجود مىشود . و كليهء خيرات بالذات به حقيقت وجود رجوع كند ؛ و به اشياء ديگر كه اطلاق مىشود به ملاحظهء نحوهء وجود آنهاست . چنانچه شرّ بالذات عدمِ وجود ، يا عدم كمال وجود است ؛ و اطلاق آن بر اشياء ديگر ، از قبيل موذيات و حيوانات ضارّه ، بالعرض است . و اين با تصور اطراف از ضروريات شمرده بايد شود ، با آن‌كه برهان قوى نيز بر آن داريم « 2 » .\r\nو اين‌كه فرمودند : در باب خلق افعال عباد اماميه و معتزله مخالفت با اشاعره كردند و تأويل آيات و اخبارى را كه خير و شرّ را به حق نسبت داده نمودند ، اما مخالفت با اشاعره ، كه جبرى مسلك هستند و مسلك آنها مخالف با صريح عقل و برهان و وجدان است ، صحيح است ؛ ولى آيات و اخبار وجهى ندارد بر مذهب معتزله كه تفويضى مسلك هستند ، و مسلك آنها از مسلك اشاعره باطل‌تر و شناعت و فضاحتش بيشتر است .\r\n\r\n\r\n","description":"","footnote":"\r\n( 1 ) - مرآة العقول ، ج 2 ، ص 171 - 172 .\r\n( 2 ) - ر . ك : الحكمة المتعالية ، ج 7 ، ص 58 ؛ شرح المنظومة ، ج 3 ، ص 529 - 534 ؛ تقريرات فلسفه ، امام خمينى ، ج 2 ، ص 95 .\r\n","page_name":" 709 ","page_number":725},
  {"content":"\r\n\r\nو اما اماميه - رضوان اللَّه عليهم - به نور هدايت اهل بيت عظام و بركت خاندان وحى عصمت - سلام اللَّه عليهم - مسلك حق را اختيار نمودند كه موافق با آيات شريفه و براهين متقنه و موافق مسلك عرفاى شامخين و ذوق اصحاب قلوب است . و آنها هيچ احتياج به تأويل اين اخبار و آيات كثيره‌اى كه تأويل آنها به معنايى كه محدّث مذكور ، رحمه اللَّه ، اشاره فرمودند ممكن نيست [ ندارند 
  ] ؛ بلكه اماميه و ائمهء آنها در هيچ فعلى از افعال عباد ارادهء حق را معزول نمىدانند و امر هيچ چيز را مفوّض به بندگان نمىدانند .\r\nو اما اين‌كه در آخر كلام فرمودند : اكثر حكما قائل شده‌اند كه لا مُؤَثِّرَ في الْوُجُودِ إلّا اللَّه و اين موافق با مذهب آنها و اشاعره است ، اما اين‌كه لا مُؤثِّرَ في الْوُجُودِ إلّااللَّه مذهب اكثر از حكماست صحيح است ، بلكه مذهب جميع حكما و اهل معرفت است - بلكه گويند :\r\nهر كس از حكما به اين قضيه قائل نباشد ، نور حكمت در قلب او وارد نشده و باطن او مسّ معرفت ننموده - ولى معناى آن اين نيست كه ارادهء عبد معدّ است از براى ايجاد حق ؛ چنانچه نزد اهلش واضح است . و موافق بودن او نيز با مذهب اشاعره ممنوع است .\r\nو غريب‌تر آن‌كه مذهب اشاعره را عطف فرمودند بر مذهب حكما ! با آن‌كه بين آنها بون بعيد است و كمتر حكيم محققى است كه مذهب اشاعره را باطل نشمرده و مخالفت با آن نكرده است .\r\nو اما اين‌كه فرمودند : ممكن است حمل اين اخبار را بر تقيّه نماييم ، اين حمل اوّلًا بىموجب است ، زيرا كه ظواهر اين اخبار موافق با مذهب حق و مطابق با برهان است . و ثانياً ، اين اخبار موافق با آيات كثيره در كتاب شريف [ است 
  ] و حمل بر تقيه در آيات و همين‌طور در اخبارِ موافقه با آنها معنى ندارد . و ثالثاً ، اين اخبار معارضى ندارد تا آن‌كه در مقام معارضه حمل بر تقيّه ، كه يكى از مرجّحات است ، كنيم ؛ و با آنچه دلالت مىكند كه انسان فاعل خير و شرّ است جمع [ مىشود 
  ] . رابعاً ، اين اخبار مطابق آنچه خود ايشان فرمودند موافق با مذهب اشاعره است كه على الظاهر مذهب غالب نبوده ، و در چنين موضع حمل بر تقيّه موجه نخواهد بود . و خامساً ، اين باب و امثال آن در ساير اعتقادياتْ مورد مرجّحات در باب اخبار متعارضه نيست ؛ چنانچه واضح است .\r\n\r\n","description":"","footnote":"","page_name":" 710 ","page_number":726},
  {"content":"\r\n\r\nقوله : «\r\nطوبى »\r\n؛ جوهرى گويد : « طوبى ، بر وزن فُعْلى ، از « طيب » است ؛ « ياء » آن قلب به « واو » شده براى ضمّهء ما قبل آن » « 1 » . و در مجمع است كه « طوبى لَهُم » يعنى طيب عيش براى آنها است . و گفته شده كه « طوبى » خير و منتهاى آرزو است . و بعضى گفته‌اند :\r\nطوبى اسم درختى است در بهشت . و گفته شده كه طوبى هم بهشت است به لغت اهل هند . و طوبى لك و طوباكَ ، به اضافه ، استعمال شود . و در خبر است از رسول اكرم - صلّى اللَّه عليه و آله - كه « طوبى درختى است در بهشت كه اصل آن در خانهء من است و فرع آن در خانهء على ، است » « 2 » .\r\nقوله : «\r\nويل »\r\n؛ جوهرى گويد : « ويح » كلمهء رحمت است ، و « وَيْل » كلمهء عذاب است . و يزيدى گويد : آنها به يك معنا هستند . و وَيْلٌ لِزَيْدٍ وَوَيْحٌ لِزَيْدٍ به رفع توان خواند ، بنابر ابتدائيت ؛ و به نصب توان خواند ، به تقدير فعلى ، چون ألزَمَهُ اللَّه الْوَيْلَ « 3 » . و بعضى گويند : « وَيْل » يك وادى است در جهنم كه اگر كوه را در آن اندازند از شدت حرارت آب شود « 4 » . و بعضى گويند : اسم چاهى است در جهنم « 5 » .\r\n\r\nفصل در بيان آن‌كه هر يك از خير و شرّ متعلق ايجاد و خلقت گردند و كيفيت آن ، و در آن است اشاره به كيفيت وقوع شرّ در قضاى الهى\r\nبدان‌كه در علوم عاليه به وضوح پيوسته كه نظام وجود در اعلى مرتبهء از كمال و خيريّت و اقصى مدارج حسن و جمال است . و اين به ضربى از برهان لمّى به طريق اجمال ، و طور ديگر از بيان به‌طور تفصيل ، ثابت است ؛ گرچه اطلاع بر تفصيل آن مختص به ذات منشى آن - تَقَدَّسَت أسماؤهُ - يا به وحى و تعليم الهى است . و آنچه\r\n\r\n\r\n","description":"","footnote":"\r\n( 1 ) - الصحاح ، ج 1 ، ص 173 ، مادهء « طيب » .\r\n( 2 ) - مجمع البحرين ، ج 2 ، ص 110 ، مادهء « طيّب » .\r\n( 3 ) - الصحاح ، ج 1 ، ص 417 ، مادهء « ويح » .\r\n( 4 ) - الصحاح ، ج 5 ، ص 1846 ، به نقل از عطاء بن يسار .\r\n( 5 ) - القاموس المحيط ، ج 4 ، ص 68 ؛ تاج العروس ، ج 15 ، ص 789 .\r\n","page_name":" 711 ","page_number":727},
  {"content":"\r\n\r\nمناسب اين اوراق است در اين مقام آن است كه در سابق اشاره به آن شد « 1 » كه آنچه از سنخ كمال و جمال و خيريّت است از اصل حقيقت وجود خارج نيست ، زيرا كه جز آن براى چيز ديگر تحققى نيست ؛ و معلوم است مقابل حقيقت وجودْ عدم يا ماهيت است ، كه هيچ‌يك به حسب ذات و خودى خود چيزى نيستند و بهايى ندارند و بطلان صرف يا اعتبار صرف‌اند ، و تا متنور به نور وجود و ظاهر به ظهور آن نشوند اصلًا ثبوتى براى آنها نيست - نه ثبوت در ذات ، و نه در صفات و آثار ؛ و آن گاه كه ظلّ وجود بر سر آنها سايه افكند و دست رحمت واسعه به روى آنها كشيده شده ، هر يك داراى ظهورى و خاصيت و آثارى شوند ؛ پس ، كليهء كمالات از پرتو جمال جميل على الاطلاق است و تجلى نور مقدس كامل مطلق است ، و ديگر موجودات را از خود چيزى نيست و فقر محض و لاشىء مطلق‌اند ؛ پس ، كليهء كمالات از اوست و به او راجع است .\r\nو نيز در محل خود مقرر شده كه آنچه از ذات مقدس صادر است ، اصل حاقّ وجود و صرف متن هستى است بدون آن‌كه محدود به حدود عدميه و ماهويه باشد ، زيرا كه عدم و ماهيتْ غير صادر ، و محدوديت در فيض از محدوديت مُفيض خواهد بود ؛ و هر كس كه كيفيت افاضه و فيض را به‌طورى كه اهل معرفت بيان نمودند بداند ، خواهد تصديق كرد كه در فيض بارى به هيچ وجه تحديد و تقييد تصور نخواهد شد ؛ پس چنانچه ذات مقدس را تنزيه از نقص و امكان و محدوديت بايد نمود ، فيض مقدس او را نيز از كليهء حدودات امكانيه و امكانات راجعه به ماهيات و تقييدات راجعه به حدود و نقايص تنزيه و تقديس بايد نمود ؛ پس فيض او كه ظلّ جميل مطلق است جميل مطلق و جمال تامّ و كمال تامّ است ؛ فَهُوَ جَميلٌ في ذاتهِ و صفاتِه و أفعالِه ؛ و جز اصل وجود متعلق جعل و ايجاد نخواهد بود « 2 » .\r\nو نيز در محل خود مبرهن است كه جميع اين شرور و اخترام و هلاك و امراض و حوادث غريبهء مهلكه و موذيات و جز آنها ، كه در اين عالم طبيعت و تنگناى هاويهء مُظلمه\r\n\r\n\r\n","description":"","footnote":"\r\n( 1 ) - ر . ك : صفحهء 81 و 611 - 612 .\r\n( 2 ) - الحكمة المتعالية ، ج 1 ، ص 38 و 396 ؛ المشاعر ، ص 9 ؛ شرح المنظومة ، ج 2 ، ص 64 .\r\n","page_name":" 712 ","page_number":728},
  {"content":"\r\n\r\nاست ، از تصادمات و تضاد بين موجودات است ، نه به جهات موجوديه ، بلكه به واسطهء نقص در نشئه و تنگنايى مَقارّ آنهاست ؛ و اين به حدود و نقايص رجوع شود كه به‌كلى از حيطهء نورِ جعلْ خارج و در حقيقتْ دون جعل است . اصل حقيقتْ نور وجود است كه برى از جميع شرور و عيوب و نواقص است ؛ و اما نقايص و شرور و اشياى ضارّه و موذيه به جهات نقص و ضرر گرچه مورد جعل بالذات نيستند ، ولى بالعرض مورد جعل‌اند ، به حسب نظر بحثى و برهانى ، زيرا كه اگر اصل عالم طبيعت متحقق نشود و به جهات وجوديه متعلق جعل نشود ، [ نقايص و شرور در آن متحقق نبود 
  ] چنانچه نفع و خير و كمال در آن متحقق نبود ؛ زيرا اين قبيل از اعدام اعدام مطلقه نيستند ، بلكه اعدام مضافه هستند كه به تبع ملكات يك تحقق بالعرض براى آنها هست ؛ و قضيهء منعقدهء از آنها قضيهء معدوله يا موجبهء سالبة المحمول است ، نه سالبهء محصّله « 1 » .\r\nبالجمله ، آنچه بالذات متعلق خلقت و مورد جعل الهى است خيرات و كمالات است ، و تخلّل شرور و مضارّ و غير آن در قضاى الهى به تبعيت و انجرار است . و اشاره به مقام اوّل فرموده در آيهء شريفهء  ما أَصابَكَ مِنْ حَسَنَةٍ فَمِنَ اللَّهِ وَ ما أَصابَكَ مِنْ سَيِّئَةٍ فَمِنْ نَفْسِكَ  « 2 » . و به مقام دوم در آيهء شريفهء  قُلْ كُلٌّ مِنْ عِنْدِ اللَّهِ  « 3 » . و در آيات شريفه و احاديث اهل بيت عصمت عليهم السلام به اين دو اعتبار بسيار اشاره فرموده‌اند . از آن جمله در اين حديث شريف كه فرمود ، خير و شرّ هر دو متعلق جعل و خلقت هستند .\r\n\r\nفصل در كيفيت اجراى حق خيرات و شرور را به دست بندگان\r\nاز تأمل در مطالب سابقه براى اهلش معلوم مىشود كيفيت اجراى حق خير و شر را به دست مخلوقات ، بدون آن‌كه مستلزم مفاسد جبر شود . و تحقيق آن به‌طورى كه\r\n\r\n\r\n","description":"","footnote":"\r\n( 1 ) - الشفاء ، الهيّات ، ص 415 ؛ مجموعهء مصنّفات شيخ إشراق ، ج 2 ، ص 235 ؛ الحكمة المتعالية ، ج 2 ، ص 347 - 356 ، و ج 7 ، ص 58 .\r\n( 2 ) - النساء ( 4 ) : 79 .\r\n( 3 ) - النساء ( 4 ) : 78 .\r\n","page_name":" 713 ","page_number":729},
  {"content":"\r\n\r\nمطلب روشن گردد و اشكالات در باب مرتفع شود محتاج به تفصيل مذاهب و مقدمات كثيره‌اى است كه از ذكر آن در اين اوراق معذورم ، ولى از اشارهء اجماليه ناگزيرم به‌طورى كه مناسب با نظر بحث باشد .\r\nبدان‌كه استقلال موجودى از موجودات در عملى از اعمال ممكن نيست ، مگر آن‌كه فاعل و موجدْ تمام اعدامى را كه جايز است بر معلول سدّ كند ، كه اگر موجودى داراى صد شرط باشد در وجود ، و علتْ سدّ اعدام ممكنهء از معلول را از ناحيهء نود و نه شرط بكند و يكى از شرايط به زمين بماند ، ممكن نيست كه آن علت مستقل در ايجاد آن معلول باشد . پس ، استقلال در عليت متوقف بر آن است كه آن علت سدّ جميع اعدام ممكنهء بر معلول را بنمايد تا معلول را به حد وجوب رساند و موجود كند . و بالضرورة و البرهان معلوم است كه در تمام دايرهء ممكنات ، از قاطنين جبروت عظمى و ملكوت عُليا تا ساكنين عالم مُلك و طبيعت ، تمام قواى فعّالهء باطنه و ظاهره ، از اين شأن و مقام منعزل‌اند ؛ زيرا كه اوّل عدمى كه بر معلول جايز است ، عدم آن به عدم علت فاعله و مؤثره است ، [ و 
  ] در سلسلهء ممكنات موجودى نيست كه سدّ عدم معلول را از اين جهت بكند ، زيرا كه اين مستلزم انقلاب امكان ذاتى به وجوب ذاتى و خروج ممكن از حدود بقعهء امكان است . و اين در بديهت عقل ضرورى محال است .\r\nپس ، معلوم شد كه استقلال در ايجادْ استقلال در وجود لازم دارد ، و اين در ممكنات صورت نگيرد . و از اين بيان معلوم شد كه تفويض در ايجاد و در هيچ شأنى از شؤون وجوديه به هيچ‌يك از موجودات ممكن نيست . و اين اختصاص به مكلفين و افعال آنها ندارد . گرچه به حسب كلمات جاريه در افواه متكلمين اختصاص فهميده مىشود « 1 » ، ولى از ابواب متفرقه مىتوان فهميد عموميت نزاع را ؛ منتها آن‌كه چون بحث در افعال مكلفين مهم است در طريقهء اصحاب كلام از اين جهت نزاع را در آن طرح كردند .\r\nبالجمله ، ما كار به نزاع متكلمين نداريم و در صدد جستجو و تحقيق حق هستيم ، و معلوم و واضح شد عدم امكان تفويض بر هيچ‌يك از موجودات در هيچ امرى از امور .\r\n\r\n\r\n","description":"","footnote":"\r\n( 1 ) - ر . ك : كشف المراد ، ص 308 ؛ شرح المواقف ، ج 8 ، ص 145 ؛ شرح المقاصد ، ج 4 ، ص 223 .\r\n","page_name":" 714 ","page_number":730},
  {"content":"\r\n\r\n\r\nدر ابطال جبر است\r\nو اما بطلان مذهب جبرى نيز معلوم شود پس از اشاره به مذهب آنها . و آن آن است كه گويند : هيچ‌يك از وسايط وجوديه در ايجاد موجودات مدخليت ندارد و انسان توهم مدخليت مىكند . مثلًا قوّهء ناريه در حرارت به هيچ وجه مؤثر نيست ، و عادةاللَّه جارى شده پشت سر ايجاد صورت ناريه حرارت ايجاد كند ، بدون اين‌كه اصلًا صورت ناريه در او مدخليت داشته باشد ؛ كه اگر عادةاللَّه جارى شده بود كه برودت را دنبالهء صورت ناريه ايجاد فرمايد ، فرقى با الآن كه به اين ترتيب جارى شده نداشت . و بالجمله ، حق بىتوسيط وسايط ، خود به ذات مقدس خود مباشر جميع افعال مكلفين و آثار موجودات است « 1 » . و به خيال خودشان اين مذهب را براى تنزيه و تقديس حق اختيار نمودند تا يداللَّه را مغلوله ندانند :  غُلَّتْ أَيْدِيهِمْ وَ لُعِنُوا  « 2 » با اين تنزيه و تقديس ! كه در سنّت برهان و مذهب عرفان مستلزم نقص و تشبيه است ، و آن مستلزم تعطيل است .\r\nچنانچه اشاره به آن در فصل سابق نموديم كه حق تعالى كمال مطلق و وجود صرف است و در ذات و صفات او تحديد و نقص تصور ندارد ، و آنچه متعلق ايجاد و جعل الهى است موجود مطلق و فيض مقدس اطلاقى است ، و ممكن نيست كه وجود محدود ناقص از آن ذات مقدس صادر شود ؛ هيچ نقصى از نقص در ايجاد نيست ، بلكه تمام تحديدها و نقص‌ها از نقص در مستفيض و معلول [ است 
  ] ؛ و اين منافات با فاعليت بالاراده ندارد ؛ چنانچه متكلمين تصور كردند . و اين در محل خود ثابت است . پس ، آنچه از وجود و معلول ممكن است مرتبط به ذات مقدس حق تعالى بلاواسطه باشد موجود مطلق و صريح وجود است . و آن يا فيض مقدس است ، بنا بر مسلك عرفا ؛ يا عقل مجرد و نور شريف اوّل است ، بنا بر مذهب حكما .\r\nو به بيان ديگر ، شك نيست كه موجودات در قبول وجودْ مختلف مىباشند : بعضى\r\n\r\n\r\n","description":"","footnote":"\r\n( 1 ) - ر . ك : شرح المقاصد ، ج 2 ، ص 136 ؛ شرح المواقف ، ج 1 ، ص 242 .\r\n( 2 ) - المائدة ( 5 ) : 64 .\r\n","page_name":" 715 ","page_number":731},
  {"content":"\r\n\r\nاز موجودات است كه قبول وجود مىكنند ابتدائاً و استقلالًا ، چون جواهر مثلًا ؛ و بعضى از موجودات است كه قبول وجود نكنند مگر پس از موجوديت شىء ديگر و به تبعيت موجود آخر ، مثل اعراض و اشياى ضعيف الوجود ؛ مثلًا تكلم زيد بخواهد موجود شود ، از امورى است كه قبول وجود نمىتواند بكند مگر به تبع ؛ و اعراض و اوصاف بدون وجود جواهر و موصوفات آبى از وجودند و امكان تحقق ندارند ؛ و اين از نقص ذاتى و نقصان وجودى خود اين موجودات است ، نه نقصان در فاعليت و موجديت حق تعالى شأنه . پس ، معلوم شد كه جبر و نفى وسايط وجوديه در سلسلهء موجودات امكان ندارد .\r\nو از براهين قويّه در اين باب آن است كه چنانچه ماهيات به حسب نفسْ منعزل از تأثير و تأثر [ هستند 
  ] و جعل بالذات به آنها متعلق نيست ، همچنان حقيقت وجود بذاته منشأ تأثير است كه نفى تأثير از آن مطلقاً مستلزم انقلاب ذاتى است . پس ، ايجاد مراتب وجود بىآثار و منفى الاثر مطلقاً ممكن نيست و موجب نفى شىء از ذات خود است .\r\nبالجمله ، معلوم شد كه تفويض و جبر هر دو در مشرب برهان تامّ و ضوابط عقليه باطل و ممتنع است ، و مسلك « امر بين الامرين » در طريقهء اهل معرفت و حكمت عاليه ثابت است ؛ منتها در معناى آن بين علما - رضوان اللَّه عليهم - اختلاف عظيم است . و آنچه در بين تمام مذاهب اتقن و اسلم از مناقشات و مطابق‌تر است با مسلك توحيد مشرب عرفاى شامخين و اصحاب قلوب است ؛ ولى [ اين 
  ] مسلك در هر يك از معارف الهيه از قبيل سهل ممتنع است كه حل آن با طريقهء بحث و برهان ممكن نيست ، و بدون تقواى تامّ قلبى و توفيق الهى دست آمال از ادراك آن عاجز است . از اين جهت آن را به اهلش كه اولياى حق هستند بايد واگذار نماييم .\r\nو ما به طريقهء اصحاب بحث وارد اين وادى شويم . و آن آن است كه تفويض را كه عبارت از استقلال موجودات است در تأثير ، و جبر را كه نفى تأثير است ، برأسه نفى كنيم و منزله‌اى بين المنزلتين ، كه اثبات تأثير و نفى استقلال است ، قائل شويم و گوييم :\r\nمنزلهء ايجاد مثل وجود [ و 
  ] اوصاف وجود است : چنانچه موجودات موجودند و مستقل در وجود نيستند و اوصاف براى آنها ثابت است و مستقل در آن نيستند ، آثار و افعال براى آنها ثابت و از آنها صادر است ولى [ غير 
  ] مستقل در وجودند ، و فواعل و\r\n\r\n","description":"","footnote":"","page_name":" 716 ","page_number":732},
  {"content":"\r\n\r\nموجداتى غير مستقل در فاعليت و ايجادند .\r\nو بايد دانست - كه با تأمل در مطالبى كه در فصل سابق اشاره به آن شد معلوم شود - كه با آن‌كه خيرات و شرور هر دو ، هم به حق و هم به خلق نسبت داده شود ، و هر دو نسبت صحيح است ، و از همين جهت فرموده در اين حديث كه خيرات و شرور را من اجرا فرمودم به دست بندگان ، مع ذلك خيرات منتسب به حق تعالى است بالذات ، و به عباد و موجودات منتسب است بالعرض . و شرور به عكس آن ، به موجودات ديگر منسوب بالذات است ، و به حق تعالى بالعرض منسوب است . و به اين معنا اشاره فرموده در حديث قدسى كه مىفرمايد : « اى پسر آدم من اولى به حسنات تو هستم از تو ؛ و تو اولى به سيّئات خود هستى از من » « 1 » . و اشاره به آن در سابق نموديم و اكنون از ذكر آن صرف نظر مىنماييم . وَالْحَمْدُللَّه أوَّلًا و آخِراً .\r\n\r\n\r\n","description":"","footnote":"\r\n( 1 ) - الكافي ، ج 1 ، ص 157 ، « كتاب التوحيد » ، « باب الجبر و القدر و الأمر بين الأمرين » ، حديث 3 ؛ التوحيد ، صدوق ، ص 362 ، حديث 10 ؛ الجواهر السنيّة ، ص 356 .\r\n","page_name":" 717 ","page_number":733},
  {"content":"\r\n . \r\n","description":"","footnote":"","page_name":" 718 ","page_number":734},
  {"content":"\r\n\r\n\r\nحديث چهلم تفسير سورهء « توحيد » و آيات آغازين سورهء « حديد »\r\n
  ] الحديث الموفّي للأربعين : بِالسَّنَدِ الْمُتَّصِلِ إلَى الشَّيْخِ الأقْدَمِ وَالرُّكْنِ الأعْظَمِ ، مُحَمَّدِ بْنِ يَعْقُوبَ الْكُلَيْنيِّ - رضي اللَّه عنه - عَنْ مُحَمَّدِ بْنِ يَحْيَى ، عَنْ أَحْمَدَ بْنِ مُحَمَّدٍ ، عَنِ الْحُسَيْنِ بْنِ سَعِيدٍ ، عَنِ النَّضْرِ بْنِ سُوَيْدٍ ، عَنْ عَاصِمِ بْنِ حُمَيْدٍ قَالَ : قَالَ : سُئِلَ عَلِيُّ بْنُ الْحُسَيْنِ - عليهما السلام - عَنِ التَّوْحِيدِ ؟ فَقَالَ : «\r\nإن الله عز و جل علم أنه يكون في آخر الزمان أقوام متعمقون ، فأنزل الله تعالى :\r\n  قُلْ هُوَ اللَّهُ أَحَدٌ  \r\n. والآيات من سورة « الحديد » إلى قوله :\r\n وَ هُوَ عَلِيمٌ بِذاتِ الصُّدُورِ \r\nفمن رام وراء ذلك فقد هلك » « 1 » .\r\nترجمه : « عاصم گويد : گفت : سؤال شد [ از 
  ] على بن الحسين - عليهما السلام - از توحيد . فرمود : \" همانا خداى عزّ وجلّ مىدانست كه در آخر الزمان مىباشند اقوامىدقيق النظر ، پس فرو فرستاد خداى تعالى :   قُلْ هُوَ اللَّهُ أَحَدٌ   . و آيات از اوّل سورهء « حديد » را تا قول او :  وَ هُوَ عَلِيمٌ بِذاتِ الصُّدُورِ  . پس كسى كه طلب كند غير آن را به‌تحقيق هلاك شود \" » .\r\nشرح : حضرت صدر المتألهين - قدّس سرُّه - فرمايد : « عاصم بن حُمَيد زمانش متصل به زمان حضرت سجّاد نبوده ، پس حديث مرفوع است » « 2 » انتهى .\r\n\r\n\r\n","description":"","footnote":"\r\n( 1 ) - الكافي ، ج 1 ، ص 91 ، « كتاب التوحيد » ، « باب النسبة » ، حديث 3 .\r\n( 2 ) - شرح اصول الكافي ، صدر المتألهين ، ج 3 ، ص 109 .\r\n","page_name":" 719 ","page_number":735},
  {"content":"\r\n\r\nتكرير لفظ « قال » شايد به واسطهء تقطيع حديث باشد . و شايد از اشتباه نسّاخْ است . و يا آن‌كه فاعل مذكور بوده و از قلم افتاده . و يا آن‌كه فاعل محذوف است ، بنابر جواز حذف . و يا آن‌كه فاعلِ اوّلْ ضمير راجع به « نضربن سويد » است . و اين احتمال بسيار بعيد است .\r\nقوله : «\r\nالتوحيد »\r\n؛ « توحيد » تفعيل است . و آن يا از براى تكثير در فعل است ، به معنى قرار دادن در غايت وحدت و نهايت بساطت . يا به معناى انتساب مفعول است به اصل فعل [ مثل 
  ] تكفير و تفسيق .\r\nبعضى از اهل فضل را رأى اين بود كه باب « تفعيل » به معناى انتساب مفعول نيامده ، و تفسيق و تكفير به اين معنا نيز غلط است ؛ بلكه آنها به معناى دعوت به فسق و كفر است ؛ و « اكفار » بجاى تكفير بايد استعمال شود ؛ چنانچه در قاموس نيز در مادهء « كفر » تكفير به معناى انتساب به كفر نيامده .\r\nنويسنده گويد : گرچه در قاموس نديدم كه « تكفير » به معناى انتساب به كفر باشد ، بلكه جوهرى ، علامهء لغوييّن ، نيز تكفير را به اين معنا ذكر نكرده و « اكفار » را به اين معنا دانسته « 1 » - مطابق آنچه كه اين فاضل مىگفت - ولى در كتب ادبْ يكى از معانى باب « تفعيل » را انتساب مفعول به اصل فعل شمرده‌اند ، و از آن جمله « تفسيق » را مثال زده‌اند « 2 » . بالجمله ، معنى توحيد نسبت به وحدانيّت است .\r\nقوله : «\r\nمتعمقون\r\n» عَمق و عُمق ، به فتح عين و ضمّ آن ، به معناى ته چاه و گودال است .\r\nو به همين اعتبار رياضيين عمق را به بُعد سوم جسم ، كه از سطح فوقانى شروع و به سطح تحتانى ختم شود ، اطلاق كنند ؛ چنانچه طول را به بُعد اوّل و عرض را به بُعد دوم اطلاق كنند . و نيز به همين اعتبار شخص صاحب نظر دقيق را متعمّق ، و نظر دقيق را نظر عميق گويند ، و نظر غير عميق را نظر سطحى گويند . گويى براى مطالب علميه نيز عمقى و تَهى است كه شخص متعمق به عمق آن فرو مىرود و حقايق را از ته آن خارج\r\n\r\n\r\n","description":"","footnote":"\r\n( 1 ) - الصحاح ، ج 2 ، ص 808 ، مادهء « كفر » .\r\n( 2 ) - شرح شافية ابن الحاجب ، ج 1 ، ص 94 .\r\n","page_name":" 720 ","page_number":736},
  {"content":"\r\n\r\nمىكند ، و شخص جليل النظر در همان سطح باقى مانده و به عمق فرو نرفته است .\r\nقوله : «\r\nفمن رام\r\n» رامَ ، يَرومُ به معناى طلب است . و « مَرام » به معناى مطلب است .\r\nقوله : «\r\nوراء ذلك\r\n» وراء به معناى خَلف است . و گاهى استعمال شده است در قُدّام .\r\nپس آن از اضداد است . و استعمال آن در اين موارد به مناسبت معنى اوّل است .\r\n\r\nفصل در اشارهء اجماليه به تفسير سورهء مباركهء « توحيد »\r\nبدان‌كه تفسير اين سورهء مباركه و آيات اوّل سورهء « حديد » از حوصلهء امثال ما خارج و فى الحقيقه دخول در آن خروج از وظيفه است . چگونه براى مثل من در شريعتِ انصاف جايز است ورود در تفسير چيزى كه حق تعالى فرو فرستاده براى اشخاص متعمق و علماى محقق . و حضرت باقر العلوم - عليه السلام - در تفسير برهان است - پس از آن‌كه شمه‌اى از اسرار حروف كلمهء مباركه  الصَّمَدُ  را بيان فرمودند ، گفتند : « اگر حمَله‌اى براى علمى كه خداوند به من عطا فرموده مىيافتم ، نشر مىكردم توحيد و اسلام و ايمان و دين و شرايع را در  الصَّمَدُ »  « 1 » .\r\nو جناب فيلسوف كبير ، صدر المتألهين ، در خصوص آيات سورهء « حديد » فرمايد :\r\n« بدان‌كه اين شش آيه كه در حديث اشارهء به آنها شده هر يك متضمن باب عظيمى است از علم توحيد و الهيت ؛ و مشتمل امر محكمى است از احكام صمديت و ربوبيت ؛ كه اگر زمان مهلت دهد و دهر مساعدت كند با عارفى ربّانى يا حكيمى الهى كه علمش را اخذ كرده باشد از مشكات نبوت محمديه - على الصّادِعِ بِها و آلِهِ أفْضَلُ السلام و التحيّةِ - « 2 » و اقتباس كرده باشد حكمتش را از احاديث اصحاب عصمت و طهارت - سلام اللَّه عليهم - هر آينه حق او و حق آن آيات آن است كه براى تفسير هر يك ، جلد كبيرى ، بلكه مجلدات\r\n\r\n\r\n","description":"","footnote":"\r\n( 1 ) - . . . ثُمَّ قَال عليه السلام : « لَوْ وَجَدْتُ لِعِلْمِيَ الّذي آتانِيَ اللَّه عَزَّ وَجَلَّ حَمَلَةً ، لَنَشَرْتُ التوحيدَ و الإسْلامَ و الإيمانَ و الدّينَ و الشَّرائعَ مِنَ « الصَّمَدِ » . . . » ( البرهان في تفسير القرآن ، ج 10 ، ص 476 ، حديث 18 )\r\n( 2 ) - « بهترين سلام و درود نثار آشكار كنندهء به آن و خاندان او باد » .\r\n","page_name":" 721 ","page_number":737},
  {"content":"\r\n\r\nكثيره‌اى ، مشحون گرداند . . . » « 1 » انتهى .\r\nبالجمله ، امثال نويسنده ، فارِسِ اين ميدان نيست ، ولى از آن‌جا كه ميسور ، در سنّت عقل ، به معسور ساقط نگردد ، شمّه‌اى از آنچه تلقى نموديم از مشايخ عظام و كتب ارباب معرفت و مشكات انوار هدايت اهل بيت عصمت مذكور مىداريم به طريق اجمال و اشاره ، و مِنَ اللَّه الهِدايَة .\r\n\r\nدر اشاره به ( بسم اللَّه ) است\r\nبايد دانست كه  بِسْمِ اللَّهِ *  در هر سوره به حسب مسلك اهل معرفت متعلق است به خود آن سوره ، نه به « أَسْتَعينُ » يا امثال آن « 2 » . زيرا كه « اسم اللَّه » تمام مشيت است به حسب مقام ظهورى ؛ و مقام فيض اقدس است به حسب تجلى احدى ؛ و مقام جمع احدى اسماء است به حسب مقام واحديت ؛ و جميع عالم است به اعتبار احديّت جمع ، كه كَون جامع است و مراتب وجود است در سلسلهء طوليهء صعوديه و نزوليه ، و هر يك از هويّات عينيه است در سلسلهء عرضيه . و به حسب هر اعتبارى در اسم معناى « اللَّه » فرق مىكند ، زيرا كه آن مسماى آن اسماء است ؛ و به حسب هر سوره‌اى از سور قرآن شريف ، كه متعلّق  بِسْمِ اللَّهِ *  در لفظ و مَظهر آن در معناست ، معناى  بِسْمِ اللَّهِ *  مختلف شود . بلكه به حسب هر فعلى از افعال كه مَبدُوّ به  بِسْمِ اللَّهِ *  است معانى آن مختلف شود ، و آن متعلق به همان فعل است . و عارف به مظاهر و ظهورات اسماء الهيه شهود كند كه جميع افعال و اعمال و اعيان و اعراض به اسم شريف اعظم و مقام مشيت مطلقه ظاهر و متحقق است ؛ پس در مقام اتيان آن عمل و ايجاد آن متذكر اين معنا شود در قلب ، و سريان دهد آن را تا مرتبهء طبيعت و مُلك خود و گويد : بسم الله ؛ يعنى به مقام مشيت مطلقهء صاحب مقام رحمانيت ، كه بسط وجود است ، و مقام رحيميت ، كه بسط مقام كمال وجود است ، يا صاحب مقام رحمانيت ، كه مقام تجلى به ظهور و بسط وجود\r\n\r\n\r\n","description":"","footnote":"\r\n( 1 ) - شرح اصول الكافي ، صدر المتألهين ، ج 3 ، ص 116 .\r\n( 2 ) - ر . ك : آداب الصلاة ، امام خمينى قدس سره ، ص 295 .\r\n","page_name":" 722 ","page_number":738},
  {"content":"\r\n\r\nاست ، و مقام رحيميت ، كه مقام تجلى به باطنيت و قبض وجود است . آكلُ و أشْرِبُ و أكْتُبُ و أفْعَلُ كذا و كذا .\r\nپس ، سالك الى اللَّه و عارف باللَّه در نظرى ، جميع افعال و موجودات را ظهور مشيت مطلقه و فانى در آن بيند ؛ و در اين نظر سلطان وحدت غلبه كند و  بِسْمِ اللَّهِ *  را در جميع سور قرآنيه و در جميع افعال و اعمال به يك معنا داند . و در نظرى ، كه متوجه عالم فرق و فرق الفرق شود ، براى هر  بِسْمِ اللَّهِ *  در اوّل هر سوره و در بَدو شروع هر عملى معنايى ببيند و مشاهده كند غير ديگرى .\r\nو در اين مقام كه اكنون هستيم ، كه مقام تفسير سورهء شريفهء « توحيد » است ،  بِسْمِ اللَّهِ  آن را مىتوانيم متعلّق به كلمهء شريفهء   قُلْ   بگيريم . و در اين صورت ، مقصود از  بِسْمِ اللَّهِ  در كسوهء تجريد و غلبهء توحيدْ مقام مشيت مطلقه است ؛ و در كسوهء تكثير و مقام توجه به كثراتْ تعينات آن است ؛ و در مقام جمع بين مقامين ، كه مقام برزخيت كبرا است ، « مشيت » به مقام وحدت و كثرت و ظهور و بطون ، و « رحمانيت » و « رحيميت » به معناى دومى است . و در آيهء شريفهء   قُلْ هُوَ اللَّهُ أَحَدٌ   چون جمع بين احديت غيبيه و الوهيت اسمائيه است ، از اين جهت اسم اللَّه به حسب مقام سوم ، يعنى مقام برزخيت ، مقصود است ؛ پس ، از مقام غيب احدى به قلب تقىّ نقىّ احدى احمدى محمدى خطاب آيد كه :   قُلْ   به حسب اين نشئهء برزخيهء كبرا به ظهور اسم اللَّه ، كه آن مقام مشيت مطلقه و صاحب تعين و ظهور رحمانيت در عين رحيميت و بسط در عين قبض است .\r\n  هُوَ   و اين كلمهء شريفه اشاره به مقام « هويت مطلقه » است من حيث هى هى ، بدون آن‌كه متعين به تعين صفاتى يا متجلى به تجليات اسمائى باشد ، حتى اسماء ذاتيه كه در مقام احديّت اعتبار شود . و اين اشاره از غير صاحب اين قلب و داراى اين مقام ممكن نيست ؛ و اگر مأمور نبود به اين‌كه نسب حق را ظاهر كند ، متفوه به اين كلمهء شريفه ازلًا و ابداً نمىشد ؛ ولى در قضاى الهى حتم است كه نبى ختمى - صلّى اللَّه عليه و آله - اظهار اين اشاره فرمايد .\r\nو چون در جذبهء مطلقه باقى نبود و مقام برزخيت را دارا بود ، فرمود :   اللَّهُ أَحَدٌ   .\r\n\r\n","description":"","footnote":"","page_name":" 723 ","page_number":739},
  {"content":"\r\n\r\nواللَّه اسم جامع اعظم و ربّ مطلق خاتم است ، و با عين برزخى كثرت اسمائى به ظهور واحديت ، عين همان تجلى غيبى خفايى به مقام احديت است ؛ نه جنبهء احديت در قلب چنين سالك بر واحديت غلبه دارد ، و نه واحديت بر احديت . و تقديم   اللَّهُ   بر   أَحَدٌ   ، با آن‌كه اسماء ذاتيه در اعتبار مقدم است ، شايد اشاره به مقام تجلى به قلب سالك باشد ؛ زيرا كه در تجليات ذاتيه براى قلوب اوليا اوّل تجلى به اسماء صفاتيه ، كه در حضرت واحديت است ، واقع شود ؛ پس از آن ، به اسماء ذاتيهء احديّه .\r\nو ذكر « اللَّه » و اختصاص آن از بين اسماء - با آن‌كه به حسب كيفيت سلوك و نقشهء تجلى اوّل به مظاهر اسم‌اللَّه ، كه ساير اسماء است ، به مناسبت قلب سالك تجلى مىشود ، پس از آن در آخرِ تماميتِ سلوك در اسماء صفاتيه تجلى به اسم‌اللَّه مىشود - تواند كه به يكى از دو نكته باشد : يا اين‌كه اشاره به آن باشد كه تجلى به هر اسمى تجلى به اسم‌اللَّه است ، از باب اتحاد ظاهر و مظهر خصوصاً در حضرت الهيت . يا آن‌كه اشاره به غايت سلوك « واحد » ى باشد كه تا آن محقق نشود سالك شروع به سلوك « احد » ى نكند .\r\nبالجمله ، بنابر اين بيان ،   هُوَ   اشاره به مقامى است كه منقطع است از آن اشاره و آمال عارفين و مبرا از اسم و رسم و منزه از تجلى و ظهور است . و   أَحَدٌ   اشاره به تجلى به اسماء باطنهء غيبيه است . و   اللَّهُ   اشاره به تجلى به اسماء ظاهريه است . و به اين سه جمع اعتبارات اوليهء حضرت ربوبيت متحقق گردد . و چهار اسم ديگر ، كه « صمديت » جامع آنهاست ، به حسب بعض روايات « 1 » از اسماء سلبيهء تنزيهيه است كه به تبع اسماء ثبوتيهء جماليه اعتبار شود ؛ چنانچه در ذيل يكى از احاديث اشاره به آن شده « 2 » .\r\nتا اين‌جا كه ذكر شد ، در صورتى است كه  بِسْمِ اللَّهِ  متعلق به كلمهء شريفهء   قُلْ   باشد . و تواند متعلق به هر يك از اجزاى اين سورهء شريفه باشد . و بنابر هر يك ، تفسير\r\n\r\n\r\n","description":"","footnote":"\r\n( 1 ) - ر . ك : التوحيد ، صدوق ، ص 91 ، حديث 3 - 5 ؛ شرح توحيد الصدوق ، ج 2 ، ص 62 .\r\n( 2 ) - ر . ك : حديث 36 ، ص 675 .\r\n","page_name":" 724 ","page_number":740},
  {"content":"\r\n\r\nسوره و  بِسْمِ اللَّهِ  آن فرق مىكند . و ذكر آن چون موجب تطويل است ، از آن صرف نظر كرديم .\r\nو شيخ ما ، عارف كامل ، شاه آبادى ، روحى فداه ، مىفرمود كه   « هُوَ   برهان بر شش اسم و كمال ديگرى است كه در سورهء مباركهء « توحيد » پس از اين كلمهء مباركه ذكر شده ؛ زيرا كه ذات مقدس چون « هُوَ » مطلق است ، كه اشاره به صرف وجود است ، مستجمع جميع كمالات اسمائيه است ؛ پس اللَّه است . و چون صرف وجود به حقيقت بسيطه داراى جميع اوصاف و اسماء است و اين كثرت اسمائى وحدت ذات مقدس را منثلم نكند ، أَحد است . و چون صرف را ماهيت نيست ، « صمد » است . و چون صرف را نقص حاصل نشود و از غير حاصل نشود و تكرر بر آن ممتنع باشد ، « والد » و « مولود » نيست و « كفو » ى ندارد » ، انتهى .\r\nبايد دانست كه از براى « صمد » در اخبار شريفه معانى و اسرار كثيره ذكر فرمودند « 1 » كه اشتغال به بيان آن از طور اين اوراق خارج است و محتاج به رسالهء جداگانه . و در اين مقام به يك نكته اشاره نماييم . و آن اين است كه اگر صمد اشاره به نفس ماهيت باشد ، به حسب بعض اعتبارات ، و معانى « اللَّه » در  اللَّهُ الصَّمَدُ  ، از اعتبارات مقام واحديت و مقام احديتِ جمع اسماء است . و اگر اشاره به صفت اضافى باشد ، چنانچه از بعض روايات استفاده شود ، اشاره به احديّت جمع اسماء در حضرت تجلى به فيض مقدس و معنى آن موافق با  اللَّهُ نُورُ السَّماواتِ  است .\r\n\r\nفصل در اشارهء اجماليه به تفسير آيات شريفهء سورهء « حديد » تا عَلِيمٌ بِذاتِ الصُّدُورِ است\r\nاما آيهء شريفهء اوّل « 2 » : دلالت كند بر تسبيح جميع موجودات ، حتى نباتات و جمادات .\r\n\r\n\r\n","description":"","footnote":"\r\n( 1 ) . ر . ك : آداب الصلاة ، امام خمينى قدس سره ، ص 385 .\r\n( 2 ) - (   سَبَّحَ لِلَّهِ ما فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ   ) ؛ « آنچه در آسمان‌ها و زمين است خداوند راتسبيح گو است و اوست تواناى دانا » . ( الحديد ( 57 ) : 1 )\r\n","page_name":" 725 ","page_number":741},
  {"content":"\r\n\r\nو تخصيص آن را به ذوى العقول از احتجاب عقول ارباب عقول است . و اين آيهء شريفه فرضاً قابل تأويل باشد ، آيات شريفهء ديگر قابل اين تأويل نيست ؛ مثل قوله تعالى :  أَ لَمْ تَرَ أَنَّ اللَّهَ يَسْجُدُ لَهُ مَنْ فِي السَّماواتِ وَ مَنْ فِي الْأَرْضِ وَ الشَّمْسُ وَ الْقَمَرُ وَ النُّجُومُ وَ الْجِبالُ وَ الشَّجَرُ وَ الدَّوَابُّ وَ كَثِيرٌ مِنَ النَّاسِ  « 1 » . چنانچه تأويل « تسبيح » را به تسبيح تكوينى يا فطرى از تأويلات بعيدهء بارده‌اى است كه اخبار و آيات شريفه از آن ابا دارد ؛ با آن‌كه خلاف برهان متين دقيق حِكمى و مشرب احلاى عرفانى است .\r\nو عجب از حكيم بزرگ و دانشمند كبير صدر المتألهين - قدّس سرّه - است كه تسبيح را در اين موجودات تسبيح نطقى نمىدانند ؛ و نطق بعض جمادات ، مثل سنگريزه را از قبيل انشاءِ نفسِ مقدس ولىّ اصوات و الفاظ را بر طبق احوال آنها مىداند ؛ و قول بعض اهل معرفت را « 2 » ، كه همهء موجودات را داراى حيات نطقى دانسته ، مخالف با برهان و ملازم با تعطيل و دوام قَسر شمرده‌اند « 3 » ؛ با آن‌كه اين‌كه فرمودند مخالف با اصول خود آن بزرگوار است « 4 » . و ابداً اين قول ، كه صريح حق و لُبُّ لُباب عرفان است ، مستلزم مفسده‌اى نيست . و اگر مخافت تطويل نبود ، به شرح آن با رسم مقدمات مىپرداختيم ، ولى اكنون به اشارهء اجماليه قناعت كنيم .\r\nدر سابق نيز اشاره به اين معنا نموديم كه حقيقت وجود عين شعور و علم و اراده و قدرت و حيات و ساير شؤون حياتيه است ؛ به‌طورى كه اگر شيئى از اشياء را علم و حيات مطلقاً نباشد ، وجود نباشد . و هر كس حقيقت اصالت وجود و اشتراك معنوى آن را با ذوق عرفانى ادراك كند ، مىتواند ذوقاً يا علماً تصديق كند حيات ساريهء در همهء\r\n\r\n\r\n","description":"","footnote":"\r\n( 1 ) - « آيا نمىبينى هر كه در آسمان‌ها و هر كه در زمين است و خورشيد و ماه و ستارگان و كوه‌ها و درختان وجانوران و بسيارى از مردمان خدا را سجده مىكنند » . ( الحجّ ( 22 ) : 18 )\r\n( 2 ) - ر . ك : الفتوحات المكّية ، ج 1 ، ص 147 ، و ج 2 ، ص 77 ، و ج 3 ، ص 65 و 333 ؛ شرح فصوص الحكم ، قيصرى ، ص 79 و 507 - 510 .\r\n( 3 ) - شرح اصول الكافي ، صدر المتألهين ، ج 3 ، ص 118 .\r\n( 4 ) - ر . ك : الحكمة المتعالية ، ج 1 ، ص 116 - 118 ، و ج 2 ، ص 282 ، و ج 6 ، ص 117 ، 139 ، 150 و 335 ، وج 7 ، ص 153 ؛ تفسير القرآن الكريم ، صدر المتألهين ، ج 6 ، ص 149 - 150 .\r\n","page_name":" 726 ","page_number":742},
  {"content":"\r\n\r\nموجودات را با جميع شؤون حياتيه ، از قبيل علم و اراده و تكلم و غير آن . و اگر به رياضات معنوى داراى مقام مشاهده و عيان شد ، آن گاه غلغلهء تسبيح و تقديس موجودات را عياناً مشاهده مىكند . و اكنون اين سكر طبيعت ، كه چشم و گوش و ساير مدارك ما را تخدير كرده ، نمىگذارد ما از حقايق وجوديه و هويات عينيه اطلاعى حاصل كنيم ؛ و چنانچه ما بين ما و حق حجبى ظلمانى و نورانى فاصله است ، ما بين ما و ديگر موجودات ، حتى نفس خود ، حجبى فاصله است كه ما را از حيات و علم و ساير شؤون آنها محجوب نموده . ولى از تمام حجاب‌ها سخت‌تر حجاب انكار از روى افكار محجوبه است كه انسان را از همه چيز باز مىدارد . و بهتر وسايل براى امثال ما محجوبين تسليم و تصديق آيات و اخبار اولياى خداست و بستن باب تفسير به آرا و تطبيق با عقول ضعيفه است .\r\nفرضاً ممكن شد تأويل نمودن آيات « تسبيح » را به تسبيح تكوينى بارد يا شعورى فطرى ، با آيهء شريفهء  قالَتْ نَمْلَةٌ يا أَيُّهَا النَّمْلُ ادْخُلُوا مَساكِنَكُمْ لا يَحْطِمَنَّكُمْ سُلَيْمانُ وَ جُنُودُهُ وَ هُمْ لا يَشْعُرُونَ  « 1 » چه كنيم ؟ يا قضيهء طير را ، كه از شهر سبا براى حضرت سليمان خبر آورد « 2 » . بايد چه كرد ؟ و اخبارى كه در ابواب متفرقه از اهل بيت عصمت و طهارت شده ، كه به هيچ وجه قابل اين تأويلات نيست ، بايد چه كرد ؟\r\nبالجمله ، سريان حيات و تسبيح شعورى علمى اشياء را بايد از ضروريات فلسفهء عاليه و مسلمات ارباب شرايع و عرفان محسوب داشت ؛ ولى كيفيت تسبيح هر موجودى و اذكار خاصه‌اى كه به هر يك اختصاص دارد ، و اين‌كه صاحبِ ذكرِ جامعْ انسان است و ساير موجودات به مناسبت نشئهء خود ذكرى دارند ، اجمال آن ميزان علمى و عرفانى دارد كه مربوط به علم اسماء است ؛ و تفصيل آن از علوم كشفى عيانى است كه از خصايص اولياى كمّل است .\r\n\r\n\r\n","description":"","footnote":"\r\n( 1 ) - « مورچه‌اى گفت : اى مورچگان به خانه‌هاى خويش درآييد تا سليمان و سپاهيان او ندانسته پايمالتان‌نسازند » . ( النمل ( 27 ) : 18 )\r\n( 2 ) - النمل ( 27 ) : 20 - 28 .\r\n","page_name":" 727 ","page_number":743},
  {"content":"\r\n\r\nو به‌طورى كه در فصل سابق ذكر نموديم كه  بِسْمِ اللَّهِ *  هر سوره متعلق به خود آن سوره است ، در اين‌جا نيز متعلق به   سَبَّحَ لِلَّهِ   است . و از آن استفادهء مسلك اهل حق شود در مسألهء جبر و تفويض ، زيرا كه هر دو نسبت ، يعنى نسبت به اسم اللَّه كه مقام مشيت فعليه است ، و به اشياى موجود در سماوات و ارض ، [ را 
  ] داده است ، به‌طور لطيفى كه غايت كشف ارباب شهود و معرفت است . و تقديم انتساب به مشيت اللَّه براى افهام قيّوميت حق و تقديم جنبهء يلى اللَّه بر جنبهء يلى الخلق است . و اگر مخافت تطويل نبود ، بيان حقيقت تسبيح و استلزام آن تحميد را ، و اين‌كه هر تسبيح و تحميدى از هر مسبّح و حامدى براى حق واقع مىشود ، و بيان تسبيح و تحميد براى اسم اللَّه و به اسم اللَّه ، و بيان اختصاص دو اسم مبارك « العزيز الحكيم » و بيان نسبت آنها با « اللَّه » ، و فرق بين الله مذكور در « تسميه » و الله مذكور در آيهء شريفهء   سَبَّحَ لِلَّهِ   ، و بيان « سماوات » و « ارض » و آنچه در سماوات و ارض است ، به حسب اختلاف مسالك اهل معرفت و فلسفه ، و بيان   هُوَ   در اين آيهء شريفه و فرق آن با   هُوَ   در آيهء شريفهء   قُلْ هُوَ اللَّهُ أَحَدٌ   را مىنموديم به مشرب احلاى عرفانى ؛ ولى در اين اوراق ملتزم هستيم كه به اجمال و اشاره قناعت كنيم .\r\nو اما آيهء شريفهء دوم « 1 » : اشاره است به مالكيت حق - جلّ جلالُه - ملكوت سماوات و ارض [ را 
  ] ، كه [ به 
  ] تبع اين مالكيت و احاطهء سلطنت و نفوذ قدرت و تصرفْ احيا و اماته و ظهور و رجوع و بسط و قبض واقع مىشود . و اين نظر استهلاك و اضمحلال جميع تصرفات و تدبيرات است در تصرف و تدبير حق كه منتهاى توحيد فعلى است ؛ و از اين جهت احيا و اماته را - كه يا يكى از مظاهر بزرگ تصرفات ملكوتى است ، و يا جميع قبض و بسط است - به خود مالكيت ذات مقدس نسبت داده است . و با آن‌كه احيا از شؤون رحمانيت است و اماته از شؤون مالكيت ، نسبت هر دو را به مالكيت منسوب فرموده ، ممكن است براى يك نكتهء بزرگ عرفانى باشد ، كه آن استجماع هر اسمى است\r\n\r\n\r\n","description":"","footnote":"\r\n( 1 ) -  لَهُ مُلْكُ السَّماواتِ وَ الْأَرْضِ يُحْيِي وَ يُمِيتُ وَ هُوَ عَلى كُلِّ شَيْءٍ قَدِيرٌ  ؛ « اوراست پادشاهى آسمان‌ها و زمين . زنده مىكند و مىميراند ، و او بر هر كارى تواناست » . ( الحديد ( 57 ) : 2 )\r\n","page_name":" 728 ","page_number":744},
  {"content":"\r\n\r\nجميع اسماء را به وجه احدى و وجههء غيبيه ؛ كه اكنون مجال بيان آن نيست . و صدر و ذيل آيه ممكن است اشاره به وحدت در كثرت و كثرت در وحدت در مقام تجلى فعلى به فيض مقدس باشد ؛ چنانچه پيش اهلش واضح است .\r\nو ضمير  لَهُ  ظاهر آن است كه به الله برگردد . و ممكن است به « عزيز » و « حكيم » برگردد . [ كه در اين صورت 
  ] معناى آيهء شريفه فرق كند ؛ كه با تأمل براى اهلش روشن شود .\r\nو بيان كيفيت « مالكيت » حق و اتيان\r\nيحيى و يميت\r\nبه صيغهء مضارعه دال بر تجدد و استمرار ، و مرجع ضمير\r\nهو\r\nو فرق معانى در اختلاف مراجع ، و بيان آن‌كه « مُحيى » و « مُميت » و « قادر » از اسماء ذات يا اوصاف يا افعال است ، موكول به محل خود است ؛ مثل بيان كيفيت احيا و اماته ، و حقيقت صور اسرافيل ، و دو نفخ احيا و اماته ، و شؤون حضرت اسرافيل و عزرائيل و مكانت آنها ، و كيفيت احيا و اماتهء آنها . كه هر يك را بيانات عرفانيه و براهين حِكميه‌اى است بس طولانى .\r\nو اما آيهء شريفهء سوم : و آن اين است :  هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ  « 1 » . عارف به معارف حقّهء ارباب معرفت و يقين و سالك طريق اصحاب قلوب و سالكين مىداند كه منتهاى سلوك سالكان و غايت آمال عارفان فهم همين يك آيهء شريفهء محكمه است . و به جان دوست قسم كه تعبيرى براى حقيقت توحيد ذاتى و اسمائى بهتر از اين تعبير نيست ؛ و سزاوار آن است كه جميع اصحاب معارف براى اين عرفان تام محمدى - صلّى اللَّه عليه و آله - و كشف جامع احمدى و آيهء محكمهء الهى سجده كنند و در خاك افتند . و به حقيقت عرفان و عشق قسم كه عارف مجذوب و عاشق جمال محبوب از شنيدن اين آيهء شريفه اهتزازى ملكوتى و انبساطى الهى براى او دست دهد كه لباس بيان به قامت آن كوتاه و هيچ موجودى تحمّل آن ندارد . فَسُبحان اللَّه ما أَعْظَمَ شأنَه وأَجلَّ سُلْطانَه وَأَكرَمَ قَدْرَهُ وَأَمنعَ عِزَّهُ وأَعزَّ جنابَه « 2 » .\r\n\r\n\r\n","description":"","footnote":"\r\n( 1 ) - « اوست آغاز و پايان و آشكار و پنهان ؛ و او به همه چيز داناست » . ( الحديد ( 57 ) : 3 )\r\n( 2 ) - « پاك و منزه خداوند است چه بلند است مرتبه‌اش ، چه جليل است قدرتش ؛ چه بزرگ است قدرش ؛ چه دست نايافتنى است شوكتش ؛ و چه بلند است درگاهش » .\r\n","page_name":" 729 ","page_number":745},
  {"content":"\r\n\r\nآنها كه به كلمات عرفاى شامخ و علماى باللَّه و اولياى رحمان خرده گيرى مىكنند خوب است ببينند كدام عارف ربّانى يا سالك مجذوبى بيشتر از آنچه اين آيهء شريفهء تامّه و نامهء قدس الهى متضمن است بيانى كرده يا تازه‌اى به بازار معارف آورده ؟ اينك اين كريمهء الهيه و آن كتب مشحونه از عرفان عرفا . گرچه اين سورهء مباركهء « حديد » ، خصوصاً اين آيات شريفهء اوّل آن ، مشتمل بر معارفى است كه دست آمال از آن كوتاه است ، ولى به عقيدهء نويسنده اين آيهء شريفه خصوصيت ديگرى دارد كه ديگر آيات را نباشد . و بيان اوّليت و آخريت و ظاهريت و باطنيت حق چيزى نيست كه به بيان آيد يا قلم را جرئت جسارت باشد ؛ پس بگذريم و ادراك آن را به قلوب محبين و اوليا واگذار كنيم .\r\nو امّا آيهء شريفهء چهارم « 1 » : اشاره به خلق سماوات و ارض است در شش روز ، و استواى بر عرش است . و عقول ارباب عقل در تفسير اين آيهء شريفه متحير است ، و هر كس به حسب مسلك خود در علم و عرفان طورى تفسير نموده . چنانچه علماى ظاهر گويند مقصود از خلق در شش روز آن است كه اگر تقدير شود در زمان ، با شش روز مطابق شود .\r\nو جناب فيلسوف عظيم الشأن ، صدر المتألهين - قدس سرّه - آن را تطبيق نموده به ايام ربوبيت ، كه هزار سال است ؛ و منطبق فرموده از زمان نزول آدم تا زمان طلوع شمس محمدى - صلّى اللَّه عليه و آله - را ، كه شش هزار سال است ، بر ايام ستّه ؛ و ابتداى طلوع آن حضرت را طلوع يوم الجمعة و يوم الجمع ، كه يوم سابع و اوّل روز قيامت و ابتداى استواى رحمان بر عرش است ، دانسته . و اجمال آن را در شرح اصول كافى و\r\n\r\n\r\n","description":"","footnote":"\r\n( 1 ) - ( هُوَ الَّذِى خَلَقَ السَّموَاتِ وَالأرْضَ فِى سِتَّةِ أيّامٍ ثُمَّ اسْتَوَى عَلَى الْعَرْشِ يَعْلَمُ مَا يَلِجُ فِى الأرضِ وَمَا يَخْرُج‌ُمِنْهَا وَمَا يَنْزِلُ مِنَ السَّمَاءِ وَمَا يَعْرُجُ فِيهَا وَهُوَ مَعَكُمْ أيْنَ مَا كُنْتُمْ وَاللَّهُ بِمَا تَعمَلُونَ بَصِيرٌ ) ؛ « اوست كسى كه آسمان‌ها و زمين را در شش روز آفريد ؛ سپس بر عرش قرار گرفت . هر چه به زمين فرو رود و از آن بيرون شود و هر چه از آسمان فرود آيد و در آن بالا رود ؛ بداند . و هر جا باشيد او با شماست او به آنچه مىكنيد بيناست » . ( الحديد ( 57 ) : 4 )\r\n","page_name":" 730 ","page_number":746},
  {"content":"\r\n\r\nتفصيل آن را در كتاب تفسير خود بيان نمودند « 1 » .\r\nو بعضى از اهل معرفت ايام ستّه را عبارت از مراتب سير نور شمس وجود در مَرائى نزول و صعود دانسته « 2 » .\r\nو به حسب مسلك عرفانى ، مراتب نزول وجود تا اخيرهء نزولْ [ كه 
  ] مرتبهء احتجاب شمس وجود است در حجب تعيّنات ؛ و آن حقيقت « ليلة القدر » است . و ابتداى يوم قيامت از اولين مرتبهء رجوع مُلك به ملكوت و خرق حجب تعينات تا اخيرهء مراتب ظهور و رجوع ، كه ظهور تامّ قيامت كبرا است . اين شش يوم كه خلق سماوات و ارض در آن تمام شده و منتهى به عرش اللَّه و عرش الرحمن ، كه غاية الغايات استواء و استيلاء و قهّاريت حق است ، مىشود ، در عالم كبير مراتب ششگانه صعودى است ؛ و عرش استواى حق ، كه ظهور به قهّاريت تامّه و مالكيت است ، مرتبهء مشيت و فيض مقدس رحمانى است كه ظهور تامّ او پس از رفع تعينات و فراغ از خلق سماوات و ارضين است . و تا وجود سماوات و ارض متحقق است ، خَلق آنها پيش اهل معرفت تمام نشده به مقتضاى  كُلَّ يَوْمٍ هُوَ فِي شَأْنٍ  « 3 » و به مقتضاى عدم تكرر در تجلى .\r\nو در انسان كبير و عالم اكبر مراتب ستّه و لطيفهء سابعهء آن عرش الرحمن است كه مرتبهء قلب حقيقى باشد . و اگر مخافت تطويل نبود ، بيان انسبيت اين وجه را از ساير وجوه به وجه مستفيض بيان مىكردم . گرچه علم كتاب الهى پيش حق تعالى و مخصوصين به خطاب است ، ولى ما به حسب احتمال و مناسبات سخن مىگوييم ، بعد از تعذر حمل بر ظاهر آن .\r\nو در اين مقام احتمال ديگرى است كه مضادّت با اين بيان عرفانى ندارد . و آن به حسب هيئت عصر حاضر است كه ابطال هيئت بطلميوسيه را كرده است . و آن اين است\r\n\r\n\r\n","description":"","footnote":"\r\n( 1 ) - شرح اصول الكافي ، صدر المتألهين ، ج 3 ، ص 122 ؛ تفسير القرآن الكريم ، صدر المتألهين ، ج 6 ، ص 160 - 169 .\r\n( 2 ) - بيان السعادة ، ج 2 ، ص 185 - 186 ؛ ر . ك : أسرار الحكم ، ص 231 - 232 ؛ الشواهد الربوبية ، تعليقة السبزواري ، ص 524 .\r\n( 3 ) - « او هر روز به كارى است » . ( الرحمن ( 55 ) : 29 )\r\n","page_name":" 731 ","page_number":747},
  {"content":"\r\n\r\nكه غير از اين منظومهء شمسى كه ما داريم ، منظومات شمسيهء كثيرهء ديگرى است كه عدد آنها را كسى نتواند احصا كند - چنانچه تفصيل آن در كتب هيئت جديده است : مراد از سماوات و ارض همين منظومهء شمسى و مدارات كواكب و خود آنها باشد ؛ و تحديد آن به شش روز حسب منظومهء شمسى ديگرى باشد . و اين احتمال از تمام احتمالات اقرب به ظاهر است ولى مصادم با احتمالات عرفانيه نيست ، زيرا آن به حسب بطنى از بطون قرآن است .\r\nو اشاره فرموده در ذيل آيهء شريفه بقوله :  يَعْلَمُ ما يَلِجُ فِي الْأَرْضِ  إلى آخره ، به علم حق تعالى به جزئيات مراتب وجود در سلسلهء غيب و شهود و نزول و صعود ؛ و بقوله :  هُوَ مَعَكُمْ  به معيّت قيّوميهء حق و كيفيت علم حق تعالى به جزئيات كه به طريقهء احاطهء وجوديه و سعهء قيّوميه است . و ادراك حقيقت اين قيّوميت حق را كسى جز خواص اولياء اللَّه نتواند كرد .\r\nو امّا آيهء شريفهء پنجم « 1 » : اشاره است به مالكيت حق و رجوع تمام دايرهء وجود به سوى حق . و اشاره به آن است كه اين به اسم « مالك » مربوط است ؛ چنانچه در سورهء مباركهء « حمد » فرموده :  مالِكِ يَوْمِ الدِّينِ  . و تفسير و تفصيل هر يك از اين امور مجال ديگرى خواهد .\r\nو اما آيهء شريفهء ششم « 2 » : اشاره است به اختلاف شب و روز و اين‌كه هر يك از آنها كه كم شود به ديگرى افزوده گردد ، و به‌عكس . و در اين اختلاف منافع كثيره‌اى است كه ذكر آن خارج از وظيفهء ماست . و از براى آيهء شريفه معنى عرفانى ديگرى است كه ما از ذكر آن خوددارى نموديم .\r\n\r\n\r\n","description":"","footnote":"\r\n( 1 ) -  لَهُ مُلْكُ السَّماواتِ وَ الْأَرْضِ وَ إِلَى اللَّهِ تُرْجَعُ الْأُمُورُ  ؛ « پادشاهى آسمان‌ها و زمين خداوند راست و كارهابه سوى او بازگردانده شوند » . ( الحديد ( 57 ) : 5 )\r\n( 2 ) -  يُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ وَ هُوَ عَلِيمٌ بِذاتِ الصُّدُورِ  ؛ « شب را در روز داخل مىكند و روز را در شب . و او به آنچه در سينه‌هاست آگاه است » . ( الحديد ( 57 ) : 6 )\r\n","page_name":" 732 ","page_number":748},
  {"content":"\r\n\r\n\r\nخاتمه [ نهايت معرفت بشري 
  ]\r\nآنچه در ذيل حديث شريف فرمايد كه «\r\nمن رام وراء ذلك فقد هلك\r\n» اشاره به آن است كه اين‌قدر كه در اين آيات شريفه و سورهء مباركهء « توحيد » از معارف مذكور است حد علوم بشرى و غاية القصواى معارف است ، كه اگر كسى گمان كند كه بالاتر از اين معارف پيش كسى است به خطا رفته . و چنانچه اين آيات حدّ اعلاى معارف را به سلسلهء بشر تعليم مىدهد ، قصور از اين حد نيز اخترام و هلاك است و جهل به مقام ربوبيت است .\r\nو البته اين حديث شريف در مقام حثّ و ترغيب به تعمق و تفكر در اين آيات شريفه است ، ولى از براى هر علمى اهلى است و از براى هر ميدانى فارِسى . گمان نشود كه آيات « توحيد » را - چه در سورهء مباركهء « توحيد » و چه در اين آيات شريفه و چه در آيات ديگر قرآن و همين‌طور اخبار شريفه و خطب و ادعيه و مناجات‌هاى ائمه - عليهم السلام - كه تمام مشحون از معارف است - انسان مىتواند به فكر خود و ظهور عرفى آنها بفهمد . اين خيالى است بس خام و وسواسى است شيطانى كه اين قطّاع الطريق راه انسانيت دامى گشوده كه انسان را از معارف بازدارد و سد ابواب حكمت و معرفت را بر انسان بنمايد و آدمى را در وادى حيرت و ضلالت سرنگون كند .\r\nخدا شاهد است - وَكَفى بِهِ شَهيداً « 1 » - كه مقصود من از اين كلام ترويج بازار فلسفهء رسميه يا عرفان رسمى نيست ؛ بلكه مقصود آن است كه برادران ايمانى من ، خصوصاً اهل علم ، قدرى به معارف اهل‌بيت - عليهم السلام - و قرآن توجه كنند آن را نسيان نكنند ، كه عمدهء بعثت رسل و انزال كتب براى مقصد شريف معرفة اللَّه بوده ، كه تمام سعادات دنياويه و اخراويه در سايهء آن حاصل آيد . ولى افسوس كه انسان تا در اين عالم است در حجاب‌هاى گوناگونى واقع است كه نمىتواند طريق سعادت خود را تشخيص دهد ؛ و اوليا و انبيا و علما نيز هر چه نصيحت مىكنند و دعوت مىنمايند ،\r\n\r\n\r\n","description":"","footnote":"\r\n( 1 ) - « و شهادت او كافى است » . ( اقتباس از آيهء 79 سورهء « نساء » )\r\n","page_name":" 733 ","page_number":749},
  {"content":"\r\n\r\nانسان از خواب بيدار نمىشود و پنبهء غفلت را از گوش بيرون نمىكند . و آن‌گاه از نومهء غفلت متنبه شود كه سرمايهء تحصيل سعادت از دستش رفته و جز حسرت و ندامت باقى نمانده است .\r\n\r\nدعا و ختام\r\nبار خدايا ! كه قلوب اوليا را به نور محبت منور فرمودى و لسان عشاق جمال را از ما و من فرو بستى ، و دست فرومايگان خودخواه را از دامن كبريائى كوتاه كردى ، ما را از اين مستى غرور دنيا هشيار فرما ؛ و از خواب سنگين طبيعت بيدار و حجاب‌هاى غليظ و پرده‌هاى ضخيم خودپسندى و خودپرستى را به اشارتى پاره كن ؛ و ما را به محفل پاكان درگاه و مجلس قدس مخلصان خداخواه بار ده ؛ و اين ديو سيرتى و زشت‌خويى و درشت‌گويى و خودآرايى و كج نمايى را از ما بر كنار فرما ؛ و حركات و سكنات و افعال و اعمال و اوّل و آخر و ظاهر و باطن ما را به اخلاص و ارادت مقرون نما .\r\nبارالها ! نعم تو ابتدايى است « داد حق را قابليت شرط نيست » « 1 » و نوال تو غير متناهى ، باب رحمت و عنايتت مفتوح است و خوان نعمت بىپايانت مبسوط ، دلى شوريده و حالى آشفته ، قلبى داغ‌دار و چشمى اشكبار ، سرى سودايى بىقرار ، و سينه‌اى شرحه شرحه آتش‌بار مرحمت فرما ؛ و خاتمهء ما را به اخلاص به خودت و ارادت به خاصّان درگاهت ، يعنى ديباچهء دفتر وجود و خاتمهء طومار غيب و شهود ، محمّد و آل و اهل بيت مطهرش - صلوات اللَّه عليه و عليهم اجمعين - به انجام رسان .\r\nوَالْحَمْدُللَّه أوّلًا وَآخِراً وظاهِراً وباطِناً .\r\nبه اتمام رسيد به دست فانى مؤلف فقير در عصر روز جمعه چهارم\r\nشهر محرم الحرام سنهء يكهزار و سيصد و پنجاه و هشت هجرى [ قمرى 
  ] .\r\nوَعَلَى اللَّه التُّكْلانُ فِى الافْتِتاحِ وَالاخْتِتامِ .\r\n\r\n\r\n","description":"","footnote":"\r\n( 1 ) - ر . ك : حديث 17 ، صفحه 309 .\r\n","page_name":" 734 ","page_number":750},
  {"content":"\r\n . \r\n","description":"","footnote":"","page_name":" 735 ","page_number":751},
  {"content":"\r\n . \r\n","description":"","footnote":"","page_name":" 736 ","page_number":752},
  {"content":"\r\n . \r\n","description":"","footnote":"","page_name":" 737 ","page_number":753},
  {"content":"\r\n . \r\n","description":"","footnote":"","page_name":" 738 ","page_number":754},
  {"content":"\r\n . \r\n","description":"","footnote":"","page_name":" 739 ","page_number":755},
  {"content":"\r\n . \r\n","description":"","footnote":"","page_name":" 740 ","page_number":756},
  {"content":"\r\n . \r\n","description":"","footnote":"","page_name":" 741 ","page_number":757},
  {"content":"\r\n . \r\n","description":"","footnote":"","page_name":" 742 ","page_number":758},
  {"content":"\r\n . \r\n","description":"","footnote":"","page_name":" 743 ","page_number":759},
  {"content":"\r\n . \r\n","description":"","footnote":"","page_name":" 744 ","page_number":760},
  {"content":"\r\n . \r\n","description":"","footnote":"","page_name":" 745 ","page_number":761},
  {"content":"\r\n . \r\n","description":"","footnote":"","page_name":" 746 ","page_number":762},
  {"content":"\r\n . \r\n","description":"","footnote":"","page_name":" 747 ","page_number":763},
  {"content":"\r\n . \r\n","description":"","footnote":"","page_name":" 748 ","page_number":764},
  {"content":"\r\n . \r\n","description":"","footnote":"","page_name":" 749 ","page_number":765},
  {"content":"\r\n . \r\n","description":"","footnote":"","page_name":" 750 ","page_number":766},
  {"content":"\r\n . \r\n","description":"","footnote":"","page_name":" 751 ","page_number":767},
  {"content":"\r\n . \r\n","description":"","footnote":"","page_name":" 752 ","page_number":768},
  {"content":"\r\n . \r\n","description":"","footnote":"","page_name":" 753 ","page_number":769},
  {"content":"\r\n . \r\n","description":"","footnote":"","page_name":" 754 ","page_number":770},
  {"content":"\r\n . \r\n","description":"","footnote":"","page_name":" 755 ","page_number":771},
  {"content":"\r\n . \r\n","description":"","footnote":"","page_name":" 756 ","page_number":772},
  {"content":"\r\n . \r\n","description":"","footnote":"","page_name":" 757 ","page_number":773},
  {"content":"\r\n . \r\n","description":"","footnote":"","page_name":" 758 ","page_number":774},
  {"content":"\r\n . \r\n","description":"","footnote":"","page_name":" 759 ","page_number":775},
  {"content":"\r\n . \r\n","description":"","footnote":"","page_name":" 760 ","page_number":776},
  {"content":"\r\n . \r\n","description":"","footnote":"","page_name":" 761 ","page_number":777},
  {"content":"\r\n . \r\n","description":"","footnote":"","page_name":" 762 ","page_number":778},
  {"content":"\r\n . \r\n","description":"","footnote":"","page_name":" 763 ","page_number":779},
  {"content":"\r\n . \r\n","description":"","footnote":"","page_name":" 764 ","page_number":780},
  {"content":"\r\n . \r\n","description":"","footnote":"","page_name":" 765 ","page_number":781},
  {"content":"\r\n . \r\n","description":"","footnote":"","page_name":" 766 ","page_number":782},
  {"content":"\r\n . \r\n","description":"","footnote":"","page_name":" 767 ","page_number":783},
  {"content":"\r\n . \r\n","description":"","footnote":"","page_name":" 768 ","page_number":784},
  {"content":"\r\n . \r\n","description":"","footnote":"","page_name":" 769 ","page_number":785},
  {"content":"\r\n . \r\n","description":"","footnote":"","page_name":" 770 ","page_number":786},
  {"content":"\r\n . \r\n","description":"","footnote":"","page_name":" 771 ","page_number":787},
  {"content":"\r\n . \r\n","description":"","footnote":"","page_name":" 772 ","page_number":788},
  {"content":"\r\n . \r\n","description":"","footnote":"","page_name":" 773 ","page_number":789},
  {"content":"\r\n . \r\n","description":"","footnote":"","page_name":" 774 ","page_number":790},
  {"content":"\r\n . \r\n","description":"","footnote":"","page_name":" 775 ","page_number":791},
  {"content":"\r\n . \r\n","description":"","footnote":"","page_name":" 776 ","page_number":792},
  {"content":"\r\n . \r\n","description":"","footnote":"","page_name":" 777 ","page_number":793},
  {"content":"\r\n . \r\n","description":"","footnote":"","page_name":" 778 ","page_number":794},
  {"content":"\r\n . \r\n","description":"","footnote":"","page_name":" 779 ","page_number":795},
  {"content":"\r\n . \r\n","description":"","footnote":"","page_name":" 780 ","page_number":796},
  {"content":"\r\n . \r\n","description":"","footnote":"","page_name":" 781 ","page_number":797},
  {"content":"\r\n . \r\n","description":"","footnote":"","page_name":" 782 ","page_number":798},
  {"content":"\r\n . \r\n","description":"","footnote":"","page_name":" 783 ","page_number":799},
  {"content":"\r\n . \r\n","description":"","footnote":"","page_name":" 784 ","page_number":800},
  {"content":"\r\n . \r\n","description":"","footnote":"","page_name":" 785 ","page_number":801},
  {"content":"\r\n . \r\n","description":"","footnote":"","page_name":" 786 ","page_number":802},
  {"content":"\r\n . \r\n","description":"","footnote":"","page_name":" 787 ","page_number":803},
  {"content":"\r\n . \r\n","description":"","footnote":"","page_name":" 788 ","page_number":804},
  {"content":"\r\n . \r\n","description":"","footnote":"","page_name":" 789 ","page_number":805},
  {"content":"\r\n . \r\n","description":"","footnote":"","page_name":" 790 ","page_number":806},
  {"content":"\r\n . \r\n","description":"","footnote":"","page_name":" 791 ","page_number":807},
  {"content":"\r\n . \r\n","description":"","footnote":"","page_name":" 792 ","page_number":808},
  {"content":"\r\n . \r\n","description":"","footnote":"","page_name":" 793 ","page_number":809},
  {"content":"\r\n . \r\n","description":"","footnote":"","page_name":" 794 ","page_number":810},
  {"content":"\r\n . \r\n","description":"","footnote":"","page_name":" 795 ","page_number":811},
  {"content":"\r\n . \r\n","description":"","footnote":"","page_name":" 796 ","page_number":812},
  {"content":"\r\n . \r\n","description":"","footnote":"","page_name":" 797 ","page_number":813},
  {"content":"\r\n . \r\n","description":"","footnote":"","page_name":" 798 ","page_number":814},
  {"content":"\r\n . \r\n","description":"","footnote":"","page_name":" 799 ","page_number":815},
  {"content":"\r\n . \r\n","description":"","footnote":"","page_name":" 800 ","page_number":816},
  {"content":"\r\n . \r\n","description":"","footnote":"","page_name":" 801 ","page_number":817},
  {"content":"\r\n . \r\n","description":"","footnote":"","page_name":" 802 ","page_number":818},
  {"content":"\r\n . \r\n","description":"","footnote":"","page_name":" 803 ","page_number":819},
  {"content":"\r\n . \r\n","description":"","footnote":"","page_name":" 804 ","page_number":820},
  {"content":"\r\n . \r\n","description":"","footnote":"","page_name":" 805 ","page_number":821},
  {"content":"\r\n . \r\n","description":"","footnote":"","page_name":" 806 ","page_number":822},
  {"content":"\r\n . \r\n","description":"","footnote":"","page_name":" 807 ","page_number":823},
  {"content":"\r\n . \r\n","description":"","footnote":"","page_name":" 808 ","page_number":824},
  {"content":"\r\n . \r\n","description":"","footnote":"","page_name":" 809 ","page_number":825},
  {"content":"\r\n . \r\n","description":"","footnote":"","page_name":" 810 ","page_number":826},
  {"content":"\r\n . \r\n","description":"","footnote":"","page_name":" 811 ","page_number":827},
  {"content":"\r\n . \r\n","description":"","footnote":"","page_name":" 812 ","page_number":828},
  {"content":"\r\n . \r\n","description":"","footnote":"","page_name":" 813 ","page_number":829},
  {"content":"\r\n . \r\n","description":"","footnote":"","page_name":" 814 ","page_number":830},
  {"content":"\r\n . \r\n","description":"","footnote":"","page_name":" 815 ","page_number":831},
  {"content":"\r\n . \r\n","description":"","footnote":"","page_name":" 816 ","page_number":832},
  {"content":"\r\n . \r\n","description":"","footnote":"","page_name":" 817 ","page_number":833},
  {"content":"\r\n . \r\n","description":"","footnote":"","page_name":" 818 ","page_number":834},
  {"content":"\r\n . \r\n","description":"","footnote":"","page_name":" 819 ","page_number":835},
  {"content":"\r\n . \r\n","description":"","footnote":"","page_name":" 820 ","page_number":836},
  {"content":"\r\n . \r\n","description":"","footnote":"","page_name":" 821 ","page_number":837},
  {"content":"\r\n . \r\n","description":"","footnote":"","page_name":" 822 ","page_number":838},
  {"content":"\r\n . \r\n","description":"","footnote":"","page_name":" 823 ","page_number":839},
  {"content":"\r\n . \r\n","description":"","footnote":"","page_name":" 824 ","page_number":840},
  {"content":"\r\n . \r\n","description":"","footnote":"","page_name":" 825 ","page_number":841},
  {"content":"\r\n . \r\n","description":"","footnote":"","page_name":" 826 ","page_number":842},
  {"content":"\r\n . \r\n","description":"","footnote":"","page_name":" 827 ","page_number":843},
  {"content":"\r\n . \r\n","description":"","footnote":"","page_name":" 828 ","page_number":844},
  {"content":"\r\n . \r\n","description":"","footnote":"","page_name":" 829 ","page_number":845},
  {"content":"\r\n . \r\n","description":"","footnote":"","page_name":" 830 ","page_number":846},
  {"content":"\r\n . \r\n","description":"","footnote":"","page_name":" 831 ","page_number":847},
  {"content":"\r\n . \r\n","description":"","footnote":"","page_name":" 832 ","page_number":848},
  {"content":"\r\n . \r\n","description":"","footnote":"","page_name":" 833 ","page_number":849},
  {"content":"\r\n . \r\n","description":"","footnote":"","page_name":" 834 ","page_number":850},
  {"content":"\r\n . \r\n","description":"","footnote":"","page_name":" 835 ","page_number":851},
  {"content":"\r\n . \r\n","description":"","footnote":"","page_name":" 836 ","page_number":852},
  {"content":"\r\n . \r\n","description":"","footnote":"","page_name":" 837 ","page_number":853},
  {"content":"\r\n . \r\n","description":"","footnote":"","page_name":" 838 ","page_number":854},
  {"content":"\r\n . \r\n","description":"","footnote":"","page_name":" 839 ","page_number":855},
  {"content":"\r\n . \r\n","description":"","footnote":"","page_name":" 840 ","page_number":856},
  {"content":"\r\n . \r\n","description":"","footnote":"","page_name":" 841 ","page_number":857},
  {"content":"\r\n . \r\n","description":"","footnote":"","page_name":" 842 ","page_number":858},
  {"content":"\r\n . \r\n","description":"","footnote":"","page_name":" 843 ","page_number":859},
  {"content":"\r\n . \r\n","description":"","footnote":"","page_name":" 844 ","page_number":860},
  {"content":"\r\n . \r\n","description":"","footnote":"","page_name":" 845 ","page_number":861},
  {"content":"\r\n . \r\n","description":"","footnote":"","page_name":" 846 ","page_number":862},
  {"content":"\r\n . \r\n","description":"","footnote":"","page_name":" 847 ","page_number":863},
  {"content":"\r\n . \r\n","description":"","footnote":"","page_name":" 848 ","page_number":864},
  {"content":"\r\n . \r\n","description":"","footnote":"","page_name":" 849 ","page_number":865},
  {"content":"\r\n . \r\n","description":"","footnote":"","page_name":" 850 ","page_number":866},
  {"content":"\r\n . \r\n","description":"","footnote":"","page_name":" 851 ","page_number":867},
  {"content":"\r\n . \r\n","description":"","footnote":"","page_name":" 852 ","page_number":868},
  {"content":"\r\n . \r\n","description":"","footnote":"","page_name":" 853 ","page_number":869},
  {"content":"\r\n . \r\n","description":"","footnote":"","page_name":" 854 ","page_number":870},
  {"content":"\r\n . \r\n","description":"","footnote":"","page_name":" 855 ","page_number":871},
  {"content":"\r\n . \r\n","description":"","footnote":"","page_name":" 856 ","page_number":872},
  {"content":"\r\n . \r\n","description":"","footnote":"","page_name":" 857 ","page_number":873},
  {"content":"\r\n . \r\n","description":"","footnote":"","page_name":" 858 ","page_number":874},
  {"content":"\r\n . \r\n","description":"","footnote":"","page_name":" 859 ","page_number":875},
  {"content":"\r\n . \r\n","description":"","footnote":"","page_name":" 860 ","page_number":876},
  {"content":"\r\n . \r\n","description":"","footnote":"","page_name":" 861 ","page_number":877},
  {"content":"\r\n . \r\n","description":"","footnote":"","page_name":" 862 ","page_number":878},
  {"content":"\r\n . \r\n","description":"","footnote":"","page_name":" 863 ","page_number":879},
  {"content":"\r\n . \r\n","description":"","footnote":"","page_name":" 864 ","page_number":880},
  {"content":"\r\n . \r\n","description":"","footnote":"","page_name":" 865 ","page_number":881},
  {"content":"\r\n . \r\n","description":"","footnote":"","page_name":" 866 ","page_number":882},
  {"content":"\r\n . \r\n","description":"","footnote":"","page_name":" 867 ","page_number":883},
  {"content":"\r\n . \r\n","description":"","footnote":"","page_name":" 868 ","page_number":884},
  {"content":"\r\n . \r\n","description":"","footnote":"","page_name":" 869 ","page_number":885},
  {"content":"\r\n . \r\n","description":"","footnote":"","page_name":" 870 ","page_number":886},
  {"content":"\r\n . \r\n","description":"","footnote":"","page_name":" 871 ","page_number":887},
  {"content":"\r\n . \r\n","description":"","footnote":"","page_name":" 872 ","page_number":888},
  {"content":"\r\n . \r\n","description":"","footnote":"","page_name":" 873 ","page_number":889},
  {"content":"\r\n . \r\n","description":"","footnote":"","page_name":" 874 ","page_number":890},
  {"content":"\r\n . \r\n","description":"","footnote":"","page_name":" 875 ","page_number":891},
  {"content":"\r\n . \r\n","description":"","footnote":"","page_name":" 876 ","page_number":892},
  {"content":"\r\n . \r\n","description":"","footnote":"","page_name":" 877 ","page_number":893},
  {"content":"\r\n . \r\n","description":"","footnote":"","page_name":" 878 ","page_number":894},
  {"content":"\r\n . \r\n","description":"","footnote":"","page_name":" 879 ","page_number":895},
  {"content":"\r\n . \r\n","description":"","footnote":"","page_name":" 880 ","page_number":896},
  {"content":"\r\n . \r\n","description":"","footnote":"","page_name":" 881 ","page_number":897},
  {"content":"\r\n . \r\n","description":"","footnote":"","page_name":" 882 ","page_number":898},
  {"content":"\r\n . \r\n","description":"","footnote":"","page_name":" 883 ","page_number":899},
  {"content":"\r\n . \r\n","description":"","footnote":"","page_name":" 884 ","page_number":900},
  {"content":"\r\n . \r\n","description":"","footnote":"","page_name":" 885 ","page_number":901},
  {"content":"\r\n . \r\n","description":"","footnote":"","page_name":" 886 ","page_number":902},
  {"content":"\r\n . \r\n","description":"","footnote":"","page_name":" 887 ","page_number":903},
  {"content":"\r\n . \r\n","description":"","footnote":"","page_name":" 888 ","page_number":904},
  {"content":"\r\n . \r\n","description":"","footnote":"","page_name":" 889 ","page_number":905},
  {"content":"\r\n . \r\n","description":"","footnote":"","page_name":" 890 ","page_number":906},
  {"content":"\r\n . \r\n","description":"","footnote":"","page_name":" 891 ","page_number":907},
  {"content":"\r\n . \r\n","description":"","footnote":"","page_name":" 892 ","page_number":908},
  {"content":"\r\n . \r\n","description":"","footnote":"","page_name":" 893 ","page_number":909},
  {"content":"\r\n . \r\n","description":"","footnote":"","page_name":" 894 ","page_number":910},
  {"content":"\r\n . \r\n","description":"","footnote":"","page_name":" 895 ","page_number":911},
  {"content":"\r\n . \r\n","description":"","footnote":"","page_name":" 896 ","page_number":912},
  {"content":"\r\n . \r\n","description":"","footnote":"","page_name":" 897 ","page_number":913},
  {"content":"\r\n . \r\n","description":"","footnote":"","page_name":" 898 ","page_number":914},
  {"content":"\r\n . \r\n","description":"","footnote":"","page_name":" 899 ","page_number":915},
  {"content":"\r\n . \r\n","description":"","footnote":"","page_name":" 900 ","page_number":916},
  {"content":"\r\n . \r\n","description":"","footnote":"","page_name":" 901 ","page_number":917},
  {"content":"\r\n . \r\n","description":"","footnote":"","page_name":" 902 ","page_number":918},
  {"content":"\r\n . \r\n","description":"","footnote":"","page_name":" 903 ","page_number":919},
  {"content":"\r\n . \r\n","description":"","footnote":"","page_name":" 904 ","page_number":920},
  {"content":"\r\n . \r\n","description":"","footnote":"","page_name":" 905 ","page_number":921},
  {"content":"\r\n . \r\n","description":"","footnote":"","page_name":" 906 ","page_number":922},
  {"content":"\r\n . \r\n","description":"","footnote":"","page_name":" 907 ","page_number":923},
  {"content":"\r\n . \r\n","description":"","footnote":"","page_name":" 908 ","page_number":924},
  {"content":"\r\n . \r\n","description":"","footnote":"","page_name":" 909 ","page_number":925},
  {"content":"\r\n . \r\n","description":"","footnote":"","page_name":" 910 ","page_number":926},
  {"content":"\r\n . \r\n","description":"","footnote":"","page_name":" 911 ","page_number":927},
  {"content":"\r\n . \r\n","description":"","footnote":"","page_name":" 912 ","page_number":928},
  {"content":"\r\n . \r\n","description":"","footnote":"","page_name":" 913 ","page_number":929},
  {"content":"\r\n . \r\n","description":"","footnote":"","page_name":" 914 ","page_number":930},
  {"content":"\r\n . \r\n","description":"","footnote":"","page_name":" 915 ","page_number":931},
  {"content":"\r\n . \r\n","description":"","footnote":"","page_name":" 916 ","page_number":932},
  {"content":"\r\n . \r\n","description":"","footnote":"","page_name":" 917 ","page_number":933},
  {"content":"\r\n . \r\n","description":"","footnote":"","page_name":" 918 ","page_number":934},
  {"content":"\r\n . \r\n","description":"","footnote":"","page_name":" 919 ","page_number":935},
  {"content":"\r\n . \r\n","description":"","footnote":"","page_name":" 920 ","page_number":936},
  {"content":"\r\n . \r\n","description":"","footnote":"","page_name":" 921 ","page_number":937},
  {"content":"\r\n . \r\n","description":"","footnote":"","page_name":" 922 ","page_number":938},
  {"content":"\r\n . \r\n","description":"","footnote":"","page_name":" 923 ","page_number":939},
  {"content":"\r\n . \r\n\r\n","description":"","footnote":"","page_name":" 924 ","page_number":940}
  ]