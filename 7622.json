[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nترجمهء فارسى\r\nالغارات\r\nابواسحاق ابرهيم بن محمد بن سعيد بن هلال\r\nمعروف به :\r\nابن هلال ثقفى\r\nترجمهء\r\nعبدالمحمدآيتى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nثقفى ، ابراهيم بن محمد ، - 283 ق .\r\n[ الغارات ( فارسى ) 
  ]\r\nترجمه فارسى الغارات / ابواسحاق ابوالقاسم ابراهيم بن محمد بن سعيد بن هلال معروف به ابن هلال ثقفى : ترجمه عبدالمحمد آيتى - تهران : وزارت فرهنگ و ارشاد اسلامى ، سازمان چاپ وانتشارات ، 1374 .\r\n265 ص : نمونه .\r\nكتابنامه .\r\nچاپ دوم : 1374\r\n1 . على بن ابى طالب ( ع ) ، امام اول ، 23 قبل از هجرت - 40 ق . - جنگها . 2 . على بن ابى طالب ( ع ) ، امام اول ، 23 قبل از هجرت - 40 ق - اصحاب . 3 . معاويه بن ابى سفيان ، خليفه اموى 20 قبل از هجرت - 60 قمرى ، الف . آيتى ، عبد المحمد ، مترجم . ب . ايران . وزارت فرهنگ و ارشاد اسلامى . سازمان چاپ وانتشارات . ج . عنوان . د . عنوان . الغارات .\r\n2041 ع 7 ت / 37 hp\r\n951 / 297\r\nچاپ دوم : زمستان 1374 ، تعداد 5000 نسخه\r\nسازمان چاپ وانتشارات\r\nوزارت فرهنگ و ارشاد اسلامى\r\nالغارات\r\nابو اسحاق ابراهيم بن محمد بن سعيد بن هلال\r\nمعروف به :\r\nابن هلال ثقفى\r\nترجمه : عبد المحمد آيتى\r\nچاپ اول : پاييز 1371 ، تعداد : 5500 نسخه\r\nتوزيع : تهران - ميدان حسن آباد - خيابان استخر - شماره 3\r\nتلفن 672606 و 675882 و 671459 ص . پ 1311 / 13815\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nمقدمهء مترجم 9\r\nمدخل به قلم مترجم 11\r\nبخش اوّل در باب غنّى و باهله 25\r\nآمدن على عليه السلام به كوفه پس از نبرد با خوارج 27\r\nداخل شدن على عليه السلام به كوفه 28\r\nبسيج كردن على عليه السلام مردم را 28\r\nروش على عليه السلام در بيت المال 33\r\nرفتار على عليه السلام با خود 41\r\nكارگزاران و كارهاى على عليه السلام 47\r\nاز سخنان على عليه السلام 51\r\nخطبه‌اى از امير المؤمنين على عليه السلام 56\r\nنامه‌اى از على عليه السلام به معاويه 67\r\nخبر مصر 73\r\nحكومت قيس بن سعد بن عبادهء انصارى رحمة اللّه عليه در مصر 74\r\nعزل قيس بن سعد از مصر و امارت محمد بن ابو بكر 80\r\nخبر رفتن محمد بن ابى بكر به مصر و حكومت او بر مصر ، 82\r\nدر نماز و وضو 89\r\nدر سفارش به مصريان 90\r\nدر روزه و اعتكاف 91\r\nداستان محمّد بن ابى بكر 92\r\nخبر قتل مالك اشتر رحمه اللّه و امارت مصر 94\r\nفرستادن معاويه عمرو بن عاص را به مصر 100\r\nكشته شدن محمد بن ابى بكر رحمة اللّه عليه 103\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nرسيدن خبر قتل محمد بن ابى بكر به على عليه السلام 105\r\nنامه امير المؤمنين على عليه السلام به ياران خود 109\r\nداستان مرج مرينا 117\r\nكشته شدن محمد بن ابى حذيفة بن عتبة بن ربيعة بن عبد شمس 119\r\nخبر بنى ناجيه 119\r\nبخش دوّم خبر عبد اللّه بن عامر حضرمى در بصره 139\r\nسخن على عليه السلام دربارهء كوفه 155\r\nتاختن ضحّاك بن قيس و رويارويى حجر بن عدىّ با او و . . . 157\r\nسخن على ( ع ) در باب شهادت خويش 167\r\nحمله نعمان بن بشير انصارى بر عين تمر و مالك بن كعب ارحبى 169\r\nقضيهء دومة الجندل و داستان ابن عشبه 175\r\nحملهء سفيان بن عوف غامدى بر انبار و . . . 177\r\nدرباره عيبجويان و دشمنان على ( ع ) 195\r\n- از دشمنان و عيبجويان على ( ع ) يكى عمرو بن عاص بود 195\r\n- و از ايشان بود : مغيرة بن شعبة 195\r\n- و ديگر وليد بن عقبه 196\r\nكسانى كه از على ( ع ) جدا شدند 197\r\n- منذر بن جارود عبدى 197\r\nداستان يزيد بن حجيّه 198\r\n- ديگر : هجنّع عبد اللّه بن عبد الرحمن بود 200\r\n- ديگر : قعقاع بن شور 200\r\n- و ديگر نجاشى شاعر بود 201\r\n- ديگر از كسانى كه از نزد على رفتند ، عقيل بن ابى طالب بود 206\r\n- ديگر حنظلهء كاتب بود 207\r\n- ديگر از ياران على كه به معاويه پيوستند 207\r\n- ديگر ابو برده ، پسر ابو موسى اشعرى بود 209\r\n- ديگر ابو عبد الرحمن سلمى بود 209\r\n- از مخالفان على ( ع ) در حجاز ، ابو هرير بود و . . . 209\r\n- قريش و بنى اميه يكسره مخالف او بودند 209\r\n- ديگر قبيصة بن ذؤيب بود 210\r\n- ديگر عروة بن زبير بود 210\r\n- ديگر زمرى بود 210\r\n- ديگر سعيد بن مسيّب بود 211\r\n- ديگر عمر بن ثابت بود 211\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n- ديگر ، مكحول بود 211\r\nحركت بسر بن أبي ارطاة و حمله تاراج او بر مسلمانان و اهل ذمّه و . . . 215\r\nحركت جارية بن قدامه رحمه اللّه 225\r\nداستان وائل بن حجر حضرمى 227\r\nآمدن عبيد اللّه بن عباس و سعيد بن نمران نزد على ( ع ) در كوفه 229\r\nحواشى بخش اوّل 239\r\nحواشى بخش دوّم 248\r\nفهرست اعلام 274\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمقدمهء مترجم\r\nابو اسحاق ابراهيم بن محمد ثقفى در حدود سال 200 هجرى در كوفه چشم به جهان گشود و به سال 283 در اصفهان درگذشت . ابو اسحاق در آغاز مذهب زيدى داشت و سپس به مذهب اماميه گراييد .\r\nچون در كوفه كتاب المعرفه را در فضايل اهل بيت عليهم السلام تأليف كرد بعضى نقل آن را بر خلاف تقيه دانستند و گفتند مصلحت آن است كه آن را به كس نشان ندهد بسا كه بيم جانش باشد يا سبب اغتشاش و آشوب شود . گويند ابو اسحاق پرسيد كدام شهر است كه شيعيان در آنجا از هر جاى ديگر كمتراند ؟ گفتند : اصفهان . ابو اسحاق تصميم گرفت كه كتاب خود را در اصفهان نشر دهد ، و در هيچ جا روايت ننمايد جز در آنجا .\r\nبدين سبب ابو اسحاق رخت به اصفهان كشيد و در آنجا به روايت آن كتاب پرداخت .\r\nچون خبر به شيعيان قم رسيد كسانى به اصفهان رفتند تا مگر او را به قم برند ولى او همچنان در اصفهان ماند تا جهان را بدرود گفت .\r\nابو اسحاق ثقفى را آثار بسيار بوده بعضى شمار تأليفات او را به پنجاه رسانيده‌اند كه از آن جمله است : غير از كتاب الغارات ، كتاب المعرفه و كتاب الحلال و الحرام و كتاب مقتل امير المؤمنين .\r\nاما كتاب الغارات ، پس از آنكه امير المؤمنين على بن ابى طالب به خلافت ظاهرى رسيد معاويه همواره با آن حضرت در معارضه بود و با فرستادن جماعاتى از سپاهيان خود به درون قلمرو على ( ع ) به ايجاد آشوب و اغتشاش مىپرداخت و به اصطلاح امروز پيوسته خرابكارى مىكرد . كسانى كه براى اجراى اين امور انتخاب مىشدند از بىرحم‌ترين - و خونريزترين سرسپردگان او بودند ، چون عمرو بن عاص و معاوية بن حديج\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nكه آشوب مصر را برپا كردند و كارگزار على ( ع ) محمد بن ابى بكر را كشتند و در شكم خر نهادند و آتش زدند يا عبد اللّه بن عامر حضرمى و ضحاك بن قيس و سفيان بن عوف غامدى و يزيد بن شجرهء هاوى يا شخصى چون بسر بن ابى ارطاة كه در يك سفر از دمشق تا يمن و بازگشت به دمشق دهها هزار تن از شيعيان يا طرفداران على را كشت . از قربانيان اين توطئه‌ها يكى مالك اشتر يار وفادار على بود كه در راه مصر زهر در طعامش كردند و ديگر محمد بن ابى بكر فرزند ابو بكر و فرزند خواندهء على بود كه به فجيع‌ترين وضعى كشتندش . اينان حتى از كشتن كودكان خردسال هم دريغ نمىكردند چنان كه دو پسر خردسال عبيد اللّه بن عباس را بسر بن ابى ارطاة سر بريد . عبيد اللّه بن عباس عامل على ( ع ) در صنعاء يمن بود . على ( ع ) دو سه سال بعد از واقعهء نهروان را تا زمان شهادت خود ، دست به گريبان اين نامردميها بود كه در سراسر كتاب مشروحا آمده است .\r\nكتاب الغارات پيوسته مورد توجه محدثين و مورخين و ادبا و نويسندگان بوده است چنان كه ابن ابى الحديد قسمت اعظم بخش تاريخى آن را در شرح نهج البلاغه آورده است و علّامه مجلسى بسيارى از آن را در بحار الانوار به مناسبتهايى نقل نموده . در زمان ما نسخه‌هاى الغارات به كلى ناياب بود مگر نسخه‌اى كه در اختيار محقق ارجمند شادروان محدث ارموى قرار گرفت . آن بزرگوار با تبحر و احاطه‌اى كه بر كتب احاديث و تواريخ داشت موفق شد آن را با حواشى و تعليقات مفصل و سودمند در دو مجلد به چاپ برساند ، كه الحق كارى است بس شگرف .\r\nاخيرا خطيب عبد الزهراء نسخهء ديگرى در كتابخانهء ظاهريهء دمشق يافت و چاپ ديگرى از اين كتاب ارائه داد . با حواشى مختصرتر و ساده‌ترى و اين ترجمه از روى نسخهء چاپ ايشان انجام پذيرفته و بيشتر حواشى ، ترجمهء حواشى ايشان است و نيز مترجم از تحقيقات جناب محدث نيز بسيار استفاده كرده است . اميد است كه اين خدمت در پيشگاه اهل نظر پذيرفته آيد . و السلام .\r\nعبد المحمد آيتى بيست و ششم اسفند سال هزار و سيصد و شصت و نه\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمدخل به قلم مترجم\r\nامير المؤمنين على بن ابى طالب ( ع ) از بيست و پنجم ماه ذى الحجهء سال 35 هجرى تا بيست و يكم ماه رمضان سال 40 كه در اثر ضربت يكى از خوارج به رفيق اعلا پيوست ، عهده‌دار امر خلافت ظاهرى بود و سراسر اين سالهاى معدود همه در جدال و آويز با گروهى كه آنان را ناكث و مارق و قاسط خوانده است سپرى شد به گونه‌اى كه حتى يك روز فراغت نيافت ؛ كه برنامهء اصلاحى خويش را كه همان استقرار حكومت قسط و عدل اسلامى بود در سراسر بلاد قلمرو خويش به اجرا در آورد .\r\nدر روزهاى اول خلافت او طلحة بن عبيد اللّه و زبير بن العوّام با آنكه دست بيعت به او داده بودند از مدينه رهسپار مكه شدند [ 1 
  ] و با عايشه كه از سالهاى دور بدخواه على بود همدست شدند و به خونخواهى عثمان بر ضد على قيام كردند و با سه هزار تن از ياران خويش عازم بصره گشتند .\r\nدر اين روزها عثمان بن حنيف از سوى على ( ع ) در بصره امارت داشت . دو تن را فرستاد تا بپرسند كه به چه كار آمده‌اند . عايشه و طلحه و زبير و هر يك پاسخهايى دادند از جمله گفتند كه آمده‌اند تا انتقام خون عثمان بستانند [ 2 
  ] .\r\nچون آن دو قاصد بيامدند و ماجرا بگفتند عثمان بن حنيف در انديشه شد كه اكنون چه بايد كرد . با ياران خويش به سگالش پرداخت بعضى گفتند آنان را به همانجا كه آمده‌اند بر مىگردانيم بعضى گفتند نه صبر مىكنيم تا از امير المؤمنين دستورى رسد بعضى هم گفتند كه اينان آمده‌اند تا براى قصاص قاتلان عثمان از ما يارى جويند . از مجموع گفتگوها عثمان بن حنيف دريافت كه مهاجمان در بصره نيز طرفدارانى دارند و اين امر را براى خود شكستى يافت [ 3 
  ] .\r\nعايشه و يارانش پس از گفتگوهايى به بصره در آمدند و بيت المال را تصرف كردند و\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nعثمان بن حنيف را گرفتند و ريشش را تراشيدند و بسيار بزدند و به زندان كردند [ 4 
  ] .\r\nعلى ( ع ) چون از حركت مخالفان خود به سوى بصره خبر يافت چاره‌اى جز آن نديد كه پيش از آنان خود به بصره رسد ، از اين رو در ماه ربيع الآخر سال 36 ه با نهصد تن از مدينه به بصره راند [ 5 
  ] ولى مخالفان زودتر به بصره رسيدند و آن كارها كردند و آن بىرسميها نمودند كه گفتيم . و اين مقدمهء جنگى شد كه جنگ جمل شهرت دارد زيرا در اين روز هودج عايشه بر پشت شترى بود .\r\nدر اين نبرد ياران على ( ع ) دليريها كردند و اصحاب جمل - كه على ( ع ) آنان را ناكثين يعنى عهدشكنان مىناميد - به هزيمت شدند و شتر و طلحه و زبير كشته شدند و على ( ع ) عايشه را به مدينه بازگردانيد [ 6 
  ] .\r\nعلى ( ع ) به كوفه رفت تا بسيج شام كند و معاويه را كه از بيعت سر برتافته بود گوشمالى به واجب دهد .\r\nمعاويه را عمر حكومت اردن داد و سپس فرمانروايى دمشق را به او سپرد و عثمان امارت سراسر شام را به او داد . معاويه طى اين سالها براى خود دربارى ترتيب داده ، كاخ و سرايى بر آورده بود . سپاه و آلت و عدّتى داشت و شايد بدان سبب كه از اشراف قريش بود خود را سزاوار پادشاهى مىدانست . بنابراين از بيعت با على ( ع ) كه سالها كينهء او به دل داشت سر برتافت و قتل عثمان را يكسره به پاى على ( ع ) نهاد و جامهء خونين او و انگشتان بريدهء نائله زن او را بر منبر مسجد دمشق نهاد و جمعى را برانگيخت تا بر او بگريند و شيون سر دهند [ 7 
  ] .\r\nبعضى از مصلحت‌انديشان به على ( ع ) توصيه مىكردند كه معاويه را به حال خود رها كند ، ولى على ( ع ) چيزى جز عزل او نمىخواست .\r\nاين امر مقدمهء جنگى شد كه در تاريخ به جنگ صفّين شهرت دارد ، زيرا در جايى به همين نام - در شمال عراق در نزديكى رود فرات - اتفاق افتاده است .\r\nدو لشكر در صفّين صفوف خويش تعبيه دادند و پيكار آغاز نهادند . اين جنگ در ماه صفر سال 37 رخ داد [ 8 
  ] . شب دهم صفر كه آن را به سبب بانگ و خروش مردان رزم « ليلة الهرير » گفته‌اند تا بامداد و از بامداد تا نيمروز جنگ به اوج خود رسيد و بسيارى از شاميان طعمهء تيغ و نيزهء ياران سلحشور و پيكار جوى على ( ع ) شدند ، به گونه‌اى كه معاويه بترسيد و از قلب سپاه واپس نشست . در اين حال عمرو بن العاص آن خدعه انديشيد كه تا پايان عمر ، على ( ع ) را همچنان آزار مىداد .\r\nسحرگاهان كه هوا روشن شد ، ياران على ( ع ) « چيزهايى پرچم گونه در برابر صفوف شاميان در ميدان محاذى سراپردهء معاويه ديدند و چون آفتاب بر آمد مشاهده كردند كه قرآنهايى كه بر سر نيزه آويخته‌اند و بزرگترين قرآنهاى سپاه - سه نيزه را هم به هم\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nآورده قرآن مسجد اعظم را بر آن آويخته بودند و ده تن آن را نگاه داشته بودند . . . با يكصد قرآن به پيشباز على آمدند و در هر كران لشكر هم دويست قرآن نهادند و روى هم پانصد قرآن بر آورده بودند [ 9 
  ] » .\r\nلشكر على ( ع ) گفت : بايد به كتاب خدا پاسخ گوييم . على ( ع ) گفت : « اى بندگان خدا شما بر حق هستيد به نبرد با دشمن ادامه دهيد . معاويه و ابن معيط و حبيب و ابن ابى سرح و ضحاك را من بهتر مىشناسم . اينان اصحاب دين و قرآن نيستند . از كودكى ، اينان را تا سالمنديشان مىشناسم در كودكى شريرترين كودكان بوده‌اند و در سالمندى شريرترين سالمندان‌اند . واى بر شما ، اين قرآنها را جز براى شما بر سر نيزه نكرده‌اند . گفتند : نمىتوانيم كه ما را به كتاب خدا خوانند و پاسخ نگوييم و نپذيريم .\r\nعلى ( ع ) گفت : به خدا سوگند ما با اينان مىجنگيم تا به كتاب خدا ايمان آورند زيرا كتاب خدا را به يكسو انداخته‌اند . مسعر بن فدك و زيد بن حصين - كه بعدا در شمار خوارج در آمدند - گفتند : يا على به حكميت كتاب خدا گردن نه و الّا همهء شما را تسليم آنان مىسازيم يا با تو آن خواهيم كرد كه با عثمان بن عفان كرديم [ 10 
  ] . » على به ناچار مالك اشتر را كه طلايه‌هاى پيروزى بر او نمودار شده بود ، فرا خواند و به جنگ پايان داد .\r\nچون قرار بر آن شد كه از سوى على ( ع ) حكمى و از سوى معاويه حكمى برگزيده شود ياران على ( ع ) حتى حاضر نشدند كه اين حكم كسى باشد كه على ( ع ) مىپسندد .\r\nعلى ( ع ) گفت كه ابن عباس يا مالك اشتر و آنان مىگفتند : نه ، ابو موسى . على ( ع ) مىگفت كه به ابو موسى اطمينان ندارد كه خود از او جدا شده و مردم را از گردش پراكنده است و از او گريخته . ولى آنان جز به ابو موسى رضا نمىدادند . از سوى معاويه عمرو ابن العاص معين شد كه يار يكدل او بود .\r\nمردم از صفين بازگشتند . على ( ع ) نيز بازگشت .\r\nپس از رضايت على ( ع ) بر حكميت شمارى از ياران او سر به مخالفت بر داشتند كه « لا حكم الّا للّه » معاويه مردى طاغى و باغى است و جنگ با چنين كسى به موجب نص صريح قرآن بر مسلمانان واجب است و در چنين امرى نمىتوان حكم برگزيد و هر كه چنين كند مرتكب معصيت شده است . چون على ( ع ) از صفين به كوفه بازگرديد ، دوازده هزار تن از همراهى او سر برتافتند و به حروراء رفتند . على ( ع ) پس از آنكه نخست ابن عباس را به ميانشان فرستاد خود به نزد آنها رفت و پرسيد كه زعيم شما كيست ؟ گفتند : ابن الكوّاء . على ( ع ) از او پرسيد كه اين خروج را چه معنى است ؟\r\nگفت به سبب حكميت در روز صفين . على ( ع ) گفت : شما را به خدا سوگند مىدهم مىدانيد كه اين حكميت رأى من نبود ، بلكه رأى شما بود . من شرط كرده‌ام كه حكمين به حكم قرآن داورى كنند . اگر چنين كنند كه بحثى نيست و اگر نكنند به حكمشان گردن\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nنخواهيم نهاد . گفتند كه آيا حكميّت چند تن در باب خونهاى مسلمانان كه بر خاك ريخته شده عادلانه است ؟ على ( ع ) گفت : ما قرآن را حكم قرار داده‌ايم و چون قرآن حرف نمىزند مردان از آن سخن مىگويند . گفتند : چرا مدّت نهاده‌اى ؟ على ( ع ) گفت :\r\nشايد در اين مدت اين جماعت به خود آيند . پرسيدند : اكنون چه كنيم ؟ على ( ع ) گفت : به شهر خود بازگرديد . شش ماه درنگ مىكنيم تا مالى فراهم آريم و سپاه به تن و توش آيد آنگاه بسيج كارزار مىكنيم . خوارج تا آخرين نفر به شهر بازگشتند [ 11 
  ] . »\r\nچون زمان سرآمد و على قصد آن كرد كه ابو موسى را به دومة الجندل فرستد بار ديگر خوارج نزد او آمدند كه از اين كار دست بر دارد و خواستند كه توبه كند و جنگ از سر گيرد .\r\nروزى على در مسجد سخن مىگفت بناگاه و از هر طرف اين صدا برخاست كه « لا حكم الّا للّه » على ( ع ) گفت : كلمه حقى است كه به قصد باطل ادا مىشود و بار ديگر سخن آغاز كرد و آنان بار ديگر سخن خود تكرار كردند [ 12 
  ] . خوارج در خانهء عبد اللّه بن وهب راسبى اجتماع كردند و آماده پيكار شدند و خروج كردند و پس از كشاكشهايى در نهروان استقرار يافتند . اكنون آن دو حكم رأى خود داده بودند و در نتيجهء ساده‌دلى با سوء نيت ابو موسى و دهاء عمرو ، على ( ع ) از خلافت خلع شده بود و معاويه عنوان امير المؤمنين گرفته بود . على به خوارج نامه نوشت و از آن دو حكم به بدى ياد كرد و آنان را موعظه نمود و خواست براى نبرد با معاويه به لشكر او بپيوندند . اما آنان در پاسخ گفتند كه اكنون به خاطر خود خشمگين شده‌اى نه براى رضاى پروردگارت اگر به كفر خود شهادت دهى و توبه كنى آنگاه در آنچه مورد اختلاف ماست نظر خواهيم كرد [ 13 
  ] .\r\nعلى ( ع ) در نخيله لشكرگاه برپا كرده بود و آهنگ شام داشت ولى با وجود اين شورشگران متعصب چگونه مىتوانست از كوفه و بصره و ديگر شهرهاى قلمرو خويش دور شود . پس نخست عازم نهروان شد . خوارج در برابر او صف‌آرايى كردند . على نيز سپاه خود تعبيه داد و پرچم امان به دست ابو ايوب داد كه هر كس به سوى آن آيد ، اگر كسى را نكشته باشد و متعرض كسى نشده باشد در امان است [ 14 
  ] و ندا در داد كه هر كه به سوى كوفه يا مدائن رود نيز در امان است . نخست پانصد تن از آنان به سردارى فروة بن نوفل خود را به كنارى كشيدند و جماعتى به كوفه رفتند و جمعى نيز كه چهار هزار تن بودند به على پيوستند از همهء آن جمع هزار و هشتصد تن باقى ماندند . على و سپاهش بر آنان تاختند تا به چپ و راست پراكنده شدند . سپس تيراندازان راه بر آنان گرفتند و سواران از دو جناح بر سر آنان تاخت آوردند و تيغ در آنان نهادند چنان كه در يك ساعت همه كشته شدند [ 15 
  ] .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nو كتاب الغارات از اينجا آغاز مىشود و باقى ماجراهاى زندگى على ( ع ) را تا زمان شهادت آن حضرت شرح مىدهد .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n[ ( 1 ) - طبرى ، 4 / 444 . تحقيق محمد ابو الفضل ابراهيم . چاپ دار المعارف مصر . 
  ]\r\n[ ( 2 ) - طبرى ، 4 / 477 . 
  ]\r\n[ ( 3 ) - ابن خلدون ، العبر ، ترجمهء عبد المحمد آيتى ، ج 1 / 597 . 
  ]\r\n[ ( 4 ) - ابن اثير ، الكامل 3 / 216 . تصحيح نورنبرگ . 
  ]\r\n[ ( 5 ) - طبرى ، 4 / 478 . 
  ]\r\n[ ( 6 ) - طبرى ، 4 / 542 . 
  ]\r\n[ ( 7 ) - ابن خلدون ، العبر ج 1 / 615 . 
  ]\r\n[ ( 8 ) - ابن اثير ، الكامل 3 / 394 . 
  ]\r\n[ ( 9 ) - پيكار صفين ، ترجمهء فارسى ، اتابكى ، ص 657 . 
  ]\r\n[ ( 10 ) - ابن خلدون ، العبر ، ترجمه فارسى ج 1 / 622 . 
  ]\r\n[ ( 11 ) - ابن خلدون ، العبر ، ترجمه فارسى ج 1 / 626 . 
  ]\r\n[ ( 12 ) - ابن اثير ، الكامل ، 3 / 335 . 
  ]\r\n[ ( 13 ) - ابن خلدون ، العبر ، ترجمهء فارسى ، ج 1 / 629 . 
  ]\r\n[ ( 14 ) - ابن اثير ، الكامل ، ج 3 / 345 . 
  ]\r\n[ ( 15 ) - ابن اثير ، الكامل ، ج 3 / 346 . 
  ]\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nبخش اوّل\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\nصفحه اول نسخه كتابخانه ظاهريه دمشق\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nصفحه دوم نسخه كتابخانه ظاهريه دمشق\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nصفحه آخر نسخه كتابخانه ظاهريه دمشق\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\nو به نستعين\r\n\r\n[ مختصرى در بارهء موضوعات كتاب 
  ]\r\nخبر على عليه السّلام و معاوية بن ابى سفيان و اهل شام بعد از نبرد خوارج و بسيج كردن على بن ابى طالب مردم عراق را و سير و كارهاى آن امام و سخنان او بعد از جنگ نهروان [ 1 
  ] تا زمان شهادتش .\r\nابن حبيش [ 2 
  ] گويد كه على عليه السّلام در نهروان سخن مىراند . نخست حمد و ثناى خداوند به جاى آورد ، سپس گفت :\r\nاما بعد ، اى مردم ، من چشمان فتنه را بر كندم و كس جز من ياراى آنش نبود .\r\nو در حديث ابن ابى ليلى [ 3 
  ] آمده است كه على ( ع ) گفت : كس جز من ديدگان فتنه را بر نكند و اگر من در ميان شما نمىبودم كس نبود كه به پيكار اصحاب جمل و شورشگران نهروان رود و به خدا سوگند اگر بيم آن نبود كه تن زنيد و عمل رها كنيد و به ثواب آن بسنده كنيد ، برايتان چيزى را كه بر زبان پيامبرتان ( ص ) جارى شده بازمىگفتم ، تا بدانيد كه خداى تعالى براى كسى كه با آنان نبرد كند ، در حالى كه از گمراهى آنان و هدايتى كه ما بر طريق آن هستيم ، آگاه باشد چه مزد كرامندى قرار داده است .\r\nسپس گفت : پيش از آنكه مرا از دست بدهيد هر چه خواهيد از من بپرسيد . من يا مىميرم يا كشته مىشوم . نه ، كشته مىشوم . شوربخت‌ترين آنان منتظر است كه اين را از بالا در خون گيرد ( و دست به محاسن خود كشيد ) سوگند به كسى كه جان من به دست اوست كه از هر چه از اين زمان تا روز قيامت اتفاق مىافتد و دربارهء آن كسان كه شمار كثيرى از مردم را گمراه مىكنند يا راه مىنمايند هر چه از من بپرسيد به شما خواهم گفت و خواهم گفت آنكه نداى گمراهى مىدهد كيست و آنكه مردم را به گمراهى مىكشد چه كسى است .\r\nمردى برخاست و گفت : يا امير المؤمنين ، براى ما از بلا سخن بگوى .\r\nگفت : اكنون در روزگارى هستيد كه چون كسى چيزى بپرسد بايد بينديشد و خردمندانه\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nپرسد و آنكه از او مىپرسند بايد بيهوده پاسخ ندهد و درنگ كند . روياروى شما حوادثى است بزرگ و به هم پيوسته . بلاها را چهره‌ها عبوس است و از پاى در افكنده . سوگند به آن خداوندى كه دانه را شكافته و جانداران را بيافريده كه اگر مرا از دست بدهيد بسا ناپسند كه بر سر شما فرود آيد و بلاهايى در رسد كه پرسندگان را از وحشت زبان در كام بماند و بسيارى از پاسخ‌دهندگان در پاسخ سستى ورزند . در اين هنگام ميان شما پيكارهاى سخت در گيرد و اين جهان بر سر شما و خاندان من باران بلا بارد تا آنگاه كه خداوند در كار نيكانى كه بر جاى مانده‌اند راهى بگشايد ، بر شماست كه مردانى را كه درفش روز بدر و حنين را در پيش دارند يارى كنيد و پاداش يابيد ، مباد كه آنها را رها كنيد تا بلا شما را بر افكند .\r\nمردى ديگر بر خاست و گفت : يا امير المؤمنين ، براى ما از فتنه‌ها سخن بگوى . گفت :\r\nفتنه‌ها چون فراز آيند شناخته نشوند كه حق چيست و باطل چيست و چون بازگردند ، آنگاه حقيقتشان آشكار شود . آرى ، چون مىآيند ناشناخته‌اند و چون پشت مىكنند ، شناخته .\r\nفتنه‌ها چون توفنده بادهايند كه بر سر راه خود بر شهرى مىوزند و ويرانش مىكنند و شهر ديگر كه بر سر راهشان نيست در امان ماند . آگاه باشيد كه وحشتزاترين فتنه‌ها بر شما - به نظر من - فتنهء بنى اميه است كه فتنه‌اى است كور و تاريك و چهره به گل فرو پوشيده ، آشوبگريش همگانى است و بليه‌اش خاص . هر كه در وى بنگرد و بشناسدش گرفتار بلايش شود و هر كه از او ديده بردوزد در امان ماند . در آن گيرودار اهل باطل بر اهل حق چيره شوند و زمين پر از دشمنى و ستم و بدعت شود . به هوش باشيد كه نخستين كسى كه آن را از تخت جبروتش فرو مىكشد و ستونهاى بناى اقتدارش را درهم مىشكند و ميخهاى خيمه‌اش را بر مىكند خداست ، آن آفريدگار جهانيان .\r\nبه خدا سوگند . پس از من بنى اميّه را سروران نابكار خود خواهيد يافت . آنان همانند ماده شترى سالخورده‌اند كه دوشندهء خود را گاز مىگيرد و دست بر زمين مىكوبد و لگد مىپراند تا از شيرش كس بهره‌مند نگردد . همواره چنين خواهند كرد تا در بلاد شما جز پيروانشان يا مردمى كه آنها را زيانمند به حال خود ندانند باقى نماند . و همواره چنين خواهند بود تا آنگاه كه يارى خواستن شما از آنان چون يارى خواستن برده باشد از سرورش كه چون مىبيندش سر تعظيم فرود مىآورد و چون از نظرش دور مىشود زبان به دشنامش مىگشايد .\r\nبه خدا سوگند اگر جمع شما را بپراكنند و هر يك از شما را در زير سنگى پنهان سازند ، خداوند شما را گرد مىآورد تا در بدترين روزهايشان شرنگ انتقام به كامشان بچكانيد .\r\nآگاه باشيد كه پس از من گروههايى چند پديد آيند و در هم آميزند ، در حالى كه به سوى يك قبله نماز مىگزارند و حج و عمرهء خويش يكسان به جاى مىآورند ، ولى دلهايشان با هم يكى نيست و هر كس را رأيى و راهى ديگر است .\r\nآنگاه انگشتان در هم كرد و بايستاد .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nمردى از جاى بر خاست و گفت : يا امير المؤمنين اين به چه معنى است ؟\r\nگفت : يعنى اين ، آن را مىكشد و آن اين را . مردمى نادان ، نه چراغ هدايتى فرا راه خود دارند و نه پرچمى افراشته كه بدان راه جويند . ما خاندان پيامبر از اين ورطه بركناريم زيرا نه خود بدان پيوسته‌ايم و نه ديگران را به آن فرا مىخوانيم .\r\nمردى از جاى بر خاست و گفت : يا امير المؤمنين ، در چنين روزگارى چه بايدمان كرد ؟\r\nگفت : به خاندان پيامبر خود بنگريد ، اگر در خانه نشسته‌اند در خانه بنشينيد و اگر شما را به يارى خوانده‌اند ياريشان كنيد ، تا پاداش يابيد . ولى بر آنان پيشى مگيريد تا گرفتار بلا نشويد .\r\nيكى ديگر بر خاست و گفت : يا امير المؤمنين ، از آن پس چه خواهد شد ؟\r\nگفت : خداوند به وسيلهء مردى از ما ، خاندان پيامبر ، فتنه را مىشكافد ، آنسان كه پوست را بر تن كسى كه به شكنجه در چرم گاوش گرفته‌اند مىشكافند . پدرم فداى آن فرزند بهترين كنيزان باد كه به خواريشان افكند و جام لبريز شوكران مرگ به كامشان مىريزد و جز زخم شمشير برّان عطايشان ندهد . آرى هشت ماه تيغ آخته بر روى شانه دارد و كشتار كند . قريش در آن روز آرزو كند كه اى كاش مىتوانست دنيا را و هر چه در آن هست بدهد و كوتاه زمانى ، به قدر دوشيدن گوسپندى يا كشتن شترى ، مرا ببيند ، تا پاره‌اى از آنچه از آن زمان خواسته بودم و در دادن آن امساك مىكرد ، اكنون تدارك كند و من بپذيرم . قريش چون شمشير جانشكار او بيند ، گويد : اگر اين مرد سرفراز از فرزندان فاطمه باشد ، بر ما خواهد بخشود ، زيرا خداوندش بر بنى اميّه مسلط ساخته كه « اينان لعنت‌شدگانند هر ، جا يافته شوند بايد دستگير گردند و به سختى كشته شوند . اين است سنت خداوندى كه در ميان پيشينيان نيز بود و در سنت خداى تغييرى نخواهى يافت [ 4 
  ] . »\r\nنيز از زرّ بن حبيش اسدى روايت شده كه : شنيدم كه على بن ابى طالب ( ع ) مىگفت : من چشمان فتنه را بر كندم و اگر من نبودم ، كسى با اهل نهروان و اصحاب جمل پيكار نمىكرد و اگر بيم آن نبود كه تن زنيد و عمل رها كنيد ، و به ثواب آن بسنده كنيد ، چيزى را كه بر زبان پيامبرتان ( ص ) در باب كسى كه با آنها نبرد مىكند ، در حالى كه به گمراهيشان آگاه است و راه ما را راه هدايت مىداند ، جارى شده است ، بازمىگفتم .\r\n\r\nدر باب غنّى [ 5 
  ] و باهله [ 6 
  ]\r\nسعيد اشعرى [ 7 
  ] گويد : هنگامى كه على ( ع ) آهنگ جنگ نهروان كرد ، مردى از قبيلهء نخع را كه هانى بن هوذه ناميده مىشد به جاى خود نهاد . روزى نامه‌اى به على نوشت كه غنّى و باهله فتنه بر مىانگيزند و دست به دعا برداشته‌اند كه دشمنت بر تو پيروز شود . على ( ع ) در پاسخ نوشت كه آنان را از كوفه بران و حتى يك تن از آنان را هم در كوفه مگذار .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nعبد اللّه بن رومى [ 8 
  ] گويد كه على ( ع ) گفت كه تا سه روز مهلت دارند كه از شهرى كه من در آن هستم بروند .\r\nابو يحيى [ 9 
  ] گويد : شنيدم كه على ( ع ) مىگفت : اى باهليان بشتابيد و با ديگر مردم ، حق خويش بگيريد . خدا گواه است كه شما مرا دشمن مىداريد و من هم شما را .\r\nحارث بن حصيره [ 10 
  ] از ياران على ( ع ) روايت مىكند كه على ( ع ) گفت : غنّى و باهله را ( و قبيلهء ديگرى كه نامش را برد ) بخوانيد تا بيايند و عطاى خويش از من بستانند . سوگند به آن خداوندى كه دانه را رويانيد و جانداران را بيافريد ، آنان را از اسلام بهره‌اى نيست . و من در جايگاهم در كنار حوض و در مقام محمود گواهى خواهم داد كه ايشان در دنيا و آخرت دشمن من بوده‌اند . غنىّ را آن چنان به بازخواست كشم كه باهله از بيم مدهوش شود . هرگاه جاى پاى استوار كنم قبيله‌هايى را به ميان قبيله‌هايى بازگردانم و نسبنامهء شصت قبيله را كه در اسلام نصيبى ندارند باطل سازم .\r\nعمرو بن عمير [ 11 
  ] از پدرش روايت كند كه على ( ع ) گفت : غنّى و باهله را نزد من بخوانيد تا عطاهاى خويش بستانند . به آن خدايى كه دانه را رويانيد و جانداران را آفريد ، آنان را در اسلام بهره‌اى نيست و اگر جاى پاى استوار كنم ، قبيله‌اى را به قبيلهء ديگر بازمىگردانم و نسبنامهء شصت قبيله را كه در اسلام نصيبى نداشته‌اند باطل خواهم كرد .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nآمدن على عليه السّلام به كوفه پس از نبرد با خوارج\r\nابو ودّاك [ 12 
  ] گويد : چون على بن ابى طالب ( ع ) از نبرد با خوارج فراغت يافت ، در نهروان ، به ميان مردم بر خاست و سخن گفت . نخست حمد و ثناى خداى آن چنان كه سزاوار اوست به - جاى آورد . سپس گفت :\r\nاما بعد ، خداوند در حق شما نيكى كرد و در جنگ پيروزيتان داد . اكنون بىدرنگ روى به دشمن خود - مردم شام - نهيد . پس برخاستند و گفتند : يا امير المؤمنين تيرهامان به پايان رسيده و شمشيرهامان كند شده و سر نيزه‌هامان كنده شده و بيشترين شكسته است . ما را به شهرمان بازگردان تا با ساز و برگ بهتر بسيج نبرد كنيم . شايد هم امير المؤمنين به جاى آن شمار كه از ما كشته شده‌اند ، شمار ديگرى بر ما بيفزايد و اگر چنين كند ما در پيكار با خصم نيرومندتر خواهيم شد .\r\nآنكه در اين روز از سوى مردم سخن گفت اشعث بن قيس [ 13 
  ] بود .\r\nقيس بن سكن [ 14 
  ] گويد : ما در مسكن [ 15 
  ] بوديم . شنيديم كه على ( ع ) مىگفت : « اى مهاجران ، به سرزمين مقدسى كه خداوند براى شما مقرر داشته داخل شويد و بازپس مگرديد كه زيان ديده بازمىگرديد [ 16 
  ] » آنان گريستند و گفتند : سرما سخت است - و اين جنگ در فصل سرماى هوا بود - على گفت : مردم ديگر نيز همانند شما سرماى هوا را احساس مىكنند .\r\nولى آنان همچنان از جنگ سر بر مىتافتند . چون على ( ع ) چنان ديد گفت : از شما دلخسته‌ام ، اين شيوه‌اى ناپسند است كه در پيش گرفته‌ايد .\r\nاز طريق ديگر هم اين خبر از قيس بن سكن روايت شده كه چون على ( ع ) آن آيه بر ايشان خواند ، آنان بهانه‌ها بر ساختند و على ( ع ) گفت : دلخسته‌ام از شما ، اين شيوهء هميشگى شماست .\r\nطارق بن شهاب [ 17 
  ] گويد : على ( ع ) از جنگ نهروان بازمىگشت در راه مردم را ندا در داد كه\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nگرد آيند و مردم گرد آمدند پس حمد و ثناى خداى به جاى آورد و آنان را به جهاد فرا خواند و دعوت كرد كه از همان جا راهى شام شوند ، مردم سر از فرمان برتافتند و زبان به شكايت گشودند كه هم هوا سرد است و هم خسته و مجروحند . - نهروانيان بسيارى از سپاهيان را مجروح كرده بودند - على ( ع ) گفت : دشمنان شما هم چون شما درد مىكشند و چون شما از سرما در رنجند . ولى آنان على ( ع ) را آزردند و همچنان در سرپيچى خويش اصرار ورزيدند .\r\nچون على ( ع ) چنان ديد به كوفه بازگشت و روزى چند درنگ كرد . جمع كثيرى از يارانش از گردش پراكنده شدند . از اينان گروهى همان عقيده خوارج يافته بودند و برخى در امر خوارج در ترديد بودند .\r\n\r\nداخل شدن على عليه السّلام به كوفه\r\nابو ودّاك گويد : چون مردم از رفتن به غزاى شام ناخشنودى نمودند ، على همراه آنان بيامد تا به « نخيله [ 18 
  ] » رسيد و آنان را فرمان داد كه در لشكرگاههاى خود بمانند و به جايى نروند و دل بر جهاد بندند و خويشتن مهيّاى آن كنند و كمتر به ديدار زن و فرزند خود روند تا زمانى كه به جانب دشمنشان در حركت آيند .\r\nنمير عبسى [ 19 
  ] گويد : على به جماعتى از رزمندگان قبيلهء همدان گذشت . عده‌اى پيش آمدند و گفتند : آيا مسلمانان را بىهيچ گناهى نابود مىكنى ؟ كار خدا را سهل مىانگارى و به طلب پادشاهى برخاسته‌اى ؟ و مردم را در دين خدا حكم قرار مىدهى ؟ حكم جز براى خدا نيست !\r\nعلى گفت : حكم خدا بر گردن شماست . مانع نمىشود كه شقىترينشان ريش مرا از خون سرم رنگين سازد . من يا مىميرم يا كشته مىشوم ، نه ، كشته مىشوم . سپس بيامد و به قصر امارت داخل شد .\r\nابو ودّاك گويد : مردم روزى چند با على در نخيله درنگ كردند . سپس يك يك و دو دو از لشكرگاه آهسته آهسته بيرون مىخزيدند و به شهر مىرفتند . فقط گروه اندكى با او ماندند كه از سران قوم بودند . لشكرگاه خالى شده بود و آنان كه به كوفه رفته بودند ديگر بازنگشتند و آنان كه با او مانده بودند ناشكيبايى مىكردند . على ( ع ) چون چنان ديد خود نيز به كوفه در آمد .\r\n\r\nبسيج كردن على عليه السّلام مردم را\r\nمستظلّ بن حصين [ 20 
  ] گويد : على عليه السلام گفت : اى مردم كوفه در كار خدا بكوشيد و در راه فرمانبردارى او قتال كنيد . اگر نه قومى زمام كارهاى شما به دست خواهند گرفت كه شما نزديكتر از آنها به حق هستيد ، ولى آنان شما را عذاب خواهند كرد و خدا هم آنان را عذاب\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nخواهد كرد .\r\nابو ودّاك گويد : چون در نخيله مردم از گرد على بپراكندند ، على به كوفه در آمد و آنان را پىدرپى به جهاد با مردم شام فراخواند ، تا سال به سر آمد و جنگ آن سال باطل گرديد .\r\nزيد بن وهب [ 21 
  ] گويد : على عليه السلام به مردم گفت - و اين نخستين سخن او بعد از جنگ نهروان و كار خوارج بود - اى مردم آمادهء پيكار با دشمنى شويد كه جهاد با آن موجب تقرّب به خداست . مردمى حيرت‌زدگانند و حق را نمىبينند ، از كفر و جور الهام گرفته‌اند و تركش نمىگويند . از كتاب خدا دورى گزيده‌اند و از دين رخ بر تافته و در طغيان سر گردانند و در گرداب ضلالت غوطه‌ورند . « و در برابر آنها تا مىتوانيد نيرو و اسبان سوارى آماده كنيد [ 22 
  ] » و بر خداى توكل كنيد « دوستى خدا شما را كفايت خواهد كرد و يارى او شما را بسنده است [ 23 
  ] . »\r\nبازهم از جاى نجنبيدند و قدم در راه جهاد ننهادند روزى چند آنان را به حال خود رها كرد تا از اقدامشان نوميد گرديد . آن‌گاه سران و بزرگانشان را بخواست و پرسيد كه عاقبت چه خواهند كرد و به چه سبب بر زمين چسبيده‌اند و نمىجنبند . برخى خويشتن به بيمارى زدند و برخى از جنگ ناخشنودى نشان دادند . تنها ، اندكى از آنان آمادهء پيكار بودند . على بار ديگر بر خاست و سخن گفتن آغاز كرد كه :\r\nاى بندگان خدا ، شما را چه مىشود كه چون فرمان حركت به آوردگاه مىدهم « گويى به زمين مىچسبيد . آيا به جاى زندگى اخروى به زندگى دنيا راضى شده‌ايد [ 24 
  ] ؟ » و از ثواب آخرت روىگردان گشته‌ايد و ذلّت و خوارى را جانشين عزّت كرده‌ايد ؟ چرا هر بار كه شما را به جهاد فرا مىخوانم « چشمانتان به دوران مىافتد آن سان كه گويى در لحظهء بازپسين حيات هستيد [ 25 
  ] . » زبانتان از دهشت بند مىرود و از سخن گفتن بازمىمانيد و دلهايتان چون دلهاى ديوانگان مىشود و هيچ تعقل نتوانيد . چشمانتان به چشم كوران ماند و از ديدن بازمانيد . شما را به خدا ، چه مردمانيد ؟ چون زمان صلح و آسودگى باشد چونان شيران شرزه لاف مىزنيد و چون به پيكارتان بخوانند چون روباهان حيلت جوى اين سو و آن سو مىگريزيد . شما نه آن ستون استواريد كه بر آن تكيه توان داد و نه از آن ياران كه به ياريشان اعتماد توان كرد . به خدا سوگند شما افروختن تنور جنگ را ناباب‌ترين هيزميد . فريب مىخوريد و ياراى فريبتان نيست ، هر چه داريد از شما مىربايند و خم به ابرو نمىآوريد . دشمن بيدار در كمين شماست و شما در غفلت و بىخبرى هستيد و حال آنكه جنگجويان را بيدارى و هشيارى سزد كه آنكه بىخبرى گزيند هلاك شود و آنكه از جهاد تن زند به خوارى افتد . آنان كه يكديگر فرو گذارند مغلوب شوند و مغلوب مقهور است و غارت شده .\r\nاما بعد ، مرا بر شما حقى است و شما را نيز بر من حقى است . حقى كه من بر شما دارم يكى اين است كه به بيعتى كه با من كرده‌ايد وفا كنيد و در حضور و غيبت ، نيكخواه من باشيد و چون شما را فرا مىخوانم پاسخم گوييد و چون فرمانتان مىدهم فرمان بريد . و اما حقى كه شما بر\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nمن داريد اين است كه تا زمانى كه همراه شمايم نيكخواه شما باشم و وظيفهء شما را از بيت المال نيك ادا كنم و تعليمتان دهم تا نادان نمانيد و تأديبتان كنم تا تجربت اندوزيد . خداوند زمانى خير خويش به شما ارزانى دارد كه از آنچه مرا ناخوش آيد دست بازداريد و اعمالتان بر وفق مراد و ميل من باشد ، آنگاه آنچه دوست مىداريد به دست خواهيد آورد و به آنچه آرزوى آن در دل مىپروريد خواهيد رسيد .\r\nمحمد بن عبيد اللّه [ 26 
  ] گويد : على عليه السلام بر منبر سخن مىگفت كه زنى از بنى عبس بيامد و گفت : يا امير المؤمنين ، سه چيز است كه دلها به وسواس آشفته دارد .\r\nعلى ( ع ) گفت : آنها كدامند ؟\r\nزن گفت : يكى آنكه به حكميت رضا دادى ، دو ديگر آنكه به حقارت گراييدى و سوم چون بليّه فراز آمد بىتاب شدى .\r\nعلى ( ع ) گفت : واى بر تو ، تو يك زنى ، برو در خانه‌ات بنشين .\r\nزن گفت : نه به خدا ، جز در سايهء شمشير نخواهم نشست .\r\nبكر بن عيسى گويد : على عليه السلام براى مردم سخن مىگفت و آنان را به جنگ با معاويه و مردم شام تحريض مىكرد . مردم كم‌كم از گرد او پراكنده شدند . يك بار بهانه مىآوردند كه هوا سرد است و يك بار مىگفتند هوا گرم است .\r\nقيس بن ابى حازم [ 27 
  ] گويد : شنيدم كه على عليه السلام مىگفت : اى مسلمانان ، اى فرزندان مهاجران براى نبرد به سوى پيشوايان كفر و بازماندگان احزاب [ 28 
  ] و ياران شيطان در حركت آييد . بسيج شويد به نبرد كسى كه به خونخواهى مردى قدم به ميدان كارزار نهاده كه بار خطا بر دوش داشت : سوگند به آنكه دانه را رويانيده و جانداران آفريده كه تا روز قيامت بار خطاهاى ايشان را بىكم‌وكاست بر دوش مىكشد .\r\nاين سخن را از قول على امير المؤمنين چند تن از علما نقل كرده‌اند و ما از جاهاى مختلف نوشته‌ايم .\r\nرفيع بن فرقد [ 29 
  ] گويد : شنيدم كه على عليه السلام مىگفت : اى مردم كوفه آيا ديده نمىگشاييد ؟ به خدا سوگند شما را به عصايى كه سفيهان را به آن تأديب مىكنند زدم و شما از اعمالتان دست بر نداشتيد : شما را به تازيانه‌اى كه گناهكاران را به آن حد مىزنم زدم به راه نيامديد . اكنون جز شمشيرم باقى نمانده است و من مىدانم كه شما را - به اذن خدا - چه كسى به راه مىآورد ولى دوست ندارم كه خود در حق شما چنان كنم .\r\nدر شگفتم از شما و از مردم شام . مردم شام اميرشان خدا را معصيت مىكند و آنان از او اطاعت مىكنند و امير شما خدا را اطاعت مىكند و شما فرمانش نمىبريد . اگر گويم كه به جنگ دشمنتان رويد ، گوييد : سرما نمىگذارد . آيا نمىبينيد كه دشمن شما مانند شما نيست كه از سرما بترسد . شما همانند آن قوم هستيد كه رسول اللّه صلى اللّه عليه و آله و سلم گفتشان :\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n« در راه خدا به جهاد رويد » سرانشان گفتند : « نه ، در هواى گرم به جنگ مرويد [ 30 
  ] » خداى تعالى به پيامبرش گفت بگو : « آتش جهنم گرمىاش سخت‌تر است ، اگر مىفهميد [ 31 
  ] » به خدا سوگند اگر مؤمن را با اين شمشير بر بينى زنم تا مرا دشمن دارد ، دشمن نخواهد داشت و اگر همهء نعمت دنيا را به دامن كافر ريزم ، دوستى من به دل راه نخواهد داد . و اين همان است كه بر زبان پيامبر امّى گذشت كه گفت : « مؤمن با تو دشمنى نكند و كافر با تو دوستى نورزد » آرى ستم‌پيشگان و دروغ‌پردازان نوميد شوند .\r\nاى مردم كوفه ، به خدا سوگند اگر بر قتال دشمنتان پاى نفشريد قومى بر شما مسلط شوند كه شما از آنان اولىتر به حق هستيد . پس گرفتار عذابتان خواهند كرد ، خدا نيز آنان را به دست شما يا به هر وسيلهء ديگر كه خواهد عذاب كند . آيا از كشته شدن به شمشير مىگريزيد تا در بستر راحت بميريد ؟ گواهى مىدهم كه من از رسول اللّه صلى اللّه عليه و آله و سلّم شنيدم كه مىگفت : « مردن بر بستر سخت‌تر است از ضربت هزار شمشير و مرا جبرئيل اين خبر داد . »\r\nآرى آنچه شنيديد خبرى بود كه جبرئيل به رسول اللّه داده است .\r\nرفيع بن فرقد گويد كه خود اين سخن را ، در منبر ، از على ( ع ) شنيده است .\r\nمغيرهء ضبّى [ 32 
  ] گويد : اشراف كوفه با على ( ع ) دو رويى مىكردند و در نهان هواى معاويه در سر داشتند . زيرا على ( ع ) از غنايم كسى را بيش از حقش نمىداد ، در حالى كه معاوية بن ابى سفيان هر يك از اشراف را دو هزار دينار عطا مىداد .\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\n( 1 ) روش على عليه السلام در بيت المال\r\nمجمّع [ 33 
  ] گويد : على عليه السلام هر روز جمعه بيت المال را جاروب مىكرد و آب مىپاشيد ، سپس دو ركعت نماز به جاى مىآورد و مىگفت : شما دو تا در روز قيامت در حق من شهادت دهيد .\r\nضحّاك بن مزاحم [ 34 
  ] از على ( ع ) روايت كرد كه گفت : محبوب من رسول خدا صلى اللّه عليه و آله و سلّم ، چيزى براى فردا ذخيره نمىكرد . ابو بكر نيز چنان مىكرد ، چون نوبت به عمر رسيد چنان ديد كه دفترها ترتيب دهد و اموال از اين سال براى سال ديگر ذخيره كند . اما من چنان مىكنم كه محبوبم رسول اللّه صلى اللّه عليه و آله مىكرد .\r\nگفت : على عليه السلام از جمعه تا جمعهء ديگر عطا مىداد و مىگفت :\r\n( 2 )\r\n هذا جناى و خياره فيه * اذ كلّ جان يده الى فيه [ 35 
  ] \r\nمجمع تيمى گويد : على عليه السلام بيت المال را آب مىپاشيد ، سپس در آنجا نماز نافله به جاى مىآورد و مىگفت : اى بيت المال در روز قيامت شهادت بده كه من از مال مسلمانان هيچ در تو نگاه نداشتم .\r\nاين روايت از طريق ديگر - بازهم از مجمع - نقل شده است .\r\nعاصم بن كليب [ 36 
  ] از پدر خود روايت مىكند : براى على ( ع ) مالى از اصفهان رسيد . آن را تقسيم كرد . در آن ميان گردهء نانى بود ، آن را نيز بشكست و هفت قسمت كرد و بر هر قسمت تكه‌اى از آن نهاد . سپس اميران هفتگانه را بخواند و ميان آنها قرعه زد كه سهم كدام يك را نخست بدهد . آن روزها در كوفه هفت محلّه بود .\r\nكليب الجرمى از پدرش روايت كرد كه گفت : من نزد على ( ع ) بودم مالى از ناحيهء جبل [ 37 
  ] رسيد . على ( ع ) بر خاست ما نيز برخاستيم تا به نزد خربندگان و ساربانان رسيديم . مردم گرد آمده بودند آنسان كه بر او ازدحام مىكردند . على چند ريسمان بگرفت و آنها را به هم گره زد\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nو به گرد آن اموال كشيد و گفت : هيچ كس حق ندارد كه از اين ريسمان پاى به درون نهد . ما پشت ريسمان نشستيم . على به درون رفت و گفت : سران هفتگانه كجايند . آنان بيامدند پس از اين جوال در آن جوال مىريختند و از آن يك به اين يك تا آن مال به هفت قسمت كردند .\r\n( 1 ) على ( ع ) در آن ميان گرده نانى يافت . آن را نيز هفت تكه كرد و بر هر قسمت تكه‌اى از آن نهاد سپس گفت :\r\n هذا جناى و خياره فيه * اذ كلّ جان يده الى فيه [ 38 
  ] \r\nو بر آن جوالها قرعه زد . هر يك از سران ، قوم خود فراخواند تا جوالهاى خود ببرند .\r\nشعبى [ 39 
  ] گويد : به رحبه در آمدم . پسركى بودم در ميان ديگر پسركان . على بن ابى طالب را ديدم كه ميان دو كپه زر و سيم ايستاده بود و تازيانه‌اى سبك در دست داشت كه مردم به آن دور مىكرد . آنگاه به سمت آن اموال رفت و آن را ميان مردم تقسيم كرد تا هيچ از آن باقى نماند .\r\nعلى ( ع ) خود با دست خالى به خانه بازگرديد . من به نزد پدرم رفتم و گفتم : نمىدانم كه امروز بهترين مردم را ديده‌ام يا احمق‌ترين آنها را . پدرم گفت : پسرم كرا ديده‌اى ؟ گفتم امير المؤمنين على عليه السلام را و آنچه ديده بودم به شرح بازگفتم . پدرم گريست و گفت : اى پسر ، بهترين مردم را ديده‌اى .\r\nزاذان [ 40 
  ] گويد : با قنبر [ 41 
  ] به نزد على ( ع ) رفتيم . قنبر گفت : يا امير المؤمنين برخيز كه براى شما گنجينه‌اى نهفته‌ام . على ( ع ) گفت : چه گنجينه‌اى ؟ گفت : با من بياييد . على ( ع ) برخاست و با او به خانه رفت . دو جوال پر از جامهاى زر و سيم بود . گفت : يا امير المؤمنين شما را عادت بر اين است كه هر چه هست به ميان مردم تقسيم مىكنيد و من اينها را براى شما اندوخته‌ام . على ( ع ) گفت : اگر آتشى فراوان به خانهء من مىافكندى خوشتر از اين مىداشتم . پس شمشير خود بر كشيد و بر آن جوالها زد . جامها به اطراف پراكنده شد در حالى كه از هر يك نيمى يا ثلثى بريده شده بود . پس فرمان داد كه آنها را تقسيم كنند و تقسيم كردند و على اين شعر را خواندن گرفت :\r\n هذا جناى و خياره فيه * اذ كل جان يده الى فيه [ 42 
  ] \r\nاى سيم سپيد ، ديگرى جز مرا بفريب و اى طلاى زرد ديگرى جز مرا بفريب .\r\nدر بيت المال چند سوزن بزرگ و كوچك بود . گفت : اينها را هم تقسيم كنيد . مردم گفتند ما را نيازى به آنها نيست - و رسم او چنان بود كه كارگزارانش هر چه مىفرستادند مىپذيرفت - على ( ع ) گفت : سوگند به كسى كه جانم به دست اوست بايد بد و خوبش با هم بستانيد .\r\nعبد الرحمن بن عجلان برجمى [ 43 
  ] از جده‌اش روايت مىكند كه : على حتى حبوبات و خردل و زيره را ميان ما تقسيم مىكرد و از اين قبيل .\r\nجعفر بن عمرو بن حريث [ 44 
  ] از پدرش روايت كرد كه دهقانى جامهء ديباى معلم زربفتى نزد على ( ع ) فرستاد . من آن را به چهار هزار درهم خريدم كه بهاى آن به هنگام عطا بپردازم .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nيزيد بن محجن تيمى گويد كه : على عليه السلام شمشير خود به بازار آورده بود و مىگفت :\r\nچه كسى اين شمشير را از من مىخرد . به خدا سوگند اگر بهاى ازارى داشتم آن را نمىفروختم .\r\nابو رجاء گويد : على عليه السلام شمشير خود به بازار آورد و گفت : چه كسى اين شمشير از من مىخرد . اگر بهاى ازارى داشتم آن را نمىفروختم .\r\n( 1 ) ابو رجاء گويد : گفتم يا امير المؤمنين من براى تو ازارى مىخرم و بهاى آن را به هنگام پرداخت عطا از تو مىگيرم . پس برايش ازارى خريدم تا آن زمان بهايش را بدهد . چون عطاى خويش بستد ، دين من ادا كرد .\r\nاز جعفر بن محمد عليه السلام روايت شده كه : عقيل نزد على ( ع ) آمد و على ( ع ) در صحن مسجد كوفه نشسته بود و گفت : سلام بر تو يا امير المؤمنين و رحمت خدا . على ( ع ) گفت :\r\nعليك السلام اى ابو يزيد . پس روى به فرزند خود حسن ( ع ) كرد و گفت : برخيز عمّت را به خانه ببر . حسن ، عقيل را به خانه برد و نزد پدر بازگشت . على ( ع ) او را گفت : برايش جامه‌اى نو بخر و ردايى نو و ازارى نو و كفشى نو . ديگر روز نزد على ( ع ) آمد سراپا به نو آراسته و گفت :\r\nسلام بر تو يا امير المؤمنين . على گفت : عليك السلام اى ابو يزيد . عقيل گفت : يا امير المؤمنين نمىبينم كه جز اين سنگريزه‌ها چيزى از دنيا نصيبت شده باشد . على ( ع ) گفت : ابو يزيد چون عطاى خويش گرفتم آن را به تو دهم . عقيل از نزد على ( ع ) به نزد معاويه رفت . وقتى كه معاويه از آمدنش خبر يافت ، فرمان داد كرسيها نهادند و ياران خويش بر آنها نشانيد . عقيل به مجلس در آمد . معاويه فرمان داد كه صد هزار درهم به او دهند . عقيل درهمها بستد . معاويه گفت :\r\nمىخواهم بگويى كه ميان لشكرگاه من و لشكرگاه على چه فرقى ديدى . عقيل گفت : به لشكرگاه امير المؤمنين على بن ابى طالب ( ع ) گذشتم . شبى داشت چون شبهاى پيامبر ( ص ) و روزى چون روزهاى پيامبر ( ص ) با اين فرق كه پيامبر ( ص ) در آن ميان نبود . اما به لشكرگاه تو در آمدم جمعى از منافقين را از آن كسان كه در شب عقبه [ 45 
  ] بر رسول اللّه غدر كردند ، ديدم .\r\nپس عقيل گفت : اى معاويه آن كيست در دست راست تو نشسته است ؟\r\nمعاويه گفت : عمرو بن العاص است .\r\nعقيل گفت : اين كسى است كه شش مرد ادعا مىكردند كه پدر او هستند و عاقبت از آن ميان آنكه قصاب بود ، بر ديگران غلبه يافت . اكنون بگوى كه آن ديگرى كيست ؟\r\nمعاويه گفت : ضحاك بن قيس الفهرى است .\r\nعقيل گفت : به خدا سوگند در زمان جاهليت كار پدرش اين بود كه مزدى مىگرفت و حيوان نر را بر مادگان مىجهانيد . اكنون بگوى كه آن ديگرى كيست ؟\r\nمعاويه گفت : ابو موسى اشعرى است .\r\nعقيل گفت : مادرش دزد بود .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n( 1 ) چون معاويه ديد كه عقيل مجلس‌نشينانش را به خشم آورده است . پرسيد : ابو يزيد از من چه مىدانى ؟\r\nعقيل گفت : اين سخن رها كن .\r\nمعاويه گفت : بايد بگويى .\r\nعقيل پرسيد : حمامه را مىشناسى ؟\r\nمعاويه پرسيد : حمامه كيست ؟\r\nعقيل گفت : گفتم تو كيستى و بر خاست و برفت .\r\nمعاويه يكى از نسب‌شناسان را خواست و گفت : مرا بگوى كه حمامه كيست ؟\r\nگفت : مرا و زن و فرزندم را امان ده .\r\nمعاويه امانش داد .\r\nگفت : حمامه جدّه تو بود در جاهليت آن كاره بود ، از آنان كه بر سر خانهء خود علم مىزدند .\r\nو گويند كه حمامه مادر مادر ابو سفيان بود .\r\nحبيب بن ابى ثابت [ 46 
  ] گويد كه عبد اللّه بن جعفر بن ابى طالب على عليه السلام را گفت كه يا امير المؤمنين ، دستور دهيد كه چيزى بر آنچه مرا مىدهند بيفزايند . به خدا سوگند آن قدر تنگدست شده‌ام كه بايد برخى از ستوران خود را بفروشم . على ( ع ) او را گفت : به خدا سوگند چيزى ندارم كه تو را بدهم مگر اينكه از عموى خود [ 47 
  ] بخواهى كه چيزى بدزدد و به تو دهد .\r\nعمارة بن عمير [ 48 
  ] گويد : على ( ع ) را دوستى بود كه ابو مريمش مىگفتند . از مردم مدينه بود . چون شنيد كه مردم از گرد على ( ع ) پراكنده مىشوند ، نزد او آمد . على ( ع ) كه او را ديد پرسيد : ابو مريم ؟ گفت : آرى . على ( ع ) پرسيد به چه كار آمده‌اى ؟ ابو مريم گفت : براى حاجتى نيامده‌ام ولى مىبينمت كه چون كار اين امّت به تو واگذارند آنها را از هم مىپراكنى .\r\nعلى ( ع ) گفت : ابو مريم ، من همان دوست توام كه مىشناسى ، ولى گرفتار خبيث‌ترين مردم روى زمين شده‌ام . آنها را مىخوانم ، فرمان من نمىبرند ، و چون به ميل آنها رفتار كنم ، از گرد من مىپراكنند .\r\nبكر بن عيسى گويد : على ( ع ) مىگفت : اى مردم كوفه اگر در آن روز كه از نزد شما مىروم جز اثاثهء خانه‌ام و ستوران باربرم و غلامم چيز ديگرى با خود داشتم بدانيد كه خائنم . هزينهء زندگى على ( ع ) از غلّه‌اى كه براى او از مدينه مىرسيد و آن حاصل مزرعهء او در ينبع [ 49 
  ] بود تأمين مىشد . على مردم را نان و گوشت مىخورانيد و خود نان در روغن زيتون تريد مىكرد و با خرماى عجوه [ 50 
  ] مىخورد . اين بود طعام او . گويند كه هر چه در بيت المال بود تقسيم مىكرد ، آنسان كه ديگر در روز جمعه در آنجا هيچ نبود . عصر هر پنجشنبه آنجا را آب مىپاشيد و دو ركعت نماز به جاى مىآورد .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nو گويند كه دست روى شكم خود مىگذاشت و مىگفت : سوگند به آنكه دانه را رويانيد و جانداران بيافريد كه هر چند هيچ نيابم شكم به خيانت نيالايم و گرسنه از ورطهء خيانت بيرون آيم .\r\n( 1 ) ابو اسحاق همدانى [ 51 
  ] گويد :\r\nبه هنگام تقسيم مال دو زن نزد على ( ع ) آمدند . يكى عرب و يكى از موالى . على ( ع ) به هر يك بيست و پنج درهم و يك كرّ خوردنى داد . آن زن كه عرب بود گفت : يا امير المؤمنين من عربم و اين زن عجم . على ( ع ) گفت : من در اين غنيمت كه رسيده براى فرزندان اسماعيل برتريى نسبت به فرزندان اسحاق نمىيابم .\r\nغلام مالك اشتر گويد : على ( ع ) از اينكه مردم از نزد او مىگريزند و به معاويه مىگرايند نزد مالك اشتر شكوه كرد . مالك اشتر گفت : يا امير المؤمنين ما با مردم بصره به نيروى مردم بصره و مردم كوفه پيكار كرديم . در آن زمان مردم همه يك رأى داشتند و سپس ميانشان اختلاف افتاد و دشمنى آغاز كردند و ايمانشان به سستى گراييد و شمارشان روى به كاهش نهاد . زيرا تو آنان را به عدالت بازخواست مىكنى و به حق عمل مىنمايى و حق فرومايه از صاحب سرمايه مىستانى و آن صاحب سرمايه را بر آن فرومايه برترى نمىدهى . چون با همه به حق و عدالت رفتار كرده‌اى طايفه‌اى از آنان كه با تو بودند ، اين شيوه برنتافتند و از اينكه پنجهء عدالت تو گريبانشان را مىگرفت غمگين شدند . اما بخششهاى معاويه همه به مالداران و اشراف است .\r\nنفوس مردم به دنيا مشتاق است و در ميان مردم دوستداران دنيا اندك نيست . بيشترين مردم حق را ناخوش دارند و باطل در كامشان شيرين آيد و دنيا را بر هر چيز برترى دهند .\r\nاگر تو نيز دست به بذل مال گشايى ، مردم در برابر تو سر فرود آرند و از روى صدق و صفا خير خواه تو شوند و خالصانه دوستى ورزند . يا امير المؤمنين خدايت خير دهاد و دشمنت را سرنگون كناد و جمعشان بپراكناد و كيدشان سست و پيوندشان گسسته گرداناد كه او به آنچه مىكنند آگاه است .\r\nعلى ( ع ) در پاسخ او پس از حمد و ثناى پروردگار گفت : اما آنچه در سيرت دادگرى ما گفتى ، خداى تعالى مىگويد « هر كس كارى نيك كند سودش به خود او مىرسد و هر كه كارى بد كند زيانش به خود او رسد و پروردگار تو در حق بندگان ستم نمىكند [ 52 
  ] » و ترس من بيشتر از اين است كه با اين همه بازهم در امر عدالت قصور ورزيده باشم .\r\nاما در اينكه گفتى كه جمعى نتوانستند حق را برتابند و از ما جدا شدند ، خدا مىداند كه آنان اگر از ما جدا شده‌اند به سبب جور ما نبوده و اگر رفته‌اند نه براى دست يافتن به عدالت بوده است . بلكه ايشان چيزى جز دنيا نمىطلبيدند . چنان مىنمودند كه از دنيا دورى مىكنند و حال آنكه به مال دنيا دست نيافته بودند . در روز رستاخيز از ايشان خواهند پرسيد كه آيا قصدشان دنيا بوده يا براى خدا عمل مىكرده‌اند .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nاما در مورد بذل اموال و دلجويى از مردان به مال ، ما نمىتوانيم به هيچ كس بيش از آنچه حق اوست از بيت المال چيزى دهيم . خداى تعالى فرمايد : « چه بسا گروهى اندك بر گروهى بسيار - به فرمان خدا - غلبه كند و خدا با صابران است [ 53 
  ] . »\r\nخدا ، محمد ( ص ) را مبعوث داشت و او تنها يك تن بود . از آن پس بر شمار ياران او در افزود و يارانش را بعد از ذلت عزت بخشيد . اگر خداوند بخواهد كه ما اين مهمّ بر عهده داشته باشيم ما را بر كارهاى صعب چيره گرداند و ناهمواريهاى راه هموار سازد . من از رأى تو آنچه خشنودى خدا را در بر داشته باشد مىپذيرم . تو يكى از باايمانترين ياران من هستى و اعتماد من بر تو بيش از همه است تو در نزد من نيكخواه‌ترين ياران منى و انديشه و رأيت از همه به صواب نزديكتر است .\r\n( 1 ) ربيعه [ 54 
  ] و عماره [ 55 
  ] گويند : جمعى از ياران على ( ع ) نزد او رفتند و گفتند : يا امير المؤمنين ، اين اموال به مردم ده و در تقسيم اين اشراف عرب و قريش را بر موالى و عجم برترى نه و نيز به كسانى كه بيم آن است كه به خلاف تو برخيزند و از نزد تو بگريزند مالى بذل كن . اينان اين سخن از آن روى مىگفتند كه معاويه به هر كه نزد او مىرفت چيزى عطا مىكرد .\r\nعلى ( ع ) ايشان را گفت : آيا به من مىگوييد كه پيروزى را به پايمردى ستم فرا چنگ آرم ؟ به خدا سوگند ، تا اين خورشيد مىدمد و اخترى بر آسمان مىدرخشد چنين نكنم كه مىگوييد .\r\nو اللّه اگر كه آن مال نه از بيت المال ، كه از آن من مىبود بازهم ميانشان مواسات مىورزيدم ، پس چگونه چنين نكنم در حالى كه مال متعلق به آنهاست ؟\r\nسپس چندى خاموش ماند ، آنگاه سر بر آورد و گفت : هر كه را مالى در دست است بايد كه از فساد بر حذر باشد ، زيرا بذل مال به كسى كه حق او نيست تبذير و اسراف است . كه اين كار اگر چه بخشنده را در ميان مردم پرآوازه مىكند ، در نزد خداى تعالى پست مىگرداند . هر كس مال خود نه به جاى خود صرف كند يا نزد نااهل نهد خداوند او را از سپاس آنان محروم گرداند و دوستىشان نصيب ديگر كسان كند و اگر در ميان آنها كسى باقى ماند كه بازهم به او اظهار دوستى كند و سپاسش گويد به يقين چاپلوس و دروغزن است كه خود را به او نزديك مىكند تا بازهم از داراييش بهره جويد ، زيرا اگر دوستش مسكين شود و به يارى او نيازش افتد و خواهد كه بخششهاى او جبران كند ، در اين حال بدترين دوست خود را در مقابل خود خواهد ديد .\r\nهر كس مالى را كه خدايش عطا كرده بخواهد انفاق كند ، بايد به درد خويشاوندان رسد يا ضيافتى نيكو دهد يا اسيرى را از اسارتش برهاند يا وامدارى را يارى كند يا در راه مانده و فقير و مهاجرى را مدد رساند . و خود در برابر نوائب دهر و حوادث روزگار پايدارى ورزد و دستيابى به اين خصال دستيابى به مكارم دنيا و درك فضايل آخرت است .\r\nشهر بن حوشب [ 56 
  ] گويد كه على ( ع ) به اصحابش مىگفت : امتهايى كه پيش از شما بودند ، هلاك نشدند مگر بدان سبب كه مرتكب معاصى مىشدند و پيشوايان دينى آنان را منع\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nنمىكردند . چون به گناهكارى خويش ادامه دادند و پيشوايان منعشان نكردند عقوبت الهى همه را در بر گرفت . پس قبل از آنكه بر سر شما نيز آن آيد كه بر سر ايشان آمد ، امر به معروف و نهى از منكر كنيد و بدانيد كه امر به معروف و نهى از منكر نه مرگ كسى را نزديك مىكند و نه در روزى او نقصان پديد مىآورد .\r\n( 1 ) هرآينه كه تقدير از آسمان بر هر كس فرود مىآيد آن سان كه قطره‌هاى باران فرود آيند و نصيب هر كس بدان گونه كه خداى تعالى مقرر كرده چه بسيار و چه اندك ، در جان يا خاندان يا مال به او رسد . هرگاه يكى از شما را نقصانى بود و در نصيب برادرش افزونى بيند نبايد كه فريفته شود . كه مسلمان مادام كه به پستى نيالوده و كارى كه چون آشكار شود سبب حقارتش گردد و فرومايگان را بر او چيره سازد ، از او سر نزده است ، چون قمار كنندهء چربدستى است كه از تيرهاى قمار خويش نخستين پيروزى را چشم دارد تا همهء آن مال ببرد و از غرامت نيز برهد .\r\nمسلمان نيالوده به خيانت نيز چنين است : چشم به راه يكى از دو پاداش نيك است يا خدايش به نزد خود خواند كه در آن صورت هر چه در نزد خداست براى او بهتر است يا در روزى او گشايش دهد كه در اين صورت صاحب زن و فرزند و مال گردد كه نعمتهاى اين جهانى است يا از عمل صالح بهره برد كه توشهء آخرت است و گاه خدا آن دو را يك جا به مردمى عطا كند .\r\n\r\n","description":"","footnote":"","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\n\r\n( 1 ) رفتار على عليه السلام با خود\r\nجعفر بن محمد ( ع ) گويد : چون على ( ع ) ميان دو كار كه در هر دو رضاى خدا بود قرار مىگرفت ، همواره آن كار را بر مىگزيد كه سخت‌تر از ديگرى بود . على ( ع ) هميشه از دسترنج خود مىخورد و آن را براى او از مدينه مىآوردند و اگر خوردن را سويق [ 57 
  ] اختيار مىكرد آن را در انبانى مىكرد و بر سر آن مهر مىنهاد مبادا كسى چيزى جز آن بر آن بيفزايد . آيا در دنيا چه كسى زاهدتر از على ( ع ) تواند بود .\r\nسويد بن حارث [ 58 
  ] گويد : على ( ع ) چند تن از عمّالش را گفت كه در ماه رمضان براى مردم طعامى بپزند . آنها بيست و پنج تغار غذا پختند و كاسه‌اى نيز براى او آوردند كه چند دنده در آن بود . على ( ع ) دو تا را بر گرفت و گفت : فعلا مرا بس است . وقتى تمام شد بازهم مىگيرم .\r\nمسلم بجلى [ 59 
  ] گويد : على ( ع ) مردم را در يك سال سه بار عطا داد . سپس خراج اصفهان رسيد . على ( ع ) ندا در داد كه اى مردم فردا بياييد و عطاى خود بستانيد . به خدا سوگند من نمىتوانم خزانه‌دار شما بشوم . آنگاه فرمان داد بيت المال را جاروب كنند و آب بپاشند . پس دو ركعت نماز گزارد و گفت : اى دنيا ، ديگرى جز مرا بفريب . و از بيت المال بيرون آمد .\r\nمقدارى ريسمان بر در مسجد بود . پرسيد : اين ريسمانها چيست ؟ گفتند : از بلاد كسرى ( يعنى ايران ) آورده‌اند . گفت : آن را هم ميان مسلمانان قسمت كنيد - گويى كارگزاران به آن ارجى ننهاده بودند - يكى از آنها را باز كرد ، كتان بود كه به كار مىآمد . مردم براى خريدنش به رقابت پرداختند . در پايان روز بهاى هر ريسمان به چند درهم رسيد .\r\nعقبة بن علقمه [ 60 
  ] گويد : بر على ( ع ) داخل شدم در مقابلش ظرفى شير ترش بود . چنان ترش كه ترشىاش مرا آزار داد و تكه‌اى نان خشك . گفتم : يا امير المؤمنين ، غذاى شما چنين است ؟ گفت : اى ابو الجنوب ، ديدم كه رسول اللّه نانى خشك‌تر از اين مىخورد و جامه‌اى خشن‌تر از اين جامه مىپوشيد ( و به جامهء خود اشارت كرد ) و اگر من همانند او نخورم و نپوشم\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nمىترسم كه به او ملحق نشوم .\r\n( 1 ) امام محمد بن على ( ع ) گويد : على ( ع ) در كوفه به مردم نان و گوشت مىخورانيد و خود طعامى ديگر داشت . كسى ديگرى را گفت : كاش مىتوانستيم طعام امير المؤمنين را ببينيم كه چيست . روزى به هنگام طعام خوردنش بيامدند و طعامش روغن زيتون بود كه نان در آن تريد كرده بود و بر روى آن خرماى عجوه [ 61 
  ] . اين خرما را براى او از مدينه مىآوردند .\r\nسويد بن غفله [ 62 
  ] گويد : بر امير المؤمنين ( ع ) داخل شدم و او در كوفه در قصر امارت بود و در مقابلش كاسه‌اى شير كه بوى ترشيدگى آن به مشامم خورد . قرص نان جوينى در دست داشت كه هنوز خردك پوستهاى جو بر روى آن پيدا بود . على ( ع ) از آن نان مىشكست و گاهگاهى براى شكستن از سر زانوى خود مدد مىگرفت . خادمه‌اش فضّه بالاى سرش ايستاده بود . او را گفتم : آيا از خدا نمىترسيد كه براى اين پير مرد چنين طعامى مىآوريد . چه مىشد اقلا آرد را مىبيختيد . فضّه گفت : ما مىترسيم كه مخالفتش كنيم و گناهكار شويم . از ما قول گرفته كه تا با او هستيم ، آردش را غربال نكنيم . على ( ع ) پرسيد : چه مىگويد ؟ فضّه گفت : خود از او بپرس . آنچه به فضّه گفته بودم به او گفتم كه : كاش بفرماييد آردتان را غربال كنند . على ( ع ) گريست و گفت : پدر و مادرم فداى كسى [ يعنى رسول اللّه 
  ] باد كه هرگز سه روز پىدرپى خود را از نان گندم سير نكرد تا رخت از اين جهان بر بست و آرد خود را هرگز غربال نفرمود .\r\nعدىّ بن ثابت [ 63 
  ] گويد : براى على ( ع ) ظرفى پالوده آوردند از خوردن آن امتناع كرد .\r\nصالح [ 64 
  ] گويد كه جده‌ام نزد على ( ع ) رفت . على خرما به دوش مىكشيد . جده‌ام سلام كرد و گفت : اين خرما را بدهيد من برايتان بياورم . على گفت : آنكه صاحب زن و فرزند است به حمل آن سزاوارتر است . و گفت : نمىخورى ؟ جده‌ام گفت : نه ، ميل ندارم . على ( ع ) آن خرما به منزل خود برد و بازگرديد و آن ملحفه كه هنوز پوست خرما به آن چسبيده بود بر دوش داشت و همچنان به نماز جمعه ايستاد و مردم به او اقتدا كردند .\r\nجعفر بن محمد ( ع ) گويد : براى على ( ع ) طعامى آوردند از خرما و مويز و روغن . على ( ع ) از آن نخورد . گفتند : حرام است ؟ گفت : نه ولى بيم آن دارم كه نفس مشتاق آن شود . سپس تلاوت كرد : « در زندگى دنيوى از چيزهاى پاكيزه و خوش بهره‌مند شويد [ 65 
  ] . »\r\nاز بعضى از اصحاب على ( ع ) روايت شده كه : على ( ع ) را گفتند : بسيار صدقه مىدهى ؛ آيا قدرى امساك نمىكنى ؟ گفت : نه ، به خدا ، اگر مىدانستم كه خدا يكى از اين اعمال را كه مىگزارم پذيرفته است ، بس مىكردم ، ولى به خدا سوگند كه نمىدانم چيزى از من پذيرفته است ، يا نه .\r\nعبد اللّه بن حسن [ 66 
  ] گويد : على ( ع ) هزار برده را آزاد كرد كه بهاى آنها را از پينهء دست و عرق پيشانى پرداخت .\r\nجعفر بن محمد ( ع ) گويد : على ( ع ) هزار برده را از دسترنج خود آزاد كرد . اگر او را ديده\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nبوديد مىديديد كه حلوايش خرما و شير است و جامه‌اش از كرباس . چون ليلى را به زنى گرفت ، برايش حجله‌اى بستند ، على آن را به كنارى زد و گفت : خاندان على را همان كه دارند كافى است .\r\n( 1 ) مغيرهء ضبى [ 67 
  ] گويد : على ( ع ) چون ليلى دخت مسعود نهشلى را به زنى گرفت ليلى گفت :\r\nاز آن زمان كه ديدم على ( ع ) جانشين رسول اللّه شد ، همواره آرزو داشتم كه ميان ما پيوند زناشويى باشد .\r\nگويند كه ليلى دخت مسعود براى او عبيد اللّه بن على را آورد كه در نبرد مصعب و مختار با مصعب بيعت كرد .\r\nقدامة بن عتاب [ 68 
  ] گويد : على ( ع ) ستبر شكم و ستبر شانه و ستبر بازو بود . عضلات دستش ستبر و پيچيده و عضلات پايش ستبر و پيچيده بود . او را در يك روز زمستانى ديدم كه براى ما سخن مىراند . جامه‌اى پشمين و ازارى بر تن داشت . در اين حال مردى آمد و گفت : يا امير المؤمنين بنى تميم را درياب كه در كناسه [ 69 
  ] قبيلهء بكر بن وائل ايشان را مىزنند . على گفت : آرى و به سخن ادامه داد . سپس ديگرى آمد و همان خبر داد . على گفت : آرى و به سخن ادامه داد . آنگاه سومى آمد و همان خبر داد . در اين حال چهارمى آمد و گفت : بكر بن وائل را درياب كه در كناسه بنى تميم آنها را مىزنند . على ( ع ) گفت : تو راست مىگويى . اى شداد ، بنى تميم و بكر بن وائل را درياب و آنها را از يكديگر جدا كن .\r\nجعفر بن محمد ( ع ) از پدر خود محمد بن على ( ع ) روايت كند كه على ( ع ) جامه‌اى دراز و فراخ خريد به چهار درهم . پس خياط را فرا خواند و آستينش را كشيد و آنچه از انگشتان افزون آمد ببريد .\r\nعبد اللّه [ 70 
  ] بن ابى هذيل گويد : على بن ابى طالب ( ع ) را ديدم كه جامه‌اى بر تن داشت كه چون آستينهايش را مىكشيد تا سر انگشتانش مىرسيد و چون رها مىكرد به بالاى مچش مىجهيد .\r\nابو الاشعث عنزى [ 71 
  ] از پدرش روايت مىكند كه گفت : على بن ابى طالب ( ع ) را ديدم كه روز جمعه در فرات غسل كرد . سپس جامه‌اى از كرباس خريد به سه درهم و با مردم نماز جمعه گزارد و هنوز گريبان جامه را ندوخته بودند .\r\nابو اسحاق سبيعى [ 72 
  ] گويد : در روز جمعه‌اى بر دوش پدرم بودم و على ( ع ) براى مردم اداى خطبه مىكرد و خود را به آستينش باد مىزد . گفتم : پدر ، امير المؤمنين گرمش شده است .\r\nگفت : نه ، نه سردش شده است و نه گرمش . جامه‌اش را شسته است و هنوز تر است و جامهء ديگر هم ندارد ، بادش مىدهد تا خشك شود .\r\nابو اسحاق گويد : پدرم مرا بلند كرد على ( ع ) را ديدم موى سر و ريشش سفيد بود و سينه‌اش فراخ .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n( 1 ) عباد بن عبد اللّه [ 73 
  ] گويد : على ( ع ) بر روى منبرى آجرى سخن مىراند . حكيم بن صميت گويد : على ( ع ) را ديدم موى سر و ريشش سفيد بود . سوادة بن حنظله [ 74 
  ] گويد : على ( ع ) را ديدم موى ريشش زرد بود .\r\nمردى از مردم بصره به نام ابو مطر گويد : من در مسجد كوفه مىخوابيدم و براى قضاى حاجت به رحبه مىرفتم و از بقال نان مىگرفتم . روزى به قصد بازار بيرون آمدم كسى مرا صدا زد كه اى مرد ، دامن فراچين تا هم جامه‌ات پاكيزه‌تر ماند و هم براى پروردگارت پرهيزكارى كرده باشى . پرسيدم : اين مرد كيست ؟ گفتند : امير المؤمنين على بن ابى طالب ( ع ) است . از پى او رفتم . به بازار شترفروشان مىرفت . چون به بازار رسيد ، ايستاد و گفت : اى جماعت فروشندگان از سوگند دروغ بپرهيزيد ، كه سوگند خوردن اگر كالا را به فروش برساند ، بركت را از ميان مىبرد .\r\nآنگاه به بازار كرباس‌فروشان رفت . بر دكانى مردى نشسته بود خوش‌روى ، على ( ع ) او را گفت : دو جامه مىخواهم كه به پنج درهم بيرزد . مرد به ناگاه از جاى بر جست و گفت :\r\nفرمانبردارم يا امير المؤمنين . چون فروشنده او را شناخته بود ، از او چيزى نخريد و به جاى ديگر رفت . به پسرى رسيد . گفت : اى پسر دو جامه مىخواهم به پنج درهم . پسر گفت : دو جامه دارم آنكه بهتر از ديگرى است ، به سه درهم مىدهم و آن ديگر را دو درهم . على ( ع ) گفت :\r\nآنها را بياور و قنبر را گفت : آنكه به سه درهم مىارزد از آن تو . گفت : براى شما مناسب‌تر است كه به منبر مىرويد و براى مردم سخن مىگوييد . على ( ع ) گفت : نه ، تو جوانى و در تو شور جوانى است . من از پروردگارم شرم دارم كه خود را بر تو برترى دهم ، كه از رسول - اللّه ( ص ) شنيده‌ام كه : « زيردستان را همان پوشانيد كه خود مىپوشيد و همان خورانيد كه خود مىخوريد . » آنگاه جامه را بر تن كرد و دست در آستين كرد ، از انگشتانش افزون بود . گفت :\r\nاى پسر اين تكه را ببر . پسر ببريد و گفت : اى پير مرد بگذار لبه‌اش را بدوزم . على ( ع ) گفت :\r\nهمان گونه كه هست رهايش كن كه شتاب در كار بيش از اينهاست .\r\nزيد بن وهب [ 75 
  ] گويد : جماعتى از مردم بصره نزد على ( ع ) آمدند . در آن ميان مردى از رؤساى خوارج بود . او را جعد بن نعجه مىگفتند . دربارهء لباسش از او پرسيد كه چرا جامه‌اى بهتر نمىپوشد . گفت : اين گونه لباس مرا از خودپسندى دور تر مىدارد و براى تأسّى كردن مسلمانان به من شايسته‌تر است . سپس آن خارجى گفت : از خدا بترس ، تو خواهى مرد .\r\nعلى ( ع ) گفت : خواهم مرد . نه به خدا ، كشته مىشوم . ضربتى بر سرم فرود مىآيد و اين ريشم به خونم خضاب مىشود . و اين قضايى است كه خواهد رسيد و عهدى است ديرين و آنكه دروغ بندد نوميد شود .\r\nابو سعيد [ 76 
  ] گويد : على ( ع ) به بازار مىآمد و مىگفت : اى بازاريان از خدا بترسيد و حذر كنيد از سوگند خوردن كه اگر سوگند كالا را به فروش رساند ولى بركت را ببرد . هرآينه تاجر\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nفاجر است مگر آنكه به حق بخرد و به حق بفروشد . همين و بس . پس از چند روز باز به بازار مىآمد و همان سخن بازمىگفت . هر وقت كه به بازار مىآمد بازاريان مىگفتند : مرد شكنبه [ 77 
  ] آمد و اين اشارت به شكم او بود . روزى گفت : وقتى به بازار مىآيم مىگويند « مرد شكنبه آمد » مقصودشان چيست ؟ گفتند : يعنى آن مرد شكم بزرگ آمد . على ( ع ) گفت :\r\nپايينش طعام است و بالايش علم .\r\n( 1 ) حارث [ 78 
  ] گويد : على ( ع ) به بازار آمد و گفت : اى جماعت قصابان هر كه در گوشت بدمد [ 79 
  ] از ما نيست . مردى كه به او پشت كرده بود گفت : هرگز ، قسم به كسى كه پس هفت پرده است . على ( ع ) بر پشت او زد و گفت : اى گوشت‌فروش كيست كه در پس هفت پرده است ؟ مرد گفت : يا امير المؤمنين ، آفريدگار جهان . على ( ع ) گفت : خطا كردى ، مادرت در عزايت زارى كند . ميان خدا و آفريدگانش هيچ پرده‌اى نيست . زيرا هر جا كه باشند خدا با آنهاست . مرد گفت : يا امير المؤمنين اكنون كفّارهء سخنى كه من گفتم چيست ؟ گفت : اينكه بدانى كه در هر جا كه باشى خدا با توست . مرد گفت : آيا مسكينان را طعام بدهم ؟ على ( ع ) گفت نه كفاره ندارد مثل اين است كه به غير نام اللّه قسم خورده‌اى .\r\nنعمان بن سعد [ 80 
  ] گويد : على ( ع ) به بازار مىرفت و تازيانه خود به دست مىگرفت و مىگفت : بار خدايا به تو پناه مىبرم از فسق و فجور و شر اين بازار .\r\nيحيى بن صالح از ثقات اصحاب او روايت كرده كه على ( ع ) در نامه‌اى چنين نوشت :\r\nاز بندهء خدا على امير المؤمنين به عوسجة بن شدّاد : سلام بر تو .\r\nاما بعد ، بندگان نادان دلشان به آزمندى آرام گيرد و به مكر و خدعه مايل شود و مغلوب آرزوها گردد . در شگفتم از تو به سبب آن كنيز كه دستور خريدنش را از مالكش به تو دادم و مرا آگاه نكردى كه هنگامى كه او را خريده‌اى شوى دارد . چون نزد من آمد و از او پرسيدم او را با خادم خود مثعب نزد تو فرستادم . آن كس را كه كنيز را از او خريده‌اى و نيز شوى آن كنيز را بخواه . و اگر راضى شود ، آن كابين كه داده است به او بازپس ده و زن از قيد زوجيت او رها كن و اگر آن مرد نپذيرفت ، بهايى كه داده‌اى بستان و كنيز را به فروشنده‌اش باز ده . و السلام .\r\nو در سال 39 چنين نامه‌اى هم به عبيد اللّه بن ابى رافع [ 81 
  ] نوشته است .\r\nعاصم بن ضمره [ 82 
  ] گويد : على ( ع ) بيت المال را ميان مردم تقسيم كرد و همه را يكسان داد .\r\n( 2 ) ابو بكر بن عباس از قدم ضبّى [ 83 
  ] روايت كند كه على ( ع ) كس فرستاد تا لبيد بن عطارد تميمى را نزد او بياورد ، در راه كه مىآمد به يكى از منازل بنى اسد رسيد ، نعيم بن دجاجه آنجا بود .\r\nنعيم برخاست و لبيد را آزاد كرد . پس نزد على ( ع ) آمدند و گفتند كه ما لبيد را دستگير كرديم و بياورديم ، در راه بر نعيم بن دجاجه گذشتيم او بندى را برهانيد . - و نعيم از افراد « شرطه الخميس [ 84 
  ] » بود . على ( ع ) فرمان داد نعيم را حاضر آوردند و سخت بزدند . چون او را بازمىگردانيدند -\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nمىگردانيدند ، گفت : يا امير المؤمنين با تو زيستن سبب خوار شدن است و جدا شدن از تو كفر است . على ( ع ) گفت : واقعا چنين است ؟ گفت : آرى ، على ( ع ) گفت : آزادش كنيد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\n( 1 ) كارگزاران و كارهاى على عليه السلام\r\nابن ابى ليلى [ 85 
  ] گويد : على ( ع ) براى شريح قاضى پانصد ( دينار يا درهم ) معين كرد .\r\nشريح قاضى گويد : على ( ع ) نزد من فرستاد كه به همان شيوه كه قضاوت مىكنى ، قضاوت كن تا كار مردم به سامان آيد .\r\nشعبى [ 86 
  ] گويد : على ( ع ) زره خويش در نزد مردى نصرانى يافت . او را نزد شريح برد ، تا اقامهء دعوا كند . چون شريح را چشم به او افتاد از جاى خود به يك سو كشيد . على ( ع ) گفت :\r\nسر جايت بنشين و در كنارش نشست و گفت : اى شريح ، اگر خصم من مسلمان بود حتما در كنار او مىنشستم ولى خصم من نصرانى است و رسول اللّه ( ص ) گفته است كه اگر شما و ايشان در راهى بوديد ، آنها را در تنگنا افكنيد و تحقيرشان كنيد همان گونه كه خدا ايشان را تحقير كرده است ، البته بىآنكه بر آنان ستم كنيد .\r\nسپس گفت : اين زره از آن من است . نه آن را به او فروخته‌ام و نه به او بخشيده‌ام .\r\nشريح نصرانى را گفت : امير المؤمنين چه مىگويد ؟ نصرانى گفت : نه ، زره ، زره من است . و نمىگويم كه امير المؤمنين دروغ مىگويد . شريح رو به على ( ع ) كرد و گفت : يا امير المؤمنين آيا بر ادعاى خود شاهد و دليلى دارى ؟ گفت : نه . شريح به سود آن نصرانى رأى داد .\r\nنصرانى اندكى رفت و بازگرديد و گفت : شهادت مىدهم كه اين گونه قضاوتها قضاوت پيامبران است . امير المؤمنين مرا نزد قاضى خود آورده و قاضى به زيان او رأى مىدهد .\r\nشهادت مىدهم كه جز خداى يكتا خدايى نيست و شهادت مىدهم كه محمد بنده و پيامبر اوست . يا امير المؤمنين به خدا سوگند كه اين زره ، زره توست . لشكرت حركت كرد و تو به صفين مىرفتى اين زره از پشت اشتر خاكسترى تو فرو افتاد . على ( ع ) گفت : اكنون كه اسلام آوردى اين زره از آن تو باد و اسبى نيز به او داد .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n( 1 ) شعبى گويد : كسى كه او را ديده بود مرا گفت كه همراه على ( ع ) در نهروان با خوارج مىجنگيد .\r\nجعفر بن محمد بن على ( ع ) گويد : على ( ع ) كسى را براى جمع‌آورى زكات به باديه فرستاد و او را گفت :\r\nزنهار ، اى بندهء خدا ، از خدا بترس و دنيايت را بر آخرتت ترجيح منه . از آنچه تو را امين آن گردانيده‌ام نيك نگهبانى كن و حق خدا را رعايت نماى تا به محل « بنى فلان » رسى بر آستانهء ايشان فرود آى و به خانه‌هايشان داخل مشو ، سپس با آرامش و وقار به نزد آنان رو ، چون به ميانشان رسيدى بر آنان سلام كن و چون درود گويى درودى به كمال گوى . آنگاه بگوى كه اى بندگان خدا ، ولىّ خدا مرا نزد شما فرستاده تا حق خدا را از شما بستانم . آيا در اموال شما چيزى از حق خدا هست كه آن را به ولى او ادا كنيد ؟ اگر يكى از آنان گفت : نه ، از او مطالبه مكن و اگر كسى گفت : آرى ، همراه او برو بدون آنكه بترسانيش و او را وعده‌هاى نيكو ده تا بر سر اموالش رسد . و نبايد كه بىاذن او در آن دخالت كنى زيرا بيشتر آن مال از آن اوست . و بگو : اى بندهء خدا ، مرا اجازت مىدهى كه در اين اموال دخالت كنم ؟ اگر گفت : بلى . دخالت كن ، اما نه بسان كسى كه بر آن مال چيره شده و نه به عنف و شدت . پس آن مال به دو بخش كن و از او بخواه كه هر بخش را كه مىخواهد اختيار كند . مبادا در آنچه اختيار كرده بر او اعتراض كنى . باقى را نيز دو بخش كن و پيوسته چنين كنى تا آنچه حق خدا از مال اوست باقى بماند و تو آن را برگير . اگر نپذيرفت و خواست كه بار ديگر تقسيم كنى ، قبول كن و همه را مخلوط كن و آنچه به پايان رسانيده بودى از سر گير . تا حق خدا را از مال او جدا كنى . سپس آن مال به دست مردى نيكخواه و مسلمان و مشفق و امين بسپار كه به ذره‌اى از آن تجاوز نورزد . آنگاه هر چه از هر جاى گرد آورده‌اى براى ما بفرست تا در جايى كه خدا فرمان داده صرفش كنيم .\r\nبه رسولى كه از طرف تو آن مال را براى ما مىآورد ، سفارش كن كه ميان ماده شتر و كرّه‌اش حايل نشود و آنها را از هم جدا نكند و همهء شير مادر را ندوشد آن سان كه به كرّه زيان برسد . و آن قدر بر يكى از شتران سوار نشود كه خسته‌اش كند ، بايد ميان آنها عدالت ورزد و به هر آب كه مىگذرد آبشان دهد و در ساعاتى كه بايد بيارامند آنها را از علفزارها به ميان جاده‌ها نكشاند و با آنها به مدارا رفتار كند تا نزد ما آيند - به اذن خدا - فربه ، نه خسته و كوفته . تا ما آنها را به روش كتاب خدا و سنت پيامبرش تقسيم كنيم . اين كار اجر تو را بزرگتر گرداند و رستگارى تو را نزديكتر دارد .\r\nخداوند در آن شتران و در تو نظر مىكند و كوشش و نيكخواهى تو را در حق كسى كه تو را فرستاده و تو براى بر آوردن نياز او رفته‌اى مىنگرد . رسول اللّه ( ص ) گفت : « خداوند هيچ دوستدارى را كه خويشتن را به فرمانبردارى و نيكخواهى در راه اوامر امامش به رنج مىاندازد نبيند ، مگر آنكه در جهان برين با ما همنشينش مىگرداند . »\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n( 1 ) سالم بن ابى الجعد [ 87 
  ] گويد : كه على ( ع ) براى قاريان قرآن دو هزار ( دينار يا درهم ) مقرر مىفرمود و پدر من يكى از قاريان بود .\r\nسابق بربرى [ 88 
  ] گويد : على را ديدم كه زندان كوفه را در نزديكى بازار روغن‌فروشان وجب به وجب مىساخت .\r\nو نيز گويد : كه در آغاز ، زندان كوفه خانه‌اى نيين بود و زندانيان آن را مىشكافتند و مىگريختند . على ( ع ) آن را از گچ و آجر بنا كرد . و شنيدم كه به هنگام بنا مىگفت :\r\n اما ترانى كيّسا مكيسا * به نيت بعد نافع مخّيسا [ 89 
  ] . \r\n\r\n","description":"","footnote":"","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\n\r\n( 1 ) از سخنان على عليه السلام\r\nعلاء بن عبد الرحمن گويد : مردى نزد على بن ابى طالب ( ع ) آمد و از او پرسيد كه : ايمان چيست ؟ على ( ع ) پاسخ داد : ايمان بر چهار ستون استوار است : بر صبر و بر يقين و بر عدل و بر جهاد . صبر نيز چهار شاخه دارد : شوق و خوف و زهد و انتظار . پس كسى كه شوق بهشت دارد ، شهوات از دل دور سازد و آنكه از آتش جهنم ترسد گرد محرّمات نگردد و آنكه در دنيا زهد ورزد ، مصيبتها را به چيزى نينگارد و آنكه در انتظار مرگ بود به انجام كارهاى نيك بشتابد .\r\nيقين را نيز چهار شاخه است : نگرشى به زيركى ، رسيدن به دقايق حكمت و پند گرفتن از گذشت روزگار و نگهداشتن روش اسلاف . آن كس كه نگرش زيركانه‌اش بود ، به دقايق حكمت دست يابد و آنكه به دقايق حكمت دست يابد سيرت روزگار بشناسد و آنكه سيرت روزگار بشناسد چنان است كه با اسلاف زيسته است .\r\nعدل را نيز چهار شاخه است : به ژرفاى فهم رسيدن ، به عمق دانايى فرو شدن ، نيكو داورى كردن و به بردبارى خو گرفتن . زيرا آنكه نيكو فهم كند مجملات علم را تفسير كند و آنكه دانا شود آيينهاى حكمت را بشناسد و آنكه بردبارى ورزد در كار خود تفريط نكند و به پايمردى بردبارى خويش در ميان مردم ستوده زندگى كند .\r\nجهاد را نيز چهار شعبه است : امر به معروف و نهى از منكر و پايدارى در آنجا كه پايدارى بايد و دشمنى با فاسقان . كه هر كه امر به معروف كند از مؤمنان نيك پشتيبانى كرده و آنكه نهى از منكر كند بينى منافقان به خاك ماليده و آنكه با فاسقان دشمنى ورزد به خاطر خدا خشمگين شده و آنكه به خاطر خدا خشمگين شود خدا نيز به خاطر او به خشم آيد .\r\n( 2 ) ابو زكريا از اصحاب دانشمند على ( ع ) روايت كند كه على ( ع ) فرمود : اما بعد ، خداوند آيين اسلام بياورد و راه آبشخور آن براى هر كه خواهد كه خويشتن از آن سيراب سازد آسان\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nساخت . و اركانش را در برابر كسانى كه آهنگ جنگ با آن در سر دارند نيرومند گردانيد . اسلام را عزت كسانى گردانيد كه با آن دوستى مىكنند و امن سلامت براى كسى كه به آن داخل مىشود و راهنمايى براى كسى كه آن را پيشواى خود قرار مىدهد و زينت براى كسى كه بدان خود را مىآرايد و عدالت براى كسى كه آن را به خود مىبندد و استوارى براى كسى كه بدان چنگ مىزند و ريسمان براى كسى كه بدان تمسك مىجويد و برهان براى كسى كه از آن سخن مىگويد و روشنايى براى كسى كه از آن فروغ مىگيرد و گواه براى كسى كه به آن اقامهء دعوا مىكند و پيروزى براى كسى كه حجت خويش از آن مىگيرد و علم براى كسى كه آگاهيش باشد و حديث براى كسى كه روايت مىكند و حكم براى كسى كه به قضاوت مىنشيند و بردبارى براى كسى كه همه اموالش به غارت رفته و خرد براى كسى كه به تدبير امور مىپردازد و فهم براى كسى كه در صدد فهم است و يقين براى كسى كه به سرچشمهء علم دست يافته و بصيرت براى كسى كه آهنگ كارى مىكند و عبرت براى كسى كه پند مىپذيرد و رهايى براى كسى كه راست مىگويد و مودّت براى كسى كه آشتى مىورزد و نزديكى براى كسى كه تقرب مىجويد و اعتماد براى كسى كه توكل مىكند و راحت براى كسى كه كار خود به خدا واگذارد و فطرت براى كسى كه نيكى كند و خير براى كسى كه شتاب كند و سپر براى كسى كه شكيبايى ورزد و لباس براى كسى كه پرهيزكارى كند و حامى براى كسى كه ايمان آرد و ايمنى براى كسى كه تسليم حق شود و آرامش براى راستگويان .\r\n( 1 ) پس آن حق ، راهش هدايت است و صفتش نيكى است و عملش رفعت است و آن روشنترين راه است . چراغش افروخته است و افروزندهء چراغهاست و نهايتش برترى است و رسيدن به ميدان مسابقه‌اش آسان است ، گردآورندهء سواران تيزتك است كه براى دست يافتن جايزه با يكديگر به رقابت پردازند . خشمش دردناك است ، ساز و برگش دير ساله است ، سواركارانش بزرگوارانند . ايمان راه روشن اوست ، اعمال نيك نشانه‌هاى اوست ، پاكدامنى چراغهاى اوست ، مرگ غايت اوست . دنيا ميدان مسابقهء اوست . و قيامت جاى گرد آمدن سواران اوست و بهشت جايزهء اوست و جهنم رنج و عذاب اوست و پرهيزكارى ساز و برگ اوست و نيكوكاران سواركاران اويند .\r\nبه اسلام كردارهاى نيك توان شناخت به كردارهاى نيك فهم و علم بارور شود و فهم و علم سبب ترس از مرگ بود و به مرگ دنيا پايان گيرد و به دنيا راه قيامت گشوده شود و به قيامت بهشت نزديك آيد و بهشت حسرت دنياداران است و آتش موعظهء پرهيزكاران و تقوا اصل ايمان است .\r\nو ايمان بر چهار ستون استوار است : بر صبر و بر يقين و بر عدل و بر جهاد . صبر نيز چهار شاخه دارد : شوق و خوف و زهد و انتظار . پس كسى كه شوق بهشت دارد ، شهوات از دل دور سازد و آنكه از آتش جهنم ترسد گرد محرمات نگردد و آنكه در دنيا زهد ورزد مصيبتها را به چيزى نينگارد و آنكه در انتظار مرگ بود به انجام كارهاى نيك بشتابد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n( 1 ) يقين را نيز چهار شعبه است : نگرشى به زيركى ، رسيدن به دقايق حكمت ، پند گرفتن از گذشت روزگار و نگهداشتن روش اسلاف . آن كس كه نگرشى زيركانه‌اش بود به دقايق حكمت دست يابد و آنكه به دقايق حكمت دست يابد ، سيرت روزگار بشناسد و آنكه سيرت روزگار بشناسد چنان است كه با اسلاف زيسته است .\r\nعدل را نيز چهار شاخه است : به ژرفاى فهم رسيدن به عمق دانايى فرو شدن ، نيكو داورى كردن و به بردبارى خو گرفتن . زيرا آنكه نيكو فهم كند ، مجملات علم را تفسير كند و آنكه دانا شود آيينهاى حكمت را بشناسد و آنكه بردبارى ورزد در كار خود تفريط نكند و به پايمردى بردبارى خويش در ميان مردم ستوده زندگى كند .\r\nجهاد را نيز چهار شعبه است : امر به معروف و نهى از منكر و پايدارى در آنجا كه پايدارى يابد و دشمنى با فاسقان . كه هر كه امر به معروف كند از مؤمنان نيك پشتيبانى نمايد و هر كه نهى از منكر كند بينى منافقان بر خاك مالد و آنكه با فاسقان دشمنى ورزد به خاطر خدا خشمگين شده و آنكه به خاطر خدا خشمگين شود ، خدا به خاطر او به خشم آيد . اين بود ايمان و ستونها و شاخه‌هايش .\r\nكفر نيز بر چهار پايه استوار است : بر فسق ، بر غلوّ ، بر شك و بر شبهه . فسق را چهار شعبه است : جفا ، كورى باطن ، غفلت و سركشى .\r\nآنكه اهل جفا بود حق را حقير شمارد و با فقيهان ناسازگار بود و بر شكستن سوگند اصرار ورزد . آنكه كور باطن بود ياد خدا از ياد ببرد و در پى باطل رود و با خداى خود به مبارزت برخيزد و با او مخالفت كند و شيطان بر او در آويزد . و آنكه غفلت ورزد شيطان بر او سوار شود و گمراهيهاى خويش راه هدايت پندارد و آرزوها بفريبدش و چون كار به پايان آمد و پرده از مقابل چشمانش به يك سو شد و از خدا چيزهايى برايش آشكار شد كه انتظارش را نداشت ، گرفتار حسرت شود و آنكه از فرمان خدا سر بكشد خداوند بر او غلبه يابد و به نيرو و قدرت خويش خوارش گرداند و به جلال و عظمت خود خردش سازد ، همان گونه كه او در اوامر پروردگارش كوتاهى كرد و به پروردگار كريم خود مغرور شد .\r\n( 2 ) غلو را نيز چهار شاخه است : گم شدن در بيابان وهم و خصومت كردن و انحراف و شقاق .\r\nپس آنكه سر در بيابان وهم نهد به خدا بازنگردد و هر چه كند بيشتر در گردابها غرق شود و فتنه‌اى را از سر نگذراند جز آنكه فتنهء ديگرش فروگيرد و دين خود پاره كند و در كارى شوريده افتد . و آنكه راه تنازع و خصومت پويد كارش به سستى گرايد و به سبب مداومت در لجاج اثرش كهنه شود . و آنكه از حق منحرف شود نيكى در نظرش بدى آيد و بدى در كسوت نيكى ظاهر شود و از بادهء گمراهى مست شود . و آنكه به راه شقاق و دشمنى گام زند راهها در پيش پايش ناهموار گردد و كارش مشكل شود و بيرون شدنش از تنگناها دشوار گردد . چنين كسى سزاوار است كه از مرتبت خويش فرو افتد زيرا در راهى كه همهء مؤمنان گام مىزنند ، نمىپويد .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n( 1 ) و شك را چهار شاخه است : مراء و جدال و ترس و دودلى و تسليم پذيرفتن . پس شك كنندگان به كدام يك از نعمتهاى پروردگارشان شك مىكنند ، آن كس كه چيزى كه در پيش روى اوست بترساندش به ناچار به واپس گردد و هر كه در عرصهء ترديد سرگردان شود همراهان بر او سبقت گيرند و واپس‌ماندگان به او رسند و در زير سم شياطين ماليده شود و هر كه در برابر مهالك دنيا و آخرت تسليم شود در هر دو به هلاكت رسد و آنكه از آن مهالك رهايى يابد به سبب يقين خود رهايى يافته .\r\nشبهه را نيز چهار شاخه است : خودپسندى به زيور و زينت ، فريب خوردن از نفس ، كج‌انديشى و در آميختن حق به باطل . زيرا زينت آدمى را از دليل روشن منصرف مىدارد و فريب نفس او را به گرداب شهوت مىافكند و كج‌انديشى به انحراف از حق مىانجامد و آميختن حق به باطل تاريكيهايى است فراز يكديگر . اين بود كفر و پايه‌ها و شاخه‌هايش .\r\nنفاق بر چهار ستون استوار است : هوا و هوس و تكبر و خودخواهى و آزمندى .\r\nپس هوا و هوس را چهار شاخه است : ستم ، تجاوز ، شهوت و طغيان . آنكه ستم كند شر و فسادش بسيار بود و مردم از گردش بپراكنند و به خلافش برخيزند . آنكه تجاوز ورزد از خصومت او در امان نتوان بود و دلش سلامت نپذيرد و نفسش از شهوات روى گردان نباشد و در درياى حسرتها فرو رود و آنكه طغيان و سركشى كند بىهيچ عذرى و حجتى گمراه شده است .\r\nخودپسندى را نيز چهار شاخه است : هيبت ، غرور ، مماطلت و امل .\r\nپس شوق به شكوهمندى آدمى را از حق بازگرداند و مغرور شدن به زندگى زودگذر اين جهانى و فرو گذاشتن آخرت و افراط در مماطلت ديده بصيرت كور كند تا مرگ فرا رسد و اگر آرزوها نمىبود آدمى مىتوانست به حساب خويش برسد كه اكنون در چگونه حالى است و كسى كه چنين كند و حال اكنون خود بداند از وحشت به ناگهان خواهد مرد .\r\nو بازداشت از ناروا را چهار شاخه است : كبر و فخر و حميت و عصبيت . آنكه كبر ورزد واپس افتد و آنكه فخر فروشد به گناه افتد و آنكه حميّت به خرج دهد گران‌بار شود و هر كه دچار عصبيت شود از راه به در رود و بد دردى است گرفتار آمدن ميان ادبار و فجور و گران‌بارى و دور افتادن از راه .\r\nآزمندى را چهار شاخه است : شادمانى ، نوشخوارى ، لجاج و كبر . شادمانى در نزد خدا مكروه است و نوشخوارى خودپسندى است و لجاج بلاست براى كسى و او را به ارتكاب گناه ناچار سازد و كبر ، لهو و لعب است و سرگرمى است و برگزيدن چيزى كه پست‌تر است به جاى چيزى كه نيكوتر است .\r\nپس اين بود نفاق و پايه‌ها و شاخه‌هاى آن .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n( 1 ) خداى تعالى بر فراز همه بندگان خود است . متعالى است عظمت او و مستولى است قوت او و سخت است نيروى او . هستى او از خود اوست و هر چه را خود آفريده است جمالش در عين جلالت است . هر چيز را به نيكوترين وجه بيافريده ، دست قدرتش گشاده است و رحمتش همه جا رسيده و فرمانش آشكار و نورش درخشان و نعمتش بهرهء همگان است و نور حكمتش تابان است . كتابش پيروزمند است و حجتش و دينش از هر آلودگى پالوده است و سخنش حق است و نيكهايش به سوى همگان پيش مىتازد . و ترازوهايش عادلانه است و رسولانش به رهنمايى مردم رسيده‌اند و نگهبانانش حاضرند .\r\nسپس خداى تعالى بدى را گناه قرار داد و گناه را فتنه و فتنه را زشتى و نيكى را پوزش قرار داده و پوزش را توبه و توبه را پاكيزگى . پس هر كه توبه كرد هدايت يافت و هر كه به فتنه افتاد تا به درگاه خداوندى توبه نكرده و به گناه خويش اعتراف نكرده و به نيكى خستو نشده در گمراهى است .\r\nپس خدا را خدا را ! چه گسترده است توبه و رحمت و بشارتهاى او و چه وحشتناك است خشم او و جهنم او و عزت و قدرت و سلطهء عظيم او . هر كه به فرمانبردارى او ظفر يافت كرامتش را به خود جلب كرد و هر كه در معصيتش به خوارى افتاد و بال خشم او چشيد .\r\nخانهء آخرت آنجاست . اهل آخرت از آخرت بسى مىترسند . در آنجا نوميدى است و اهل آن را هيچ اختيارى نيست . از خداى تعالى آن دارندهء سلطهء عظيم و جمال كريم و حلم بىنهايت مىخواهيم كه ما را پاداش نيك عنايت دارد و پاداش نيك كه پاداش پرهيزگاران است .\r\nكميل [ 90 
  ] بن زياد گويد : امير المؤمنين ، دست مرا بگرفت كه به گورستان برويم . چون به صحرا رسيديم آهى بلند بر كشيد و گفت :\r\nاى كميل اين دلها همانند ظرفهايى است ؛ بهترينشان آنهايى هستند كه سخنان حكيمانه را بهتر در خود نگه مىدارند . اينك آنچه تو را مىگويم به دل بسپار .\r\nمردم سه گونه‌اند : دانشمندى خدايى و دانش‌پژوهى كه قدم در راه رهايى خويش دارد و فرومايه مردمى كه از پى هر آواز مىروند و به وزش هر باد به چپ و راست مىگرايند و از فروغ دانش روشنى نمىجويند و به هيچ ستونى استوار پناه نمىگيرند .\r\nاى كميل ، علم بهتر از مال است . زيرا علم نگهبان توست و حال آنكه تو بايد مال را نگهبانى كنى ، چون علم را انفاق كنى ( يعنى به ديگرانش بياموزى ) افزون گردد ولى مال را هزينه كردن بكاهد .\r\nاى كميل دوست داشتن دانش آيينى است كه بايد بدان اعتراف كرد كه در زندگى فرمانبردارى از پروردگار را سبب شود و پس از مرگ سبب نام نيك گردد و چون مال از دست رود سود آن نيز از دست برود . علم فرمانرواست و مال فرمانبردار .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n( 1 ) اى كميل گنجينه‌داران مال ، مردگانند ، هر چند در شمار زندگان باشند ولى دانشمندان تا جهان باقى است زنده‌اند . آرى تن‌هايشان از ميان رفته است ولى آثارشان در دلها موجود است .\r\nآنگاه به سينهء خود اشارت فرمودند و گفتند كه در اينجا دانشى است بسيار ، اگر كسانى مىيافتم كه توان حمل آن مىداشتند . آرى كسى را يافتم كه تندياب بود ولى امين نبود و دين را وسيلهء دنيا ساخته بود و به يارى ادله و برهانهاى الهى بر دوستان خدا مىتاخت و با كتاب خدا دشمنى مىورزيد و نيز كسى را يافتم كه فرمانبردار حاملان حق بود ولى به دقايق حقايق آن بصيرتى نداشت و با نخستين شبهت ، ترديد در دلش راه مىيافت . بلى ، نه آن و نه اين . يا كسى بود به لذات جسمانى سخت آزمند و عنان شهوت از دست داده و مشتاق گردآورى و اندوختن مال . اينان را با پاسدارى دين كارى نبود و بيش از هر چيز به ستوران چرنده شباهت داشتند . چنين است كه با مرگ حاملان علم ، علم هم مىميرد .\r\nآرى زمين هرگز از كسى كه حجت قائم خداوند است يا ظاهر و آشكار يا ترسان و پنهان خالى نمىماند ، تا حجتها و نشانه‌هاى خدا از ميان نرود . شمارشان چند است و در كجا مىزيند ؟ به خدا سوگند هر چند در نزد خداوند مقامى ارجمند دارند . شمارشان اندك است . خداوند حجتها و نشانه‌هاى خود را به وجود اينان نگه مىدارد تا آنان نيز به كسانى همانند خود وديعت دهند و بذر آن در دلهاى همانندان خويش بيفشانند . دانش ، آنان را به حقيقت امر بصيرت داده و با روح يقين دمساز كرده و آنچه نازپروردگان دشوار مىپنداشتند به آسانى بر خود هموار داشته‌اند و با آنچه نادانان از آنها مىگريختند انس و الفت يافتند . به تن در اين جهان فرو دين‌اند و به جان در آن جهان برين . اينان خليفگان خدا در روى زمين و داعيان دين اويند . آه ، آه كه مرا چسان شوق ديدار آنهاست . از خداوند براى خود و براى تو آمرزش مىطلبم . اى كميل هر زمان كه خواهى بازگرد .\r\n\r\n( 2 ) خطبه‌اى از امير المؤمنين على عليه السلام\r\nابو زكرياى حريرى [ 91 
  ] از اصحابش روايت كرد كه على ( ع ) سخن مىراند و مىگفت :\r\nسپاس و ستايش خداى را . مىستايمش و از او يارى مىجويم . به خدا پناه مىبرم از شر و فساد نفسهايمان و از بديهاى اعمالمان . هر كه را خدا راه نمايد او را گمراه كننده‌اى نيست و هر كس را كه او گمراه خواهد او را راهنمايى نخواهد بود . و شهادت مىدهم كه خدايى جز اللّه نيست . يكتاست و بىشريك است و محمد بنده و پيامبر اوست . او را به موهبت ولايت برگزيد و به اكرام خاص خود مكرم گردانيد و به پيامبرى فرستاد . محمد محبوب‌ترين آفريدگان اوست در نزد او و گرامىترين آنهاست .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nاو رسالتهاى پروردگارش را نيك بگزارد و امت خود را نيكخواهى كرد و آن وظيفه كه بر عهده داشت به انجام رسانيد . شما را به ترس از خدا سفارش مىكنم زيرا سفارش به ترس از خدا بندگان را بهترين سفارشهاست كه به خشنودى او نزديكتر است و بهترين چيزى است سرانجام كارها را . شما به ترس از خدا مأمور شده‌ايد و براى آن آفريده شده‌ايد . پس از خداى بترسيد نه براى آنكه نام نيك شما بر زبانها افتد يا ترس شما براى پوزش خواستن باشد از خطايى كه كرده‌ايد . زيرا خداوند شما را بيهوده نيافريده و همچنان رها نكرده است . اعمال شما را محاسبه مىكند و مدت عمرتان را معين كرده و كارهاى نيك و بدتان را نوشته است پس مبادا دنيا بفريبدتان كه دنيا فريبنده است و هر كه فريب آن خورد گول و نادان است و سرانجامش فنا و نيستى است . از خدا آن پروردگار خود و شما ، مىخواهم كه ما و شما را روزى دهد خشيت سعيدان را و مقام و منزلت شهيدان را و همدلى و دوستى پيامبران را . جز اين نيست كه ما به او زنده‌ايم و به سوى او بازمىگرديم .\r\n( 1 ) ابو زكريا گويد كه على ( ع ) در خطبه‌اى چنين مىگفت :\r\nسپاس و ستايش خداى را . مىستاييمش و منزهش مىداريم و به عظمت يادش مىكنيم آن سان كه سزاى عظمت اوست . عظمتش را به بزرگى ياد مىكنيم به سبب جلالت ذات او . مىستاييمش به يكتايى و خلوص و سپاسش مىداريم در برابر نيكىهايش در حق ما ستايندگان و ثناگويانش . از او آمرزش مىخواهيم تا خطاهاى ما ببخشايد و بخشايش او را مىطلبيم به سبب سنگينى بار گناهانمان . به خدا ايمان مىآوريم از روى يقين و از او راهنمايى مىخواهيم ، آن رهنمود كه ما را از هر گناه در امان نگاه دارد و از هر خطا برهاند . پناه مىبريم به خدا از گرفتار آمدن در تنگناهاى طريق پس از آنكه به راه گشاده قدم نهاده‌ايم . و اين گرفتار آمدن بدان سبب است كه نشانه‌هاى روشن راه هدايت را از دست نهاده باشيم و جامهء ضلالت بر تن كرده باشيم و شهادت مىدهيم بىهيچ شك و ترديدى در برابر يقين خالصانه كه خداى تعالى يكتاست ، به وعدهء خويش وفا مىكند ، پيمانش استوار است ، گفتارش راست است ، او را در كار انبازى نيست و به خوارى نيفتد كه نيازش به ياورى باشد . بزرگش مىداريم آن سان كه در خور بزرگ داشتن اوست . خدايى جز او نيست پيروزمند و داناست . و شهادت مىدهيم كه محمد ( ص ) از سوى او مبعوث شده و حامل وحى اوست و پيامبر اوست و به نور او روشنايى يافته . او را به رسالت فرستاد ، اجابت‌كننده ، اندرز دهنده ، ادب‌كننده و پرهيزكار . با چراغهاى چون شهابها و با فروغى تابناك . محوكننده و زداينده آيينهاى باطل آن بيهوده‌گويان ، در آن جامعه كه تاريكى كفر آن را در خود پيچيده بود . پس پردهء تاريكى به نيروى آيات واضح و روشن خود بردريد و پندگيرندگان را به آيات محكمات و\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nآيات متشابهات به گفتار روشنگر خود ، هدايت كرد . ولى جماعتى كه در دلشان گونه‌اى بيمارى بود از پى متشابهات آيات رفتند تا با تأويل آنها فتنه‌ها برانگيزند . آنان كه چنين مىكنند خود در مركز فتنه‌اند و حال آنكه راه حق راهى است روشن و آنكه از پيامبر فرمان برد ، چنان است كه خدا را فرمان برده است و آنكه خدا را فرمان برد شايان اين كرامت است كه خدايش سپاس گويد و پاداش نيكش دهد . و هر كه خدا و پيامبرش را نافرمانى كند در آن روز كه مردمان در محكمهء عدل الهى گرد آيند به سختى از او حساب كشند .\r\nاما بعد ، آنكه خاموش باشد و به اندرز گوش فرا دهد خاموشيش سود كند و خردمند خاموش همواره دلش در انديشهء خداست تا ديدهء باطنش بينا گردد و رجحان اطاعت بر معصيت بازشناسد و شرف و ارج راه ثوابش را بر گرفتار شدن به عذاب و مؤاخذت او در - يابد و بنگرد كه چسان سر برافرازند آنان كه مستوجب خشنودى او شده‌اند بر جماعتى كه مستوجب عقاب او گشته‌اند . حقا كه ميان اين دو گروه بس تفاوتهاست و فاصلهء آنها از يكديگر بسيار . وصيت مىكنم شما را به ترس از خداى آفرينندهء جانها و برآرندهء بامدادها « * » .\r\n( 1 ) ابو سلام كندى [ 92 
  ] گويد : على ( ع ) به ما مىآموخت كه چگونه بر پيامبر ( ص ) صلوات و درود فرستيم . مىگفت : بگوييد :\r\nبار خدايا ، اى آنكه گستردنيها را گسترده‌اى و اى آنكه اين چرخ بلند بر افراشته‌اى و اى آنكه دلها را بر فطرت و سرشتشان آفريده‌اى كه برخى اهل سعادتند و برخى اهل شقاوت . شريفترين درودهايت را و بارورترين بركاتت را و رأفت و مهرت را بر بندهء خود و پيامبر خود و فرستادهء خود محمد ( ص ) ارزانى دار آنكه خاتم پيامبران پيشين است و گشايندهء درهاى فرو بسته . آن اعلان كنندهء حق به نيروى دلايل و آن از ميان برندهء جوش و خروش اهل باطل . آن سركوب كنندهء قدرت گمراهان كه با توانى هر چه تمامتر بار فرمان تو بر دوش كشيد و در راه خشنودى تو شتاب ورزيد ، بىآنكه در كار درنگ كند يا عزمش سستى گيرد . گوش به وحى تو داشت و عهد تو نيك نگه داشت و نفاذ امر تو را به جان در ايستاد . تا چراغ آن را كه به طلب آتش آمده بود و راه درشتناك و تاريك كسى را كه در وادى حيرت سرگردان بود روشن ساخت . دلها از پس آنكه در گردابهاى فتنه‌ها و گناهان غوطه مىخوردند به هدايت او از آن گردابها به كنار افتادند . علامتهاى آشكار برافراشت و احكام نورانى بر نهاد . بار خدايا محمد امين درستكار توست و گنجور خزاين علم توست و در روز قيامت گواه توست مبعوث توست به پيامبرى و رسول توست بر مردم .\r\n\r\n\r\n","description":"","footnote":"\r\n* شادروان محدث ارموى در ذيل اين خطبه افزوده‌اند كه : پوشيده نيست كه غالب عبارات و الفاظ اين خطبه مشوش است و معانى و مبانى آنها روشن نيست ما نيز آن را به همان گونه كه بود نقل كرديم و از خوض در بيان آن خوددارى ورزيديم .\r\n","page_name":" 58 ","page_number":58},
  {"content":"\r\n\r\nبار خدايا محمد ( ص ) را به فضل خود فراوان پاداش نيك ده و شريعتى را كه او پىافكنده است برافراز تا بر هر شريعت ديگر برترى جويد . جايگاه او در نزد خويش مكرّم دار و فروغ آيين او به كمال رسان .\r\nبار خدايا اكنون كه محمد ( ص ) را به رسالت فرستاده‌اى پاداشش را آن ده كه گواهيش پذيرفته آيد و سخنش خشنودى زايد و گفتارش همه عدل باشد و از سخن روشن و آشكار و حجت و برهانى شگرف بهره‌اش فرماى چنين باد اى آفريدگار جهانيان .\r\n( 1 ) ابراهيم بن محمد از يكى از فرزندان على ( ع ) روايت كند كه على ( ع ) چون پيامبر ( ص ) را توصيف مىكرد مىگفت :\r\nرسول اللّه نه زياده از معمول بلند بود و نه زياده از معمول كوتاه ، بل ميانه بالا بود .\r\nمويش نه بسيار مجعد بود و نه بسيار صاف و بىشكن بل چين و شكنى اندك و دلپذير داشت . چهره‌اش نه لاغر بود و نه فربه بل چهره‌اى مدور داشت با رنگى سفيد به سرخى آميخته . چشمانش سياه و مژگانش برگشته بود . درشت استخوان بود و گشاده سينه .\r\nبدنش را موى اندك بود و تنها روى سينه‌اش مويى تنك داشت . دستها و پاهايش زمخت مىنمودند با انگشتانى مايل به ستبرى . چون راه مىرفت محكم و استوار مىرفت و چنان پاى از زمين بر مىكند كه گويى از بلندى به پستى مىآمد . چون مىخواست به كسى روى كند سر بر نمىگردانيد كه با تمام بدن به سوى او بر مىگشت . ميان شانه‌هايش مهر نبوت بود و او خاتم پيامبران بود . بخشنده‌ترين مردم بود .\r\nدليرترين آنها و راستگوترينشان . به عهد خود سخت پايبند بود ، از همه مردم زبانش نرمتر بود و در معاشرت از همه بهتر .\r\nابراهيم بن اسماعيل يشكرى [ 93 
  ] گويد كه على ( ع ) را از صفت پروردگار پرسيدند . على - ( ع ) گفت : سپاس و ستايش خداى را خدايى كه يكتا و بىنياز است و يگانه است نه خود از چيزى پديد آمده و نه عالم را از چيزى آفريده است . او ديگر است و آفريدگان ديگر . كس وصفش نتواند كرد و حدّش نتواند شناخت . زبان فصيحان از توصيف او عاجز است كه توصيفگران او در اين وادى سرگشته‌اند . و صاحبان انديشه‌هاى توانا در ملكوت او حيرانند و تفسيرگران در عرصهء پهناور علم او سرگردان . بر در پرده سراى غيب او حجابهاست كه خردهاى و الا در آن آستان راه به جايى نبرند . بزرگ و بزرگوار است خداوندى كه نيابدش انديشهء انديشمندان هر چه فرارود و به كنه ذاتش نرسد هوشيارى هوشمندان هر چه در درياى فكرت فرو رود . متعالى است ايزدى كه اوصافش را حد و نهايتى نيست و توصيفش را نه كلامى در خور توان يافت و نه زمانى محدود و نه مدتى هر چند به درازا كشد . منزه است خداوندى كه آغازش را ابتدايى نيست و پايانش را انتهايى نه ، كه آخرش به ابد پيوسته است . منزه است خداوند آن سان كه خود خويش را وصف كرده است كه واصفان از توصيف او عاجزند .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n( 1 ) چون چيزها را بيافريد آنها را حدى نهاد آن سان كه نه آنها به او همانند باشند و نه او همانند آنها در آنها حلول نكرده است كه بگويند در آنها موجود است و نه از آنها جداست كه بگويند از آنها دور است . نه پنهان است كه توان گفت : كجاست ؟ ولى علمش بر همه چيز احاطه دارد . آفرينشش را نيكو بر آورده و زمام كار آن و نگهدارى آن را دريد قدرت خويش دارد . هيچ نهفته‌اى ، هر چند بسيار نهفته بود از او پوشيده نيست و اسرار مكنون هر چيز را حتى در ژرفاى تاريكى مىداند خواه در سپهر فرازين باشد يا در زمين فرودين .\r\nهمه را حافظ و نگهبان است . هر چيز بر ديگر چيز محيط است و خداوند بر آنكه محيط است احاطه دارد . آن خداى يگانه بىنياز كه همه چيز از هيچ بيافريده است و از هيچ پديد آورده . هر چيز را كه ابداع كرده چون از ميان برود آفرينشى تازه گيرد . همواره بوده است .\r\nبزرگ و بزرگوار است . گذشت روزگاران در او دگرگونى پديد نياورد و آفرينش چيزها بر او گران نيايد . چون قصد آفرينش چيزى كند . گويدش موجود شو و موجود مىشود . در آفرينش اشياء نه پشتيبانى داشته و نه ياورانى . او را در آفرينش مثال و نمونه‌اى نبوده است و نه خستگى و نه درماندگى . هر سازنده‌اى كه چيزى مىسازد ، آن را از چيزى مىسازد و خدا هر چه ساخته از چيزى نساخته . هر دانايى نخست نادان بوده سپس علم آموخته و خدا نادان نبوده كه علم آموخته باشد . به علم بر همهء چيزها احاطه دارد و تجربه بر آگاهيش نيفزايد . علم او به موجودات پيش از تكوين آنها همانند علم اوست به آنها بعد از تكوين آنها . هر چه را كه مىآفريند نه براى استوارى بخشيدن به سلطهء خويش است و نه از بيم زوال و نقصان خود و نه بدان سبب كه بخواهد در برابر همتايى ستيزه‌گر يا ضدى متجاوز يا شريكى افزونى جوى از آنچه مىآفريند يارى جويد . بل خلايق آفريدگانند و بندگان خوارمايگانند . منزه است آن خداوندى كه او را مانده و ملول نساخته آفرينش آنچه آفريده است و نگهدارى و تدبير كار آن . و در برابر آنچه پديد آورده نه ناتوان شده و نه در كار خود سست گرفته . آنچه در علمش گذشت بيافريد و آنچه در اراده‌اش بود در علمش بود . انديشه و علم او در آفرينش اشياى نو پديد آمده نبوده و بر چهرهء اراده‌اش آژنگ ترديد ننشسته . هر چه هست اراده‌اى است استوار و علمى است متين كه خود در آن يكتاست . ربوبيت خاص اوست و او را هم الوهيت است و هم ربوبيت . صاحب عزت است و كبريا . ستايش و سپاس ويژهء اوست ، و بلندى و درخشندگى .\r\nدر يكتايى يكتاست و در عزت و بزرگى بىهمتا . بزرگتر از آن است كه او را مثل و مانندى باشد و فراتر از آن است كه فرزندى گيرد . خداوند سبحان پاكتر و مقدستر از اين است كه دست به زنان پساود و عزيزتر و جليل‌تر از آن است كه او را شريكى بود . در ميان آفريدگانش او را ضدى نيست و در فرمانرواييش همتانى نه . در ملك هيچ انبازى ندارد . آرى ، اين است خداى يكتاى يگانهء بىنياز ، ابدى و ازلى كه نه آغازش هست و نه انجامش .\r\nمتعالى است آن خداوندى كه فراترين فراتران است . داناى هر رازى است و آگاه از هر\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nنجوايى نه آن سان كه ديگران را آگاهى است . از آسمانهاى برين و زمينهاى فرودين فراتر است . به علم بر همهء اشياء احاطه دارد هم بر هر چه فرود است و هم بر هر چه بالاست . او راست مثل اعلى و اسماء حسنى ، تبارك و تعالى .\r\n( 1 ) ابو عمرو كندى [ 94 
  ] گويد : روزى نزد على ( ع ) بوديم ، مردم آن حضرت را سرخوش و شاد ديدند ، پس او را گفتند : يا امير المؤمنين براى ما از اصحاب خود چيزى بگوى . گفت : از كدام يك از اصحابم ؟ گفتند : از اصحاب محمد ( ص ) . گفت : همهء اصحاب محمد ( ص ) اصحاب من هستند ، از كدام يك مىپرسيد ؟ گفتند : از آنها كه مىبينيم از ايشان به مهربانى ياد مىكنى و بر آنان درود مىفرستى . گفت : از آن ميان كدام يك ؟ گفتند : براى ما از عبد اللّه بن مسعود [ 95 
  ] بگوى .\r\nعلى ( ع ) گفت : عبد اللّه بن مسعود قرآن مىخواند و از سنت پيامبر آگاه بود همين و بس .\r\nگويند به خدا سوگند - در نيافتيم كه منظور او از « همين و بس » چه بود . آيا منظور او قرآن خواندن و آگاهى از سنت پيامبر بود يا اينكه مىگفت دربارهء ابن مسعود بيش از اين مپرسيد .\r\nگفتيم : از ابو ذر [ 96 
  ] چيزى بگوى : گفت : ابو ذر فراوان سؤال مىكرد ، گاه رسول اللّه به او پاسخ مىداد و گاه پاسخ نمىداد . ابو ذر به دينش آزمند بود و به فرا گرفتن علم حريص . آن قدر علم آموخت كه تا پيمانهء علمش پر شد آن گونه كه از تحمل آن عاجز آمد - به خدا سوگند - در نيافتيم كه منظور او از « عاجز آمد » چه بود ، آيا از كشف آنچه در نزد او بود يا از سؤال كردن .\r\nگفتيم : از حذيفة بن يمان [ 97 
  ] بگوى . گفت : نامهاى منافقان را مىدانست و از مسائل مشكلى كه ديگران از آن غفلت مىورزيدند سؤال مىكرد و هرگاه از آن مسائل از او مىپرسيدند ، در مىيافتند كه آگاه است .\r\nگفتند : از سلمان فارسى [ 98 
  ] بگوى . گفت : او همانند لقمان بود . مردى بود از اهل بيت .\r\nدانش پيشينيان و آنان را كه بعد از آنها آمده بودند مىدانست ، نخستين كتاب آسمانى و آخرين كتاب آسمانى را خوانده بود . دريايى بود بىپايان .\r\nگفتيم : از عمار ياسر [ 99 
  ] بگوى . گفت : عمار مردى بود كه ايمان با گوشت و خون و موى و پوست او آميخته بود . به هر جاى كه بود و به هر جاى كه مىرفت ايمانش را به همراه داشت و آتش جهنم را نرسد كه به او آسيبى رساند . گفتيم : از خود بگوى . گفت : خداوند ما را از خودستايى منع كرده .\r\nيكى از حاضران گفت : خداى تعالى مىگويد : « از نعمت پروردگارت سخن گوى [ 100 
  ] »\r\nگفت : از نعمت پروردگارم مىگويم : به خدا سوگند ، هر چه از رسول اللّه ( ص ) مىپرسيدم براى من مىگفت . و چون سؤالى نمىكردم او خود به تعليم من آغاز مىكرد . همانا كه در سينهء من علم بسيارى است ، از من بپرسيد .\r\n( 2 ) ابن الكوّاء [ 101 
  ] برخاست و گفت : يا امير المؤمنين معنى اين سخن خداوند چيست :\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n  « وَ الذَّارِياتِ ذَرْواً ؟ »   گفت : واى بر تو ، بادها . پرسيد : به چه معنى است :  « فَالْحامِلاتِ وِقْراً ؟ »  گفت : واى بر تو ، ابرها . پرسيد :  « فَالْجارِياتِ يُسْراً »  چيست ؟ گفت : واى بر تو . كشتيها .\r\nپرسيد :  « فَالْمُقَسِّماتِ أَمْراً »  يعنى چه ؟ گفت : واى بر تو مراد ملائكه است . على هر بار « واى بر تو » مىگفت : يعنى اين سؤالها كه مىكنى از روى عناد است .\r\n( 1 ) ابن الكوّاء پرسيد :  « السَّماءِ ذاتِ الْحُبُكِ »  به چه معنى است ؟ على گفت : يعنى داراى آفرينش نيكو . پرسيد : آن سياهى كه در درون ماه است چيست ؟ گفت : واى بر تو ، كورى از چيزى ناديدنى مىپرسد . اگر پرسى براى فهميدن بپرس نه از روى عناد و از چيزى بپرس كه تو را به كار آيد و واگذار هر چه را كه به كارت نمىآيد . ابن الكوّاء گفت : به خدا سوگند آنچه از تو مىپرسم به كارم مىآيد . على گفت : خداى عزّ و جل گويد : « ما شب و روز را دو آيت از آيات خدا قرار داديم . آيت شب را تاريك گردانيديم [ 102 
  ] » سياهى درون ماه اين است . پرسيد :\r\nكهكشان چيست ؟ على ( ع ) گفت : واى بر تو . اگر مىپرسى براى فهميدن بپرس نه از روى عناد و از چيزى بپرس كه به كارت آيد و واگذار هر چه را كه به كارت نمىآيد . ابن الكوّاء گفت : به خدا سوگند ، آنچه از تو مىپرسم به كارم مىآيد . على ( ع ) گفت : اين شكاف آسمان است . در زمان نوح آسمان از اينجا گشاده شد و بر قوم نوح آب فرو ريخت . پرسيد :\r\nقوس قزح چيست ؟ على ( ع ) گفت : مگوى قوس قزح ، كه قزح شيطان است . آن كمانى است كه امان است براى مردم زمين كه بعد از قوم نوح هرگز در آب غرق نشوند .\r\nابن الكوّاء پرسيد : فاصلهء ميان آسمان و زمين چند است ؟ على ( ع ) گفت : به قدر كشش يك نگاه و به همان اندازه كه صداى كسى در راه است كه به دعا خدا را ياد مىكند و خدا مىشنود . جز اين مقدار نمىگويم ، بشنو ، بيش از اين نمىگويم .\r\nابن الكوّاء پرسيد : فاصلهء ميان مشرق و مغرب چقدر است ؟ على ( ع ) گفت : مسير يك روز خورشيد . از خاستنگاهش كه طلوع مىكند ، تا آنجا كه فرو مىنشيند ، هر كس تو را جز اين بگويد ، دروغ گفته است .\r\nابن الكوّاء پرسيد : اينان چه كسانى هستند كه در اين آيه از آنان ياد شده : « بگو آيا شما را آگاه كنيم كه كردار چه كسانى بيش از همه به زيانشان بود ؟ آنهايى كه كوشششان در زندگى دنيا تباه شد ولى پنداشتند كارى نيكو مىكنند [ 103 
  ] . » على ( ع ) گفت : كافران اهل كتابند كه پيشينيان آنها بر راه راست بودند . پس در دين خود بدعت آوردند و به پروردگارشان شرك ورزيدند . اينان در عبادت مىكوشند ولى پندارند كه كارى مىكنند و از عبادتشان سودى حاصل مىكنند و حال آنكه ، از همه زيانكارترند . آرى ، « كوشششان در زندگى دنيا تباه شد و مىپنداشتند كارى نيكو مىكنند . »\r\nسپس على بانگ بر داشت : و فردا اهل نهروان از اينان چندان دور نيستند .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nابن الكوّاء گفت : جز از تو پيروى نمىكنيم و جز از تو از ديگر كس نمىپرسيم . على ( ع ) گفت : اگر كار به دست توست چنين كن .\r\nاين پايان سخنى است كه ابن جريح [ 104 
  ] از زادان و مرد ديگرى روايت مىكند . و هم ابن جريح گويد جز زادان و آن مرد كسى ديگرى مرا گفت كه :\r\nابن الكوّاء پرسيد چه كسانى هستند كه « نعمت خدا را به كفر بدل كردند [ 105 
  ] ؟ » على ( ع ) گفت : آنان را در گمراهيشان واگذار ، ايشان قريش بودند .\r\n( 1 ) پرسيد : ذو القرنين كيست ؟ على ( ع ) گفت : مردى بود كه خدا او را بر قومش مبعوث كرد .\r\nمردم دعوتش را دروغ شمردند و ضربتى بر يك طرف سرش زدند و او از آن ضربت بمرد .\r\nخداوند بار ديگر زنده‌اش كرد ، و به سوى قومش به رسالت فرستاد ، بازهم دعوتش دروغ شمردند و ضربتى بر طرف ديگر سرش زدند و او از آن ضربت بمرد . سپس خداوند او را زنده كرد . اين پيامبر ذو القرنين نام گرفت زيرا بر دو جانب سرش ضربت آمده بود .\r\nدر جاى ديگرى اين روايت نقل شده و اين عبارت را افزوده دارد كه : در ميان شما هم كسى هست كه چنين باشد .\r\nعامر شعبى [ 106 
  ] گويد : ابن الكوّاء از على ( ع ) پرسيد : يا امير المؤمنين سخت‌ترين آفريدگان خداوند چيست ؟ على ( ع ) گفت : ده چيز است : كوههاى بلند و استوار و آهن كه بدان كوه را كند و آتش كه آهن را مىخورد و آب كه آتش را خاموش كند و ابرهايى كه ميان آسمانها و زمين به فرمان خدايند و حامل آب هستند و باد كه ابرها را به حركت مىآورد و انسان كه بر باد غلبه مىيابد و خود را با دستهاى خود از آن حفظ مىكند و از پى كار خود مىرود و مستى كه بر انسان چيره مىشود و خواب كه بر مستى چيره مىشود و اندوه كه بر خواب غلبه مىيابد پس سخت‌ترين آفريدگان پروردگار تو اندوه است .\r\nعامر شعبى گويد : على بن ابى طالب ( ع ) گفت : از من بپرسيد . شريح بر دو زانوى خود نشست و سؤال كرد . على ( ع ) گفت : تو در قضاوت از همهء عرب برترى .\r\nاصبغ بن نباته [ 107 
  ] گويد : مردى از على ( ع ) پرسيد : كه « روح » چيست ؟ آيا جبرئيل نيست ؟\r\nعلى ( ع ) گفت : جبرئيل از ملائكه است و روح غير از جبرئيل است . آن مرد در ترديد بود و گفت : سخنى شگفت گفتى ، هيچ يك از مردم نپندارد كه روح غير از جبرئيل باشد . على ( ع ) گفتش : تو مردى گمراهى و از گمراهان نقل سخن مىكنى خداى تعالى به پيامبرش مىگويد :\r\n« فرمان خدا در رسيد به شتابش مخواهيد . او منزه است و از هر چه شريك او مىسازيد برتر .\r\nفرشتگان را همراه روح - كه فرمان اوست - بر هر يك از بندگانش كه بخواهد فرو مىفرستد [ 108 
  ] » پس روح غير از ملائكه است . و نيز گويد : « شب قدر بهتر از هزار ماه است . در آن شب ملائكه و روح به فرمان پروردگارشان فرود مىآيند [ 109 
  ] . » و گفت : « روزى كه روح و ملائكه در يك صف مىايستند [ 110 
  ] . » و نيز دربارهء آدم گفت : « من بشرى از گل مىآفرينم ، چون تمامش\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nكردم و در آن از روح خود دميدم همه سجده‌اش كنيد [ 111 
  ] . » اين خطاب به ملائكه بود و جبرئيل نيز از ملائكه بود . پس جبرئيل با ملائكه براى روح سجده كردند و دربارهء مريم گفت : « ما روح خود را نزدش فرستاديم و چون انسانى تمام بر او نمودار شد [ 112 
  ] . » و در حق محمد ( ص ) گفت : « آن را روح الامين نازل كرده است بر دل تو . - سپس گفت - تا از بيم‌دهندگان باشى . به زبان عربى روشن . و آن در نوشته‌هاى پيشينيان نيز هست [ 113 
  ] . » « زبر » به معنى « ذكر » يعنى كتاب است . « اولين » رسول اللّه ( ص ) هم از ايشان است . پس روح يكى است و صورتها گوناگون .\r\n( 1 ) سعد [ 114 
  ] گويد : آن مرد كه در ترديد افتاده بود سخن امير المؤمنين در نيافت جز اينكه گفت :\r\nروح غير از جبرئيل است .\r\nپس على ( ع ) را از ليلة القدر پرسيد و گفت : مىبينم كه از ليلة القدر ياد كردى و فرود آمدن ملائكه و روح در آن شب ؟\r\nعلى ( ع ) گفت : آرى به نزول ملائكه تنها اشارتى كردم ، اگر هنوز هم در نيافته‌اى ظاهر مطلب را براى تو خواهم گفت ، تا تو داناترين مردم بلاد خود به معنى ليلة القدر باشى .\r\nآن مرد گفت : اگر چنين كنى مرا نعمتى فراوان بخشيده باشى .\r\nعلى ( ع ) گفت : خدا يكتاست و طاق را دوست دارد . خدا يكتاست و طاق را برگزيده است . و اين قاعدهء هفت بر همهء اشياء جارى ساخت : خداى عزّ و جلّ فرمود : « هفت آسمان بيافريد و همانند آنها زمين [ 115 
  ] » و گفت : « هفت آسمان طبقه طبقه بيافريد [ 116 
  ] » و گفت : « جهنم را هفت در است [ 117 
  ] . » و گفت : « هفت سنبلهء سبز و هفت سنبلهء خشك [ 118 
  ] » و گفت : « هفت گاو فربه كه هفت گاو لاغر آنها را خورد [ 119 
  ] . » و گفت « دانه‌اى كه هفت خوشه رويانيد [ 120 
  ] » و گفت : « سبع المثانى و قرآن بزرگ [ 121 
  ] » پس سخن من به يارانت برسان شايد خداوند در ميان آنها نجيبى قرار دهد كه سخن ما بشنود و دلش به محبت ما گرايد و برترى علم ما بداند و ما مثلها مىزنيم كه معنى آنها را جز كسانى كه به بركت ما علم آموخته‌اند در نمىيابند .\r\nپرسنده گفت : بيان كن كه من شب قدر را در كدام شب سراغ گيرم ؟ گفت : در هفتهاى آخرى . به خدا سوگند اگر آخرين هفت را بشناسى اولين هفت را هم شناخته‌اى و اگر اولين آنها را شناخته باشى ليلة القدر را دريافته‌اى . آن مرد گفت : نفهميدم كه چه مىگويى . گفت :\r\nخدا بر دلهاى قومى مهر نهاده است و در حق آنان گفته است كه « اگر آنها را به هدايت فراخوانى هرگز هدايت نمىشوند [ 122 
  ] » و اما اگر فهم سخن بر تو دشوار است ؛ پس بنگر : چون بيست و سه شب از ماه رمضان رفت تو ليلة القدر را در شب بيست و چهارم بطلب . و آن هفتمين شب است و شناخت هفت كه هر كه به هفت دست يابد ، همهء دين را كامل كرده است و آنها براى بندگان رحمت‌اند و بر آنها عذاب . و آنها در رهايى هستند كه خداى تعالى گويد : « براى هر در از ايشان جزئى قسمت شده است [ 123 
  ] » در هر در جزئى هلاك مىشوند و در نزد ولايت همهء درهاست .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n( 1 ) اصبغ نباته گويد : فرمانرواى روم به معاويه نامه نوشت و از او در باب ده مسأله سؤال كرد .\r\nمعاويه درماند ، آن سان كه خر در گل مىماند . پس سوارى نزد على ( ع ) فرستاد . على ( ع ) در رحبه بود . آن مرد گفت : يا امير المؤمنين سلام بر تو . على ( ع ) گفت : تو از مردم سرزمين من نيستى . آن مرد گفت : بلى ، من مردى از مردم شام هستم . معاويه مرا نزد تو فرستاده تا پاسخ ده سؤال را كه فرمانرواى روم از او كرده است بداند . كه گفته است : اگر تو پاسخ دادى من به تو خراج مىدهم و اگر پاسخ ندادى تو بايد خراجت را براى من روانه دارى . معاويه پاسخ آن سؤالها نمىدانست و مرا به نزد تو فرستاده است تا از تو بپرسم .\r\nعلى ( ع ) گفت : آنها چيستند ؟\r\nآن مرد گفت : نخستين چيزى كه بر روى زمين جنبيد چه بود ؟ نخستين چيزى كه بر روى زمين زارى كرد چه بود ؟ فاصلهء ميان حق و باطل چقدر است ؟ فاصله ميان مشرق و مغرب چيست ؟ فاصلهء ميان زمين و آسمان چند است ؟ ارواح مسلمانان در كجا جاى گيرند ؟ ارواح مشركين در كجا جاى گيرند ؟ اين رنگين كمان چيست ؟ اين كهكشان چيست ؟ خنثى چگونه ارث مىبرد ؟\r\nعلى ( ع ) گفت : نخستين چيزى كه بر روى زمين جنبيد نخل بود و آن همانند فرزند آدم است كه اگر سرش را قطع كنند ، مىميرد . و چون سر نخل را ببرند تنهء بيجانى از آن بر جاى ماند . و نخستين چيزى كه در روى زمين زارى كرد ، دره‌اى بود در يمن و آن اولين دره‌اى است كه آب از آن جوشيد . ميان حق و باطل چهار انگشت است و آن همان است كه مىگويى چشمم ديد و گوشم شنيد . و فاصلهء ميان آسمان و زمين همان قدر است كه نگاه گسترش مىيابد و دعاى مظلوم از زمين به آسمان مىرود و فاصلهء ميان مشرق و مغرب يك روزه راه خورشيد است . ارواح مسلمانان در چشمه‌اى در بهشت به نام سلمى جاى گيرند و ارواح مشركين در چاهى در جهنم به نام برهوت . و اين كمان نشان امان يافتن مردم روى زمين است از غرق ، هنگامى كه آن را در آسمان بنگرند . اما اين كهكشان درهاى آسمان است كه خدا براى قوم نوح گشود ، سپس آنها را بست و ديگر نگشود . اما خنثى بايد بول كند اگر بول او از آلت مرديش بيرون آمد مرد است و احكام مردان دربارهء او جارى مىشود و اگر از آلت زنانگيش بيرون آمد زن است و احكام زنان دربارهء او جارى مىشود .\r\nمعاويه اين پاسخها براى فرمانرواى روم نوشت او هم خراج خود براى معاويه فرستاد و گفت : اين پاسخها از كتابهاى پيامبران بيرون آمده و در انجيل هم كه خدا بر عيسى بن مريم - ( ع ) نازل كرده است چنين است .\r\nيكى از شيوخ فزاره گويد كه على ( ع ) گفت : از نيكيهاى خدا در حق شما يكى اين است كه دشمنتان به شما نامه مىنويسد و مسائل دين خويش از شما مىپرسد .\r\nسعيد بن مسيب [ 124 
  ] گويد : مردى در شام بود به نام ابن الخيبرى . مردى را با زن خود ديد و\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nآن مرد را كشت . دعوى به معاويه بردند . معاويه به يكى از ياران على ( ع ) نامه نوشت و حكم آن از او پرسيد . على ( ع ) گفت : آيا در قلمرو ما چنين اتفاقى افتاده ؟ گفتند : معاويه نامه نوشته و پرسيده است . على ( ع ) گفت : اگر چهار شاهد نياورد كه به آن عمل شهادت دهند بايد قصاص شود .\r\n( 1 ) ابو حيره [ 125 
  ] گويد : روزى مردى نزد على ( ع ) آمد . على ( ع ) پرسيد : از كجا مىآيى ؟\r\nگفت : از مردم عراق هستم . گفت : از كجاى عراق ؟ گفت : از بصره . على ( ع ) گفت : اين شهر اولين شهرى است كه ويران مىشود يا در آب غرق مىشود ، يا در آتش مىسوزد . تنها بيت المال و مسجدش بر جاى مانند و چون سينهء كشتى نمودار باشند . پس ، از آن مرد پرسيد كه خانهء تو در كجاى شهر است ؟ گفت : در فلان جا . على گفت : بر تو باد به اطراف شهر ، به اطراف شهر .\r\nشرحبيل [ 126 
  ] گويد : على ( ع ) گفت : چه خواهيد كرد با فرمانروايى كودكانى از قريش ؟\r\nقومى كه در آخر الزمان مىآيند اموال را ميان خود دست به دست مىكنند و مردان را مىكشند .\r\nاوس بن حجر ثمالى كه از حاضران بود گفت : در آن هنگام - به كتاب خدا سوگند - با آنان مىجنگيم . على ( ع ) گفت : به كتاب خدا سوگند كه تو دروغ مىگويى .\r\nحسن بن بكر بجلى [ 127 
  ] گويد : پدرم گفت كه ما ، در رحبه ، در نزد على ( ع ) بوديم . چند تن نزد او آمدند و سلام كردند . چون على ( ع ) در ايشان نگريست ، نشناختشان و پرسيد از مردم عراق هستيد ، يا جزيره [ 128 
  ] ؟ گفتند : نه ، از مردم شام . پدرمان مرده و مالى بسيار و فرزندانى بسيار ، از زن و مرد ، بر جاى نهاده . در ميان ميراث بران كسى است كه هم شرم زنان دارد و هم آلت مردان و مدعى است كه بايد چون مردان ارث برد و ما نمىپذيريم . على ( ع ) گفت : پس معاويه چه كاره است ؟ گفتند : نزد او داورى برده‌ايم ، در قضاوت در ماند . على ( ع ) به چپ و راست نگريست و گفت : خداوند لعنت كند قومى را كه به قضاوت ما رضا مىدهند و در دين ، بر ما طعنه مىزنند . به نزد او رويد و بنگريد كه از كجا بول مىكند . اگر از آلت مرديش بول مىكند ، چون مردان ارث مىبرد و اگر از جاى ديگر ، چون زنان . آن مرد بول كرد و همانند مردان به او ارث دادند .\r\nابن عباس گويد : على ( ع ) مىگفت كه اولين جماعتى از مردم روى زمين كه هلاك شوند ، قريش و ربيعه باشند . گفتند : چگونه ؟ گفت : قريش را پادشاهى هلاك كند و ربيعه را تعصب .\r\nبا حذف اسناد گويد : على ( ع ) گفت كه به خدا سوگند قتال نمىكنم مگر از بيم آنكه بزى از بنى اميه بر كرسى خلافت بجهد و دين خدا را به بازى گيرد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\n( 1 ) نامه‌اى از على عليه السلام به معاويه\r\nعلى ( ع ) به معاويه در نامه‌اى نوشت :\r\nاز بندهء خدا على بن ابى طالب امير المؤمنين به معاويه . خداوند تبارك و تعالى كه ذو الجلال و الاكرام است ، خلق را بيافريد و بهترين و گزيده‌ترين بندگان خويش را اختيار كرد .\r\n« پروردگار تو هر چه را كه بخواهد مىآفريند و برمىگزيند ولى ايشان را توان اختيار نيست منزه است خدا و از هر چه برايش شريك مىسازيد برتر است [ 129 
  ] . » فرمان صادر نمود و دين را بنياد نهاد و بر مبناى آن قسمت هر كس معين كرد . اوست كننده‌اش و آفريننده‌اش . اوست آفريدگار و اوست برگزيننده . اوست بنيانگذار دين و اوست تقسيم‌كننده و اوست كه هر چه خواهد كند . آفرينش از آن اوست و فرمان فرمان او . او راست اختيار و خواست و مشيّت و اراده و قدرت و ملك و سلطه . پيامبر خود را - كه اختيار كرده و برگزيدهء اوست - براى هدايت و اشاعهء دين حق بفرستاد و كتاب خود بر او نازل كرد . كتابى كه بيان و شرح هر چيز از قوانين دينش در اوست و آن را براى قومى كه مىدانند بيان كرد و در آن احكام را كه انجامشان واجب است معين كرد و مراتب حلال و حرام براى هر كس آشكار ساخت . اى معاويه ، اگر تو را از حجت آگاهى است آنها را بيان نماى . و مثلها زد كه جز عالمان درنيابند و من پاره‌اى از آنها را - اگر بدانى - از تو مىپرسم : به چهار چيز حجت بر مردم روى زمين تمام مىشود ، بگوى - اى معاويه - كه آنها چيستند و براى كيستند ؟\r\nو بدان آنها حجت ما اهل بيت هستند بر كسى كه با ما مخالفت ورزد و با ما منازعه كند و از ما جدا شود و بر ما ستم روا دارد . فريادرس خداست . بر او توكل كردم . و توكل كنندگان بر او توكل كنند . همهء تبليغ او تبليغ رسالت پروردگارش بود ، آنچه را به آن فرمان داده است و در احكامى كه مقرر داشته و در آنچه انجامش را بر مردم واجب ساخته . خداى تعالى مىفرمايد :\r\n« از خدا اطاعت كنيد و از رسول و اولو الامر خويش فرمان بريد [ 130 
  ] » اين آيه در حق ما اهل بيت است نه در حق شما . سپس از نزاع و تفرقه نهى كرد . و به تسليم و اتحاد فرمان داد . شما همان قومى هستيد كه به خدا و رسولش اقرار كرديد و بدان خستو شديد . خداوند شما را خبر داد كه محمد ( ص ) « پدر هيچ يك از مردانتان نبوده او رسول خدا و خاتم پيامبران است [ 131 
  ] » و نيز گويد : « اگر بميرد يا كشته شود شما به عقب بازگرديد [ 132 
  ] » و تو اى معاويه و يارانت به عقب بازگشتيد و مرتد شديد و عهدى را كه با خدا بسته بوديد شكستيد و بيعت گسستيد و اينها به خدا زيانى نرساند .\r\nاى معاويه ، آيا نمىدانى كه امامان از ما هستند و از شما نيستند . خداوند شما را خبر داد كه اولو الامر بايد استنباط كنندگان علم باشند و نيز خبر داد كه در همهء امورى كه مورد اختلاف شما واقع مىشود به خدا و رسول او و اولو الامر كه حاملان علم هستند رجوع كنيد . پس هر كس به عهد خود با خدا وفا كند خدا را وفاكننده به عهد خود خواهد يافت . خداى تعالى مىفرمايد :\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n« به عهد من وفا كنيد تا به عهد شما وفا كنم و از من بترسيد [ 133 
  ] » و نيز فرمايد : « يا بر مردم به خاطر نعمتى كه خدا از فضل خويش به آنان ارزانى داشته حسد مىبرند ؟ در حالى كه ما به خاندان ابراهيم كتاب و حكمت داديم فرمانروايى بزرگ ارزانى داشتيم [ 134 
  ] » و براى مردمى كه بعد از ايشان بودند گفت : « بعضى بدان ايمان آوردند و بعضى از آن اعراض كردند دوزخ آن آتش افروخته ايشان را بس [ 135 
  ] . » ما خاندان ابراهيم هستيم كه بر ما حسد مىبرند و شماييد كه بر ما حسد مىبريد .\r\n( 1 ) خداوند آدم را به دست خود بيافريد و از روح خود در او دميد و ملائكه را به سجدهء او واداشت و همهء نامها را به او بياموخت و او را بر همهء مردم جهان برترى داد . شيطان بر او حسد برد و در زمرهء گمراهان در آمد .\r\nقوم نوح هم بر نوح حسد بردند ، آنگاه كه گفتند « اين مرد انسانى است همانند شما مىخواهد بر شما برترى جويد [ 136 
  ] » بر نوح حسد مىبردند كه به فضل او در عين آنكه انسانى است همانند آنان اقرار كنند .\r\nپس از نوح بر هود حسد بردند ، قومش گفتند : « اين مرد انسانى است همانند شما ، از آنچه مىخوريد مىخورد و از آنچه مىآشاميد مىآشامد اگر از انسانى همانند خود اطاعت كنيد زيان كرده‌ايد . » اين سخن از روى حسد مىگفتند و حال آنكه خدا هر كس را كه بخواهد برترى مىدهد و هر كس را كه بخواهد مورد رحمت خويش قرار مىدهد .\r\nپيش از اينها فرزند آدم ، قابيل برادر خود هابيل را از روى حسد كشت و او در زمرهء زيانكاران در آمد .\r\nطايفه‌اى از بنى اسرائيل بودند كه به پيامبر خود گفتند : « براى ما پادشاهى قرار ده تا در راه خدا بجنگيم [ 137 
  ] » چون خداوند طالوت را به پادشاهى فرستاد ، بر او حسد بردند و گفتند : « از كجا او را بر ما پادشاهى است [ 138 
  ] » و پنداشتند كه خود سزاوارتر از او به پادشاهى هستند . همهء اينها چيزهايى است كه پيش از اين اتفاق افتاده و اينك آنها را براى تو حكايت مىكنيم و تفسير و تأويل آنها نزد ماست و آنكه دروغ بندد نوميد شود . نمونه‌هاى آن را در شما مىيابيم « و اين آيات و هشدارها قومى را كه ايمان نمىآورند سود نمىكند [ 139 
  ] » .\r\nپيامبر ما - صلى اللّه عليه و آله - هم چون بيامد بر او كافر شدند و بر او حسد بردند و حال آنكه نبوت چيزى است كه خداى تعالى به هر يك از بندگانش كه بخواهد ارزانيش مىدارد . آرى از اينكه خداوند ما را بر يكديگر فضيلت نهاده است قومى حسد مىبرند .\r\nبدان كه ما اهل بيت ، همان خاندان ابراهيم هستيم كه بر آنان رشك بردند . ما مورد حسد واقع شديم همچنان كه پدرانمان زين پيش مورد حسد واقع شده بودند .\r\nخداى تعالى فرمود آل ابراهيم و آل لوط و آل عمران و آل يعقوب و آل موسى و آل هارون و آل داوود . ما نيز آل محمد ( ص ) پيامبر خود هستيم . اى معاويه ندانسته‌اى كه خدا مىگويد\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n« نزديك‌ترين كسان به ابراهيم همانا پيروان او و اين پيامبر و مؤمنان هستند و خدا ياور مؤمنان است [ 140 
  ] » و ما هستيم اولو الارحام كه در اين آيه آمده است : « پيامبر به مؤمنان از خودشان سزاوارتر است و زنانش مادر مؤمنان هستند و در كتاب خدا خويشاوندان نسبى از مؤمنان و مهاجران به يكديگر سزاوارترند [ 141 
  ] . »\r\n( 1 ) ما اهل بيت هستيم ، خداوند ما را اختيار كرده و برگزيده و نبوت را در ما قرار داده و كتاب و حكمت و علم از آن ماست - و خانهء خدا و مسكن اسماعيل و مقام ابراهيم از آن ماست - پس فرمانروايى ما را سزد . واى بر تو اى معاويه ، ما به ابراهيم سزاوارتريم ما آل او هستيم و آل عمران به عمران سزاوارترند و آل لوط و ما سزاوارتر به لوط هستيم و آل يعقوب و ما سزاوارتر به يعقوبيم و آل موسى و آل هارون و آل داوود به ايشان سزاوارترند . و آل محمد سزاوارتر به محمداند ما اهل بيت هستيم كه خداى تعالى « ناپاكى از آنها بزدوده و آنان را پاكيزه ساخته است [ 142 
  ] .\r\nو هر پيامبرى را دعوتى است ويژهء خود او و فرزندان و خاندانش و هر پيامبرى را در حق خاندانش وصيتى است . آيا نمىدانى كه ابراهيم به پسرش يعقوب وصيت كرد و يعقوب چون مرگش فرا رسيد پسرانش را وصيت كرد و محمد ( ص ) به خاندانش وصيت كرد . اين سنت ابراهيم و ديگر پيامبران بود و محمد ( ص ) به فرمان خدا به آن پيامبران اقتدا كرد . خداى تعالى گويد كه ابراهيم و اسماعيل چون پايه‌هاى خانه را بالا مىآوردند گفتند : « اى پروردگار ما ، ما را فرمانبردار خويش ساز و نيز فرزندان ما را فرمانبردار خويش گردان [ 143 
  ] » و ما همان امت مسلمه هستيم . و گفتند : « اى پروردگار ما از ميانشان پيامبرى بر آنان مبعوث گردان تا آيات تو را بر ايشان بخواند و به آنها كتاب و حكمت بياموزد [ 144 
  ] » ماييم اهل اين دعوت و رسول اللّه از ماست و ما از او هستيم . برخى از ما از برخى ديگر و بعضى از ما در ولايت و ميراث اولى به بعض ديگر . « فرزندانى بعضى از بعض ديگر و خدا شنوا و داناست [ 145 
  ] » كتاب خدا بر ما نازل شده و رسول اللّه در ميان ما مبعوث شده و آيات بر ما خوانده شده . ماييم وابستگان كتاب و ماييم گواهان بر آن و داعيان به سوى آن و بر پاى دارندگان آن .  « فَبِأَيِّ حَدِيثٍ بَعْدَهُ يُؤْمِنُونَ . » * \r\nاى معاويه ، آيا تو جز اللّه خداى ديگرى را مىطلبى ؟ يا جز كتاب اللّه ، كتاب ديگرى مىجويى ؟ يا جز كعبه ، خانهء خدا و مسكن اسماعيل و جايگاه پدرمان ابراهيم قبلهء ديگرى مىخواهى ؟ يا جز آيين ابراهيم در پى آيينى ديگر هستى ؟ يا غير از خدا ملك يا فرمانرواى ديگرى طلب مىكنى ؟ خداوند اين ملك و فرمانروايى را در ميان ما قرار داده . تو دشمنىات را نسبت به ما آشكار گردانيدى و حسد و كينه‌ات نيك فرا نمودى و نشان دادى كه پيمان خداى مىشكنى و آيات او را تحريف مىكنى . و اين سخن خدا را دگرگون كردى كه به ابراهيم گفت : « خدا براى شما اين دين را برگزيده است [ 146 
  ] . » آيا از آيين ابراهيم روى مىگردانى و حال آنكه خداى تعالى او را در دنيا برگزيده و او در آخرت از صالحان است ؟ آيا جز حكم خدا\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nحكم ديگرى را مىجويى ؟ يا امامى بيرون از خاندان ما مىطلبى ؟ امامت از آن ابراهيم و ذرّيهء او و مؤمنانى است كه پيرو آنهايند و از آيين او روى نمىگردانند . و گفت : « و هر كه از من پيروى كند از من است [ 147 
  ] . »\r\n( 1 ) اى معاويه ، تو را به خدا و پيامبرش و كتابش و ولىّ امر حكيم او از خاندان ابراهيم فرا مىخوانم . آن كس كه در برابر خدا به او اقرار كرده‌اى كه به عهدى كه با خداى مىبندى وفا كنى ، كه ( خود گفتى شنيديم و اطاعت كرديم . پس همانند آنان كه پس از آگاهى اختلاف كردند و پراكنده شدند مباشيد و يا مانند آن زن كه چون پنبهء خود رشت آن رشته‌ها از نو پنبه كرد مباشيد . تا سوگندهاى خود را وسيلهء فريب يكديگر سازيد بدين بهانه كه گروهى بيشتر از گروه ديگر است [ 148 
  ] . ) ماييم همان گروه كه بيشتر است . پس « مانند كسانى كه گفتند شنيديم و حال آنكه نمىشنوند مباشيد [ 149 
  ] . » ما متابعت كرديم و اقتدا نموديم و در ميان همهء مردم جهان اين ويژگى از آن ماست . دلهاى مؤمنان و مسلمانان هواى ما دارند . چنين است دعوت مرد مسلمان . آيا جز اينكه به خدا و كتابى كه بر ما نازل شده ايمان آورده‌ايم و به آيين ابراهيم اقتدا كرده‌ايم و از آن متابعت نموده‌ايم كارى ديگر كرده‌ايم كه كينهء ما به دل گرفته‌اى . درود خدا باد بر ابراهيم و بر محمد ( ص ) و خاندان او .\r\n* * * ( 2 ) معاويه در پاسخ على ( ع ) نوشت :\r\nاز معاوية بن ابى سفيان بن على بن ابى طالب ، نامه‌ات به من رسيد در آن از ابراهيم و اسماعيل و آدم و نوح و پيامبران بسيار ياد كرده بودى . از محمد ( ص ) ياد كرده بودى و خويشاونديتان با او و منزلتتان در نزد او و حق خود . به خويشاونديت با محمد ( ص ) راضى نشده خود را به همهء پيامبران نسبت داده بودى . بدان كه محمد ( ص ) يكى از رسولان بود كه بر همهء مردم مبعوث شده بود . پيامهاى پروردگارش را رسانيد و جز اين مالك چيزى نبود . بدان كه خدا از قومى ياد كرده ميان خود با بهشت نسبتى قرار داده بودند ، از آن مىترسم كه تو نيز همانند آنها شده باشى و بدان كه خدا در كتاب خود گويد : « فرزندى نگرفته و او را در ملك شريكى نيست و به مذلت نيفتد كه به يارى محتاج شود [ 150 
  ] » اكنون به ما بگوى كه فضيلت خويشاوندى تو چيست ؟ و فضيلت حق تو كدام است ؟ و نام خود را در كجاى كتاب خدا يافته‌اى ؟ و ملك و امامت و برترى تو در كجاى قرآن است . آرى ما به امامان و خلفايى كه پيش از ما بودند اقتدا مىكنيم و تو خود نيز به آنان اقتدا مىكردى و تو خود كسى بودى كه اختيار كرد و رضا داد و ما از شما نيستيم .\r\nخليفهء ما امير المؤمنين عثمان بن عفان كشته شد و خدا گويد : هر كس مظلوم كشته شود ما براى ولىّ او قدرتى قرار داديم [ 151 
  ] » پس ما به عثمان و فرزندان او سزاوارتر هستيم . شما از روى رضايت خويش او را بر گرفتيد و خليفه ساختيد و به سخنش گوش نهاديد و فرمان برديد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n( 1 ) على ( ع ) در جواب او نوشت :\r\nاما در آن مورد - اى معاويه - كه برنامهء من عيب گرفتى كه بسيار از پدرانم ابراهيم و اسماعيل و ديگر پيامبران ياد كرده‌ام ، هرآينه هر كس پدرانش را دوست داشته باشد ، فراوان از آنان ياد كند . پس ياد كردن از آنها دوست داشتن خدا و رسول اوست و من بر تو عيب مىگيرم كينه‌توزى تو را نسبت به آنها ، زيرا دشمن داشتن آنها ، دشمن داشتن خدا و رسول اوست . و من دوست داشتن پدرانت را و بسيار ياد كردن تو را از آنان بر تو عيب مىگيرم زيرا دوست داشتن آنها دوست داشتن كفر است .\r\nاما اينكه منكر آن هستى كه من نسب به ابراهيم و اسماعيل مىرسانم يا خويشاوندى مرا با محمد ( ص ) انكار مىكنى و فضل و حق مرا و فرمانروايى و امامت مرا منكر هستى ، آرى ، تو هميشه منكر آن بوده‌اى و هرگز دلت ايمان نياورده . بدان كه ما اهل بيت رسول اللّه ( ص ) هستيم . كافر ما را دوست ندارد و مؤمن كينهء ما به دل نگيرد .\r\nهمچنين امامت محمد ( ص ) را انكار كردى و پنداشته‌اى كه او رسول است و امام نيست .\r\nانكار اين امر سبب مىشود كه امامت همهء پيامبران را انكار كنى ولى ما شهادت مىدهيم كه او رسول و امام بود صلى اللّه عليه و آله . زبان تو حكايت از دلت دارد و خداى تعالى گويد . « آيا آنان كه در دلشان مرضى است مىپندارند كه خدا كينه‌اى را كه در دل نهفته دارند ، آشكار نخواهد كرد ؟ اگر بخواهيم ، آنها را به تو مىنمايانيم تو آنها را به سيمايشان يا از شيوهء سخنشان خواهى شناخت و خدا از اعمالتان آگاه است [ 152 
  ] . » ما تو را پيش از اين شناخته‌ايم و به دشمنى و حسد تو آگاه بوده‌ايم و مىدانيم كه در دل چه بيمارى دارى كه خداوند آن را نمايان ساخته است .\r\nاما در باب اينكه خويشاوندى من با رسول خدا و حق مرا انكار كردى ، هرآينه سهم ما و حق ما در كتاب خداست و در تقسيم ما را همراه پيامبر آورده آنجا كه فرمايد : « و هرگاه چيزى به غنيمت گرفتيد ، خمس آن از آن خدا و پيامبر و خويشاوندان است [ 153 
  ] . » و جاى ديگر : « پس به خويشاوند حقش را بده [ 154 
  ] . » آيا نمىبينى كه سهم ما با سهم خدا و پيامبر او آمده است و سهم تو با بيگانگان و اگر از اسلام جدا شوى هيچ سهمى نخواهى داشت ؟ خدا سهم ما را مقرر داشته و سهم تو را به سبب دوريت حذف كرده است .\r\nتو امامت و فرمانروايى مرا انكار مىكنى . آيا سخن خداى تعالى را در قرآن ديده‌اى كه در بارهء خاندان ابراهيم گويد كه آنان را بر جهانيان برترى داده است [ 155 
  ] . خداوند است كه ما را بر جهانيان فضيلت داد ، آيا مىپندارى كه تو خود يكى از مردم جهان نيستى ؟ يا مىپندارى كه ما از خاندان ابراهيم نيستيم ؟ اگر اين را انكار كنى محمد ( ص ) را انكار كرده‌اى كه او از ماست و ما از اوييم . اگر توانى كه ميان ما و ابراهيم ( ع ) و اسماعيل و محمد و آل محمد ، در كتاب خدا جدايى افكنى پس چنان كن .\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\n( 1 ) خبر مصر\r\nعباس بن سهل [ 156 
  ] گويد : محمد بن ابى حذيفه [ 157 
  ] بود كه مصريان را بر كشتن عثمان تحريض كرد و آنان را به سوى او گسيل داشت . چون مصريان آمدند و عثمان را محاصره كردند ، او كه در مصر مانده بود بر عبد اللّه بن ابى سرح - يكى از بنى عامرين لؤى - كه از سوى عثمان عامل مصر بود خروج كرد و او را از شهر براند و خود به مردم نماز گزارد . ابن ابى سرح از مصر بيرون آمد و در آن قسمت از اراضى مصر كه هم مرز فلسطين است ، فرود آمد و چشم به راه فرمان عثمان نشست .\r\nدر اين حال سوارى از راه برسيد . ابن ابى سرح پرسيد : اى بندهء خدا چه خبر آورده‌اى ؟ ما را از آنچه مردم مىكنند خبر ده . سوار گفت : بر جايت بنشين كه مسلمانان عثمان را كشتند . ابن ابى سرح گفت :  إِنَّا لِلَّهِ وَ إِنَّا إِلَيْهِ راجِعُونَ  . اى بندهء خدا ، سپس چه كردند ؟ سوار گفت : با پسر عمّ رسول اللّه ( ص ) على بن ابى طالب ( ع ) بيعت نمودند . ابن ابى سرح گفت :  إِنَّا لِلَّهِ وَ إِنَّا إِلَيْهِ راجِعُونَ  . آن مرد گفت : گويى حكومت على ( ع ) براى تو همان قدر فاجعه است كه قتل عثمان ؟ گفت : آرى . آن مرد در او نيك بنگريست و گفت : پندارم كه عبد اللّه بن ابى سرح امير مصر باشى ؟ گفت : آرى ، همانم . آن مرد گفت : اگر جان خويش مىخواهى بىدرنگ بگريز تا جان برهانى ، كه رأى امير المؤمنين درباره تو و يارانت ، بس ناگوار خواهد بود . اگر بر شما دست يابد يا شما را خواهد كشت يا از بلاد مسلمانان تبعيد خواهد كرد و بعد از من اميرى كه براى مصر معين شده از راه خواهد رسيد . ابن ابى سرح پرسيد : او را چه نام است ؟ گفت :\r\nقيس بن سعد بن عبادهء انصارى . ابن ابى سرح گفت : خداوند محمد بن ابى حذيفه را از رحمت خود دور كند كه در حق پسر عمّش ستم كرد و بر او خروج نمود . او را سرپرستى كرده بود و پرورده بود و در حق او نيكيها كرده بود و او در حقش بدى كرد . بر عاملش بشوريد و مردان بر سر او فرستاد تا كشته شد .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nابن ابى سرح از مصر بيرون آمد و به دمشق نزد معاويه رفت .\r\n\r\n( 1 ) حكومت قيس بن سعد بن عبادهء انصارى رحمة اللّه عليه در مصر\r\nقيس بن سعد از ياران نيكخواه على بن ابى طالب صلوات اللّه عليه بود . و از سوى او امارت مصر يافت .\r\nسهل بن سعد گويد كه چون عثمان كشته شد و على ( ع ) به خلافت رسيد ، قيس بن سعد را فراخواند و گفت : راهى مصر شو كه تو را امارت مصر داده‌ام . اكنون به خارج شهر برو و ياران مؤتمن خود و هر كس ديگر را كه خواهى با تو همراه شود گرد آور . پس همراه لشكرى به مصر برو كه اين كار دشمنت را بيشتر بترساند و فرمانرواييت را پيروزمندتر جلوه دهد . چون به مصر رسيدى - ان شاء اللّه - با نيكوكاران نيكى كن و بر آنكه در دل ترديدى دارد سخت بگير . با خواص خود و عوام مردم به مدارا رفتار كن كه مدارا كردن خجسته است .\r\nقيس بن سعد على ( ع ) را گفت : يا امير المؤمنين خدايت رحمت كناد آنچه گفتى دريافتم .\r\nاما اينكه مىگويى با لشكرى به مصر روم به خدا سوگند با لشكرى كه از مدينه آورده‌ام به مصر نروم ، بلكه آن لشكر را براى تو مىگذارم تا اگر تو را به آن نياز افتد در دسترس تو باشد و اگر خواهى آن را به سويى بفرستى بازهم در فرمان تو . من تنها با خانواده‌ام به مصر مىروم . اما در باب اينكه مرا به مدارا و احسان وصيت كردى ، خداى تعالى يار و ياور من در اين مهمّ است .\r\nقيس بن سعد بن عباده با چند تن از يارانش از شهر بيرون آمد و برفت تا به مصر داخل شد و بر منبر فرا رفت و فرمان داد تا منشور امارت او بر مردم بخوانند . و آن چنين است :\r\n( 2 ) بسم اللّه الرحمن الرحيم از بندهء خدا على امير المؤمنين به هر كس از مسلمانان كه اين فرمان من به او رسد . سلام بر شما . مىستايم خداوندى يكتا را كه جز او خدايى نيست . اما بعد ، خداى تعالى از روى نيكخواهى و حسن تقدير و تدبيرش اسلام را دين خود و فرشتگانش و رسولانش قرار داد . و براى تبليغ آن پيامبران را به ميان بندگان خويش فرستاد و بندگان برگزيدهء خود را ويژهء امر رسالت گردانيد . يكى از مواردى كه خداى عزّ و جلّ مردم را بنواخت و فضيلت خويش ارزانى داشت اين بود كه محمد - صلى اللّه عليه و آله - را به سوى ايشان مبعوث داشت . محمد ( ص ) آنان را كتاب و حكمت و سنت و فرايض آموخت . و تا مگر هدايت شوند تأديب كرد و تا پراكنده نشوند ، متحد ساخت و تا از آلايشها پاك گردند جسم و جانشان تزكيه نمود . چون اين وظايف به پايان برد ، جانش بگرفت و به نزد خود برد . درود و سلام و بخشايش و خشنودى خدا نصيب او باد كه او ستوده و صاحب مجد و\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nعظمت است .\r\n( 1 ) مسلمانان پس از او دو مرد را ، جانشينىاش دادند . دو مرد صالح كه به كتاب خدا عمل مىكردند و سيرت نيكو داشتند . آن دو از سنت و آيين او تجاوز نكردند . خداوند آن دو را رحمت كناد . از پس آن دو حاكمى آمد كه بدعتها آورد و مردم به عيبجويى او زبان گشادند . نخست به زبان گفتند و سپس بر او خشم و كين آشكار كردند و او را بر افكندند و نزد من آمدند و با من بيعت كردند . من از خدا هدايت مىخواهم و مىخواهم كه مرا در پرهيزگارى يارى دهد .\r\nوظيفهء ما در برابر شما اين است كه به كتاب خدا و سنت رسول او عمل كنيم و حق او بگزاريم و نيكخواه شما باشيم . از خدا يارى مىخواهيم . خدا ما را بس است و بهترين كارساز است .\r\nقيس بن سعد انصارى را به امارت به سوى شما فرستادم . پس ياريش كنيد و مددش رسانيد در كارهايى كه بر مقتضاى حق است . او را فرمان داده‌ام به نيكوكار شما نيكى كند و بر آنان كه در اين امر در ترديدند سخت بگيرد و با عوام و خواص به مدارا رفتار كند . قيس بن سعد از كسانى است كه من از ايمان او خشنودم و اميدم بر آن است كه اين مهم را صالح باشد و جز نيكى و خير نخواهد . از خداوند براى خود و براى شما عملى پسنديده و پاك و ثوابى فراوان و بخشايشى فراخ خواستارم . و السلام عليكم و رحمة اللّه و بركاته .\r\n( 2 ) عبيد اللّه بن ابى رافع [ 158 
  ] در ماه صفر سال سى و شش چنين نويسد كه :\r\nچون خواندن آن منشور به پايان آمد قيس از جاى بر خاست براى سخن گفتن و حمد و ثناى خداى به جاى آورد و گفت :\r\nسپاس و ستايش خداوندى را كه باطل را ميرانيد و حق را زنده داشت و ستمكاران را به خوارى افكند .\r\nاى مردم . ما با كسى بيعت كرديم كه پس پيامبرمان صلى اللّه عليه و آله بهتر از او نمىشناسيم . پس برخيزيد و بر كتاب خدا و سنت پيامبرش بيعت كنيد . اگر ما با شما بر طبق كتاب خدا و سنت رسولش عمل نكرديم بيعتى بر عهدهء شما نخواهيم داشت .\r\nمردم برخاستند و بيعت كردند و ملك مصر و اعمال مصر بر او قرار گرفت و كارگزاران او به همهء نواحى روانه شدند . مگر يكى از قراء آن كه مردمش قتل عثمان را بر نمىتافتند . در آنجا مردى بود از بنى كنانه كه او را يزيد بن حارث مىگفتند .\r\nيزيد بن حارث نزد قيس بن سعد كس فرستاد كه ما نزد تو نمىآييم كارگزاران خود را بفرست كه زمين ، زمين توست ولى ما را به حال خود رها كن تا ببينيم كه كار مردم به كجا مىكشد . و\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nگويد كه مسلمة بن مخلّد بن صامت انصارى از جاى بر جست و براى عثمان زارى كرد و مردم را به گرفتن انتقام خونش فراخواند . قيس بن سعد نزد او كس فرستاد كه : واى بر تو آيا به خلاف من برمىخيزى ؟ به خدا سوگند دوست ندارم كه اگر از شام تا مصر در زير فرمان من باشد و تو را بكشم . خون خود به دست خود مريز . مسلمة پيام داد كه تا تو والى مصر هستى بر ضد تو سخنى نخواهم گفت .\r\n( 1 ) قيس بن سعد مردى صاحب حزم و رأى بود . به نزد كسانى كه از بيعت اعراض كرده بودند كس فرستاد كه من شما را به بيعت اكراه نمىكنم ولى كارى به كارتان هم ندارم . پس آنان راه سازش در پيش گرفتند . مسلمة بن مخلّد هم سازش كرد . قيس خراج مصر گرد آورد و كسى با او به منازعه برنخاست .\r\nو گويد كه : امير المؤمنين ( ع ) راهى نبرد جمل شد و قيس بن سعد در مصر بود چون و على - ( ع ) از بصره به كوفه بازگشت ، قيس همچنان در مقر خويش بود . حكومت قيس بر معاويه بار گرانى بود . زيرا قيس به شام نزديك بود و معاويه از آن بيم داشت كه على ( ع ) با لشكر عراق از يك سو آيد و قيس با لشكر مصر از ديگر سو و او در ميان دو لشكر گرفتار آيد .\r\n( 2 ) معاويه به قيس بن سعد نامه نوشت و على آن روزها در كوفه بود و هنوز رهسپار صفين نشده بود :\r\nبسم اللّه الرحمن الرحيم از معاوية بن ابى سفيان به قيس بن سعد سلام بر تو باد . خداوندى را كه جز او خدايى نيست حمد مىگويم . اما بعد ، شما با عثمان دشمنى ورزيديد ، به بهانهء اينكه خودكامگى پيشه گرفته يا مردم را تازيانه مىزند يا فلان كس را دشنام داده است يا سرزنش كرده ، يا آنكه جوانانى را از خاندان خويش در جاهايى امارت داده . و شما خود مىدانستيد كه اين اعمال ريختن خون او را ايجاب نمىكرده .\r\nپس مرتكب گناهى عظيم شده‌ايد و كارى فجيع كرده‌ايد . اى قيس ، اگر تو نيز از كسانى بوده‌اى كه مردم را به قتل عثمان تحريض كرده‌اى توبه كن و نمىدانم . كه آيا كسى كه مؤمنى را بكشد توبه‌اش سود خواهد كرد يا نه - اما دوست تو ( يعنى على ( ع ) ) يقين داريم كه او مردم را بر ضد عثمان ترغيب مىكرده و آنان را به كشتن او وامىداشته تا كشتندش و حال آنكه بيشتر قوم تو هم در كشتن او دست داشته‌اند . اى قيس ، اگر مىتوانى كه به خونخواهى عثمان برخيزى چنين كن و با ما در اين كار بيعت نماى و من در عوض - اگر پيروزى يافتم تا زنده‌ام فرمانروايى دو عراق را به تو خواهم داد و به هر كس از خاندانت كه بخواهى حكومت حجاز را مىدهم و افزون بر اينها هر چه دوست مىدارى از من بخواه . زيرا هر چه از من بخواهى به تو ارزانى خواهم داشت . پس نظر و رأى خويش براى من بنويس .\r\nو السلام .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n( 1 ) چون نامهء معاويه به قيس رسيد صلاح در آن ديد كه دفع الوقت كند و او را از تصميم خود آگاه نسازد و در لشكركشى به جنگ او شتاب نورزد . پس در پاسخ او نوشت :\r\nاما بعد ، نامه‌ات رسيد و در باب قتل عثمان هر چه گفتى دريافتم . من در اين حادثه شركت نزديك نداشته‌ام . گفتى كه دوست من مردم را بر ضد عثمان برانگيخت تا او را كشتند ، من از اين امر بىخبرم . و گفتى كه عشيرهء من از اين واقعه بر كنار نبوده‌اند ، به جان خودم سوگند كه عشيرهء من در كار او سزاوارترين مردم بودند . و اما از من خواسته بودى كه در خونخواهى عثمان از تو متابعت كنم و وعده‌هايى هم به من داده‌اى ، اين چيزى است كه بايد در آن بينديشم و كارى نيست كه در انجامش شتاب توان كرد . به تو تعرضى نخواهم كرد و از من عملى كه تو از آن ناخشنود باشى سر نخواهد زد . تا ببينى و ببينيم . و السلام عليك و رحمة اللّه و بركاته .\r\nچون معاويه نامهء قيس را بر خواند ندانست كه مىخواهد به او نزديك شود يا دور گردد ولى هر چه باشد از كيد و خدعهء او در امان نتوان نشست . پس پاسخش داد :\r\nبسم اللّه الرحمن الرحيم اما بعد ، نامه‌ات را خواندم . نه مىبينمت به ما نزديك مىشوى تا آمادهء آشتى گرديم و نه مىبينمت كه از من دور شده‌اى تا ساز نبرد كنم . تو در اين ميان چونان اشتر سركشى هستى . من كسى نيستم كه بتوان با اين سخنان خدعه‌آميز به بازيش گرفت يا فريب اين خدعه‌ها را بخورد ، در حالى كه سپاهى از پياده و سوار دارد .\r\nاگر آنچه از تو خواسته‌ام پذيرفته‌اى ، آنچه در عوض پيشنهاد كرده‌ام از آن توست و گرنه ، مصر را از پيادگان و سواران رزمجو پر مىكنم . و السلام .\r\nچون قيس بن سعد نامهء معاويه را خواند و دانست كه از او دفع الوقت و سر دواندن نمىپذيرد آنچه در دل داشت عيان ساخت و براى او نوشت :\r\n( 2 ) بسم اللّه الرحمن الرحيم از قيس بن سعد به معاوية بن ابى سفيان .\r\nاما بعد ، در شگفتم كه رأى مرا ناچيز مىشمارى و مىخواهى فريبم دهى و بر آن سرى كه مرا وادارى كه از اطاعت مردى كه از هر كس ديگر به خلافت شايسته‌تر است و بيش از همه سخن حق بر زبان اوست و به راه هدايت مىرود و به رسول اللّه - ( ص ) از همه نزديك‌تر است ، بيرون آيم و به اطاعت تو گردن نهم يعنى به اطاعت كسى درآيم كه از همهء مردم به امر خلافت ناسزاوارتر است و بيش از همه دروغ مىگويد و از همه گمراهتر است و از رسول اللّه ( ص ) دور تر . در كنار تو قومى هستند خود گمراه و گمراه كنندهء ديگران و همه ياران طغيانگر ابليس . اما اينكه نوشته بودى كه مصر را پر از سواره و پياده مىكنى ، تو را از اين اقدام بازندارم ،\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاكنون بخت خويش بيازماى .\r\n( 1 ) هنگامى كه نامهء قيس بن سعد به معاويه رسيد ، از او نوميد شد و بودن قيس در مصر بر او گران آمد . زيرا هر كس ديگر جز او در مصر مىبود براى معاويه بهتر بود .\r\nزيرا معاويه دليرى و رزم‌آورى او مىشناخت . از اين رو به مردم چنين نمود كه قيس بن سعد از آنان متابعت مىكند ، پس در حق او دعا كنيد . آن‌گاه ، نامهء نخست قيس را كه اندكى در آن نرمش نشان داده بود براى مردم بر خواند و سپس نامه‌اى از زبان قيس بن سعد جعل كرد و براى شاميان بخواند . و آن مجعول اين است :\r\nبسم اللّه الرحمن الرحيم به امير معاوية بن ابى سفيان از قيس بن سعد .\r\nاما بعد ، قتل عثمان در اسلام حادثه‌اى عظيم بود . من در كار خود و دين خود نگريستم ، ديدم نمىتوانم از كسانى پشتيبانى كنم كه امام خود ، مردى مسلمان و نيكوكار و پرهيزگار را كه ريختن خونش حرام است مىكشند . به سبب گناهانى كه مرتكب شده‌ايم از خداوند آمرزش مىطلبيم و از او مىخواهيم كه دين ما را از هر آسيب مصون دارد . بدان كه من با تو صلح مىكنم و در نبرد با قاتلان عثمان ، آن امام راهنماى مظلوم ، دعوتت را اجابت مىنمايم . به من متكى باش . اموال و مردان جنگى را هر چه زودتر براى تو مىفرستم . ان شاء اللّه تعالى . و السلام عليك .\r\nدر ميان اهل شام پيچيد كه قيس بن سعد با معاويه صلح كرده است .\r\nجاسوسان على بن ابى طالب ( ع ) اين سخن به على رساندند . على ( ع ) از اين خبر در شگفت شد و پسران خود حسن و حسين و محمد حنفيه و نيز عبد اللّه بن جعفر را بخواند و آنان را از واقعه آگاه ساخت و پرسيد كه رأى ايشان چيست . عبد اللّه بن جعفر گفت : آنچه در آن شك دارى رها كن ، قيس بن سعد را از مصر عزل كن . على ( ع ) گفت : به خدا سوگند من باور نمىكنم كه چنين عملى از قيس سر زده باشد . عبد اللّه بن جعفر گفت : يا امير المؤمنين ، عزلش كن ، به خدا سوگند ، اگر آنچه مىگويند درست باشد چون عزلش كنى ، ديگر براى عزل تو فرصت نيابد .\r\n( 2 ) آنان در اين گفتگو بودند كه نامهء قيس بن سعد برسيد :\r\nبسم اللّه الرحمن الرحيم اما بعد ، به امير المؤمنين - كه خدايش گرامى دارد - خبر مىدهم كه در اينجا مردمى هستند كه از بيعت به كنارى كشيده‌اند و خواسته‌اند كه دست از آنان بدارم\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nو به حال خود رهايشان كنم تا ببينند كه كار مردم به كجا مىكشد . من هم صلاح در آن ديدم كه دست از ايشان بدارم و در بيعت گرفتن از ايشان شتاب نكنم و در اين ميان با آنان مهربانى كنم باشد كه خدا دلهايشان به ما مايل كند و آنان را از گمراهيشان برهاند . ان شاء اللّه و السلام .\r\nعبد اللّه بن جعفر ، على ( ع ) را گفت : يا امير المؤمنين ، مىترسم كه اين كار از نشانه‌هاى اتهام او باشد . اگر اين عمل او بپذيرى و آنها را به حال خود گذارى تا از بيعت اعتزال جويند ، كار بالا خواهد گرفت و از آن فتنه‌ها زاده خواهد شد ، زيرا در ديگر جايها هم بسيارى از كسانى كه بايد با تو بيعت كنند دست از بيعت بدارند به اين بهانه كه مىخواهند بدانند سرانجام كارها چه خواهد شد . پس فرمان به قتالشان ده .\r\n( 1 ) على ( ع ) به قيس بن سعد نوشت :\r\nبسم اللّه الرحمن الرحيم اما بعد ، بر سر آن قوم كه از آنان ياد كردى لشكر ببر اگر در امر بيعت با همهء مسلمانان شركت كردند ، كه هيچ و گرنه با آنان نبرد كن . و السلام .\r\nچون نامهء على ( ع ) به قيس بن سعد رسيد ، خوددارى نتوانست و در حال نامه‌اى به امير المؤمنين نوشت :\r\nاما بعد ، يا امير المؤمنين در شگفتم از تو كه مرا به جنگ با قومى فرمان مىدهى كه دست تعرض از تو بازداشته‌اند و در صدد فتنه‌انگيزى هم نيستند . يا امير المؤمنين ، حرف مرا بشنو و دست از آنان بدار . رأى صواب اين است كه ايشان را به حال خود واگذارى يا امير المؤمنين .\r\nو السلام .\r\nچون نامهء قيس بن سعد رسيد ، عبد اللّه بن جعفر گفت : يا امير المؤمنين محمد بن ابى بكر را به مصر بفرست تا تو را كفايت كند و قيس را عزل كن . به خدا سوگند شنيده‌ام كه قيس گفته است كه : « آن فرمانروايى كه جز به كشتن مسلمة بن مخلّد راست نيايد فرمانروايى ناستوده‌اى است . به خدا سوگند دوست ندارم فرمانروايى سرزمينهاى شام و مصر را به من دهند و مجبور باشم ابن مخلّد را بكشم » .\r\nعبد اللّه بن جعفر برادر مادرى محمد بن ابى بكر بود [ 159 
  ] . دوست مىداشت كه او نيز در شمار فرمانروايان در آيد .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\n( 1 ) و امارت محمد بن ابو بكر عزل قيس بن سعد از مصر\r\nچنين گويد كه : على بن أبي طالب ( ع ) محمد بن ابى بكر را به مصر فرستاد و قيس بن سعد را عزل كرد . على براى مردم مصر نامه‌اى نوشت و آن را به محمد بن ابى بكر داد . چون محمد به مصر در آمد ، بر قيس وارد شد . قيس از او پرسيد كه : چه سبب را كه خاطر امير المؤمنين از من رنجيده است ؟ چه چيز نظر او را به من ديگرگون كرده ؟ بايد ميان من و او كسى فتنه انگيخته باشد . محمد گفت : نه . در اينجا قدرت ، قدرت توست - ميانشان خويشاوندى بود ، يعنى قريبه دخت ابو قحافه و خواهر ابو بكر صديق زوجهء قيس بود . قيس شوى عمهء محمد بن ابى بكر بود - قيس گفت : نه به خدا سوگند ، با تو حتى يك ساعت هم در اينجا نخواهم ماند و از اينكه على ( ع ) عزلش كرده بود سخت به خشم آمد و از مصر رهسپار مدينه شد و به كوفه نزد على نرفت .\r\nقيس بن سعد در عين شجاعت مردى بخشنده بود . على بن محمد بن ابى سيف از هشام ابن عروه و او از پدرش براى من نقل كرد كه قيس چون از مصر بيرون آمد بر سر راه خود در بلقين بر خانواده‌اى گذشت و در ميان آنان فرود آمد . صاحبخانه شترى كشت . و نزد او و همراهانش آورد و گفت : از آن شما . فردا نيز شترى كشت قضا را باران مىباريد و قيس و ياران مجبور بودند كه در آنجا بمانند . روز سوم نيز شترى كشت و نزد آنان فرستاد و گفت : از آن شما .\r\nسپس ابرها پراكنده شدند قيس آهنگ سفر كرد . بيست جامه از جامه‌هاى مصرى و چهار هزار درهم به زن او داد . و گفت چون شوى تو آمد اين جامه‌ها و درهم به او ده . و خود بيرون آمد .\r\nساعتى بعد مرد صاحبخانه سوار بر اسب خود را به او رسانيد با نيزهء آخته در دست و جامه‌ها و درهم‌ها در پيش . گفت : اى مردان جامه‌ها و درهمهاى خود را بگيريد . قيس گفت : اى مرد بازگرد . كه ما چيزى را كه بخشيده‌ايم پس نمىگيريم .\r\nمرد گفت : شما را به خدا سوگند ، آنها را بستانيد . قيس در شگفت شد و گفت : مگر نه آنكه ما را اكرام كردى و به خوبى ميزبانى نمودى ، اين پاداش خدمت توست . و آنچه ما داده‌ايم چيزى در خور آن اكرام نيست . مرد گفت : ما از مهمان و مسافر بهاى ميزبانى خويش نمىگيريم و به خدا سوگند كه من هرگز چنين نخواهم كرد .\r\nقيس گفت : حال كه نمىخواهد قبولش كند ، از او بازپسش گيريد . به خدا سوگند كه كسى از عرب بر من فضيلت نيافت مگر اين مرد .\r\n( 2 ) و نيز گويد كه ابو منذر گفت كه قيس در راه به مردى از قبيلهء بلىّ رسيد كه او را اسود مىگفتند . قيس بر او فرود آمد و آن مرد اكرامش كرد . چون آهنگ سفر كرد . چند جامه و چند درهم نزد زنش نهاد . وقتى كه مرد بازگرديد ، زن آن جامه‌ها و درهمها به او داد . آن مرد خود را به قيس رسانيد و گفت : من مهمانى فروش نيستم . به خدا سوگند اگر آنچه داده‌ايد بازپس نگيريد . شما را با اين نيزه‌ام مىكشم . قيس گفت : واى بر شما آنها را از او بگيريد .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n( 1 ) قيس بن سعد بيامد تا به مدينه داخل شد . حسان بن ثابت پيش آمد و او را شماتت كرد .\r\nحسان عثمانى بود . و گفت : ديدى عثمان را كشتى ، على هم تو را از مقامت عزل كرد ؟ اينك تنها بار گناه بر دوش تو باقى مانده است .\r\nقيس بر او بانگ زد و گفتش « اى مرد كور دل بىبصيرت . به خدا سوگند اگر روزى ميان گروه من و گروه تو جنگى واقع شود ، خود گردنت را مىزنم . از نزد من بيرون شو » .\r\nقيس بن سعد و سهل بن حنيف از مدينه بيرون آمدند و در كوفه به نزد على ( ع ) رفتند . قيس على ( ع ) را از آنچه در مصر گذشته بود خبر داد و على ( ع ) تصديقش كرد . قيس و سهل بن حنيف در جنگ صفين در كنار على ( ع ) بودند .\r\nقيس بن سعد مردى بلند بالا بود . ريشى بر چانه داشت و دو طرف صورتش موى نداشت موى جلو سرش هم ريخته بود . پيرمردى دلير و تجربت ديده بود و تا زنده بود از نيكخواهان على و فرزندان او بود .\r\nو گويد : قيس بن سعد بن عباده در زمان رسول اللّه ( ص ) با ابو بكر و عمر به سفرى رفت . در راه دست سخاوت گشود و براى آن دو و ديگر همسفران از مال خود بسيار هزينه كرد . ابو بكر به او گفت : اى قيس مال پدر خويش تباه مىكنى ، دست نگهدار . چون از سفر بازگشتند ، سعد بن عباده به ابو بكر گفت : مىخواستى پسرم خسّت ورزد ، ما قومى هستيم كه خسّت نتوانيم .\r\nقيس بن سعد در دعا مىگفت : بار خدايا مرا سپاسگزارى و بزرگى و شكر عنايت كن . زيرا سپاس نبود مگر در برابر اعمال و بزرگى نبود جز به مال . بار خدايا روزى من فراخ كن ، زيرا تنگى روزى چيزى است كه نه او مرا بر خواهد تافت و نه من او را .\r\nقيس بن سعد كه در مصر كارگزار على ( ع ) بود ، معاويه مىگفت : قيس را دشنام مدهيد كه او با ماست . اين سخن به على ( ع ) رسيد و قيس را عزل كرد . قيس به مدينه آمد . مردم او را بر ضد على ( ع ) ترغيب كردند و مىگفتند : تو على ( ع ) را نيكخواهى كردى و على ( ع ) تو را عزل كرد . ولى قيس به على ( ع ) پيوست و با او بيعت كرد . دوازده هزار مرد جنگى همراه او بودند همه آماده جانبازى . تا آنگاه كه على ( ع ) به شهادت رسيد و حسن ( ع ) با معاويه صلح كرد .\r\nمعاويه به ياران قيس بن سعد پيام داد كه اگر خواهيد چنان كنيد كه همهء مردم كرده‌اند و اگر خواهيد در بيعت خود باقى بمانيد . همهء كسانى كه با او بودند با معاويه بيعت كردند مگر خثيمهء ضبى . معاويه گفت : خثيمه را رها كنيد تا به حال خود باشد .\r\nهشام بن عروه [ 160 
  ] از پدرش روايت مىكند كه گفت : قيس بن سعد عباده با على بن ابى طالب بود . در مقدمهء لشكر او . پنج هزار مرد با او بودند كه همه سر خود تراشيده بودند .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\n( 1 ) خبر رفتن محمد بن ابى بكر به مصر و حكومت او بر مصر\r\nحارث بن كعب [ 161 
  ] از پدر خود روايت كند كه گفت : من با محمد بن ابى بكر بودم هنگامى كه به مصر داخل شد . چون به مصر در آمد نخست منشور حكومت خويش براى مصريان خواند و آن منشور چنين است :\r\nبسم اللّه الرحمن الرحيم اين فرمان بندهء خدا على بن ابى طالب است به محمد بن ابى بكر ، به هنگامى كه او را به مصر مىفرستد ، او را به تقوا در نهان و آشكارا و ترس از خدا در غيبت و حضور فرمان مىدهد . و از او مىخواهد كه با مسلمانان به نرمى رفتار كند و با فاجران به درشتى و با اهل ذمه به عدالت . داد مظلومان بستاند و بر ظالمان سخت گيرد . از خطاهاى مردم درگذرد و با آنان تا آنجا كه مىتواند نيكى كند و خدا نيكوكاران را پاداش نيك خواهد داد . او را امر مىكند كه مردم را خود به فرمانبردارى و اتحاد فراخواند كه اين دو سبب عاقبت نيك و ثواب بزرگ است .\r\nثوابى كه حد بزرگى آن درنيابند و به حقيقت و كنه آن نتوانند رسيد . و امر مىكند او را كه خراج زمينها را به همان مقدار كه پيش از اين مىگرفته‌اند بستاند نه از آن كم كند و نه بر آن بيفزايد و به همان شيوه كه پيش از اين در ميانشان تقسيم مىشده تقسيم كند . و نيز امر مىكند كه با مردم فروتنى كند و آنان را يكسان در مجلس خود راه دهد و در مواجهه ، ميانشان مساوات ورزد . و با خويشاوند و بيگانه در برابر حق يكسان عمل كند . و امر مىكند او را كه در ميان مردم به حق داورى كند و عدل و داد بر پاى دارد و از هواى نفس پيروى نكند و در برابر اجراى قانون خدايى از ملامت هيچ ملامتگرى بيم به دل راه ندهد . زيرا خدا با كسى است كه فقط از او مىترسد و فرمانبردارى او را بر فرمانبردارى ديگرى برترى مىدهد . و السلام .\r\nنوشته شد به دست عبيد اللّه بن ابى رافع غلام آزادشدهء رسول اللّه ( ص ) در غرّه ماه رمضان [ سال 36 هجرى . 
  ]\r\n( 2 ) نيز گويد كه محمد بن ابى بكر برخاست ، سخن آغاز كرد و حمد خداى به جاى آورد و بر او ثنا خواند سپس چنين گفت :\r\nاما بعد ، سپاس خداوندى را كه ما را و شما را هدايت كرد . پس از آنكه در موضوع حق ميان ما اختلاف بود . و ديدگان ما را به بسيارى از چيزهايى كه جاهلان از ديدن آن نابينا بودند بينا ساخت . بدانيد كه امير المؤمنين زمام امور شما به دست من سپرده و فرمانى را كه شنيديد به من داده و من تا آنجا كه بتوانم ، در نيكى كردن در حق شما قصور نمىورزم . توفيق يافتن من در كارها به دست خداست ، بر او توكل مىكنم و به سوى او بازمىگردم . پس اگر در اعمال و آثار\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمن اطاعت از فرمان خدا و ترس از او را مشاهده كرديد ، من خدا را به سبب اين نعمت كه مرا ارزانى داشته سپاس مىگويم . زيرا او راهنماى من به اين كارها بوده است و اگر در اعمال من چيزى بر خلاف حق مشاهده كرديد آن را نپذيريد و مرا سرزنش كنيد كه من در اين صورت به سعادت نزديكترم و شما به آن عتاب و سرزنش سزاوارتر . خداوند ما را و شما را به رحمت خود بر انجام كارهاى نيك موفق دارد .\r\nاين بگفت و از منبر فرود آمد .\r\n( 1 ) نيز گويد : بدان هنگام كه محمد بن ابى بكر كارگزار على ( ع ) در مصر بود . نامه‌اى به على - ( ع ) نوشت و او را از مسائل حلال و حرام و سنتها پرسيد و نيز از او خواستار راهنمايى و اندرز گرديد و آن نامه چنين است :\r\nبه بندهء خدا امير المؤمنين از محمد بن ابى بكر :\r\nسلام بر تو . خداى يكتا را كه هيچ خدايى جز او نيست حمد مىگويم :\r\nاما بعد ، اگر امير المؤمنين - كه خدا والاترين سرورها و آرزوهاى ما و همهء مسلمانان را در وجود او متجلى سازد - صلاح مىداند ، براى ما نامه‌اى نويسد كه وظايف ما و نيز مواردى را كه امثال من در قضاوت ميان مردم با آنها سر و كار پيدا مىكنيم در آن بياورد . خداوند به امير المؤمنين پاداش بزرگ دهد و اندوختهء آن جهانيش را نيكو گرداند .\r\n( 2 ) و على ( ع ) در پاسخ او نوشت :\r\nبسم اللّه الرحمن الرحيم از عبد اللّه امير المؤمنين على بن ابى طالب به محمد بن ابى بكر و مردم مصر .\r\nسلام بر شما باد . خداى يكتا را كه هيچ خدايى جز او نيست حمد مىگويم .\r\nاما بعد ، نامهء تو رسيد . آن را خواندم و دريافتم كه از من چه خواسته‌اى و از اينكه به امورى پرداخته‌اى كه از دانستن آنها ، چاره‌اى ندارى و جز آنها براى مسلمانان پسنديده نيست ، خرسند شدم و يقين دارم آنچه تو را بر اين امر وادار كرده نيت خير تو بوده است و رأى بىآلايش تو كه از هر دنائتى مبراست . براى تو ابوابى از احكام را فرستادم كه هر چه مىخواهى در آن گرد آمده است . هيچ قدرتى جز قدرت خداوند نيست و خدا ما را بس است و اوست بهترين كارساز .\r\nعلى ( ع ) در آن نامه هر چه محمد بن ابى بكر در باب قضاء پرسيده بود پاسخ داد و از مرگ و حساب قيامت و وصف بهشت و دوزخ سخن گفت و در باب امامت و وضو و اوقات نماز و ركوع و سجود مطالبى مستوفا بيان فرمود و نيز از ادب و امر به معروف و نهى از منكر و روزه و اعتكاف آگاهش ساخت . همچنين راجع به زنادقه و راجع به آن نصرانى كه با زنى مسلمان فجور كرده بود احكامى صادر فرمود . و چيزهاى بسيار ديگر نوشت كه جز اين چند مورد چيزى به يادها\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nنمانده است .\r\n( 1 ) عباية بن رفاعه [ 162 
  ] گويد : على ( ع ) به محمد بن ابى بكر و مردم مصر چنين نوشت :\r\nاما بعد ، تو را به ترس از خدا وصيت مىكنم چه به نهان و چه به آشكارا . و در هر حال كه هستى . بدان كه دنيا سراى بلا و فناست و آخرت سراى بقا و جزا . اگر توانى كه آنچه را باقى و فناناپذير است ، بر آنچه فانى است برگزينى و برترى دهى ، چنان كن . آخرت باقى است و دنيا فانى . خداوند ما را و تو را چشمى داده است براى ديدن و فهمى براى درك كردن تا در انجام آنچه به ما فرموده كوتاهى نكنيم و از مرز آنچه ما را از آن نهى كرده تجاوز ننماييم . هر چند كه بايد نصيب خود از اين جهان برگيرى ولى به نصيب آن جهانيت نيازمندترى . اگر براى تو دو كار پيش آمد كه يكى مربوط به آخرت بود و يكى مربوط به دنيا ، بدان كار بياغاز كه مربوط به آخرت است . هر چه بيشتر به خير روىآور و در انجام آن نيت خويش خالص گردان . زيرا خداى تعالى به بندهء خود به قدر نيتش عطا خواهد كرد . اگر كسى دوستدار خير و اهل خير بود و فرصت عمل نيابد - اگر خدا خواهد - همانند كسى است كه آن خير به جاى آورده ، زيرا رسول اللّه - ( ص ) زمانى كه از تبوك برگشت اصحاب را گفت : در مدينه گروهى بودند كه در هر راه كه شما مىرفتيد با شما بودند و از هر دره كه سرازير شديد همراه شما . آنچه اينان را از اين سفر جنگى بازداشت بيمارى بود . آرى اينان را نيت جهاد بود .\r\nسپس بدان ، اى محمد ، من تو را بر بزرگترين قلمرو خود يعنى مصر فرمانروايى دادم و شايسته است كه در اين كار بر جان خود بترسى و هم دين خويش نيك نگهدارى . حتى يك ساعت از روز ، اگر مىتوانى كه براى خشنودى يك تن از مردم ، خدا را خشمگين نكنى چنان كن . زيرا خشنودى خدا جاى هر چيز را تواند گرفت ولى هيچ چيز جاى خشنودى خدا را نگيرد . بر ستمگر درشتى كن و با اهل خير نرمى و آنان را مقرب درگاه خود ساز و مشاوران و رازداران و برادران خود قرار ده . و السلام .\r\nحارث بن كعب [ 163 
  ] از پدر خود روايت كند كه چون على ( ع ) محمد بن ابى بكر را بر مصر امارت داد ، محمد به او نامه نوشت و دربارهء مردى مسلمان كه با زنى مسيحى زنا كرده بود سؤال كرد و نيز در باب زنادقه پرسيد كه در ميان آنها قومى هستند كه ماه و آفتاب را مىپرستند و قومى هستند كه چيزهاى ديگر را مىپرستند و در ميان ايشان كسانى هستند كه از اسلام مرتد شده‌اند .\r\nو نيز پرسيد كه بندهء مكاتبى كه مرده و از او دارايى و فرزندان بر جاى مانده حكمش چيست ؟\r\n( 2 ) على ( ع ) در پاسخ نوشت : بر آن مرد مسلمان كه با زن مسيحى زنا كرده حد جارى كن و آن زن را به مسيحيان بازگردان تا خود هر چه خواهند در حق او حكم كنند . اما زنادقه آنان را كه ادعاى اسلام مىكرده‌اند و مرتد شده‌اند بكش و ديگران را رها كن تا هر چه خواهند بپرستند .\r\nاما آن بندهء مكاتب ، اگر مرده است و آن پول كه قرار داد كرده نپرداخته ، وامدار سروران خود است ، حق خود از اموال او بر مىگيرند و باقى را براى فرزندانش مىگذارند .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n( 1 ) نيز از عبايه روايت شده كه على ( ع ) به محمد بن ابى بكر و مردم مصر نوشت :\r\nاما بعد ، شما را به ترس از خدا و عمل به چيزى كه از آن بازخواست مىشويد وصيت مىكنم . شما رهين آن هستيد و به سوى آن رهسپاريد . خداى عزّ و جل گويد :  « كُلُّ نَفْسٍ بِما كَسَبَتْ رَهِينَةٌ »  و نيز گويد  « وَ يُحَذِّرُكُمُ اللَّهُ نَفْسَهُ وَ إِلَى اللَّهِ الْمَصِيرُ »  و گويد :   « فَوَ رَبِّكَ لَنَسْئَلَنَّهُمْ أَجْمَعِينَ عَمَّا كانُوا يَعْمَلُونَ . »  \r\nبدانيد اى بندگان خداى . خدا شما را از اعمالتان - از خرد و كلان - بازخواست خواهد كرد . اگر ما را عذاب كند ما ستمكارتر بوده‌ايم و اگر ببخشايد او بخشاينده‌ترين بخشايندگان است . و بدانيد كه بندهء خدا هنگامى به بخشايش و آمرزش خدا نزديكتر است كه در راه فرمانبردارى او گام بر دارد و از خطاهاى خويش توبه كند .\r\nبر شما باد ترس از خداى عزّ و جل زيرا در خداى ترسى آن چنان خيرى است كه در هيچ چيز ديگر نيست و به پايمردى آن چنان خيرى به دست آيد كه از هيچ چيز ديگر به دست نيابد و آن خير ، خير دنيا و خير آخرت است . خداى تعالى مىگويد : « از پرهيزگاران پرسند : پروردگار شما چه چيز نازل كرده است ؟ گويند بهترين را . به آنان كه در اين دنيا نيكى كنند نيكى پاداش دهند و سراى آخرت از آن نيكوكاران است [ 164 
  ] . »\r\n( 2 ) و بدانيد اى بندگان خدا كه مؤمن براى سه هدف عمل مىكند : يا براى خير دنياست كه پاداش آن را در دنيا خواهد ديد . خداى سبحان گويد : « پاداشش را در دنيا به او داديم و او در آخرت از صالحان است [ 165 
  ] . » يا براى خداى تعالى است كه پاداش او در دنيا و آخرت مىدهد . در دو سراى مهمات او كفايت كند و گفته است : « اى بندگان من كه ايمان آورده‌ايد از پروردگارتان بترسيد . براى آنان كه در حيات اين جهانى نيكى كرده‌اند ، پاداش نيك است و زمين خدا پهناور است . مزد صابران بىحساب و كامل ادا مىشود [ 166 
  ] » پس آنچه خدا در دنيا به آنها مىدهد در آخرت از آنان حسابش را نمىكشد .\r\nچنان كه گويد : پاداش آنان كه نيكى مىكنند نيكى است و چيزى افزون بر آن [ 167 
  ] حسنى در اين آيه همان بهشت است و « زياده » نعمتى است كه در دنيا به آنان ارزانى داشته .\r\nو اما خير آخرت ، خداوند تعالى با هر حسنه‌اى سيّئه‌اى را زايل مىكند .\r\n« نيكيها بديها را از ميان مىبرند ، اين اندرزى است براى اندرزپذيران [ 168 
  ] . » چون روز قيامت شود حسناتشان را حساب كند و در برابر هر حسنه‌اى ده برابر تا هفتصد برابر پاداش دهد . « و اين پاداشى است كافى از جانب پروردگارت [ 169 
  ] » يا « پاداش اينان به سبب اعمالشان دو برابر است و ايمن در غرفه‌هاى بهشت هستند [ 170 
  ] » پس بدان رغبت كنيد و بدان عمل كنيد و بدان بشتابيد .\r\n( 3 ) و بدانيد اى بندگان خدا . مؤمنان پرهيزگار خير اين جهان و آن جهان را بهرهء خويش ساختند . با دنياداران در دنيايشان شريك شدند ولى دنياداران در ثوابهاى آخرت با آنان شريك\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nنشدند . « بگو چه كسى لباسهايى را كه خدا براى بندگانش پديد آورده و خوردنيهاى خوش طعم را حرام كرده است ؟ بگو اين چيزها در اين جهان براى كسانى است كه ايمان آورده‌اند و در روز قيامت نيز خاص آنها باشد . آيات خدا را براى دانايان اين چنين به روشنى بيان مىكنيم [ 171 
  ] » در دنيا مسكن گزيدند بهترين مسكنها را و خوردند بهترين خوردنيها را . با دنياداران در دنياشان انباز شدند ، خوردند بهتر از آنچه آنان مىخوردند و نوشيدند بهتر از آنچه آنان مىنوشيدند و پوشيدند بهتر از آنچه آنان مىپوشيدند . مسكن گزيدند در بهترين جاى كه آنان مسكن مىگزيدند و زن مىگرفتند بهتر از آن زنان كه ايشان مىگرفتند و سوار مىشدند بر مركبهايى بهتر از مركبهاى ايشان . آرى با مردم دنيا از لذت دنيا بهره‌مند شدند ، در حالى كه فردا در جوار رحمت پروردگارشان خواهند بود . از خدا تمناها كنند . و هر چه آرزو كنند به آنان عطا كند . هر چه را بخواهند دست رد فرارويشان ندارند و از نصيبشان از لذات كاسته نگردد آرى آنكه خردى دارد مشتاق چنين مقامى بود . و لا حول و لا قوّة الّا باللّه .\r\n( 1 ) و بدانيد اى بندگان خدا ، اگر از خداى بترسيد و حق پيامبرتان را در پيروى از اهل بيت او نگه داريد به يقين خدا را پرستيده‌ايد نيكوترين پرستشها ، و او را ياد كرده‌ايد نيكوترين يادكردنها و سپاسش گفته‌ايد نيكوترين سپاسها و شكيبايى ورزيده‌ايد نيكوترين شكيباييها و جهاد كرده‌ايد نيكوترين جهادها . هر چند ديگران را نمازى باشد درازتر از نماز شما و روزه‌اى بيشتر از روزهء شما . زيرا شما خداىترس‌تر از آنها هستيد و فرمانروايان از آل محمد را نيكخواه‌تريد و در برابر فرمان ايشان خاشع‌تر .\r\n( 2 ) اى بندگان خداى ، بترسيد از مرگ و فرود آمدنش بر شما . ساز سفر مهيا كنيد . مرگ كارى بزرگ را پيش مىآورد . خيرى است از هر شرى پيراسته يا شرى است از هر خيرى عارى . چه كسى به بهشت نزديكتر است ، از كسى كه براى بهشت عمل مىكند ؟ و چه كسى به دوزخ نزديكتر است از كسى كه براى دوزخ عمل مىكند ؟ كسى از مردم نيست كه روحش از بدنش بيرون رود و نداند به كدام يك از اين دو منزلگاه خواهد رفت . به بهشت يا به جهنم . آيا او دشمن خداست يا دوست او . اگر از دوستان خدا باشد درهاى بهشت به رويش بازشود و راههايش هموار گردد و آنچه خداوند به او وعده كرده ، به عيان ببيند و از هر رنج آسوده گردد و هر بار گران از دوش او بر داشته شود . و اگر دشمن خداى باشد ، درهاى جهنم به رويش بازشود و راههايش هموار گردد و آنچه خدا براى او مهيا كرده است به عيان ببيند . آنگاه با هر اندوهى روياروى گردد و هر شادمانى را ترك گويد .\r\nهمهء اينها به هنگام مرگ است و به يقين صورت پذيرد . « آنان كه چون فرشتگانشان پاك سيرت بميرانند ، مىگويند سلام بر شما . به پاداش كارهايى كه مىكرده‌ايد به بهشت درآييد [ 172 
  ] . يا « كسانى هستند كه بر خود ستم روا داشته‌اند ، چون فرشتگان جانشان بستانند سر تسليم فرود آرند و گويند : ما هيچ كار بدى نمىكرديم ، آرى خداوند از كارهايى كه\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nمىكرده‌اند آگاه است [ 173 
  ] » « از درهاى جهنم داخل شويد و تا ابد در آنجا بمانيد . بد جايگاهى است جايگاه گردنكشان [ 174 
  ] . » بدانيد « اى بندگان خدا ، كه از مرگ گريزى نيست » از آن بترسيد پيش از آنكه فرا رسد ساز و برگ مرگ آماده كنيد كه شما را از خانه‌هايتان مىراند ( و براى ثواب آخرت كوشش كنيد . ) اگر بايستيد فروگيردتان و اگر بگريزيد بگيردتان . مرگ از سايه شما با شما همراه‌تر است ، چسبيده به پيشانى شماست و دنيا از پس شما درهم‌مىنوردد .\r\nبه هنگامى كه نفسهاى شما ، شما را به شهوات ترغيب مىكند ، فراوان از مرگ ياد كنيد ، كه اندرز مرگ ما را بسنده است . رسول اللّه ( ص ) اصحاب خود را فراوان سفارش مىكرد كه ياد مرگ كنند و مىگفت : از مرگ بسيار ياد كنيد كه ويران كنندهء لذتهاست و ميان شما و هوسها و اميال حايل است .\r\n( 1 ) و بدانيد اى بندگان خدا ، كه پس از مرگ سخت‌تر از مرگ است ، براى كسى كه خداوند او را نيامرزيده و نبخشوده باشد . از قبر و تنگى آن و تاريكى آن و غربت آن بترسيد . قبر هر روز به سخن مىآيد و مىگويد : من سراى خاكم ، من خانهء غربتم ، من جاى كرمها و حشراتم . و قبر باغى است از باغهاى بهشت يا حفره‌اى از حفره‌هاى آتش . مسلمان چون به خاك رود ، زمين به او مىگويد : خوش آمدى ، تو از كسانى بودى كه دوست داشتم بر پشت من راه به روى و به زودى خواهى دانست كه با تو - كه دوستت داشته‌ام - چه خواهم كرد . پس به قدر يك مدّ بصر برايش گشاده شود . و چون كافر به خاك رود زمين به او مىگويد : هرگز خوش نيامدى . تو از كسانى بودى كه هيچ‌گاه نمىخواستم بر پشت من راه به روى ، اكنون بنگر كه با تو چه خواهم كرد . پس گور به هم مىآيد آن سان كه استخوانهاى پهلوهايش به هم مىرسد . و بدانيد كه زندگى تنگ در اين آيه  « فَإِنَّ لَهُ مَعِيشَةً ضَنْكاً »  عذاب قبر است . بر كافر در قبرش نود و نه مار بزرگ مسلط مىشوند كه گوشت تنش را مىكنند تا روز رستاخيز فرا رسد . اگر يكى از آن مارها بر زمين بدمد هرگز گياهى بر روى آن نخواهد روييد .\r\n( 2 ) بدانيد اى بندگان خدا جانها و تن‌هاى نازك و نازپروردهء شما كه به اندك شكنجه‌اى مىآزارد در برابر اين عذابها بس ناتوان است . اگر توانيد به جانها و تن‌هاى خود رحمت آوريد تا به چنين عذابى كه طاقت آن نداريد و بر آن شكيبايى نتوانيد گرفتار نياييد . پس آنچه خداى سبحان را پسند است به جاى آوريد و آنچه ناپسند اوست واگذاريد ، خدا را چنين كنيد و لا حول و لا قوة الّا باللّه .\r\nو بدانيد اى بندگان خدا ، پس از قبر مراحلى است دشوارتر از قبر . روزى فرا مىرسد كه كودك در آن روز پير شود و كلان سال بىخويشتن . جنين‌ها ساقط شوند و « هر زن شيرده كودك خود را از ياد ببرد [ 175 
  ] . » بترسيد از روز عبوس و سخت هولناك [ 176 
  ] و از روزى كه شرّ آن همه جا را گرفته است . و اين شرّ آن چنان فراگير است كه فرشتگان بىگناه آسمان و هفت آسمان سخت محكم و كوهها كه ميخهاى زمينند و زمينها همه به فرياد و فغان آيند و آسمان از هم\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبشكافد و در آن روز سرگردان ماند و دگرگون شود و رنگى سرخ چون رنگ چرم گيرد [ 177 
  ] . و جبال سخت و استوار به سراب بدل شود [ 178 
  ] . « و در صور دميده شود ، پس هر كه در آسمانها و هركه در زمين است - جز آنها كه خدا بخواهد - بيهوش مىشوند [ 179 
  ] . پس حال آن كس كه او را به گوش و چشم و زبان و دست و پا و فرج و شكم معصيت مىكند چه خواهد بود ، اگر خداى تعالى نيامرزد و نبخشايدش .\r\n( 1 ) و بدانيد اى بندگان خدا ، آنچه پس از روز رستاخيز آيد سخت‌تر است و ناگوارتر بر كسانى كه خداوند در آن روز نيامرزدشان و از گناهانشان در نگذرد . آنان را به آتشى برند كه ژرفاى آن بسيار است و حرارتش شديد است و عذابش از گونه‌اى تازه است . نه عذابش را تخفيفى است و نه ساكنش را مرگى . سرايى است كه رحمت خداوند سبحان را در آن راه نيست و كسى به دعا و زارى كس گوش ندهد .\r\nو بدانيد اى بندگان خدا ، با وجود اين عذابها ، رحمت خداست كه همه جا را فراگرفته [ 180 
  ] كه از بندگان دور نشود و بهشتى است كه پهناى آن به قدر پهناى آسمانها و زمين است و براى پرهيزگاران مهيا شد [ 181 
  ] . آنجا همه خير است و شر هرگز با آن نباشد و ميل و خواهشى است كه پايان نگيرد و لذتى است كه هرگز فنا نپذيرد و محفلى است كه گسسته نشود . قومى هستند در جوار خداى رحمان ، در برابرشان غلامان ايستاده‌اند با طبقهاى زرين پر از ميوه و گل .\r\nمردى گفت : يا رسول اللّه من اسب دوست دارم ، آيا در بهشت اسب هست ؟ گفت : آرى - سوگند به كسى كه جانم در دست اوست - اسبهايى است از ياقوت سرخ با زينهاى طلا ، بهشتيان بر آن سوار شوند و آنها ميان درختان بچمند .\r\nمردى ديگر گفت : يا رسول اللّه من آواز خوش دوست دارم ، آيا در بهشت آواز خوش هست ؟ گفت : آرى - سوگند به كسى كه جانم در دست اوست - خدا براى كسى كه آواز خوش آرزو كند به يكى از درختان فرمان دهد كه آوازى بخواند و او با نغمه‌اى كه هيچ‌گاه كسى زيباتر از آن نشنيده ، آواز بر كشد و تسبيح ذات حق كند .\r\nمردى گفت : من شتر دوست دارم ، در بهشت شتر هست ؟ گفت : آرى - سوگند به كسى كه جانم در دست اوست - در بهشت اشتران بختى باشد از ياقوت سرخ با جهازهايى از زر با تكيه‌گاههايى از ديبا . اين اشتران در ميان درختان مىچمند و بهشتيان را به تفرج مىبرند . در بهشت صورتهايى از زنان و مردان باشد كه بر مركبهاى اهل بهشت سوار مىشوند . چون بهشتى را از جمالى خوش آيد ، مىگويد : خدايا جمال من همانند اين جمال كن ، خدا جمالش را همانند آن جمال كند . و اگر او را از صورت زنى خوش آيد ، مىگويد : بار خدايا صورت زن مرا همانند او كن ، چون بازگردد بيند كه صورت زنش چنان شده كه او مىخواسته .\r\nبهشتيان در هر جمعه خداوند جبار را زيارت كنند . از آن ميان آنها كه نزديكتر به او هستند بر پلكانهاى نور نشينند و آنان كه بعد از آنهايند بر پلكانهاى ياقوت و آنان كه بعد از آنهايند بر\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nپلكانهاى زبرجد و آنان كه بعد از آنهايند بر پلكانهاى مشك قرار گيرند . در آن هنگام كه آنان به نور خداى جل جلاله مىنگرند و خدا به چهره‌هاى آنان مىنگرد ، ابرى فرا مىرسد و آنان را در خود مىپوشاند و از نعمت و لذت و سرور و شادمانى آن قدر بر آنها بارد كه كس جز خداى مقدار آن نداند .\r\n( 1 ) سپس گفت : آرى با همهء اينها چيزى است برتر از همه و آن خشنودى خداى بزرگ است .\r\nاگر ما بيمناك نشويم مگر به برخى از آنچه ما را از آن بيم داده ، شايسته است كه ترسمان از آنچه طاقت آن را نداريم و بر آن صبر نتوانيم شديدتر شود و شوقمان به چيزى كه از آن بىنياز نباشيم و چاره‌اى از آن نداريم بيشتر گردد . اگر توانيد - اى بندگان خدا - كه هر چه بيشتر از خداى خود بترسيد و به او گمان خوش بريد ، چنين كنيد . زيرا اطاعت بنده به اندازه ترس اوست و آنان خدا را بهتر اطاعت كنند كه بيشتر از او بترسند .\r\n\r\n( 2 ) در نماز و وضو\r\nاى محمد بنگر كه نمازت را چگونه به جاى مىآورى كه تو امام [ جماعت 
  ] هستى و سزاوار است كه نماز را كامل ادا كنى . و همهء اركان آن را حفظ كنى و در آن تخفيف روا ندارى و به وقت گزارى . زيرا چون امامى به قومى نماز گزارد و در نماز ايشان نقصى پديد آيد گناه آن نقص به گردن آن امام است و اين نقص در نماز مأمومان هيچ به حساب نيايد .\r\nسپس وضو متمم نماز است . سه بار دستهايت را بشوى و سه بار آب در دهان بگردان و سه بار آب در بينى كن و سه بار روى خود بشوى و سه بار دست راست را تا آرنج و سه بار دست چپ را تا آرنج ، پس سرت را مسح كن . سپس پاى راستت را مسح كن و پاى چپت را مسح كن . كه من رسول اللّه ( ص ) را ديدم كه اين چنين وضو مىساخت [ 182 
  ] . پيامبر ( ص ) گفت :\r\nوضو نيمى از ايمان است .\r\nبه نماز ظهر توجه كن و آن را در وقت خود به جاى آر . آن را بدان سبب كه كارى ندارى به جلو مينداز و به سبب داشتن كارى به تأخير ميفكن . كه مردى نزد رسول اللّه ( ص ) آمد و او را از وقت نماز پرسيد . رسول اللّه ( ص ) گفت : جبرئيل نزد من آمد و اوقات نماز را به من آموخت .\r\nپس نماز ظهر را زمان متمايل شدن خورشيد از وسط آسمان به مغرب بگزار و نماز عصر را زمانى بگزار كه هنوز خورشيد سفيد و درخشان است . و نماز مغرب را زمانى بگزار كه خورشيد غروب كرده باشد و نماز عشاء را زمانى كه شفق برچيده شود و نماز صبح را آنگاه كه هنوز هوا تاريك و روشن است و ستاره‌ها در آسمان نمايانند و انبوه . پيامبر ( ص ) پيش از تو بدين گونه نماز مىگزارد . اگر مىتوانى - و لا قوّة الا باللّه - اين سنت پسنديده نگاه دار و در اين راه روشن قدم نه كه آنها رفته‌اند و چنين كن شايد فردا نزد آنان روى .\r\nسپس به ركوعت بنگر و به سجودت . پيامبر ( ص ) نماز خود را كاملتر از همه ادا مىكرد و\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nبيش از همه در حفظ آن مىكوشيد . چون ركوع مىكرد سه بار مىگفت : سبحان ربّى العظيم و بحمده و چون كمر راست مىكرد مىگفت : سمع اللّه لمن حمده ، اللّهم لك الحمد مل سماواتك و مل ارضك و مل ما شئت من شيء . و چون به سجده مىرفت سه بار مىگفت :\r\nسبحان ربّى الاعلى و بحمده .\r\n( 1 ) بدان اى محمد كه هر عملى كه به جاى آورى تابع نماز توست و بدان كه هر كه نماز را ضايع گذارد اعمال ديگرش را ضايعتر گذاشته .\r\nاز خداوندى كه مىبيند و ديده نمىشود و او از آن جايگاه رفيع به ما مىنگرد مىخواهم كه ما را و تو را از كسانى قرار دهد كه دوستشان مىدارد و از آنها خشنود است ، تا ما را از گورهايمان برانگيزاند در حالى كه سپاس او به جاى آورده باشيم و همواره به ياد او بوده باشيم و نيكو پرستشش كرده باشيم و حق او نيكو گزارده باشيم . و به آنچه او براى ما اختيار كرده از دنياى ما و دين ما و آغاز ما و سرانجام ما راضى بوده باشيم . خداوند ما را و شما را در زمرهء آن پرهيزگاران در آورد كه بر آنها بيمى نيست و محزون نمىشوند .\r\n\r\n( 2 ) در سفارش به مصريان\r\nاى مردم مصر ، اگر توانيد كه گفتارتان با كردارتان و نهانتان را با آشكارتان يكى كنيد و آنچه در دل داريد همان باشد كه بر زبان مىآريد ، چنان كنيد . خداوند ما را و شما را به نيروى هدايت خويش از خطا نگه دارد و ما را و شما را به راه اعتدال راه نمايد . زنهار بپرهيزيد از دعوت اين كذّاب ، پسر هند [ 183 
  ] و بينديشيد و بدانيد كه پيشوايى كه شما را به راه هدايت مىبرد و پيشوايى كه به گمراهيتان مىكشد برابر نيستند و جانشين پيامبر و دشمن پيامبر يكسان نباشند .\r\nخداوند ما را و شما را در شمار كسانى در آورد كه دوستشان دارد و از آنان خشنود است .\r\nپيامبر ( ص ) مىگفت : براى امتم نه از مؤمن بيم دارم و نه از مشرك ؛ زيرا مؤمن را ايمانش از آسيب رسانيدن بازمىدارد و مشرك را خداوند به سبب شركش خوار و رسوا مىگرداند ، آنچه بر شما از آن بيمناكم منافق است كه داناست و شيرين زبان ، چيزها مىگويد كه پسند شما مىافتد و كارها مىكند كه ناپسند مىداريد . و پيامبر ( ص ) گفت : كسى كه اعمال نيكش او را خوشدل سازد و كارهاى زشتش او را غمگين كند ، چنين كسى مؤمن حقيقى است . و مىگفت : دو خصلت‌اند كه در منافق گرد نيايند سيرت و روش نيكو و آگاهى از سنت پيامبر .\r\nبدان اى محمد ، كه فقه پارسايى است در دين خدا و عمل به طاعت او . خداوند ما را و شما را يارى دهاد تا او را سپاس گوييم و ياد كنيم و حقش را ادا نماييم و فرمانبردار فرمان او باشيم .\r\nسپس تو را به ترس از خدا در همهء كارهايت از نهان و آشكار و در هر حال كه هستى وصيت مىكنم . خداوند ما را و تو را در زمرهء پرهيزگاران در آورد .\r\nآن‌گاه تو را به هفت چيز وصيت مىكنم كه آن هفت همه خصال اسلامىاند . از خداى\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nبترس و از مردم در كارهايى كه براى خدا انجام مىدهى بيمى به دل راه مده . بهترين گفتار آن است كه با كردار يكى باشد . در يك موضوع دو گونه داورى مكن كه در تناقض افتى و از حق منحرف شوى . آنچه براى خود و خاندانت مىخواهى براى همهء رعيت نيز همان را بخواه و آنچه براى خود و خاندانت ناپسند مىدارى بر آنان هم ناپسند انگار . همواره به آنچه خدا گفته است استدلال كن و در اصلاح حال رعيت خويش بكوش و براى رسيدن به حق در عمق انديشه خوض كن و در كارهايى كه براى خدا مىكنى از ملامت ملامتگران بيم به دل راه مده و آن كس را كه با تو مشورت مىكند نيكخواه باش و چنان باش كه براى مسلمانان چه آنان كه به تو نزديكند و چه آنان كه از تو دورند بهترين پيشوا و سرمشق باشى .\r\n\r\n( 1 ) در روزه و اعتكاف\r\nو بر تو باد به روزه گرفتن كه رسول اللّه ( ص ) يك سال در ده روز نخست ماه رمضان اعتكاف كرد و در سال بعد در ده روز دوم ماه رمضان . در سال سوم از جنگ بدر بازگشت و اعتكاف به جاى آورد پس به خواب رفت و در خواب ديد كه شب قدر در ده روز آخر است و گويى در ميان آب و گل سجده مىكند . چون بيدار شد همان شب بازگرديد ، زنانش و جمعى از اصحابش با او بودند . پس در شب بيست و سوم باران در گرفت و پيامبر ( ص ) نماز به جاى آورد چون صبح شد بر پيشانى پيامبر گل ديده شد . رسول اللّه از آن پس تا زمان وفات در ده روز آخر ماه رمضان اعتكاف مىكرد .\r\nپيامبر ( ص ) مىگفت : هر كه ماه رمضان را روزه دارد سپس شش روز از ماه شوال را چنان است كه يك سال تمام روزه داشته است . خداوند سيرت ما و شما را سيرت پرهيزگاران گرداناد و دوستى پاكدلان ما را ارزانى دارد و ما و شما را در بهشت خويش جاى دهاد ، در حالى كه بر تختها تكيه زده رو به روى يكديگر نشسته باشيم .\r\nاى مردم مصر محمد ( ص ) را نيك يارى كنيد و در اطاعت خويش پايدارى ورزيد و ثابت قدم باشيد تا در سراى ديگر بر كنار حوض ، بر پيامبرتان ( ص ) وارد شويد .\r\nعلى بن محمد بن ابى سيف از ياران خود روايت كند كه چون على ( ع ) براى محمد بن ابى بكر اين جواب فرستاد ، محمد همواره در آن نظر مىكرد و آن را مىآموخت و بر وفق آن قضاوت مىكرد . چون محمد كشته شد هر كتاب و نوشته كه در نزد او بود به دست عمرو بن العاص افتاد . عمرو آنها را نزد معاوية بن ابى سفيان فرستاد . معاويه در اين نامه مىنگريست و در شگفت مىشد و از خواندش لذت مىبرد . وليد بن عقبه در نزد او بود ، چون اعجاب او بديد گفت : بفرماى تا اين سخنان را بسوزانند .\r\nمعاويه گفت : بس كن اى پسر ابو معيط كه اين رأيى پسنديده نيست . وليد گفت : رأى تو نادرست است . آيا اين خردمندانه است كه مردم بدانند سخنان ابو تراب نزد توست و تو از آنها\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nچيزها مىآموزى و به مقتضاى آن قضاوت مىكنى ؟ پس چرا با او جنگيدى ؟ معاويه گفت :\r\nواى بر تو به من مىگويى دانشى اين چنين را بسوزانم . به خدا قسم دانشى جامعتر از اين و حكيمانه‌تر از اين و روشنتر از اين در هيچ جاى و از هيچ كس نشنيده‌ام . وليد گفت : اگر از علم و قضاوت على در شگفت هستى ، چرا با او جنگيدى ؟\r\n( 1 ) معاويه گفت : اگر ابو تراب عثمان را نكشته بود و فتوا مىداد ما به فتوايش عمل مىكرديم .\r\nسپس اندكى خاموش ماند و به مجلسيان خود نگريست و گفت : نمىگوييم كه اين از نوشته‌هاى على بن ابى طالب است ، بلكه مىگوييم از نوشته‌هاى ابو بكر صديق است كه در نزد پسرش محمد بود و ما بر وفق آنها قضاوت مىكنيم و فتوا مىدهيم .\r\nآن نوشته‌ها پيوسته در خزاين بنى اميه بود تا زمانى كه عمر بن عبد العزيز به حكومت رسيد .\r\nاو بود كه اظهار كرد كه اين سخنان ، سخنان على بن ابى طالب ( ع ) است .\r\nزمانى كه على بن ابى طالب ( ع ) را خبر دادند كه نامهء او به دست معاويه افتاده است بر آن حضرت گران آمد .\r\nعبد اللّه بن سلمه گويد : على با ما نماز مىخواند چون بازمىگشت مىگفت :\r\n لقد عثرت عثرة لا اعتذر * سوف اكيس بعدها و استمر \r\n و اجمع الأمر الشّتيت المنتشر [ 184 
  ] \r\nپرسيديم يا امير المؤمنين چه پيش آمده كه چنين سخنى مىشنويم ؟ گفت : محمد بن ابى بكر را به امارت مصر فرستادم . مىپنداشت كه به سنت آگاهى ندارد ، نامه‌اى برايش نوشتم حاوى ادب و سنت . محمد كشته شد و آن نامه به دست ديگران افتاد .\r\n\r\n( 2 ) داستان محمّد بن ابى بكر\r\nمداينى [ 185 
  ] از اصحاب خود روايت كند كه از اقامت محمد بن ابى بكر در مصر ، هنوز يك ماه نگذشته بود كه نزد آن گروه كه از بيعت با على خود را به يك سو كشيده بودند و قيس بن سعد نيز با آنها كنار آمده بود ، كس فرستاد و گفت : يا در طاعت ما داخل شويد يا از بلاد ما بيرون رويد .\r\nآنان جواب دادند كه چنين كه تو مىگويى نكنيم ولى ما را مهلت ده تا بنگريم كه كار به كجا خواهد كشيد و براى نبرد با ما شتاب مكن . محمد بن ابى بكر نپذيرفت . آنان نيز بسيج نيرو كردند و آماده پيكار شدند . سپس جنگ صفين واقع شد و آنان در انديشهء سرنوشت محمد بودند . چون خبر پيروزى معاويه و مردم شام را شنيدند كه حكومت نصيب آنان شد و على ( ع ) و اهل عراق از مقابل معاويه و شاميان بازگشتند آنان نيز بر محمد بن ابى بكر دلير شدند و بدگويى آغاز كردند . محمد چنان ديد حارث بن جمهان بلوى [ 186 
  ] را با گروهى به سوى آنان فرستاد و يزيد بن حارث از بنى كنانه هم در ميان ايشان بود . جنگى در گرفت و او كشته شد .\r\nسپس مردى از قبيلهء كلب را فرستاد او را نيز كشتند .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nمعاوية بن حديج سكسكى خروج كرد و مردم را به خونخواهى عثمان دعوت كرد جمعى ديگر هم با او هم آواز شدند و مصر بر محمد بن ابى بكر برآشفت . اين خبر به على ( ع ) رسيد .\r\n( 1 ) على ( ع ) گفت براى مصر تنها دو مرد در خور بودند : يكى همان دوست ما كه ديروز عزلش كردم - يعنى قيس بن سعد - ديگرى مالك بن الحارث الاشتر . على ( ع ) هنگامى كه از صفين بازگرديد مالك را به محل امارتش جزيره [ 187 
  ] فرستاد و قيس بن سعد را گفت كه تو با من بمان و فرمانده شرطهء من باش تا از گرفتارى اين حكومت آسوده شويم . سپس لشكر به آذربايجان فرستم و قيس بن سعد رئيس شرطهء او بود . چون كار حكومت به پايان رسيد به مالك اشتر - كه در آن روزها در نصيبين بود - نامه نوشت :\r\nاما بعد ، تو از كسانى هستى كه در بر پاى داشتن دين پشتيبانيش را مىجويم و گناهكارانى را كه باد غرور در سر دارند به او فرو مىكوبم و رخنه‌هاى مرزهاى ملك را كه از آنها بيم تجاوز دشمن است به او فرو مىبندم . من محمد بن ابى بكر را امارت مصر دادم . گروهى بر او خروج كرده‌اند كه او جوانى نو خاسته است . نه در جنگها تجربه‌اى دارد و نه در ديگر كارها آزموده است . نزد من بيا تا بنگريم كه چه بايدمان كرد و يكى از كسانى را كه مورد اعتماد و خير خواه توست به جاى خود بگمار . و السلام .\r\nمالك ، شبيب بن عامر ازدى را به جاى خود نهاد - اين شبيب جد كرمانى است كه در خراسان از ياران نصر بن سيّار بود - چون مالك بر على ( ع ) وارد شد و على ( ع ) از حوادث مصر و مردم مصر آگاهش ساخت ، گفتش كه اين مهم را كسى جز تو كفايت نكند - خدايت رحمت كناد - و اگر من چيزى را به تو سفارش نمىكنم بدين سبب است كه به رأى و خرد تو اطمينان دارم . در اين مهم كه در پيش دارى از خداى يارى بخواه و درشتى به نرمى بياميز و هر جا كه مدارا كارسازتر بود مدارا كن و چون راهى جز شدت عمل در پيش نداشتى آنگاه شدت عمل به خرج ده .\r\nمالك از نزد على ( ع ) به مقام خود رفت تا آماده رفتن به مصر شود . جاسوسان معاويه نزد او رفتند و او را از امارت مالك بر مصر خبر دادند . اين خبر بر معاويه گران آمد زيرا در مصر طمع كرده بود و مىدانست كه اگر مالك بر مصر فرمان راند كار او دشوارتر از زمانى است كه محمد بن ابى بكر در آنجا باشد . معاويه نزد يكى از كارگزاران خراج كه مورد اعتمادش بود كس فرستاد و او را گفت كه اشتر امارت مصر يافته اگر ما را از انديشهء او فارغ گردانى ، از تو - تا زنده‌ام و زنده‌اى - خراج نخواهم اكنون به هر طريق كه توانى حيله‌اى بينديش .\r\nمالك از نزد على ( ع ) بيرون آمد تا به قلزم [ 188 
  ] رسيد . در آنجا كسانى كه مىخواستند از مصر به حجاز آيند به كشتى مىنشستند . مالك چندى در قلزم درنگ كرد .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\n( 1 ) خبر قتل مالك اشتر رحمه اللّه و امارت مصر\r\nمصريان به على ( ع ) نوشتند كه يكى را به امارت بلاد ايشان فرستد . على ( ع ) مالك اشتر را به مصر فرستاد . مداينى گويد : چون اشتر به قلزم رسيد آن كارگزار خراج كه معاويه با او توطئه كرده بود به نزدش آمد و گفت : اينجا منزلى است كه هم در آن طعام هست و هم علف و من هم مردى از كارگزاران خراج هستم . اشتر در آنجا فرود آمد و آن مرد براى ستورانش علف برد و براى او و همراهانش طعام . وقتى كه طعام خوردند شربتى ساخته از عسل آورد كه آن را زهرآگين كرده بود . اشتر از آن شربت بخورد و جان داد .\r\nصعصعة بن صوحان [ 189 
  ] گويد : على ( ع ) به آنها نوشت :\r\nاز بندهء خداى على بن ابى طالب امير المؤمنين به مسلمانان مصر . سلام باد بر شما . خداى يكتا را كه جز او خدايى نيست حمد مىگويم . اما بعد ، بنده‌اى از بندگان خدا را به سوى شما فرستادم كه در ورطه‌هاى وحشتزا نخوابد و چون در حلقهء محاصره افتد از دشمن سر بر نتابد .\r\nترس در وجود او نيست كه از تاختن بازماند و در عزمش سستى پديد آيد . در عرصهء نبرد سخت‌ترين بندگان خدا و از حيث حسب گرامىترين آنهاست . فاجران را سوزنده‌تر از لهيب آتش است . و از هر كس ديگر از پليدى و ننگ دور تر است . و اين مرد مالك بن الحارث اشتر است . چون شمشير فرود آورد شمشيرش پس ننشيند كه تيغش خارا شكاف است . در جدّ بردبار است و در جنگ استوار . او را انديشه‌اى است اصيل و صبرى جميل . پس به سخنش گوش فرا دهيد و فرمانش را اطاعت كنيد . اگر شما را فرمان داد كه براى نبرد در حركت آييد ، در حركت آييد و اگر فرمودتان كه در جاى خود درنگ كنيد ، درنگ كنيد . زيرا او گامى پيش ننهد يا در كارى اقدام نكند جز به فرمان من . من خير و صلاح شما را بر خير و صلاح خود برگزيدم وقتى كه او را به نزد شما فرستادم تا راهتان بنمايد و در برابر دشمنانتان پايدارى ورزد . خدا به نور هدايت خود شما را از لغزش بازدارد و به تقوا ثابت قدم گرداند و ما را و شما را به آنچه دوست مىدارد و از آن خشنود است توفيق دهد . و السلام عليكم و رحمة اللّه و بركاته .\r\nشعبى گويد : اشتر زمانى كه به گردنه افيق [ 190 
  ] رسيد در گذشت .\r\nعاصم بن كليب [ 191 
  ] از پدر خود روايت كند كه چون على ( ع ) مالك اشتر را به امارت مصر فرستاد و اين خبر به معاويه رسيد ، كسى را فرستاد تا او را تا مصر تعقيب كند و چون فرصتى فرا چنگ آورد بكشدش . با اين مرد دو مشك آب بود يكى به زهر آغشته . اين مرد خود را به مالك اشتر رسانيد و همراه او شد . روزى مالك تشنه شد . نخست از آنكه زهرآلود نبود جامى به او داد . بار ديگر مالك تشنه شد اين بار از آنكه زهرآلود بود جامى به دستش داد . اشتر بخورد و كارش ساخته شد . آن مرد را طلب كردند از آنجا گريخته بود .\r\nمغيرهء ضبّى [ 192 
  ] گويد : معاويه براى كشتن مالك اشتر چنين توطئه كرد كه يكى از موالى آل عمر را به نزد او فرستاد . اين مرد پيوسته از فضايل على ( ع ) و بنى هاشم سخن مىگفت ، تا\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nاعتماد مالك را به خود جلب كرد و مالك با او دوست و همدم شد . روزى مالك باروبنهء خود از پيش فرستاد يا خود بر آن پيشى گرفته بود . در اين حال آب خواست ، آن مرد كه از موالى آل عمر بود گفت : قدرى شربت سويق مىخواهى ؟ آنگاه جامى از آن شربت به او داد . شربت زهرآلود بود ، اشتر بخورد و وفات كرد .\r\n( 1 ) و گويد : وقتى كه معاويه آن مرد را در نهان براى كشتن مالك فرستاد ، به مردم شام گفت :\r\nاشتر را نفرين كنيد و آنها نفرين كردند . چون خبر وفات او رسيد ، گفت : ديديد كه چگونه خداوند دعايتان را مستجاب كرد .\r\nاز طريق ديگر نيز روايت شده كه : اشتر در مصر پس از جنگ سختى كشته شد و صحيح اين است كه پيش از آنكه به مصر برسد او را زهر دادند .\r\nمداينى از بعضى از اصحابش روايت كند كه معاويه به مردم شام مىگفت كه اى مردم ، على ، مالك اشتر را به مصر روانه داشته ، از خدا بخواهيد كه شما را از او حفظ كند . آنان نيز هر روز پس از هر نماز اشتر را نفرين مىكردند . در اين احوال كسى كه براى زهر دادنش رفته بود بيامد و خبر هلاك او داد . معاويه براى مردم به سخن گفتن بر خاست و گفت : على بن ابى طالب را دو دست توانا بود يكى در جنگ صفين بريده شد . يعنى عمار ياسر - و ديگرى امروز - يعنى مالك اشتر .\r\nصعصعة بن صوحان گويد : چون خبر وفات مالك به على ( ع ) رسيد گفت :  إِنَّا لِلَّهِ وَ إِنَّا إِلَيْهِ راجِعُونَ   الْحَمْدُ لِلَّهِ رَبِّ الْعالَمِينَ *  . بار خدايا مىدانم كه مالك اكنون در نزد توست . مرگ او يكى از مصائب روزگار بود . خدا مالك را رحمت كناد كه به عهد خويش وفا كرد و از اين جهان برفت و پروردگارش را ديدار كرد . البته بر خود مقرر كرده‌ايم كه پس از مصيبتى كه از مرگ رسول اللّه ( ص ) بر ما وارد آمد بر هر مصيبتى ديگر صبر كنيم ، زيرا مرگ او بزرگترين مصيبتها بود .\r\nمغيرهء ضبى گويد كه پيوسته پشت على محكم بود تا اشتر وفات كرد و سرورى و رفعت منزلت اشتر در كوفه بيش از احنف [ 193 
  ] بود .\r\nاز مشايخ نخع روايت شده كه گفته‌اند . چون خبر مرگ مالك اشتر به على ( ع ) رسيد ، در نزد او بوديم . بسى بر او افسوس خورد و مىگفت : خداوند چه نيكيها كه به مالك داده بود ! مالك ، چه مالكى ! اگر كوه مىبود ، كوهى عظيم بود ، اگر سنگ مىبود ، سنگى سخت بود .\r\nآرى ، به خدا سوگند اى مالك ، مرگ تو بسيارى را لرزانيد و بسيارى را خوشدل كرد .\r\nگريندگان بايد بر چونان كسى بگريند . آيا مردى چون مالك هرگز توان يافت ؟\r\nعلقمة بن قيس نخعى [ 194 
  ] گويد : پيوسته على ( ع ) افسوس مىخورد و دريغ مىگفت تا آنجا كه پنداشتيم كه اين مصيبت به او رسيده نه به ما . تا چند روز نشان اين غم بر چهره‌اش آشكار بود .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n( 1 ) غلام مالك اشتر گويد كه چون مالك اشتر در گذشت نامه‌اى را كه على ( ع ) براى مردم مصر نوشته بود ، در ميان بارهاى او يافتيم و آن نامه اين است :\r\nبسم اللّه الرحمن الرحيم از بندهء خدا على امير المؤمنين به جماعتى از مسلمانان كه براى خدا به خشم آمدند ، آنگاه كه جماعت ديگر در زمين عصيان مىكردند ، تا اينكه ستم بر سر نيكوكار و بدكار ، خيمه زد . پس حقى بر جاى نماند كه در سايهء آن توان آسود و نه كس را ياراى آن كه مردم را از زشتكاريها بازدارد . سلام باد بر شما . حمد مىكنم خداى يكتا را كه هيچ خداى ديگرى با او نيست .\r\nاما بعد ، بنده‌اى از بندگان خدا را به سوى شما فرستادم كه در عرصه‌هاى وحشت دستخوش غفلت نگردد و در هجوم خصم روى بر نتابد و بر كافران از آتش سوزنده‌تر است . او مالك بن الحارث الاشتر است از قبيلهء مذحج . به او گوش فرا دهيد و اطاعتش كنيد كه او شمشيرى از شمشيرهاى خداست كه ضربتش كارگر افتد و هرگز كند نگردد . اگر فرمانتان داد كه بر جاى بمانيد ، بر جاى مانيد و اگر فرمانتان داد كه بسيج نبرد كنيد بسيج نبرد كنيد و اگر فرمانتان داد كه بازپس نشينيد ، بازپس نشينيد . كه او جز به فرمان من پيش نتازد و جز به فرمان من واپس ننشيند . در فرستادن او به سوى شما ، شما را بر خود ترجيح نهادم ، به خاطر نيكخواهى او و سرسختى او در برابر دشمنش . خداوند شما را به حق حفظ كند و به يقين ثابت قدم گرداند . و السلام عليكم و رحمة اللّه و بركاته .\r\nابن ابى سيف مداينى به روايت از اصحابش مرا گفت كه محمد بن ابى بكر چون شنيد كه على ( ع ) مالك اشتر را به مصر مىفرستد بر او گران آمد و على ( ع ) پس از مرگ مالك اشتر به محمد بن ابى بكر نوشت :\r\nسلام بر تو ، خبر يافتم كه ملول شده‌اى از اينكه مالك اشتر را به قلمرو تو فرستاده بودم . اين كار من بدان سبب نبود كه بگويم كه تو در امر جهاد كندى مىكنى يا آنكه مىخواسته‌ام كه تو در كارها كوششى بيشتر نمايى ، اگر آنچه در قبضهء فرمانروايى داشتى از تو گرفتم تو را به جايى فرستادم كه حكومت بر آن تو را آسانتر است و تو آن را خوشتر خواهى داشت . جز اين نيست كه مردى را كه به امارت مصر فرستاده بودم ، مردى بود از نيكخواهان ما سختكوش در برابر دشمن ما . اما روزگارش به پايان رسيد و مرگ خود بديد . ما از او خشنوديم ، خدا از او خشنود باد و ثوابش مضاعف كناد و به جايى نيكو بازگرداناد . پس تو به سوى دشمن بيرون شو و آماده پيكار باش و مردم را به حكمت و اندرز نيكو به راه پروردگارت راهنماى . خدا را فراوان ياد دار و از او فراوان يارى بخواه و بترس از او تا مهمّات تو را كفايت كند و تو را در كارى كه به عهدهء تو نهاده‌ام\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nيارى رساند . خداوند ما را و تو را يارى كند تا به آنچه جز به رحمت او نتوان رسيد ، برسيم .\r\nو السلام .\r\n( 1 ) بسم اللّه الرحمن الرحيم محمد بن ابى بكر رضى اللّه عنه در پاسخ او نوشت .\r\nبه بندهء خدا امير المؤمنين على ( ع ) از محمد بن ابى بكر ، سلام بر تو باد .\r\nخداى يكتا را كه هيچ خدايى جز او نيست حمد مىگويم .\r\nاما بعد ، نامهء امير المؤمنين به من رسيد ، آن را دريافتم و به آنچه در آن بود آگاه شدم در ميان مردم كسى نيست كه با دشمن امير المؤمنين دشمن‌تر از من باشد و با دوستانش مهربانتر و دلسوزتر از من . من بسيج نبرد كرده‌ام . مردم را امان داده‌ام جز كسانى را كه با ما سر جنگ دارند و مخالفت با ما را آشكار كرده‌اند . من پيرو فرمان امير المؤمنين هستم و نگهبان او و به او پناه مىبرم و به نيروى او بر پاى ايستاده‌ام . از خدا در هر حال بايد يارى طلبيد . و السلام .\r\nعبد اللّه بن حوالهء ازدى [ 195 
  ] گويد : مردم شام چون از صفّين بازگشتند منتظر رأى آن دو حكم بودند . ( يعنى ابو موسى اشعرى و عمرو بن العاص ) . چون بازآمدند و حكم خود بدادند و از يكديگر جدا شدند ، شاميان با معاويه به خلافت بيعت كردند و بر قوت و توان معاويه افزوده شد . و ميان مردم عراق در مورد على ( ع ) اختلاف افتاد ، همهء همّ معاويه مصر بود . معاويه به سبب نزديكى مصر به شام ، از مردم مصر بيمناك بود ، از سوى ديگر مصريان با طرفداران عثمان سخت مخالف بودند . معاويه فهميده بود كه در آنجا فرقه‌اى هستند كه كشتن عثمان را نكوهش مىكنند . و با على سر خلاف دارند . همهء اميد معاويه آن بود كه اگر جنگ بر سر مصر ميان او و على ( ع ) درگير شود اينان به ياريش برخيزند . دلبستگى معاويه به مصر به سبب فراوانى خراج آنجا بود .\r\nو گويد كه معاويه جمعى از قريش را كه با او بودند ، چون عمرو بن العاص سهمى و حبيب بن مسلمهء فهرى و بسر بن ارطاة عامرى و ضحّاك بن قيس فهرى و عبد الرّحمن ابن خالد بن وليد و از غير قريش جماعتى را چون : شرحبيل بن السّمط و ابو الاعور سلمى و حمزة بن مالك همدانى را فراخواند و پرسيد مىدانيد براى چه شما را فراخوانده‌ام ؟ گفتند : نه .\r\nگفت : براى كارى كه ذهن مرا به خود مشغول داشته و اميد آن دارم كه خدا مرا يارى كند . آن قوم - يا يكى از آنها - گفت كه خدا هيچ كس را از غيب خود آگاه نساخته است و ما نيز نمىدانيم كه تو چه مىخواهى . عمرو بن عاص گفت : پندارم كه بلاد مصر به سبب كثرت خراج و شمار مردمش تو را به خود مشغول داشته و اكنون ما را فراخوانده‌اى كه رأى ما را دربارهء آن بدانى . اگر ما را براى مشورت دربارهء چنين امرى گرد آورده‌اى ، بدان كه در فتح مصر عزّت\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nتوست و عزّت ياران توست و نيز خوارى دشمنانت و ذلّت مخالفانت .\r\n( 1 ) معاويه پاسخ داد : درست است ، اى عمرو آنچه تو را به خود مشغول داشته همان است كه مرا . و اين بدان سبب بود كه عمرو با معاويه شرط كرده بود كه در صورتى همراه او به جنگ على ( ع ) رود كه تا زنده است حكومت مصر از آن او باشد . معاويه روى به اصحاب خود كرد و گفت :\r\nاين بدان معنى است عمرو بن عاص چنين گمانى دارد و خيالش جامهء واقع خواهد پوشيد .\r\nگفتند : نمىدانيم شايد ابو عبد اللّه - يعنى عمرو - راست بگويد . عمرو گفت : من كه ابو عبد اللّه ام معتقدم كه بهترين گمانها ، گمانى است كه به يقين همانند باشد .\r\nآن‌گاه معاويه زبان به سخن گشود و پس از حمد و ثناى خداوند گفت :\r\nاما بعد ، ديديد كه خداوند در اين نبرد در حق شما چه نيكوييها كرد و چسان شما را بر دشمنتان پيروز گردانيد . آنها آمده بودند كه شما را از بيخ بر كنند و در پيروزى خويش هيچ ترديد نداشتند . مىخواستند شهرتان را در حيطهء تصرف خود در آورند و شما را در چنگال خويش اسير كنند .\r\nخداوند كينهء آنها از شما دور داشت ، آن سان كه هيچ به دست نياوردند . و خدا به هنگام نبرد مؤمنان را كفايت كرد و رنج و زحمت آنان از سر شما ببرد . شما طلب كرديد كه كسانى ميان ما داورى كنند و خداوند داورى را به سود شما به پايان رسانيد و ميان ما اتحاد كلمه پديد آورد و ما را هر چه بيشتر با هم آشتى داد . ولى ميان آنها اختلاف و دشمنى افكند و جمعشان از هم بپراكند و بر يكديگر اتهام كفر زدند و خون هم ريختند . اميدم اين است كه ما را در اين كار پيروز دارد . چنان ديدم كه آهنگ نبرد مصر كنم ، شما را در اين كار چه رأيى است ؟\r\nعمرو گفت : تو را از آنچه پرسيدى خبر دادم و نظر و رأى من همان بود كه شنيدى . معاويه از ديگران پرسيد : شما چه مىگوييد ؟ گفتند : همان كه عمرو مىگويد . معاويه گفت : عمرو گفت كه عزم و آهنگ چنين كارى دارد و نگفت كه تا اين مهم بر آيد ما را چه بايد كرد . عمرو گفت : اكنون اشارت خواهم كرد كه چه بايد كرد . بايد لشكرى گران با فرماندهى قاطع كارها كه امين و مورد اعتماد تو باشد بر سرشان روان دارى . اين لشكر به مصر رود و به مصر داخل گردد . يقينا كسانى كه در آنجايند و همرأى ما ، به يارى او و بر ضد دشمنان ما قدم در راه نهند و بر او گرد آيند . اميدم آن است كه خدايت در اين پيكار پيروزى دهد .\r\nمعاويه گفت : آيا جز اين هم تو را رأيى و نظرى هست كه پيش از فرستادن لشكر چنان كنيم ؟\r\nعمرو گفت : چيزى جز اين نمىدانم . معاويه گفت : ولى رأى من ديگر است . من بر آنم كه با پيروان خود و هم با دشمنان خود باب مكاتبه بگشاييم . و بدين گونه عمل كنيم كه :\r\nپيروانمان را به پايدارى فراخوانيم و اميدشان دهيم كه به زودى خواهيم آمد و دشمنانمان را نخست به صلح دعوت كنيم و وعده دهيم كه چون بياييم پاس خدمتشان خواهيم داشت و در عين حال از جنگ بيمناكشان سازيم . اگر بدون پيكار با ما مصالحه كردند ، ديگر جنگى\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nنخواهد بود و اين همان چيزى است كه ما مىخواهيم و گرنه جنگ را آغاز مىكنيم كه هر زمان كه بخواهيم توانيم . و اى عمرو ، تو مردى هستى كه شتاب در كارها را خجسته مىدانى و من مردى هستم كه درنگ در كارها را خجسته مىدانم .\r\nعمرو گفت : به همان رأى كه خدا تو را نموده است عمل كن . به خدا سوگند نپندارم كه ميان تو و آنان هرگز كار به جنگ بكشد .\r\n( 1 ) معاويه در اين هنگام نامه‌اى به مسلمة بن مخلّد انصارى و معاوية بن حديج كندى نوشت و اين دو از مخالفان على بودند :\r\nبسم اللّه الرحمن الرحيم اما بعد ، خداى عزّ و جلّ شما را براى كارى عظيم برانگيخته و بدان شما را پاداشى بزرگ خواهد داد و نام و آوازهء شما بلند خواهد كرد و در ميان مسلمانان آراسته خواهد داشت .\r\nشما طالب انتقام خون عثمان بوديد و چون به حكم كتاب خدا عمل نشد ، براى رضاى خدا خشمگين شديد و با اهل ستم و تجاوز به پيكار برخاستيد . شما را به خشنودى خدا و پيروزى دوستان او در همين نزديكى ، بشارت باد . شما در اين جهان با دولت ما يار و غمخواريد ، تا اين كار به آنجا كه پسند خاطر شماست منتهى شود و حق شما گزارده آيد . پس دست از كار نكشيد و با دشمنتان پيكار كنيد و آنان را كه به شما پشت كرده‌اند به راه راست خويش فراخوانيد . چنان مىبينم كه لشكر اكنون بر سر شما سايه افكنده و هر چه با خواست شما موافق نيست از ميان رفته است . و آنچه موافق ميل و هواى شماست بر دوام است . و السلام عليكما .\r\nمعاويه نامه را با يكى از موالى خود موسوم به سبيع [ 196 
  ] فرستاد . فرستاده به مصر آمد و محمد بن ابى بكر در مصر بود ، محمد والى مصر بود . گروهى با او بسيج پيكار كرده بودند ولى از او بيمناك بودند و جنگ آغاز نمىكردند .\r\nرسول نامه به مسلمة بن مخلّد داد . چون بر خواند ، رسول را گفت : نامه به معاوية بن حديج ده ، سپس نزد من بيار تا از جانب خود و او پاسخ دهم . رسول نامهء معاويه نزد او برد . و گفت :\r\nكه مسلمه مرا گفته است كه نامه به او بازگردانم تا از جانب تو و خود به معاويه پاسخ دهد .\r\nگفت : او را بگوى چنان كن . رسول نامه را نزد مسلمه آورد و او از جانب خود و معاوية بن حديج چنين پاسخ نوشت :\r\n( 2 ) به معاوية بن ابى سفيان ، اما بعد ، اين كار كه ما در پيش گرفته‌ايم و خداوند ما را براى دفع دشمنمان بدان برانگيخته كارى است كه در آن از پروردگار خود اميد ثواب داريم و اميد پيروزى\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nبر آنكه به خلاف ما برخاسته است و مىخواهد به زودى از كسانى كه به امام ما گرايش يافته‌اند انتقام بگيرد و اكنون براى پيكار با ما در تكاپوست . ( 1 ) ما از اين سرزمين هر ستم‌پيشهء عصيانگر را رانده‌ايم و آنان را كه اهل عدل و داد بودند يارى كرده‌ايم . گفته بودى كه اگر به ياريت برخيزيم ما را در حكومت خود ، در قلمرو خود جاه و مقام خواهى داد ، به خدا سوگند اگر به خشم آمده‌ايم نه براى خواستهء اين جهانى است كه هرگز آهنگ آن نكرده‌ايم ، زيرا اگر آنچه آهنگ آن داريم و به طلبش برخاسته‌ايم و در آرزويش هستيم خدا براى ما ميسر گرداند . پس دنيا و آخرت از آن خدا ، پروردگار جهانيان است و همهء آنها را به كسانى از بندگان خود مىدهد كه در بارهء آنها گفته است : خدا ثواب دنيا و حسن ثواب آخرت را به آنان داده و او نيكوكاران را دوست دارد [ 197 
  ] » هر چه زودتر سواران و پيادگان خويش بفرست كه دشمن ما با ما آماده پيكار است و ما را شمار اندك . آنان از ما ترسانند و ما با آنان دشمن . اگر ما را از سوى تو مددى رسد خداوند درهاى پيروزى به رويت خواهد گشود . و لا قوّة الّا به ، حسبنا اللّه و نعم الوكيل .\r\nمعاويه در فلسطين بود كه اين نامه به دست او رسيد . آن گروه را - كه نام برديم - از قريش و غير قريش فراخواند و نامه بر ايشان بر خواند و گفتشان : اكنون چه نظر داريد ؟ گفتند : اكنون لشكر بفرست كه ان شاء اللّه تعالى مصر را فتح خواهى كرد .\r\nمعاويه به عمرو بن عاص گفت : اى ابو عبد اللّه ، اكنون بسيج سپاه كن و به مصر رو . و عمرو بن عاص را با شش هزار سپاهى بفرستاد . معاويه با او از شهر بيرون آمد تا وداع كند . به هنگام وداع او را گفت : اى عمرو تو را به ترس از خدا سفارش مىكنم و به مدارا كه مدارا ، كارى خجسته است . و به شكيبايى و درنگ كه شتاب‌كارى كار شيطان است . و سفارش كه هر كس را كه به سوى تو آيد نيك استقبال كن و هر كس را كه به تو پشت كند عفو كن و مهلتش ده ، اگر توبه كرد و بازگرديد او را بپذيرد و اگر سر برتافت ( آن وقت آن كن كه سزا باشد ) زيرا كه اگر پس از شناخت دست به اقدام زنى ، حجت را رساتر است و عاقبت آن بهتر است . مردم را به صلح و اتحاد بخوان . پس اگر ظفر يافتى بايد كه يارانت برگزيده‌ترين مردم در نزد تو باشند و با همهء مردم نيكى كن .\r\n\r\n( 2 ) فرستادن معاويه عمرو بن عاص را به مصر\r\nچون معاويه شنيد كه مردم از گرد على ( ع ) پراكنده شده‌اند و او را فرو گذاشته‌اند عمرو بن عاص را با لشكرى از مردم شام به مصر فرستاد . عمرو برفت تا نزديك مصر . محمد بن ابى بكر از سوى على ( ع ) والى مصر بود . چون عمرو در آنجا فرود آمد عثمانيان بر او گرد آمدند . عمرو در همان جا كه بود ، درنگ كرد و نامه به محمد بن ابى بكر نوشت :\r\nاما بعد ، اى پسر ابو بكر نگذار خونت را بريزم . كه دوست ندارم حتى سر ناخنى به تو آسيب برسانم . مردم اين بلاد همه به خلاف تو متفق شده‌اند و فرمان تو را واگذاشته‌اند و از متابعت تو\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nپشيمانند . اگر كار سخت شود تو را گرفته و تسليم ما خواهند كرد از اينجا بيرون برو ، من از نيكخواهان توام . و السلام .\r\n( 1 ) گويد : كه عمرو همراه اين نامه ، نامه‌اى را هم كه معاويه نوشته بود بفرستاد :\r\nاما بعد ، سرانجام عصيان و ستم و بال بزرگى است . و آن كس كه خون ديگرى را مىريزد - خونى كه ريختنش حرام است - در دنيا از انتقام در امان نخواهد ماند و در آخرت از عذاب مهلك آن رهايى نخواهد يافت - ما كسى را نمىشناسيم كه بيش از تو بر عثمان عصيان كرده باشد و بيش از تو از او به بدى ياد كرده باشد و بيش از تو به خلاف او برخاسته باشد . تو در ميان جمعى ديگر بر سر او تاختى و بر ضد او با ديگران همدستى كردى و با خونخواران ديگر خونش را ريختى . سپس مىپندارى كه از تو غافلم ، آنگاه به شهرى مىروى و در آنجا براى خود جاى امنى بر مىگزينى و نمىدانى كه بيشتر مردم آن ديار از ياران من‌اند و به رأى من عمل مىكنند و سخن مرا برتر از هر سخن مىشناسند و از من بر ضد تو يارى مىجويند . من هم قومى را كه سخت كينهء تو در دل دارند بر سر تو فرستادم تا خونت بريزند و در نبرد با تو به خدا تقرب جويند . اينان با خدا پيمان بسته‌اند كه تو را بكشند . پس بر حذر مىدارم تو را و هشدارت مىدهم . دوست دارم به سبب ستمگرى و بىشرميت و تجاوزت بر عثمان در روزى كه او را در خانه‌اش محبوس داشتيد تو را بكشند . در آن روز تو زوبين خود را گاه در شكم او فرو مىكردى و گاه رگهاى گردنش را مىبريدى و من خوش ندارم كه كشته شوى ولى خداوند هرگز تو را از قصاص در امان نخواهد داشت . و السلام .\r\nمحمد بن ابى بكر ، هر دو نامه را در پيچيد و نزد على ( ع ) فرستاد و به او نوشت :\r\nاما بعد ، آن مرد عاصى پسر عاص با لشكرى جرار در حوالى مصر فرود آمده است . از مردم شهر آنان كه با او همرأى و هم عقيدتند بر او گرد آمده‌اند . مىبينم كه در جانب من برخى سستيهاست . اگر تو را به مصر نياز است براى من مرد و مال بفرست . و السلام .\r\nعلى بن ابى طالب ( ع ) در پاسخ نامهء او نوشت :\r\nاما بعد ، رسول تو رسيد و نامه‌ات آورد . گفته‌اى كه پسر عاص در نزديكيهاى مصر با لشكرى جرار فرود آمده و گروهى از هم‌مسلكانش به نزد او رفته‌اند . مسلّم است كه رفتن هم مسلكان او به نزد او بهتر از آن است كه نزد تو بمانند . و گفته‌اى كه در جبههء خويش احساس سستى مىكنى ، نه ، اگر آنان سستى كنند تو سستى مكن . باروهاى شهرت را استوار كن و يارانت را به گرد خود فراز آور و نگهبانان و جاسوسان در لشكر خويش بگمار . آن‌گاه كنانة بن بشر را كه به نيكخواهى و آزمودگى و دليرى شهره است به نزد آن قوم فرست . من نيز به هر طريق كه ميسر شود به ياريت لشكر مىفرستم . در برابر دشمنت پايدارى ورز و چشم و گوش بازدار و بر آن عقيدت كه هستى با آنان پيكار كن و اگر شمار سپاهيان تو در برابر سپاهيان او اندك است چه بسا خداوند گروه اندك را عزت دهد و بسيار را خوار گرداند . نامه‌هاى آن دو فاجر و آن دو دوستدار\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمعصيت ، آن دو همدل در گمراهى ، آن دو سينه چاكان منتظر حكومت كه جز تمتع از نصيب خويش چيزى نمىشناسند ، به دستم رسيد . رعد و برق آنها تو را نلرزاند ، اگر تا كنون آن سان كه مستحق آن هستند پاسخشان نداده‌اى اكنون پاسخشان ده . كه هر گونه كه بخواهى پاسخشان دهى ، توانى داد . و السلام .\r\n( 1 ) و گويد كه محمد بن ابى بكر در پاسخ نامهء معاويه چنين نوشت .\r\nاما بعد ، نامه‌ات رسيد . در كار عثمان چيزى گفته بودى كه من در آن باره از تو پوزش نمىخواهم . مرا گويى كه خويشتن از آسيب تو دور دارم ، به خيال خود اندرزم مىدهى و نيكخواهى مىكنى . و مرا از مثله شدن مىترسانى يعنى دلت بر من مهربان است ؛ در حالى كه همهء اميد من اين است كه در اين پيكار شماييد كه روى به هزيمت خواهيد نهاد و خداوند در ورطه كارزارتان هلاك خواهد كرد و به خوارى و مذلت خواهد افكند و شكسته بازخواهيدگشت . اگر در اين زمان حكومت به دست شما افتد - به جان خودم سوگند - كه چه بسا ستمكاران را كه در ستمكاريشان يارى دهيد يا چه بسا مؤمنان را كه بكشيد يا مثله كنيد . بازگشت همه به خداست و كارها به او بازمىگردد و او بخشنده‌ترين بخشندگان است و اللّه المستعان على ما تصفون .\r\nو گويد كه محمد بن ابى بكر نامه‌اى هم در پاسخ نامهء عمرو بن العاص نوشت :\r\nاما بعد ، نامه‌ات را خواندم و دانستم كه چه مىگويى . مىپندارى كه دوست ندارى كه از تو مرا - به قدر ناخنى - آسيب رسد . به خدا شهادت مىدهم كه دروغ مىگويى . و چنان وانموده‌اى كه خير خواه منى و حال آنكه ، در نظر من متهمى بيش نيستى . و گفته‌اى كه اهل شهر مرا ترك گفته‌اند و از متابعت من پشيمان شده‌اند ، آنهايى كه چنين‌اند دار و دستهء تو هستند و دار و دستهء شيطان رجيم . خدا ، آن پروردگار جهانيان ما را بس است و او بهترين نگهبان است .\r\nبر خداوند پيروزمند بخشاينده توكل كرده‌ام آن خداوندى كه پروردگار عرش بزرگ است .\r\nمداينى گويد : عمرو بن عاص به آهنگ ورود به شهر پيش آمد . محمد بن ابى بكر براى مردم سخن راند ، خدا را ستايش كرد و بر پيامبر ( ص ) درود فرستاد و گفت :\r\nاما بعد ، اى مؤمنان ، قومى كه پردهء حرمت مىدرند و سراپا در ضلالت غرقه‌اند و آتش فتنه مىافروزند ، اينك ساز نبرد كرده‌اند و لشكر به سوى شما مىآورند . هر كس خواهان بهشت و آمرزش پروردگار است براى كارزار با مهاجمان قدم در راه نهد و براى خدا با آنان در آويزد .\r\nخداوند شما را رحمت كناد ، همراه با كنانة بن بشر و آن گروه از قبيلهء كنده كه آمادهء پيكارند ، در حركت آييد .\r\nنزديك به دو هزار تن با كنانة بن بشر رهسپار نبرد شدند و محمد بن ابى بكر نيز با حدود دو هزار تن در شهر ماند . عمرو به سوى كنانه آمد و كنانه بر مقدمه لشكر محمد بود . عمرو به كنانه نزديك شد و گروه گروه از پس يكديگر لشكر به پيش مىفرستاد . چون گروهى از شاميان پيش\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nمىتاختند ، كنانه نيك مقاومت مىكرد و آن را در هم مىشكست تا به نزد عمرو بازمىگشتند .\r\nچون عمرو چنان ديد نزد معاوية بن حديج كندى فرستاد و به ياريش خواند . معاوية بن حديج با سپاهى گران در رسيد . چون كنانه را چشم بر آن سپاه افتاد از اسب فرو جست ، ياران او نيز پياده شدند . كنانه ياران معاويه را به شمشير مىزد و مىخواند :  « وَ ما كانَ لِنَفْسٍ أَنْ تَمُوتَ إِلَّا بِإِذْنِ اللَّهِ كِتاباً مُؤَجَّلًا وَ مَنْ يُرِدْ ثَوابَ الدُّنْيا نُؤْتِهِ مِنْها وَ مَنْ يُرِدْ ثَوابَ الْآخِرَةِ نُؤْتِهِ مِنْها وَ سَنَجْزِي الشَّاكِرِينَ [ 198 
  ] »  و همچنان شمشير مىزد تا به شهادت رسيد . خدايش رحمت كناد .\r\n\r\n( 1 ) كشته شدن محمد بن ابى بكر رحمة اللّه عليه\r\nچون عمرو بن عاص كنانه را كشت به سوى محمد بن ابى بكر روى نهاد . ياران محمد از گردش پراكنده شده بودند . چون محمد خود را تنها ديد بيرون آمد و به راه افتاد تا بر سر راه خود به خرابه‌اى رسيد ، در آنجا مأوا گرفت . عمرو بن عاص به فسطاط [ 199 
  ] در آمد معاوية بن حديج كه براى يافتن محمد بن ابى بكر به هر جا سر مىكشيد ، به چند تن از عجمان رسيد . از آنان پرسيد كه آيا به كسى كه نشناسندش بر نخورده‌اند . گفتند : نه . پس يكى از آنها گفت : من به فلان خرابه رفتم مردى در آنجا نشسته بود . ابن حديج گفت : به پروردگار كعبه سوگند كه او خود محمد است و شتابان به سوى خرابه روى نهادند و بيرونش آوردند ، از تشنگى نزديك به مردن بود . او را به فسطاط بردند .\r\nبرادرش عبد الرحمن بن ابى بكر [ 200 
  ] در لشكر معاويه بود . به خشم آمد ، بر جست و عمرو را گفت به خدا سوگند نمىگذارم برادرم را اسير و دست بسته بكشيد . نزد معاوية بن حديج كس بفرست و او را از كشتن محمد بازدار . عمرو نزد معاوية بن حديج كس فرستاد كه محمد را نزد من بياور . معاويه گفت : شما پسر عمّ من كنانة بن بشر را مىكشيد و من از محمد دست بر دارم ؟\r\nهرگز . « آيا كفار شما از ايشان نيرومندترند يا در كتابها آمده كه در امان هستيد [ 201 
  ] » محمد گفت : يك قطره آب به من دهيد . معاوية بن حديج گفت : خداوند همواره مرا لب تشنه دارد ، اگر قطره‌اى آب به تو دهم . شما عثمان را بىگناه تشنه كشتيد و خدا او را از شراب گواراى بهشت سيراب كرد و تو را اى پسر ابو بكر تشنه مىكشم و خدا تو را حميم و غسلين بنوشاند .\r\nمحمد بن ابى بكر گفت : اى پسر زن يهودى جولاه ، اين كار به دست تو نيست كه در آن جهان به هر كس چه بنوشانند ، به دست خداست كه دوستانش را سيراب كند و دشمنانش را ، يعنى تو را و همانندان تو را و آنان كه تو را دوست دارند و آنكه تو دوستش دارى ، حميم [ 202 
  ] و غسلين دهد .\r\nبه خدا سوگند ، اگر شمشيرم در دست من بود ، هرگز تا به اين حد زبان درازى نمىكرديد .\r\nمعاوية بن حديج گفت : مىدانى با تو چه خواهم كرد ؟ تو را در شكم اين خر مرده مىكنم و آتشش مىزنم محمد گفت : اگر با من چنين كنيد ، تازگى ندارد ، بسا با اولياى خدا چنين كرده‌ايد . به خدا سوگند ، اميد آن دارم كه خدا آن آتشى را كه مرا از آن مىترسانى بر من سرد و\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nسلامت گرداند ، آن سان كه بر دوست خود ابراهيم سرد و سلامت گردانيد و بر تو و يارانت چنان كند كه با نمرود و نمروديان كرد . اميد آن دارم كه خدا تو را و امامت معاوية بن ابى سفيان و اين را - اشاره به عمرو بن عاص كرد - در لهيب جهنم خود بسوزاند و هر زمان كه شعله‌اش كم شود آن را بيش از پيش بر افروزد .\r\n( 1 ) معاوية بن حديج گفت : من تو را از سر ستمكارى نمىكشم ، بلكه به خونخواهى عثمان مىكشم . محمد گفت : از عثمان سخن مگوى ، عثمان به حق عمل نكرد و حكم قرآن ديگرگون نمود و خداى عز و جل فرمايد : « آنان كه به آنچه خدا نازل كرده داورى نمىكنند كافرانند . » و در آيات ديگر ستمكارانند يا فاسقانند [ 203 
  ] عثمان مرتكب اعمالى شد كه سبب دشمنى ما با او شد . خواستيم كه از مسند فرمانروايى كناره جويد ، نپذيرفت . مردم نيز او را كشتند . معاوية بن حديج او را پيش كشيد و گردنش را بزد ، سپس پيكر او در درون شكم خر جا داد و آتش زد .\r\nچون اين خبر به خواهر او ام المؤمنين عايشه رسيد . سخت زارى و بىتابى كرد . از آن پس ، در پى هر نماز معاوية بن ابى سفيان و عمرو بن عاص و معاوية بن حديج را نفرين مىكرد .\r\nزن فرزند برادر خود محمد را نزد خود آورد و تعهد كرد . قاسم بن محمد بن ابى بكر در كفالت او بزرگ شد .\r\nمعاوية بن حديج مردى ملعون و ناپاك بود ، على بن ابى طالب ( ع ) را سبّ مىكرد .\r\nداود بن ابى عوف [ 204 
  ] گويد : معاوية بن حديج نزد حسن بن على بن ابى طالب ( ع ) به مسجد مدينه رفت . حسن ( ع ) او را گفت : واى بر تو اى معاويه ، تو كسى هستى كه امير المؤمنين على بن ابى طالب ( ع ) را سبّ مىكنى ؟ به خدا سوگند اگر روز قيامت بشود او را خواهى ديد - هر چند گمان ندارم كه تو را لياقت آن باشد كه ديده بر او افتد - كه دامن بر كمر زده و بر روى منافقين مىزند آن سان كه اشتران غريب را از آب دور كنند .\r\nعبد اللّه بن شدّاد [ 205 
  ] گويد : عايشه سوگند خورد كه از آن پس هرگز گوشت كباب شده نخورد و تا زنده بود لب به كباب نزد . و هر بار كه پايش مىلغزيد مىگفت : به سر بر زمين خورد معاوية بن ابى سفيان و عمرو بن عاص و معاوية بن حديج .\r\nابو اسحاق [ 206 
  ] گويد : وقتى كه خبر قتل محمد بن ابى بكر و آنچه بر سر او آمده بود به مادرش اسماء بنت عميس رسيد ، اندوه خود فرو خورد و به مصلّاى خود رفت . و به ناگاه از پستانهايش خون جارى شد .\r\n( 2 ) ابو اسماعيل كثير النّواء [ 207 
  ] گويد : ابو بكر به غزوه‌اى رفته بود . اسماء بنت عميس كه زوجهء او بود در خواب ديد كه گويى شويش سر و ريش را به حنا خضاب كرده است و جامه‌اى سفيد بر تن دارد . اسماء نزد عايشه آمد و از خوابى كه ديده بود آگاهش كرد عايشه گفت : اگر خوابت راست باشد تعبيرش اين است كه ابو بكر كشته شده و آن خضاب خون است و آن جامهء سفيد\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nكفن اوست . سپس گريستن گرفت . پيامبر ( ص ) داخل شد و او را گريان ديد . پرسيد : چه چيز سبب گريه او شده ؟ گفتند : يا رسول اللّه ( ص ) ، كسى او را نيازرده ولى اسماء خوابى را كه ديده بود برايش نقل كرده و آن خواب براى پيامبر حكايت كردند . گفت : تعبير چنان نيست كه عايشه بيان كرده ابو بكر تندرست بازمىگردد و با اسماء ديدار مىكند و اسماء از او بار مىگيرد . پسرى مىآورد كه او را محمد مىنامد . خداوند آن پسر را خصم كافران و منافقان مىگرداند . آن پسر زاده شد و او همان محمد بن ابى بكر بود كه در آن روز كشته شد ، خدايش بيامرزاد . آرى چنان شد كه رسول اللّه ( ص ) خبر داده بود .\r\nو گويد : عمرو بن عاص خبر قتل محمد بن ابى بكر و كنانة بن بشر را به معاويه نوشت :\r\nاما بعد ، محمد بن ابى بكر و كنانة بن بشر را با لشكر مصر ديديم . آنان را به كتاب و سنت دعوت كرديم ولى از حق سر برتافتند و كوركورانه راه ضلالت خويش در پيش گرفتند . پس با ايشان جهاد كرديم . خدا ما را پيروز گردانيد و بر سر و پشت آنان زد و اسير ما گردانيد . محمد بن ابى بكر و كنانة بن بشر كشته شدند . سپاس خداوند جهانيان را . و السلام .\r\n\r\n( 1 ) رسيدن خبر قتل محمد بن ابى بكر به على عليه السلام\r\nجندب بن عبد اللّه [ 208 
  ] گويد : به خدا سوگند ، نزد على ( ع ) نشسته بودم كه عبد اللّه بن قعين جد كعب از جانب محمد بن ابى بكر بيامد و خواست كه به فريادش برسند .\r\nمحمد بن ابى بكر از سوى على ( ع ) والى مصر بود . على ( ع ) بر خاست و مردم را ندا داد كه همگان در مسجد گرد آيند . مردم گرد آمدند و او بر منبر شد ، حمد و ثناى خداى به جاى آورد و بر محمد ( ص ) درود فرستاد ، سپس گفت : اى مردم ، اين فرياد محمد بن ابى بكر و برادران شما مردم مصر است كه به گوش شما مىرسد و مىخواهند كه به فريادشان رسيد ، پسر نابغه [ 209 
  ] ، آن دشمن خدا و دشمن شما لشكر بر سر آنها برده است .\r\nچنان مباد كه گمراهان كه به سوى باطل مىروند و در راه طاغوت رهسپرند ، در باطل و ضلالت خود متحدتر از شما باشند كه راهتان راه حق است .\r\nپس براى همدردى و يارى به سوى ايشان بشتابيد . اى بندگان خدا نعمتها و خيرات مصر بسى بيشتر از شام است و مردمش بهتر از مردم شام . مباد كه در مصر مغلوب شويد . كه ماندن مصر در دست شما عزت شما و خوارى دشمن شماست . به جرعه برويد - جرعه مكانى است ميان كوفه و حيره - تا - اگر خدا خواهد - همگان فردا در آنجا گرد آييم .\r\nعلى ( ع ) ديگر روز بامداد پگاه خود به سوى جرعه به راه افتاد . تا نيمروز درنگ كرد حتى صد تن هم نيامدند . على ( ع ) بازگرديد . شبانگاه اشرافشان را فراخواند آنان در\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nقصر امارت نزد او گرد آمدند . على ( ع ) سخت غمگين و شكسته خاطر بود . برايشان سخن گفت و گفت :\r\n( 1 ) سپاس مىگويم خدا را بر آنچه مقرر ساخته و مقدر فرموده ، و مرا گرفتار شما ساخته شما مردمى كه چون فرمان مىدهم اطاعت نمىكنيد و چون فرا مىخوانم پاسخ نمىگوييد . - نمىگويم كه شما بىپدرانيد - چرا در يارى من اين همه درنگ مىكنيد و چرا براى گرفتن حقتان نمىجنگيد . مرگ بر شما باد يا مذلّت ، در اين دنيا . به خدا سوگند كاش مرگ من فرا رسد - و فرا خواهد رسيد - و ميان من و شما جدايى افتد ، كه من صحبت شما را خوش نمىدارم . آيا هيچ آيينى نيست كه شما بر آن گرد آييد آيا در وجود شما چندان حميت نيست كه به خشمتان آورد ؟ خود به گوش خود شنيديد كه دشمن بلاد شما را يك يك مىگيرد و بر شما حمله و هجوم مىكند . آيا اين شگفتى نيست كه معاويه مشتى مردم بىسروپا و سفله را فرا مىخواند و آنان اجابتش مىكنند ، بىآنكه به آنان مالى بخشيده باشد يا در هزينه مددى رسانده باشد . اينان را در هر سال يك يا دو يا سه بار به هر جا كه بخواهد گسيل مىدارد و من شما را كه مردمى شريف و خردمنديد و بقاياى مردم ديندار هستيد فرا مىخوانم و مدد مىرسانم و مال مىبخشم اما در خانه‌هاى خود مىنشينيد و از گرد من پراكنده مىشويد و به خلاف من برمىخيزيد .\r\nمالك بن كعب ارحبى [ 210 
  ] برخاست و گفت : يا امير المؤمنين مردم را با من بفرست كه « پس از مرگ شوى چه نيازى به عطر » جان خويش براى چنين روزى اندوخته بودم و پاداش نيك جز با تحمل مكاره نيست . آنگاه به چهرهء مردم نگريست و گفت : از خدا بترسيد و امامتان را اجابت كنيد و اكنون كه شما را فرا مىخواند ياريش نماييد و با دشمنتان كارزار كنيد . يا امير المؤمنين ، اينك من ، به جنگ دشمن مىروم .\r\nعلى ( ع ) فرمود تا سعد منادىاش ندا در دهد كه با مالك بن كعب رهسپار مصر شوند . يك ماه كشيد كسى نزد مالك نرفت ، گويى او را خوش نمىداشتند . چون شمارى بر او گرد آمد مالك با آنان از كوفه بيرون شد و در خارج شهر لشكرگاه برپا كرد . آنگاه به سوى مصر در حركت آمد . على ( ع ) هم با او از شهر بيرون آمد . نظر كرد همهء كسانى كه جمع شده بودند حدود دو هزار تن بود . على ( ع ) گفت : به نام خدا در حركت آييد . به خدا سوگند نپندارم كه به آنان برسيد مگر وقتى كه كارشان ساخته شده باشد .\r\nمالك بن كعب با اين لشكر پنج شب راه سپرده بود كه حجاج بن غزيّة الانصارى از مصر نزد على ( ع ) آمد و هم عبد الرحمن بن مسيّب فزارى از شام در رسيد . فزارى جاسوس على ( ع ) بود در شام ولى انصارى با محمد بن ابى بكر در مصر بود . انصارى در باب كشته شدن محمد بن ابى بكر آنچه به چشم خود ديده بود بازگفت و فزارى گفت كه در شام بوده كه از سوى عمرو عاص بشارت قتل محمد بن ابى بكر رسيده بود و\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nخبرهايى پىدرپى از فتح مصر و كشته شدن محمد بن ابى بكر در مىرسيده معاويه بر منبر شده و از قتل محمد بن ابى بكر مردم را آگاه ساخته است . انصارى گفت : يا امير المؤمنين هرگز مردم شام را نديده بودم كه مثل آن روز شادمانى كنند ، روزى كه خبر قتل محمد بن ابى بكر به آنها رسيد . على ( ع ) گفت : آرى ، به همان اندازه كه آنان از قتل او شادمانند ما محزونيم ، حتى چند برابر بيش .\r\n( 1 ) پس على ( ع ) عبد الرحمن بن شريح شامى را از پى مالك بن كعب فرستاد و او را از راه بازگردانيد .\r\nعلى ( ع ) بر مرگ محمد بن ابى بكر سخت اندوهگين شد ، آن سان كه نشان اين اندوه بر چهرهء او آشكار بود . پس بر خاست و براى مردم سخن گفت . نخست خدا را ستايش كرد و بر او ثنا خواند . آنگاه چنين گفت :\r\nبدانيد كه مصر را جماعتى فاجران و دوستداران جور و ستم و كسانى كه مردم را از راه خدا منحرف مىسازند و اسلام را به كژراهه مىخواهند تصرف كردند و محمد بن ابى بكر به شهادت رسيد - خدايش رحمت كناد - او اكنون بر آستان خداوندى جاى دارد . به خدا سوگند از آن زمان كه او را شناخته بودم همواره در انتظار قضاى الهى بود و چشم به راه پاداش او . كجتابيهاى فاجران را دشمن بود و نرمى و وقار مؤمنان را دوست . و من به خدا سوگند خود را ملامت نمىكنم كه در كار كوتاهى كرده‌ام يا ناتوانى نموده‌ام . من به جنگاورى و لشكركشى نيك آگاهم ، قدم در راه مىنهم و موارد خطر را مىشناسم و در فرماندهى انديشه‌ام استوار و درست است . اما شما را به يارى خواندم با فرياد بلند و چون فرياد خواهان آشكارا ندا در دادم كه اى مردم به فرياد رسيد و شما سخن من نشنيديد و فرمان من اطاعت نكرديد تا عواقب ناگوار كار نمودار گرديد . از آن گونه كسانيد كه نه به يارى شما انتقامى توان گرفت و نه به پايمردى شما به مقصودى توان رسيد . بيش از پنجاه روز است كه شما را به يارى برادرانتان دعوت كرده بودم چونان اشترى كه لفجهايش شكافته باشد و از خستگى بنالد ، ناليديد . و به زمين چسبيديد همانند كسى كه هيچ‌گاه آهنگ جهاد با دشمن در دل ندارد و نمىخواهد از اين راه ثوابى اندوزد . تا آنگاه كه از ميان شما خردك سپاهى پريشانحال و ناتوان « چنان كه گويى آنان را به سوى مرگ مىكشند و آنان مىنگرند » نزد من آمد . مرگ بر شما باد . سپس از منبر فرود آمد و به مقام خود رفت .\r\nگويد : على ( ع ) به عبد اللّه بن عباس كه والى بصره بود نامه‌اى چنين نوشت :\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n( 1 ) بسم اللّه الرحمن الرحيم از بندهء خدا على امير المؤمنين به عبد اللّه بن عباس . سلام بر او باد و رحمت خدا .\r\nاما بعد ، مصر گشوده شد و محمد بن ابى بكر به شهادت رسيد . او را اكنون در نزد خداى عز و جلّ مىدانيم . بارها به مردم نامه نوشتم و در آغاز كار در مقابلشان ايستادم و آنان را پيش از آنكه جنگ درگير شود به يارى خواندم و در نهان و آشكار فرا خواندم و بازهم و بازهم دعوت كردم . شمارى از ايشان با اكراه آمدند و بعضى به دروغ اظهار بيمارى كردند و جمعى هم مرا واگذاشته در خانه نشستند . از خداى تعالى مىخواهم كه مرا از ايشان برهاند و به زودى آسوده‌ام گرداند . به خدا سوگند ، اگر نه اين بود كه آرزوى شهادت در رويارويى با دشمن دارم و دلبستگى به مرگ در عرصهء پيكار با آنان ، دلم نمىخواست حتى يك روز هم در ميان اين مردم مىزيستم . خدا ما را و تو را به تقواى خود و هدايت خود رهنمون آيد كه او بر هر كارى تواناست . و السلام .\r\nعبد اللّه بن عباس در پاسخ او نوشت :\r\nبه بنده خدا على امير المؤمنين ( ع ) ، از بندهء خدا عبد اللّه بن عباس . سلام بر تو باد ، يا امير المؤمنين و رحمت خدا و بركات او .\r\nاما بعد ، نامه‌ات رسيد . از فتح مصر و مرگ محمد بن ابى بكر سخن گفته بودى ، و از پروردگارت خواسته بودى كه تو را از مردمى كه گرفتار آنان شده‌اى برهاند و من از او مىخواهم كه سخن تو متعالى دارد و فرمانت بر افرازد و تو را به زودى به نيروى فرشتگان آسمان يارى رساند . بدان كه خداوند كارساز توست و عزت دهندهء توست و اجابت كنندهء دعاى توست و سركوب‌كننده و خوار دارنده دشمن توست . تو را ، يا امير المؤمنين ، خبر مىدهم كه بسا شود كه مردم در آغاز در كارها درنگ كنند و كندى ولى سرانجام به نشاط آيند و نيك فعّال شوند . پس بر ايشان سخت مگير يا امير المؤمنين ، و با آنان مدارا نماى و احسان خويش بر ايشان ارزانى دار و برايشان از خدا يارى طلب . خداوند هر گرفتارى را بسنده است . و السلام .\r\nو ابن ابى سيف گويد : عبد اللّه بن عباس از بصره نزد على ( ع ) آمد و او را در مرگ محمد بن ابى بكر رحمه اللّه تسليت گفت .\r\nمالك بن جون الحضرمى [ 211 
  ] گويد : على ( ع ) مىگفت : خدا محمد را رحمت كناد جوانى نوخاسته بود . من مىخواستم كه هاشم بن عتبة بن ابى وقاص را به مصر امارت\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nدهم . به خدا سوگند ، اگر او را امارت داده بودم . ميدان را براى عمرو بن عاص و ياران او خالى نمىكرد و كشته نمىشد مگر آنكه شمشيرش را همچنان در كف مىفشرد . البته محمد بن ابى بكر را نكوهش نمىكنم تا توان داشت از كوشش بازنايستاد و بر سر او آن آمد كه آمد .\r\nو گويد : على ( ع ) را گفتند : يا امير المؤمنين در مرگ محمد بن ابى بكر بسيار بىتابى مىكنى . على ( ع ) گفت : چرا نكنم ، او پروردهء من بود ، فرزندانم را برادر بود . من پدر او بودم و او را فرزند خود مىشمردم .\r\n\r\n( 1 ) نامهء امير المؤمنين على عليه السلام به ياران خود بعد از كشته شدن محمد بن ابى بكر رحمه اللّه\r\nعبد الرحمن بن جندب از پدر خود جندب روايت كند كه عمرو بن الحمق و حجر بن عدىّ و حبّة العرنى و حارث اعور و عبد اللّه بن سبأ بر امير المؤمنين عليه السلام داخل شدند و اين بعد از فتح مصر بود . على را غمگين و حزين يافتند . گفتندش ما را بگوى كه در بارهء ابو بكر و عمر چه مىگويى . على ( ع ) گفت : آيا براى طرح چنين مسائلى فراغت يافته‌ايد ؟ مصر از دست رفت و شيعيان من در آنجا كشتار شدند . برايتان رساله‌اى در اين باب خواهم نوشت و شما را از آنچه پرسيده‌ايد پاسخ خواهم داد . و از شما خواستارم كه هر چه از حق من تباه كرده‌ايد جبران كنيد و آن نوشته را براى شيعيان من بخوانيد و همواره ياران حقيقت باشيد . اين است نسخهء آن رساله :\r\nاز بندهء خدا على امير المؤمنين به هر كس از مؤمنان و مسلمانان كه اين رسالهء مرا بخواند . سلام بر شما باد . خداى يكتايى را كه هيچ خدايى جز او نيست ستايش مىكنم .\r\nاما بعد ، خدا محمد ( ص ) را براى هشدار دادن به مردم جهان به پيامبرى فرستاد ، آنكه امين وحى او بود و گواه بر اين امت . و شما اى عربها در آن روز بدترين دينها داشتيد و در بدترين خانه‌ها مىزيستيد بر سنگهاى خشن و صخره‌هاى سخت يا بر روى خارهاى گزنده كه در بلاد پراكنده بود مىنشستيد و مىخوابيديد . آبهاى بدبو و ناگوار مىنوشيديد و طعامهاى درشت و ناهموار مىخورديد . خون يكديگر را مىريختيد و فرزندانتان را مىكشتيد و رشتهء پيوند خويشاوندى بريده بوديد و اموالتان را با يكديگر تلف مىكرديد و به باطل مىخورديد و راههايتان پرهراس بود ، بتانتان در ميان شما برپا بود و خود غرقه در گناهان بوديد . « و بيشترشان به خدا ايمان نداشتند و جز مشركانى نبودند [ 212 
  ] » پس خداوند بر شما منت نهاد به وجود محمد ( ص ) او را به رسالت بر شما فرستاد .\r\nرسولى از خودتان و در كتاب منزل خود گويد : « اوست خدايى كه از ميان مردمى بىكتاب\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nپيامبرى از خودشان مبعوث داشت تا آياتش را بر آنها بخواند و آنها را پاكيزه گرداند و حكمتشان بياموزد اگر چه بيش از آن در گمراهى آشكار بودند [ 213 
  ] » ( 1 ) يا « هرآينه پيامبرى از خود شما بر شما مبعوث شد ، هر آنچه شما را رنج مىدهد بر او گران مىآيد . سخت به شما وابسته است و با مؤمنان رئوف و مهربان است [ 214 
  ] » و گفت : « خدا بر مؤمنان انعام فرمود آنگاه كه از خودشان به ميان خودشان پيامبرى مبعوث كرد [ 215 
  ] » و گفت : « اين فضل خداست كه به هر كس كه بخواهد مىدهدش و خدا صاحب فضلى بزرگ است [ 216 
  ] » آرى ، پيامبرى كه آمد از خود شما بود و به زبان شما سخن مىگفت و شما نخستين كسان بوديد كه چهرهء او را شناختيد و خاندان او را و عشيرهء او را . او شما را كتاب و حكمت آموخت و فرايض و سنت ، و شما را به پيوند با خويشاوندان و خوددارى از خون ريختن و به صلح و صفا فرمان داد . و فرمان داد كه امانتها را به صاحبانشان بازگردانيد و به عهد خود وفا كنيد و سوگندهاى خود را پس از مؤكّد ساختن آنها مشكنيد و گفت كه با يكديگر مهربان باشيد و در حق هم نيكى كنيد و بخشش نماييد و بر يكديگر رحمت آوريد . و شما را از غارت اموال يكديگر و ظلم به يكديگر و حسد بر يكديگر و دشنام دادن به يكديگر و تعدى و تجاوز به حق يكديگر منع فرمود . و از شراب‌خوارى و كم‌فروشى در كيل و ترازو نهى نمود . و بر حسب آن آيات كه نازل شده بود از شما خواست كه زنا نكنيد و ربا نخوريد و اموال يتيمان را به ستم تباه نكنيد و امانتها را به صاحبانشان بازگردانيد - و در زمين از فساد كردن بپرهيزيد و تجاوز نكنيد كه خدا تجاوز كنندگان را دوست ندارد و شما را به خيرى كه به بهشت نزديكتان مىكند و از آتش دوزخ دور مىدارد فرمان داد و از هر بدى كه شما را از بهشت دور مىكند و به آتش نزديك مىنمايد ، نهى فرمود .\r\nزمانى كه مدت عمرش سپرى گرديد خداوند جان او بستد و سعيد و ستوده به جهان ديگر شتافت . واى كه مصيبت از دست دادنش چه بزرگ بود . به ويژه براى اقرباى او و هم براى همهء مسلمانان . تا بوده چنان مصيبتى به كس نرسيده و تا باشد چنان مصيبتى به كس نرسد .\r\nچون رسول اللّه ( ص ) به جهان باقى رفت مسلمانان بر سر جانشينىاش به نزاع برخاستند .\r\nبه خدا سوگند هرگز در خيالم نمىگنجيد و به خاطرم نمىگذشت كه عرب بعد از محمد - ( ص ) در امر خلافت از اهل بيت او رخ برتابند يا خلافت را پس از او به ديگرى جز من واگذارند . و مرا به وحشت نينداخت بجز هجوم مردم از هر سو به سوى ابو بكر تا با او بيعت كنند . من لختى از بيعت كردن دست بازداشتم كه مىديدم كه خود از هر كس ديگر كه به جانشينى رسول اللّه ( ص ) برگزيده مىشود سزاوارترم . زمانى - كه خدا مىخواست - در آن حال درنگ كردم تا وقتى كه ديدم برخى مردم از دين بازمىگردند و به نابودى دين خدا و آيين محمد ( ص ) و ابراهيم ( ع ) دعوت مىكنند ، ترسيدم كه اگر به يارى اسلام و مسلمانان برنخيزم\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nدر دين رخنه‌اى پديد آيد و بناى مسلمانى ويران گردد و اگر چنين شود مصيبت آن بر من بزرگتر خواهد بود از محروم شدن از حكومت بر شما كه متاعى است چند روزه و زوال‌پذير و چنان زايل مىشود كه سراب بيابان و چنان پراكنده مىشود كه ابرهاى آسمان . در اين هنگام نزد ابو بكر رفتم و با او بيعت كردم و در كشمكش اين حوادث دامن عزم بر كمر زدم تا باطل نابود گرديد و سخن خدا بر فراز هر سخن قرار گرفت هر چند كافرانش ناخوش مىداشتند .\r\n( 1 ) ابو بكر زمام آن امور به دست گرفت - گاه به نرمى و گاه به سختى و شدت كارها مىراند . من مصاحب نيكخواه او بودم و در هر كارى كه در آن اطاعت خداوند بود ، از او اطاعت كردم و در راه آن مجاهدت . و بدان اميد داشتم كه چون او را حادثه‌اى افتد - حادثهء مرگ - و من زنده باشم ، امرى كه كشمكش بر سر آن است به من داده شود و اين اميد همراه با يقين بود و ذره‌اى نوميدى با آن نبود . و اگر ميان او و عمر خصوصيتى نبود يقين داشتم كه راه مرا به سوى خلافت نخواهد بست . چون مرگش فرا رسيد عمر را فراخواند و خلافت به او واگذاشت بازهم ما بر آن رأى گوش نهاديم و اطاعت كرديم و از نيكخواهى و راهنمايى دريغ ننموديم و عمر عهده‌دار امر خلافت شد . مردى پسنديده سيرت بود و خجسته روان .\r\nچون عمر را مرگ فرا رسيد با خود گفتم : اين بار خلافت را از من باز نخواهد داشت . اما مرا ششمين كس قرار داد . آنان آن قدر كه از حكومت من كراهت داشتند از حكومت هيچ يك از خودشان كراهت نداشتند . آرى سخنان مرا به هنگام وفات رسول اللّه ( ص ) كه با ابو بكر محاجّه مىكردم و مىگفتم : اى جماعت قريش ما اهل بيت تا زمانى كه در ميان ما كسى باشد كه قرآن را مىخواند و سنت را مىشناسد و به دين حق ايمان دارد به اين امر از همهء شما سزاوارتريم ، به ياد داشتند . قوم ترسيدند كه اگر من بر آنان حكومت يابم ديگر ايشان را تا هستند در آن نصيبى نخواهد بود . پس خلافت را به عثمان دادند و مرا از آن به در راندند بدان اميد كه بر آن چنگ اندازند و آن را ميان خود دست به دست گردانند و به راستى از اينكه از جانب من چيزى به آنان رسد نوميد بودند . سپس گفتند : بيا و با عثمان بيعت كن و گرنه با تو جهاد مىكنيم . من به اكراه بيعت كردم و شكيبايى نمودم .\r\nيكى از ايشان گفت : اى پسر ابى طالب ، چقدر به اين امر آزمندى ، گفتم : تو از من آزمندترى و حال آنكه دور تر هستى . من آزمندم كه ميراثم را طلب مىكنم و حقى كه خدا و پيامبر او براى من قرار داده‌اند . آيا من سزاوار آن هستم يا شما كه مرا از آن مىرانيد و ميان من و آن حايل مىشويد ؟ از شنيدن اين سخن بهت زده شدند و اللّه لا يهدى القوم الظالمين .\r\nبار خدايا از تو در برابر قريش يارى مىخواهم . آنها پيوند خويشاوندى من بريدند و سهم من به هدر دادند و منزلت عظيم مرا خرد شمردند و دست اتفاق به هم دادند تا بر سر حقى كه از آن من است و آن را از من گرفته‌اند با من ستيزه كنند و گفتند :\r\nالبته حق را مىتوانى فراچنگ آرى و توانند تو را از آن منع كرد . پس اكنون شكيبايى\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nپيشه ساز ، شكيبايى همراه با اندوه و ناگوارى ، يا در تأسف و غصه بمير . مرا نه ياورى بود نه مدافعى و نه مددكارى جز اهل بيتم ، كه دريغم آمد كه به كام مرگشان فرستم . با آنكه خار در چشمم خليده بود چشم فرو بستم و شرنگ اندوه را اندك اندك نوشيدم . آرى شكيبايى ورزيدم و خشم خود فرو خوردم ، چيزى كه تلخ‌تر از حنظل بود و دل را دردآورنده‌تر از تيغ برنده .\r\n( 1 ) تا آنگاه كه به خلاف عثمان برخاستيد ، آمديد و او را كشتيد . روى به من نهاديد كه با من بيعت كنيد و من سربازمىزدم و دستم را واپس داشته بودم . با من به كشاكش پرداختيد تا دستم بگشاييد و من مانع مىشدم و شما دستم را مىكشيديد و من نمىگذاشتم . پس بر سر من چنان ازدحام كرديد كه پنداشتم يا يكديگر را خواهيد كشت ، يا مرا . و گفتيد كه بيعت مىكنيم زيرا جز تو كسى را نيابيم و به جز تو به ديگرى رضا ندهيم . و زمانى كه بيعت كرديم نه پراكنده مىشويم و نه ميان ما خلافى پديد خواهد آمد . به ناچار با شما بيعت كردم و مردم به بيعت خود فراخواندم . هر كس به ميل خود بيعت كرد ، از او پذيرفتم و هر كس نخواست اكراهش نكردم و به حال خودش واگذاشتم . در ميان كسانى كه با من بيعت كردند طلحه و زبير هم بودند . اگر نمىخواستند بيعت كنند ، من به زور وادارشان نمىكردم ، نه آنها را و نه ديگران را . ديرى نگذشت كه شنيدم آن دو به مكه رفته‌اند و آهنگ بصره دارند ، با سپاهى كه يك يك آنها با من بيعت كرده بودند و اظهار فرمانبردارى نموده بودند . اين دو بر عامل من و خازنان بيت المال من تعرض كردند و بر مردم شهرى كه همه در بيعت من بودند تاخت آوردند . ميان مردم اختلاف افتاد و اتحادشان به هم خورد . آنگاه بر شيعيان من هجوم آوردند و بعضى را به غدر و بعضى را در حبس و بعضى را به شمشير كشتند . آرى آنان را كشتند و آنان در عين صدق عقيدت خدا را ديدار كردند . به خدا قسم اگر حتى يك تن از آنها را به عمد كشته باشند ، قتل همهء آن لشكر مهاجم براى من حلال است . حال بگذريم از آنكه آنان شمارى را از مسلمانان كشتند كه بيش از شمار مهاجمانى بود كه به شهر داخل شده بودند . ولى خداوند دولت و فرمانروايى را به دستشان نگذاشت .  فَبُعْداً لِلْقَوْمِ الظَّالِمِينَ  .\r\nسپس در مردم شام نظر كردم دسته‌هايى از عربهاى بدوى گرسنه چشم سفله و بىسروپا كه هر يك از ناحيتى آمده بودند ، مردمى كه بايد كه ادبشان آموخت تا كارآزموده شوند و كسى زمام كارشان در دست گيرد . نه از مهاجران بودند و نه از انصار و نه از تابعين . من لشكر بدان سو بردم و آنان را به اطاعت و اتحاد فرا خواندم ولى جز جدايى و نفاق نيفزودند . روى در روى مسلمانان ايستادند و آنان را هدف تير قرار دادند و نيزه بر تنشان زدند . در چنين موقعى بود كه من با مسلمانان بر سرشان تاختن آوردم و جنگ در پيوستم . چون طعم تيرها و شمشيرهاى جانشكار ما چشيدند و درد زخمها احساس كردند ، قرآنها برافراشتند ، يعنى شما را به آنچه در اين كتاب آمده است دعوت مىكنيم . من به شما گفتم كه اينان نه دين مىشناسند و نه قرآن و اين كار از روى مكر و خدعه كرده‌اند و به سبب ناتوانى در برابر شما . به نبرد خويش ادامه دهيد\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nكه حق با شماست ، ( 1 ) ولى شما سر برتافتيد و مرا گفتيد كه پيشنهادشان بپذير ، اگر آنچه در قرآن آمده است قبول كردند كه در اين صورت با ما در پذيرفتن سخن حق همداستانند و اگر از آنچه در قرآن آمده است سر برتافتند اين بزرگترين دليل ماست براى پيكار با آنها . رأى شما قبول كردم زيرا هم سر به نافرمانى كشيده بوديد و هم در پيكار سست شده بوديد . قرار بر آن شد كه كار مصالحه ميان شما و ميان ايشان بر عهدهء دو مرد باشد و آنان هر چه را قرآن زنده كرده زنده كنند و آنچه را ميرانيده است بميرانند . ولى آن دو را رأى ديگرگون شد و به مقتضاى آن شرط عمل نيارستند . آنچه در قرآن آمده بود به يك سو افكندند و با آنچه در كتاب خدا آمده بود مخالفت كردند ، خداوند نيز آنان را از انديشهء درست به دور داشت و به وادى ضلالت راه نمود . حكم خدا به دور افكندند و به راستى چنان كسان چنان كارى توانستند كرد . گروهى پيمان ما گسستند [ 217 
  ] و ما نيز آنان را واگذاشتيم تا آنگاه كه در زمين تبهكاريها كردند ، كشتند و فساد نمودند . چون با آنان به گفتگو پرداختيم ، گفتيم ، نخست قاتلان برادران ما را به دست ما بسپاريد سپس كتاب خدا ميان ما و شما حكم كند . گفتند : همهء ما قاتلان آنها هستيم و ريختن خون آنها و شما را حلال مىدانيم . آنگاه بسيج پيكار ما كردند و خداوند آنان را به آنجا كه ظالمان را سرنگون مىنمايد سرنگون كرد . چون كار آنان ساخته آمد گفتمتان كه بر فور به دشمنتان روى نهيد ، گفتيد شمشيرهايمان كند شده و تركشهايمان از تير خالى است و نيزه‌هايمان را سرنيزه نيست و آنچه نيزه‌اش مىخوانيم جز چوبدستى نيست ما را به شهرمان بازگردان تا ساز نبرد كنيم با بهترين اسب و سلاح . و اگر به شهر بازگردى به جاى آن شمار كه از جنگجويان ما كشته شده‌اند يا از ما جدا شده‌اند ، گروه ديگرى را به لشكر خواهى آورد كه اين كار ما را در برابر دشمنمان تقويت خواهد كرد . شما را به شهر بازگرداندم چون به نزديكى كوفه رسيديم فرمان دادم در نخيله فرود آييد و لشكرگاه برپا كنيد و همواره در لشكرگاه خود بمانيد و آنچه كم داريد فراهم آريد و دل به جهاد بنديد و از ديدار با زنان و فرزندانتان بكاهيد كه مردان جنگى مردانى شكيبايند و همواره دامن عزم بر كمر دارند و ماندگى نمىشناسند و ملول نمىشوند نه از بيدارى كشيدن در شب و نه از تشنگى در روز و نه از تهى بودن شكم و نه از كوفتگى بدن . جماعتى از شما نزد من ماندند و عذرهاى واهى آوردند و گروهى نافرمانى كردند و به شهر رفتند . نه در آنها كه مانده بودند صبر و ثباتى بود و نه آنان كه به شهر رفتند بازگشتند . تا يك روز كه به لشكرگاه خود نگريستم ، شمار سربازان من به پنجاه تن هم نمىرسيد . چون چنان ديدمتان من هم به كوفه در آمدم ولى شما تا به امروز نتوانسته‌ايد با من از شهر پاى بيرون نهيد .\r\nچه انتظار مىكشيد ؟ نمىبينيد كه از هر طرف زمينهاى شما روى به نقصان مىنهد و شهرهايتان يكى پس از ديگرى به دست دشمن مىافتد و شيعيان من در آن شهرها كشته مىشوند و مرزهايتان را مرزبانى نيست و اين دشمن است كه به بلاد شما لشكر مىكشد ؟ در\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nحالى كه شمار شما بسيار است و نيرو و توانتان افزون . ( 1 ) شما را چه مىشود ؟ از كجا مىآييد ؟ به كجا مىرويد ؟ چه كسى شما را جادو كرده است ؟ اگر عزم نبرد جزم كنيد و دست اتحاد به هم دهيد كس قصد شما نتواند كرد . بدانيد كه آن قوم - يعنى دشمنانتان - گرد آمدند و متحد شدند و همه نيكخواه يكديگرند و شما سستى ورزيديد و اختلاف كرديد و پراكنده شديد و مىدانم كه اگر بدين وضع ادامه دهيد هرگز در زمرهء سعيدان نخواهيد بود . پس آنان كه به خواب غفلت در شده‌اند بيدار شوند و بر آن سخن حق كه مىگويند متحد شوند و براى نبرد با دشمن از هر علاقه مجرد گردند . اكنون آنچه روى نهفته بود آشكار شده و براى آنان كه چشمان بينا دارند صبح روشن گرديده . شما با آزادشدگان [ 218 
  ] و فرزندان آزادشدگان و سفلگان مىجنگيد ، با قومى مىستيزيد كه از روى اكراه اسلام آوردند . و در آغاز اسلام همواره با رسول اللّه ( ص ) در جنگ بودند ، دشمنان خدا و سنت و قرآن و بدعتگذاران و نو پديدآوران در دين ، كسانى كه همواره بايد از عواقب تبهكاريشان بيمناك بود . كسانى كه براى اسلام و مسلمانان چهره‌هايى ترسناك بوده‌اند ، جماعت رشوه‌خواران و دنياپرستان . به من خبر داده‌اند كه ابن نابغه ( عمرو عاص ) با معاويه بيعت نكرد تا چيزى نگرفت . و شرط كرد ، در صورتى بيعت خواهد كرد كه چيزى بيش از آنچه اكنون در قلمرو اوست به او دهد . آرى . تهى باد دست چنين فروشنده‌اى كه دينش را به دنيا مىفروشد و به خوارى افتد چنين خريدارى كه كارش نصرت دادن فاسقان است و اموال مسلمانان را به تباهى مىكشد . در ميان ايشان كسانى هستند كه شراب خورده‌اند و حد اسلام بر آنها جارى شده و به فساد در دين و كردار ناپسند شهره‌اند و در ميان ايشان هستند كسانى كه اسلام نياوردند تا اندك مالى به آنان داده شد .\r\nآرى ، اينان هستند پيشوايان اين قوم و آن گروه ديگر كه از عيبهايشان ياد نكردم همانند اينان هستند بلكه از اينان بدتر . اين گروه كه ياد كردم اگر بر شما فرمانروايى يابند تباهى و تكبر و فجور و خودكامگى و زورگويى و فساد كردن در زمين را در ميان شما رواج خواهند داد و از پى هوا و هوس خود خواهند رفت و به ناحق حكم خواهند داد و هرآينه شما با همهء اينكه مرا يارى نكرده‌ايد و فروگذاشته‌ايد بازهم از آنها بهتريد و راه‌يافته‌تر به حقيقت . در ميان شما عالمانند و فقيهان و نجبا و حكما و حاملان قرآن و شب‌زنده‌داران به عبادت و رونق بخشندگان مسجدها به تلاوت قرآن . آيا به خشم نمىآييد و بر سر آن نيستيد كه نگذاريد مشتى سفيهان و اشرار و اراذل بر شما حكومت كنند ؟\r\nسخن مرا بشنويد - خدايتان هدايت كند - وقتى كه سخنى مىگويم . و چون شما را به چيزى فرمان مىدهم اطاعت كنيد . به خدا قسم اگر از من فرمان بريد فريب نمىخوريد و اگر مرا عصيان كنيد روى رهايى نخواهيد ديد . ساز نبرد كنيد و سلاحهاى نبرد آماده سازيد و به كارزار شتابيد كه آتش آن را شعله‌ور مىبينم و لهيب آن را آشكار . و فاسقان تبهكار مهيا شده‌اند كه بندگان خدا را شكنجه كنند و نور خدا را خاموش گردانند .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n( 1 ) آگاه باشيد كه دوستداران شيطان كه جمعى طمعكاران و جفاجويان و خودپسندان هستند در گمراهى و گمگشتگى و باطل خود سر گردانند ، نبايد از دوستان خدا كه جماعتى نيكان و زاهدان و خاشعانند ، و سخن به حق مىگويند و از پروردگار خود اطاعت مىكنند ، در اطاعت از پيشواى خود پايدارتر باشند . و من - به خدا سوگند - اگر يكه و تنها با آنها روياروى شوم در حالى كه انبوهى آنان زمين را پر كرده باشد ، بيمى به دل راه ندهم . زيرا مىدانم كه آنان در ضلالت غوطه‌ورند و ما با هدايت همراه و همين به من اعتماد و يقين و صبر ارزانى خواهد داشت . من مشتاق ديدار پروردگارم هستم و ثواب نيك پروردگارم در انتظار من . ولى تأسف و اندوه من از آن است كه بر اين امت سفيهانشان و اهل فسق و فجورشان فرمانروايى يابند . مال خدا را بستانند و دست به دست كنند و بندگان خدا را بردگان خود سازند و با صالحان بجنگند و يا فاسقان را به گرد خود جمع كنند . به خدا سوگند اگر غم اينم نبود ؛ اين همه ملامتتان نمىكردم و اين همه ترغيب و تشويقتان نمىنمودم بلكه همان زمان كه سر برتافته و سستى كرده بوديد تركتان مىكردم ، و خود به تن خويش با آنان روياروى مىشدم ، هر زمان روياروى با آنها مقدور باشد . به خدا سوگند كه من بر حقم و سخت دوستدار شهادت . پس « به جنگ برويد خواه بر شما آسان باشد و خواه دشوار و با مال و جان خويش در راه خدا جهاد كنيد . اگر بدانيد خير شما در اين است » اينك از جاى برخيزيد كه اگر كندى كنيد در پستى خواهيد افتاد و به ذلت و خوارى گرفتار خواهيد شد و بهره‌اى جز خسران نخواهيد برد . مرد جنگجو بيدار دل است و بيدار چشم . آنكه خود به خواب رود ، بداند كه ديدهء دشمنان او به خواب نرفته و هر كه خويشتن ناتوان كند به هلاكت رسد و هر كه جهاد در راه خدا را ترك گويد مغبون و اهانت شده گردد .\r\nبار خدايا ما و ايشان را به راه هدايت انداز ، ما و ايشان را در دنيا پارسايى ده . آخرتمان را از دنيايمان بهتر گردان . و السلام .\r\n\r\n","description":"","footnote":"","page_name":" 115 ","page_number":115},
  {"content":"\r\n . \r\n","description":"","footnote":"","page_name":" 116 ","page_number":116},
  {"content":"\r\n\r\n\r\n( 1 ) داستان مرج مرينا\r\nبكر بن عيسى گويد : چون محمد بن ابى بكر كشته شد و معاويه بر مصر پيروز گرديد كارش نيرو گرفت و اموالش بسيار شد و ياران على ( ع ) هر چه بيشتر از گرد على ( ع ) پراكنده شدند و از جنگ بيزار .\r\nقيس بن سعد بن عباده ( رض ) عامل على ( ع ) در مصر بود ، على ( ع ) عزلش كرد و اشتر ( رح ) را به جاى او فرستاد . پيش از آنكه اشتر به مصر رود در بلاد جزيره [ 219 
  ] جنگهايى داشت ، از اين قرار كه معاويه ضحاك بن قيس را بر قلمرو خويش در سرزمين جزيره امارت داد . حرّان و رقّه و قرقيسيا در دست او بود . كسانى هم از عثمانيان كه در بصره و كوفه بودند به بلاد جزيره يعنى قلمرو معاويه گريخته بودند . خبر به اشتر رسيد به قصد ضحاك بن قيس رهسپار حرّان شد . چو اين خبر به ضحاك رسيد از مردم رقّه يارى خواست . آنان نيز ياريش كردند . بيشتر ساكنان آنجا عثمانيان بودند كه از على ( ع ) گريخته به رقّه رفته بودند . رئيسشان سماك بن مخرمهء اسدى بود . مردم رقّه او را بر خود امير ساخته بودند ، پس بيامدند و در مرج مرينا مكانى ميان رقّه و حرّان لشكرگاه برپا كردند . اشتر با سپاه خود برسيد و جنگى سخت در گرفت در اين روز بنى اسد از روى نيت و بصيرت مىجنگيدند و بسيارى مجروح شدند . تا شامگاه اشتر همچنان مىكوشيد و براى پيروزى مىشتابيد . چون شب در رسيد در پردهء تاريكى ضحاك بن قيس خود را به حرّان كشيد . صبح روز ديگر اشتر از پى ايشان برفت و آنان را در حرّان محاصره نمود . ضحاك از معاويه يارى خواست ، او هم عبد الرحمن بن خالد بن وليد را به ياريش فرستاد . چون اشتر از حركت عبد الرحمن آگاه شد افواج لشكر بياراست و سپاه خويش از پياده و سواره تعبيه داد ، آنگاه ندا در داد : بدانيد كه قبيله عزيز است و در امان ، بدانيد كه هر چه حفظ و دفاع از آن ضرورى است محفوظ است . اى روبهان گريزان آيا تسليم نمىشويد ؟ اى سوسماران از چيست كه در سوراخها خزيده‌ايد ؟ سپس اشتر رهسپار رقّه شد ، مردم رقّه در\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nحصار شدند . اشتر همچنان برفت تا به قرقيسيا رسيد آنان نيز از بيم او در حصار شدند . اشتر بازگرديد . خبر به عبد الرحمن بن خالد رسيد او نيز بازگرديد . بعد از اين واقعه ايمن بن خريم ابن فاتك اسدى شعرى سرود براى معاويه فرستاد و آنچه در نبرد مرج مرينا بر سر قومش آمده بود به گوش او رسانيد و از آن ابيات است :\r\nكيست كه نامه‌اى از پرخاشگرانى كه در تنور جنگ مىسوزند به پسر حرب ( يعنى معاويه ) برساند و بگويد كه از ايشان خواستى كه تو را بر ثواب آخرت برترى دهند پس به هدف خود رسيده‌اى اگر چه هنوز به وعده وفا نكرده‌اى . آيا از ياد برده‌اى كه در هر روز به ناحيه‌اى حمله‌اى مىشد با لشكرى چون انبوه ملخان .\r\nهنگامى كه ديد آتش قوم من افروخته شده و حال آنكه ابو انيس ضحاك بن قيس را آتش در حال فرو نشستن است ، سواران و پيادگانش را بر سر ما راند و چنان شتاب كرد كه راه رهايى ما بر بست . ما نيز در اين هنگام بر ايشان حمله آورديم با نيزه‌هايمان كه چون آذرخش در درون ابرها مىدرخشيدند و تشنهء خون بودند . آيا خبر ما نشنيده‌اى كه در مرج مرينا خلافت امام ( يعنى معاويه ) را مىطلبيديم و در آنجا پيكار كرديم اگر مقام كردن عشيرهء من در آنجا نبود و ضربتهاى آنان در مرج مرينا و دليريهاى ايشان . ، اشتر مذحجى خود بر سر تو مىآمد با آن لشكر نيرومند .\r\nسليم [ 220 
  ] گويد : وقتى كه محمد بن ابى بكر كشته شد نزد على ( ع ) آمدم و او را تعزيت گفتم و حديثى كه محمد بن ابى بكر برايم نقل كرده بود بازگفتم . على ( ع ) گفت : محمد راست گفته . خدايش بيامرزاد - او اكنون زنده است و به او روزى داده مىشود .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\n( 1 ) كشته شدن محمد بن ابى حذيفة بن عتبة بن ربيعة بن عبد شمس\r\nعلى بن محمد بن ابى سيف گويد : هنگامى كه عمرو بن عاص مصر را گشود ، محمد بن ابى حذيفة بن عتبة بن ربيعة بن عبد شمس به اسارت افتاد عمرو او را نزد معاويه فرستاد و معاويه در آن ايام در فلسطين بود . معاويه او را به زندان فرستاد . محمد بن ابى حذيفه اندك زمانى در زندان ماند ، سپس گريخت . او پسر دايى معاويه بود . معاويه به مردم چنان نمود كه از فرار او از زندان خشنود نيست . و شاميان را گفت : چه كسى از پى او مىرود . و در عين حال دوست داشت كه محمد نجات يابد . يكى از قبيلهء خثعم به نام عبيد اللّه بن عمرو بن ظلام كه مردى دلير و هم عثمانى بود ، گفت : من از پى او مىروم و با چند سوار روى به راه نهاد تا او را در حوّارين [ 221 
  ] بيافت . سبب آن بود كه محمد در غارى پنهان شده بود . چند مرد با خران خود آنجا رسيدند ، باران گرفته بود و خران به درون غار رفتند . چون محمد را در غار ديدند برميدند ، مردان كه در نزديكى غار بودند گفتند : رميدن خران از غار به سببى است . پس به درون رفتند و او را ديدند و بيرون آمدند . عبيد اللّه بن عمرو بن ظلام كه در پى محمد بن ابى حذيفه آمده بود آنها را ديد و پرسيد كه آيا كسى را به چنين نشانيها نديده‌ايد ؟ گفتند : آرى آنكه شما مىگوييد در آن غار است . عبيد اللّه بيامد و او را از غار بيرون آورد . ترسيد اگر نزد معاويه‌اش فرستد ، آزادش كند ، پس خود گردن او را زد . خدا محمد بن ابى حذيفه را رحمت كناد .\r\n\r\n( 2 ) خبر بنى ناجيه\r\n. . . پس گفت [ 222 
  ] : آنان را به سه دسته تقسيم كن . از مسلمانان بيعت بگير و آزادشان كن و از مسيحيان جزيه بستان و خود و زن و فرزندشان را آزاد كن ، اما مرتدان ايشان را و زن و فرزندشان و اموالشان را از ديگران جدا نماى و سه بار به اسلام دعوتشان كن ، اگر پذيرفتند كه هيچ و گرنه جنگجويانشان را بكش و زن و فرزندشان را به اسارت گير . اما مرتدان اجابت\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nنكردند ، او نيز جنگجويانشان را كشت و زن و فرزندشان را اسير كرد . مصقله همهء اسيران را به پانصد هزار درهم ( يا دينار ) خريد و آزاد كرد و خود به معاويه پيوست . اصحابش گفتند : يا امير المؤمنين ، بهرهء ما از غنايم ؛ گفت او نزد وامدارى از وامداران شد ، به چنگش بياوريد .\r\n( 1 ) مردم بصره پس از شكست در جنگ جمل به اطاعت على ( ع ) در آمدند و بيعت كردند جز بنى ناجيه كه بر ضد على به لشكرگاه رفتند . على ( ع ) يكى از اصحاب خود را با سواران بر سرشان فرستاد ، آن مرد بيامد و پرسيد : چرا مىخواهيد بجنگيد ، در حالى كه جز شما همه بيعت كرده‌اند و به اطاعت آمده‌اند ؟\r\nدر اين حال بنى ناجيه سه گروه شدند . گروهى گفتند كه ما مسيحى بوديم و اسلام آورديم و با مردم ديگر در اين فتنه شركت جستيم ، اكنون مانند ديگران بيعت مىكنيم . گفت : از آنان دست بدارند . گروه ديگرى گفتند كه ما مسيحى هستيم و اسلام نياورده بوديم اين قوم به جنگ آمدند ما نيز همراه آنان شديم ، زيرا ما را مجبور كردند و ما خود نمىخواستيم . چون شكست خوردند ، ما هم همان كرديم كه آنها كردند . حال به شما جزيه مىدهيم همچنان كه زين پيش به آنان جزيه مىداديم . فرمان داد كه از آنان نيز دست بدارند . گروه سوم گفتند كه ما مسيحى بوديم ، اسلام آورديم ولى از اسلام خوشمان نيامد بار ديگر به مسيحيت بازگشتيم ، اكنون چون ديگر مسيحيان به شما جزيه مىدهيم . آن فرمانده گفت : نه ، بايد توبه كنيد و به اسلام بازگرديد . ولى آنان نپذيرفتند . پس مردانشان را كشت و زن و فرزندشان اسير كرد و نزد على ( ع ) آورد .\r\nعبد اللّه بن قعين الازدى مىگويد : خرّيت بن راشد با على ( ع ) در جنگ صفّين شركت كرده بود . روزى نزد على ( ع ) آمد با سى تن از يارانش كه او را در ميان گرفته بودند . خرّيت در برابر على ( ع ) ايستاد و گفت : به خدا سوگند امر تو را اطاعت نمىكنم و پشت سرت نماز نمىخوانم و فردا از نزد تو خواهم رفت - اين امر بعد از واقعهء صفّين و رأى آن دو حكم بود - ( 2 ) على ( ع ) گفت : مادرت برايت زارى كند ، اگر چنين كنى پيمان خود گسسته‌اى و پروردگارت را معصيت كرده‌اى و جز به خود زيان نرسانده‌اى . حال بگو چرا چنين مىكنى ؟ خرّيت گفت : به سبب آن حكميّت و اينكه تو در نصرت حق ناتوانى نشان داده‌اى و به قومى كه بر خود ستم كرده‌اند ميل نموده‌اى . پس از تو بر گشته‌ام و با آنها نيز دشمنم و از هر دو طرف كناره مىجويم .\r\nعلى ( ع ) گفت : واى بر تو ، نزد من بيا تا با تو بحث كنم و در سنن مناظره كنم ، دريچه‌هاى حق را به رويت بگشايم كه به آنها داناتر از توام ، شايد آنچه اكنون منكر آن هستى بشناسى و آنچه ديدگان بصيرتت نمىبيند و دربارهء آنها هيچ نمىدانى ، نيك بنگرى و بدانى . خريّت گفت : فردا به نزد تو بازمىگردم . على ( ع ) گفت : فردا بيا ولى مباد كه شيطان عقلت را بدزدد و تو را حيران سازد و مباد كه انديشهء بد در تو راه يابد و نادانانى كه حقيقت را نمىدانند تو را سبك رأى گردانند . به خدا سوگند اگر از من راهنمايى خواهى و خواهى كه اندرزت دهم و از من\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nبپذيرى آنچه مىگويم ، راه راست به تو خواهم نمود . خرّيت از نزد على ( ع ) به خانه برگشت .\r\n( 1 ) عبد اللّه بن قعين گويد : شتابان از پى او رفتم . مرا در ميان پسر عموهاى او دوستى بود ، آهنگ آن كردم كه پسر عمش را ديدار كنم و او را از آنچه خرّيت به امير المؤمنين گفته بود و جوابى كه امير المؤمنين به او داده بود آگاه كنم تا او از پسر عمّ خود بخواهد كه زبانش را نگه دارد و از امير المؤمنين اطاعت كند و نيكخواه او باشد و به او بگويد كه اگر چنين كند ، در اين جهان و آن جهان ، خير اوست .\r\nگويد : از پى او رفتم تا به منزلش رسيدم . او پيش از من به خانه داخل شده بود . بر در ايستادم . در خانه مردانى بودند كه هنگام گفتگويش با على ( ع ) حضور نداشته بودند . به خدا سوگند ، از آنچه به على گفته بود پشيمان نبود و از جوابى كه على به او داده بود عقيده‌اش بر نگشته بود . پس به آنها گفت : اى دوستان تصميم گرفته بودم كه از اين مرد جدا شوم . از نزدش كه بيرون آمدم به اين قصد بودم كه فردا بازهم نزد او روم ولى نپندارم كه چنين كنم ، هرگز با او ديدار نخواهم كرد . بيشتر يارانش گفتند : نه ، چنين مكن ، بلكه ديگر بار با او ديدار كن شايد سخنى گويد كه تو را قانع گرداند و اگر نتوانست تو را قانع كند آنگاه از او جدا شو .\r\nخرّيت گفت : بلى ، چنين مىكنم كه شما مىگوييد .\r\nگويد : من اجازه خواستم كه به خانه درآيم ، اجازتم دادند . نزد پسر عمّ او - مدرك بن الريّان ناجى - رفتم و او از بزرگان عرب بود . گفتمش : تو را بر من حقى است : برادرى در دين و دوستى كه ميان ماست و حق مسلمان بر مسلمان . پسر عمّت گفت كه به امير المؤمنين چه گفته و چه پاسخ شنيده . با او در خلوت ديدار كن و از تصميمش بازگردان و بگويش كه دست به چه كار بزرگى زده است و من بيم آن دارم كه اگر از امير المؤمنين جدا شود تو را و خودش را و عشيره‌اش را به كشتن دهد . گفت : خدا تو را جزاى خير دهد كه حق برادرى ادا نمودى . اگر خرّيت بخواهد از امير المؤمنين جدا شود من با او مخالفت خواهم كرد و از او پيوند خويش خواهم بريد . اكنون او را به خلوت خواهم خواند و به اطاعت امير المؤمنين دعوت خواهم كرد كه نيكخواه او باشد و در خدمت او . من برخاستم تا به نزد امير المؤمنين بازگردم و از آنچه كرده بودم آگاهش كنم . ولى چون به سخن دوست خود اطمينان كرده بودم به خانهء خود رفتم و شب را به روز آوردم . بامدادان كه آفتاب بالا آمد نزد امير المؤمنين شدم ، باشد كه فرصتى پيش آيد و در خلوت كار خويش به او گزارش كنم ولى هر لحظه بر شمار مردم افزوده مىشد به ناچار پيش رفتم و پشت سرش نشستم . سر واپس داشت تا به سخن من گوش دهد . و من هر چه خرّيت و پسر عمّش گفته بودند به عرض رسانيدم . گفت : بگذارش ، اگر حق را پذيرفت و بازگرديد ارج او خواهيم داشت و او را خواهيم پذيرفت و اگر نه به طلب او خواهيم فرستاد . گفتم :\r\nيا امير المؤمنين ، چرا اكنون او را نگيريم و به زندان نكنيم ؟ گفت : اگر بنا باشد كه هر كس را كه مورد اتهام است بگيريم و به زندان كنيم بايد همهء زندانها را از مردم پر كنيم . من نمىتوانم مردم\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nرا بگيرم و به زندان بفرستم و عقوبت كنم پيش از آنكه مخالفت آشكار كرده باشند .\r\n( 1 ) گويد : من خاموش شدم و به ميان ياران خود نشستم . چندى درنگ كردم ديدم كه على ( ع ) مرا به نزديك خود مىخواند . نزديكش رفتم . آهسته و راز گونه به من گفت : به خانهء آن مرد برو و بنگر كه چه مىكند ، زيرا كمتر روزى بود كه ديرتر از اين به مجلس ما آيد . من به خانهء او رفتم هيچ كس در آنجا نبود . به خانه‌هاى ديگر سر كشيدم جمعى از يارانش در آن خانه‌ها بودند ولى در آنجاها نشانى از توطئه نديدم . نزد على ( ع ) بازگشتم . چون مرا ديد پرسيد : آيا احساس ايمنى مىكنند و مانده‌اند يا ترسيده‌اند و رفته‌اند . گفتم : بلكه ترسيده‌اند و رفته‌اند . گفت :\r\nخداوند از رحمت خود دورشان گرداند ، همچنان كه قوم ثمود را از رحمت خود دور گردانيد .\r\nهنگامى كه نيزه‌ها سينه‌ها و شمشيرها سرهايشان را بشكافد ، آن‌گاه پشيمان مىشوند . امروز شيطان عقلشان را دزديده است و گمراهشان كرده و فردا از آنها بيزارى مىجويد و تنها رهايشان مىكند .\r\nزياد بن خصفه [ 223 
  ] بر خاست و گفت : جدا شدن اينان از ما زيانى نيست كه در نظر آيد آنسان كه سبب تأسّف ما شود . بودن آنها چيزى بر ما نيفزايد و رفتنشان چيزى از ما نكاهد ولى از آن مىترسيم كه بسيارى از فرمانبرداران تو را كه با آنان در رابطه‌اند بر ما بشورانند . پس اجازت فرماى كه از پى ايشان روم ، شايد - اگر خدا بخواهد - آنان را بازپس گردانم .\r\nعلى ( ع ) گفت : از پى ايشان برو خداوند تو را پيروز گرداند .\r\nچون زياد خواست كه بيرون رود ، على ( ع ) از او پرسيد : مىدانى به كدام سوى رفته‌اند ؟\r\nگفت : نه ، ولى از اين و آن مىپرسم و پيشان را مىگيرم . على ( ع ) گفت : برو - خداوند بر تو رحمت آرد - تا به دير ابو موسى فرود آيى . در آنجا بمان تا دستور من به تو رسد . زيرا اگر آشكارا با جماعتى خروج كرده باشند ، عمّال من به من خواهند نوشت و اگر پراكنده و در نهان دست به توطئه زده‌اند و از چشم عمال من مخفى شده‌اند ، دربارهء آنها خود به ايشان مىنويسم .\r\n( 2 ) پس نامه‌اى همانند به همه عمال خود نوشت : و آن نامه اين است :\r\nبسم اللّه الرحمن الرحيم از بندهء خدا على امير المؤمنين به هر كس از عمال من كه اين نامه را بخواند .\r\nاما بعد ، گروهى از مردم كه با ما بيعت كرده‌اند ، از نزد ما گريخته‌اند ، پنداريم كه رهسپار بصره شده‌اند . از اهل بلاد خود دربارهء آنها سؤال كن و در هر ناحيه از قلمروت جاسوسان و گزارشگران بگمار . هر چه شنيدى به من گزارش نماى .\r\nو السلام .\r\nزياد بن خصفه به خانهء خود رفت و ياران خويش گرد آورد و حمد و ثناى خداى به جاى آورد .\r\nسپس گفت : اما بعد ، اى جماعت بكر بن وائل . امير المؤمنين مرا براى يكى از كارهاى مهمّ\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nخود اختيار كرده است و دستور داده كه در انجام آن شتاب كنم و عشيرهء من هم با من انباز شوند .\r\nو بايد منتظر فرمان او باشيم . شما ، شيعيان و ياران او هستيد و در نزد او مطمئنترين خاندانهاى عرب . پس در اين ساعت با من برخيزيد و در كار بشتابيد .\r\nگويد : به خدا سوگند هنوز يك ساعت نگذشته بود كه صد و بيست يا صد و سى مرد آماده شدند . زياد بن خصفه گفت : كافى است ، بيش از اين نيازى نيست .\r\nزياد بيرون آمد تا از پل گذشت و به دير ابو موسى رسيد ، باقى روز را در آنجا مقام كرد و منتظر فرمان امير المؤمنين شد .\r\n( 1 ) عبد اللّه بن وأل تيمى [ 224 
  ] گويد كه من در نزد امير المؤمنين بودم كه پيكى آمد و نامه‌اى قرظة بن كعب بن عمرو [ 225 
  ] انصارى آورد - قرظه از عمّال او بود - در آن نامه آمده بود :\r\nبسم اللّه الرحمن الرحيم به عبد اللّه على امير المؤمنين از قرظة بن كعب . سلام بر تو . خداى يكتا را كه هيچ خدايى جز او نيست حمد مىگويم . اما بعد ، به امير المؤمنين خبر مىدهم كه جمعى سواران كه از سوى كوفه مىآمدند بر ما گذشتند و رهسپار نفّر شدند .\r\nمردى از دهقانان نواحى سفلاى فرات كه مسلمان شده بود و نماز مىخواند به نام زادان فرّخ از نزد برادران خود مىآمد اينان در ناحيهء نفّر بودند .\r\nاين سواران از او پرسيدند : مسلمان هستى يا كافر ؟ گفت : مسلمانم . گفتند :\r\nدر حق على بن ابى طالب ( ع ) چه اعتقاد دارى ؟ گفت : همه نيكى مىگويم . او امير المؤمنين و وصى رسول اللّه ( ص ) است و سرور همهء آدميان . گفتند : اى دشمن خدا ، تو كافرى . سپس چند تن از آنان بر او حمله كردند و با شمشير تكه‌تكه‌اش نمودند . سپس مردى يهودى از اهل ذمه را كه با او بود ، گرفتند و پرسيدند : دين تو چيست ؟ گفت : يهودى هستم . گفتند : اين مرد را رها كنيد ؛ شما را بر او حقى نيست . آن يهودى خود را به ما رسانيد و ماجرا بازگفت : از اين و آن ، دربارهء آنان ، سؤال كردم كس ندانست كه به كجا رفته‌اند . امير المؤمنين رأى خود دربارهء آنها به من بنويسد تا به مقتضاى آن عمل كنم . و السلام .\r\n( 2 ) على ( ع ) به او نوشت :\r\nاما بعد ، از مضمون نامه‌ات آگاه شدم كه گفته بودى آن گروه از قلمرو تو گذشته‌اند و مسلمانى را كشته‌اند و مخالف مشركى را امان داده‌اند . اينان مردمى هستند كه شيطان عقلشان را دزديده است و كافر شده‌اند ، مانند كسانى كه « پنداشتند ديگر فتنه‌اى نيست و كور و كر شدند آن‌گاه خدا توبه‌شان را بپذيرفت باز بسيارى از آنها كور و كر شدند » . [ 226 
  ] ديگر كدام شنوايى و كدام بينايى ! پس بر سر كار خود باش و خراج گردآورى شده را بفرست كه تو همچنان كه خود گفتى فرمانبردار و نيكخواه هستى . و السلام .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n( 1 ) على ( ع ) به زياد بن خصفه نوشت :\r\nاما بعد ، به تو فرمان داده بودم كه در دير ابو موسى درنگ كنى تا فرمان من به تو رسد ولى من هنوز ندانسته‌ام كه آن قوم به كدام سوى رفته‌اند . گويند به سوى قريه‌اى از قراء سواد [ 227 
  ] موسوم به نفّر رفته‌اند ، از پى آنها برو و سراغشان را از هر كس بگير . آنان مردى مسلمان از مردم سواد را كه نماز مىخوانده كشته‌اند . اگر آنان را يافتى به نزد من بازگردان و اگر سر برتافتند با آن جنگ كن و براى پيروزى بر ايشان از خداوند يارى بخواه كه اين قوم از حق جدا شده‌اند و خونى حرام ريخته‌اند و در جاده‌ها هراس انگيخته‌اند . و السلام .\r\nعبد اللّه بن وأل گويد : نامه را گرفتم و از نزد او بيرون آمدم و من در آن روزها جوانى نو خاسته بودم . اندكى رفتم و بازگرديدم و گفتم : يا امير المؤمنين آيا زمانى كه نامه را به زياد بن خصفه دادم اجازت مىدهى كه با او به جنگ دشمنت بروم ؟ گفت : اى پسر برادرم چنان كن . به خدا سوگند اميد آن دارم كه تو از ياران من باشى براى پيروزى حق و از ياوران من براى سركوب ستمكاران . گفتم : اى امير المؤمنين به خدا سوگند كه من چنين خواهم بود و در زمره آنان ، آن گونه كه تو دوست داشته باشى . ابن وأل مىگويد : به خدا سوگند دوست نداشتم لذت سخن گفتن با على ( ع ) را با يك جهان ثروت معاوضه كنم .\r\nپس به نزد زياد رفتم و نامهء على ( ع ) به او دادم و همچنان بر پشت توسن باد پاى خود نشسته بودم و سراپاى در سلاح . زياد چون مرا در آن حال ديد گفت : پسر برادرم به خدا سوگند از تو بىنياز نيستم و مىخواهم در اين پيكار همراه من باشى . گفتم : از امير المؤمنين اجازت آن خواسته‌ام و مرا اجازت داده است . زياد بسى خوش‌حال شد . آن‌گاه رانديم تا به موضعى كه قبلا در آنجا بودند رسيديم . سراغشان را گرفتيم ، گفتند : رهسپار مداين شده‌اند . به مداين رانديم . يك شب و يك روز بود كه در آنجا فرود آمده بودند . آرميده بودند و ستوران خويش علف داده بودند ولى ما سخت خسته بوديم . چون ما را ديدند بر اسبها جستند و راست بر آنها نشستند . ما پيش آمديم تا به نزديكشان رسيديم و رو به رويشان ايستاديم . خرّيت بن راشد از آن ميان فرياد زد : اى كوردلان و كورديدگان ، آيا با خدا و كتاب خدا و سنت پيامبر خدا هستيد يا با قوم ظالمان ؟ زياد بن خصفه گفت : نه ، ما با خدا و كتاب خدا و سنت پيامبر خدا و با پسر عمّ رسول او يعنى كسى كه خدا و رسول خدا و كتاب خدا را بر همهء دنيا ترجيح مىدهد . اى كورديدگان اى كسانى كه گوش دل و گوش سرتان را پنبهء غفلت گرفته است .\r\nخرّيت گفت : اكنون بگوييد كه چه مىخواهيد . زياد كه مردى جنگ‌آزموده و در عين حال اهل رفق و مدارا بود ، گفت : مىبينى كه سخت خسته‌ايم . آنچه براى آن آمده‌ايم نتوانيم كه در برابر همهء ياران تو بيان كنيم . تو فرود آى ، ما نيز فرود مىآييم ، سپس ما خلوت مىكنيم و به گفتگو مىپردازيم ، اگر در آنچه ما مىگوييم فايدتى يافتى از ما بپذير و اگر من در آنچه از تو مىشنوم اميد عافيتى يافتم آن را مردود نمىشمارم . خرّيت گفت : فرود آى ، زياد فرود آمد .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nسپس روى به ما نهاد و گفت : در كنار آن آب فرود آييد ، برفتيم تا به آب رسيديم و در آنجا پياده شديم . چون پياده شديم دسته دسته شديم . ياران ما ده ده ، نه نه ، هشت هشت و هفت هفت گرد هم حلقه زدند و طعامى كه داشتند در ميان نهادند و به خوردن پرداختند ، سپس بر سر آب رفتند و آب آشاميدند .\r\n( 1 ) زياد گفت : اسبانتان را علف دهيد ما توبره‌ها بر سر اسبان زديم . زياد با پنج سوار كه يكى از آنها عبد اللّه بن وأل بود ، ميان ما و آن قوم ايستاد . آنان به سويى رفتند و اندكى از ما دور شدند و فرود آمدند . زياد خود به سوى ما آمد ، وقتى كه ديد پراكنده شده‌ايم و هر چند تن در جايى حلقه زده‌ايم گفت : سبحان اللّه ، شما براى نبرد آمده‌ايد ، به خدا سوگند اگر اين قوم در اين ساعت كه غافل از دشمن نشسته‌ايد بر سر شما مىآمدند به همهء آرزوهاى خود مىرسيدند . بشتابيد و به نزد اسبانتان برويد . ما برخاستيم و به نزد اسبانمان رفتيم . بعضى وضو مىساختيم و بعضى آب مىخورديم و بعضى اسبانمان را آب مىداديم . چون از اين كارها فراغت يافتيم زياد نزد ما آمد ، استخوانى را كه به آن اندكى گوشت چسبيده بود ، دندان مىزد . دو يا سه بار دندان زد .\r\nآن‌گاه از ابريقى آب نوشيد و استخوان را افكند . سپس گفت : اى مردان ما با دشمن روياروى هستيم شمار اين قوم همانند شمار شماست و نپندارم كه بيش از پنج تن يك گروه از ديگرى افزون باشد . به خدا سوگند كه كار به جنگ خواهد كشيد و اگر چنان شد نبايد شما عاجزتر از آنها باشيد سپس گفت : هر يك از شما عنان اسب خود بگيرد تا برويم و نزديك آنها شويم . من فرمانده آنان را فراخوانم ، و با او سخن گويم . اگر آنچه مىگويم نپذيرفت ، چون شما را فراخواندم بر اسبها سوار شويد و همه عنان در عنان به نزد من آييد . زياد پيش افتاد و برفت و من هم با او بودم . ديدم يكى از آن قوم مىگفت : اينان خسته و كوفته از راه رسيدند و شما راحت كرده و آرميده بوديد . رهايشان كرديد تا پياده شدند و خوردند و آشاميدند و خود و اسبانشان خستگى به در كردند . اين به خدا قسم بدترين تدبيرها بود . زياد بن خصفه ، خرّيت را پيش خواند و او را گفت به يك سو شويم تا به گفتگو پردازيم . خرّيت با چهار سوار بيامد . به زياد گفتم : سه نفر ديگر از اصحاب ما را فراخوان تا به هنگام گفتگو شمار ما و آنان يكسان باشد .\r\nزياد گفت : هر كه را خواهى صدا بزن . سه نفر ديگر را صدا زدم و هر دو طرف پنج سوار بوديم .\r\nزياد از خرّيت پرسيد : چه شد كه با امير المؤمنين دشمن شدى و با ما خصومت ورزيدى و از ما جدا شدى ؟ خرّيت گفت : من نه از امام شما خشنودم و نه از راه و روش شما . ديدم بهتر اين است كه از شما جدا شوم و در كنار كسانى باشم كه به شورا دعوت مىكنند . اگر مردم به كسى رأى دادند كه مورد موافقت همگان بود من نيز با مردم خواهم بود . زياد گفت : واى بر تو ، آيا مردم توانند به مردى از ميان خود رأى دهند كه در شناخت خدا و كتاب او و سنت رسول او همتاى على ( ع ) باشد ، افزون بر اينها با رسول اللّه ( ص ) خويشاوند باشد و در اسلام سابقه‌اى چون او\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nداشته باشد . خرّيت گفت : همان كه گفتم . زياد پرسيد كه چرا آن مرد مسلمان را كشتيد ؟\r\nگفت : من او را نكشتم ، جمعى از ياران من او را كشتند . زياد گفت : آنان را به من تسليم كن .\r\nخرّيت گفت : چنين كارى نشايد . زياد گفت : پس تو خود در قتل او شريكى . گفت : همان كه شنيدى .\r\n( 1 ) گويد : ما يارانمان را به پيش خوانديم ، او نيز به پيش خواند و جنگ آغاز كرديم . به خدا از آن زمان كه ديده به جهان گشوده‌ام جنگى اين چنين نديده بودم . نخست با نيزه حمله كردند و چنان كردند كه ديگر نيزه‌اى در دستهاى ما نماند ، به ناچار دست به شمشير برديم ، و بر هم زديم تا شمشيرهايمان كج شد . اسبان ما و اسبان آنان مجروح شده بود و از ما و از آنان بسيارى مجروح شدند . دو مرد از ما كشته شدند . يكى سويد غلام زياد كه همواره در كنار او بود و مردى از ابناء [ 228 
  ] به نام واقد بن بكر و پنج نفر ما از آنان كشتيم . تا شب در رسيد . هم آنان سخت از ما كراهت داشتند و هم ما از آنان . دشمنى و كينه‌توزى به اوج خود رسيده بود . زياد و من نيز مجروح شده بوديم . من و زياد در جانبى خوابيديم و آنان در جانبى . خرّيت و يارانش ساعتى از شب درنگ كردند ولى به ناگاه از آنجا رفتند . و بامدادان ديديم كه رفته‌اند . به خدا سوگند رفتنشان را ناخوش نمىداشتيم . ما از پى ايشان به بصره رفتيم . شنيديم به اهواز رفته‌اند و در كنار شهر فرود آمده‌اند . جمعى از يارانشان - قريب به دويست تن - هم كه در كوفه مىبودند به آنها پيوسته بودند . اينان به هنگام قيام خرّيت آمادگى نداشتند و بعدا خود را به اهواز رسانيده بودند . زياد گزارش كار خويش به على ( ع ) نوشت :\r\nاما بعد ، با دشمن خدا ، خرّيت بن راشد و اصحابش در مداين بر خورد كرديم آنان را به هدايت و حق و آنچه هر دو ما بدان معتقديم فراخوانديم ولى آنان را غرورشان به گناه كشانيد و از حق سر برتافتند و شيطان كردارهايشان را در چشمشان بياراست و از راه راست منحرف شدند پس آهنگ نبرد ما كردند و ما در برابرشان نيك پايدارى كرديم و ميان ما جنگى سخت در گرفته بود . از نيمروز تا وقت غروب . دو مرد صالح از ما به شهادت رسيد و پنج تن از آنان كشته شد .\r\nو ميدان نبرد را به سود ما رها كردند . از هر دو طرف جمعى مجروح شدند . اما چون شب بر سر دست آمد در زير پردهء تاريكى بىخبر گريختند و به اهواز شدند . خبردار شدم كه در محلى از شهر مقام كرده‌اند . ما در بصره هستيم و جراحات خود را مداوا مىكنيم و منتظر فرمان امير المؤمنين هستيم . خداوند رحمت خود بر تو ارزانى دارد . و السلام .\r\n( 2 ) چون نامه به على ( ع ) رسيد و آن را براى مردم خواند . معقل بن قيس [ 229 
  ] رياحى بر خاست و گفت : يا امير المؤمنين ، خداوند كار تو را به صلاح آورد ، مىبايست به جاى هر نفر كه فرستاده‌اى ده نفر از مسلمانان مىفرستادى تا چون به آنان مىرسيدند مهلتشان نمىدادند و رشتهء حياتشان مىبريدند و اما اگر آنان با گروهى همچند خود روياروى شوند مقاومت خواهند كرد كه اينان عرب‌اند و از لشكرى همچند خود روى برنتابند و سخت پايدارى كنند و از دل و\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nجان بجنگند .\r\n( 1 ) على ( ع ) گفت : اى معقل ، تو خود بسيج نبردشان كن و دو هزار تن از سپاه كوفه همراه ببر و يزيد بن مغفّل [ 230 
  ] هم در آن ميان باشد . آن‌گاه به عبد اللّه بن عباس هم كه در بصره بود ، نامه نوشت :\r\nاما بعد ، مردى دلير و سختكوش و معروف به صلاح و سداد ، از سوى خود بفرست با دو هزار تن از سپاهيان بصره و بگو كه از پى معقل بن قيس برود . چون از بصره بيرون شدند او سردار اين لشكر باشد و چون به معقل رسيدند ، معقل فرمانده هر دو گروه خواهد بود و بايد گوش به سخن او دارد و از او اطاعت كند و با او مخالفت نكند و زياد بن خصفه را بگوى به نزد ما بيايد . زياد مردى نيك است و گروه او گروهى نيك . و السلام .\r\nو على ( ع ) نامه‌اى به زياد بن خصفه نوشت :\r\nاما بعد ، نامه‌ات رسيد و از آنچه به خرّيت بن راشد و ياران او گفته بودى آگاه شدم . اينان مردمى هستند كه بر دلهايشان مهر نهاده شده و شيطان اعمالشان را در چشمانشان بياراسته .\r\nمشتى مردم حيرت‌زده و كور باطن كه مىپندارند كارى كه مىكنند كارى نيكوست و گفتى كه كار تو و آنان به كجا كشيد . اما تو و اصحابت همه كوششتان براى خداى بوده و پاداشتان نيز با اوست و كمترين ثوابى كه خدا به مؤمن مىدهد ، در نظر او از دنيايى كه جاهلان براى آن تلاش مىكنند بسى بهتر است . « آنچه نزد شماست پايان پذيرد و آنچه نزد خداست پاينده است ما پرهيزگاران به پاداش صبرى كه كرده‌اند پاداش دهيم [ 231 
  ] » اما آن دشمن كه با آنها روبه‌رو شده‌اى ، خارج شدن از طريق هدايت و سرگردانى در وادى ضلالت و مردود شمردن حق و گرفتارى در بيابان گمراهى برايشان كافى است . آنان را با دروغى كه مىبندند به حال خود رها كن و بگذار در طغيان خويش سرگردان بمانند . به زودى آنها دو گروه خواهند بود : گروهى اسير و گروهى مقتول . و تو و يارانت نزد من بياييد . پاداش نيك شما بر جاى است . شما از امام خود اطاعت كرديد و به سخن او گوش داديد و از آزمايش پيروز بيرون آمديد . و السلام .\r\nخرّيت در طرفى از اهواز فرود آمد و جمعى از عجمان از مردم اهواز كه بسيارى مىخواستند از خراجشان كاسته شود و نيز جماعتى از دزدان و جمعى از عربهايى كه با او هم عقيده بودند گردش را فرا گرفته بودند .\r\nاز عبد اللّه بن قعين آورده‌اند كه گويد من و برادرم كعب در لشكر معقل بن قيس بوديم . چون خواست سپاه بيرون برد نزد على ( ع ) آمد كه با او وداع كند . على ( ع ) گفت : اى معقل ، تا توانى از خداى بترس كه سفارش خدا به مؤمنان همين است . و بر اهل قبله عصيان منماى و بر اهل ذمه ستم مكن و از تكبر بپرهيز كه خدا متكبران را دوست ندارد . معقل گفت : از خدا يارى خواهم . على ( ع ) گفت : بهترين كسى است كه از او يارى توان خواست . سپس معقل بر خاست و بيرون شد ما نيز با او بيرون آمديم تا به اهواز فرود آمد . در آنجا چشم به راه اهل\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nبصره مانديم . دير آمدند و درنگ كردند معقل براى مردم سخن گفت ( 1 ) و گفت اى مردم ما چشم به راه اهل بصره مانديم ولى دير كرده‌اند . به حمد اللّه نه شمار ما اندك است و نه از دشمن مىهراسيم ما را بر سر اين دشمن اندك شمار و خوار مايه ببريد ، اميد مىدارم كه خداوند شما را بر آنان پيروزى دهد و به هلاكتشان رساند . در اين حال برادر كعب بن قعين بر خاست و گفت :\r\nاگر خدا بخواهد موفق خواهى شد . ما نيز همان رأى تو را داريم و من نيز بدان اميدم كه خداوند ما را بر آنان پيروز گرداند . و اگر چنان شد كه اميد مىداريم مرگ در راه خدا ، ما را در جدايى از دنيا تسلى است . پس گفت : به راه افتيد خداوند خجسته دارد حركت شما را . ما به راه افتاديم . به خدا سوگند كه همواره معقل بن قيس مرا گرامى مىداشت و به من محبت مىنمود و هيچ يك از افراد سپاه را با من برابر نمىشمرد .\r\nگويد : به برادرم مىگفتم : چطور شد كه اين سخن بر زبان آوردى كه : مرگ در راه خدا ما را در جدايى از دنيا تسلى است ؟ راست گفتى و نيك آوردى و موفق شدى خداوند هميشه تو را در كارهايت توفيق دهد . گويد كه : هنوز يك روز راه نرفته بوديم كه پيكى كه نامه‌اى در دست مىفشرد از سوى عبد اللّه بن عباس در رسيد . نامه به معقل بن قيس بود :\r\nاما بعد ، فرستادهء من در هر جا به تو رسيد ، اگر اقامت كرده‌اى همان جا بمان و اگر در راه هستى همان جا كه فرستادهء من به تو رسيده بايست تا لشكرى كه به يارى تو روانه داشته‌ايم برسد . اين لشكر را به سردارى خالد بن معدان طايى فرستاده‌ايم او مردى صالح و دلير است .\r\nهر چه مىگويد بشنو و حق او بشناس . اگر خدا خواهد . و السلام .\r\nمعقل بن قيس چون نامه را براى اصحابش خواند ، شادمان شدند و خدا را ستايش كردند زيرا از وضعى كه پيش آمده بود وحشت كرده بودند .\r\nگويد : درنگ كرديم تا خالد طائى برسيد و بر سردار ما معقل داخل شد و بر او به امارت سپاه سلام كرد و دو لشكر يك لشكر شد . آن‌گاه به سوى خرّيت و يارانش حركت كرديم . آنها به طرف كوههاى رامهرمز رفته بودند و قصد آن داشتند كه به قلعه‌اى استوار كه در آنجا بود تحصن كنند . اين خبر را مردم شهر به ما دادند . از پيشان رفتيم و رفتيم تا به آنها رسيديم . به كوه نزديك شده بودند ما صفهايمان را راست كرديم و به سويشان در حركت آمديم . معقل بن قيس جانب راست لشكر را به يزيد بن مغفّل ازدى سپرد و جانب چپ را منجاب بن راشد ضبّى [ 232 
  ] - از بنى السيد - از مردم بصره . خرّيت بن راشد ناجى نيز سپاه خود تعبيه داد . خود با عربهايى كه همراه او بودند در جناح راست ايستاد و اهل شهر و عجمان و آنان را كه خواستار تخفيف خراج بودند و جماعتى از كردان را در جناح چپ جاى داده بود .\r\nمعقل در ميان صفوف ما مىگرديد و به جنگ تحريضمان مىنمود و مىگفت : اى بندگان خدا ، شما در جنگ پيشدستى نكنيد ، چشم فرو بنديد و كم سخن گوييد و به چيزى جز نيزه‌گذارى و شمشير زنى نينديشيد . در نبرد با ايشان شما را به پاداشى بزرگ بشارت باد ، شما\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nبا جماعتى برگشته از دين و مشتى عجمان كه از دادن خراج سر بر تافته‌اند و جمعى از دزدان و كردان پيكار مىكنيد . به من بنگريد ، چون حمله كردم شما نيز همانند يك تن شانه به شانه حمله كنيد .\r\n( 1 ) معقل بر همهء صفوف گذر كرد و همه را چنين سفارش نمود . آن‌گاه بازگرديد و به ميان صفوف در قلب جاى گرفت . ما به او مىنگريستيم تا چه خواهد كرد . پرچم خود را دو بار تكان داد و بار سوم كه تكان داد حمله كرد و ما همگان از پى او حمله كرديم . به خدا سوگند ساعتى بيش مقاومت نتوانستند رو به گريز نهادند . هفتاد عرب از بنى ناجيه و پاره‌اى ديگر كه به ياريشان آمده بودند و قريب به سيصد تن از عجمان و كردان را كشتيم .\r\nكعب بن قعين گويد : در ميان كشتگان عرب دوست خود مدرك بن ريّان را ديدم . خرّيت همچنان كه مىگريخت برفت تا به ساحل دريا رسيد . در آنجا جماعتى كثير از قومش مىزيستند . خرّيت در ميان آنان به گردش پرداخت و ايشان را به مخالفت با على ( ع ) مىخواند و به جدايى از او ترغيبشان مىكرد . و مىگفت بدانيد كه هدايت در جدايى از على ( ع ) و جنگ با او و مخالفت با اوست . عاقبت جمع كثيرى از مردم متابعتش كردند .\r\n( 2 ) معقل بن قيس در اهواز ماند و به على ( ع ) فتحنامه نوشت . من اين فتحنامه به على ( ع ) رساندم . در نامهء معقل آمده بود :\r\nبسم اللّه الرحمن الرحيم به بندهء خدا على امير المؤمنين ( ع ) از معقل بن قيس . سلام باد بر تو . خداى يكتا را كه هيچ خدايى جز او نيست ستايش مىكنم . اما بعد ، ما با آن گروه از دين برگشتگان روياروى شديم . اينان تا بر ما غلبه يابند از جماعتى از مشركان يارى خواسته بودند . بسيارى از آنها را كشتيم و در اين كار از سيرت و روش تو تجاوز نكرديم . يعنى كسى را كه در حال گريز بود نكشتيم و هيچ اسيرى را نكشتيم و آن را كه مجروح شده بود نكشتيم . خداوند تو و مسلمانان را پيروز گردانيد ، سپاس خداى جهانيان را . و السلام .\r\nنامه را به امير المؤمنين دادم . آن را براى اصحابش خواند و از ايشان رأى و نظر خواست .\r\nهمه يك رأى داشتند و آن اينكه : براى معقل نامه نويسد كه از پى آنان برود و آن قدر تعقيبشان كند كه همه را بكشد ، يا به كلى از سرزمين اسلام دورشان كند ، زيرا بيم آن است كه مردم را بر تو بشورانند . على ( ع ) مرا با اين نامه به نزد معقل بازگردانيد :\r\nاما بعد ، سپاس خداى را كه يارانش را مؤيد گردانيد و دشمنانش را خوار و ذليل . خداوند تو را و مسلمانان را جزاى نيكو دهد . از امتحان نيكو بر آمديد و وظيفهء خويش نيكو به جاى آورديد . از افراد قبيلهء بنى ناجيه سراغ بگير ، اگر شنيدى كه در بلدى از بلاد مسلمانان جاى\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nگرفته‌اند بر سر آنان رويا بكش يا تبعيدشان نماى . زيرا اينان همواره دشمن مسلمانان خواهند بود و يار و ياور قاسطين ( يعنى ياران معاويه ) . و السلام .\r\n( 1 ) معقل از مسير آنان و مكانى كه در آنجا فرود آمده‌اند ، جويا شد . خبر دادند كه خرّيت در سواحل درياست و در آنجا قوم خود را از فرمان على ( ع ) به در كرده و طوايف عبد القيس و عربهاى وابستگان آنها را نيز فاسد كرده است . قوم او زكات سالى را كه جنگ صفين در آن اتفاق افتاده نداده‌اند و زكات سال بعد را هم نمىدهند .\r\nمعقل با همان سپاهى كه در اختيار داشت - از كوفيان و بصريان - رهسپار سواحل درياى فارس شد . چون خرّيت بن راشد از حركت او آگاه گرديد ، در ميان قوم و اصحاب خود به تبليغ پرداخت . كسانى را كه بر رأى خوارج بودند ، در نهان مىگفت : على نمىبايست ، در فرمان خدا ، مردان را حكم قرار دهد . و به جمعى ديگر در نهان مىگفت : على به حكميت راضى شد و كسى كه او خود به حكميت برگزيده بود از خلافت خلعش كرد . من نيز به همان راضى شده‌ام كه او خود براى خود خواسته بود ، و اين رأى كسانى بود كه از كوفه با او بيرون آمده بودند . و به طرفداران عثمان در نهان مىگفت : به خدا سوگند با شما هم عقيده‌ام . عثمان مظلوم و در بند و در محاصره به قتل رسيد و به آن گروه كه از دادن زكات خوددارى كرده بودند مىگفت : صدقاتتان را خود نگه داريد و به دست خود به خويشاوندان و فقراى خود دهيد ، خلاصه خرّيت هر گروهى را به گونه‌اى از خود خشنود مىساخت و به گونه‌اى بر وفق رأى و نظرشان سخن مىگفت .\r\nدر آن ميان بسيارى از مسيحيان بودند كه اسلام آورده بودند ، چون اختلاف ميان مردم بالا گرفت ، اينان گفتند ، دينى كه آن را ترك كرديم بهتر و هدايت‌آميزتر از دينى است كه اينان دارند . اينان را دينشان از خونريزى و راهزنى منع نمىكند . پس همه به دين پيشين خود بازگرديدند .\r\nخرّيت به نزد ايشان رفت و گفت : واى بر شما . شما را از كشتن نجات نمىدهد مگر پايدارى در برابر اين قوم و قتال با آنها . آيا مىدانيد كه رأى على دربارهء مسيحيى كه مسلمان شده و سپس به دين خود بازگردد چيست ؟ به خدا سوگند نه به حرف كس گوش مىدهد و نه توبهء كس مىپذيرد ، فقط در همان ساعت كه به چنگش بياورد گردنش را مىزند . خرّيت آن قدر تلاش كرد تا عاقبت فريبشان داد و آنان را در زمرهء ياران خويش در آورد . از بنى ناجيه كه در آن ناحيه بودند يا مردم ديگر بسيارى بر او گرد آمدند .\r\nابو الصّدّيق ناجى [ 233 
  ] مىگفت : خرّيت با همهء مردم چنين مىكرد و آنان را به مكر و خدعه گرد خود جمع مىكرد كه مردى زيرك و هوشيار بود .\r\nچون معقل بازگشت نامه‌اى از على ( ع ) براى اصحاب خود خواند كه در آن آمده بود :\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n( 1 ) بسم اللّه الرحمن الرحيم از بندهء خدا على امير المؤمنين به هر كس از مسلمانان و مؤمنان و مارقين و مسيحيان و مرتدان كه اين نامه بر آنها خوانده شود . سلام بر كسى كه از راه هدايت پيروى كند و به خدا و پيامبرش و كتابش و رستاخيز پس از مرگ معتقد باشد و به عهد خدا وفا كند و از خائنين نباشد .\r\nاما بعد ، من شما را به كتاب خدا و سنت پيامبرش فرا مىخوانم . در ميان شما به حق و آنچه خداى تعالى در كتابش بدان فرمان داده عمل مىكنم . هر كس از شما كه به خانهء خود بازگردد و دست از جنگ بدارد و از اين مارق هلاك‌شوندهء محاربى كه با خدا و پيامبرش و مسلمانان به جنگ برخاسته و در زمين فساد مىكند ، كناره گيرد ، مال و خونش در امان است و هر كس كه در جنگ با ما و خروج از طاعت ما از او متابعت كند ، براى دفع او از خدا يارى مىخواهيم و خدا ميان ما و او حكم خواهد كرد . اگر خدا دوست شما باشد ، شما را كافى است .\r\nو السلام .\r\nمعقل بن قيس پرچم امان بيفراشت . مردم همگى به نزد او آمدند و امان خواستند ، جز خرّيت و قومش كه همچنان بدگويى و بد خواهى مىكردند . همهء مردمى كه بر خرّيت گرد آمده بودند ، جز قومش ، از گرد او پراكنده شدند . معقل بن قيس لشكر بياراست و يزيد بن مغفّل ازدى را در جناح راست قرار داد و منجاب بن راشد ضبّى را در جناح چپ و به سوى خرّيت و يارانش در حركت آمد . همه قوم او از مسلمان و مسيحى و آنان كه از پرداختن زكات سر برتافته بودند بر او گرد آمدند . خرّيت مسلمانان را در جناح راست جاى داد و مسيحيان و آنان را كه از دادن زكات مردم را منع مىكردند در جناح چپ .\r\nخرّيت در اين روز به قومش مىگفت : امروز بايد از حريم خويش و از زنان و فرزندانتان دفاع كنيد ، به خدا سوگند اگر اينان پيروز شوند شما را خواهند كشت و زنان و فرزندانتان را اسير خواهند كرد .\r\nمردى از ميان قومش بر خاست و گفت : اين بدبختى را دست و زبان تو بر سر ما آورد . آن‌گاه خرّيت گفت : بجنگيد كه شمشير بر هر ملامتى سبقت مىگيرد .\r\nعبد اللّه بن قعين گويد : معقل بن قيس در ميان جناح راست و جناح چپ لشكر مىگرديد و ما را به جنگ تحريض مىكرد و مىگفت : اى مردم ، نمىدانيد در اين وضعى كه هستيد چه پاداش بزرگى در انتظار شماست . خداوند شما را بر سر قومى كه از دادن زكات بازمىزنند و از اسلام بر گشته‌اند و از روى ستم و دشمنى بيعت گسسته‌اند فرستاده است . شهادت مىدهم كه هر كس از شما در اين پيكار كشته شود به بهشت خواهد رفت و هر كس زنده بماند ديدگانش\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nبه پيروزى و غنيمت روشن خواهد شد . ( 1 ) معقل بن قيس اين سخنان تكرار مىكرد تا به گوش همه رسانيد . سپس در قلب لشكر آنجا كه درفش خويش افراشته بود بايستاد . و نزد يزيد بن مغفّل كه در جناح راست ايستاده بود پيام داد كه بر دشمن حمله كند . او حمله كرد ، دشمن در برابرش نيك پايدارى كرد و دليرانه جنگيد . يزيد بن مغفّل به موضع خود بازگرديد . معقل نزد منجاب بن راشد ضبى كه در جناح چپ ايستاده بود پيام داد كه بر دشمن حمله كند . منجاب حمله كرد . دشمن در برابرش نيك پايدارى كرد و دليرانه جنگيد و جدال و آويز به درازا كشيد .\r\nمنجاب نيز به موضع خود بازگرديد . معقل به جناح راست و چپ خود پيام داد كه چون من حمله كردم شما نيز حمله كنيد . سپس اسبش را به جنبش در آورد و تازيانه‌اى زد و بر دشمن تاخت يارانش نيز حمله كردند . اين نبرد ساعتى به درازا كشيد .\r\n( 2 ) در اين حال نعمان بن صهبان [ 234 
  ] راسبى را چشم بر خرّيت افتاد . بر او تاخت و بزد و از اسبش به زير انداخت و خود از اسب به زير جست كه بكشدش ، ميانشان چند ضربت رد و بدل شد و نعمان خرّيت را بكشت . در اين پيكار صد و هفتاد تن از ياران خرّيت كشته شدند و باقى به چپ و راست پا به فرار نهادند . معقل به خيمه‌هايشان اسب راند و هر كه از آنان يافت اسير كرد ، از مرد و زن و كودك . سپس در آنها نظر كرد هر كس مسلمان بود از او بيعت گرفت و رهايش كرد ، زن فرزندش را نيز آزاد ساخت و هر كس از اسلام برگشته بود ، از او خواست كه به اسلام بازگردد و گرنه كشته شود . پس اسلام آوردند و او ايشان را و زن و فرزندانشان را آزاد كرد . در آن ميان پير مردى مسيحى بود كه اسلام آورده ، سپس مرتد شده بود به نام رماحس بن منصور كه گفت : به خدا سوگند از آن وقت كه به سن عقل رسيده‌ام دچار خطا نشده‌ام مگر آن‌گاه كه دين راستين خويش رها كردم و به دين بد شما در آمدم . نه به خدا ، تا زنده‌ام دين خود رها نمىكنم و به دين شما در نمىآيم . معقل بن قيس او را پيش آورد و گردنش را زد . سپس مردم را گرد آورد و گفت هر چه از صدقات كه در اين سالها بر عهدهء شماست بپردازيد . پس از مسلمانان زكات دوساله را گرفت . سپس آهنگ مسيحيان و زن و فرزند ايشان كرد و آنان را بر گرفت كه با خود ببرد . خويشاوندان مسلمانشان ، از پيشان مىآمدند . معقل گفت : تا بازپسشان برانند . چون خواستند كه بازگردند صدا به گريه بلند كردند و زن و مرد يكديگر را ندا مىدادند . معقل گفت : بر آنها رقّت آوردم به گونه‌اى كه نه زين پيش سابقه داشت و نه زان پس اتفاق افتاد .\r\n( 3 ) معقل به على ( ع ) نامه نوشت :\r\nاما بعد ، امير المؤمنين را از پيروزى لشكرش و سرنوشت دشمنش خبر مىدهم . ما در سواحل دريا بر سر دشمن تاختيم . در آنجا قبايلى بود داراى ساز و برگ بسيار و تندى و صلابت . براى پيكار ما آماده شده بودند . ما آنان را به اطاعت و اتحاد و حكم كتاب و سنت فرا - خوانديم و نامهء امير المؤمنين به گوششان رسانيديم و برايشان پرچم امان برافراشتيم طايفه‌اى به سوى ما آمدند و طايفه‌اى در اعتقاد خود ثبات ورزيدند . آنان را كه به سوى ما آمده بودند پذيرا\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nشديم و در برابر آنان كه از ما رخ برتافتند مقاومت ورزيديم و خداوند بر روى آنان زد و ما را بر ايشان پيروز گردانيد . اما آنان را كه مسلمان بودند ، بر ايشان منت نهاديم و از ايشان براى امير المؤمنين بيعت گرفتيم و زكاتى كه بر عهدهء آنها بود بستديم و اما آنان كه مرتد شده بودند به بازگشت به اسلامشان فرا خوانديم ، كه اگر بازنگردند كشته شوند . همه جز يك تن به اسلام بازگشتند ، آن يك تن را هم كشتيم . اما مسيحيان ، آنها را اسير كرده‌ايم و مىآوريم تا براى اهل ذمه پندى شود كه ديگر از دادن جزيه سر برنتابند و جرئت جنگ با اهل قبله نيابند و اينان شايستهء تحقير و خوارىاند . خداوند بر تو رحمت آورد يا امير المؤمنين و بهشتهاى پرنعمت خود به تو ارزانى دارد . و السلام .\r\n( 1 ) معقل همراه با اسيران به سوى كوفه در حركت آمد . در راه به مصقلة بن هبيرهء شيبانى كه از سوى على ( ع ) عامل اردشيرخرّه بود گذر كرد . شما را اسيران پانصد تن بودند زنان و كودكان در نزد او گريه كردند و مردان بانگ بر داشتند كه اى ابو الفضل اى كسى كه كارهاى سخت و سنگين از تو ساخته است ، اى مأواى ناتوانان و اى آزاد كنندهء اسيران بر ما منت نه ، ما را بخر و آزاد كن .\r\nمصقله گفت : به خدا سوگند صدقه كنم و ايشان را آزاد نمايم كه خداوند صدقه‌دهندگان را پاداش مىدهد . اين سخن به گوش معقل رسيد . گفت : اگر بدانم كه مصقله اين سخن از روى همدردى با آنها و تحقير شما گفته باشد گردنش را مىزنم ، اگر چه اين عمل به نابودى بنى تميم و بكر بن وائل انجامد .\r\nمصقلة بن هبيره ، ذهل بن حارث ذهلى [ 235 
  ] را نزد معقل فرستاد و گفت : مسيحيان بنى ناجيه را به من به فروش . معقل گفت : مىفروشم به هزار هزار درهم . او نپذيرفت و پيوسته در آمد و شد بود تا آنها را به پانصد هزار درهم خريد ، معقل اسيران را به او داد و گفت : در فرستادن آن مال براى امير المؤمنين شتاب كن . مصقله گفت : اكنون قسمتى از آن را مىفرستم و قسمت ديگر را هم وقت ديگر همچنين تا ديگر چيزى بر عهدهء من باقى نماند - ان شاء اللّه - .\r\nمعقل نزد على ( ع ) آمد و ماجرا بازگفت . على ( ع ) گفت : كارى نيكو كردى و درست و در آن موفق شده‌اى .\r\nعلى ( ع ) چندى منتظر مصقله ماند كه مال نزد او فرستد و او درنگ مىكرد . تا به على ( ع ) خبر رسيد كه مصقله همهء اسيران را از بند رهانيده است . و از آنها نخواسته است براى رهايى خويش چيزى ادا كنند . پس گفت : آرى مصقله غرامت بزرگى به گردن گرفته و شما خواهيد ديد كه به وعده وفا نكند . سپس به او نوشت :\r\nاما بعد ، بدان كه يكى از بزرگترين خيانتها خيانت به ملت است و از بزرگترين تقلبها ، تقلب در حق پيشواى مردم است . پانصد هزار درهم از حقوق مسلمانان در نزد توست . چون رسول من به نزد تو آيد آن را روانه دار و گرنه تا نامهء مرا خواندى به نزد من بيا . من به رسول خود گفته‌ام كه حتى يك ساعت هم پس از رسيدنش به نزد تو مهلتت ندهد مگر اينكه آن مال نزد من\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nفرستى . و السلام .\r\n( 1 ) رسول على ( ع ) ابو حرّهء حنفى بود . مصقله را گفت : يا اين مال را بفرست يا با من به نزد امير المؤمنين بيا ، چون نامه بر خواند حركت كرد تا به بصره رسيد - عمال حكومت اموال استان بصره را به بصره مىفرستادند و ابن عباس آن اموال به نزد امير المؤمنين ( ع ) مىفرستاد - گفت آرى روزى چند مرا مهلت ده ، سپس از بصره به كوفه به نزد على ( ع ) رفت . على ( ع ) چند روز در آن باب با او سخنى نگفت . سپس از او خواستار مال شد . مصقله دويست هزار درهم پرداخت كرد و از اداى باقى اظهار ناتوانى نمود .\r\nو گويد كه ذهل بن حارث گويد كه مصقله مرا به خانهء خود خواند و شام داد و گفت كه امير المؤمنين اين مال از من خواسته است و من به خدا سوگند قادر به پرداخت آن نيستم .\r\nگفتم اگر بخواهى يك هفته نگذشته آن را مهيا توانى كرد . گفت : نه ، نمىخواهم آن را بر قوم خود تحميل كنم و از كسى هم چيزى طلب نخواهم كرد . سپس گفت : به خدا قسم اگر پسر هند ( معاويه ) يا پسر عفان ( عثمان ) چنين طلبى از من داشتند آن را به من مىبخشيدند . مگر به ياد ندارى كه عثمان به اشعث بن قيس صد هزار درهم از خراج آذربايجان را هر ساله مىخورانيد . گفتم : ولى على ( ع ) چنين كارها نخواهد كرد و اين مال را از تو خواهد ستد .\r\nساعتى خاموش ماند و من هم خاموش شدم . مصقله يك شب بعد از اين گفتگو برفت و به معاويه پيوست . اين خبر به على ( ع ) رسيد . گفت :\r\nچرا چنين كرد ؟ خدايش غمگين كناد . كارش كار آزاد مردان بود و فرارش چون فرار بردگان و خيانتش به خيانت فاجران مىماند . اگر مانده بود و از پرداخت مال اظهار ناتوانى كرده بود بر او سخت نمىگرفتيم . اگر چيزى در نزد او مىيافتيم ، از او مىستديم و اگر هيچ نداشت رهايش مىكرديم . سپس به خانهء او رفت و خرابش كرد .\r\nبرادرش نعيم بن هبيرهء شيبانى شيعه و دوستدار على ( ع ) بود . مصقله از شام نامه‌اى به او نوشت و با مردى از مسيحيان بنى تغلب برايش فرستاد . اين مرد را حلوان مىخواندند . در آن نامه آمده بود :\r\nاما بعد ، دربارهء تو با معاويه سخن گفته‌ام ، وعدهء اكرامت داده و امارت جايى را برايت در نظر گرفته است . در همين ساعت كه فرستادهء مرا ديدار مىكنى به شام نزد ما بيا - ان شاء اللّه - و السلام .\r\nچون نامه به كوفه رسيد و على ( ع ) از آن خبر يافت ، آن قاصد مسيحى را بگرفت و دستهايش را ببريد و او بمرد .\r\nو نعيم در جواب نامهء برادر خود مصقله اين ابيات را فرستاد :\r\nلا ترمينّى - هداك اللّه معترضا\r\nبالظنّ منك فما بالى و حلوان : . . .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n( 1 ) « خدايت هدايت كناد ، مرا عيب مكن و به من بد گمان مشو ، مرا با حلوان چه كار .\r\nبراى او اندوهگين مشو كه او آزمند آن بود كه از روى طمع مالى فرا چنگ آرد ، حلوان مردى بيگانه بود .\r\nچرا از روى بىخردى او را نزد من فرستادى و از اين كار چه قصدى داشتى آيا مىخواستى مردى را كه هرگز به خواب غفلت نرفته است به ورطهء سقوط كشى ؟\r\nاو را به نزد على فرستادى و على شيرى است در تك‌وتاز از شيران خفّان [ 236 
  ] .\r\nتو در جوار امير المؤمنين در امن و راحت بودى و عراق را حمايت مىكردى و بهترين مردان بنى شيبان بودى .\r\nتا آن‌گاه كه به كارى پرخطر دست زدى ، كارى كه خود در نهان و آشكار كسانى را كه مرتكب آن كارها مىشدند . ناخوش مىداشتى .\r\nاگر براى خدا صبر مىكردى و مال خدا را مىپرداختى زنده‌ها و مرده‌هاى ما را خوشنام و پاكيزه مىگردانيدى .\r\nولى تو به شاميان پيوستى و فضل و انعام پسر هند ( معاويه ) را خواستار شدى و اين كار تو مرا سخت غمگين ساخت .\r\nاكنون از روى پشيمانى لب به دندان بگز ، وقتى كه كار از كار گذشته است ، چه مىگويى ؟\r\nبه گونه‌اى در آمده‌اى كه همه خاندانها دشمنت مىدارند و خداوند هيچ كس را كه مردم را با او كينه باشد رفعت نخواهد داد . »\r\nچون نامهء برادر به مصقله رسيد ، دانست كه آن قاصد مسيحى به هلاكت رسيده است پس از اندك زمانى بنى تغلب از مرگ حلوان خبر يافتند و نزد مصقله شتافتند و گفتند ، تو يار ما را به كشتن دادى يا بايد زنده‌اش كنى و يا خونبهايش را بدهى . مصقله گفت : نمىتوانم زنده‌اش كنم ولى خونبهايش را مىدهم . و خونبهاى او بداد .\r\nعبد الرحمن بن جندب از پدرش روايت كند كه چون مصقله گريخت كسانى به على ( ع ) گفتند : آن اسيران كه بهاى آزاديشان داده نشده بار ديگر دستگير كن . على ( ع ) گفت : اين قضاوتى عادلانه نيست . آنها آزاد شده‌اند ، و مردى كه آنها را خريده بود آزادشان كرده و آن مال كه از آن من است دينى است بر كسى كه آنها را خريده است .\r\nشنيدم كه ظبيان بن عماره يكى از بنى سعد بن زيد مناة دربارهء بنى ناجيه شعرى چنين گفت :\r\n« اى بنى ناجيه چرا در برابر ضربات دشمن مقاومت نكرديد ، در برابر شمشيرهاى آخته‌اى كه سرها بر باد مىداد ، نمانديد .\r\nو نيزه‌هايى كه از پى يكديگر گردنهايتان را مىسنبيد و پيكانهايى تيزپرواز كه بر شما مىباريد . »\r\n( 2 ) شنيدم كه جندب بن عبد الرحمن بن جندب از پدرش حكايت مىكرد كه : چون خبر حادثهء\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nبنى ناجيه و قتل خرّيت بن راشد ناجى به على ( ع ) رسيد ، گفت : واى بر او چه مرد كم خردى بود و چه در نافرمانى پروردگارش دلير بود . ( 1 ) يك روز نزد من آمد و گفت : در ميان اصحابت مردانى هستند كه بيم آن دارم كه رهايت كنند و بروند . با آنها چه مىكنى ؟ او را گفتم : من كسى را به صرف اتهام مؤاخذت نكنم و به صرف گمان به عقوبت نكشم ، و فقط با كسى قتال مىكنم كه به خلاف من برخيزد و در برابر من بايستد و عداوت آشكار كند . البته بازهم با او پيكار نكنم تا آن زمان كه او را بخوانم و عذر او بشنوم ، اگر توبه كرد و به نزد ما بازگشت از او مىپذيريم ولى اگر سر برتافت و همچنان با ما بر سر جنگ بود ، از خدا يارى مىجوييم و با او پيكار مىكنيم . و خدا مرا از هر آسيب نگهدارد . روز ديگر باز نزد من آمد و مرا گفت : بيم آن دارم كه عبد اللّه بن وهب [ 237 
  ] و زيد بن حصين [ 238 
  ] طائى بر تو بر آشوبند ، از آنها در حق تو چيزهايى شنيده‌ام كه اگر تو خود مىشنيدى بىدرنگ يا آنها را مىكشتى يا در بند مىكردى و هرگز از زندان آزاد نمىساختى او را گفتم : دربارهء آن دو اينك با تو مشورت مىكنم . بگو با آنها چه كنم ؟ گفت : دستور من اين است كه هر دو را بخواهى و گردن بزنى . از اين سخن دانستم كه نه او را پرهيزگارى است و نه عقل . گفتم : به خدا سوگند كه نپندارم تو را پرهيزگارى و عقلى باشد كه به كار آيد . به خدا سوگند شايسته بود بدانى كه من با كسى كه به جنگ با من دست نيازيده و دشمنى با من آشكار نكرده و رو در روى من نايستاده پيكار نمىكنم . و بار اول كه نزد من آمدى و به بدگويى از يارانت پرداختى به تو گفتم و حال نيز چنان مىگويم . شايسته آن بود كه اگر من قصد قتل آنان مىداشتم تو قدم پيش مىگذاشتى و مرا مىگفتى كه از خدا بترس و چرا كشتنشان روا مىشمارى ؟ اينان نه كسى را كشته‌اند و نه از تو بدگويى كرده‌اند و نه از اطاعت تو خارج شده‌اند .\r\nگويد : خبر بنى ناجيه به پايان آمد .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nبخش دوّم\r\n\r\n","description":"","footnote":"","page_name":" 137 ","page_number":137},
  {"content":"\r\n . \r\n","description":"","footnote":"","page_name":" 138 ","page_number":138},
  {"content":"\r\n\r\n\r\n( 1 ) خبر عبد اللّه بن عامر حضرمى در بصره\r\nعمرو بن محصن [ 1 
  ] گويد : چون محمد بن ابى بكر در مصر كشته شد و معاويه بر آن ديار غلبه يافت . روزى عبد اللّه بن عامر حضرمى را فراخواند و او را گفت : خواهم كه به بصره روى .\r\nزيرا بيشتر مردم آن ديار دربارهء عثمان بر همان عقيدت‌اند كه ما هستيم و قتل او را بس بزرگ مىدارند و در طلب خون او بسى كشته داده‌اند و انتقام كشتگان خويش نگرفته‌اند و از آنچه بر سرشان آمده سخت به دل كينه گرفته‌اند و در پى بىآن هستند كه كسى را بيابند كه آنان را فراخواند و گرد آورد و براى گرفتن انتقام خون عثمان بسيج كند و چون به بصره روى بايد كه از قبايل ربيعه حذر كنى و در ميان قبايل مضر فرود آيى و با قبايل ازد دوستى ورزى . كه ازديان - جز اندكى - همگى با تواند و - اگر خدا خواهد - با تو مخالفت نخواهند كرد . در هر حال از هر كه نزد او مىروى بيمناك باش .\r\nعبد اللّه بن عامر گفت : من تير تركش توام و بارها مرا آزموده‌اى با هر كه با تواش سر جنگ باشد مىجنگم و در نبردى كه بر ضد قاتلان عثمان ساز كرده‌اى پشتيبان تو هستم . هر زمان كه خواهى مرا بفرست .\r\nمعاويه گفت : فردا ، بامداد ، اگر خدا خواهد .\r\nپس عبد اللّه بن عامر با معاويه وداع كرد و دست به دست او داد و از نزدش بيرون شد .\r\nشب هنگام معاويه و يارانش به گفتگو نشستند . معاويه گفت : اكنون ماه در كدام منزل است ؟ گفتند در منزل سعد ذابح [ 2 
  ] . معاويه اين زمان را ناخوش داشت و نزد عبد اللّه بن عامر كس فرستاد كه از حركت بازايست تا رسول من به نزد تو آيد . و عبد اللّه درنگ كرد .\r\nمعاويه صلاح در آن ديد كه به عمرو بن عاص نامه نويسد - و عمرو در آن روزگار عامل او در مصر بود - و از او نظر و رأى خواهد . معاويه به عمرو چنين نوشت :\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n( 1 ) بسم اللّه الرحمن الرحيم « از بندهء خدا معاويه امير المؤمنين به عمرو بن عاص ( پس از جنگ صفين و رأى آن دو حكم امير المؤمنين خوانده مىشد ) سلام بر تو باد .\r\nاما بعد ، انديشه‌اى در سر دارم و بر آنم كه به انجامش رسانم ولى آنچه مرا از آن بازمىدارد اين است كه مىخواهم از رأى تو آگاه گردم . اگر در آنچه در سر دارم با من موافقت كنى ، خدا را سپاس گويم و آن انديشه را جامهء عمل مىپوشم و اگر مخالفت ورزى به خدا پناه مىبرم و از او رهنمود مىجويم . من در كار مردم بصره نگريستم ، ديدم كه بيشترين ياران و دوستان ما هستند و دشمنان على . و تو خود مىدانى كه على خون آنان بريخت و اكنون آن كينه در دلهايشان جاى گرفته به گونه‌اى كه هرگز بيرون نشود . از سوى ديگر مىدانى كه قتل محمد بن ابى بكر به دست ما و سركوبى مصريان ، آتش افروختهء اصحاب على را در سرتاسر آفاق خاموش كرده و پيروان ما را در هر جاى كه باشند سرفرازى بخشيده است .\r\nكسانى كه در بصره هستند در اين باب چون ديگر مردم به همان رأى و نظر رسيده‌اند كه ما رسيده‌ايم ولى در هيچ جاى ديگر كسانى را نتوان يافت كه در مخالفت با على از مردم بصره به شمار بيشتر و سرسخت‌تر و پايدارتر باشند . پس چنان ديدم كه عبد اللّه بن عامر حضرمى را به نزد آنان فرستم . ابن عامر را گفته‌ام كه بر قبايل مضر فرود آيد و با قبايل ازد دوستى ورزد و از ربيعه حذر كند . آن‌گاه به خونخواهى عثمان آواز در دهد و آنچه على بر سر مردم آن ديار آورده فرايادشان آورد كه چگونه خون جمعى از صالحان كه برادران يا پدران يا فرزندان ايشان بودند ، بر زمين ريخت . اميد من اين است كه با اين كار مردم اين ناحيه از زمين به خلاف على برخيزند و از آن پس ياران على از هر سو كه آيند و هر چند كه كوشند راه به جايى نبرند . اين رأى من است تا رأى تو چه باشد ؟\r\nفرستادهء مرا بيش از يك ساعت كه جواب نامهء مرا مىنويسى نزد خود نگاه مدار خداوند ما را و تو را راه بنمايد . و السلام عليك و رحمة اللّه و بركاته .\r\nو عمرو در پاسخ نامهء معاويه چنين نوشت :\r\nاما بعد ، نامه‌ات رسيد . آن را خواندم و رأيى را كه انديشيده بودى دريافتم و از شگرفى آن در شگفت شدم . به يقين آنچه اين انديشه در دل تو افكنده چيزى جز خونخواهى عثمان و گرفتن انتقام او نيست . از آن هنگام كه اين نبرد آغاز كرده‌ايم و مردم را بدان فراخوانده‌ايم نه از تو و نه از ما و نه از مردم رأيى زيانمندتر از اين رأى براى دشمنان تو و شادىافزاتر براى دوستان تو به تو الهام نشده است . رأى خويش به انجام رسان كه رأيى استوار است . و مردى سختكوش و\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nهوشيار كه در نيكخواهيش ترديدى نمىتوان داشت براى چنين كارى نامزد كرده‌اى .\r\nو السلام .\r\n( 1 ) چون نامهء عمرو برسيد ، معاويه ابن عامر حضرمى را فراخواند . در اين چند روز كه معاويه فرمان حركتش نمىداد ، مىپنداشت كه ديگر از گسيل داشتن او منصرف شده است .\r\nمعاويه او را گفت : « اى ابن حضرمى به سوى مردم بصره در حركت آى خدا سفرت را با بركت همراه دارد . به ميان مضريان فرود آى و از ربيعه حذر نماى و با ازد دوستى كن . آن‌گاه بانگ عزاى عثمان بلند كن و به ياد مردم آور كه على چه خونى از آنها ريخته است . هر كس سخن تو بشنود و فرمانت برد هر چه خواهد از دنياوى ، به او ارزانى دار و هر بار كه مالى مىبخشى او را بر ديگران مقدّم دار . و اين احسان و انعام بر دوام است تا روزى كه يا او ما را از دست بدهد يا ما او را . » آن‌گاه با او وداع كرد . معاويه نامه‌اى به ابن عامر داد و گفت كه چون به بصره رسد آن را بر مردم بخواند .\r\nعمرو بن محصن گويد : هنگامى كه ابن عامر از نزد معاويه بيرون آمد من با او بودم . چون قدرى راه پيموديم ، آهويى در راه ما نمايان شد كه شاخش شكسته بود . در چهرهء او نگريستم نشان ناخشنودى آشكار بود . و بيامديم تا به بصره در آمديم ، بر بنى تميم . مردم شهر از آمدن ما خبر يافتند همه كسانى كه در باب عثمان عقيدتى چون عقيدت ما داشتند بيامدند و سرانشان به نزد ما گرد آمدند .\r\nابن عامر حمد و ثناى خداى به جاى آورد ، سپس خطاب به ايشان چنين گفت :\r\nاما بعد ، اى مردم ، عثمان پيشواى شما بود به راه هدايت و على بن ابى طالب او را به ستم بكشت . به طلب خون او قيام كرديد و با قاتلان او پيكار نموديد . خداوند شما مردم اين شهر را جزاى خير دهاد . جمعى كثير از مهتران برگزيدهء شما بر خاك هلاك افتادند [ 3 
  ] آن‌گاه برادران شما ، دلير مردانى كه كس را ياراى ايستادگى در برابرشان نبود با سپاهى بيشمار بيامدند آنان با دشمنانى كه با شما جنگيده بودند بار ديگر جنگ بياغازيدند و به تمامى هدفى كه پيش روى داشتند ، در حالى كه نيك پايدارى مىكردند رسيدند و پيروزمند و كام يافته بازگشتند [ 4 
  ] . پس به ياريشان برخيزيد و خونى را كه آهنگ انتقامش را داريد همواره به ياد داشته باشيد تا با كشتار دشمنان خويش دلهايتان را خنك سازيد .\r\nضحاك بن عبد اللّه هلالى [ 5 
  ] بر خاست و گفت :\r\nآنچه براى ما آورده‌اى و آنچه ما را بدان فرامىخوانى در نزد خداوند چه زشت و ناستوده است . به خدا سوگند تو هم همان سخن را مىگويى كه دو دوست تو طلحه و زبير مىگفتند .\r\nوقتى آنها آمدند ، ما با على بيعت كرده بوديم و همه يك سخن مىگفتيم و متحد شده بوديم و به راهى راست رهسپار . آن دو ما را به تفرقه فراخواندند و از اين سخنان به ظاهر آراسته براى ما\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nگفتند تا آنجا كه با يكديگر خصومت آغاز نهاديم و كارمان به ستم و تجاوز كشيد و با هم در آويختيم . ( 1 ) به خدا سوگند از و بال عظيم اين فتنه هنوز هم نرسته‌ايم . اكنون همگان بر بيعت اين بندهء صالح خداوند على ( ع ) ، همدست و همداستانيم . على خطاها و لغزشهاى ما را بخشيده است و بديهايمان را عفو كرده و از ما - چه آنان كه حاضر بوده‌اند و چه غايب - بيعت گرفته حالا شما چه مىگوييد ؟ مىگوييد كه بار ديگر شمشيرها از نيامها بر كشيم و بر سر يكديگر زنيم تا معاويه بر اورنگ امارت نشيند و تو بر مسند وزارت او تكيه زنى . و پيمانى را كه با على ( ع ) بسته‌ايم بشكنيم ؟ به خدا سوگند يك روز از روزهاى عمر على ( ع ) كه با رسول اللّه سپرى شده از كارهاى معاويه و خاندان معاويه تا دنيا دنياست بهتر است .\r\nدر اين حال عبد اللّه بن خازم سلمى [ 6 
  ] بر خاست و خطاب به ضحاك گفت : خاموش باش تو شايسته آن نيستى كه در كار همگان سخن گويى . آن‌گاه روى به حضرمى كرد و گفت :\r\n« ما دوست تو و ياران تو هستيم . سخن همان است كه تو گفتى . معنى سخنت را دريافتيم .\r\nما را به هر كار كه خواهى فراخوان . »\r\nضحاك بن عبد اللّه به اين خازم گفت :\r\n« اى فرزند كنيزك سياه ، به خدا سوگند كسى كه تو ياريش كنى پيروز نخواهد شد و آنكه تو او را فروگذارى به خوارى نخواهد افتاد . » پس زبان به ناسزا گشودند .\r\nضحاك بن عبد اللّه همان است كه مىگويد :\r\n يا ايّهذ السائلى عن نسبى * اى آنكه از نسب من مىپرسى جايگاه \r\n بين هلال و ثقيف منصبى * من ميان قبايل هلال و ثقيف هستم \r\n امّى اسماء و ضحّاك ابى * نام مادرم اسماء است و نام پدرم ضحاك . \r\nو همو در باب فرزندان عباس بن عبد المطلب گويد :\r\n ما ولدت من ناقة لفحل * در هيچ كوه و دشتى كه من مىشناسم \r\n بجبل نعلمه و سهل * از هيچ مادرى براى هيچ پدرى همانند آن \r\n كستة من بطن ام الفضل * شش فرزند كه ام الفضل زاييد ، زاييده نشده \r\n اكرم بها من كهلة و كهل * چه بزرگوارند آن زن و آن مردى كه \r\n عمّ النّبى المصطفى ذى الفضل * عموى محمد مصطفى است ، آن پيامبر صاحب \r\n و خاتم الابناء بعد الرسل * فضايل و خاتم همه پيامبران \r\nعبد الرحمن بن عمير بن عثمان قرشىّ تيمى [ 7 
  ] بر پاى خاست و گفت :\r\nاى بندگان خدا ما شما را به اختلاف و تفرقه نمىخوانيم و نمىخواهيم كه با يكديگر پيكار كنيد يا زبان به دشنام هم گشاييد . بلكه شما را به اتحاد و همداستانى مىخوانيم . برادرانتان را كه همرأى و هم عقيدت شما هستند يارى كنيد تا از پراكندگى به اجتماع بازآييد و با يكديگر\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nدست دوستى دهيد . مهلت دهيد - خداوند بر شما ببخشايد - به اين نامه‌اى كه براى شما مىخواند گوش فرا دهيد . پس ، مهر از سر نامهء معاويه بر گرفتند در آن آمده بود :\r\n( 1 ) بسم اللّه الرحمن الرحيم از بندهء خدا معاويه ، امير المؤمنين ، به هر كس از مؤمنان و مسلمانان بصره كه اين نامه بر او خوانده شود . سلام باد بر شما . اما بعد ، ريختن خونى كه ريختنش جايز نباشد و كشتن كسى كه خدا كشتن او را حرام كرده سبب هلاكتى است سخت و زيانى آشكار . هر كس چنين خونى را بريزد خدا نه توبه‌اش را مىپذيرد و نه از او فديه قبول مىكند . خداوند شما را رحمت كناد . اعمال و سيرت پسر عفّان را خود ديديد و از دلبستگى او به عافيت و دادگرى و نگهدارى مرزها آگاه هستيد .\r\nو مىدانيد كه او حق هيچ كس ضايع نمىكرد و داد مظلومان مىداد و ناتوانان را دوست مىداشت . به ناگاه جمعى به خلاف او برخاستند و ستمكاران بر ضد او دست به دست هم دادند و او را كشتند . در حالى كه مسلمان بود و ريختن خونش حرام بود و تشنه‌كام بود و روزه‌دار بود .\r\nاز آنان كه بر سر او تاخته بودند نه قطره خونى ريخته بود و نه كسى را كشته بود حتى دعوى يك ضربت شمشير يا تازيانه بر او نداشتند . اى مسلمانان شما را به طلب خون او و قتال با قاتلان او فرامىخوانم . ما و شما در يك راه مستقيم راه روشن هدايت گام بر مىداريم . اگر شما دست به دست ما بدهيد آتش اين فتنه فروخواهد نشست و كار اين امت استقامت خواهد يافت و آن ستمگران آشوبگرى كه بدون هيچ تقصيرى امامشان را كشته‌اند خود اقرار خواهند كرد و بار گناه خويش به گردن خواهند گرفت و به سزاى عمل خويش خواهند رسيد . حقى كه شما به گردن من داريد اين است كه در ميان شما به كتاب خدا عمل كنم و هر سال شما را دو بار عطا دهم و از زيادى حاصل شما هيچ‌گاه چيزى نستانم . خدايتان رحمت كناد به آنچه شما را بدان مىخوانند گرايش يابيد . مردى از نيكخواهان را به نزد شما فرستادم . او از امينان خليفهء مظلوم شما عثمان بن عفّان و از عمّال و ياران اوست بر طريق هدايت و راه حق . خداوند ما را و شما را از كسانى قرار دهد كه به نداى حق پاسخ مىدهند و حق را مىشناسند و باطل را ناپسند مىشمارند و انكار مىكنند . و السلام عليكم و رحمة اللّه .\r\nچون نامه خوانده شد بزرگانشان گفتند : شنيديم و فرمان مىبريم .\r\nو احنف بن قيس گفت : مرا در اين ماجرا هيچ سود و زيانى نيست و خود را به يك سو كشيد .\r\nعمرو بن مرجوم [ 8 
  ] گفت : اى مردم بر اطاعت خويش استوار باشيد و بيعت خود مگسليد كه\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nمىترسم بر سر شما حادثه‌اى آيد كه پس از آن كس از شما باقى نماند . آگاه باشيد كه شما را اندرز دادم و شما نيكخواهان را دوست نداريد .\r\n( 1 ) ثعلبة بن عباد [ 9 
  ] گويد آنچه معاويه را به فرستادن ابن حضرمى برانگيخت نامه‌اى بود كه صحار بن عباس [ 10 
  ] عبدى براى او نوشته بود . اين صحار اكنون از طرفداران عثمان شده بود و با قوم خود كه دوستدار على بودند و او را يارى مىنمودند مخالفت مىكرد .\r\nصحار به معاويه نوشت : « اما بعد ، خبر يافتيم كه مردم مصر را كه بر امام خود عصيان ورزيده بودند و از روى ستم خليفهء خود را كشته‌اند ، سخت گوشمال داده‌اى . مردمى كه كشتن عثمان را ناپسند مىدانستند و از دشمنان او بريده و به شما پيوسته بودند و از كارهاى شما خشنود بودند ، چون اين خبر شنيدند ديدگانشان روشنى گرفت و جانهايشان آرامش يافت و دلهايشان خنك گرديد . اگر صلاح بدانى و اميرى پاكيزه خوى و پاكدامن و ديندار براى ما بفرستى تا به طلب خون عثمان قيام كند ، درنگ مكن . من يقين دارم كه مردم گرد او خواهند گرفت و ابن عباس هم فعلا از ميان مردم رفته است . و السلام . »\r\nچون معاويه نامهء او خواند گفت : جز اين رأى كه اين مرد براى من نوشته رأى ديگرى به كار نبندم و در پاسخ نامهء او نوشت :\r\n« اما بعد ، نامه‌ات را خواندم و اندرز و نيكخواهيت را شناختم و اشارتت را پذيرفتم .\r\nخدايت رحمت كناد و به راه راست بدارد . همچنان بر راه و رأى درست خويش ثابت بمان خدايت راه بنمايد . پندارم مردى كه براى اين مهمّ خواسته‌اى اينك به نزد تو مىآيد ، و پندارم كه لشكر او اينك مشرف بر شهر است . شادمان شدم و تحيتت گفتم و انديشه‌ات را پذيرا آمدم .\r\nو السلام . »\r\nهنگامى كه ابن حضرمى به ميان بنى تميم رسيد سران را بخواند . چون بيامدند ، ايشان را گفت : در اين راه حق دعوت من اجابت كنيد و در اين كار ياور من باشيد . در اين روزها فرمانرواى بصره زياد بن عبيد است . - او را عبد اللّه بن عباس به جاى خود نهاده بود و خود نزد على ( ع ) به كوفه رفته بود تا مرگ محمد بن ابى بكر را به او تعزيت گويد - صحار بر خاست و گفت : آرى ، سوگند به كسى كه براى او مىكوشم و از او مىترسم كه تو را با تيغهاى آخته خود و به دست خود يارى مىكنيم .\r\nمثنى بن مخرّبهء عبدى [ 11 
  ] بر خاست و گفت : نه به خدا سوگند ، اگر به همان جا كه آمده‌اى بازنگردى تو را زير ضربتهاى شمشيرهامان و مشتهايمان و باران تيرهايمان و سر نيزه‌هايمان خواهيم گرفت . آيا پسر عمّ پيامبرمان و سرور همهء مسلمانان را رها كنيم و در طاعت دار و دستهء طاغيان درآييم ؟ به خدا سوگند ، هرگز چنين نخواهد شد مگر آن‌گاه كه افواج سپاه از پى هم روان سازيم و سرها به شمشير بشكافيم .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n( 1 ) ابن حضرمى ، روى به صبرة بن شيمان ازدى [ 12 
  ] كرد و گفت : اى صبره ، تو سرور قوم خود هستى و از بزرگان عرب و يكى از طلب كنندگان خون عثمان . رأى تو رأى ماست و رأى ما رأى تو . تو خود چشيده‌اى و به عيان ديده‌اى كه از آن قوم بر سر تو و عشيرهء تو چه آمد . پس مرا يارى ده و همراه من باش .\r\nصبره گفت : اگر به خانهء من فرود آمده بودى ياريت مىكردم و به دفاع از تو برمىخاستم .\r\nابن حضرمى گفت : امير المؤمنين معاويه مرا فرمان داده كه به ميان قوم او يعنى قبايل مضر فرود آيم .\r\nصبره گفت : پس ، چنان كن كه تو را فرمان داده و از نزد او برفت .\r\nمردم به ابن حضرمى روى نهادند و پيروانش افزون شد و زياد بن عبيد كه اكنون در سراى امارت بود بيمناك شد و نزد حضين بن منذر [ 13 
  ] و مالك بن مسمع [ 14 
  ] كس فرستاد و به نزد خود خواند . پس حمد و ثناى بارى تعالى به جاى آورد و گفت :\r\nاما بعد ، شما ياران و شيعيان امير المؤمنين على ( ع ) هستيد و مورد اعتماد او . خبر يافته‌ايد كه اين مرد به چه كار آمده است . مرا يارى دهيد تا فرمان و رأى امير المؤمنين برسد .\r\nمالك بن مسمع گفت : اين كارى است كه مرا در آن نظر است . بازمىگردم و در آن مىانديشم و با ديگران مشاورت مىكنم آن‌گاه با تو ديدار خواهم كرد .\r\nاما حضين بن منذر گفت : ما ياريت خواهيم كرد و تو را فرو نخواهيم گذاشت و به دست دشمنت نخواهيم داد . ولى زياد چيزى كه دلش بدان آرام گيرد احساس نكرد . اين بود كه نزد صبرة بن شيمان ازدى كس فرستاد و گفت :\r\nاى پسر شيمان تو سرور قوم خود و يكى از بزرگان اين شهر هستى . اگر كسى باشد كه بتوان او را بزرگترين قوم خود دانست ، همان او تويى . آيا مرا پناه نمىدهى و از من و بيت المال مسلمانان دفاع نمىكنى ؟ من امين بيت المال هستم .\r\nصبره گفت : آرى ، اگر آن قدر پايدارى توانى كرد كه خود را به سراى من برسانى از تو دفاع خواهم كرد . زياد گفت : چنين كنم . و بيت المال بر گرفت و شب هنگام به سراى صبرة بن شيمان رفت و به عبد اللّه بن عباس نامه نوشت ( البته معاويه در آن زمان هنوز زياد را برادر خود نخوانده بود . اين كار پس از وفات على ( ع ) صورت گرفت . )\r\nنامهء زياد به عبد اللّه بن عباس چنين است :\r\n( 2 ) بسم اللّه الرحمن الرحيم به امير عبد اللّه بن عباس از زياد بن عبيد . سلام بر تو باد .\r\nاما بعد ، عبد اللّه بن عامر بن حضرمى از سوى معاويه آمده است و بر بنى تميم فرود آمده و آوازهء خونخواهى عثمان در افكنده و مردم را به جنگ فرامىخواند و\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nبيشتر مردم بصره با او بيعت كرده‌اند . چون چنان ديدم به عشيرهء ازد پناهنده شدم ، به صبرة بن شيمان و قوم او ، تا مرا و بيت المال مسلمانان را در پناه خود داشته باشند . و از قصر امارت بيرون آمده‌ام و به ميان آنها رفته‌ام . اكنون ازديان با من‌اند و شيعيان امير المؤمنين از ديگر قبايل نزد من آمد و شد مىكنند و پيروان عثمان هم با ابن حضرمى . نه ما در قصر امارت هستيم و نه آنها . اين ماجرا به امير المؤمنين برسان تا در آن تصميم كند و هر چه صلاح مىداند فورا مرا از آن بياگاهاند .\r\nو السلام .\r\n( 1 ) ابن عباس نامه به على ( ع ) داد و ماجراى بصره در كوفه بر سر زبانها افتاد .\r\nبنى تميم و قيس كه طرفداران عثمان بودند ، ابن حضرمى را گفتند كه اكنون كه زياد قصر امارت را خالى گذاشته به آنجا رود . چون ابن حضرمى آمادهء حركت شد و ياران خود را فراخواند ، ازديان سوار شدند و نزد او و نزد بنى تميم و قيس پيام فرستادند كه : ما - به خدا سوگند - نمىگذاريم كه به قصر درآييد و كسى را در آنجا بنشانيد كه ما نمىخواهيم و او را ناخوش مىداريم . مگر مردى از ما يا از شما بر سر كار آيد كه هر دو به دو رضا داده باشيم .\r\nاصحاب ابن حضرمى همچنان پاى مىفشردند كه به قصر امارت داخل شوند و ازديان نمىگذاشتند . احنف بن قيس سوار شد و به ياران ابن حضرمى گفت : شما از اينان به اين قصر سزاوارتر نيستيد و شما را نرسد كه به ميل خود كسى را كه اينان نمىخواهند بر ايشان امارت دهيد . بهتر است كه بازگرديد . سپس نزد ازديان آمد و گفت : خدايتان رحمت كناد ، بازگرديد كه كارى كه شما نپسنديد صورت نخواهد بست و آنها بازگشتند .\r\nكلبى گويد : چون ابن حضرمى به بصره در آمد و بر بنى تميم در سراى سنبل داخل شد و بنى - تميم و جماعاتى از مضر را به نزد خود خواند ، زياد ابو الاسود دئلى را گفت : نمىبينى كه مردم بصره چگونه به سخن معاويه گوش مىسپارند ، و مرا به قبيلهء ازد اميدى نيست . ابو الاسود گفتش اگر تو خود از ميان ايشان به روى ياريت نكنند و اگر در ميان ايشان بمانى از دفاع تو دريغ نورزند . زياد همان شب به ميان ازديان رفت و در خانهء صبرة بن شيمان فرود آمد . صبره پناهش داد . زياد شب را در آنجا به سر آورد . بامدادان صبره او را گفت : « اى زياد ، ما را نشايد كه بيش از يك روز تو را مخفى كنيم . پس براى او منبرى و تختى در مسجد حدّان [ 15 
  ] ترتيب داد و شرطگانى به حفاظت از او بر گماشت و زياد در مسجد حدّان با مردم نماز جمعه به جاى آورد .\r\nابن حضرمى هر چه ميسرش بود از بصره در تصرف آورد و اموال بستد . ازديان بر زياد گرد آمدند و او بر منبر شد ، حمد و ثناى خداوند به جاى آورد و سپس گفت :\r\n« اى ازديان ، شما زين پيش دشمنان من بوديد و اكنون دوستانيد و از همهء مردم به من نزديكتر . اگر من در ميان بنى تميم بودم و ابن حضرمى در ميان شما فرود آمده بود ، هرگز غلبهء بر او را - در حالى كه شما از او دفاع مىكرديد - اميد نمىبستم ، اكنون هم ابن حضرمى نتواند\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nطمع غلبه بر مرا در سر پزد ، در حالى كه شما مدافعان من هستيد . محال است كه فرزند آن زن جگرخوار [ 16 
  ] ، در ميان باقى بقاياى احزاب و دوستان شيطان ، بر امير المؤمنين كه مهاجران و انصار او را در ميان گرفته‌اند غلبه تواند كرد . من در ميان شما جاى دارم و شما ضمانت كرده‌ايد ، نگاهداشت مرا و من امانتى هستم كه آن را به شايستگى ادا خواهيد كرد . ديديم كه در نبرد جمل چگونه پايدارى ورزيديد و دلاوريها كرديد . آن سان كه در يارى باطل پايدارى مىكرديد اكنون در دفاع از حق استوار باشيد . زيرا به دلاوريهايتان ستوده شويد و براى ترس و هراس عذر شما پذيرفته نيايد . »\r\n( 1 ) شيمان ، پدر صبره ، بر خاست - او جنگ جمل را نديده بود - و گفت : « اى جماعت ازديان شركت در نبرد جمل جز سرانجامى ناستوده براى شما باقى نگذاشت ديروز به خلاف على ( ع ) برخاسته بوديد ، امروز به سود او قدم در ميدان گذاريد . به خدا سوگند اگر كسى را كه به شما پناه جسته به دشمنش تسليم كنيد نشان ذلت شماست ، و اگر او را يارى نكنيد ننگى بزرگ به جان خريده‌ايد . اى جماعت ازديان ، ميدانگاه شما شكيبايى است و سرانجام شما وفاى به عهد است . اگر آنان همراه سردار خود براى نبرد در حركت آمدند ، شما نيز همراه سردار خود در حركت آييد و اگر آنان از معاويه مدد خواستند ، شما هم از على ( ع ) مدد خواهيد . اگر به سازش و مدارا دست فرا كردند شما نيز دست فرا كنيد . »\r\nآن‌گاه صبرة بن شيمان بر خاست و گفت : اى جماعت ازديان ، در نبرد جمل ما گفتيم ، از شهرمان دفاع مىكنيم و از مادرمان - عايشه - فرمان مىبريم و خليفهء ستمديدهء خويش را يارى مىنماييم . پس به جنگ در آمديم و چون مردم گريختند ما پايدارى كرديم تا كسانى را به كشتن داديم كه پس از آنها در دنيا خيرى نمىبينيم . اين زياد است كه امروز به شما پناهنده شده و كسى كه پناهنده شود ، در ضمانت است . ما آن سان كه از معاويه مىترسيم از على ( ع ) نمىترسيم . پس جانهاى خود به ما ارزانى داريد و از اين مرد كه به شما پناه آورده دفاع كنيد يا او را به جايى امنش رسانيد .\r\nازديان گفتند : ما اينك پيروان شما هستيم ، او را پناه دهيد .\r\nزياد خنديد و گفت : اى صبره ، آيا بيم آن داريد كه در برابر تميم پايدارى نتوانيد ؟ صبره گفت : اگر احنف را بر سر ما بياورند با ابو صبره بر سرشان خواهيم شتافت ، و اگر حتات [ 17 
  ] را بياورند من خود به سوى ايشان خواهم رفت ، اگر به جوانانشان مىبالند ما نيز جوانان بسيارى داريم . زياد گفت : مزاح كرده بودم .\r\nچون بنى تميم ديدند كه ازد به يارى زياد برخاست . نزد آنان كس فرستادند كه شما اميرتان را بيرون كنيد و ما نيز بيرون مىكنيم ، و درنگ مىكنيم تا يا على ( ع ) پيروز شود يا معاويه ، هر يك از اين دو پيروز شدند در فرمان او مىآييم و ديگر مردم را به كشتن نمىدهيم . ابو صبره گفت : آرى اگر او را پناه نداده بوديم . - به جان خودم سوگند - بيرون راندن زياد همان است و\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nكشته شدن او همان . و شما مىدانيد كه ما زياد را از روى جوانمردى پناه داده‌ايم . پس اين انديشه از سر به در كنيد .\r\n( 1 ) ابو الكنود [ 18 
  ] گويد : شبث بن ربعى [ 19 
  ] على ( ع ) را گفت : يا امير المؤمنين به اين عشيره از بنى تميم كس فرست و آنان را به اطاعت خود دعوت كن و بخواه تا بيعت تو نگه دارند و ازد عمان را بر آنان مسلط منماى كه بيگانه و كينه‌توزانند . و هرآينه يك تن از قوم تو تو را از ده تن غير ايشان بهتر است . مخنف بن سليم ازدى [ 20 
  ] او را گفت : آن بيگانگان كينه‌توز كه گويى كسانى هستند كه خدا را عصيان كنند و با امير المؤمنين راه خلاف در پيش گيرند يعنى قوم تو هستند . و هرآينه محبوبان نزديك ، آنان كه خدا را فرمان مىبرند و امير المؤمنين را يارى مىنمايند ، قوم من‌اند كه يك تن از ايشان بهتر از ده تن از قوم تو هستند . آن‌گاه امير المؤمنين فرمودند . خاموش باشيد ، اى مردم بس كنيد . بايد كه اسلام و حيثيت اسلام شما را از ستم بر يكديگر و از ناسزا گويى بازدارد و شما را همداستان سازد . همراه دين خدا باشيد كه جز آن از هيچ كس پذيرفته نيايد . و بر كلمهء اخلاص كه قوام دين است و حجت خداست بر كافران ، پايدار مانيد .\r\nبه ياد آريد آن زمان را كه شمارتان اندك بود و مشرك بوديد و پراكنده بوديد و با هم دشمن بوديد ، خداى تعالى به وسيلهء اسلام ميان دلهايتان الفت افكند پس شمارتان افزون گرديد و از پراكندگى رهايى يافتيد و با يكديگر دوستى ورزيديد . هرگاه كه مردم از يكديگر بريدند و تيغ خونخواهى كشيدند و عشيره‌ها و قبيله‌ها را به يارى خواندند ، سرها و صورتهايشان را طعمه شمشير سازيد تا به خدا و كتاب خدا و سنت پيامبرش روى آورند . اما آن حميت و دليرى اگر نه براى خدا باشد به يقين از وسوسه‌هاى شيطان است . زنهار از آن بپرهيزيد تا رستگار شويد و پيروز .\r\nآن‌گاه على ( ع ) اعين بن ضبيعة مجاشعى [ 21 
  ] را پيش خواند و گفت : اى اعين ، خبر ندارى كه قومت با ابن حضرمى همدست شده و در بصره بر عامل من شوريده‌اند ؟ اكنون مردم را به جدايى از من فرا مىخوانند و گمراهان فاسق را بر ضدّ من يارى مىدهند .\r\nاعين گفت : « يا امير المؤمنين ، گزندت مباد و مباد آنچه آن را ناخوش مىدارى . مرا به سوى آنان بفرست كه من تعهد مىكنم كه همه را به فرمان تو آرم و جمعشان بپراكنم و ابن حضرمى را يا بكشم يا از بصره برانم . » على ( ع ) گفتش « همين ساعت در حركت آى » .\r\nاعين از نزد آن حضرت بيرون آمد و رهسپار بصره شد سپس بر زياد داخل گرديد . زياد در ميان ازديان بود . او را خوشامد گفت و در كنار خود جايش داد . اعين سخنان على ( ع ) با او بگفت و نيز سخنان مخالفان را . و گفت كه على ( ع ) چه تصميم دارد ، كه با او در اين باب گفتگو كرده و اين نامه‌اى است كه على ( ع ) براى او نوشته است .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n( 1 ) بسم اللّه الرحمن الرحيم از بندهء خدا على بن ابى طالب امير المؤمنين به زياد بن عبيد . سلام بر تو باد .\r\nاما بعد ، اعين بن ضبيعه را فرستاده‌ام كه قوم خود را از گرد ابن حضرمى بپراكند .\r\nبنگر كه چه مىكند . اگر كرد و به آنچه مىپندارد رسيد و توانست آن اوباش را پراكنده كند كارى است در خور و نيكو . و اگر كار به دشمنى و عصيان كشيد با همان گروه كه فرمانبردار تو هستند بر آن گروه كه به خلاف تو برخاسته‌اند بتاز . اگر پيروزى نصيب تو گردد ، همان است كه چشم آن دارم و اگر نه ، با آنان مدارا كن و در كار درنگ كن ولى چشم و گوش به آنان دار كه به زودى افواج سپاه مسلمانان در خواهند رسيد و خدا مفسدان ستمكار را نابود خواهد كرد و مؤمنان بر حق را يارى كند . و السلام .\r\nزياد نامه را خود خواند و براى اعين بن ضبيعه هم خواند . اعين گفت : اميدوارم كه تو خود اين مهم را - اگر خدا خواهد - بسنده باشى . سپس از نزد او بيرون آمد و به جايگاه خود رفت .\r\nمردان قومش گرد او را گرفتند ، تا چه مىگويد . اعين حمد و ثناى خدا به جاى آورد ، سپس گفت :\r\n« اى قوم چرا خويشتن به كشتن مىدهيد و خون خود بر زمين مىريزيد . آن هم براى امرى باطل و با مشتى سفيهان و اشرار ؟ به خدا سوگند وقتى به نزد شما مىآمدم ديدم كه لشكرها تعبيه كرده‌اند تا بر سر شما تازند . اكنون اگر بازگرديد از شما مىپذيرند و دست از شما بازخواهندداشت و اگر سر برتابيد و اللّه مرگ و نابوديتان را در پى خواهد داشت . »\r\nگفتند : مىشنويم و فرمان مىبريم ، گفت : در پناه بركت خدا برخيزيد . اعين آنان را به نزد جماعت ابن حضرمى آورد . ياران ابن حضرمى نيز همراه او بيرون آمدند . ياران اعين در برابر ابن حضرمى صف كشيدند و او جلو ايستاد و در تمام روز با ابن حضرمى و يارانش سخن گفت و سوگندشان داد . مىگفت : « اى قوم بيعت خود مشكنيد و با امام خود مخالفت مكنيد و به زيان خويش كارى نكنيد . ديديد و آزموديد كه چون بيعت شكستيد و راه مخالفت در پيش گرفتيد خدا با شما چه كرد ؟ پس از اين كار دست بر داريد . » و ميانشان جنگى در نگرفت ولى زبان به دشنامش گشودند و ناسزايش مىگفتند . اعين از نزدشان بازگرديد ، در حالى كه به انصاف آنان اميد بسته بود .\r\nچون به جايگاه خود بازگرديد ده تن كه گويا از خوارج بودند ، از پىاش آمدند و او را در بسترش شمشير زدند . اعين تصور نمىكرد كه چنان اتفاقى افتد . پس برهنه تن از خانه بيرون جست و بگريخت . آنان در راه به او رسيدند و كشتندش .\r\nچون اعين كشته شد زياد مىخواست با جماعت ازديان و جمعى ديگر از ياران على ( ع )\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nقيام كند . بنى تميم نزد آنها كس فرستادند و پيام دادند كه « به خدا سوگند ما متعرض كسى كه شما پناهش داده بوديد نشديم ، نه به مالش تجاوز كرديم و نه به جان او و نه به مال و جان كسى كه با ما همعقيده نبود ، پس شما چگونه مىخواهيد به جنگ ما و كسى كه او را پناه داده‌ايم بياييد ؟\r\nازديان چون اين سخن بشنيدند ، كارزار با آنان را نپسنديدند . و زياد به على ( ع ) چنين نوشت :\r\n( 1 ) بسم اللّه الرحمن الرحيم اما بعد ، يا امير المؤمنين ، اعين بن ضبيعه از سوى شما با جديت و نيكخواهى و صدق و يقين به نزد ما آمد . از ميان عشيرهء خود كسانى را كه از او فرمان مىبردند گرد آورد و آنان را به اطاعت و اتحاد تحريض كرد و از جدايى و مخالفت بر حذر داشت .\r\nسپس با آن گروه كه به او روى آوردند ، به سوى آن گروه كه از او روىگردان شده بودند ، نهضت نمود . تمام روز در مقابلشان ايستاد و بر همان حال ببود .\r\nجماعت گمراهان از آمدنش بيمناك شدند و بسيارى از ياران ابن حضرمى كه آهنگ ياريش ، داشتند ، او را ترك گفتند . حال بر اين منوال بود تا شب در رسيد و اعين به سراى خود بازگشت . چند تن از خوارج از دين بيرون شده ، بر او شبيخون زدند و كشتندش - خدايش بيامرزاد .\r\nمرا آهنگ آن بود كه با ابن حضرمى روياروى شوم ولى حادثه‌اى رخ داد كه كسى كه اين نامهء من آورده است براى امير المؤمنين بشرح بازخواهدگفت : نظر من اين است كه اگر امير المؤمنين صلاح بداند جارية بن قدامه [ 22 
  ] را بفرستد . كه مردى بصير است و در ميان عشيرهء خويش مطاع و بر دشمن امير المؤمنين سخت دشمن . اگر جاريه بيايد به اذن خداوند جمع ايشان پراكنده خواهد ساخت .\r\nو السلام عليكم و رحمة اللّه و بركاته .\r\nوقتى كه نامه رسيد و على ( ع ) بر خواند ، جارية بن قدامه را فراخواند و گفتش اى پسر قدامه ازديان عامل من و بيت المال مرا پناه داده‌اند ولى مضر به خلاف من برخاسته و با من دشمنى مىكنند و حال آنكه خداوند به وسيلهء ما نخستين بار آنان را كرامت ارزانى داشت و راه هدايت به ايشان فرانمود . اينكه به جماعتى پيوسته‌اند كه با خدا و رسولش دشمنى مىورزند و مىخواهند نور خدا را خاموش كنند ولى سخن حق اعتلا خواهد يافت و كافران به هلاكت خواهند رسيد .\r\nجاريه گفت : يا امير المؤمنين ، مرا به سوى آنان بفرست ، از خدا بر دفع آنان يارى مىجويم . على ( ع ) گفت : آرى تو را مىفرستم و بر دفع آنان از خدا يارى مىجويم .\r\nكعب بن قعين گويد : من نيز با جاريه از كوفه بيرون آمدم . پنجاه مرد از بنى تميم\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nهمراه او بود و از مردم يمن كسى جز من همراه او نبود و مرا در تشيع عقيدتى استوار بود .\r\nبه جاريه گفتم : اگر خواهى با تو بيايم و اگر نخواهى به نزد قوم خود مىروم . گفت : با من بيا و در آنجا كه من فرود مىآيم فرود آى . به خدا سوگند كه دوست دارم پرندگان هوا و حيوانات صحرا هم مرا بر ضد آنان يارى كنند تا چه رسد به آدميان .\r\n( 1 ) كعب بن قعين گويد : على ( ع ) نامه‌اى به جاريه داد و گفت آن را براى اصحابش بخواند . رفتيم تا به بصره در آمديم . جاريه نخست پيش زياد رفت . زياد او را خوشامد گفت و در كنار خويش جاى داد . با او نجوا مىكرد و چيزهايى مىپرسيد . جاريه از نزد او بيرون شد . بهترين سفارشى كه زياد به او كرد اين بود كه گفت : بر جان خويش بترس ، مباد به تو هم آن رسد كه به آن مرد كه پيش از تو آمده بود ، رسيد . جاريه از نزد زياد به ميان ازديان رفت . سخن آغاز كرد و گفت : خدايتان جزاى خير دهاد ، رنج شما چه بزرگ است و ابتلاى شما چه نيكو و اميرتان را چه نيك فرمان مىبريد . آن حق را كه منكرانش ضايع كردند شما شناختيد و چون ديگران دعوت به راه هدايت را ترك گفتند ، شما به راه هدايت دعوت كرديد . آن‌گاه نامهء على ( ع ) را بر آنان و شيعيان على ( ع ) و ديگران بخواند . در آن نامه آمده بود :\r\nاز بندهء خدا ، على امير المؤمنين ، به هر كس از ساكنان بصره كه اين نامه بر او خوانده مىشود ، از مؤمنان و مسلمانان . سلام بر شما باد .\r\nاما بعد ، هرآينه خدا بردبار است و در عقوبت درنگ‌كننده . پيش از حجت و بينت كس در عقوبت شتاب نكند و در نخستين وهله گناهكار را بازخواست نمىكند . خداوند توبه‌پذير است و همچنان در عقوبت درنگ مىكند و با توبه و بازگشت خشنود مىگردد .\r\nتا حجت تمام شود و پوزش خواهندگان بهتر پوزش خواهند . اى مردم ، با اين ستيزه‌جويى و دشمنى كه در پيش گرفته‌ايد همگان مستحق عقوبت شده‌اند ولى من گناهكارتان را عفو كردم و از آن كسان كه از من روى بر گردانده‌اند شمشير بر داشتم و آن را كه به من روى مىآورد پذيرا آمده‌ام . از شما بيعت گرفته‌ام . اگر به بيعت من وفا كنيد و اندرز من بپذيريد و به فرمان من عمل كنيد به حكم كتاب خدا و سنت پيامبر و طريق حق با شما رفتار خواهم كرد و طريق هدايت را در ميان شما اقامه خواهم نمود . به خدا سوگند از آن زمان كه محمد ( ص ) از اين جهان رخت بر كشيده فرمانروايى را نمىشناسم كه اين راه و روش بهتر از من شناسد و در اين راه بهتر از من گام بر دارد . اينكه مىگويم سخنى راست است بىآنكه قصد نكوهش گذشتگان داشته باشم يا بخواهم در اعمال ، آنان را به نقص موصوف دارم . ولى اگر هواهاى ناروا و انديشه‌هاى نابخردانه و دور از حق شما را به دشمنى و مخالفت با من وادارد ، بدانيد كه اسبهايم را با زين و ستام مهيّاى پيكار ساخته‌ام و پاى در ركاب عزيمت آورم . به خدا سوگند ، اگر مرا ناچار سازيد كه به\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nسوى شما آيم كارى بر سرتان آورم كه واقعهء جمل در برابر آن بازى كودكانه‌اى آيد و من چنان پندارم كه شما - اگر خدا خواهد - نخواهيد كه جان بر سر اين كار نهيد . اين نامه كه به دست شما مىرسد حجت را بر شما تمام مىكند و بعد از آن ديگر نامه‌اى نخواهم نوشت اگر اندرز من به كار نبنديد و رسول مرا بيازاريد بىدرنگ - اگر خدا خواهد - بر سر شما تاختن كنم . و السلام .\r\n( 1 ) چون نامهء على ( ع ) خوانده شد ، صبرة بن شيمان بر خاست و گفت : شنيديم و اطاعت خواهيم كرد . ما با هر كس امير المؤمنين را جنگ باشد مىجنگيم و با هر كس صلح باشد صلح مىكنيم . اى جاريه ، اگر با همين گروه از قوم خود كه آمده‌اى با آن گروه ديگر از قوم خود توانى بر آمد چنين كن و گرنه چنانچه دوست داشته باشى به ياريت مىآييم . ديگر بزرگان قوم نيز چنين سخنان گفتند جاريه به هيچ يك از آنان اجازت نداد كه با او همراه شوند . جاريه به سوى بنى تميم در حركت آمد .\r\nزياد كه در ميان ازديان بود بر خاست و سخن آغاز كرد كه : اى جماعت ازديان ، اينان ديروز در طريق آشتى بودند و امروز بر سر جنگ‌اند و شما ديروز بر سر جنگ بوديد و امروز در طريق آشتى . به خدا سوگند كه اگر شما را اختيار كرده‌ام جز از روى ، تجربت نبوده است ، و اگر در ميان شما مانده‌ام جز از روى تأمل . نه تنها به پناه دادن من رضا داديد كه برايم تخت و منبر هم مهيا كرديد و شرطه و نگهبان برگزيديد و ندا در داديد و به نماز جمعه‌ام برديد . از آن زمان كه به ميان شما آرام گرفته‌ام هيچ از دست نداده‌ام جز همان خراج كه نتوانسته‌ام گرد آورم و غمى نيست ، اگر امروز خراجى گرد نياورده‌ام فردا گرد خواهم آورد . و بدانيد كه امروز جنگيدن با معاويه براى شما از لحاظ دينى و دنيايى بسى آسانتر است از پيكار ديروزتان با على ( ع ) . جارية ابن قدامه نزد شما آمده است . على ( ع ) او را فرستاده تا بنگرد كه قومش چه مىگويند و چه مىخواهند . به خدا سوگند كه جاريه نيامده است كه براى شما اميرى فرمانروا باشد و نيز مرد مغلوبى نيست كه به استغاثه آمده باشد . اگر به مقصود خود برسد و آنچه از قومش مىخواهد حاصل كند به نزد امير المؤمنين بازمىگردد يا تابع فرمان من خواهد بود . و شماييد سران و سركردگان بزرگ و چونان اخگرهاى افروخته ، او را به نزد قومش بريد و اگر به يارى شما نيازش افتاد ياريش كنيد اگر اين رأى مىپسنديد .\r\nصبرة بن شيمان بر خاست و گفت : اى زياد ، اگر من در روز پيكار جمل همراه قوم خود بودم بسا كه با على ( ع ) نمىجنگيدند . اكنون آن روز با همهء حوادثش گذشته است . روزى بود در برابر روزى و كارى در برابر كارى و خدا پاداش نيكى را زودتر از كيفر بدى مىدهد . توبه همراه حق است و عفو همراه پشيمانى اگر اين فتنه‌اى مىبود قوم را فرامىخوانديم به ابطال خونها و از سر گرفتن كارها ولى جماعتى هستند كه ريختن خونشان حرام است و مجروح كردنشان را قصاص در پى است . ما با تو هستيم ، آنچه هواى توست به انجام رسان كه هر چه را تو دوست\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nبدارى ما نيز دوست مىداريم .\r\n( 1 ) زياد از سخن او در شگفت شد و گفت « نپندارم كه در ميان مردم او را همانندى باشد . »\r\nسپس صبره پسرش بر خاست و گفت : به خدا سوگند ، هرگز در دين خود و در دنياى خود به مصيبتى صعب‌تر از مصيبتى كه در روز پيكار جمل بدان دچار شده‌ايم ، دچار نشده‌ايم . امروز اميدمان اين است كه خطاى ديروز را با فرمانبردارى از خدا و فرمانبردارى از امير المؤمنين جبران كنيم . و اما اى زياد تو در ميان ما به آرزويت نخواهى رسيد و ما نيز آن آرزو كه در تو بسته‌ايم نخواهيم يافت مگر آن روز كه تو را به سراى امارتت بازگردانيم و اگر خداى تعالى خواهد ، فردا اين كار صورت خواهد بست و اگر چنين كرديم ، آن‌گاه نبايد كسى از ما به تو نزديكتر باشد و اگر تو خلاف وعده كنى آن وقت كارى كرده‌اى كه از چون تويى سزاوار نبوده است . و ما به خدا سوگند آن قدر كه از جنگ با على ( ع ) در آخرت مىترسيم از جنگ با معاويه در دنيا بيم نداريم . اكنون خواست خود بر خواست ما مقدم دار كه ما با تو و در اطاعت توييم .\r\nآن‌گاه جيفر العمانى [ 23 
  ] بر پاى خاست - و او زبان گوياى قوم بود . و گفت : اى امير ، اگر تو به چيزى از ما خشنود مىشوى كه سبب خشنودى تو از ديگران مىشود ما خود بدان خشنود نيستيم . و اگر در حق تو به همان اندازه خشنود باشيم به تو خيانت كرده‌ايم . زيرا ما را در پيمان سابقه‌اى ديرين است و همواره مورد ستايش بوده‌ايم . اگر خواهى ، ما را بر سر اين قوم ببر .\r\nقسم به خدا كه ما هرگاه كه با دشمن روياروى شده‌ايم عفو و بخشايش خويش بر جنگ و ستيز مقدم داشته‌ايم . مگر ديروز - يعنى روز جمل - كه چنين نشد .\r\nچون روز ديگر در رسيد ، ازديان جاريه را اشارت كردند كه با ياران خويش بر سر دشمن رود . ياران زياد نيز زياد را به سراى امارت بردند .\r\nجاريه ، عشيرهء خود را ندا در داد كه از گرد ابن حضرمى پراكنده شوند ، ولى قوم اجابتش ننمودند . بلكه گروهى از اوباش به نزديك او شدند و دشنامش دادند . جاريه نزد زياد كس فرستاد و يارى خواست زياد فرمان داد كه به سوى او در حركت آيند . ابن حضرمى نيز آمادهء پيكار شد . عبد اللّه بن خازم سلمى فرمانده سوارانش بود . ساعتى ميان دو طرف نبرد بود . شريك ابن اعور [ 24 
  ] حارثى كه از شيعيان على ( ع ) و دوستان جاريه بود پيش آمد و گفت : نمىخواهى همراه تو با دشمنت نبرد كنم . جاريه گفت : آرى مىخواهم .\r\nپس از اندكى بنى تميم شكست خوردند و گريختند و به ناچار به خانهء سنبل سعدى پناه بردند . جاريه ، آن روز تا شب ابن حضرمى را در آن خانه محاصره كرد . ابن خازم نيز با او بود .\r\nمادر ابن خازم - كه زنى سياه و از حبشيان بود - به نام عجلى بيامد و فرزند خويش ندا داد . پسر بر سر بام آمد تا بنگرد كه مادرش چه مىگويد . زن گفت : پسرم ، از آنجا بيا . پسر سر برتافت زن سر برهنه ساخت و روى بند بر گرفت و از پسر خواست كه از آنجا بيرون آيد و گفت كه اگر نيايد در برابر مردم عريان خواهد شد و دست برد كه جامه از تن بيرون كند چون ابن خازم چنان ديد از\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nبام فرود آمد و مادر را به خانه برد .\r\n( 1 ) جاريه و زياد ، خانه را در ميان گرفتند . جاريه فرياد زد : آتش بياوريد . ازديان گفتند كه موافق آن نيستيم كه آتش در خانه زنيم . اينان قوم تواند و تو بهتر دانى . اما جاريه خانه را به آتش كشيد و ابن حضرمى با هفتاد تن از مردان خود بسوخت و هلاك شد . يكى از آنان عبد الرحمن ابن عمير بن عثمان قرشى تيمى بود . جاريه از آن روز « محرّق » ( سوزاننده ) نام گرفت .\r\nچون ابن حضرمى در آتش بسوخت و ازديان زياد را و بيت المال را در سراى امارت جاى دادند او را گفتند : آيا هنوز هم در باب پناهندگيت بر گردن ما حقى هست ؟ زياد گفت : نه ازديان گفتند : آيا از پناه دادن تو ، ديگر برائت يافته‌ايم ؟ زياد گفت : آرى . پس به ديار خويش بازگرديدند و كار بصره بر زياد قرار گرفت و بيت المال نيز به قصر امارت بازگشت .\r\nابو العرندس عوذى در باب زياد و سوختن ابن حضرمى مىگويد :\r\n رددنا زيادا الى داره \r\nزياد را به سرايش بازگردانيديم و پناهنده\r\n و جار تميم ينادى الشّجب \r\nبه تميم ، فرياد مىكشيد كه به هلاكت مىرسد .\r\n لحا اللّه قوما شووا جارهم \r\nخداوند لعنت كناد قومى را كه پناهندهء خود را\r\n و للشاء بالدّرهمين الشصب \r\nكباب كردند و با دو درهم براى كباب\r\n ينادى الحباق و حمّانها \r\nكردن پوست گوسفند بكنند . آن مرد عشيره‌هاى\r\n و قد حرّقوا رأسه فالتهب . \r\nخويش حباق و حمان را ندا مىداد در حالى كه كله‌اش را آتش زده بودند و شعله مىكشيد .\r\nظبيان بن عماره [ 25 
  ] گويد : زياد مرا فراخواند و نامه‌اى كه نوشته بود به من داد كه به على ( ع ) برسانم و آن نامه چنين بود :\r\nاما بعد ، بندهء صالح ، جارية بن قدامه از نزد تو آمد و با جمعى از ازديان كه به ياريش گرد آمدند بر سر ابن حضرمى تاختن آورد و او را در هم شكست و مجبورش كرد كه با جمع كثيرى از يارانش به يكى از خانه‌هاى بصره رود . ابن حضرمى از آنجا بيرون نيامد تا خداى ميان آن دو داورى كرد و ابن حضرمى و يارانش كشته شدند . بعضى در آتش سوختند و بر سر بعضى ديوار افكنده شد و بر سر بعضى خانه خراب گرديد ، بعضى نيز طعمهء شمشير شدند . چند نفرى كه باقى مانده بودند ، توبه كردند و از گناهشان عفو كرديم . از رحمت خدا دور باد كسى كه عصيان مىكند و گمراه مىشود . و السلام على امير المؤمنين و رحمة اللّه و بركاته .\r\nچون نامهء زياد رسيد ، على ( ع ) آن را براى مردم بخواند . على ( ع ) شادمان شد يارانش نيز شادمان شدند و بر جارية بن قدامه و ازد ثنا گفتند و بصريان را نكوهش كردند . على ( ع ) گفت :\r\nاين بصره اولين بلدى است كه ويران شود يا به غرق در آب يا به سوختن در آتش تا فقط مسجدش باقى بماند چون سينهء كشتى نمودار . سپس ظبيان را گفت : در كجاى بصره\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nخانه دارى ؟ گفت : در فلان جا . على ( ع ) گفت : زنهار به حومه شهر برو ، به حومهء شهر برو .\r\nخبر ابن حضرمى به پايان آمد .\r\n\r\n( 1 ) سخن على عليه السلام دربارهء كوفه\r\nهارون بن خارجه [ 26 
  ] گويد . جعفر بن محمد ( ع ) مرا گفت : فاصلهء ميان خانهء تو و مسجد كوفه چند است ؟ گفتم كه چند است . گفت : هيچ ملك مقرّب و پيامبر مرسل و بندهء صالحى نيست ، مگر كه در آنجا نماز خوانده است . رسول اللّه ( ص ) در شب معراج بر مسجد كوفه گذشت و اجازت خواست و داخل شد و دو ركعت نماز به جاى آورد . هر ركعت نماز واجب در آن مسجد برابر هزار ركعت است و هر ركعت نماز نافله برابر پانصد ركعت . نشستن در آن مسجد - بدون تلاوت قرآن - عبادت است پس به مسجد كوفه رو اگر چه خود را بر زمين كشى .\r\nاز حبّهء عرنى [ 27 
  ] و ميثم تمّار [ 28 
  ] روايت شده كه گفتند : مردى نزد على ( ع ) آمد و گفت : يا امير المؤمنين ، من توشهء راه تهيه كرده‌ام و چارپايى خريده‌ام و همهء كارهاى خود به سامان آورده‌ام ، تا به زيارت بيت المقدس روم . على ( ع ) گفت : راه‌توشه‌ات را بخور و چارپايت را به فروش و بر تو باد به اين مسجد - يعنى مسجد كوفه - كه آن يكى از چهار مسجد روى زمين است كه دو ركعت نماز در آنجا برابر ده ركعت است در ديگر مسجدها . از هر سو كه به اين مسجد آيى تا دوازده ميل بركت باشد و از پى بناى آن هزار ذراع وانهاده شده و در زاويهء آن ، تنور [ 29 
  ] فوران كرده است و در كنار ستون پنجم آن ابراهيم خليل ( ع ) نماز خوانده هزار پيغمبر و هزار وصى پيغمبر در آنجا نماز گزارده‌اند . عصاى موسى و درخت كدو [ 30 
  ] آنجاست . يعوق و يغوث [ 31 
  ] در آنجا هلاك شده‌اند و آن مسجد تميز دهندهء حق است از باطل . كوه اهواز از آنجا به راه افتاد . نوح ( ع ) در آن مسجد نماز خوانده و در روز قيامت هفتاد هزار تن از آنجا محشور شوند كه نه حساب دارند و نه عذاب . در وسط آن باغى است از باغهاى بهشت . و در آنجا سه چشمه است درخشان و زلال كه آن دسته‌هاى تركه [ 32 
  ] را رويانيد كه پليدى را ببرد و مؤمنان را پاكيزه گردانيد چشمه‌اى از شير و چشمه‌اى از روغن و چشمه‌اى از آب . در جانب راستش ذكر است و در جانب چپش مكر . اگر مردم بدانند چه ثواب و فضيلتى در آن است به سوى آن آيند اگر چه بر زانو و دست راه بروند .\r\n\r\n","description":"","footnote":"","page_name":" 155 ","page_number":155},
  {"content":"\r\n . \r\n","description":"","footnote":"","page_name":" 156 ","page_number":156},
  {"content":"\r\n\r\n\r\n( 1 ) تاختن ضحّاك بن قيس و رويارويى حجر بن عدىّ با او و هزيمت ضحّاك\r\nجندب ازدى از پدرش روايت كند كه نخستين حمله به عراق ، حملهء ضحاك بن قيس بود .\r\nضحاك به جنگ مردم عراق آمد . و اين واقعه بعد از رأى دادن آن دو حكم بود و پيش از كشتن نهروانيان . از اين قرار كه به معاويه خبر رسيد كه على ( ع ) بعد از رأى دادن آن دو حكم بسيج نبرد كرده و رهسپار شام مىشود . معاويه بترسيد و در بيرون دمشق لشكرگاه بر پاى كرد و به اطراف شام مناديان فرستاد و فرياد بر آورد كه اينك على رهسپار شام است آن‌گاه نامه‌اى - يكسان براى همه جا - نوشت و فرمان داد كه براى مردم بخوانندش : نامه چنين است :\r\n« اما بعد ، ما و على محضرى نوشته و شروطى گذاشته بوديم و دو مرد را برگزيديم كه دربارهء ما بر طبق كتاب خدا حكم كنند و از آن درنگذرند و مقرر داشتيم كه هر كس آن پيمان نقض كند چنان است كه عهد و پيمان خدا را نقض كرده است يا آن حكم اجرا ننموده است . آن داور كه من برگزيده بودم مرا اثبات كرد و آن داور كه على برگزيده بود ، على را خلع كرد . اكنون على ستمكارانه به سوى شما مىآيد پس هر كس كه پيمان گسلد به زيان خود گسسته است . و چون كار بر اين منوال است ، با بهترين ساز و برگ براى نبرد مهيا شويد جنگ‌افزارهاى خويش آماده سازيد كه جنگى در پيش است . گران‌بار يا سبكبار ، چه از روى بىميلى و چه شادمانه به كارزار شتابيد ، خداوند براى ما و شما انجام كارهاى نيك را ميسر دارد . »\r\nمردم از همه سوى بلاد به دو روى نهادند ، خلقى گرد آمد و خواستند رهسپار صفين شوند . و معاويه با آنان رأى زد . و گفت كه على از كوفه مىآيد و كسى كه از ماجرا خبر دارد گفته است كه او از نخيله بيرون آمده .\r\nحبيب بن مسلمه [ 33 
  ] گفت : من معتقدم كه به حركت آييم تا در همان منزلى كه قبلا در آنجا بوده‌ايم ( يعنى صفين ) فرود آييم ، كه آنجا منزلى مبارك است و در آنجا بود كه خدا ما را بهره‌مند ساخت و داد ما از دشمنانمان بستد .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n( 1 ) عمرو بن عاص گفت : من بر آنم كه لشكر را پيش برانيم تا به قلمرو او درآييم در سرزمين جزيره ، اين كار سپاه تو را نيرومندتر و دشمن تو را خوارتر خواهد كرد .\r\nمعاويه گفت : مىدانم كه چه مىگويى ، ولى مردم را تاب و توان آن نيست . عمرو بن عاص گفت : جزيره سرزمينى است ارجمند .\r\nمعاويه گفت : ولى مردم سعيشان اين است به جايگاهى كه زين پيش در آنجا بوده‌اند - يعنى صفين - برسند .\r\nدو سه روز همچنان در گفتگو بودند تا جاسوسان برسيدند و خبر آوردند كه ياران على ( ع ) به خلاف او برخاسته‌اند و گروهى از او جدا شده‌اند و موضوع حكميت را امرى منكر مىشمارند . و على ( ع ) اكنون روى به آنها نهاده است . از انصراف على ( ع ) و آن اختلاف كه به ميان ياران او افتاده بود ، مردم شام بسى شادمان شدند .\r\nمعاويه همچنان لشكرگاه خويش بر پاى مىداشت و چشم به راه اقدام على ( ع ) و يارانش بود كه آيا طلايه‌داران سپاهش از دور هويدا مىشوند ، يا نه ؟\r\nزمانى نگذشت كه براى معاويه خبر آوردند كه على ( ع ) آن خوارج را كشته است و پس از قتل آنها مىخواهد مردم را به سوى او در حركت آورد ولى مردم همچنان از او مهلت مىخواهند و با او مخالفت مىورزند . معاويه از اين خبر هم شادمان شد و مردمى كه گردش را گرفته بودند شاد شدند .\r\nعبد الرحمن بن مسعدة الفزارى [ 34 
  ] گويد : نامهء عمارة بن عقبة بن ابى معيط [ 35 
  ] از كوفه آمد و ما به معاويه در لشكرگاه بوديم و همه ترسان و لرزان كه نكند على از آن جماعت كه بر او خروج كرده بودند ، فارغ شود و به سوى ما آيد . با خود مىگفتيم كه اگر على آمد ، بهترين جايى كه با او روياروى مىشويم همان جايى است كه در سال پيش با او پيكار كرديم ( يعنى صفين ) در نامهء عماره چنين آمده بود :\r\n« اما بعد ، شمارى از قاريان قرآن و زهّاد ياران على بر او خروج كرده‌اند ، على نيز لشكر بر سرشان برده و آنها را كشته است . اكنون لشكرش و اهل شهرش بر او شوريده‌اند و ميانشان دشمنى افتاده و سخت پراكنده شده‌اند . دوست داشتم كه تو را خبر دهم تا سپاس خداى به جاى آورى . و السلام . »\r\nمعاويه نامه را براى من و برادر خود و ابو اعور سلمى خواند . سپس به برادر خود عتبه و برادر عماره ، وليد بن عقبه نگريست و وليد را گفت : برادرت راضى شده كه براى ما جاسوسى كند .\r\nوليد خنديد و گفت : در اين كار هم سودى است .\r\nشنيدم كه وليد بن عقبه دربارهء برادرش عمارة بن عقبة بن ابى معيط سروده است ، و او را تحريض مىكند :\r\n( 2 )\r\n فان يك ظنّى بابن امّى صادقا \r\nاگر گمان من دربارهء برادرم عماره صادق باشد\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n عمارة لا يطلب بذحل و لا وتر \r\nبايد بگويم كه عماره نه هرگز در طلب خون است و نه انتقام .\r\n يبيت و او تار بن عفّان عنده \r\nشب هنگام كه ميان خورنق و قصر به خواب\r\n مخيمة بين الخورنق و القصر \r\nمىرود خون پسر عفان بر سر او خيمه زده .\r\n تمشّى رخىّ البال مستشزرا القدوى \r\nآسوده خاطر و بىخيال قدم مىزنى گويى كه\r\n كانّك لم تشعر بقتل ابى عمرو \r\nاز قتل ابو عمر و عثمان بن عفان بىخبرى .\r\n( 1 ) معاويه در اين هنگام ضحاك بن قيس فهرى را بخواند و گفتش : در حركت آى تا به ناحيهء كوفه برسى و هر چه توانى ، از هر جاى بر باى . اگر به اعرابى بر خورد كردى كه در اطاعت على بودند ، تارومارشان كن و اگر در راه به سواران مسلح لشكر على رسيدى بر آنها تاختن آور . و چون در جايى چنين كردى ، درنگ مكن و به جاى ديگر رو و همچنان كن . هرگاه تو را گفتند كه دسته‌اى از سواران به جنگ تو روانه كرده‌اند براى رويارويى با آن بايست . پس او را با سه هزار يا چهار هزار سرداران يكّه‌تاز روانه كرد .\r\nضحاك به سوى كوفه آمد هر كه را مال و خواسته‌اى بود بستد و به هر كس از اعراب بدوى رسيد او را بكشت تا به ثعلبيّه رسيد . افواج سپاهش بر قافلهء حاجيان حمله كردند و متاعشان بربودند . در راه كه مىآمد ، عمرو بن عميس بن مسعود - برادرزاده عبد اللّه بن مسعود - صحابى رسول اللّه ( ص ) را ديد . در راه حجاج ، در قطقطانيه او را با جمعى از صحابه كه همراهش بودند بكشت .\r\nابو روق [ 36 
  ] گويد : پدرم براى من حكايت كرد كه على ( ع ) به ميان مردم آمد و بر منبر شد و سخن گفت و ندا داد كه اى مردم كوفه به جايى كه بندهء صالح خدا عمرو بن عميس كشته شده و به يارى لشكرهايتان كه بعضى به هلاكت رسيده‌اند بيرون شويد . بيرون شويد و با دشمنتان بجنگيد و حريم خويش حفظ كنيد ، اگر خواهيد كه كارى كنيد .\r\nپاسخى از روى سستى و بىحالى به او دادند . على ( ع ) ناتوانى و سستى را در وجود آنان مشاهده كرد . در اين حال فرمود :\r\n« به خدا سوگند ، دوست دارم به جاى هر صد مرد از شما يكى از آنها از آن من بود . واى بر شما با من به جنگ بيرون آييد و سپس اگر پشيمان شديد ، از گرد من بگريزيد .\r\nبه خدا سوگند ، ديدار با پروردگارم را با همين نيت و بصيرت كه مراست ناخوش ندارم . كه در آن شادمانى بزرگ من است و رهايى من است از اين همه مدارايى كه با شما مىكنم و رنجى كه از شما مىكشم . همانند آن اشتران جوان كه در كوهانشان به ظاهر رنجى مشاهده نمىشود ولى از درون دردناك است يا همانند آن جامهء كهنه كه چون يك جاى آن را بدوزند از جاى ديگرش پاره شود .\r\nاين بگفت و از منبر فرود آمد .\r\nآن‌گاه برفت تا به غريين [ 37 
  ] رسيد ، در آنجا حجر بن عدىّ كندى را از ميان سواران خود\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nفراخواند . برايش علمى بست و با چهار هزار روانه نمود . ( 1 ) حجر برفت تا به سماوه رسيد . اينجا سرزمين بنى كلاب بود . امرؤ القيس بن عدىّ بن اوس بن جابر بن كعب بن عليم كلبى ، پدر زن حسين بن على بن ابى طالب ( ع ) در آنجا بود حجر با او ديدار كرد اينان او را در راه و دريافتن آب راه مىنمودند . حجر شتابان در پى ضحّاك مىرفت تا در ناحيهء تدمر به او رسيد . او را متوقف ساخت و ساعتى نبرد كردند ، از ياران ضحاك نوزده نفر و از ياران حجر دو تن : عبد الرحمن و عبد اللّه غامدى كشته شدند . شب پرده افكند و ضحاك از صحنهء نبرد بگريخت . چون روز بردميد نشانى از او و يارانش نديدند . ضحاك بعدها مىگفت :\r\n انا الضحاك و انا ابو انيس \r\nمن ضحاك بن قيس و\r\n و قاتل عمرو و هو ابن عميس \r\nكشندهء عمرو بن عميس هستم .\r\n( 2 ) مسعر بن كدام [ 38 
  ] گويد : على ( ع ) مىگفت كه دوست دارم در برابر مردم كوفه يا در برابر اصحاب خود ، هزار تن از بنى فراس مىداشتم .\r\nزيد بن وهب گويد : عقيل بن ابى طالب ( رض ) ، هنگامى كه خبر يافت كه مردم كوفه امير المؤمنين على ( ع ) را واگذاشته و بر ضد او عصيان كرده‌اند به او نوشت :\r\nبسم اللّه الرحمن الرحيم « به بندهء خدا على امير المؤمنين از عقيل بن ابى طالب .\r\nسلام بر تو باد . سپاس خدايى را به جاى مىآورم كه هيچ خدايى جز او نيست .\r\nاما بعد ، خداى تعالى تو را از بدى نگهدارد و در هر حال از مكروه در امان .\r\nبراى گزاردن عمره به مكه رفته بودم . عبد اللّه بن سعد بن ابى سرح را با حدود چهل جوان از فرزندان طلقاء [ 39 
  ] ديدم و نشان انكار در چهره‌هاى ايشان مشاهده كردم .\r\nگفتم : اى نابكارزادگان به كجا مىرويد ؟ آيا آهنگ پيوستن به معاويه داريد . به خدا سوگند دشمنى شما ديرينه است و انكارناپذير . آيا مىخواهيد نور خدا را خاموش كنيد و كار او دگرگون سازيد ؟ آنان مرا به زشتى ياد كردند و من نيز ناسزايشان گفتم .\r\nدر مكه كه بودم از مردمش شنيدم كه ضحاك بن قيس به حيره حمله كرده و هر چه خواسته از اموال مردم را تاراج كرده و بىهيچ آسيبى بازگشته است . بدا روزگارى كه كسى چون ضحاك را بر تو چيره گرداند . و اين ضحاك كيست ؟ زبون بىريشه‌اى چون قارچى بىارزش در بيابانى . وقتى كه اين خبر شنيدم با خود گفتم مگر شيعيان و ياران تو تو را واگذاشته‌اند . اى برادر تصميم خويش به من بنويس ، اگر مىخواهى تن به مرگ دهى برادرزادگان و برادرانت را به نزد تو آرم كه تا زنده‌اى ما نيز زنده باشيم و چون تو را مرگ در رسد ساعتى بعد از تو در دنيا\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nنباشيم . به خداى عز و جلّ سوگند كه زندگى بعد از تو هرگز به كام ما گوارا نباشد و دلپذير نيايد . و السلام عليك و رحمة اللّه و بركاته . »\r\n( 1 ) و على ( ع ) در پاسخ او نوشت :\r\n« از بندهء خداى على امير المؤمنين به عقيل بن ابى طالب .\r\nسلام بر تو باد . خداوندى را كه هيچ خدايى جز او نيست مىستايم .\r\nاما بعد ، خداوند ما را و تو را از بد نگه دارد چونان كسى كه از او به دل بيمناك است ، خدايى ستوده است و بزرگ . نامه‌ات همراه عبد الرحمن بن عبيد ازدى رسيد . گفته بودى كه عبد اللّه ابن سعد بن ابى سرح را ديده‌اى كه با حدود چهل مرد جوان از فرزندان طلقاء از قديد رهسپار مغرب ( شام ) بوده . ابن ابى سرح مدتها با خدا و پيامبرش و كتابش دشمنى ورزيده و مردم را از راه خدا بازداشته و منحرف كرده است . پس ابن ابى سرح را واگذار و قريش را نيز بهل تا همچنان در گمراهى خويش روان باشند و در دشمنى و خلاف دوان . هرآينه عرب براى جنگ با برادرت دست اتحاد به هم داده‌اند ، همچنان كه در گذشته هم براى جنگ با پيامبر ( ص ) دست اتحاد به هم داده بودند و حق او را نشناختند و فضلش را انكار كردند و دشمنى با او آغاز نهادند و جنگ با او در پيوستند و كوشيدند و سخت كوشيدند و لشكرهاى احزاب را به سوى او در حركت آوردند .\r\nبار خدايا قريش را كيفرى از كيفرهاى خود ده كه رشته خويشاوندى با مرا بريدند و بر ضد من همدست شدند و مرا از حقى كه داشتم دور ساختند و آن فرمانروايى را كه ميراث برادرم - رسول اللّه ( ص ) بود از من ربودند و آن را به كسى دادند كه نه در خويشاوندى با رسول اللّه ( ص ) همانند من بود و نه سابقه‌اش در اسلام . مگر مدّعى مردى ادعاى چيزى كند كه مرا از آن آگاهى نباشد و نپندارم كه خدا هم بدان معترف باشد . در هر حال سپاس خداى را .\r\nاما آنچه از حملهء ضحاك بن قيس بر مردم حيره گفتى ، ضحاك بسى كمتر و حقيرتر از آن است كه در حيره جاى كند يا حتى به آن نزديك شود ، بلكه او با چند سوار آمد ، آهنگ سماوه داشت و بر واقصه و شراف و قطقطانه و حوالى آن گذشت من سپاهى گران از مسلمانان بر سرش فرستادم . چون خبر به او رسيد بگريخت و با آنكه دور شده بود به او رسيدند و خورشيد نزديك به غروب بود . ميان دو گروه اندك پيكارى در گرفت ولى ضحاك و يارانش تاب شمشيرهاى ما نياوردند و پا به گريز نهادند در حالى كه نوزده تن از يارانش كشته شده بودند .\r\nباقى دل خسته و تن خسته پس از آنكه كارشان به جان رسيده بود و جز رمقى بيش نداشتند ، پس از رنج و تلاش بسيار نجات يافتند .\r\nاما اينكه از من خواسته‌اى كه رأى خويش را در باب وضعى كه در آن هستم برايت بنويسم ، رأى من جهاد با پيمان‌شكنان است تا زمانى كه با خدا ديدار كنم . در اين راه اگر شمار يارانم\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nافزون باشد بر عزت من نيفزايد و اگر از گرد من بپراكنند هراسان نشوم زيرا كه من بر حقم و خدا همراه كسى است كه بر حق باشد . به خدا سوگند كه در راه حق مرگ را ناخوش ندارم كه پس از مرگ هر خير كه باشد از آن كسى است كه بر حق است و من بر حقم .\r\n( 1 ) و اما پيشنهاد كرده بودى كه با فرزندان و برادرانت به يارى من بيايى مرا بدان نيازى نيست و در همان جاى كه هستى بمان ره يافته و پسنديده . به خدا سوگند كه دوست ندارم كه اگر من هلاك مىشوم شما نيز به هلاكت برسيد . و مپندار كه برادرت هر چند مردم واگذارندش و بروند اظهار خشوع و تضرع كند يا به زير بار ستم در آيد يا زمام كار خود به دست ديگرى سپارد يا براى سوارى ديگران پشت خم كند . من همانند آن كسم كه آن شاعر بنى سليم گويد :\r\n فان تسألينى كيف انت فانّنى \r\nاگر از من بپرسى كه چگونه‌اى ، من\r\n صبور على ريب الزمان صليب \r\nدر برابر سختى روزگار شكيبايم و\r\n يعزّ علىّ ان ترى بى كآبة \r\nپايدار بر من دشوار است كه اندوهناك\r\n فيشمت عاد او يساء حبيب \r\nديده شوم تا دشمنم شماتت كند و دوست اندوهناك گردد .\r\nمحمد بن مخنف گويد : ضحاك بن قيس چندى پس از اين واقعه بر منبر كوفه بر ايمان سخن مىگفت . و مىگفت : من پسر قيسم و من ابو انيسم و من كشندهء عمرو بن عميسم .\r\nراوى گويد : آنچه او را بدين سخن واداشته بود ، اين بود كه گفته بودندش كه در كوفه كسانى هستند كه به آشكارا عثمان را ناسزا مىگويند و از او بيزارى مىجويند . ضحاك بن قيس مىگفت « شنيده‌ام كه مردمى از گمراهان شما پيشوايان هدايت را دشنام مىدهند و پيشينيان صالح ما را عيب مىگيرند . سوگند به خدايى كه او را همتايى و انبازى نيست كه اگر از آنچه شنيده‌ام بس نكنيد ، شمشيرى چون شمشير زياد را بر سر شما فرود آرم و شما نه سطوت مرا سست خواهيد يافت و نه شمشير مرا كند .\r\nبه خدا سوگند من همان هم نبرد شمايم كه بر بلادتان حمله آوردم . و در زمان سلطهء اسلام نخستين كسى هستم كه به غزاى سرزمين شما آمده‌ام و سرزمينهاى ميان ثعلبيه و سواحل فرات را زير پى سپردم . هر كه را بخواهم به شكنجه مىكشم و هر كه را بخواهم بر او مىبخشايم .\r\nزنان پرده‌نشين در پرده سراهاى خويش از بيم من لرزيده‌اند و اگر زنى براى فرزندش زارى كرده چون نام مرا شنيده ترسيده و خاموش گشته است . اى مردم عراق ، پس از خدا بترسيد و بدانيد كه من ضحاك بن قيسم . »\r\nعبد الرحمن بن عبيد برخاست و سخن سر كرد كه « امير راست مىگويد و نيكو مىگويد . به خدا سوگند ما نيز به آنچه گفتى نيك آگاهيم ! در مغرب تدمر با تو روياروى مىشديم . الحق تو را مردى دلير و پايدار و جنگ‌آزموده‌اى يافتيم » . سپس نشست و گفت : آيا به كارى كه در اولين\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nورودش در شهر ما مرتكب شده مباهات مىكند ؟ . . . به خدا سوگند ، كينه‌توزانه‌ترين اعمالش را به يادش آوردم . ضحاك چون بشنيد اندك زمانى چون رسواشدگان و شرمساران خاموش شد و سپس گفت : بلى ، آن روز سرانجام چنان شد و اين سخن به دشوارى بر زبان آورد و از منبر فرود آمد .\r\n( 1 ) من به عبد الرحمن گفتم ، ( يا به او گفته شد ) چه دليرى كردى وقتى كه آن روز را به يادش آوردى و اعتراف كردى كه در آن روز خود هم در ميان لشكر على ( ع ) بوده‌اى ! گفت :  « لَنْ يُصِيبَنا إِلَّا ما كَتَبَ اللَّهُ  [ 40 
  ] » به ما نخواهد رسيد مگر آنچه خدا براى ما مقرّر داشته .\r\nمحمد بن ابى مخنف از پدرش و او از عمش روايت مىكند كه گفت :\r\nچون ضحاك به كوفه آمد . عبد الرحمن بن مخنف را گفت : آن روز كه در مغرب تدمر پيكار مىكرديم ، مردى در ميان شما ديدم كه هرگز چنو مردى نديده‌ام . به ما حمله كرد آن سان كه فوجى را كه من در آن بودم در هم كوفت و چون رفت كه بازگردد ، من بر او حمله كردم و نيزه‌اى بر او زدم . بر زمين افتاد ، سپس بر پاى خاست ، چنان كه گويى آسيبى نديده بود ، برفت . پس از اندك زمانى بازگرديد و بازهم به همان فوج كه من در آن بودم تاختن آورد و يكى را به خاك هلاك افكند چون آهنگ بازگشت نمود ، من بر او حمله كردم و با شمشير ضربتى بر سرش زدم .\r\nپندارى كه تيغ من در استخوان سرش جاى گرفت . او نيز مرا ضربتى زد كه كارگر نيامد و از ميدان برفت . با خود گفتم كه ديگر بازنمىگردد ولى به خدا سوگند چه سهمناك بود وقتى كه ديدم كه سربندى بر سر بسته و مىآيد . گفتم : مادرت برايت زارى كند ، آيا آن دو ضربت تو را از پيكار ما بازنداشت . گفت : نه ، كه اين جنگ را جهاد در راه خدا مىدانم . پس بر ما تاختن آورد مرا ضربتى زد و او را ضربتى زدم يارانش نيز بر ما حمله كردند و ما از هم جدا شديم كه شب ميان ما پردهء قيرگون افكنده بود .\r\nعبد الرحمن بن مخنف او را گفت : اين همان روزى است كه اين مرد - يعنى ربيعة بن ناجد - در آن عرصه حاضر بود . او سوار دلير خاندان است و نپندارم كه آن مرد را نشناسد .\r\nضحاك از ربيعه پرسيد : آيا او را مىشناسى ؟ گفت : آرى ، پرسيد : كيست ؟ گفت : من .\r\nگفت : جاى ضربه‌ها را به من بنماى . ربيعه به او نشان داد . ضربتى بود در استخوان جاى كرده . او را گفت : امروز دربارهء ما چه مىگويى ؟ آيا هنوز همان مىگويى كه آن روز مىگفتى ؟\r\nگفت : رأى امروز رأى همگان است . ضحاك بن قيس گفت : امروز بر شما باكى نيست و تا زمانى كه خلافى از شما سر نزده در امان هستيد . ولى شگفت در اين است كه چگونه از زياد رهايى يافته‌اى و تو را با آن كسان كه كشت ، نكشت ؟ و تو را چون ديگران نراند ؟ گفت : آرى ، راند ولى خدا مرا از كشته شدن به دست او نجات داد .\r\nضحاك گفت : به خدا سوگند كه در آن راه سخت تشنه شدم ، زيرا اشترى كه بر آن آب نهاده بوديم گم شد . خود نيز به خواب رفتم و از راه به دور افتادم . چون بيدار شدم تنها چند تن از\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nياران من با من بودند و كس آب به همراه نداشت . يكى را فرستادم كه از جايى آب بيابد . به راهى رسيدم و آن را در پيش گرفتم . شنيدم كه كسى مىخواند :\r\n( 1 )\r\n دعانى الهوى فازددت شوقا و ربّما \r\nعشق مرا فراخواند و بر شوق من در افزود\r\n دعانى الهوى من ساعة فاجيب \r\nچه بسا دعوت عشق را در همان ساعت پاسخ گويم .\r\nآن مرد به سوى من آمد . گفتم : اى بندهء خدا ، مرا آبى ده . گفت : نه به خدا ، مگر آنكه بهاى آن به من دهى . پرسيدم : به چند مىدهى ؟ گفت : به بهاى خونبهايت . گفتم :\r\nنمىپندارى ، بر تو واجب است كه مهمان را نان و آب دهى و اكرام كنى ؟ گفت : گاه سخاوت مىورزيم و گاه بخل و گفتم : نپندارم كه هرگز از تو كار نيكى سر زده باشد . مرا اندكى آب ده .\r\nگفت : نمىتوانم . گفتم : به جاى تو نيكى خواهم كرد و تو را جامه خواهم داد . گفت : نه به خدا آب به جرعه‌اى كمتر از صد دينار ندهم . گفتم : واى بر تو مرا آب ده . گفت : واى بر تو بهاى آن بده . گفتم : به خدا كه اكنون هيچ ندارم تو مرا آب ده و سپس با من بيا تا بهاى آن بدهم . گفت : نه به خدا . گفتم : آب به من بده ، اسبم را نزد تو به گرو مىگذارم و بعد بهاى آن مىدهم . گفت : چنين باد . و پيشاپيش من به راه افتاد تا به خيمه‌هايى رسيديم و مردم بر سر آبى گرد آمده بودند . گفت : اينجا بايست تا برايت آب بياورم . گفتم : نه ، با تو نزد آن مردم مىآيم . از اينكه مردم را و آب را ديده بودم ملول شد و رفت تا به خانه‌اى داخل شد و با كاسهء آبى آمد و گفت : بنوش . گفتم : نمىخواهم و خود به نزديك آن مردم رفتم و گفتم مرا آب دهيد . پيرمردى به دخترش گفت : آبش بده . دختر بر پاى خاست . زنى زيباتر از او نديده بودم . كاسه‌اى آب و شير برايم آورد . آن مرد كه از او آب خواسته بودم و نداده بود پيش آمد و گفت : تو را از تشنگى نجات دادم ، اكنون مزد مرا نمىدهى ؟ به خدا قسم رهايت نمىكنم تا مزد من تمام بدهى . گفتم : بنشين تا مزد تو بدهم . نشست . من نيز فرود آمدم و آب و شير از دست آن دوشيزه بستدم و بخوردم . مردمى كه در آنجا بودند بر ما گرد آمدند . گفتم : اين مرد فرومايه‌ترين مردمان است و با من چنين و چنان كرده است . و اين پيرمرد بهتر از اوست كه از او آب خواستم و بىهيچ چشم‌داشتى به دختر خويش فرمان داد كه مرا آب دهد . مرد اين صد دينار بر عهده من دارد . مردم آن مرد بخيل را دشنام دادند و نكوهش كردند . در حال جمعى از ياران من برسيدند و مرا به عنوان امير سلام گفتند . آن مرد بترسيد و زارى كرد و خواست برخيزد كه برود . گفتم : از اينجا مرو تا آن صد دينار كه بايد به تو بدهم ادا كنم . اسب مرا گرفته بود .\r\nنشست و نمىدانست كه با او چه خواهم كرد . چون بسيارى از ياران من گرد آمدند ، گفتم تا بار مرا نزديك آورند ، بياوردند . آن مرد را فراخواندم و صد تازيانه زدم . پير مرد و دخترش را پيش خواندم و صد دينار زر و چند دست جامه دادم و هر يك از آن مردم را كه بر سر آب بودند جامه‌اى بخشيدم و به او هيچ ندادم . مردم كه بر سر آب بودند گفتند : اى امير او سزاوار اين كيفر بود و تو نيز شايستهء چنين خيرى هستى كه كردى .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n( 1 ) چون به نزد معاويه بازگشتم و داستان خود بگفتم در شگفت شد و گفت : در اين سفر چيزى عجيب ديده‌اى .\r\n\r\n","description":"","footnote":"","page_name":" 165 ","page_number":165},
  {"content":"\r\n . \r\n","description":"","footnote":"","page_name":" 166 ","page_number":166},
  {"content":"\r\n\r\n\r\n( 1 ) سخن على ( ع ) در باب شهادت خويش\r\nابو حمزه [ 41 
  ] از پدرش روايت كند كه گفت : از على ( ع ) شنيدم كه مىگفت : به خدا سوگند كه اين محاسن من از خون سرم رنگين مىشود .\r\nمازن [ 42 
  ] گويد : على را ديدم كه محاسن خود به دست گرفته بود و مىگفت : به خدا سوگند كه از خون سرم رنگين خواهد شد . آن شقىترين مردم را كه چنين خواهد كرد چه كسى از كارش بازداشته .\r\nثعلبة بن يزيد حمّانى [ 43 
  ] گويد : على ( ع ) را ديدم كه براى مردم سخن مىگفت . نزد پدرم آمدم و گفتم : آيا آنچه از سخن او شنيده‌ام حكايت از آن دارد كه به زودى كشته خواهد شد ؟\r\nپدرم گفت : مگر چه مىگفت ؟ گفتم : شنيدم كه مىگفت : سوگند به آنكه دانه را رويانيد و جانداران را بيافريد كه اين محاسنم از خون سرم رنگين خواهد شد . پدرم گفت : من هم اين سخن را شنيده‌ام .\r\n\r\n","description":"","footnote":"","page_name":" 167 ","page_number":167},
  {"content":"\r\n . \r\n","description":"","footnote":"","page_name":" 168 ","page_number":168},
  {"content":"\r\n\r\n\r\n( 1 ) حمله نعمان بن بشير انصارى [ 44 
  ] بر عين تمر و مالك بن كعب ارحبى [ 45 
  ]\r\nمحمد بن يوسف بن ثابت [ 46 
  ] گويد : نعمان بن بشير و ابو هريره از نزد معاويه به نزد على ( ع ) آمدند و اين بعد از آمدن ابو مسلم خولانى بود . و از او خواستند كه قاتلان عثمان را نزد معاويه فرستد تا به قصاص خون عثمان بكشد ، باشد كه آتش جنگ خاموشى گيرد و ميان مردم صلح بر قرار شود . معاويه را قصد آن بود كه كسانى چون نعمان و ابو هريره از نزد على ( ع ) بازگردند ، بدون آنكه على ( ع ) قاتلان عثمان را به دست آنها داده باشد و اين امر سبب شود كه مردم شام معاويه را از جنگ با على ( ع ) معذور دارند و على ( ع ) را ملامت كنند و اين دو نيز در نزد مردم شام شهادت دهند كه معاويه به خونخواهى عثمان برخاسته و على ( ع ) قاتلان عثمان را حمايت مىكند .\r\nمعاويه آن دو را گفت : نزد على رويد و او را به خدا سوگند دهيد و از او بخواهيد كه قاتلان عثمان را به ما سپارد - زيرا على آنها را نزد خود جاى داده و از آنان حمايت مىكند - كه اگر چنين كند ديگر ميان ما جنگ و ستيزى نخواهد بود . و اگر سر برتافت شما بر ضد او براى خدا شهادت دهيد و نزد مردم آييد و از هر چه ديده‌ايد و شنيده‌ايد ، آنها را بياگاهانيد . آن دو بيامدند و بر على ( ع ) داخل شدند . ابو هريره گفت : اى ابو الحسن خدا تو را در اسلام فضيلت و شرف داده . تو پسر عمّ محمد ( ص ) سرور مسلمانان هستى . پسر عمّ تو معاويه مرا نزد تو فرستاده و از تو چيزى خواسته كه اگر چنان كنى اين جنگ پايان پذيرد و ميان مردم صلح افتد و آن اين است كه قاتلان عثمان را به دست پسر عمّش سپارى تا آنها را بكشد . سپس با اين عمل خود ، خداوند ميان شما اتحادى پديد آورد و دشمنى بدل به دوستى كند و اين امت هم از جنگ و فتنه و تفرقه بياسايد .\r\nآن‌گاه نعمان هم سخنانى از اين دست بازگفت .\r\nعلى ( ع ) در پاسخ آن دو ، فرمود : سخن در اين باب رها كنيد . اى نعمان مرا بگوى كه آيا تو\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nراه‌يافته‌ترين قوم خود - يعنى انصار - هستى ؟ ( 1 ) گفت : نه . على ( ع ) گفت : همهء قوم تو پيروان من هستند جز سه يا چهار تن . آيا تو نيز از آن شمار اندك هستى . نعمان گفت : خدا سلامتت بدارد ، من آمده‌ام كه با تو باشم و همراه تو باشم . معاويه از من خواسته است كه اين سخن ادا كنم و اميد مىداشتم كه وضعى پيش آيد كه تو را ببينم و آرزو دارم كه خدا ميان شما دو تن صلح افكند و اگر رأى تو جز اين باشد من همراه تو خواهم بود و با تو خواهم ماند .\r\nاما ابو هريره به شام بازگرديد و نزد معاويه رفت و خبر به او بازگفت . معاويه فرمان داد كه برود و از آنچه رفته است مردم را آگاه كند و ابو هريره چنين كرد . نعمان چند ماهى نزد على ( ع ) ماند ، سپس از نزد او گريخت . در عين التمر مالك بن كعب ارحبى او را گرفت - مالك عامل على ( ع ) در آنجا بود - خواست به زندانش فرستد و پرسيد به چه كار اينجا آمده است . گفت :\r\nمن رسولى هستم كه رسالت خويش گزارده‌ام و اينك به نزد كسى كه مرا فرستاده بازمىگردم .\r\nمالك بن كعب ، نعمان را به زندان كرد . سپس گفت : در اينجا باش تا من در باب تو به على ( ع ) نامه نويسم . نعمان او را سوگند داد كه در باب او به على ( ع ) نامه ننويسد كه از اين كار بيم داشت . زيرا به على ( ع ) گفته بود كه آمده‌ام تا نزد تو بمانم .\r\nنعمان بن بشير نزد قرظة بن كعب انصارى كه در همان حوالى عين التمر كارگزار خراج على ( ع ) بود نامه نوشت و ماجراى خويش بگفت . قرظة بن كعب شتابان به نزد مالك بن كعب آمد و او را گفت : خدايت رحمت كناد . اين مرد را آزاد كن . مالك گفت كه از خداى بترس و دربارهء او هيچ مگوى كه اگر از عابدان و پرهيزگاران انصار مىبود هرگز از امير المؤمنين نمىگريخت و به نزد امير المنافقين نمىرفت . قرظه همچنان سوگندش مىداد تا نعمان آزادش كرد و او را گفت : اى فلان ، امروز و امشب و فردا تو را امان است ، اگر بعد از اين مهلت تو را ببينم گردنت را مىزنم . نعمان بن بشير بيرون آمد ، بىآنكه به چيزى پردازد بر اشتر خود سوار شد و برفت در حالى كه خود نمىدانست كه به كجا مىرود . سه روز راه پيمود و نمىدانست در كجاست .\r\n( 2 ) نعمان گويد : نمىدانستم در كجا هستم تا آواز كسى را شنيدم كه مىخواند و گندم آرد مىكرد :\r\n شربت مع الجوزاء كأسا رويّة \r\nچون جوزا طلوع كرد جامى پر نوشيدم\r\n و اخرى مع الشّعرى اذا ما استقلّت \r\nو جام ديگر آن‌گاه كه شعراى يمانى پديدار شد\r\n معتقة كانت قريش تصونها \r\nشرابى كهن كه قريش از آن پرهيز مىكرد\r\n فلمّا استحلّوا قتل عثمان حلّت \r\nولى چون ريختن خون عثمان را حلال دانستند آن نيز حلال شد .\r\nدانستم كه نزد يكى از منازل ياران معاويه هستم و اينجا آبى از آن بنى القين است و اكنون به جايى امن رسيده‌ام .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n( 1 ) نعمان بن بشير به نزد معاويه رفت و آنچه ديده بود براى او به شرح بازگفت و همچنان در نزد او بماند و با على ( ع ) كينه‌توزى مىكرد و در تعقيب قاتلان عثمان بود ، تا آن‌گاه كه ضحاك بن قيس به جنگ عراق آمد . و به نزد معاويه بازگرديد . معاويه دو يا سه ماه پيش از اين واقعه گفته بود ، مردى خواهم كه با سوارى چند بفرستم تا به سواحل فرات روى نهد ، تا خدا به وسيلهء او مردم عراق را بترساند . نعمان بن بشير گفت : مرا بفرست كه من در آرزوى رزم با ايشانم - و نعمان عثمانى بود - معاويه گفت : به نام خدا بسيج كن . نعمان دو هزار مرد برگزيد . معاويه سفارش كرد كه از شهرها اجتناب كند و از جماعات بپرهيزد و فقط بر پادگانها حمله كند و زود هم بازگردد . نعمان بن بشير در حركت آمد تا به عين التمر رسيد . مالك بن كعب ارحبى ، همان كه ماجراهايش را با نعمان نقل كرديم در آنجا بود با هزار مرد . ولى مالك در همان نزديكى آنان را اجازه داده بود كه به كوفه بازگردند و اينك تنها در حدود صد تن همراه او بودند .\r\nمالك بن كعب به على ( ع ) نامه نوشت :\r\n« اما بعد ، نعمان بن بشير با سپاهى سترگ بر سر من تاخته است . پس هر چه رأى توست بفرماى تا چنان كنم . خداى تعالى تو را استوارى بخشد و ثبات . و السلام . »\r\nعبد الرحمن بن مخنف گويد : مخنف بن سليم كارگزار صدقات على ( ع ) بود . قلمرو او سرزمين فرات بود تا بكر بن وائل و حوالى آن . مخنف ، مالك بن كعب ارحبى را به عين التمر فرستاده بود . نعمان بن بشير خود با هزار مرد بيامد و بر عين التمر تاختن آورد . مالك بن كعب از مخنف بن سليم يارى طلبيد . جمعى كثير ولى پراكنده همراه او بودند .\r\nعبد اللّه بن مخنف گويد ، پدرم مخنف پنجاه مرد همراه من كرد . در آن روز بيش از اين با او موافقت نكرده بودند . پدرم با اين پنجاه تن مرا به نزد مالك بن كعب فرستاد او نيز صد تن همراه داشت . مسلم بود كه در اين پيكار نعمان بشير غلبه مىيابد . ما با آب و توشه كه همراه داشتيم به نزديكى آنها رسيديم چون ما را ديدند پنداشتند كه لشكرى در پى داريم . پس جايهاى خويش رها كردند و كمى واپس نشستند . ميان ما و دشمن رويارويى و نبرد در گرفت . جنگ در پيوستيم تا شب در رسيد و ميان ما پرده افكند و هنوز در آن گمان بودند كه لشكر از پى مىرسد از اين رو بازگشتند . از ياران مالك بن كعب ، عبد الرحمن بن حرم غامدى كشته شد . مسلم ابن عمرو ازدى ، بر سر او زده بود و سرش را شكسته بود . نعمان بن بشير شكسته بازگرديد .\r\nخبر به على ( ع ) رسيد بر منبر بر آمد و حمد و ثناى خداى به جاى آورد و سپس گفت :\r\n« اى مردم كوفه ، چون طلايه‌هاى لشكر شام نمودار شود درهاى خانه‌هايتان مىبنديد و خود در خانه‌هايتان مىخزيد ، آن سان كه سوسمار به سوراخ خود مىخزد ، و كفتار در كنامش پنهان مىشود . به خدا سوگند خوار و ذليل است آنكه شما به ياريش برخيزيد و آنكه خواهد كه شما را چون تير بر دشمن افكند چونان كسى است كه با تير بىسوفار مىجنگد . رنجه‌ام از شما كه از شما اندوه بسيار در دل دارم . واى بر شما ، روزى شما را آهسته فراخواندم و روزى ندايتان\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nدر دادم هيچ كس به نداى من پاسخ نداد . آرى شما هرگز برادرانى در دوستى صادق ، نبوده‌ايد . من - به خدا قسم - به دست شما گرفتار شده‌ام . كرانى هستيد كه نمىشنويد و لالانى كه سخن نمىگوييد و كورانى كه ديدن نتوانيد . ( 1 ) سپاس خداى را پروردگار جهانيان . واى بر شما ، به يارى برادرتان مالك بن كعب برخيزيد كه نعمان بن بشير با جمعى از مردم شام - كه چندان هم شمارشان افزون نيست - به جنگ او آمده است . برخيزيد و بسيج نبرد كنيد ، شايد خدا به نيروى شما دست ستمكاران را ببرد . »\r\nعلى ( ع ) اين بگفت و از منبر فرود آمد . كسى از جاى نجنبيد ، على ( ع ) نزد سران و بزرگانشان كس فرستاد و فرمان داد كه از جاى برخيزند و مردم را به جنگ تحريض كنند . آنان نيز كارى نكردند .\r\nعدىّ بن حاتم بر خاست و سخن آغاز كرد :\r\nمحلّ بن خليفه [ 47 
  ] گويد : چون على به مقر خود در آمد عدىّ بن حاتم بر پاى خاست و گفت :\r\nاين به خدا قسم خذلانى زشت است اين به خدا قسم خذلانى نكوهيده است ما با امير المؤمنين على بن ابى طالب بيعت نكرديم كه او را واگذاريم . پس گفت : يا امير المؤمنين با من هزار مرد از قبيلهء طى هستند كه از فرمان من سرپيچى نمىكنند . اگر فرمايى كه با آنان رهسپار نبرد شوم ، خواهم شد .\r\nعلى ( ع ) گفت : نه ، نمىخواهم يك قبيله از قبايل عرب را به جنگ بفرستم . ولى تو به نخيله رو و در آنجا لشكرگاه بر پاى كن . عدىّ بن حاتم برفت و لشكرگاه برپا كرد . على ( ع ) براى هر مرد هفتصد درهم مقرر كرد و جمعا جز قبيلهء طى - ياران عدى بن حاتم - هزار سوار بر او گرد آمد . عدى بن حاتم آنان را به سواحل فرات برد به اراضى پايين دست شام حمله‌هايى كرد و بازگشت .\r\n( 2 ) عبد اللّه بن جوزهء ازدى گويد : من با مالك بن كعب بودم ، هنگامى كه نعمان بن بشير با دو هزار بر سر ما تاختن آورد و ما بيش از صد تن نبوديم . مالك به ما گفت ، در همين قريه پيكار كنيد و در پشت ديوارها . و خويشتن به هلاكت ميفكنيد . بدانيد كه خداى تعالى ده تن را بر صد تن و صد تن را بر هزار تن و اندك را بر بسيار غلبه دهد . و اين از كارهاى خداست . سپس گفت : در اين ناحيه از شيعيان على ( ع ) و ياران و كارگزاران او ، نزديكتر به ما قرظة بن كعب و مخنف بن سليم است . به نزد ايشان بشتاب و حال ما با ايشان بگوى و بگوى كه تا آنجا كه در توان دارند به يارى ما آيند . من شتابان برفتم و او و يارانش را در برابر دشمن ترك كردم ، آنان همچنان به سوى هم تير مىانداختند . نزد قرظة بن كعب رفتم و از او يارى خواستم . قرظة گفت : من كارگزار خراجم و كسى را ندارم كه با تو همراه كنم . پس نزد مخنف بن سليم شدم و او را بياگاهانيدم . او عبد الرحمن بن مخنف را با پنجاه مرد جنگى با من بفرستاد . مالك بن كعب و يارانش خود تا عصر با آنان جنگيده بودند كه ما رسيديم . كعب و يارانش غلافهاى\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nشمشيرهاى خود شكسته و دل بر هلاك نهاده بودند ، اگر اندكى دير مىرسيديم همه هلاك شده بودند . چون شاميان ما را ديدند كه به سوى آنها مىتازيم از آنان دست بر داشتند و اندكى عقب نشستند . مالك و يارانش ما را ديدند و بر آنان دلير شدند آنسان كه ايشان را از قريه دور كردند .\r\nما نيز حمله كرديم و سه مرد را بر خاك هلاك افكنديم . ديگران بترسيدند و پنداشتند كه براى ما مدد مىرسد . هرگاه چنين نمىپنداشتند و بر ما زده بودند همهء ما را هلاك مىكردند شب در رسيد و آنان به سرزمين خويش بازگشتند .\r\n( 1 ) مالك بن كعب نامهء پيروزى به على ( ع ) نوشت :\r\nاما بعد ، نعمان بن بشير با جمعى از مردم شام بر سر ما تاختند ، و چنان مىنمود كه بر ما پيروز مىشوند . بيشتر ياران من در اطراف پراكنده بودند زيرا خود را از آسيب دشمن در امان مىدانستيم . سرانجام به نبردشان بيرون آمديم پياده و با شمشيرهاى آخته و تا شامگاه ميان ما جدال و آويز بود . آن‌گاه از مخنف بن سليم يارى خواستيم . او نيز مردانى جنگجو از شيعيان امير المؤمنين را همراه با پسرش به يارى ما فرستاد . ما تا شامگاه پيكار كرديم چه جوانى ! و چه يارانى ! بر دشمن حمله كرديم و بر آنان سخت گرفتيم . خداوند ، پيروزى خود نصيب ما كرد و دشمن امير المؤمنين منهزم گرديد و لشكر او پيروز شد . سپاس خداى جهانيان را . و السلام عليك يا امير المؤمنين و رحمة اللّه و بركاته .\r\nچون نامه به امير المؤمنين ( ع ) رسيد ، آن را بر مردم كوفه بخواند و حمد و ثناى خدا به جاى آورد . سپس به كسانى كه در آنجا نشسته بودند نگريست و گفت : الحمد للّه . بسيارى از ايشان پشيمان شدند .\r\nابو طفيل [ 48 
  ] گويد : على ( ع ) گفت : اى مردم كوفه ، من به شهر شما در آمدم و حال آنكه براى زدن چيزى جز درّه [ 49 
  ] نداشتم و شما مرا با تازيانه آشنا كرديد . سپس مرا به زدن با سنگ يا آهن وادار كرديد . خدا شما را دسته دسته و پراكنده ساخت و دسته‌اى را طعم ستم دسته ديگر چشانيد آنكه بخواهد به يارى شما پيروز شود چون كسى است كه با تير بىسوفار تير اندازد .\r\nزيد بن على بن الحسين بن على ( ع ) گويد كه على ( ع ) گفت :\r\nاى مردم من شما را به حق فرا خواندم ، از من روىگردان شديد ، شما را به درّه زدم مرا خسته و مانده كرديد . بدانيد كه پس از من واليانى خواهند آمد كه بدين مقدار راضى نشوند كه براى شكنجه دادن شما تازيانه برگيرند يا شمشير و من شما را به اين دو شكنجه نكنم . كه هر كه مردم را در دنيا شكنجه كند ، خدا در آخرت شكنجه‌اش خواهد كرد . نشان آن امر اين است كه فرمانرواى يمن بيايد تا در ميان شما جاى كند . مردمى كه او را يوسف بن عمرو گويند بيايد و كارگزاران را بگيرد و كارگزاران آنها را نيز . در اين هنگام مردى از خاندان ما قيام مىكند ، او را يارى كنيد كه او شما را به حق دعوت مىكند .\r\nگويد : مردم با يكديگر مىگفتند كه اين مرد همان زيد است .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n( 1 ) ابو صالح حنفى [ 50 
  ] گويد : على ( ع ) را ديدم كه براى مردم سخن مىراند . قرآن را بر سر نهاده بود آنسان كه خود ديدم كه ورق قرآن روى سرش خش خش مىكرد . على ( ع ) مىگفت : بار خدايا مرا از آنچه در اين كتاب است منع كردند تو مرا آنچه در اين كتاب است عطا كن .\r\nبار خدايا ، من اينان را ناخوش مىدارم و اينان مرا ، من از اينان ملول شده‌ام و اينان از من .\r\nاينان مرا به اعمالى وامىدارند كه خلاف خلق و طبيعت من است . اخلاقى كه تا كنون نمىشناخته‌ام . بار خدايا مرا يارانى بهتر از اينان ارزانى دار و آنان را فرمانروايى بدتر از من .\r\nبار خدايا دلشان را آب كن آنسان كه نمك در آب حل مىشود .\r\nسعد بن ابراهيم [ 51 
  ] گويد : اين ابى رافع مىگفت : على را ديدم كه مردم چنان بر او ازدحام كرده بودند كه پاهايش را خونين كردند . گفت : بار خدايا از اينان كراهت دارم اينان نيز از من كراهت دارند . بار خدايا مرا از آنان راحت كن و آنان را از من .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\n( 1 ) قضيهء دومة الجندل و داستان ابن عشبه\r\nعبد الرحمن بن جندب از پدرش روايت كند كه مردم دومة الجندل - از بنى كلاب - نه در فرمان على ( ع ) بودند ، نه در فرمان معاويه . مىگفتند ما به همين حال باقى مىمانيم تا مردم در باب امامى همرأى شوند . روزى معاويه به ياد آنان افتاد و مسلم بن عقبهء مرّى را بر سرشان فرستاد و مسلم از آنان زكات طلبيد . اين سخن به گوش على ( ع ) رسيد و هم به گوش امرء القيس بن عدىّ كه پدر زن حسن و حسين ( ع ) بود .\r\nعلى ( ع ) نزد مالك بن كعب كس فرستاد و گفت كه يكى را به جاى خود در عين التمر گذارد و خود به نزد او رود . مالك بن كعب ، عبد الرحمن بن عبد اللّه بن كعب ارحبى را به جاى خود نهاد و به نزد على ( ع ) آمد . على ( ع ) او را با هزار سوار روانهء دومة الجندل نمود . تا مسلم بن عقبه به خود آمد ، مالك بن كعب را در مقابل خود ديد . اندكى درنگ كردند ، سپس جنگ آغاز نمودند و آن روز را تا شب پيكار كردند ولى از هيچ طرف پيروزى رخ ننمود . ديگر روز مسلم با يارانش نماز خواند و بازگرديد . مالك بن كعب در دومة الجندل بماند و ده روز مردم را به صلح دعوت كرد و سودى نبخشيد . عاقبت او نيز به نزد على ( ع ) بازگرديد .\r\nابن مثناى كلبى [ 52 
  ] گويد : على ( ع ) نزد جلاس بن عمير و عمرو بن مالك بن عشبه - كه هر دو از بنى كلاب بودند - و نيز جعفر بن عبد اللّه اشجعى كس فرستاد و آنان را به جنگ مردى كه او را زهير بن مكحول بن كلب - از بنى عامر - مىخواندند روان داشت . ابن زهير به سماوه آمده بود و از مردم زكات مىستاند . ميانشان نبردى سخت در گرفت و زهير ياران على ( ع ) را منهزم ساخت . جلاس خود را به شترچرانان بنى كلب رسانيد ، آنان شناختندش و شيرش خوراندند و روانه‌اش داشتند .\r\nعمرو بن عشبه و اشجعى نزد على ( ع ) آمدند و على ( ع ) درباره ابن عشبه به ياران سفارش مىكرد كه چون براى نبرد گرد آمديد سردار شما ابن عشبه باشد . چون على ( ع ) را چشم بر او\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nافتاد پرسيد : آيا شكست خوردى ؟ و با درّه بر سر او زد . عمرو ساكت شد . چون از نزد على ( ع ) بيرون آمد و به نزد معاويه رفت . على جمعى را به خانه‌اش فرستاد تا خرابش كنند .\r\n( 1 ) عمرو بن عشبه مىگفت :\r\n لو كنت فينا يوم لاقانا العدى \r\nاگر در روزى كه با دشمن روبه‌رو شديم تو\r\n جانت اليك النّفس و الاحشاء \r\nمىبودى جانت و آنچه در شكم دارى به جوش مىآمد .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\n( 2 ) حملهء سفيان بن عوف غامدى بر انبار و رويارويى اشرس بن حسّان بكرى و سعيد بن قيس با او\r\nابو الكنود [ 53 
  ] گويد كه سفيان بن عوف غامدى مرا گفت كه معاويه مرا به نزد خود خواند و گفت : مىخواهم تو را با لشكرى گران با ساز و برگ فراوان روانهء كارزار كنم .\r\nكنار فرات را در پيش گير تا به هيت برسى . اگر در آنجا لشكرى يافتى بر آن حمله كن و اگر نيافتى همچنان برو تا به انبار رسى و بر انبار حمله بر و تاراج نماى ، سپس اگر در انبار هم مدافعى چنان كه بايد ، نبود برو تا به مداين برسى و آنجا حمله كن و تاراج ، آن‌گاه بازگرد و به نزد من آى و مبادا به كوفه نزديك شوى . بدان كه اگر بر مردم انبار و مداين بتازى و قتل و تاراج كنى چنان است كه به كوفه حمله كرده‌اى . اى سفيان اين قتل و تاراجها مردم عراق را مىترساند و كسانى را كه در زمرهء مخالفان‌اند ، يا تصميم به جدايى دارند در كار خود دلير مىگرداند . و آنان را كه از اين كشاكشها بيمناكند به نزد ما فرا مىخواند . به هر روستا كه رسيدى ويرانش كن و هر كه را با عقيدهء خود مخالف يافتى بكش و هر چه يافتى تاراج كن كه اين كار نيز همانند قتل است و دلها را به درد مىآورد .\r\nسفيان گويد كه از نزد معاويه بيرون آمدم و لشكر بسيج كردم و معاويه براى مردم سخن راند و پس از حمد و ثناى بارى تعالى گفت :\r\n« اما بعد ، اى مردم با سفيان بن عوف داوطلب جنگ شويد كه حركتى بس ارجمند است و ثوابى بزرگ در پى دارد و به زودى به خانه‌هاى خود بازمىگرديد - ان شاء اللّه - . » و از منبر به زير آمد .\r\nسفيان گويد : هنوز سه روز نگذشته بود كه با شش هزار سپاهى بيرون آمدم ساحل فرات ، در پيش گرفتم و همچنان مىتاختم تا به هيت رسيدم به مردم خبر رسيد كه من به شهرشان مىآيم از اين رو ، از آب فرات گذشته و به آن سوى آب رفته بودند . وقتى كه به شهر در آمدم هيچ كس در آنجا نبود ، چنان كه گويى هرگز كسى در آنجا نمىزيسته .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nبر صندودا گذشتم ، مردم آنجا نيز گريخته بودند و هيچ كس را نديدم . بازهم پيش راندم به قصد فتح انبار . مردم انبار را از من ترسانده بودند . فرمانده پادگان آنجا بيامد و در برابر من بايستاد . من قدم پيش ننهادم تا چند تن از جوانان اهل روستا را گرفتم و پرسيدمشان : بگوييد كه در انبار چند تن از ياران على هستند . گفتند همه افراد پادگان على پانصد نفر هستند آنها هم پراكنده شده و به كوفه بازگشته‌اند و نمىدانيم اكنون چند تن باقى مانده‌اند ، گويا همه بيش از دويست تن نباشند .\r\n( 1 ) من در آنجا فرود آمدم و ياران خود به افواجى تقسيم كردم و فوجى پس از فوج ديگر مىفرستادم ، اينان مىرفتند و جنگ در مىپيوستند . ياران من جنگ را پاى مىداشتند و آنان را در درون كوچه‌ها فرار مىدادند ، چون چنين ديدم نخست حدود دويست نفر پياده پيش فرستادم و پس از ايشان سواران را روانه داشتم . پيادگان و سواران حمله كردند ديرى نپاييد كه سپاه خصم همگان پاى به گريز نهادند . فرمانده آنان با شمارى از مردان كشته شدند . بر سرشان رفتيم ، سى و چند مرد بودند . هر چه در شهر انبار بود از اموال مردم همه را بار كرديم و بازگرديديم . به خدا سوگند تا كنون جنگى نكرده‌ام كه مانند اين جنگ تندرست بيرون آمده باشم و خوشدل و شادمان . و خبر يافته‌ام كه مردم سخت ترسيده‌اند .\r\nچون نزد معاويه آمدم و ماجرا به مشافهت گفتم ، گفت : درست همان چيزى هستى كه به تو گمان مىبردم به شهرى از شهرهاى من وارد نشوى جز آنكه همانند فرمانروايى سترگ عمل خواهى كرد . تو را به هر جا كه خواهى امارت دهم تو در هر جا كه باشى امين من هستى و هيچ كس از مردم جز من به تو فرمان نخواهد داد .\r\nبه خدا سوگند ، جز اندكى درنگ نكرديم كه ديديم مردانى از مردم عراق سوار بر شتران به سوى ما مىآيند . اينان از لشكرگاه على گريخته بودند .\r\nجند بن عفيف گويد : به خدا سوگند من در سپاه انبار بودم با اشرس بن حسّان بكرى ، كه به ناگاه سفيان بن عوف با افواجى از مردان جنگى كه زره بر تنشان مىدرخشيد فراز آمد و ما را سخت ترسانيدند . دانستيم كه توان پايداريمان در برابر آنها نيست . سردار ما به جنگ او بيرون آمد و ما پراكنده شديم ، تنها نيمى از ما حاضر شد با آنان پيكار كند . به خدا سوگند جنگ در پيوستيم و نيكو جنگيديم . تا آنجا كه نزديك بود به هزيمت رويم . در اين حال سردار ما از اسب فرود آمد و در حالى كه اين آيه را مىخواند : « بعضى از ايشان بر سر پيمان خويش جان باختند و بعضى چشم به راهند و هيچ پيمان خود دگرگون نكرده‌اند [ 54 
  ] » سپس ما را گفت : هر كه نمىخواهد با خدا ديدار كند و خواستار مرگ نيست ، تا ما با آنها در نبرديم از اين قريه به در رود ، زيرا سرگرم شدن ما به جنگ ما را از تعقيب فراريان بازمىدارد . و هر كه خواستار چيزى است كه در نزد خداست بداند كه آنچه در نزد خداست براى نيكوكاران بهتر است . سپس با سى مرد پياده شد . من نيز نخست قصد آن كردم كه پياده شوم و همراه او بجنگم ولى بعدا\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nمنصرف شدم . او و يارانش پيش تاختند و جنگيدند تا همه كشته شدند - خداوند ايشان را رحمت كناد - چون آنها كشته شدند ما نيز بگريختيم .\r\n( 1 ) محمد بن مخنف گويد : سفيان بن عوف چون بر انبار حمله كرد ، يكى از عجمان انبار نزد على ( ع ) آمد و او را از واقعه آگاه كرد . على ( ع ) بر منبر شد و گفت :\r\n« اى مردم برادر بكرى شما در انبار كشته شده و او مردى صاحب عزت بود كه از هيچ پيشامدى بيم نداشت . آنچه را كه خدايى بود بر اين دنياى فانى برگزيد . براى انتقام مهيا شويد و به سوى دشمن بشتابيد تا با آنان روياروى شويد . اگر بر آنان پيروز شويد تا ابد آنان را از عراق رانده‌ايد » . سپس خاموش شد ، بدين اميد كه پاسخش گويند ، يا حرفى بر زبان آرند يا كسى سخنى گويد كه از آن بوى خيرى آيد ولى هيچ كس ، هيچ نگفت . چون سكوت آنان مشاهده كرد و دانست كه در دلشان چه مىگذرد ، از منبر فرود آمد و همچنان پياده به سوى نخيله در حركت آمد و مردم از پى او مىرفتند . در اين حال جمعى از بزرگانشان گرد او حلقه زدند و گفتند : يا امير المؤمنين بازگرد و ما ياريت مىكنيم و تو را بسنده‌ايم .\r\nعلى ( ع ) گفت : نه مرا به كار آييد و نه خود را . و آنان اصرار مىكردند تا او را به سرايش بازگردانيدند . على ( ع ) اندوهگين و آزرده خاطر بازگرديد . پس سعيد بن قيس همدانى را بخواند و او را با هشت هزار مرد به نخيله فرستاد زيرا شنيده بود كه آن قوم با جمعى كثير آمده‌اند . پس او را گفت : تو را با هشت هزار تن فرستادم آن لشكر را تعقيب كن تا از عراق برانى . سعيد بن قيس بر ساحل فرات به راه افتاد تا به عانات رسيد و از آنجا هانى بن خطاب همدانى را از پيش روان كرد و او از پى آنان برفت تا به حدود قنّسرين رسيد . آنان رفته بودند و او هم بازگرديد .\r\nعلى ( ع ) همچنان اندوهگين بماند تا سعيد بن قيس بازآمد . على ( ع ) نامه‌اى نوشت و او در اين روزها بيمار بود و نمىتوانست بايستد و هر چه مىخواهد براى مردم بگويد از اين رو بر آن در مسجد كوفه كه باب السدّه‌اش مىگفتند نشست . حسن و حسين ( ع ) و عبد اللّه بن جعفر بن ابى طالب ( ع ) هم در كنار او بودند . سعد را كه غلام آزاد كردهء او بود ، فراخواند و نامه به او داد كه براى مردم بخواند . سعد بر خاست و به گونه‌اى كه على ( ع ) بشنود كه چه مىخواند و مردم چه جوابش مىدهند ، به خواندن پرداخت .\r\nو آن نامه چنين بود :\r\n( 2 ) بسم اللّه الرحمن الرحيم « از بندهء خدا به هر كس از مسلمانان كه اين نامه بر او خوانده شود . سلام بر شما باد .\r\nاما بعد ، سپس سپاس و ستايش خداى جهانيان را و سلام بر پيامبران . خداوند قيّوم را شريكى نيست و درود بر محمد ( ص ) و سلام مردم جهان بر او باد .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n( 1 ) اما پس از سلام و درود اى مردم ، هر بار كه شما را سرزنش كردم كه از جادهء هدايت منحرف شده‌ايد شما با سخنى آميخته به مزاح و مسخره پاسخم داديد به گونه‌اى كه از شما ملول و دلتنگ شدم . سخنان مسخره‌آميز راه به جايى نمىبرد و در آن فايدتى نيست و اعمال احمقانه كسى را عزت و پيروزى ندهد . اگر چاره‌اى مىيافتم كه لب فروبندم و شما را مورد خطاب و عتاب خود قرار ندهم ، هرگز سخنى نمىگفتم . اينك اين نامهء من است كه بر شما خوانده مىشود ، نيك پاسخش دهيد و به آن عمل كنيد . هر چند نپندارم كه به آن عمل كنيد . پس از خدا يارى مىجويم .\r\nاى مردم ، جهاد درى است از درهاى بهشت كه خدا آن را به روى دوستان خاص خود گشوده است و آن جامه پرهيزگارى است و زره محكم و سپر راستين خداوند است . هر كس جهاد در راه خدا را واگذارد ، خداوند جامهء ذلت بر او پوشد و بلاها بر سر او كشد آنسان كه از هر سو احاطه‌اش كنند و دلش را از شك و شبهه بياكند و در حقارت و ذلت بماند . چون امر جهاد ضايع گذارد حق از او روى برتابد و خوارى بر او چيره شود و چهرهء عدالت و انصاف از او محجوب گردد .\r\nبدانيد كه من شما را به پيكار دشمنتان فراخواندم چه در شب و چه در روز چه نهان و چه آشكار و گفتم پيش از آنكه آنان به جنگ شما آيند ، شما به جنگ آنها رويد . به خدا سوگند هرگز هيچ قومى در آستانهء خانه‌هايشان با دشمن ستيزه نكردند مگر آنكه به ذلت شكست گرفتار آمدند . پس شما ناتوانى و زبونى آشكار كرديد و سخن من بر شما گران آمد و نافرمانى كرديد و آن را پس پشت افكنديد تا بلادتان مورد حملهء دشمن واقع شد وطن‌گاههايتان مسخر خصم گرديد . اينك اين غامدى است كه بر انبار تاختن آورده و اشرس بن حسّان را كشته و پادگان و سلاحهايش را غارت كرده و مردانى صالح را به خاك هلاك افكنده است . حتى شنيده‌ام كه مردى از دشمنان شما به خانه زنى مسلمان و زنى از اهل ذمه درآمده و خلخالهايش را از پاى بيرون كرده است و گوشواره از گوشهايش و هيچ كس مانع او نشده . آن‌گاه بازگشته‌اند بىآنكه حتى يك تن جراحتى برداشته باشد . اگر مرد مسلمانى به سبب اين خوارى از شدت اندوه بميرد به نظر من سرزنشش نبايد كرد ، زيرا سزاوار است كه بميرد .\r\nاى شگفتا ، شگفتا . دل آب مىشود و اندوه بر جان مىنشيند و شعلهء غم در دل مىافروزد وقتى كه مىبينم اين قوم در باطلشان هماهنگ‌اند و شما در حق خود پراكنده . قباحت بر شما باد و محنت و اندوه پايگيرتان ، كه خويشتن هدف پيكانهاى حوادث ساخته‌ايد . بر شما حمله مىآورند و شما از جاى نمىجنبيد ، با\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nشما مىجنگند و شما دست فرانمىكنيد ، خدا را معصيت مىكنند و خشنوديد .\r\nبر شما تجاوز روا مىدارند و شما روى درهم نمىكشيد .\r\n( 1 ) در تابستان كه بود شما را به جهاد دشمنتان فراخواندم ، گفتيد : در اين گرماى طاقت‌سوز ؟ ما را بهل تا اين گرما از سرما برود . در زمستان كه بود شما را به جهاد دشمنتان فراخواندم ، گفتيد چه كسى را تاب تحمل چنين سوز سرمايى است ما را بهل تا سرما از سر ما برود . هم از سرما مىگريزيد و هم از گرما ، نه ، از گرما و سرما نمىگريزيد كه از سوزش ضربت شمشير بيشتر مىگريزيد . نه ، به كسى كه جان پسر ابى طالب به دست اوست از شمشير است كه حذر مىكنيد . آخر تا كى ؟\r\nاى به صورت مردان كه نه مردانيد . اى دار و دسته بىخردان چون كودكان كه در عقل و درايت عروسان حجله‌نشين را مانيد . خدا داند كه از زيستن در ميان شما ملول شده‌ام دوست دارم كه خدا مرا از ميان شما بر گيرد و به آستان رحمت خود برد . و اى كاش كه هرگز شما را نديده بودم و نمىشناختم كه اين آشنايى به تأسف انجاميد . خدا داند كه سينهء مرا از خشم لبريز كرديد و شرنگ غم به كامم ريختيد و انديشه‌ام تباه ساختيد با اين نافرمانيها و فروگذاشتنها . تا آنجا كه قريش و جز قريش گفتند كه فرزند ابو طالب مردى دلير است ولى از فنون نبرد بىخبر . خدا پدرشان را بيامرزد ! آيا در بين آنان مردى هست كه بيش از من در ميدانهاى كارزار رنج برده و تجربت اندوخته باشد . به خدا سوگند كه من رهسپار آوردگاه شدم و هنوز سالم به بيست نرسيده بود . و حال آنكه اكنون از شصت در گذشته‌ام . ولى كسى كه از او فرمان نبرند رأى و انديشه به چه كارش آيد . »\r\n( 2 ) مردى از قبيلهء ازد كه جندب بن عفيف نام داشت ، دست پسر برادر خود عبد الرحمن بن عبد اللّه بن عفيف را گرفت و او را نزد على ( ع ) به باب السدّه آورد ، سپس بر دو زانو نشست و گفت : يا امير المؤمنين ، اين منم كه جز مالك خود و برادرم نيستم ، ما را فرمان ده تا هر چه گويى آن را به جاى آريم اگر چه ميان ما و مقصد ما بيابانى باشد همه خار مغيلان . در اين راه مىميريم يا فرمان تو را اجرا مىكنيم . على در حق آنان دعا كرد و گفت شما دو تن چگونه مىتوانيد نياز ما برآوريد ؟\r\nسپس حارث اعور همدانى را گفت كه در ميان مردم ندا دهد كه : كجاست آنكه جان خود به پروردگارش مىفروشد و دنيا را مىدهد و آخرت را مىستاند ؟ اى مردم ، فردا در رحبه گرد آييد ، اگر خدا خواهد و فردا كه براى جهاد با دشمن مىرويم . جز مردان صادق نيت حاضر نشوند . ديگر روز نزديك به سيصد تن در رحبه گرد آمدند . على ( ع ) آن گروه عرض داد و سپس گفت : اگر هزار تن بودند ، دربارهء آنها نظرى مىداشتم . جمعى آمدند و پوزش خواستند و\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nجمعى در خانه ماندند ، ( 1 ) على ( ع ) گفت : عذر خواهندگان آمدند و تكذيب كنندگان در خانه ماندند . على ( ع ) روزى چند همچنان درنگ كرد ، نشان غمى جانكاه بر چهره‌اش هويدا بود .\r\nسپس فرمان داد كه ندا دهند تا مردم گرد آيند . على ( ع ) بر پاى خاست كه سخن گويد . پس حمد و ثناى خداوندى به جاى آورد و گفت :\r\nاى مردم ، شمار مردم شهر شما از شمار مردم مدينه كه رسول اللّه ( ص ) را يارى كردند بيشتر است . و آنان در آن روز كه با رسول اللّه ( ص ) عهد كردند كه به يارى او و حمايت مهاجران برخيزند ، تا رسول رسالت پروردگارش را بگزارد . آنان دو قبيلهء كوچك بيش نبودند . اين دو قبيله نه از ديگر قبايل عرب كهن‌تر بودند و نه به شمار بيشتر . چون پيامبر و اصحابش را نزد خود جاى دادند و خدا و دين او را يارى كردند ، همهء عرب به خلاف آنها برخاستند و طعمهء تير خود ساختند . يهوديان بر ضد آنها همدست شدند و هر قبيله از پس قبيلهء ديگر به جنگشان آمدند ولى آنان دامن عزم بر كمر زدند و يارى دين خدا را به جد در ايستادند . و رشته‌هاى پيوند ميان خود و عرب را گسيختند و هر پيمان كه با يهود داشتند بر هم زدند و با مردم نجد و تهامه و مكه و يمامه ، و مردم دشت و كوهسار جنگ آغاز نهادند . و براى دفاع از دين نيزه‌ها بر افراشتند و در رزم سخت پايدارى كردند تا عرب به دين پيامبر خدا در آمد و رسول اللّه ( ص ) خوشدل شد از آنها ، پيش از آنكه خداوند جانش بستاند . و شما در ميان مردم اين زمان شمارتان بيشتر از آنهاست در ميان مردم آن زمان .\r\nمردى بلند قامت و سياه‌چرده بر خاست و گفت : « نه تو محمد هستى و نه ما آن مردم كه ياد كردى . خداوند ما را به فزونتر از طاقتمان مكلّف نساخته . » على ( ع ) گفت : اول درست گوش بده تا بتوانى به درستى پاسخ دهى ، زنان فرزند مرده برايت زارى كنند . جز به اندوه من نيفزودى . آيا گفتم كه من محمد ( ص ) هستم و شما انصار هستيد ؟ اين مثلى بود كه زدم و اميدم آن بود كه به آن تأسى كنيد .\r\nمرد ديگرى بر خاست و گفت : امير المؤمنين و همراهانش امروز چه بسيار به اهل نهروان - مردمى كه در نهروان كشته شدند - نيازمند است . آن‌گاه هر كس از سويى سخنى گفت و صداها درهم افتاد .\r\nمردى بر خاست و با صداى بلند فرياد زد : امروز براى مردم عراق زيان فقدان اشتر آشكار شده . گواهى مىدهم كه اگر اشتر زنده بود مردم اين گونه جنجال نمىكردند و هر كس مىدانست كه چه بگويد . على ( ع ) گفت : مادرانتان در عزايتان بگريند ، حق من بر شما واجب‌تر از حق اشتر است . آيا اشتر جز حق مسلمانى و هم كيشى حق ديگرى بر شما داشت ؟\r\nپس خشمگين شد و فرود آمد .\r\nحجر بن عدىّ كندى و سعيد بن قيس همدانى گفتند : يا امير المؤمنين ، بدت مرساد ، هر چه خواهى فرمان ده كه فرمان مىبريم . و اللّه اگر در فرمانبردارى تو اموالمان تباه شود يا\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nخاندانهايمان بر باد رود باك نداريم . على ( ع ) گفت : بسيج نبرد كنيد كه به سوى دشمن رويم .\r\n( 1 ) چون به خانه در آمد ، بزرگان اصحاب نيز با او به خانه در آمدند . على ( ع ) گفت : مردى دلير و پايدار و نيكخواه را به من پيشنهاد كنيد تا برود و مردم را از سواد گرد آورد . سعيد بن قيس گفت : يا امير المؤمنين اگر نيكخواه و اديب و دلير و پايدار خواهى تو را به معقل بن قيس تميمى اشارت مىكنم . على گفت : آرى . و در حق او دعا كرد . او برفت ولى بازنگرديد تا امير المؤمنين ( ع ) به شهادت رسيد .\r\nابو مسلم گويد : شنيدم كه على ( ع ) مىگفت : اگر بقيهء مسلمانان نبودند ، شما هلاك مىشديد .\r\nاسماعيل بن رجاء زبيدى گويد : على ( ع ) بعد از اين گفتار برايشان سخن راند ، و پس از حمد و ثناى بارى تعالى فرمود :\r\n« اى مردمى كه به تن در يك جا گرد آمده‌ايد و به رأى و عقيدت پراكنده‌ايد . آنكه شما را به يارى فراخواند پيروز نشود و آنكه شما گريبانگيرش شويد روى آسودگى نبيند . سخن شما صخره‌هاى سخت را سست گرداند و اعمال شما دشمنانتان را به طمع دست يافتن بر شما اندازد . اگر گفتم كه در گرما به سوى ايشان در حركت آييد ، گفتيد : بگذار تا گرما دست از سر ما بر دارد و اگر گفتم كه در زمستان به سوى ايشان در حركت آييد ، گفتيد : بگذار تا زمستان سر آيد ، چون وامدارى كه پىدرپى مهلت خواهد . آنكه از شما پيروزى جويد چونان كسى است كه از تير بىسوفار پيروزى مىجويد . ديگر سخن شما باور نمىدارم و به يارى شما اميد نمىبندم . خدا ميان ما و شما جدايى افكند . اكنون كه ديگر خانه‌اى نداريد از كدام خانه دفاع مىكنيد ؟ و بعد از من همراه كدام امام به جهاد مىرويد . بدانيد كه پس از من به استبدادى گرفتار آييد كه گمراهان آن را شيوه و سيرت خويش خواهند ساخت . و فقر به خانه‌هايتان در آيد و شمشير برنده بر گردنهايتان جاى گيرد . در آن هنگام تمنّاى آن داريد كه كاش مرا مىديديد و همراه من جنگ مىكرديد و كشته مىشديد . آرى آنچه شما را گفتم چنان خواهد شد . »\r\nعطيّه [ 55 
  ] گويد : على ( ع ) به ايشان مىگفت : « در كوفه مسجدهايى است مبارك و مسجدهايى است لعنت شده . از مساجد مبارك ، مسجد قبيلهء غنىّ است . به خدا سوگند كه در قبله‌اش كژى نيست ، مردى مؤمن آن مسجد بنا كرده است . جاى آن در ناف زمين است .\r\nسرزمينش لطيف است ، شبى و روزى نمىگذرد جز آنكه چشمه‌اى در آنجا گشوده مىشود .\r\nدر دو جانبش دو باغ است . مردمش ملعون‌اند و از آن مسجد بىبهره .\r\nديگر مسجد جعفى ، مسجدى است مبارك ، بسا كه مردمى از غيب در آنجا گرد آيند ، و نماز خوانند ديگر مسجد ابن ظفر ، مسجدى است مبارك به خدا سوگند در زير آن صخرهء سبزى است كه هر پيامبرى كه خدا مبعوث كرده تصويرش در آن صخره نقش است . و آن مسجد سهله است .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n( 1 ) ديگر مسجد حمراء كه مسجد يونس بن متى ( ع ) است ، خداوند چشمه‌اى در آن پديد آورده كه بر نمكزار و حوالى آن جارى است .\r\nاما مسجد لعنت شده ، مسجد اشعث بن قيس است و مسجد جرير بن عبد اللّه بجلى و مسجد ثقيف و مسجد سماك كه بر روى قبر يكى از فرعونان بنا شده . »\r\nحمله‌ها و تاراجهاى معاويه همواره در نزديكيهاى كوفه بود .\r\nبكر بن عيسى گويد كه آنان در سواد دست به تاراج و حمله زدند . على ( ع ) بر خاست و سخن آغاز كرد كه اى مردم اين هم روزگارى است كه مىبينم . به خدا سوگند ، زمانى بود كه اگر هفت تن از مؤمنان در قريه‌اى بودند از آن دفاع مىكردند .\r\nثعلبة بن يزيد حمّانى گويد :\r\nما در بازار بوديم كه به ناگاه منادى ندا در داد در مسجد گرد آييد . من به مسجد دويدم ، ديگر مردمان هم مىدويدند . به مسجد در آمديم على ( ع ) بر منبرى كه از گل و گچ ساخته شده بود نشسته بود ، خشمگين زيرا شنيده بود كه قومى بر سواد تاخته‌اند . شنيدم كه مىگفت :\r\n« هان ، سوگند به پروردگار آسمانها و زمين بازهم به پروردگار آسمانها و زمين كه پيامبر ( ص ) به من گفته است كه امت من به زودى با تو غدر خواهد كرد . »\r\nمسيّب بن نجبه فزارى [ 56 
  ] گويد : شنيدم كه على ( ع ) مىگفت : « از آن بيم دارم كه اين قوم زمام كار شما به دست گيرند به چند سبب ، يكى آنكه آنان فرمانبردار پيشواى خود هستند و شما امام خود را نافرمانى مىكنيد . و ديگر آنكه آنان حق امانت به جاى مىآورند و شما در امانت خيانت مىكنيد ، سه ديگر آنكه آنان در زمين خود اصلاح مىكنند و شما در زمين خود فساد و چهارم آنكه آنان بر باطلشان مجتمع و متحدند و شما از حقتان جدا و پراكنده . آرى زمام كار شما به دست گيرند و دولتشان مدت گيرد تا آنجا كه حرامى نباشد جز آنكه مباحش دارند و خيمه‌اى در باديه و خانه‌اى در شهر نباشد مگر اينكه ظلم و ستمشان در آن داخل شود . تا آنجا كه دو تن را بينى كه مىگريند ، يكى براى دينش مىگريد و يكى براى دنيايش . و كار به جايى مىرسد كه مردم به دو گروه تقسيم شوند گروهى سودمند به حال حكومت و گروهى بىزيان .\r\nدر آن زمان مردم مجبورند كه خودكامگان را خدمت كنند آنسان كه برده‌اى به سرور خود خدمت مىكند ، بدين گونه چون ببيندش اطاعتش كند و چون از نظرش دور شود دشنامش دهد . در آن روزها اگر خدايتان عافيت عطا كرد بپذيريدش و اگر به بلا مبتلايتان ساخت ، صبر كنيد . كه عاقبت نيكو از آن پرهيزگاران است .\r\nيحيى بن صالح از اصحاب خود روايت مىكند كه على ( ع ) به هنگامى كه نواحى سواد مورد حمله و تاراج قرار گرفت مردم را براى جنگ فراخواند و شرطة الخميس داوطلب پيكار شد . پس قيس بن سعد بن عبادهء انصارى را سردارى آنان داد . آن‌گاه لشكر روانه ساخت و آنان برفتند تا به حدود شام رسيدند .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n( 1 ) على ( ع ) به معاويه نوشت كه « تو پنداشته‌اى كه آنچه تو را به ارتكاب اين نبرد واداشته ، انتقام خون عثمان است ولى ميان گفتار تو و اعمالت فاصلهء بسيارى است ! واى بر تو ، گناه اهل ذمه در قتل عثمان چه بود . به چه بهانه گرفتن خراج از مسلمانان را براى خود جايز مىشمارى .\r\nبس كن و ديگر چنين مكن و از عاقبت ستم و جور بترس . »\r\nو معاويه در پاسخ او نوشت :\r\n« اما بعد ، خداوند مرا به كارى در آورد كه تو را از آن معزول نمود ، در حالى كه از حق دور شده بودى و من در آن كار به بهترين آرزوهاى خود رسيدم و من خليفه‌اى هستم مورد تأييد همگان . »\r\nجندب بن عبد اللّه وائلى گويد : على ( ع ) مىگفت : بدانيد كه بعد از من به سه بلا گرفتار خواهيد آمد . خوارى و ذلتى همه‌گير ، شمشيرى كشنده و استبداد و خودكامگى ستمكاران .\r\nدر آن حالات مرا ياد خواهيد كرد و آرزو كنيد كه كاش مرا مىديديد و ياريم مىكرديد و خونهاى خود براى دفاع از من بر خاك مىريختيد . و خدا جز ستمكار را از رحمت خود دور ندارد .\r\nو جندب هرگاه چيزى مىديد كه او را ناپسند مىافتاد مىگفت : خدا جز ستمكار را از رحمت خود دور ندارد .\r\nجندب بن عبد اللّه ازدى گويد : على ( ع ) چند روز آنان را فراخواند كه براى رفتن به جنگ در حركت آيند ولى آنان از جاى نجنبيدند . پس بر خاست و براى مردم چنين سخن راند :\r\n« اما بعد ، اى مردم ، من از شما خواستم كه براى نبرد بسيج شويد و در حركت آييد و شما از جاى خود نجنبيديد . اندرزتان دادم ، نپذيرفتيد . شما به تن حاضريد و به دل غايب . گوشهايى داريد ولى سخن نمىشنويد . برايتان سخنان حكمت‌آميز خواندم و به اندرزهاى نيكو اندرزتان دادم و به جهاد دشمنان ستم‌پيشه‌تان فرا خواندم ، هنوز سخن به پايان نياورده‌ام كه مىبينم چنان به اطراف پراكنده مىشويد كه قوم سبا پراكنده شدند . و چون از شما دست بازمىدارم باز به جايهاى خويش بازمىگرديد و حلقه‌هاى دوستانه تشكيل مىدهيد و براى يكديگر مثلها مىآوريد و شعرها مىخوانيد و از اينجا و آنجا خبر مىگيريد و خبر مىدهيد . آن سان كه مهيا شدن براى جنگ را از ياد مىبريد و دل به اباطيل مىسپاريد . خاكتان بر دست .\r\nپيش از اينكه اين قوم به غزايتان آيند و به غزايشان رويد . به خدا سوگند هيچ قومى بر آستان خانه‌هايشان جنگ نكردند جز اينكه به خوارى افتادند . و اللّه اين شما هستيد كه دست به كارى نمىزنيد تا دشمن هر كار كه خواهد بكند . دوست دارم كه به مقتضاى نيت و بصيرت خويش با آنان روياروى شوم و از رنجى كه به من مىدهيد آسوده گردم . شما همانند آن رمه اشترانيد كه ساربان خويش گم كرده‌اند و هرگاه از يك سو به هم پيوندند از ديگر سو پراكنده شوند . سوگند به خدا گويى شما را مىبينم كه چون آتش جنگ افروخته شود و تنور پيكار گداخته آيد از گرد پسر ابى طالب پراكنده مىشويد . »\r\n( 2 ) اشعث بن قيس بر خاست و سخن آغاز كرد كه يا امير المؤمنين چرا چنان نكردى كه عثمان بن\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nعفان كرد . على ( ع ) پاسخش داد كه « اى سرور دوزخيان واى بر تو ، آنچه عثمان بن عفان كرد ، رسوايى بود و آن در حق كسى بود كه نه او را دين بود و نه حجتى در دست . من چگونه چنان توانم كرد ، و حال آنكه به مقتضاى بينتى از سوى پروردگارم عمل مىكنم و حق در دست من است . به خدا سوگند كسى كه دشمن را واگذارد تا بر او چيره شود ، همان دشمن گوشتش را تكه‌تكه كند و استخوانش را خرد نمايد و پوستش را بر درد و خونش را بريزد . چنين كسى را دلى است سست و ضعيف . تو اگر دوست دارى چنان باش ، اما من نه چنانم . مرا شمشيرى است برّان كه از ضربت آن كاسه‌هاى سر به اطراف پرانده شوند و دستها و ساعدها بريزند و خدا هر چه خواهد چنان كند . »\r\n( 1 ) ابو ايوب خالد بن زيد انصارى كه صاحبخانه رسول اللّه ( ص ) بود گفت :\r\n« اى مردم ، امير المؤمنين سخن خويش به گوش كسانى كه گوشهاى شنوايشان باشد و دلهاى نگهدار سخن ، رسانيد . خداوند شما را كرامتى ارزانى داشت و شما آن چنان كه سزاوار آن است آن را نپذيرفتيد . او پسر عمّ پيامبرتان و سرور مسلمانان را پس از پيامبرتان در ميان شما قرار داد تا شما را دين آموزد و به جهاد قومى كه حرام خداى حلال كرده‌اند گسيل دارد ولى شما چون كران نمىشنويد و دلهايتان در حجاب است و فرو بسته و مهر بر نهاده . اى مردم ، انديشيدن نتوانيد ؛ آيا شرم و حيا را نيز از دست داده‌ايد ؟\r\nاى مردم ، ديروز با ستم و تجاوز پيمان بستيد و سبب شديد كه بلا همه‌گير شود و در بلاد شايع گردد و صاحبان حق محروم گردند و بر صورتشان زنند و پاى بر شكمشان كوبند و پيكرشان در بيابان افتد و بادهاى و زنده بر آنها ريگ روان ريزد و هيچ چيز آنها را از گرما و سرما و پرتو سوزان خورشيد پناه ندهد جز جامه‌هاى مندرس و خيمه‌هاى مويين كهنه و فرسوده ، تا آن‌گاه كه خداوند امير المؤمنين ( ع ) را به شما عطا كرد و او كارها را از روى حق فيصله داد و رسوم عدل بپراكند و به آنچه در كتاب خدا آمده است عمل نمود اى قوم سپاس نعمتى كه خدا به شما ارزانى داشته است به جاى آوريد و رخ برمتابيد ، « و چون كسانى مباشيد كه گفتند : شنيديم در حالى كه نمىشنوند » شمشيرها آخته داريد و مهياى جهاد دشمن خود شويد . چون شما را ندا در مىدهند پاسخ گوييد و چون فرمانتان مىدهند بشنويد و فرمان بريد . وقتى كه چيزى بر زبان مىآوريد بايد كه در دلتان نيز همان باشد تا در شمار راستگويان باشيد . »\r\nعباد بن عبد اللّه اسدى گويد : روز آدينه‌اى در مسجد نشسته بودم و على ( ع ) بر منبرى ساخته از آجر سخن مىراند و صعصعة بن صوحان هم در آنجا بود . اشعث به مسجد آمد پاى بر سر مردم مىنهاد و پيش مىرفت . پس گفت : يا امير المؤمنين اين موالى سرخ روى بر ما غلبه يافته‌اند و تو خود مىبينى . على ( ع ) از اين سخن خشمگين شد و ابن صوحان گفت : امروز معلوم خواهد شد كه عرب را چه پايه و منزلت است . على ( ع ) گفت : چه كسى مرا از كيفر دادن به اين مردم ستبراندام كه تا نيمروز بر بستر خود مىغلتند معذور مىدارد در حالى كه قومى\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nبراى شب‌زنده‌دارى از بستر خود پهلو تهى مىكنند ؟ مرا مىگويى كه آنان را طرد كنم و از ستمكاران گردم . سوگند به كسى كه دانه را رويانيد و جانداران را بيافريد كه از محمد ( ص ) شنيدم كه مىگفت : به خدا قسم آنان شما [ عربها 
  ] را خواهند زد تا به دين بازگرديد همچنان كه شما ايشان را در آغاز مىزديد تا به دين درآيند .\r\n( 1 ) مغيرهء ضبّى گويد : على ( ع ) به موالى علاقه مىورزيد و به آنان مهربان بود ولى عمر از آنان بيزار بود و دورى مىكرد .\r\nنعمان بن سعد گويد : على ( ع ) را ديدم كه بر منبر سخن مىراند و مىگفت : ثمودى كجاست ؟ اشعث سر كشيد . پس مشتى سنگريزه برداشت و بر صورت او زد چنان كه خونين شد و او بگريخت و مردم نيز با او گريختند و على ( ع ) مىگفت : هلاك باد صاحب اين چهره ، هلاك باد صاحب اين چهره .\r\nيحيى بن سعيد از پدر خود روايت كند كه گفت : على ( ع ) سخن مىراند و مىگفت :\r\nهرآينه مردم را دو خصلت به هلاكت رسانيد و آن دو خصلت كسانى را نيز كه پيش از شما بودند هلاك كرد و كسانى را هم كه بعد از شما آيند هلاك كند : آرزويى كه آخرت را از ياد ببرد و هوا و هوسى كه انسان را گمراه سازد . سپس از منبر به زير آمد .\r\nاصبغ بن نباته گويد : على ( ع ) سخن آغاز كرد و پس از حمد و ثناى خداوند و درود و سلام بر پيامبر گفت :\r\n« اما بعد ، شما را به ترس از خدا سفارش مىكنم . خدايى كه دوستانش از اطاعت او سود مىبرند و دشمنانش از معصيت او زيانمند مىگردند . و بدانيد كه عذر كسى كه از روى عمد ضلالت را هدايت پندارد و حق را به بهانهء اينكه ضلالت است ترك گويد پذيرفته نيايد . و هرآينه ، شايسته‌ترين چيزى كه رهبر بايد در باب رعيتش بر عهده گيرد اين است كه آنان را به وظايف دينىشان آشنا سازد و بر ماست كه شما را به انجام فرايض امر كنيم همان گونه كه خدا امر كرده است و از آنچه خداى تعالى نهى كرده است نهى نماييم . و فرمان خدا در ميان مردم دور و نزديك بر پاى داريم و از كسى كه حكمى درباره او صادر گرديده باك نداريم و ما مىدانيم كه مردمى هستند كه در دين خود در پى آرزوها و هواهاى خويشتن هستند و مىگويند كه ما با نمازگزاران نماز مىگزاريم و همراه با جهاد كنندگان ، جهاد مىكنيم و تحمل رنج هجرت مىنماييم و دشمن را مىكشيم . همه اينها كارهايى است كه مردم ديگر هم به انجام مىرسانند .\r\n( 2 ) ايمان به ظاهرسازى و آرزو در دل پروردن نيست . نماز را وقتى است كه رسول خدا مقرر كرده و جز در آن وقت نماز درست نباشد . پس وقت نماز صبح وقتى است كه شب سپرى گردد و خوردن و آشاميدن بر روزه‌دار حرام شود . و وقت نماز ظهر در گرماى تابستان وقتى است كه سايهء تو به قدر تو شود و در زمستان از وقت زوال خورشيد است از فلك و اين زمانى است كه\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nآفتاب را بر ابروى راست خود بينى . با شروطى كه خدا مقرر كرده در ركوع و سجود . ( 1 ) وقت عصر وقتى است كه خورشيد هنوز سفيد و تابناك است و به زردى نگراييده است و مدت آن به قدر مدت زمانى است كه مردى بر اشترى سنگين دو فرسخ تواند رفت و آن‌گاه خورشيد غروب كند . وقت مغرب از غروب خورشيد است كه روزه‌دار افطار مىكند و وقت عشاء آخرى از زمانى است كه شب فرا رسد و سرخى افق برود تا ثلثى از شب . هر كس نماز عشاء ناخوانده در اين هنگام بخوابد خدا خواب از چشمانش ببرد .\r\nاينها بود اوقات نماز « نماز بر مؤمنان در وقتهاى معين واجب گشته است [ 57 
  ] . »\r\nيكى مىگويد : مهاجرت كرده‌ام . در حالى كه مهاجرت نكرده است . مهاجران كسانى هستند كه از بديها مهاجرت مىكنند و دورى مىگزينند و هرگز به آنها بازنمىگردند .\r\n( 2 ) يكى مىگويد : جهاد كرده‌ام ، در حالى كه جهاد نكرده است . جهاد اجتناب از حرامهاست و مجاهدت با دشمن است . گاه مردمى به جنگ مىروند و نيكو هم مىجنگند و جز ذكر خدا و اجر اخروى نمىخواهند . مردى مىجنگد به سبب خصلت دليرى كه در اوست و از هر كس حمايت مىكند چه او را بشناسد و چه نشناسد . مردى به سبب خصلت ترس كه در اوست به گرد پيكار نمىگردد در اين حال پدرش و مادرش را هم به دشمن تسليم مىكند . پيكار كردن بسا ثمره‌اش مرگ باشد ، و ارزش هر پيكارگرى در چيزى است كه به خاطر آن پيكار مىكند و گرنه سگ هم به دفاع از لانه و بچه‌هايش مىجنگد .\r\nروزه اجتناب از حرامهاست ، همچنان كه از خوردن و آشاميدن بايد اجتناب كرد . زكاتى را كه پيامبر ( ص ) مقرر داشته به طيب خاطر بپردازيد و مگذاريد سال بر آن سرآيد . اندرزى را كه به شما مىدهم نيك دريابيد ؛ غارت زده كسى است كه دينش را از او ربوده باشند و نيكبخت كسى است كه از ديگران پند گيرد . بدانيد كه شما را موعظه كردم و نيكخواهى نمودم ديگر بهانه‌اى در برابر خدا نخواهيد داشت . حرف خود را مىزنم و براى خود و شما از خدا آمرزش مىطلبم .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\n( 1 ) حملهء يزيد بن شجرهء رهاوى بر مردم مكه و رويارويى معقل بن قيس رياحى رحمة اللّه عليه با او\r\nجابر بن عمرو بن قعين گويد : معاويه يزيد بن شجرهء رهاوى را فراخواند و گفت : رازى را با تو در ميان مىنهم مبادا كسى را از آن آگاه كنى تا زمانى كه از همهء سرزمين شام بيرون روى تو را بر سر ساكنان بيت اللّه و حرم خدا و خاندان و عشيرهء خود كه از ميان آنان بيرون آمده‌ام - آن سان كه جوجه از تخم مرغ بيرون مىآيد - مىفرستم . والى آنجا مردى است از قاتلان عثمان و از كسانى كه خون او بر زمين ريخته . انتقام از او سبب شفاى دل ما و دل تو و نزديكى به خدا شود . پس در حركت آى - خدايت بركت دهاد - تا در مكه فرود آيى در آنجا مردمى را كه براى حج آمده‌اند خواهى ديد . آنها را به اطاعت و پيروى ما دعوت كن . اگر اجابت كردند ، دست از آنان بدار و از آنان بپذير . و اگر رخ برتافتند به زبان با آنان محاجّه كن ولى به جنگ مپرداز تا آنچه گفته‌ام كه به آنان بگويى گفته باشى . زيرا آنان اصل و عشيرهء من هستند و من خواهان بقاى ايشانم و بركندنشان را خوش ندارم . سپس بر مردم نماز بخوان و امور حج را بر عهده گير .\r\nيزيد بن شجرهء رهاوى معاويه را گفت : كه من به جايى كه مرا مىفرستى نخواهم رفت تا آنگاه كه سخن من بشنوى و نياز مرا برآورى .\r\nمعاويه گفت : چنين باد ، اكنون هر چه بايد بگويى بگوى .\r\nيزيد بن شجره گفت : سپاس و ستايش خدايى را كه سزاوار سپاس و ستايش است و شهادت مىدهم كه خدايى جز اللّه پروردگار جهانيان نيست . و محمد ( ص ) بندهء او و پيامبر اوست . اما بعد ، تو مرا به سوى قوم خدا و مجمع صالحان مىفرستى ، اگر مىپسندى كه به سوى آنها روم و با آنها بدان گونه رفتار كنم كه خود مىپسندم و كارى كنم كه در آن اميد پيوستن آنها به تو باشد كه خواهم رفت ، و اگر مىخواهى كار من ستم بر مردم و كشتن آنها و ايجاد خوف در دل بىگناهان - باشد و هيچ عذرى از هيچ كس نپذيرم ، اين كار از من نيايد و ديگرى را نامزد آن نماى .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n( 1 ) معاويه گفت : به راه خود رو كه خدايت راه بنمايد كه از راه و روش تو خشنودم .\r\nيزيد بن شجره مردى عابد و خداى ترس بود . ولى عثمانى بود و در جنگ صفين با معاويه بود . از دمشق بيرون آمد شتابان . بزرگان دمشق كه مشايعتش مىكردند و در حق صحابه دعاى خير مىنمودند ، و از او مىپرسيدند به كجا مىروى ؟ و او مىگفت : به زودى - اگر خدا خواهد - خواهيد دانست . و چون بدين پاسخ راضى نشدند ، گفت : سبحان اللّه « آدمى از شتاب آفريده شده » حال پنداريد كه دانستيد . سپس راه خويش در پيش گرفت و گفت :\r\n« بار خدايا ، اگر مقرر كرده‌اى كه ميان اين لشكر كه به صوب مكه مىرود و ميان اهل حرمت كه اين لشكر را به سوى آنها فرستاده‌اند ، جدالى درگير شود ، مرا از آن بركناردار . كه من از جنگ با كسانى كه در قتل عثمان خليفهء مظلوم شريك شدند ، و جنگ با كسانى كه او را واگذاشتند يا در اطاعت او در نيامدند و حرمتش نگه نداشتند باك نداشته‌ام و ندارم ولى از جنگ در حرم تو كه حرمت آن را بر ما مقرر داشته‌اى مىترسم . »\r\nپس يزيد بن شجره براند و حارث بن نمير تنوخى را بر مقدمه بفرستاد ، اينان برفتند تا به وادى القرى رسيدند و از آنجا رهسپار جحفه شدند و رفتند تا در دهم ذى الحجّه به مكه در آمدند .\r\nعباس بن سهل بن سعد انصارى گويد : قثم بن عباس بن عبد المطلب شنيد كه آنان به مكه نزديك مىشوند و هنوز از جحفه بيرون نيامده بودند . قثم عامل على ( ع ) در مكه بود و اين سال ، سال 39 هجرى بود . قثم مردم مكه را گرد آورد و براى ايشان سخن راند . حمد و ثناى بارى تعالى به جاى آورد ، سپس گفت :\r\n« اما بعد ، لشكرى عظيم از شام بر سر شما مىآيد . اگر بر طاعت و بيعت خود وفا داريد برخيزيد و بسيج كنيد تا به مقابله رويم و اگر نه ، هر چه در دل داريد بگوييد و مرا نفريبيد زيرا فريب انديشه را مىميراند و صاحب رأى را بر زمين مىزند » . مردم زمانى خاموش ماندند و هيچ نگفتند . قثم گفت : آرى ، آنچه در دل داشتيد بيان كرديد و خواست كه به زير آيد . شيبة ابن عثمان گفت : - خدايت بيامرزد - اى امير انديشهء بد به ما مبر و گمان بد مكن . ما بر طاعت و بيعت خويش پايبنديم و تو امير ما و پسر عمّ خليفهء ما هستى . اگر ما را بخوانى پاسخت گوييم و اگر فرمان دهى فرمانت بريم ولى به قدر طاقت و توانمان . پس قثم ستوران خويش بياورد و بار خود بر آن نهاد و خواست كه از مكه كنارى گيرد .\r\nعباس بن سهل بن سعد گويد : ابو سعيد خدرى آمد و پرسيد كه قثم كجاست ؟ و ميانشان دوستى بود . گفتند : ستوران خود آورده و بار بر آنها ده تا از مكه بيرون رود . ابو سعيد نزد او رفت و بر او سلام كرد و گفت : چه آهنگ دارى ؟ گفت : همان حادثه پيش آمده كه شنيده‌اى و مرا لشكرى كه با آن بتوانم از خود و از شهر دفاع كنم ، نيست . ديدم بهتر آن است كه از مكه بروم .\r\nاگر براى من سپاهى گرد آمد مىجنگم و گرنه جان خويش نجات مىدهم . ابو سعيد گفت :\r\nهنوز در مدينه بودم كه حاجيان و بازرگانان عراقى آمدند و گفتند كه لشكرى از كوفه به سردارى\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nمعقل بن قيس رياحى به يارى تو مىآيد . ( 1 ) قثم گفت : بعيد است اى ابو سعيد ، كه تا آن لشكر به يارى ما رسد كسى از فرزندان ما زنده مانده باشد . ابو سعيد گفت : خدايت رحمت كناد ، نزد پسر عمّت چه عذرآورى و نزد عرب چه پوزش خواهى در حالى كه بىآنكه جدال و آويزى در گرفته باشد تو پاى به گريز نهاده باشى . قثم گفت : اى ابو سعيد ، هرگز نمىتوانى دشمنت را شكست دهى و از حريم خود دفاع كنى با وعده و اميد . نامهء دوست خود على بن ابى طالب را بخوان . ابو سعيد نامه بستد و بخواند در آن آمده بود :\r\n( 2 ) بسم اللّه الرحمن الرحيم « از بندهء خدا على امير المؤمنين به قثم بن عباس . سلام بر تو باد .\r\nاما بعد ، جاسوس من در نواحى غربى به من نوشته و خبر داده كه جماعتى از مردم را در موسم حج به مكه فرستاده‌اند . اينان مردمى هستند كوردل كه نه گوش شنوايشان هست و نه چشم بينا . حق به باطل مىآميزند و آفريننده را معصيت مىكنند تا مخلوق را فرمان برند و دين را مىدهند تا دنيا را طلب كنند آن وقت آرزو دارند كه خدايشان در جوار نيكان در آورد و حال آنكه كسى به خير دست مىيابد كه كار خير كرده باشد و بدكار را جز به بدى كيفر ندهند . من جمعى از دلير مردان مسلمان را همراه مردى با گوهرى و الا و ورع تقوايى پسنديده يعنى با معقل بن قيس رياحى به سوى شما فرستادم . و معقل را فرمان دادم كه مهاجمان را تعقيب كند و آثارشان براندازد تا آنان را از سراسر سرزمين حجاز بر كند . تو با هر كه در نزديك توست برخيز و در مقابل دشمن پايدارى كن و از فرمانرواى خود كه نيكخواه امت است دفاع نماى . مبادا به من خبر رسد كه در كار خود سستى كرده‌اى يا اظهار ناتوانى نموده‌اى يا عذر و بهانه‌اى تراشيده‌اى . صبر و پايدارى در همهء سختيها شيوهء تو باشد سستى مكن و بىخويشتن مباش و در برابر حوادث ترس و لرز از خود دور ساز . و السلام . »\r\nچون ابو سعيد نامه به پايان آورد ، قثم بن عباس گفت : از اين نامه چه حاصل . شنيده‌ام كه لشكر شام بر لشكر على ( ع ) پيشى گرفته‌اند . آيا ممكن است ، لشكر او پيش از پايان يافتن مراسم حج به مكه رسد ؟\r\nابو سعيد گفت : تو براى نيكخواهى امامت خويشتن به رنج افكنده‌اى مردم اين كار تو را مىبينند و حق تو را مىشناسند و از ملامت آنان رسته‌اى و آن وظيفه كه بر عهده داشته‌اى گزارده‌اى . اگر شاميان برسند و تو در حرم باشى همانا حرم را خداى تعالى مكان امن قرار داده .\r\nما پيش از اسلام حرم را محترم مىداشتيم و امروز سزاوار است كه نيز چنان كنيم .\r\nقثم در مكه ماند . يزيد بن شجرهء رهاوى بيامد تا به مكه داخل شد . آن‌گاه منادى را گفت تا\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nندا در دهد كه مردم همگى در امانند مگر كسى كه متعرض كار ما و سلطهء ما شود . آمدن او يك روز پيش از روز ترويه بود . چون چنين شد قريش و انصار و آن گروه از صحابه و صالحان ميان دو طرف به آمد و شد پرداختند و خواستند كه مصالحه كنند و هر دو طرف از اين صلح خوشدل شدند .\r\n( 1 ) اما قثم بن عباس به مردم مكه و نيكخواهى آنان اعتماد نداشت ، اما يزيد بن شجره مردى پارسا بود و نمىخواست در حرم كعبه از او شرى زايد .\r\nعمرو بن محصن گويد : يزيد بن شجره بر خاست و حمد و ثناى حق به جاى آورد ، سپس گفت :\r\n« اما بعد ، اى ساكنان حرم و اى كسانى كه به حج آمده‌ايد ، مرا فرستاده‌اند كه بر شما در نماز امامت كنم و نماز جمعه بگزارم و امر به معروف و نهى از منكر كنم . ديدم كه والى اين شهر از آمدن ما در رنج است و نمىخواهد با ما نماز بخواند و ما نيز از نماز گزاردن با او كراهت داريم .\r\nاگر مىخواهد نه او در نماز امامت كند و نه ما و مردم مكه را واگذاريم تا يكى را اختيار كنند و در نماز به او اقتدا نمايند . اگر او از اين پيشنهاد سرباززند ، ما نيز سر بازخواهيم‌زد . به خدايى كه جز او خدايى نيست ، اگر بخواهم بر مردم نماز مىگزارم و او را و همه يارانش را كه از او دفاع مىكنند دستگير مىكنم و به شام مىبرم . به خدا سوگند نمىخواهم كه حرمت اين حرم را بشكنم . »\r\nسپس يزيد بن شجره ، نزد ابو سعيد خدرى آمد و گفت : خدايت رحمت كناد ، اين مرد را ملاقات كن و او را بگوى كه هم من از نماز كنار مىجويم و هم تو بجوى . مردم مكه را واگذار تا هر كه را مىخواهند به امامت نماز خويش بر گزينند . به خدا سوگند اگر بخواهم تو را و ايشان را به شام گسيل دارم ولى آنچه مرا به سخنى واداشت كه شنيدى جز خشنودى خداى و نگهداشت حرمت حرم او نبود زيرا اين كار به پرهيزگارى نزديكتر است و پايانى بهتر دارد .\r\n( 2 ) ابو سعيد او را گفت : مردى از مردم شام نديده‌ام كه گفتارش از تو به صواب نزديكتر باشد و انديشه‌اش بهتر از انديشهء تو .\r\nابو سعيد به نزد قثم رفت و گفت : نمىبينى كه خدا چه نيكى بزرگى در حق تو نمود ؟ و آنچه رفته بود بگفت . پس هر دو از امامت نماز كناره جستند و مردم شيبة بن عثمان را بر گزيدند و او نماز به جاى آورد . چون مردم حج خويش بگزاردند يزيد بن شجره به شام بازگرديد . در اين حال سپاه على ( ع ) در رسيد . و دانستند كه به شام بازگشته است . سردار سپاه معقل بن قيس بود از پى او راند . و زمانى به او رسيد كه از وادى القرى هم رفته بود . چند نفرى را اسير كردند و هر چه با آنان بود گرفتند و نزد امير المؤمنين ( ع ) بازگشتند . على ( ع ) اسيران را فديهء اسيرانى كه از ياران او در نزد معاويه بود قرار داد و آنها را آزاد نمود .\r\nامير المؤمنين ( ع ) مردم كوفه را گفت : مىبينم كه اين قوم - يعنى شاميان - بر شما چيره\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nشده‌اند . ( 1 ) گفتند : يا امير المؤمنين اين به چه حجت مىگويى ؟ گفت : زيرا مىبينم كه كارشان بالا گرفته و آتش شما روى به خاموشى نهاده ، آنان را مىبينم كه در كار خود سخت كوشند و شما سست و ناتوان ، آنان را مىبينم كه متحدند و شما پراكنده ، آنان را مىبينم كه فرمانبردار امام خودند . و شما نافرمان . به خدا سوگند اگر بر شما پيروز شوند مىبينيد كه پس از من شما را سرورانى نابكار خواهند بود مىبينم كه در بلاد شما شريك شده‌اند ، و منافع بلاد شما را تاراج مىكنند . شما را مىبينم كه چون سوسمارها در هم مىلوليد و نمىتوانيد از حق خود دفاع كنيد و نمىتوانيد حرمت حرم خدا را حفظ نماييد . به عيان مىبينم كه قرّاء شما را مىكشند و از حقتان محروم مىدارند و به دادخواهيتان گوش فرا نمىدهند . و هر مقام و منزلتى كه هست از شما دريغش مىدارند و اهل شام را مقرب مىدارند . در آن هنگام كه محروميت و استبداد و شمشير را بنگريد انگشت ندامت به دندان خواهيد گرفت و محزون خواهيد شد كه چرا در جهاد سستى كرديد . آن‌گاه به ياد خواهيد آورد كه در جهاد چه منافع بود . در حالى كه پشيمانى زان پس سودتان نكند .\r\n\r\n","description":"","footnote":"","page_name":" 193 ","page_number":193},
  {"content":"\r\n . \r\n","description":"","footnote":"","page_name":" 194 ","page_number":194},
  {"content":"\r\n\r\n\r\n( 1 ) دربارهء عيبجويان و دشمنان على ( ع )\r\n\r\nاز دشمنان و عيبجويان على ( ع ) يكى عمرو بن عاص بود .\r\nبه على ( ع ) خبر رسيد كه عمرو بن عاص در شام بر منبر شده و از او عيب گرفته است . على - ( ع ) به منبر رفت و حمد و ثناى خداوند به جاى آورد و گفت :\r\n« شگفتا از پسر نابغه [ 58 
  ] . به مردم شام گفته است كه على مردى شوخ طبع است و اهل لعب و بازيچه كه كارهاى عبث مىكند و همواره چنين مىكند . به خدا سوگند كه دروغ گفته و به سخنى گناه‌آلود زبان گشوده . آيا ياد كردن مرگ و ترس از خدا و روز شمار او را از اين كردارهاى ناپسند بازنمىدارد . بدانيد كه بدترين سخنان ، سخن دروغ است و او مىگويد و دروغ مىگويد ، وعده مىدهد و خلاف وعده مىكند . مىخواهد و با ستيزه مىخواهد و چون از او چيزى خواهند بخل مىورزد و پيمان مىشكند و پيوند خويشاوندى مىگسلد . چون زمان جنگ فرا رسد ، تا آن‌گاه كه هنوز شمشيرها بر فرقها ننشسته امر و نهى فراوان مىكند و چون كشتار فرا رسد مكيدت خويش آشكار كند و بر قفا افتد و بند از شلوار بگشايد و عورت خويش بنمايد . قباحت بر او باد و خدا صورتش را زشت گرداند .\r\n\r\n( 2 ) و از ايشان بود : مغيرة بن شعبة\r\nعلى بن نعمان [ 59 
  ] گويد : كه على ( ع ) مىگفت : اگر قدرتى به دست آورم مغيره را سنگسار مىكنم و مغيره همواره على را عيب مىكرد .\r\nجندب عبد اللّه گويد : در نزد على ( ع ) سخن از مغيرة بن شعبه وجد او با معاويه به ميان آمد .\r\nگفت : مغيره چيست ؟ اسلام آوردن او به اين سبب بود كه در ميان قوم خود قتلى مرتكب شد و مالى ربود و به نزد رسول اللّه ( ص ) آمد و اسلام آورد و به او پناهنده شد . به خدا سوگند از آن زمان كه اسلام آورده هيچ كس در او خضوع و خشوعى نديده است . او از قبيلهء ثقيف بود :\r\nفرعونان پيش از رسيدن روز قيامت كه از حق دورى جويند و آتش افروزان جنگند و ياريگران\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nستمكاران . بدانيد كه ثقيف مردمى غدارند كه عهد و پيمان نمىشناسند و عرب را دشمن دارند ، چنان كه گويى خود عرب نيستند . البته در ميان آنان مردمان صالح هم كم نبوده‌اند ، از جمله عروة بن مسعود [ 60 
  ] و ابو عبيد بن مسعود [ 61 
  ] كه در قس الناطف بر ساحل فرات كشته شد هر چند مرد صالح در ميان قبيلهء ثقيف عجيب مىنمايد .\r\n\r\n( 1 ) و ديگر وليد بن عقبه .\r\nاين همان كسى است كه خدا در قرآن او را « فاسق [ 62 
  ] » ناميده و يكى از كودكانى بود كه پيامبر - ( ص ) او را به آتش وعده داد . او را شعرى است كه اين سخن پيامبر ( ص ) را در حق على ( ع ) كه فرمود : « اگر از او ( على ) پيروى كنيد ، هدايت‌كننده و هدايت‌شده‌اش خواهيد يافت و شما را به راه راست رهبرى خواهد كرد . » رد مىكند و آن بيت اين است :\r\n فان يك قد ضل البعير بحمله \r\nاگر شترى كه او را حمل مىكرده گم شده باشد\r\n فلم يك مهديا و لا كان هاديا \r\nپس او نه هدايت شده بود و نه هدايت‌كننده [ 63 
  ] .\r\nوليد بن عقبه از دشمنان على ( ع ) بود و از دشمنان پيامبر ( ص ) . پدرش به فرمان پيامبر ( ص ) در جنگ بدر اسير شد و در جايى به نام صفراء - ميان بدر و مدينه - به دست على ( ع ) كشته شد .\r\nمغيرهء ضبّى گويد : جمعى كه به عيادت وليد بن عقبه مىرفتند بر حسن بن على ( ع ) گذشتند . وليد سخت بيمار شده بود . حسن ( ع ) نيز با آنان به عيادت او رفت . وليد به حسن - ( ع ) گفت : از هر چه با مردم ديگر كرده‌ام نزد خدا توبه كردم مگر آنچه در حق پدر تو كرده‌ام ( يعنى از هر بد كه در حق على كرده‌ام توبه نمىكنم )\r\nزرّ بن حبيش گويد : شنيدم كه على ( ع ) مىگفت : سوگند به آنكه گياه را رويانيد و مردم را بيافريد كه پيامبر ( ص ) دربارهء من مىگفت : جز مؤمن تو را دوست ندارد و جز منافق با تو دشمنى نكند .\r\nحبّه عرنى از على ( ع ) روايت كند كه گفت : خداى تعالى از هر مؤمن پيمان گرفته كه مرا دوست بدارد و از هر منافق كه مرا دشمن دارد . اگر مؤمن را با شمشير بر روى زنند با من دشمنى نكند و اگر دنيا را به منافق دهند مرا دوست ندارد .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\n( 1 ) كسانى كه از على ( ع ) جدا شدند\r\nابو ذرّ گويد : رسول اللّه ( ص ) مىفرمود : هر كس از من جدا شود از خدا جدا شده و هر كس از على جدا شود از من جدا شده .\r\nاز ميان اصحاب على ( ع ) كسانى از او جدا شدند و به معاويه پيوستند . از اين گروه بودند :\r\nيزيد بن حجيّه و وائل بن حجر الحضرمى و مصقلة بن هبيره و قعقاع بن شور و طارق بن عبد اللّه و نجاشى شاعر و چند تن ديگر .\r\nاصحاب او چون بلا و فتنه در دلشان آشيان مىكرد و به دنيا ميل مىكردند و غدر مىورزيدند و خيانت و اموال خراج را به ناحق تصرف مىكردند به نزد معاويه مىگريختند .\r\nاعمش گويد : على ( ع ) آنها را به ولايات و اعمال امارت مىداد ولى آنها اموال را مىربودند و به نزد معاويه مىگريختند .\r\n\r\n( 2 ) منذر بن جارود عبدى\r\nعلى ( ع ) منذر را امارت فارس داده بود . او مالى گزاف از خراج گرد آورد و از پرداخت آن امتناع كرد گويند چهار صد هزار درهم بود . على ( ع ) او را به زندان كرد . صعصعة بن صوحان در نزد على ( ع ) شفاعت كرد و در كار او به جد بايستاد تا آزادش كرد .\r\nاعور شنّى از رنجى كه صعصعه در كار او تحمل كرد ياد مىكند :\r\n سائل سراة بنى الجارود اىّ فتى \r\nاز سران بنى جارود بپرس كه چه جوانمردى\r\n عند الشفاعة و الباب ابن صوحانا \r\nبود . اين صوحان كه براى شفاعت بر در ايستاد .\r\n ما كان الّا كامّ ارضعت ولدا \r\nاو همانند مادرى بود كه فرزندى را شير دهد . ولى\r\n عقّت فلم تجز بالاحسان احسانا \r\nفرزند نافرمانيش كند و جزاى نيكى را نيكى ندهد .\r\nو صعصعه از ياران نيكخواه على ( ع ) بود .\r\nاسود بن قيس گويد : على بن ابى طالب ( ع ) به عيادت صعصعه آمد . چون وارد شد گفت :\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nاى صعصعه مبادا عيادت مرا از خود دليل عظمت قوم خود به حساب آورى . گفت : نه به خدا ، يا امير المؤمنين ، بلكه آن را نعمتى در خور سپاس به حساب مىآورم . على ( ع ) گفت : اى صعصعه تا آنجا كه مىدانم تو مردى اندك هزينه بوده‌اى و ياريگر ديگران . و صعصعه گفت : و تو اى امير المؤمنين تا آنجا كه مىدانم به كتاب خدا دانايى و خدا را در دل بزرگ مىدارى و بر مؤمنان مهربانى و رحمت مىآورى .\r\n\r\n( 1 ) داستان يزيد بن حجيّه\r\nاز جمله كسانى كه از على ( ع ) بريدند و به معاويه پيوستند يكى هم يزيد بن حجيه بود .\r\nابو الصلت تيمى گويد : زياد بن خصفة تيمى ، على ( ع ) را گفت : يا امير المؤمنين اگر مرا از پى يزيد بن حجيّه فرستى او را نزد تو مىآورم .\r\nعلى ( ع ) يزيد بن حجيّه را امارت رى و دشتبى داد . يزيد خراج گرد آورد و همه را خود تصرف كرد . على ( ع ) او را به زندان كرد . غلامى سعد نام را به نگهبانى او گماشت . يزيد اشتران خود نزديك آورد و چون سعد به خواب رفت بگريخت و به معاويه پيوست . و از اين فرار چنين ياد مىكند :\r\n و خادعت سعدا و ارتمت بى ركائبى \r\nسعد را فريب دادم و اشترانم مرا\r\n الى الشام و اخترت الّذى هو افضل \r\nبه شام بردند و كسى را برگزيدم كه برتر بود\r\n و غادرت سعدا نائما فى غيابة \r\nسعد را در خواب گران رها كردم\r\n و سعد غلام مستهل مضلل \r\nو سعد غلامى است زبون و گمراه .\r\nنخست به رقه رفت . در آن زمان مردمى كه مىخواستند به نزد معاويه گريزند ، نخست به رقه مىرفتند تا معاويه اجازت دهد كه نزد او روند . رقه و رها و قرقيسيا و حرّان در قلمرو معاويه بودند و امير آن نواحى ضحاك بن قيس بود . و هيت و عانات و نصيبين و دارا و آمد و سنجار در قلمرو على ( ع ) بود و امير آن نواحى مالك اشتر بود پيش از هلاك شدنش . ميان ضحاك و اشتر در هر ماه جنگ بود .\r\nيزيد بن حجيّه در رقّه بود كه خبر يافت زياد بن خصفه على ( ع ) را گفته است كه اگر اجازت دهد او را بازمىگرداند . پس در اين باب شعرى سرود و دعوى زياد بن خصفه را به باد تمسخر گرفت . و در شعر ديگرى بدين گونه مردم شام را مىستايد :\r\n يا هند قومك اسلموك فسلّمى \r\nاى هند ، قوم تو تو را تسليم كردند و تو\r\n و استبدلى وطنا من الاوطان \r\nهم تسليم شو و جاى ديگرى را براى\r\n ارضا مقدسة و قوما فيهم \r\nوطن خويش بگزين سرزمينى مقدس و\r\n اهل التفقه تابعوا الفرقان \r\nقومى كه همه اهل فقه و تابعان ، قرآنند .\r\n احببت اهل الشام لما جئتهم \r\nمردم شام را دوست دارم چون به نزدشان\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n و بكيت من جزع على عثمان \r\nآمدم و در آنجا از سر درد بر عثمان گريستم .\r\n( 1 ) و نيز شعرى سرود و در آن على ( ع ) را نكوهش كرد و او را خبر داد كه اكنون در زمرهء دشمنانش در آمده است . خدايش لعنت كناد . اين خبر به على ( ع ) رسيد او را نفرين كرد و اصحاب خود را گفت : دستها به آسمان بر داريد . آنان دستها فرا كردند ، على ( ع ) نفرين كرد و آنان آمين گفتند .\r\nابو الصلت تيمى گويد : على ( ع ) در دعاى خود گفت :\r\nبار خدايا يريد بن حجيّه مال مسلمانان را بربود و بگريخت و به قوم فاسقين پيوست . ما را از مكر و حيلهء او حفظ كن و او را كيفرى ده چون كيفر ستمكاران .\r\nياران دستها به دعا برداشته آمين مىگفتند . عفاق بن شرحبيل بن ابى رهم تيمى آن دشمن خدا هم در آنجا بود . اين مرد بعدها بر ضد حجر بن عدىّ شهادت داد و موجب قتل او شد .\r\nعفاق پرسيد اين قوم چه كسى را نفرين مىكنند ؟ گفتند يزيد بن حجيّه را . گفت : دستهايشان پرخاك باد . آيا اشراف ما را نفرين مىكنند ؟ ياران على ( ع ) او را زدند آنسان كه نزديك بود هلاك شود . زياد بن خصفه كه از ياران نيكخواه على ( ع ) بود . بر جست و گفت : پسر عمّ مرا رها كنيد . على ( ع ) گفت : پسر عمّ اين مرد را رها كنيد و مردم از او دست بر داشتند . زياد دستش را گرفت و از مسجد بيرون برد و همچنان كه با او مىرفت خاك از چهره‌اش مىزدود .\r\nعفاق مىگفت : به خدا سوگند تا زنده‌ام و دويدن و راه رفتن توانم شما را دوست نخواهم داشت و شما را دوست نخواهم داشت تا فرق است ميان نشخوار كردن و شير دادن اشتران . و زياد پيوسته مىگفت : اين بيشتر به زيان توست و اين براى تو بدتر است .\r\nزياد از آن پس اين شعر را سرود :\r\n و لو لا دفاعى عن عفاق و مشهدى \r\nاگر نبود دفاع من از عفاق و حضور من\r\n هوت بعفاق عوض عنقاء مغرب \r\nعفاق سرنوشتى چون سرنوشت عنقاى\r\n انبئه انّ الهدى فى اتباعنا \r\nمغرب در پيش داشت او را آگاه كردم كه\r\n فيابى فيضريه المراء فيشقب \r\nراه هدايت راه متابعت ماست و او سر - برتافت و زيان اين سرسختى را بديد .\r\nعفاق او را گفت : اگر شاعر مىبودم پاسخت را مىدادم ولى تو را از سه اشتباه كه كرده‌ايد خبر مىدهم و با وجود آن سه اشتباه نپندارم كه به جايى برسيد .\r\nاما نخستين آنكه لشكر بر سر مردم شام برديد تا به بلادشان داخل شديد و با آنان جنگيديد .\r\nچون شاميان دريافتند كه شما بر آنان غلبه مىيابيد قرآنها بر افراشتند و با اين كار شما را فريفتند و بازگردانيدند به خدا سوگند هرگز ميسرتان نشود كه با آن حدّت و جديت و شمار كه به شام داخل شديد بار ديگر داخل توانيد شد .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n( 1 ) دوم آنكه : شما حكمى معين كرديد و آنها هم حكمى معين كردند ، حكم شما شما را خلع كرد و حكم آنها اثباتشان نمود . سرور آنها با لقب امير المؤمنين بازگرديد و شما با لعنت و خشم بازگشتيد . به خدا سوگند همواره آن قوم دست بالا را دارند و شما زير دست ايشان خواهيد بود .\r\nسوم آنكه : قرّاء قران و دلير سوارانتان به خلاف شما برخاستند و شما بر سرشان تاخت آورديد و به دست خويش آنها را كشتيد به خدا سوگند از آن پس پيوسته عاجز و حقير خواهيد بود .\r\nآن‌گاه گفت : همهء اين پيروزيهاى شاميان به سبب فراست يكى از آنها بود و از آنجا برفت و يارانش دشنامش دادند .\r\nبعدها هر بار بر آنان مىگذشت مىگفت : بار خدايا من از على بيزارم و پسر عفّان را دوست مىدارم .\r\nو ابو عبد اللّه بن وأل تيمى مىگفت : بار خدايا من على ( ع ) را دوست دارم و از پسر عفان و از تو اى عفاق بيزارم .\r\nعفاق دست از كار خود بر نمىداشت . در ميان اصحاب على ( ع ) مردى سجع [ 64 
  ] گوى بود كه مىتوانست عباراتى مسجّع چون عبارات كاهنان بگويد . او را بياوردند و گفتند : اگر توانى با عبارات مسجع خود ما را از زبان اين مرد رهايى ده . گفت : آرى ، چنين مىكنم . چون عفاق بر آنان گذشت و چنان سخنان درهم بافت آن مرد مهلتش نداد و گفت :\r\nبار خدايا عفاق را كه در دل دارد نفاق و سخنش پديد آرد شقاق و رواج دهد فراق و متلوّن است او را اخلاق ، بكش !\r\nعفاق چون بشنيد گفت : واى بر شما چه كسى اين مرد را بر من مسلط ساخته ؟\r\nآن مرد گفت : خدا مرا بر تو مسلط كرده كه زبانت را ببرم و دندانهايت را از دهانت بر كنم و آن شيطان كه در تن تو لانه كرده است بتارانم .\r\nعفاق از آن پس ديگر بر ياران على ( ع ) نگذشت بلكه بنزد بنى مزينه مىرفت .\r\n\r\n( 2 ) ديگر هجنّع عبد اللّه بن عبد الرحمن بود .\r\nعبد اللّه بن عبد الرحمن بن مسعود بن اويس بن مغيث ثقفى همراه على ( ع ) در صفين بود .\r\nدر آغاز از ياران معاويه بود سپس به على ( ع ) پيوست و بار ديگر نزد معاويه بازگشت . و على - ( ع ) او را هجنّع ناميد . يعنى : دراز بىهنر .\r\n\r\n( 3 ) ديگر قعقاع بن شور بود .\r\nابو اسحاق شيبانى گويد : على ( ع ) گفت : آيا شما از من مال مىطلبيد ؟ در حالى كه قعقاع ابن شور را به امارت كسكر فرستادم و او زنى را به صد هزار درهم كابين كرد . به خدا قسم اگر همسرى در خور بود ، آن زن را به اين مبلغ كابين نمىداد .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\n( 1 ) و ديگر نجاشى شاعر بود .\r\nنجاشى در صفين شاعر على ( ع ) بود . شراب خورد و على ( ع ) او را حد زد و نجاشى در خشم شد و به معاويه پيوست و على ( ع ) را هجو نمود .\r\nعوانه گويد : روز اول رمضان بود ، نجاشى از خانه بيرون آمد . در راه ابو سمّال اسدى [ 65 
  ] را ديد كه بر در خانهء خود نشسته است . ابو سمّال پرسيد به كجا مىرود .\r\nنجاشى گفت : به محلّه كناسه . ابو سمّال گفت : مىخواهى از كله و دنبهء گوسفندى كه از اول شب در تنور گذاشته‌ام و اكنون پخته شده بخورى ؟ نجاشى گفت : واى بر تو ، آيا در روز اول رمضان ؟\r\nابو سمّال گفت : چيزى را كه از آن خبر نداريم به ياد ما مياور . نجاشى گفت : خاموش باش .\r\nابو سمّال گفت : سپس به تو شرابى صاف و گوارا مىدهم كه خاطر را خوش كند و در رگها بدود و قوت بيفزايد و طعام بگوارد و زبان به سخن گويا كند . نجاشى فرود آمد و چاشت خوردند و ابو سمّال نبيد آورد و نوشيدند . در اواخر روز بود كه صدا بلند كردند . در همسايگى آنها يكى از اصحاب على ( ع ) و شيعيان او مىزيست . نزد على ( ع ) رفت و ماجرا بازگفت .\r\nعلى ( ع ) جمعى را بر سر آنان فرستاد . بيامدند و خانه را محاصره كردند ابو سمّال چون وضع را چنان ديد خود را به محله بنى اسد افكند و پنهان شد . ولى نجاشى را گرفتند و نزد على ( ع ) بردند . روز ديگر او را كه تنها شلوارى بر پاى داشت بداشت و هشتاد تازيانه زد و بيست تازيانهء ديگر بر آن افزود . نجاشى گفت : يا امير المؤمنين آن هشتاد تازيانه حد بود ولى اين بيست كه افزودى چه بود ؟ گفت : براى گستاخيت در برابر پروردگارت و روزه نداشتنت در ماه رمضان .\r\nعلى ( ع ) پس از اجراى حد نجاشى را همچنان با تنها شلوارى به پاى در برابر ديد مردم نگاه داشت . بچه‌ها در اطراف او بانگ و خروش مىكردند كه « نجاشى خود را آلوده كرده » و نجاشى مىگفت : نه به خدا ، آن مشك يمنى است و سربندى محكم دارد .\r\nهند بن عاصم سلولى بر او گذشت و رداى خود بر او افكند . سپس هر كس رداى خود بر روى او افكند تا شمارشان افزون شد . و او چنين سرود :\r\n اذا اللّه حيّا صالحا من عباده \r\nهرگاه خدا بخواهد بر يكى از بندگان\r\n تقيّا فحيّا اللّه هند بن عاصم \r\nصالح خود درود فرستد ، پس درود باد بر\r\n و كل سلولى اذا ما دعوته \r\nهند بن عاصم . هر سلولى كه فرا -\r\n سريع الى داعى العلى و المكارم \r\nخوانده‌ام ، شتابان به سوى كسى كه به برترى و مكارم دعوت مىكند رفته است .\r\nنجاشى به معاويه پيوست و على ( ع ) را هجو كرد و گفت :\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n( 1 )\r\n الا من مبلغ عنّى عليا \r\nهان چه كسى از من به على پيام مىبرد\r\n بانّى قد امنت فلا اخاف \r\nكه ايمنى يافتم و ديگر نمىترسم . آهنگ\r\n عمدت لمستقر الحق لمّا \r\nجايگاه حق كردم چون قضيّه‌اى را ديدم\r\n رايت قضية فيها اختلاف . \r\nكه شما در آن اختلاف مىكنيد .\r\nابو زناد [ 66 
  ] گويد : نجاشى بر معاويه در آمد . روزى بود كه معاويه بار عام داده بود . پس حاجب خود را گفت : نجاشى را بخوان . و نجاشى در نزد او بود ولى معاويه چنان نمود كه او را نديده است . نجاشى گفت : يا امير المؤمنين ، من نجاشى هستم و نزد توام . بزرگى مردان به جسم آنها نيست بل به دو خردك عضو آنهاست : دل و زبان .\r\nمعاويه گفت : آيا اين شعر از توست :\r\n و نجّى ابن حرب سابح ذو علالة \r\nحاصل معنى : ابن حرب ( يعنى معاويه )\r\n اجشّ هزيم و الرماح دوان \r\nرا اسبى تيزتك از معركه برهانيد ، در\r\n اذا قلت : اطراف الرماح تنوشه \r\nحالى كه در معرض ضربت نيزه‌ها بود .\r\n مرته له الساقان و القدمان . \r\nهمين كه با خود گفتيم سر نيزه‌ها او را در ميان گرفت دستها و پاهاى آن اسب تيزتك او را از ميدان به در برد .\r\n( 2 ) سپس معاويه با دست بر سينهء او زد و گفت واى بر تو ، چون منى را اسب از ميدان جنگ به در نبرد . نجاشى گفت : يا امير المؤمنين ، من اين شعرها براى تو نگفته‌ام براى عتبة بن ابى سفيان گفته‌ام .\r\nچون على ( ع ) نجاشى را حد زد يمنيانى كه با او ( على ) بودند به خشم آمدند ، بويژه طارق ابن عبد اللّه بن كعب بن اسامهء نهدى . طارق بر على ( ع ) در آمد و گفت : يا امير المؤمنين ما نديده بوديم كه عصيانگران و فرمانبرداران و تفرقه‌افكنان و آنان كه خواستار اتحادند از حكام عادل و معادن فضل يكسان كيفر ببينند ، تا آن‌گاه كه تو با برادرم حارث چنان كردى و دلهاى ما از خشم انباشتى و كارهاى ما در هم و پريشان ساختى و ما را به راهى انداختى كه سرانجامش دوزخ است .\r\nعلى ( ع ) گفت : « گران مىآيد مگر بر خاشعان [ 67 
  ] » . اى مرد نهدى آيا نه چنين است كه او يكى از مسلمانانى است كه هتك حرمت دين كرده و مرتكب حرام شده ؟ ما نيز حدى را كه كفارهء گناه اوست بر او جارى كرديم . اى مرد نهدى خداى تعالى فرمايد : « دشمنى با گروه ديگر وادارتان نكند كه عدالت نورزيد ، عدالت ورزيد كه به تقوا نزديكتر است [ 68 
  ] . »\r\nطارق از نزد على خارج شد و چنان مىنمود كه هر چه على گفته پذيرفته است و او را از اين كار معذور مىداشت . اشتر نخعى او را ديد و پرسيد كه : اى طارق آيا تو به امير المؤمنين گفته‌اى كه دلهاى ما از خشم انباشتى و كارهاى ما در هم و پريشان ساختى ؟\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n( 1 ) طارق گفت : آرى ، من گفته‌ام . اشتر گفت : به خدا سوگند كه چنين نيست كه گفته‌اى .\r\nدلهاى ما گوش به فرمان او نهاده و كارهاى ما همه در مسير اطاعت اوست . طارق در غضب شد و گفت : اى اشتر خواهى دانست كه خلاف آن چيزى است كه مىگويى .\r\nچون شب تاريك شد طارق و نجاشى بىدرنگ به نزد معاويه رفتند . حاجب معاويه از آمدن آن دو آگاهش كرد . جمعى از بزرگان شام در نزد او بودند ، از جمله عمرو بن مرّه جهنى و عمرو بن صيفى . طارق و نجاشى داخل شدند . چون معاويه را چشم بر طارق افتاد گفت :\r\nخوش آمد مردى كه چون درختى است با شاخه‌هاى پربرگ و ريشه‌هايى در زمين فرو شده ، آن سرورى كه كس بر او سرورى نيافته و نژاده‌اى ارجمند كه كس به پايگاه رفيع او فرا نتواند رفت .\r\nمردى كه از او لغزشى پديد آمد و خطايى سر زد و تن به پيروى فتنه‌انگيز مردى داد كه سر گمراهى و شبهه است . آنكه پاى در ركاب مركب فتنه نهاد و بر پشت آن نشست و چشم بسته در آن وادى تاريك به تاخت‌وتاز پرداخت و جمعى از سفلگان بىسروپا نيز در پىاش افتادند . به خدا سوگند از هر انديشه صوابى بىبهره‌اند : « آيا در قرآن نمىانديشند يا بر دلهايشان قفل نهاده شده [ 69 
  ] . »\r\nطارق بر پاى خاست و گفت : اى معاويه من سخن مىگويم ولى مباد كه سخن من تو را به خشم آورد . آن‌گاه به شمشير خويش تكيه داد و چنين سخن سر كرد : « آنكه در هر حال در خور حمد و ستايش است پروردگارى است فراز همهء بندگانش كه آنان را مىبيند و سخنشان مىشنود . پيامبرى از خودشان بر خودشان مبعوث داشت و آن پيامبر زان پيش نه خواندن مىتوانست و نه نوشتن و اگر نه چنين بود اهل باطل به شك مىافتادند . سلام باد بر پيامبرى كه در حق مؤمنان نيكى مىكرد و بر آنان رحمت مىآورد . »\r\nاما بعد ، ما به خدمت در ايستاده بوديم امامى را كه پرهيزگار است و دادگر همراه با جمعى از اصحاب رسول اللّه ( ص ) كه همه پرهيزگاران‌اند و راه يافتگان . مردانى كه همواره چراغ هدايت بوده‌اند و رهبر دين ، هم پدران و هم پسران به هدايت رسيدگان . اهل دين ، نه دنيا و اهل آخرت . هر خير كه توان يافت در آنها توان يافت . پيروى ايشان كنند از ميان مردم پادشاهان و سروران و خانه زادان شرف و ارجمندى . نه پيمان‌گسلانند و نه ستمكاران . كسانى كه از ايشان روىگردان شدند تنها بدين سبب بود كه حق تلخ است و آنان تحمل آن نتوانستند و راهى كه مىروند دشوار است . بر اينان ميل به دنيا غلبه يافت و هوا و هوس گريبانشان رها ننمود و « فرمان خدا فرمانى است بىهيچ زياده و نقصان [ 70 
  ] » پيش از ما جبلة بن ايهم [ 71 
  ] از اسلام رخ برتافت زيرا نخواسته بود به مذلت قصاص تن در دهد . اى معاويه از اينكه بار بسته و به نزد تو آمده‌ايم مبادا بر خود ببالى كه تو خود ما را مىشناسى هر چند خود را به نادانى زنى .\r\nسخن خود گفتم و از خداى بزرگ آمرزش مىطلبم براى خود و براى همهء مسلمانان . »\r\nسپس روى به نجاشى كرد و گفت : اينجا جاى تو نيست خود را از آن بيرون بكش . اين سخنان\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nبر معاويه گران آمد . خشمگين شد ولى خشم خويش آشكار نساخت . ( 1 ) سپس گفت : اى بندهء خدا ، ما نخواستيم تو را به سر چشمهء خشك درآوريم يا از آبشخورى سرشار برانيم . ولى گاه عنان سخن از دست برود و گوينده چيزهايى گويد كه در عمل چنان نكند . سپس او را در كنار خود بر تخت نشاند و فرمان داد جامه‌ها و بردها آوردند و بر او پوشيد ، سپس رو به سوى او كرد و با او سخن گفت . تا مجلس به پايان آمد .\r\nچون طارق از در خارج شد عمرو بن مرّه و عمرو بن صيفى - كه هر دو جهنى بودند - با او بيرون آمدند و زبان به ملامتش گشودند كه آن سخن چه بود كه در روى معاويه گفتى ؟\r\nطارق گفت : به خدا سوگند به آن سخنان كه شنيديد تحريض نشدم مگر زمانى كه به نظرم رسيد كه خفتن در زير زمين بسى گواراتر از زيستن بر روى زمين است . آن‌گاه كه آن همه از اصحاب محمد ( ص ) بد گويى كرد و زبان به عيب و نقص آنان گشود و كسى را به ناسزا ياد كرد كه در اين جهان و آن جهان بهتر از اويى نيست و بر خود و بر پادشاهى خود بباليد و اصحاب رسول اللّه ( ص ) را عيب كرد . من در برابر او دست به كارى زدم كه خداى تعالى انجام آن را بر من واجب كرده بود و در آن مقام جز حق نشايد گفت . چه خيرى است در كسى كه ننگرد كه فردا سرانجامش چه خواهد بود ؟\r\nخبر اين ماجرا به على ( ع ) رسيد كه طارق با معاويه چه گفت . على ( ع ) گفت اگر طارق در آن روز كشته شده بود ، در زمرهء شهيدان بود .\r\nبعضى گويند كه طارق بن عبد اللّه نزد على ( ع ) بازگرديد و نجاشى هم با او بود .\r\nمعاويه همچنان طارق را استمالت مىكرد و تكريمش مىنمود تا كم‌كم آن كدورت از دلش زدوده شد و با معاويه دل خوش كرد .\r\n( 2 ) ابو العريان هيثم بن اسود ، خود عثمانى بود و زنش علوى . زن او اخبار معاويه را مىنوشت و در عنان اسبان پنهان مىكرد و به لشكرگاه على ( ع ) در صفين سر مىداد . ياران على ( ع ) اسبها را مىگرفتند و اخبار را به على ( ع ) مىرسانيدند .\r\nپس از قضيّه حكميت روزى معاويه هيثم را گفت . آيا مردم عراق بيشتر نيكخواه على هستند يا مردم شام نيكخواه من ؟ هيثم گفت : مردم عراق پيش از آنكه بدين گونه گرفتار بلا شوند بيشتر از مردم شام نيكخواه اميرشان بودند . معاويه گفت : اين از كجا مىگويى ؟ گفت :\r\nزيرا مردم عراق على ( ع ) را به سبب دين‌داريشان دوست دارند كه همه اهل بصيرت و بصراند .\r\nولى مردم شام تو را به سبب تمتع از دنيا دوست دارند كه دنياپرستان اهل طمع‌اند و چون چيزى نيابند نوميد شوند . سپس - به خدا سوگند - مردم عراق دين را پس پشت افكندند و چشم به دست تو دوختند و تنها كسانى از آن بهره گرفتند كه به تو پيوستند .\r\nمعاويه گفت : چرا اشعث بن قيس نزد ما نمىآيد تا از آنچه داريم بهره‌اى برد ؟ گفت : اشعث بزرگتر از آن است كه سر كردهء عار و ننگ باشد يا دنباله‌رو آزمندان . معاويه پرسيد : آيا درست\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nاست كه زن تو اخبار را بر افسار اسبها مىنوشت و به على مىفروخت ؟ هيثم گفت : آرى . ولى از اين سؤال به خشم آمد . معاويه او را دلدارى داد و اميدوار ساخت و وعدهء صله داد .\r\n( 1 ) محارب بن ساعدهء ايادى گويد : نزد معاوية بن ابى سفيان بودم جمعى از مردم شام هم بودند و جز شاميان ديگرى نبود . كه معاويه گفت : اى مردم شام مىدانيد كه تا چه حد شما را دوست مىدارم و مىدانيد كه با شما چگونه رفتار مىكنم . حتما خبر يافته‌ايد كه على ( ع ) با مردم عراق چه مىكند و مردم شريف را با مردم گمنام و كم قدر برابر مىشمارد . يكى از شاميان گفت :\r\nدولتت پاينده باد بالهاى قدرتت نشكند و فرزندت همواره در كنارت باد و فقدان تو را نبينيم .\r\nمعاويه پرسيد : در باب ابو تراب چه مىگوييد ؟ يكى از حاضران هر چه بر زبانش آمد بگفت و معاويه خاموش بود . عمرو بن عاص و مروان بن حكم نيز زبان به نكوهش على ( ع ) گشودند و به ناحق سخنانى گفتند .\r\nيكى از مردم كوفه كه خود را در ميان شاميان جاى داده و به مجلس در آمده بود از آخر مجلس بر جست و گفت : « اى معاويه در باب على ( ع ) از كسانى سخن مىپرسى كه در گمراهى خويش سر گردانند و دنيا را بر آخرت ترجيح داده‌اند ، به خدا سوگند اينان را اگر از مسائل دينشان بپرسى در جواب درمانند ، چگونه توانند على ( ع ) و فضايل او را بشناسند . اكنون به من گوش فرا ده تا بگويم على ( ع ) كيست آنسان كه نه تو فضايل او انكار توانى كرد و نه آنكه بر دست راستت نشسته است - يعنى عمرو بن عاص - على ( ع ) مردى است كريم الاصل و سرفراز . خدا به وجود او بنياد فساد بر افكند و اساس شرك درنورديد و شيطان و دوستان او را فرو ماليد و كاخ ستم سرنگون نمود و بساط عدل بگسترد و زبان دين بر گشاد و چشمه‌سار آن دلپذير ساخت و تاريكيها را روشن نمود و ستمديدگان را يارى كرد و بناى نفاق را فرو ريخت و از ظالمان انتقام گرفت و مسلمانان را پيروز گردانيد . على ( ع ) پرچم برافراشتهء حق است و پناه بىپناهان است و بهار روح است و ملجأ خواهندگان است و دوست و ياور گريختگان است .\r\nچون باد رحمت است كه ابرهاى پراكنده را در يك جاى گرد آورد تا به يكديگر بپيوندند و يكپارچه شوند ، آن‌گاه در جاى خويش قرار گيرد و آذرخشهايش بدرخشد و رعدش بغرد و بارانش فرو ريزد و تشنگان سيراب كند و باغها بروياند و شهرها را آب دهد و بستانها و كشتزارها سرسبز گرداند و پرگل سازد . آرى على ( ع ) همانند اين ابر است . على ( ع ) سرور عرب است و امام امت است و برترين همهء آنها و داناترين همهء آنها و زيباترين همهء آنها و خردمندترين همهء آنها .\r\nبراى مردم راه و روش هدايت بشرح بازگفت در حالى كه آنان در ورطهء هلاكت بودند .\r\nبه خدا سوگند ، چون كارها شبهه‌انگيز شود و مردان جسور به وحشت افتند و چشمها در چشم‌خانه به خون نشيند و همگان دستخوش اضطراب شوند و شمشيرها بدرخشد در چنين حالتى على ( ع ) را بينى با دلى استوار و هيبت و سطوتى بىهمانند كه ترسندگان به دو پناه جويند و على ( ع ) آنان را زير چتر حمايت خود گيرد و بدان هنگام و در آن هنگامه كه سواران خصم در\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nتك‌وتاز آيند و عقاب حوادث بال بگشايد ، على به پايمردى انديشهء استوار و بردبارى خردمندانهء خود از مشورت هر صاحب خردى بىنياز آيد » حاضران خاموش ماندند و معاويه فرمان داد او را از مجلس بيرون برند . و آن مرد در حالى كه مىگفت :  « وَ قُلْ جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً »  از مجلس بيرون شد .\r\nمعاويه سخن فصيح را دوست مىداشت و چون گوينده زبان فصاحت مىگشود خاموش مىماند تا سخنش به پايان آيد .\r\n\r\n( 1 ) ديگر از كسانى كه از نزد على رفتند ، عقيل بن ابى طالب بود .\r\nابو عمرو بن علاء [ 72 
  ] گويد : عقيل بن ابى طالب به كوفه نزد على ( ع ) آمد و از او خواستار بخشش شد ، على ( ع ) آنچه سهم او بود به او داد . عقيل گفت : مىخواهم مرا از بيت المال چيزى دهى . على ( ع ) گفت : تا روز جمعه بپاى . و عقيل تا روز جمعه بپاييد . هنگامى كه امير المؤمنين نماز جمعه به جاى آورد ، عقيل را گفت : چه مىگويى در حق كسى كه به اين همه مردم خيانت كند ؟ عقيل گفت : بد مردى است چنين مردى . على ( ع ) گفت آيا مىخواهى كه من به اين همه مردم خيانت كنم و از بيت المال تو را عطا دهم ؟\r\nعقيل از نزد على ( ع ) بيرون آمد و به نزد معاويه رفت . در همان روز كه وارد شد معاويه صد هزار درهم به او تقديم داشت و گفت : اى عقيل براى تو من بهترم يا على ؟ گفت : على را ديدم كه در فكر آتيهء خود بيشتر از آن است كه در انديشهء من باشد و تو در فكر من بيشتر از آن هستى كه در انديشهء آتيهء خويش .\r\nابو عمرو گويد : معاويه عقيل را گفت : در شما - اى بنى هاشم - خصلتى است كه آن را نمىپسندم . عقيل گفت : آن كدام خصلت است ؟ گفت : نرمش . عقيل گفت : كدام نرمش ؟\r\nمعاويه گفت : همان كه تو را گفتم . عقيل گفت : بلى در ما نرمشى است عارى از ناتوانى و عزتى است عارى از خشونت . اما اى فرزند صخر ، نرمش شما غدر است و سازش شما كفر است . معاويه گفت : اى ابو يزيد نه تا به اين حدّ . عقيل گفت :\r\n لذى الحلم قبل اليوم ما تقرع العصا \r\nتا آن مرد حليم از خطايش آگاه شود عصا\r\n و ما علّم الانسان الّا ليعلما \r\nرا بر زمين كوبند و آدمى را تا چيزى\r\n انّ السفاهة طيش من خلائقكم \r\nنياموزند عالم نشود . سفاهت و\r\n لا قدّس اللّه اخلاق الملاعين \r\nبىخردى از صفات و خصال شماست خداوند ملعونان را پاكيزه نگرداناد .\r\nمعاويه خواست كلامش را قطع كند ، گفت : معنى اين كلمهء :   « طه »   چيست ؟ عقيل گفت :\r\nما هستيم و اين دربارهء ما نازل شده نه دربارهء پدرت و نه درباره خاندانت .   « طه »   به زبان عبرى يعنى : اى مرد .\r\nوليد بن عقبه عقيل را گفت : اى ابو يزيد برادرت بر هر چه ثروت بود چنگ انداخت و تو را\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nمحروم داشت . ( 1 ) گفت : آرى و در راه رسيدن به بهشت هم بر من پيشى گرفت و هم بر تو . وليد گفت : دهان على به خون عثمان آغشته است . عقيل گفت : تو را با قريش چه كار ؟ تو در ميان ما همانند كسى هستى كه بزغاله‌اى او را شاخ زده باشد . وليد از سخن او به خشم آمد و گفت :\r\nبه خدا سوگند ، اگر همهء اهل زمين هم در قتل عثمان شركت مىداشتند همه مستحق عذاب مىشدند و عذاب از عذاب همهء اين امت سخت‌تر است . عقيل گفت : خاموش ، رغبت ما به بنده‌اى از بندگان على ( ع ) بيشتر است از مصاحبت با پدرت عقبة بن ابى معيط .\r\nابو عمرو بن علاء گويد : روزى عمرو بن عاص در نزد معاويه بود كه عقيل آمد . معاويه گفت : بيا به عقيل بخنديم . چون عقيل سلام كرد ، معاويه گفت : خوش آمد مردى كه عمويش ابو لهب است . عقيل گفت : خوشا مردى كه عمه‌اش   « حَمَّالَةَ الْحَطَبِ فِي جِيدِها حَبْلٌ مِنْ مَسَدٍ »   [ 73 
  ] است مراد او ام جميل دختر حرب و زن ابو لهب بود كه عمه معاويه مىشد . معاويه گفت : اى عقيل از ابو لهب چه خبر دارى ؟ عقيل گفت : وقتى كه به دوزخ روى به دست چپ برو ابو لهب را خواهى يافت كه عمه‌ات حمالة الحطب را به زير افكنده است . آيا آنكه در آتش به رو خوابيده است بهتر است يا آنكه در زير ؟ معاويه گفت : به خدا كه هر دو بدند .\r\n\r\n( 2 ) ديگر حنظلهء كاتب بود .\r\nمغيرهء ضبى گويد : عدىّ بن حاتم و جرير بن عبد اللّه بجلى و حنظلهء كاتب از كوفه به قرقيسيا رفتند . مىگفتند در شهرى كه عثمان را عيب كنند نخواهيم ماند .\r\n\r\n( 3 ) ديگر از ياران على كه به معاويه پيوستند .\r\nديگر از ياران على ( ع ) كه به معاويه پيوستند ابن عشبه بود و وائل بن حجر حضرمى و خبر او در قصهء بسر بن ابى ارطاة لعنه اللّه آمده است .\r\nبكر بن عيسى گويد : چون خبر پراكنده شدن ياران على ( ع ) و ترك كردن و فروگذاشتن آنان على ( ع ) را ، به معاويه رسيد و شنيد كه على ( ع ) خواسته است كه ايشان را به سواد فرستد و سر بر تافته‌اند ، بسر بن ابى ارطاة را با لشكرى از مردم شام به مدينه فرستاد . بسر بيامد تا به مدينه رسيد و آنان را به بيعت با معاويه فرا خواند ، اجابت كردند . بسر چند خانه از خانه‌هاى انصار و غير ايشان از شيعيان على ( ع ) را آتش زد و رهسپار مكه شد و از آنجا به سوى يمن راند . در راه هر قومى را كه با على ( ع ) نظرى خوش داشتند مىكشت و اموالشان را تاراج مىكرد . خبر به على ( ع ) رسيد . براى مردم سخن راند و نخست حمد و ثناى پروردگار به جاى آورد و بر محمد - ( ص ) درود فرستاد و گفت كه چگونه بسر بن ابى ارطاة به يمن رفته و گفت كه اين همه به سبب آن است كه يارانش او را فرو گذاشته‌اند و حق را ترك گفته‌اند ، و چنين ادامهء سخن داد :\r\n« اگر از من كه برحقم آن گونه فرمان برده بوديد كه دشمنانتان از فرمانرواى خود كه بر باطل است ، فرمان مىبرند ، بر شما چيرگى نمىيافتند . »\r\nمردم على را خوش نمىداشتند و در وجودشان شك و فتنه‌انگيزى رخنه كرده بود . و بيشتر به\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nدنيا گراييده بودند و ياران و نيكخواهان او اندك شده بود . مردم بصره هم به خلاف او بودند و كينهء او در دل مىپروردند و نيز بيشتر اهل كوفه و قرّاءشان و اهل حجاز و اهل شام و همهء قريش با او دل بد كرده بودند .\r\n( 1 ) ابو فاخته [ 74 
  ] غلام ام هانى گويد : نزد على ( ع ) نشسته بودم كه مردى در جامهء سفر بيامد و گفت : يا امير المؤمنين ، من از شهرى به نزد تو آمده‌ام كه تو را در هيچ دوستى نيست . آنجا على - ( ع ) پرسيد : از كجا آمده‌اى ؟ گفت : از بصره . گفت : اگر آنها مىتوانستند مرا دوست بدارند ، دوست مىداشتند . من و شيعيان من در عهد و پيمان خداييم تا روز قيامت نه يك تن بر شمار ما افزوده شود و نه يك تن كم گردد .\r\nاز عبّاد ايشان ( يعنى جماعتى كه از على ( ع ) بريدند و به معاويه پيوستند ) يكى هم مطرّف بن عبد اللّه بن شخّير بود كه كينهء على ( ع ) به دل جاى داد و او را رها كرد و به معاويه پيوست .\r\nابن سيرين گويد : عمّار بن ياسر بر ابو مسعود داخل شد . ابن شخّير نزد او بود . ابن شخّير به گونه‌اى از على ( ع ) ياد كرد كه جايز نبود . عمار بن ياسر گفت : اى فاسق ، تو اينجا چه مىكنى ؟\r\nابو مسعود گفت : اى ابو يقطان تو را به خدا ، اين مرد مهمان من است .\r\nابو مسعود جريرى [ 75 
  ] مىگفت : سه تن از مردم بصره در دشمنى على بن ابى طالب همدست و همعقيده بودند : مطرّف بن عبد اللّه بن شخّير و علاء بن زياد و عبد اللّه بن شقيق .\r\nابو غسّان بصرى [ 76 
  ] گويد : عبيد اللّه بن زياد - لعنه اللّه - مساجدى در بصره بنا كرد كه كارشان كينه‌توزى نسبت به على ( ع ) و نكوهش او بود ، چون مسجد بنى عدىّ و مسجد بنى مجاشع و مسجدى كه در بازار علّافان بود بر ساحل و مسجدى در محلّه ازد .\r\nدر كوفه نيز فقهايى بودند كه با على دشمنى ورزيدند و او را ترك كردند و از اطاعت او خارج شدند - هر چند تشيع در كوفه غلبه داشت - از آن جمله بودند : مرّهء همدانى و مسروق بن اجدع و اسود بن يزيد و ابو وائل شقيق بن سلمه و شريح بن حارث قاضى و ابو بردهء پسر ابو موسى اشعرى و نام او عامر بن عبد اللّه بن قيس بود و عبد اللّه بن قيس به مكه گريخت . مردم از او دورى مىجستند . و ابو عبد الرحمن سلمى و عبد اللّه بن عكيم و قيس بن حازم و سهم بن طريف و زهرى و شعبى پس از اينان .\r\nفطر بن خليفه [ 77 
  ] گويد : شنيدم كه مرّه [ 78 
  ] مىگفت : اگر على شترى مىبود كه خاندانش با آن آب مىكشيدند ، براى او بهتر از اين كارى بود كه در پيش گرفته .\r\nمره مىگفت : على با حسناتش بر ما پيشى گرفت و ما به سيئاتش گرفتار آمديم ( ؟ )\r\nديگر از كسانى كه از على ( ع ) بريدند و به معاويه پيوستند : اسود بن يزيد و مسروق بن اجدع بودند .\r\n( 2 ) يحيى بن سلمة بن كهيل [ 79 
  ] از پدرش روايت كند كه گفت : اسود و مسروق نزد عايشه مىرفتند و از على ( ع ) نكوهش مىكردند . اما اسود با اين كينه‌توزى بمرد ولى مسروق نمرد تا\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nآن‌گاه كه در خانهء خود گوشه گرفت و بر على ( ع ) درود مىفرستاد .\r\n( 1 ) يحيى از پدرش بازهم روايت مىكند كه گفت : من و زبيد ايامى بر قمير زن مسروق وارد شديم ، پس از مرگ مسروق . زن براى ما حكايت كرد كه مسروق و اسود بن يزيد دشنام دادن به على ( ع ) را از حد گذرانيده بودند . ولى مسروق نمرد تا آن‌گاه كه در هر نماز كه در خانه مىخواند بر على ( ع ) درود مىفرستاد . پرسيدم سبب چه بود ؟ گفت : چيزى از عايشه شنيده بود كه در نكوهش خوارج از پيامبر ( ص ) روايت كرده بود . ولى اسود با همان باور كه دربارهء على ( ع ) داشت از دنيا برفت .\r\n\r\n( 2 ) ديگر ابو برده ، پسر ابو موسى اشعرى بود .\r\nعبد الرحمن بن جندب گويد : ابو برده زياد را گفت : شهادت مىدهم كه حجر بن عدىّ به خدا كافر بود چونان كفر على بن ابى طالب .\r\nو گويد : ابو برده پسر ابو موسى اشعرى به ابو العاديه جهنى قاتل عمّار بن ياسر گفت : تو عمّار را كشته‌اى ؟ گفت : آرى . گفت : دستت را بگشاى چون گشود بر آن بوسه داد و گفت : اين دست را هرگز آتش دوزخ نسوزاند .\r\n\r\n( 3 ) ديگر ابو عبد الرحمن سلمى بود .\r\nعطاء بن سائب [ 80 
  ] گويد : مردى به ابو عبد الرحمن گفت : تو را به خدا سوگند مىدهم كه آنچه از تو مىپرسم به من بازگويى . سپس گفت : آيا دشمنى تو با على از آن روزى نبود كه او به مردم كوفه مالى تقسيم مىكرد و به تو و اهل بيتت هيچ چيز نرسيد ؟ گفت : حال كه مرا به خدا سوگند داده‌اى ، آرى ، چنين است .\r\nسعد بن عبيده [ 81 
  ] گويد : ميان حيّان و ابو عبد الرحمن سلمى در باب على ( ع ) سخنانى رفت . ابو عبد الرحمن روى به حيّان كرد و گفت : مىدانى كه سرورت را چه چيز به خون ريختن دلير كرد ؟ - يعنى على بن ابى طالب را - گفت : بگو تا بدانم . چه چيز او را به خون ريختن دلير كرد ؟ گفت : شنيده‌ايم كه پيامبر ( ص ) به اصحاب بدر گفت : هر چه خواهيد بكنيد ، خدا شما را آمرزيده است . يا سخنى به همين مضمون .\r\n\r\n( 4 ) از مخالفان على ( ع ) در حجاز ، ابو هريره بود و عبد اللّه بن عمر و عبد اللّه بن زبير و زيد بن ثابت و قبيصة بن ذؤيب و عروة بن زبير و سعيد بن مسيّب .\r\n\r\nقريش و بنى اميه يكسره مخالف او بودند .\r\nشريح بن هانى گويد : على ( ع ) مىگفت : بار خدايا در برابر قريش از تو يارى مىجويم .\r\nاينان پيوند خويشاوندى با مرا بريدند و مرا محروم داشتند و عظمت منزلت من كوچك شمردند و همگان همدست شده به خلاف من برخاستند .\r\nمسيّب بن نجبهء فزارى گويد : على ( ع ) مىگفت كه هر كس از بنى اميه را يافتيد سرش را در آب فرو كنيد و همچنان در آب نگاهش داريد تا اندرونش پر از آب شود .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n( 1 ) مسور بن مخرمه [ 82 
  ] گويد : عمر بن خطاب ، عبد الرحمن بن عوف را ديد و گفت : آيا نمىخوانديم كه با ايشان قتال كنيد در پايان كار همچنان كه قتال مىكرديد در آغاز كار ؟ گفت :\r\nبلى ، و اين به هنگامى است كه اميران از بنى اميه باشند و وزيران از بنى مخزوم .\r\nابو البخترى [ 83 
  ] گويد : مردى از مكه نزد على ( ع ) آمد ، على ( ع ) او را گفت : وقتى كه آمدى قريش و مردم در چه حال بودند ؟ گفتم : قريش در ميان صفا و مروه سرگرم بازيچه بودند . گفت به خدا سوگند ، دوست دارم آن قدر از عمر زمان يابم كه خداوند قريش را خوار و زبون و رسوا سازد .\r\nعبد اللّه بن زبير گويد : شنيدم كه على بن الحسين مىگفت : در همهء مكه و مدينه بيست تن نيست كه ما را دوست بدارند .\r\n\r\n( 2 ) ديگر قبيصة بن ذؤيب بود .\r\nعمران بن ابى كثير گويد : به شام رفتم ، در آنجا قبيصة بن ذؤيب را ديدم كه مردى از عراقيان را با خود آورد و به نزد عبد الملك بن مروان برد و براى او حديثى بيان كرد از پدرش از مغيره از پيامبر ( ص ) كه گفت : خليفه را قسم ندهند . عبد الملك او را جامه و دينار داد چون به مدينه آمدم سعيد بن مسيب را در مسجد رسول اللّه ديدم و ماجرا به او بگفتم . سعيد دستها بر هم زد و گفت : خدا قبيصه را بكشد ، چگونه دين خود به دنياى فانى مىفروشد ؟ به خدا قسم هيچ زن خانه‌نشينى از خزاعه نيست مگر اين گفتهء عمرو بن سالم خزاعى را به ياد دارد كه دربارهء رسول اللّه ( ص ) مىگويد :\r\nلا همّ انىّ ناشد محمدا يعنى : بار خدايا من محمد را قسم مىدهم آيا پيامبر را سوگند توان داد و خليفه را نتوان ؟ خدا قبيصه را بكشد چگونه دين خويش به دنياى فانى مىفروشد .\r\n\r\n( 3 ) ديگر عروة بن زبير [ 84 
  ] بود .\r\nيحيى بن عروة بن زبير گويد : چون على را نزد پدرم ياد مىكردند زبان به نكوهشش مىگشود . و مىگفت : پسرم ، به خدا سوگند مردم از او بر نگشتند مگر براى مال دنيا . اسامة بن زيد نزد او فرستاد كه عطاى مرا براى من بفرست . و تو مىدانى كه اگر به كام شير مىرفتى من هم با تو بودم . على به او نوشت به خدا سوگند اين مال كه در اينجاست براى كسانى است كه براى آن جهاد كرده‌اند ولى اموال من در مدينه است از آن هر چه خواهى برگير .\r\n\r\n( 4 ) ديگر زهرى بود .\r\nمحمد بن شيبه [ 85 
  ] گويد : در مسجد مدينه بودم كه زهرى و عروة بن زبير نشسته بودند و على را نكوهش مىكردند . اين خبر به على بن الحسين ( ع ) رسيد . بيامد تا به نزد ايشان رسيد و گفت : اى عروه پدرم ( يعنى رسول اللّه ) و پدرت داورى به نزد خدا بردند و خدا به سود پدرم و زيان پدرت حكم كرد . اما تو اى زهرى ، اگر من و تو در مكه بوديم كورهء آهنگرى پدرت را به تو نشان مىدادم .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\n( 1 ) ديگر سعيد بن مسيّب بود .\r\nابو داود همدانى [ 86 
  ] گويد : نزد سعيد بن مسيب بودم كه عمر بن على بن ابى طالب ( ع ) بيامد . سعيد گفت : اى پسر برادرم نمىبينم كه فراوان به مسجد رسول اللّه ( ص ) بيايى ، آن چنان كه برادران و پسر عمّان تو مىآيند . عمر گفت : آيا مىخواهى هر وقت كه مىآيم تو را به گواهى گيرم ؟ سعيد گفت : دوست ندارم كه خشمگين شوى كه از پدرت على شنيدم كه مىگفت : به خدا سوگند كه مرا نزد خدا مقامى است كه براى فرزندان عبد المطلب از هر چه بر روى زمين است بهتر است . عمر گفت : از پدرم هم شنيده‌اى كه مىگفت : هر سخن حكمت كه در دل منافق باشد تا نمرده است آن را بر زبان خواهد آورد ؟ سعيد گفت : اى پسر برادرم ، آيا مرا در زمرهء منافقان مىآورى . عمر گفت : چيزى بود كه به تو گفتم و بازگشت .\r\nمردم شام دشمنان خدا بودند و دشمنان كتاب او و رسول او و اهل بيت رسول او . مردمى رذل بودند و جفا جوى و گمراه . ياران ستمكاران و دوستان شيطان رجيم .\r\nميسره گويد : على ( ع ) گفت : با هر امامى كه بعد از من آيد با مردم شام پيكار كنيد .\r\n\r\n( 2 ) ديگر عمر بن ثابت بود .\r\nواقدى گويد : عمر بن ثابت كه از ابو ايوب انصارى حديث « شش روز از شوال را » روايت كرده در شام سوار مىشد و در روستاها مىگرديد . چون به روستايى در مىآمد ، مردم را جمع مىكرد و مىگفت : اى مردم ، على بن ابى طالب مردى منافق است ، در شب عقبه مىخواست به رسول اللّه ( ص ) آسيب برساند پس لعنتش كنيد . مردم اين روستا لعنت مىكردند و او به روستاى ديگر مىرفت . او در ايام معاويه بود .\r\n\r\n( 3 ) ديگر مكحول بود .\r\nحسن بن حر گويد : مكحول را ديدم ، مردى بود دل آكنده از بغض على بن ابى طالب ( ع ) و من همواره با او سخن گفتم تا نرم شد و ديگ كينه‌اش از جوشش بيفتاد .\r\nعبد الرحمن بن ابى بكره گويد : از على ( ع ) شنيدم كه مىگفت : آنچه من ديدم هيچ يك از مردم روزگار نديد . سپس در گريه شد .\r\nفرات بن احنف [ 87 
  ] گويد : على ( ع ) براى مردم سخن مىراند و مىگفت : اى مردم من هدايت را چونان بينى و چشمان هستم - و به دست خويش به صورت خود اشارت فرمود - اى مردم اگر راهيان راه هدايت اندك هستند بيمناك مشويد ، زيرا مردم بر خوان طعامى گرد آمده‌اند كه مدت سيرىاش كوتاه است و زمان گرسنگىاش دراز . و از خدا يارى مىجويم . اى مردم ، مردم را خشنودى و خشم از چيزى در عواقب آن شريك مىسازد و بدانيد كه كشندهء ماده شتر قوم ثمود يك تن بود ولى همهء آن قوم را عذاب در بر گرفت ، زيرا در دل خواستار كشتن آن بودند و خداى تعالى فرمايد : « يارشان را ندا دادند و او شمشير بر گرفت و آن را پى كرد [ 88 
  ] » پيامبر خدا از سوى خدا به آنان گفت : « ماده شتر خدا را به آبشخورش واگذاريد . تكذيبش كردند و شتر را\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nپى كردند [ 89 
  ] » ( 1 ) اى مردم ، بدانيد كه هر كه پندارد كه كشندهء من مؤمن است او نيز در قتل من شريك است . اى مردم هر كه به راه درست رود به آب رسد و هر كه راه كج پيش گيرد به سراب بيابان گرفتار آيد . اى مردم شما را از حاجبان درگاه ضلالت خبر ندهم ؟ آرى در آخر الزمان رسواييهاشان آشكار شود .\r\nابو عقيل از على ( ع ) روايت كند كه گفت : مسيحيان در اين مسأله و در اين مسأله با يكديگر اختلاف كردند و يهوديان نيز در اين مسأله و در اين مسأله . اى امت اسلام مىبينم كه شما نيز در چيزهايى با يكديگر اختلاف خواهيد كرد و يك فرقه در خواهيد افزود بدانيد كه همهء فرقه‌ها گمراهند مگر من و كسانى كه از من متابعت مىكنند .\r\nحبيش بن معتمر [ 90 
  ] گويد : در صحن مسجد كوفه نزد على ( ع ) رفتم و گفتم : يا امير المؤمنين ، روز را چگونه به شب آورديد ؟ گفت ؛ در حالتى كه دوستدار دوستدارمان بودم و دشمن دشمنمان . دوست خود را ديدم كه به سبب دوستى ما به رحمت خدا مىباليد و منتظر آن بود و دشمن خود را ديدم كه بنيان خود بر كنار سيلگاهى كه آب زير آن را شسته نهاده و چنان مىبينم كه در آتش جهنم سرنگون شده و چنان است كه درهاى بهشت را مىبينم كه بر روى بهشتيان گشاده است . گوارا باد اهل رحمت را رحمتشان و بدبختى باد براى اهل آتش . آنكه خواهد كه بداند كه دوستدار ماست يا خصم ما ، دل خويش به محبت ما بيازمايد . هيچ كس از بندگان خدا ما را دوست ندارد مگر آنكه خدا او را براى دوستى ما برگزيده باشد و هيچ كس از بندگان خدا ما را دشمن ندارد مگر آنكه خدا او را براى دشمنى ما برگزيده باشد . ما نجباييم و پيشوايى از خاندان ما پيشواى همه پيامبران است و من سرور همهء اوصيايم ، من از گروه خدايم و از گروه رسول او و اما جماعت ستمگران گروه شيطانند و شيطان از ايشان است .\r\nحسن بن على ( ع ) گويد كه از على ( ع ) شنيدم كه مىگفت : از رسول اللّه ( ص ) شنيدم كه مىگفت : اهل بيت من و دوستداران آنها از امت من اينچنين بر من وارد شوند - و انگشتان سبابه به هم چسباند - و ميانشان جدايى نيست .\r\nابو الجحّاف [ 91 
  ] از مردى كه از او نام برده ، حكايت كند كه در رحبه بر على ( ع ) داخل شدند ، و على ( ع ) بر روى تخت كوتاهى نشسته بود . از ايشان پرسيد . به چه انگيزه آمده‌ايد ؟ گفتند :\r\nبه انگيزه حب تو و شنيدن سخن تو ، يا امير المؤمنين . على ( ع ) گفت : به خدا ؟ گفتند : به خدا .\r\nگفت : بدانيد كه آنكه مرا دوست دارد مرا ببيند ، آنجا كه دوست دارد مرا ببيند و آنكه مرا دشمن دارد مرا ببيند آنجا كه دوست ندارد مرا ببيند . سپس گفت : هيچ كس ، بيش از من ، همراه پيامبر خدا ، خدا را نپرستيد . ابو طالب بر سر من و پيامبر ( ص ) آمد و من و او در سجده بوديم .\r\nابو طالب گفت : آيا سجده مىكنيد ؟ سپس مرا گفت : ياريش كن ، ياريش كن و همچنان مرا به يارى و مددكارى او تحريض مىكرد .\r\nحبّهء عرنى از على روايت كند كه مىگفت : اگر همه عمر روزه بدارى و همه شب نماز\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nبگزارى و در ميان ركن و مقام به شهادت رسى ، خداوند تو را در روز قيامت با همان ميل و هوا كه دارى هر چه باشد ، زنده كند ، اگر ميل و هواى تو بهشتى باشد به بهشت مىروى و اگر ميل و هواى تو دوزخى باشد به دوزخ مىروى .\r\n( 1 ) على ( ع ) گويد : هر كس كه ما اهل بيت را دوست بدارد ، بايد مهياى بلاهايى باشد . و گفت : دو گروه به سبب من به هلاكت رسند : يكى آنكه در محبت من افراط كند و يكى آنكه در دشمنى من كارش به افترا كشد .\r\nعلى ( ع ) گويد : سه گروه به سبب من هلاك شوند و سه گروه نجات يابند . آن سه گروه كه هلاك شوند ، يكى آنكه مرا لعنت مىكند . دو ديگر آنكه مىشنود و اقرار مىآورد و سوم عامل گناه و آن پادشاه شادخوارى است كه مردم لعنت به مرا وسيلهء تقرب به او گيرند و در نزد او از آيين و عقيدت من برائت مىجويند و در حب من نزد او طعن مىكنند و حال آنكه حب من حب رسول اللّه ( ص ) است و دين من دين اوست . اما آن سه گروه كه به سبب من نجات مىيابند ، يكى دوستدار وابستهء به من و دوم دشمن دشمن من و سه ديگر دوست دوست من . چون بنده‌اى مرا دوست دارد و دوست مرا نيز دوست دارد و دشمن مرا دشمن دارد ، چنين كسى از من پيروى مىكند . پس هر كس بايد قلب خود را بيازمايد خداوند در درون هيچ كس دو قلب جاى نداده است كه با يكى دوست بدارد و با يكى دشمن . هر كه در دلش محبت ما با محبت ديگرى آميخته شود و مردم را بر ضد ما بر انگيزد ، بداند كه خدا و جبرئيل و ميكائيل دشمن او هستند و خدا دشمن كافران است .\r\nربيعة بن ناجد گويد : على ( ع ) مىگفت : رسول اللّه ( ص ) مرا فراخواند و گفت : يا على تو نيز همانند عيسى هستى : يهوديان با او دشمنى كردند تا آنجا كه به مادرش تهمت زدند و مسيحيان با او دوستى ورزيدند تا آنجا كه او را منزلتى نهادند كه نه از آن او بود .\r\nعلى ( ع ) گويد : به سبب من هلاك شود دوستدارى كه در دوستى من افراط ورزد و دشمنى افترازننده كه خصومتش با من سبب شود كه به من بهتان زند . بدانيد كه من پيامبر نيستم و بر من وحى نازل نمىشود ولى تا آنجا كه بتوانم به كتاب خدا عمل مىكنم . آنچه شما را فرمان مىدهم در اطاعت خداى تعالى ، بر شماست كه از من اطاعت كنيد چه شما را خوش آيد و چه ناخوش آيد . اما اگر من يا ديگرى جز من شما را به معصيت خدا فرمان دهد ، در معصيت اطاعت نشايد . آن‌گاه سه بار گفت كه : اطاعت در كار نيك است .\r\nمحمد بن حنفيّه گويد : هر كه ما را دوست بدارد خداوند سود آن به او رساند اگر چه در ديلم اسير باشد .\r\n\r\n","description":"","footnote":"","page_name":" 213 ","page_number":213},
  {"content":"\r\n . \r\n","description":"","footnote":"","page_name":" 214 ","page_number":214},
  {"content":"\r\n\r\n\r\n( 1 ) حركت بسر بن ابى ارطاة و حمله و تاراج او بر مسلمانان و اهل ذمّه و گرفتن او اموال را و بازگشتش به شام\r\nابو روق گويد : آنچه سبب شد كه معاويه بسر بن ابى ارطاة را به حجاز و يمن روانه دارد ، اين بود كه قومى بودند در صنعاء از پيروان عثمان كه كشتن او را امرى منكر مىپنداشتند ولى داراى نظام و رئيسى نبودند . اينان با وجود علاقه‌اى كه در دل با عثمان داشتند با على ( ع ) بيعت كرده بودند . عامل على ( ع ) در اين روزگار در صنعاء ، عبيد اللّه بن عباس بود و عامل او در جند سعيد بن نمران .\r\nچون مردم در عراق در باب على اختلاف كردند و محمد بن ابى بكر در مصر كشته شد و مردم شام بر عراق حمله و تاراج آغاز كردند ، اينان نيز كه در يمن بودند به زبان آمدند و به طلب خون عثمان برخاستند و زكات ندادند و خلاف آشكار نمودند . اين خبر به عبيد اللّه بن عباس رسيد نزد جماعتى از سرانشان كس فرستاد و گفت : اين چه خبرهايى است كه از شما به من رسيده ؟\r\nگفتند : همچنان قتل عثمان را منكر مىداريم و بر آنيم كه بر ضد كسانى كه در خون او سعى كرده‌اند مجاهدت كنيم . عبيد اللّه بن عباس آنان را به زندان كرد . اينان كه در صنعاء بودند به ياران خود در جند نوشتند مردم جند نيز بر سعيد بن نمران بشوريدند و او را از جند بيرون راندند و شورش آشكار كردند . از مردم صنعاء كسانى كه با آنان همعقيده بودند به ايشان پيوستند .\r\nجماعتى هم كه سوداى انتقام خون عثمان در سر نداشتند به سوداى ندادن زكات با آنان همراه شدند .\r\nعبيد اللّه و سعيد بن نمران و پيروان على ( ع ) با آنان روياروى شدند ابن عباس سعيد را گفت : مىبينى كه چگونه بر ضد ما متحد شده‌اند و اينك در نزديكى ما هستند و من نمىدانم كه اگر با آنان پيكار كنيم سرنوشت چه خواهد شد . بيا به امير المؤمنين ماجرا بنويسيم و از شمار آنان و جايگاهشان آگاهش كنيم . پس به على ( ع ) چنين نوشتند :\r\n« امّا بعد ، به امير المؤمنين خبر مىدهيم كه پيروان عثمان بر ما شوريده‌اند و اظهار مىدارند\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nكه معاويه كارش بالا گرفته و بيشتر مردم ربقهء طاعت او بر گردن نهاده‌اند . ( 1 ) ما با پيروان امير المؤمنين و كسانى كه در اطاعت او هستند به سوى آنان رفتيم . اين كار آنان را بيشتر به خشم آورد و بر مقاومت تحريض كرد . پس در مقابل ما صف‌آرايى كردند و هر كس را از هر جا كه بود فراخواندند و كسانى هم كه با آنان همرأى نبودند به انگيزهء ندادن حق مفروض خدا - يعنى زكات - بر ضد ما علم مخالفت بر داشتند . اينان تا كنون از اداى آنچه بر ايشان مقرر شده بود سر بر نمىتافتند و ما نيز بيش از حق مقرر چيزى نمىگرفتيم . آرى ، شيطان بر آنان غلبه يافته . اكنون وضع ما بهتر از آنهاست . آنچه ما را از پيكار بازمىدارد انتظار فرمان مولاى ما امير المؤمنين است - ادام اللّه عزّه و أيّده - خداوند در همهء كارها آنچه خير امير المؤمنين است پيش آورد . و السلام . »\r\nوقتى كه نامهء آن دو رسيد ، بر على ( ع ) گران آمد و خشم گرفت و در پاسخشان نوشت :\r\n« از عبد اللّه ( على ) امير المؤمنين به عبيد اللّه بن عباس و سعيد بن نمران . سلام بر شما باد .\r\nخداى يكتا را كه خدايى جز او نيست حمد مىكنم .\r\nاما بعد ، نامهء شما به من رسيد ، از شورش اين شورشگران ياد كرده بوديد و در عين خردى بزرگشان جلوه داده بوديد و در عين اندك‌مايگى ، پرشمار . دانستم كه بزدلى شما و حقارت شما و پراكندگى رأى شما و سوء تدبير شماست كه جماعتى را كه همواره مترصد شما بوده‌اند اينچنين بر شما شورانيده است و جماعتى را كه جرئت رويارويى با شما را نداشتند در برابرتان قرار داده است . چون رسول من بيايد بر سر آن قوم رويد و نامهء من بر آنها بخوانيد و آنان را به چيزى كه خير آنهاست و ترس از پروردگارشان دعوت كنيد . پس اگر اجابت كردند خدا را سپاس مىگوييم و از آنها مىپذيريم و اگر سر پيكار داشتند ، از خدا يارى مىجوييم و عادلانه پيكار مىكنيم ، كه خداوند خائنان را دوست ندارد . و السلام عليكما . »\r\nكلبى گويد : على ( ع ) يزيد بن قيس ارحبى را گفت : نمىبينى كه قوم تو با ما چه كرده‌اند ؟\r\nيزيد گفت : من يا امير المؤمنين - به قوم خود گمان خوش دارم كه در طاعت تو هستند . اگر اجازت فرمايى من خود بروم و كارشان بسازم و اگر خواهى به ايشان نامه‌اى بنويس و بنگر كه چه پاسخ دهند . پس على ( ع ) اين نامه به ايشان نوشت :\r\n( 2 ) بسم اللّه الرحمن الرحيم « از بنده خدا ، على امير المؤمنين بر كسانى از مردم جند و صنعاء كه جدايى گزيده‌اند و غدر كرده‌اند .\r\nامّا بعد ، حمد مىكنم خداى يكتا را كه هيچ خدايى جز او نيست . خداوندى كه حكمش به تأخير نيفتد و قضايش بازنگردد و مجرمان از خشمش نرهند . خبر رسيد كه گروهى جدا از ديگران ساخته‌ايد و راه شقاق پيموده‌ايد و از دين خويش اعراض كرده‌ايد و پس از آنكه پيمان فرمانبردارى بسته‌ايد و دست به شورش\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nزده‌ايد . ( 1 ) از اهل خرد ، و دينداران بىشائبه و پارسايان راست گفتار و راست كردار در باب آغاز شورش شما و آنچه در دل نهان كرده‌ايد و آنچه موجب عصيان شما گشته سخن پرسيدم ، چيزهايى كه گفتند اعمال شورشگرانهء شما را توجيه نمىكند و جايى براى عذرى آشكار و كلامى در خور و دليلى روشن باقى نمىگذارد . چون رسول من به نزد شما آمد در حال پراكنده شويد و به خانه‌هاى خود رويد ، شما را عفو مىكنم . از خدا بترسيد و به اطاعت بازآييد تا بر جاهلانتان ببخشايم و دوران از ماجرا را نيكو نگه دارم و در ميان شما بساط عدل بگسترم و به كتاب خدا عمل كنم . و اگر سر برتافتيد و نكرديد آنچه بايدتان كرد پس آمادهء پيكار باشيد كه سواران جنگجوى من در لشكرى كشن بر سر شما خواهند آمد و اهل طغيان و عصيان را گوشمال خواهند داد و در زير سنگهاى آسياب جنگ خردشان خواهند كرد . هر كه نيكى كند به سود اوست و هر كه بدى كند بر زيان اوست . و پروردگار تو بر بندگان خود ستم روا ندارد . بدانيد كه هيچ ستاينده جز پروردگارش را نستايد و هيچ ملامتگر جز خود را ملامت نكند و السلام عليكم . »\r\nنامه را با مردى از قبيلهء همدان فرستاد . رسول على ( ع ) بيامد و نامه بياورد ولى چندى پاسخ ندادندش . گفت : وقتى كه مىآمدم امير المؤمنين را ديدم كه يزيد بن قيس را با سپاهى انبوه به سوى شما مىفرستاد . آنچه سبب درنگ او شده اين است كه منتظر پاسخ شماست . اين سخن در ميان پيروان عثمان شايع شد . گفتند : ما گوش به فرمان او هستيم ولى به شرطى كه عبيد اللّه ابن عباس و سعيد بن نمران را از بلاد ما عزل كند . رسول به نزد على ( ع ) بازگرديد و خبر قوم بازگفت .\r\nاما باقى داستان : معاويه بسر بن ابى ارطاة لعنه اللّه را به يمن فرستاد . عبد اللّه بن عاصم [ 92 
  ] گويد : چون شورشيان شنيدند كه على ( ع ) يزيد بن قيس را مىفرستد ، نزد معاويه كس فرستادند و ماجرا در نامه‌اى به او نوشتند كه با اين شعر آغاز مىشد :\r\n معاوى الا تسرع السير نحونا * اى معاويه اگر شتابان به سوى ما نيايى \r\n نبايع عليا او يزيد اليمانيا \r\nيا با على بيعت مىكنيم يا با يزيد يمنى .\r\nچون نامه به معاويه رسيد ، بسر بن ابى ارطاة را كه مردى سخت دل و خونريز و بىرحم بود ، - فراخواند و راهى يمن نمود و فرمان داد كه از راه حجاز و مكه و مدينه رود تا به يمن رسد و گفت كه چون به مكانى رسيدى كه مردمش در اطاعت على بودند ، نخست زبان برگشاى و چنان تهديد كن كه يقين كنند از تو رهايى نيابند و تو بر آنها چيره خواهى شد - سپس اندكى از آنان دست بدار و به بيعت با من دعوت كن ، و هر كس كه سر برتافت بكش و شيعيان على را هر جا كه\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nيافتى بكش .\r\n( 1 ) از جانب ديگر از يزيد بن جابر ازدى [ 93 
  ] روايت شده كه گفت : در عصر خلافت عبد الملك بن مروان از عبد الرحمن بن مسعده شنيدم كه چون سال چهلم هجرى فرا رسيد مردم شام مىگفتند كه على ( ع ) مردم عراق را به جنگ بسيج كرده ولى كسى به لشكرگاه او نرفته است و مىگفتند كه مردم را عقيدت ديگرگون شده و ميانشان تفرقه افتاده . من با جمعى از مردم شام نزد وليد بن عقبه رفتيم و گفتيم كه مردم شك ندارند كه در عراق ميان ياران على تفرقه افتاده ، اكنون نزد سرور خود معاويه رو تا پيش از آنكه بار ديگر متحد شوند ، يا على بتواند امور پريشيدهء خويش سامان دهد ، ما را به عراق ببرد گفت : آرى با او گفتگو كرده‌ام ، حتى كار به سرزنش و ملامت كشيد آنسان كه ملول شد و ديدار مرا ناخوش پنداشت و به خدا سوگند رها نكنم تا آنچه براى آن به نزد من آمده‌ايد به او برسانم .\r\nپس بر معاويه داخل شد و او را از آمدن ما و سخن ما خبر داد . معاويه ما را رخصت داد كه داخل شويم . چون داخل شديم گفت : اين چه خبرى بود كه وليد از شما آورد . گفتيم همهء مردم مىدانند و مىگويند . دامن عزم براى نبرد بر كمر زن و آهنگ خصم نماى و فرصت غنيمت بشمار و از غفلت دشمن سود ببر كه نمىدانى بار ديگر چنين فرصتى دست دهد يا نه .\r\nاگر تو بر سر دشمن بتازى بهتر از آن است كه او بر سر تو بتازد . معاويه گفت : من از رأى و راى - زنى با شما بىنياز نيستم و هرگاه كه بدان حاجت افتد فرامىخوانمتان . ولى اين كسان كه مىگوييد با فرمانرواى خويش طريق تفرقه مىپيمايند و ميانشان خلاف افتاده هنوز اختلافشان به آن درجت نرسيده كه با حمله‌اى از جاى كنده شوند ، و من نتوانم لشكر خود به مخاطره افكنم و به جنگ آنان روم چه بسا من پيروز شوم و چه بسا ايشان . بنابراين مباد مرا به درنگ در كارها نسبت دهيد ، كه من خود از طريقى آنان را فرو خواهم گرفت كه هم شما را خوشتر آيد و هم هلاك آنان را در پى داشته باشد . اكنون از همه سو آنان را مورد تاراج و حمله قرار داده‌ام سپاهيان من روزى در جزيره‌اند و روزى در حجاز و در همين گيرودار مصر را فتح كرديم با فتح آن دوستان ما عزت يافتند و دشمنان ما به مذلت افتادند . بزرگان عراق هم وقتى مىبينند كه خدا با ماست بر پشت اشتران خود نشسته ، هر روز جمعى به سوى ما مىشتابند و اين سبب افزونى شما و كاستن آنهاست ، شما را نيرو مىدهد و آنان را ناتوانى مىبخشد . شما را عزيز مىگرداند و آنان را ذليل . پس صبر كنيد و شتاب مكنيد كه من هر وقت فرصت مناسب يافتم ، از چنگش فرو ننهم .\r\n( 2 ) از نزد او بيرون آمديم و برترى نظر او شناختيم و در جايى در همان نزديكى نشستيم . پس از بيرون آمدن ما معاويه از پى بسر بن ابى ارطاة كه مردى از بنى عامر بن لؤىّ بود ، فرستاد چون بيامد او را با سه هزار سپاهى رهسپار نبرد كرد و او را گفت : همچنان برو تا به مدينه رسى . در\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nراه كه مىروى مردم را از خانه‌هايشان بران و به هر جا كه رسى وحشت برپا كن و به هر كس كه رسى اگر در اطاعت ما نبود اموالش تاراج كن . ( 1 ) وقتى كه به مدينه درآمدى چنان بنماى كه آهنگ كشتارشان دارى و اعلام كن كه هيچ يك از مردم شهر در نزد تو بىگناه نيستند و عذر كس نمىپذيرى تا يقين كنند كه آنها را خواهى كشت . پس دست از ايشان بردار و از مدينه رهسپار مكه شو . در مكه متعرض كس مشو ولى مردم ميان مكه و مدينه را سخت بترسان و به هر سو آواره ساز . و همچنان مىرو تا به صنعاء و جند رسى . ما را در آنجا پيروانى است و نامه‌هاى آنها به نزد من آمده است .\r\nبسر بن ابى ارطاة در حركت آمد تا به دير مرّان رسيد . سپاه خود عرض داد ، چهار صد تن از آنان از رفتن بازمانده بودند . با دو هزار و ششصد تن به راه خويش ادامه داد .\r\nوليد بن عقبه چون ماجرا بشنيد گفت ما به معاويه توصيه كرده بوديم كه به كوفه لشكر برد او به مدينه لشكر مىفرستد ، مثل ما و او همان است كه گفته‌اند « من از سها مىگويم و او ماه را به من مىنماياند » چون معاويه شنيد به خشم آمد و گفت : مىخواهم كه اين احمق را كه از حسن تدبير بىبهره است و سياست امور نداند گوشمال دهم . ولى از خطايش درگذشت .\r\nبسر بن ابى ارطاة با باقى سپاهش همچنان مىرفت . بر سر هر آبى كه مىرسيد اشترانى را كه براى آب دادن آورده بودند مىگرفت و ياران خود بر آنها سوار مىكرد . تا به آب ديگرى مىرسيدند ، آن‌گاه آن اشتران بازمىگردانيدند و اشتران اينان مىستاندند و همواره چنين مىكرد تا به مدينه رسيد .\r\nقبيلهء قضاعه استقبال كردند و گوسفندهايى برايشان كشتند و آنها به مدينه داخل شدند .\r\nعامل على ( ع ) در مدينه در اين روزها ابو ايّوب انصارى بود تا خبر شنيد از شهر بگريخت . بسر به شهر در آمد و براى مردم سخن راند و دشنامشان داد و تهديدشان كرد و وعده‌هاى وحشت‌آور داد . و گفت : رويتان زشت باد ، خداوند مثلى زده است كه « دهى بود ايمن و مطمئن كه روزيشان به فراوانى مىرسيد [ 94 
  ] . . . » شما همانند مردم اين ده هستيد كه اينك گرفتار رنج و عذاب شده‌ايد . شهر شما جاى مهاجرت پيامبر ( ص ) بود و خانهء او بود و مكان قبر او و منازل خلفاى بعد از او . نعمت پروردگارتان را سپاس نگفتيد و حق امامان خود رعايت نكرديد . در برابر شما خليفهء خدا به قتل رسيد . شما برخى در قتل او دست داشتيد و برخى او را فرو گذاشتيد و به ياريش برنخاستيد . بعضى شماتت كرديد و خوشدل شديد و بعضى مترصد قتل او بوديد تا اگر به سود مؤمنان تمام شود بگوييد آيا ما هم با شما نبوديم ؟ و اگر به سود كافران بود بگوييد آيا شما را در كارتان يارى نداديم ؟\r\nو شرّ مؤمنان از سر شما دفع نكرديم ؟ آن‌گاه بسر انصار را دشنام داد و گفت اى جهودان ، اى برده‌زادگان بنى زريق و بنى نجّار و بنى سالم و بنى عبد الاشهل . به خدا سوگند فرو - مىكوبمتان آنچنان كه دلهاى تشنه و سوزان مؤمنان و آل عثمان خنك گردد . به خدا سوگند\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nچنان نابودتان مىكنم كه چون امتهاى پيشين از شما سخن گويند . ( 1 ) بسر بن ابى ارطاة وعيد و تهديد به جايى رسانيد كه مردم بترسيدند كه نزد حويطب بن عبد العزى استغاثه كردند و گويند او شوى مادرش بود . حويطب بر منبر قرار گرفت و گفت : اى بسر عشيرهء تو و انصار رسول اللّه ( ص ) قاتلان عثمان نيستند و حويطب همچنان مىگفت تا بسر آرام گرفت . سپس مردم را به بيعت با معاويه فراخواند و مردم بيعت كردند . بسر فرود آمد و خانه‌هايى را به آتش كشيد . از جمله خانهء زراة بن جرول يكى از بنى عمرو بن عوف و خانهء رفاعة بن رافع زرقى و خانهء ابو ايوب انصارى . چون جابر بن عبد اللّه انصارى را در روز بيعت نديد ، گفت : بنى سلمه چرا جابر را نمىبينم ؟ شما را امان نمىدهم تا جابر بن عبد اللّه را بياوريد .\r\nجابر به ام سلمه ( رض ) پناه برده بود . ام سلمه نزد بسر كس فرستاد تا شفاعت كند و بسر گفت : مگر بيعت كند تا امانش دهم . ام سلمه جابر را گفت : اى جابر برو و بيعت كن و به پسر خود عمر گفت : برو و بيعت كن . پس هر دو رفتند و بيعت كردند .\r\nوهب بن كيسان [ 95 
  ] گويد كه جابر گفت : معاويه بسر بن ابى ارطاة را به مدينه فرستاد تا از مردمش همگان بيعت بگيرد . بنى سلمه نزد او آمدند . بسر بن ابى ارطاة گفت : آيا جابر هم در آن ميان هست ؟ گفتند : نه . گفت : پس بازگرديد كه من از كس بيعت نگيرم تا جابر هم حاضر شود . قوم من نزد من آمدند و گفتند : تو را به خدا سوگند كه با ما بيايى و بيعت كنى و نگذارى خون تو و خون قومت بر زمين ريزد . كه اگر چنين نكنى مردانمان را به كشتن دهى و زن و فرزندانمان را به اسارت . جابر گويد : از آنان آن شب را مهلت خواستم ، و نزد ام سلمه زوجهء رسول اللّه ( ص ) رفتم و ماجرا بازگفتم . ام سلمه گفت : پسرم برو و بيعت كن و مگذار خون تو و قومت ريخته شود . من نيز پسر برادرم را فرمان دهم كه برود و بيعت كند ، هر چند مىدانم كه اين بيعت ضلالت است .\r\nبسر چند روز درنگ كرد ، سپس گفت : مردم را عفو كردم هر چند شايان اين عفو نيستند .\r\nقومى كه امامشان در برابرشان كشته شود شايستهء آن نيستند كه عذاب از ايشان بازداشته شود .\r\nفرضا كه من در اين دنيا شما را عفو كنم ، اميدم اين است كه از رحمت حق تعالى محروم خواهيد ماند . اكنون ابو هريره را به جانشينى خود بر مىگزينم مباد آنكه خلاف او كنيد . سپس رهسپار مكه شد .\r\nوليد بن هشام گويد : معاويه بسر بن ابى ارطاة يكى از بنى عامر بن لؤىّ را فرستاد تا هر كس را كه پيرو على ( ع ) است بكشد . آن مرد به مدينه آمد و بر منبر رسول اللّه ( ص ) فرا رفت و گفت :\r\nاى مردم مدينه ريشهاى خود خضاب كرديد و ريش عثمان را به خونش رنگين ساختيد ، به خدا سوگند ، در اين مسجد هر كس را كه ريشش را خضاب كرده است خواهم كشت . سپس ياران خود را گفت كه درهاى مسجد را بربندند و مىخواست همه را بدون هيچ پرسشى بكشد .\r\nعبد اللّه بن زبير و ابو قيس مردى از بنى عامر بن لؤىّ برخاستند و از او خواستند كه چنين نكند .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nاو نيز از كشتنشان دست بداشت و از مدينه بيرون آمد و راهى مكه شد . وقتى كه به نزديكى مكه رسيد قثم بن العباس بگريخت . و او عامل على ( ع ) در مكه بود . بسر به مكه در آمد و زبان به دشنامشان گشود و تهديدشان كرد و از مكه بيرون آمد و شيبة بن عثمان حجبى را بر آنان امارت داد .\r\n( 1 ) كلبى گويد : چون بسر از مدينه رهسپار مكه مىشد در راه شمارى از مردان را كشت و اموال بسيارى را تاراج كرد . خبر به مردم مكه رسيد ، همگان شهر را واگذاشتند و گريختند . قثم بن عباس نيز از شهر بيرون رفت و مردم شيبة بن عثمان را به امارت خويش برگزيدند . پس جماعتى از قريش به ديدار بسر رفتند . بسر آنان را دشنام داد و ناسزا گفت ، و گفت : به خدا سوگند اگر بگذارند عقيدهء خويش دربارهء شما به كار بندم يك تن باقى نگذارم كه بر روى زمين راه برود . گفتند : تو را به خدا سوگند دهيم به خاندان و عشيرهء خود رحم كن . بسر هيچ نگفت .\r\nسپس به مكه داخل شد و گرد خانه طواف كرد و دو ركعت نماز گزارد و چنين سخن آغاز كرد :\r\n« سپاس خداى را كه دعوت ما پيروز گردانيد و ميان ما الفت افكند و دشمن ما زبون گردانيد بدين گونه كه جمعى را كشت و جمعى را طرد كرد . اين پسر ابو طالب است كه در ناحيهء عراق به تنگنا افتاده است . خداوند او را به خطايش مبتلا نموده و او را تسليم گناهش كرده . يارانش از گرد او پراكنده شده‌اند و كينهء او در دل پرورده‌اند . اكنون معاويه كه مىخواهد انتقام خون عثمان را بگيرد زمام حكومت در دست دارد . با او بيعت كنيد و جان خويش بر باد مدهيد و با او بيعت كنيد . »\r\nبسر نگريست و سعيد بن عاص را نديد . چند روز درنگ كرد و سپس چنين گفت : « اى مردم مكه شما را عفو كردم . از مخالفت حذر كنيد به خدا سوگند اگر چنين نكنيد كارى مىكنم كه ريشهء شما بر كنده شود و اموالتان به تاراج رود و خانه‌هايتان ويران گردد . »\r\nبسر از مكه به طائف رفت . مغيرة بن شعبه با او ديدار كرد و گفتگو نمود .\r\nو نيز از طريق ديگر شنيده‌ام كه چون بسر از مكه رهسپار طائف گرديد مغيره به او نوشت :\r\n« اما بعد ، خبر يافتم كه به حجاز آمده‌اى و به مكه رفته‌اى و بر آنان كه در دلهايشان زنگ ترديد بوده سخت گرفته‌اى و از گناهكاران عفو كرده‌اى و خردمندان را نواخته‌اى . رأى و روش تو را مىستايم به همين راه ادامه بده كه راهى نيكوست كه خداوند اهل خير را پاداش خير دهد .\r\nخداوند ما را و تو را در زمرهء امر كنندگان به معروف و نهى كنندگان از منكر و روندگان راه حق و بسيار ياد كنندگان از خدا قرار دهد . »\r\nدر اين سفر بسر مغيره را ديدار كرد و گفت : اى مغيره قصد آن دارم كه قوم تو را هلاك كنم .\r\nمغيره گفت : مىخواهم كه در اين كار به خدا پناه برى كه از آن وقت كه به حركت در آمده‌اى خبر سختگيرى تو را با دشمنان امير المؤمنين عثمان شنيده‌ام . تاكنون انديشه و عملى پسنديده داشته‌اى . اما اگر دشمن تو و دوست تو در نظرت يكسان آيند آن‌گاه به درگاه خدا مرتكب گناه\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nشده‌اى و دشمن را بر ضد خود ترغيب كرده‌اى .\r\n( 1 ) بسر مردى از قريش را به تباله فرستاد ، در آنجا شمارى از شيعيان على ( ع ) بودند بسر فرمان داد كه همه را بكشد و اموالشان تاراج كند . بعضى در اين مورد با او سخن گفتند و گفتند كه اينان قوم تواند ، دست از ايشان بدار تا مگر از بسر نامهء امان بياوريم . منيع باهلى راهى طائف شد و نزد بسر شفاعت كرد . جماعتى از مردم طائف را هم واداشت تا در اين باب با او سخن گفتند و نامهء آزادى ايشان طلب كردند . بسر پذيرفت . ولى در نوشتن نامه مماطله مىكرد به اين خيال كه آنها كشته شوند و نامه وقتى برسد كه آنها سر باخته باشند . عاقبت نامهء امان نوشت و به منيع باهلى داد . منيع به خانه آمد . او در خانهء يكى از مردم طائف فرود آمده بود و باروبنه‌اش در نزد او بود . قضا را زن در خانه نبود ، منيع هم رداى خويش بر پشت اشترش افكند و بر آن سوار شد و روز جمعه و شب شنبه را همچنان به تاخت بيامد و هيچ نياسود تا نيمروز به تباله رسيد . نامهء بسر دير رسيده بود و آن مردم را براى كشتن آورده بودند . يكى را پيش آوردند و مردى از شاميان شمشير او زد ولى شمشيرش بشكست . شاميان گفتند كه شمشيرهاى خود با آفتاب گرم كنيد تا نرم شود . پس شمشيرهاى خود در برابر آفتاب به جنبش آوردند و منيع برق شمشيرها را بديد و جامهء خود در هوا تكان داد . قوم گفتند : درنگ كنيد كه اين سوار خبرى مىآورد . صبر كردند تا برسيد . منيع بود . از اشتر فرو جست و نامه به آنها داد . مردى كه براى كشتن پيش آورده بودند و بر او شمشير زده و شمشير شكسته بود برادر او بود . فرمان شد كه همه آزاد شوند .\r\nسنان بن ابى سنان [ 96 
  ] گويد : چون مردم مكه را از كارهاى بسر خبر رسيد بترسيدند و از شهر گريختند پسران عبيد اللّه بن عباس - سليمان و داود - نيز از شهر بيرون آمدند . مادر اين دو ام حكيم جويريه دخت خالد بن قارظ كنانى بود . از خليفان بنى زهره ، اين دو با مردم مكه مىرفتند و در نزديكى چاه ميمون آن دو را گم كردند . ميمون حضرمى صاحب اين چاه برادر علاء بن حضرمى بود . قضا را به دست بسر گرفتار آمدند و بسر هر دو را سر بريد و مادرشان در مرثيهء آن دو چنين مىگفت :\r\n ها من احسّ بابنيّ اللّذين هما \r\nهان ، چه كسى خبر دارد از آن دو پسر\r\n كالدرتين تشظّى عنهما الصدف \r\nمن ، كه چون دو مرواريدند از صدف جدا مانده\r\n ها من احس بنبىّ الذين هما \r\nهان چه كسى خبر دارد از آن دو پسر من\r\n سمعى و قلبى و قلبى اليوم مختطف \r\nكه همانند گوش من و دل من بودند ، دل\r\n ها من احسّ نيّتى الذين هما \r\nاز كف ربودهء من . هان چه كسى خبر دارد\r\n مفح العظام فمخّى اليوم مزدهف \r\nاز دو پسر من كه مغز استخوان من بودند مغز از هم پاشيدهء استخوان من .\r\nچون بسر به طائف در آمد و مغيره با او سخن گفت ، در پاسخ او گفت : با من به راستى سخن گفتى و نيكخواهى نمودى . بسر شب را در آنجا به سر آورد و بامداد بيرون آمد . مغيره ساعتى\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nمشايعتش كرد ، سپس با او وداع كرد و بازگرديد .\r\n( 1 ) بسر برفت تا به بنى كنانه رسيد ، پسران عبيد اللّه بن عباس ، عبد الرحمن و قثم در نزد آنها بودند . مادرشان جويريه نام داشت و دخت خالد بن قارظ كنانى بود و قارظ از خليفان بنى زهره بود . عبيد اللّه پسرانش را نزد مردى از بنى كنانه گذاشته بود . چون بسر بر سرشان لشكر برد ، آهنگ قتل آن دو را نمود . چون مرد كنانى چنان ديد به خانه رفت و با شمشير آخته بيرون آمد .\r\nبسر گفتش مادرت در عزايت بگريد ، ما قصد قتل تو نداشته‌ايم از چه روى خويشتن به كشتن دهى ؟ گفت : براى دفاع از كسانى كه به من پناه آورده‌اند ، آمده‌ام تا در نزد خدا و مردم معذور باشم . او بىآنكه سپر و كلاه‌خودى داشته باشد بر بسر و ياران او حمله نمود و مىخواند :\r\n آليت لا يمنع حافات الدار \r\nسوگند مىخورم كه دفاع نكند از صاحبان -\r\n و لا يموت مصلتا دون الجار \r\nخانه و از آنان كه پناه آورده‌اند به خانه\r\n الّا فتى اروع غير غدار \r\nجز مردى با تيغ آخته و پايبند عهد و پيمان .\r\nو همواره شمشير مىزد تا كشته شد . بسر آن دو پسر پيش آورد و بكشت . جمعى از زنان بنى كنانه از خانه‌ها بيرون آمدند ، يكى از ايشان گفت : اين مردان را كه مىكشى ، چرا كودكان را مىكشى ؟ به خدا سوگند نه در جاهليت هرگز كودكان را مىكشته‌اند و نه در اسلام . حكومتى كه پايه‌هايش بر كشتن كودكان ناتوان و پيران سالخورده و بيرحمى و قطع خويشاوندى استوار باشد چه حكومت نابكار و بدى است . بسر گفت : به خدا قصد آن دارم كه شمشير در شما زنان بگذارم و يك تن از شما زنده نگذارم زن گفت : چقدر دوست دارم كه چنين كنى . و جويريه ابيات خود بسرود .\r\n ها من احسّ بابني الذين هما * كالدرتين تشظى عنهما الصدف \r\nو ما زين پيش اين شعرها آورديم . و گويند كه بسر پسران عبيد اللّه بن عباس را در راه صنعاء سر بريد . خدا بر بسر نبخشايد .\r\nكنانى گويد : بسر از طائف به نجران رفت و در آنجا عبد اللّه اصغر بن عبد المدان را كشت .\r\nاو را عبد الحجر مىگفتند و پسرش مالك را نيز به قتل آورد . بعضى گويند كه عبد اللّه را نكشت بلكه مالك را كشت و مردى ديگر از فرزندان عبد المدان را .\r\nشاعرى از قريش آنها را چنين مرثيه گويد :\r\n و لو لا آن تعنّفنى قريش \r\nاگر نه بيم از سرزنش قريش بود\r\n بكيت على بنى عبد المدان \r\nبر پسران عبد المدان مىگريستم\r\n لهم ابوان قد علمت معدّ \r\nآنان را پدران و مادرانى بود كه\r\n على انبائهم متفضلان \r\nبسى برتر از فرزندان خود بودند .\r\nعبد اللّه بن عبد المدان پدر زن عبيد اللّه بن عباس بود . بسر او را گرفت و كشت . و سپس پسرش مالك را كه در يمن حتى برتر از پدر بود بخواند و گردنش را بزد .\r\nبسر همهء مردم نجران را گرد آورد و به سخنانى تهديدآميز و وحشت‌انگيز پرداخت و گفت :\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nاى مسيحيان ، اى بوزينه‌زادگان ، بدانيد به خدا سوگند اگر از شما خبرى ناخوشايند به من رسد بازمىگردم و چنان مىكنم كه نسلتان منقطع شود و مزارعتان نابود گردد و شهرهايتان ويران شود ، تا مىتوانيد جانب احتياط از دست مدهيد .\r\n( 1 ) بسر از نجران به ارحب رفت و در آنجا ابو كرب را كه اظهار تشيع مىكرد بكشت و گويند او سرور باديه‌نشينان قبايل همدان بود . او را پيش آورد و به گونه‌اى دلگداز بكشت و به صنعاء آمد . عبيد اللّه بن عباس و سعيد بن نمران از شهر رفته بودند . عبيد اللّه ، عمرو بن اراكة بن عبد اللّه بن حارث بن حبيب ثقفى را به جاى خود نهاده بود . او بسر را از دخول به شهر مانع شد و با او جنگ در پيوست . در اين جنگ بسر او را به قتل آورد و به صنعاء در آمد و جمعى را بكشت .\r\nجماعتى از مأرب نزد او آمدند ، همه را بكشت و فقط يك تن رهايى يافت و نزد قومش بازگرديد و بانگ بر داشت كه همه را كشتند از پير تا جوان .\r\nعبد الملك بن نوفل از پدر خود روايت مىكند كه چون بسر آهنگ جنگ با عبيد اللّه بن عباس نمود و به سوى مردم صنعاء در حركت آمد ، عبيد اللّه در صنعاء مهياى دفاع شد . جمعى از شيعيان على ( ع ) بر او گرد آمدند و بسر نيز بر سرايشان راند . جماعتى از شيعيان عثمان هم گرد آمدند و با بسر رهسپار صنعاء شدند .\r\nابو الودّاك گويد : نزد على ( ع ) بودم كه سعيد بن نمران وارد كوفه شد و به نزد او آمد .\r\nعلى ( ع ) او و عبيد اللّه بن عباس را سرزنش كرد كه چرا با بسر بن ابى ارطاة روياروى نشده‌اند .\r\nسعيد گفت : من جنگيدن آغاز كردم ولى ابن عباس مرا تنها گذاشت و نخواست بجنگد . وقتى بسر به ما نزديك مىشد من در خلوت به او گفتم كه پسر عمّت از تو و از من خشنود نخواهد بود مگر آنكه جنگ را بجدّ در ايستيم و عذر نياوريم . گفت : به خدا سوگند مرا طاقت پايدارى نيست . من به ميان مردم رفتم و پس از حمد و ثناى پروردگار سخن سر كردم و گفتم : اى مردم يمن هر كس در اطاعت ما و در بيعت با امير المؤمنين ( ع ) است به سوى من آيد . گروهى آمدند و من با آنان به جنگ رفتم . اندك نبردى كرديم . همه ياران من از گرد من پراكنده شدند و من نيز بازگشتم و نزد عبيد اللّه بن عباس رفتم و او را از خشم تو ترسانيدم و گفتم پس در شهر حصار مىگيريم و نزد امير المؤمنين ( ع ) كس مىفرستيم و مدد مىخواهيم . كه اگر چنين كنيم باز عذر ما پذيرفته‌تر آيد . ولى او گفت : نه ، در برابر اينكه بر سر ما لشكر آورده مرا هيچ تاب و توانى نيست مىترسم كه به هلاكت رسم .\r\nبارى بسر به صنعاء نزديك شد ، سعيد بن نمران با جمعى به دفاع بيرون آمد بر ياران سعيد حمله‌اى كردند و او اندكى پايدارى كرد ، آنگاه او و يارانش به نزد عبيد اللّه بن عباس بازگرديدند و در شهر ماندند . بسر از شهر خارج شد و برفت تا به مردم جيشان رسيد . ايشان از شيعيان على ( ع ) بودند . بر آنان تاخت آورد و به هر سو پراكنده ساخت و بسيارى را بر خاك هلاكت افكند بعضى از آنان به دژ خود پناه گرفتند و بسر باز به صنعاء بازگرديد .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n( 1 ) وليد بن هشام گويد : بسر از مكه بيرون آمد ، شيبة بن عثمان را در آنجا به امارت نهاد .\r\nسپس آهنگ يمن كرد . چون از مكه دور شد قثم بن عباس به مكه بازگرديد و بر آن غلبه يافت .\r\nبسر به هر منزلى كه مىرسيد يكى از ياران خود را به نزد مردمى كه بر سر آب گرد آمده بودند مىفرستاد ، آن مرد سلام مىكرد و مىپرسيد : دربارهء آن مردى كه چندى پيش كشته شد ، يعنى عثمان ، چه نظر داريد ؟ اگر مىگفتند : مظلوم كشته شد متعرض آنها نمىشد ، اگر مىگفتند :\r\nسزاوار كشتن بود ، مىگفت : اينان را طعمهء تيغ كنيد . و او بر همين منوال بود تا به صنعاء رسيد . عبيد اللّه بن عباس والى على ( ع ) بر صنعاء بگريخت عبيد اللّه بن عباس ، عمرو بن اراكه را به جاى خود نهاد ، بسر او را بگرفت و گردن زد و پسران عبيد اللّه بن عباس را در راه صنعاء سر بريد و از پى آنها صد تن از مشايخ را كه همه از ايرانىزادگان بودند سر بريد . زيرا آن دو پسر در خانهء ام نعمان دخت بزرج ( بزرگ ) كه زن يكى از ايرانيان بود پنهان شده بودند .\r\n\r\n( 2 ) حركت جارية بن قدامه رحمه اللّه\r\nلوط بن يحيى ازدى [ 97 
  ] گويد : ابن قيس بن زرارهء شاذى - از خاندانهاى قبيلهء همدان - نزد على ( ع ) آمد و او را از خروج بسر خبر داد . على ( ع ) مردم را به جنگ دعوت كرد ولى مردم اظهار ملالت كردند . على ( ع ) گفت : آيا مىخواهيد من خود با گروه اندكى بيرون آيم و از پى آنان كوهها و بيابانها را بپيمايم . به خدا قسم مردان خردمند و صاحبان فضيلت از ميان شما رفته‌اند ، مردانى كه چون به پيكار خوانده مىشدند پاسخ مىدادند و چون آنان را فرمان مىدادم اطاعت مىكردند . قصدم اين است كه از ميان شما بروم و تا زنده‌ام دست يارى پيش شما دراز نكنم .\r\nجارية بن قدامه بر خاست و گفت : يا امير المؤمنين ، من به نداى تو پاسخ مىدهم . على ( ع ) گفت : به خدا سوگند ، تو مردى خجسته سيرت و پاك نيتى و از خاندانى صالح . آن‌گاه دو هزار تن يا هزار تن سپاهى با او آمادهء پيكار شد . على ( ع ) او را گفت به بصره رود تا همين شمار بر او افزوده گردد . جاريه در حركت آمد و على ( ع ) به مشايعت او از شهر بيرون شد .\r\nبه هنگام وداع گفتش : از خدايى كه سرانجامت به نزد اوست بترس . مباد كه مسلمان يا معاهدى را خوار بشمارى و مباد كه مال كسى را يا فرزند كسى را يا ستور كسى را به زور بستانى هر چند برهنه پاى يا پياده باشى و نمازها را به وقت ادا كن .\r\nجاريه به بصره رفت و همچند سپاهش بر سپاه او بيفزود و از آنجا راه حجاز در پيش گرفت .\r\nجاريه در راه نه مال كسى را غصب كرد و نه كسى را كشت مگر جماعتى را كه در يمن مرتد شده بودند كه آنان را كشت و به آتش سوخت : جاريه از مردم پرسيد كه بسر به كدام سو رفته است ، گفتند به بلاد بنى تميم . گفت به ميان قومى رفته است كه از خود دفاع توانند كرد . جاريه بازگشت و در جرش مقام كرد .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n( 1 ) ابو ودّاك گويد : زرارة بن قيس شاذى نزد على ( ع ) آمد و او را از شمار لشكر بسر خبر داد .\r\nعلى ( ع ) بر منبر رفت و حمد و ثناى خداوندى به جاى آورد ، سپس گفت :\r\n« اما بعد ، اى مردم ، سر آغاز پراكندگى شما و ابتداى نقصان شما از زمانى بود كه خردمندان و اهل رأى از ميان شما رفتند . آنان كه اگر چيزى مىگفتند راست مىگفتند و عادلانه و چون آنان را به يارى مىخواندم اجابت مىكردند . من شما را بارها و بارها ، در نهان و آشكار ، در شب و در روز ، در بامداد و شامگاه فراخواندم نه تنها به دعوت من پاسخ نداديد كه هر چه بيشتر پراكنده شديد و رو در گريز نهاديد . آيا اندرز و دعوت به هدايت و حكمت شما را سود نمىكند ؟\r\nمن نيك مىدانم كه چه چيز شما را به صلاح مىآورد و كژيتان را راستى مىبخشد . ولى من - به خدا سوگند - نمىخواهم با به فساد كشيدن خويش شما را به صلاح آورم . اندكى مرا واگذاريد ، گويى مردى را مىبينم كه بر سر شما مىآيد كه محرومتان مىدارد و شكنجه‌تان مىدهد ، خداوند هم او را عذاب مىكند آنچنان كه او شما را عذاب مىكند . هرآينه اين ذلت و خوارى مسلمانان است و هلاك دين است كه پسر ابو سفيان اراذل و اشرار را فراخواند و آنان پاسخش دهند و من شما را كه مردمى افاضل و اخيار هستيد فراخوانم و شما تن زنيد و استنكاف ورزيد . اين عمل ، عمل پرهيزگاران نيست . بسر بن ابى ارطاة رهسپار حجاز شده ، اين بسر مگر كيست ؟ خدايش لعنت كناد . بايد كه جمعى از شما آمادهء پيكار شوند تا او را از كشتار و تاراجش بازدارند . همهء سپاه او ششصد تن است يا اندكى بيشتر . »\r\nمردم مدتى دراز همچنان خاموش ماندند و هيچ نگفتند . على ( ع ) گفت : شما را چه مىشود ؟ آيا لال شده‌ايد كه سخن گفتن نتوانيد .\r\nمسافر بن عفيف گويد : ابو بردة بن عوف ازدى [ 98 
  ] بر خاست و گفت : يا امير المؤمنين اگر تو خود رهسپار پيكار شوى با تو مىآييم . على ( ع ) گفت : بار خدايا ! اينان چه مىگويند . از چه روى سخن درست بر زبان نمىآورند ؟ آيا براى كارى اينچنين بايد من از شهر بيرون آيم . براى اين كار يكى از سواران دليرتان را كه بدان رضا دهيد كافى است . شايسته نيست كه من كار لشكر و امور ملك و بيت المال و جمع‌آورى خراج و داورى در ميان مسلمانان و نظر در حقوق مردم را رها كنم و با يك دسته از سواران در پى يك دسته ديگر از اين بيابان به آن كوه و از آن كوه به اين بيابان در تاخت‌وتاز آيم . به خدا اين انديشه‌اى ناپسند است . به خدا سوگند اگر نه اين بود كه اميد در آن بسته‌ام كه روزگارى بار ديگر با ايشان ( سپاه معاويه ) رو به رو شوم هرآينه پاى در ركاب مىكردم از ميان شما مىرفتم و هرگز - تا باد شمال و جنوب مىوزد - ياد از شما نمىكردم زيرا دورى از شما مرا راحت جان است و آسايش تن .\r\nجارية بن قدامهء سعدى - رحمه اللّه - بر خاست و گفت : يا امير المؤمنين ، خدا تو را از ما نستاند ، خدا ما را به فراقت مبتلا نكند . من آمادهء پيكار آن قوم هستم ، مرا روانه دار . على ( ع ) گفتش : بسيج كن كه تا مىدانم تو مردى خجسته سيرت بوده‌اى وهب بن مسعود هم بر پاى\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nخاست و گفت : يا امير المؤمنين ، من نيز آمادهء پيكارم . على ( ع ) گفت : خدا تو را بركت عطا كند تو نيز بسيج نبرد كن و از منبر به زير آمد .\r\n( 1 ) على ( ع ) جارية بن قدامه را پيش خواند و فرمود كه رهسپار بصره شود و با دو هزار تن بيرون آيد خثعمى نيز دو هزار تن از كوفه بسيج كرد . على ( ع ) آن دو را گفت : در طلب بسر بن ابى ارطاة بيرون رويد . در هر جا كه به او رسيديد پيكار را آغاز كنيد و چون عزم پيكار كرديد جارية ابن قدامه فرمانده باشد . اين دو در طلب بسر بيرون آمدند . وهب بن مسعود از كوفه بيرون شد و جاريه به بصره رفت و از بصره رهسپار نبرد شد . در سرزمين حجاز به هم رسيدند و به طلب بسر در حركت آمدند .\r\nعبد الرحمن بن عبيد گويد : چون به على ( ع ) خبر رسيد كه بسر به سرزمين حجاز داخل شده و پسران عبيد اللّه بن عباس را و عبد اللّه بن عبد المدان و مالك بن عبد اللّه را كشته است ، مرا با نامه‌اى در پى جارية بن قدامه فرستاد و هنوز خبر چيره شدن بسر بر صنعاء و بيرون آمدن عبيد اللّه و ابن نمران را نشنيده بود . من نامه را بر گرفتم و به جاريه پيوستم . جاريه نامه را گشود و چنين خواند :\r\n« اما بعد ، تو را به همان راهى كه در پيش گرفته‌اى فرستاده‌ام . تو را به ترس از خدا وصيت مىكنم و ترس از پروردگارمان كه مجموعه همهء خيرات است و سر هر كارى . پيش از اين همه چيز را عينا براى تو نگفتم و اكنون آنها را شرح مىدهم باشد كه دريابىاش . به بركت و يارى خداوند به پيش برو تا به دشمن برسى . مباد كسى از بندگان خدا را تحقير كنى يا شتر و خر كسى را به زور بستانى اگر چه پياده و برهنه پاى باشى و چون بر سر آبى رسى خود را بر صاحبان آن آب ترجيح منه و تا خشنود نباشند از آبشان منوش و مرد و زن مسلمانى را دشنام مده و بر معاهد يا غير معاهد ستم روا مدار و نماز خود به وقت بگزار و خدا را در شب و روز ياد كن . پيادگان خود را سوار كن و از هر چه داريد به ديگران كه ندارند سهمى دهيد . و در رفتن شتاب كن تا با دشمنت رو به روى شوى . آنان را از بلاد يمن بران و خوار و زبون بازگردان - ان شاء اللّه - و السلام عليك و رحمة اللّه و بركاته . »\r\n\r\n( 2 ) داستان وائل بن حجر حضرمى\r\nكلبى گويد : وائل بن حجر به بسر بن ابى ارطاة نوشت كه نيمى از مردم حضرموت شيعيان على هستند . بشتاب . در آنجا كسى كه راه بر تو گيرد ، نيابى . بسر رهسپار حضرموت شد .\r\nچون نزديك شد وائل بن حجر با ساز و برگ بسيار برسيد و از او پرسيد مىخواهى با مردم حضرموت چه كنى ؟ گفت : مىخواهم از هر چهار يكى را بكشم . وائل گفت : اگر تو را چنين قصدى است نخست عبد اللّه بن ثوابه را بكش كه او به تنهايى ربع همه مردم است . بسر به حضرموت در آمد و عبد اللّه بن ثوابه را بديد و از جايگاهى كه داشت فرو كشيد و با آنكه\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nنمىپنداشت كه كشته شود . به قتل آورد . بسر را از راهى كه جاريه در پيش گرفته بود خبر دادند و دانست كه به سوى حجاز مىرود . بسر از يمن بيرون آمد و به سوى يمامه در حركت آمد .\r\n( 1 ) فضيل بن خديج گويد : وائل بن حجر در كوفه نزد على ( ع ) بود و او از پيروان عثمان بود .\r\nعلى ( ع ) را گفت : اگر رخصت دهى به ديار خويش روم و كارهاى خويش به صلاح آرم و پس از اندك درنگى - ان شاء اللّه - بازگردم .\r\nعلى ( ع ) او را رخصت داد و مىپنداشت همان مىكند كه مىگويد . وائل به ميان قوم خود رفت و او در ميان قوم خود چونان پادشاهى بود . مردم در آنجا دو دسته بودند دسته‌اى طرفداران عثمان بودند و دسته‌اى از ياران على ( ع ) . وائل در آنجا بماند تا بسر به صنعاء داخل شد . پس نامه‌اى به او نوشت :\r\n« اما بعد ، طرفداران عثمان در بلاد ما نيمى از مردم هستند ، عنان عزم بدين سو گردان . در حضرموت مانعى بر سر راه خود نخواهى يافت و كسى تو را به رنج نخواهد افكند . »\r\nبسر با ياران خويش به حضرموت راند و داخل شد . گويند كه وائل بن حجر بسر بن ابى ارطاة را استقبال كرد و دو هزار دينار به او داد و در باب حضرموت با او سخن گفت و پرسيد كه در حضرموت چه خواهد كرد ؟ بسر گفت : ربع مردمش را خواهم كشت . وائل بن حجر گفت اگر مىخواهى ربع مردم را بكشى ، عبد اللّه بن ثوابه را بكش كه در آنجا مردى بزرگ است و از بزرگان يمن ، و وائل با او سخت مخالفت مىورزيد . بسر بيامد تا دژ او در محاصره گرفت .\r\nاين دژ از بناهاى حبشيان بود كه به هنگامى كه به آن بلاد آمده بودند ، ساخته بودند . بنايى شگفت داشت كه كس در آن زمان همانند آن نديده بود . بسر ، عبد اللّه را فراخواند او نيز كه خود را از كشتن در امان مىدانست فرود آمد . چون بيامد ، بسر گفت : گردنش را بزنند .\r\nعبد اللّه گفت : مىخواهى مرا بكشى گفت : آرى . گفت : حال كه چنين است مرا رخصت ده كه وضويى بسازم و دو ركعت نماز بخوانم . بسر گفت : هر چه خواهى چنان كن . عبد اللّه غسلى بر آورد و وضويى بساخت و جامه‌اى سفيد پوشيد و دو ركعت نماز به جاى آورد ، سپس پيش آمد تا بكشدش و گفت : بار خدايا تو به كار من آگاهى . بسر پاى پيش نهاد و گردنش بزد .\r\nصد و پنجاه قطعه زر داشت كه خواهرش نيز در آن شريك بود ، يعنى ثلث آن از آن خواهر بود .\r\nچون عبد اللّه كشته شد و مالش را گرفتند خواهرش به زبان خودشان عبارتى گفت بدين مضمون : حال چه كسى خونبهاى مقتول را مىدهد ؟ اين سخن به معاويه رسيد و ثلث مال را به آن زن بازگردانيد .\r\nخبر به على ( ع ) رسيد كه وائل بن حجر شيعهء عثمان را بر ضد شيعهء او يارى كرده است و با بسر مكاتبه داشته . على ( ع ) نيز دو فرزند او را حبس كرد .\r\nعبد الرحمن بن عبيد گويد : جارية بن قدامه شتابان در طلب بسر به حركت آمد در راه به هيچ شهر و هيچ دژ كه از آنجا مىگذشت نپرداخت . هر زمان كه همراهانش را توشه به پايان\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nمىرسيد ديگران را مىگفت از توشهء خود به دو دهند ( 1 ) و هرگاه كسى را استر در راه مىماند يا مركبش را سم مىساييد ديگران را مىگفت تا او را بر مركب خود نشانند - پس برفت تا به بلاد يمن رسيد . پيروان عثمان گريخته به كوهستانها رسيده بودند . جاريه از پى ايشان برفت و از هر سو بر آنان تاخت و جمعى را بكشت .\r\nجاريه به تعقيب آنان پرداخت و به هيچ شهرى در نيامد و همچنان در پى بسر مىتاخت . بسر از حضرموت برفت و چون شنيد كه سپاه جاريه در پى اوست راه بگردانيد و از راه جوف بازگرديد ، نه از راهى كه از آن آمده بود . جاريه خبر يافت و از پى او بتاخت تا او را از سراسر يمن به سرزمين حجاز راند و در آنجا با او درآويخت . جاريه چون بسر بن ابى ارطاة را گوشمالى چنين داد در جرش درنگ كرد و خود و يارانش بياسودند .\r\n\r\n( 2 ) آمدن عبيد اللّه بن عباس و سعيد بن نمران نزد على ( ع ) در كوفه\r\nعبد الرحمن بن نعيم [ 99 
  ] از پيران قوم خود روايت مىكند كه على ( ع ) در خطبه‌هاى خود بسيار مىگفت :\r\n« اى مردم ، دنيا روى در رفتن دارد و مردم دنيا را آواز وداع در داده و آخرت روى در آمدن دارد و از جايى بلند ندا مىدهد كه اينك فرا مىرسد . بدانيد كه امروز روز مهيا داشتن اسبان است و فردا روز مسابقه . جايزهء اين مسابقه بهشت است و هر كه واماند به جهنم رود . بدانيد كه اكنون در روزهاى مهلت هستيد و پس از اين روزها مرگتان فرامىرسد هر كس كه در روزهاى مهلت و پيش از فرا رسيدن اجل كارى كند كارش او را سود كند و آرزوى درازش زيان نرساند . آرزو دل را به غفلت مىاندازد و وعدهء خدا را دروغ مىشمارد و غفلت را افزون مىسازد و موجب حسرت مىشود . از دنيا دورى جوييد و هر چه توانيد بيشتر دورى جوييد . زيرا دنيا سراسر فريب است و دنياداران را پردهء فريب ديدگان فرو پوشيده . نماز را به وقت بگزاريد تا سبب قوام دين شما گردد و زكات را به موقع دهيد و در برابر خدا زارى نماييد و خشوع كنيد و صله رحم به جاى آوريد و از روز رستاخيز بترسيد و به سائلان چيزى دهيد و مهمان را گرامى داريد و قرآن را فراگيريد و به آن عمل كنيد و در سخن راست گوييد و چون پيمان بستيد به آن وفا نماييد و امانات را كه به دست شما سپرده‌اند به صاحبانشان بازگردانيد و در ثوابهاى خدايى رغبت كنيد و از عقاب خدا بترسيد و من در شگفتم كه خواستار بهشت از طلب آن به خواب غفلت رود و كسى كه از دوزخ مىگريزد به خواب خوش رود و براى روز بازپسين عمل خيرى انجام ندهد . در اين دنيا ، از اين دنيا توشه‌اى بر داريد كه در قيامت شما را از آتش عذاب خدا حفظ كند . كار نيك كنيد تا پاداش نيك يابيد ، در روزى كه نيكوكاران پاداش نيكوكارى خود بيابند . »\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n( 1 ) قاسم بن وليد [ 100 
  ] گويد : عبيد اللّه بن عباس و سعيد بن نمران نزد على ( ع ) آمدند . عبيد اللّه عامل او در صنعاء بود و سعيد عامل او بود در جند . اين دو از بسر بن ابى ارطاة گريخته بودند . و بسر دو پسر عبيد اللّه بن عباس را كه هنوز به حد بلوغ نرسيده بودند ، بيافت و بكشت .\r\nامير المؤمنين ( ع ) هر روز بعد از نماز صبح در جايى از مسجد اعظم مىنشست و تسبيح مىگفت تا آفتاب سر مىزد . چون آفتاب سر زد بر خاست و بر منبر شد و با دو انگشت خود بر كف دست خويش زد و گفت : جز اين كوفه كه بست و گشاد آن با من است چيزى براى من نمانده است .\r\n لعمر ابيك الخير يا عمرو اننى \r\nاى عمرو ، به جان پدرت سوگند كه\r\n على و ضر من ذا الاناء قليل \r\nاز اين كوزه جز اندك آب گنديده‌اى كه مىتراود ديگر مرا نصيبى نيست .\r\nبعضى گويند كه آن حضرت گفت : اى كوفه اگر جز تو كه طوفان حوادث در تو مىغرد نباشد ، خدايت زشت روى گرداناد . سپس امير المؤمنين ( ع ) به ماجراى بسر بن ابى ارطاة پرداخت و گفت : « اى مردم ، بدانيد كه بسر بر يمن چيره شده و اين دو عبيد اللّه بن عباس و سعيد بن نمران‌اند كه گريخته و نزد من آمده‌اند . به يقين اين قوم بر شما غلبه خواهند يافت ، زيرا آنان در يارى عقيدهء باطل خويش دست اتحاد به هم داده‌اند و شما در عين حقانيت پراكنده شده‌ايد ، آنها از پيشواى خود اطاعت كنند و شما از پيشواى خود فرمان نمىبريد ، آنها امانتى را كه به حفظ آن تعهد كرده‌اند به فرمانرواى خود نيك ادا كنند و شما در اداى آن به من خيانت مىكنيد . فلان را در فلان شهر امارت مىدهم ولى خيانت مىكند و غدر مىورزد و خراج مسلمانان را مىربايد و به نزد معاويه مىبرد . ديگرى در جاى ديگر همين گونه خيانت مىكند .\r\nآنسان كه ديگر اعتماد نمىكنم كه بند بىارزش تازيانه‌اى را هم به دست شما بسپارم . اگر در تابستان به پيكارتان مىخوانم ، گوييد ، بگذار تا گرما از سر ما برود و اگر در زمستان شما را به جنگ مىخوانم گوييد ما را مهلت ده تا سرما به پايان آيد . بار خدايا من از ايشان ملول شده‌ام و ايشان از من ، من از ايشان خسته گشته‌ام و ايشان از من . مرا به جاى اينان يارانى ده بهتر از اينان و اينان را به جاى من فرمانروايى ده بدتر از من . خدايا دلهايشان بفرساى آنسان كه نمك در آب فرسايد . » سپس از منبر به زير آمد .\r\nعبد اللّه حارث بن سليمان از پدرش روايت كند كه گفت : على ( ع ) مىگفت : به يقين اين قوم بر شما غلبه يابند زيرا شما با آنكه برحقيد ، پراكنده‌ايد و آنان با آنكه بر باطل‌اند متحدند والى - از خصيصه امامت كه بگذريم - همانند شماست او نيز گاه خطا مىكند و گاه مصيب است . اگر در ميان شما واليى باشد كه نسبت به رعيت عدالت ورزد و اموال را به تساوى تقسيم كند ، پس به سخن او گوش فرا دهيد و فرمانش بريد زيرا مردمان را به صلاح نياورد جز آن والى چه نيك باشد و چه بد اگر نيكو واليى باشد هم به سود خود اوست و هم به سود رعيتش و اگر بد\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nباشد بندهء مؤمن در سايهء او پروردگارش عبادت كند و آن بدكار رهسپار راه مرگ خود باشد . شما را بعد از من وادارند تا مرا دشنام دهيد و از من برائت جوييد . آنكه مرا دشنام دهد او را بحل مىكنم ولى مباد كه از من تبرّى جوييد كه من بر آيين اسلامم .\r\n( 1 ) ابو عبد الرحمن سلمى گويد : مردم با يكديگر ديدار كردند و زبان به ملامت يكديگر گشودند و شيعيان به نزد يكديگر رفتند . اشراف مردم گرد آمدند و نزد على ( ع ) شدند و گفتند :\r\nيا امير المؤمنين از ميان ما مردى برگزين و همراه او به سوى اين مرد سپاهى روانه دار تا مگر كار او يكسره كند . و جز آن به هر چه خواهى ما را فرمان ده كه تا با توايم كارى به خلاف ميل تو نخواهيم كرد . على ( ع ) گفت : مردى را به پيكار او مىفرستم كه هرگز بازنمىگردد تا يكى از آن دو ديگر را بكشد يا از شهر براند ولى در آن زمان كه شما را به جنگ شام و مردم شام فرمان مىدهم و به آن فرا مىخوانم بكوشيد كه پايدارى ورزيد .\r\nسعيد بن قيس همدانى بر خاست و گفت : يا امير المؤمنين ، به خدا سوگند اگر مرا فرمان دهى كه پياده و برهنه پاى بىهيچ مزد و توشه‌اى به قسطنطنيه يا روم روم نه خود فرمان تو خلاف كنم و نه هيچ يك از قوم من . على ( ع ) گفت : راست مىگويى خدايت پاداش خير دهاد .\r\nسپس زياد بن خصفه و وعلة بن مخدوع برخاستند و گفتند : ما شيعيان تو هستيم يا امير المؤمنين ، شيعيانى كه نه نافرمانيت كنيم و نه خلاف . على ( ع ) گفت : آرى ، شما چنين هستيد . پس براى غزاى شام مهيا شويد . مردم گفتند : شنيديم و اطاعت كرديم . على ( ع ) گفت : مردى را به من بنماييد كه مردم را از سواد و روستاها و از هر جا كه هستند گرد آورد .\r\nسعيد بن قيس گفت : به خدا سوگند اشارت به مردى مىكنم كه سوار دلير عرب است و در برابر دشمنان تو سخت نيكخواه توست . على گفت : كيست ؟ گفت : معقل بن قيس رياحى .\r\nعلى گفت : آرى پس او را فراخواند و براى گردآورى لشكر از اطراف فرستاد . ولى معقل بن قيس زمانى بازگرديد كه امير المؤمنين صلوات اللّه و سلامه عليه به شهادت رسيده بود .\r\nاكنون به داستان جارية بن قدامه و بسر بازمىگرديم . چون جاريه آمد ، يك ماه در جرش مقام كرد و بياسود و يارانش نيز بياسودند و از مسير بسر بن ابى ارطاة پرسيد . گفتند : در مكه است . جاريه رهسپار مكه شد . بسر كه در راه مىرفت به سبب رفتار ناشايستش مورد تعرض مردم قرار گرفت . مردمى كه بر سر آبها گرد مىآمدند از رويارويى با او پرهيز مىكردند و از او مىگريختند . زيرا بسر مردم را مىآزرد و بر آنان ستم مىكرد . جاريه بيامد تا به مكه رسيد ، بسر از مكه بيرون آمده به يمامه مىرفت جاريه در مكه به منبر شد و گفت : « اى مردم مكه بر چه رأيى هستيد و با چه كسى ؟ گفتند : همان رأى كه شما راست و همان بيعت كه با شما كرده‌ايم .\r\nآن قوم بر سر ما هجوم آوردند ما را ياراى مقاومت در برابر آنها نبود بر همان بيعت هستيم كه پيشى از آمدن آنها بر گردن ما بود ولى آنان بر ما قهر كردند . » جاريه گفت : مثل شما مثل آنهاست كه « چون كسانى ، را كه ايمان آورده‌اند ديدار كردند ، گفتند : ايمان آورده‌ايم و چون با ياران\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nشيطان صفت خود تنها ماندند ، گفتند ما با شما هستيم و ما آنان را به مسخره مىگيريم [ 101 
  ] » اكنون برخيزيد و بيعت كنيد . گفتند : خدايت رحمت كناد بيعت نمىكنيم ، كه امير المؤمنين شهيد شده - خدايش رحمت كناد - و ما هنوز نمىدانيم كه مردم چه كرده‌اند . جاريه گفت :\r\nمىپنداريد كه چه كرده‌اند جز آنكه با حسن بن على ( ع ) بيعت كرده‌اند ؟ برخيزيد و بيعت كنيد .\r\nسپس شيعيان على ( ع ) گرد آمدند و بيعت كردند .\r\n( 1 ) جاريه از مكه بيرون آمد و به مدينه شد . مردم مدينه مصالحه كرده بودند كه ابو هريره بر مردم در نماز امامت كند . چون خبر آمدن جاريه به مدينه رسيد ابو هريره متوارى شد و جاريه به شهر در آمد و بر منبر فرا رفت و حمد و ثناى پروردگار به جاى آورد و بر رسول ( ص ) درود فرستاد ، سپس گفت :\r\n« اى مردم ، على - رحمه اللّه - در آن روز كه زاده شد و در آن روز كه خدايش ميرانيد و در آن روز كه براى روز بازپسين زنده شود ، بنده‌اى باشد از بندگان صالح خدا . آن قدر كه مقدّر او بود بزيست و چون زمانش سر آمد رخت به جهان ديگر كشيد . بر شماتت كنندگان گوارا مباد مرگ سرور مسلمانان و برترين مهاجران و پسر عمّ پيامبر ( ص ) . سوگند به آنكه خدايى جز او نيست اگر بدانم چنين شماتت كننده‌اى در ميان شما هست تا به خداى عزّ و جل تقرب يافته باشم ، خونش را مىريزم و هر چه زودتر رهسپار دوزخش مىنمايم . برخيزيد و با حسن بن على ( ع ) بيعت كنيد . » مردم برخاستند و بيعت كردند . جاريه آن روز را در مدينه ماند و فردا به كوفه بازگرديد . ابو هريره آشكار شد تا در نماز بر مردم امامت كند . بسر نيز برگشت و راه سماوه در پيش گرفت و به شام رفت . چون نزد معاويه رسيد گفت : يا امير المؤمنين سپاس خدا را كه با اين لشكر كه مرا داده بودى رفتم . و دشمنانت را هم در رفتن و هم در بازگشتن كشتم . از اين سپاه حتى يك تن آسيب نديد . معاويه گفت كه اين خواست خدا بود نه تو . شمار كسانى كه بسر در اين سفر رفت و بازگشت كشته بود سى هزار تن بود . قومى را نيز به آتش سوخت و ابن مفرغ شاعر گويد :\r\n الى حيث سار المرء بسر بجيشه \r\nبه هر جا كه بسر لشكرش را در حركت\r\n فقتل بسر ما استطاع و حرّقا \r\nآورد تا توانست كشت و به آتش كشيد .\r\nراوى گويد كه جارية بن قدامه در جرش بود كه خبر قتل امير المؤمنين على بن ابى طالب ( ع ) را شنيد . پس به مكه در آمد و پرسيد : آيا با معاويه بيعت كرده‌ايد ؟ گفتند : ما را به اكراه واداشتند . جاريه گفت : مىترسم از آن گروه باشيد كه خداوند در حق آنها فرموده است : چون كسانى را كه ايمان آورند ديدار كردند گفتند ايمان آورديم . سپس از مكه به مدينه رفت و مردم را گفت : من در ميان شما امير المؤمنين نمىشناسم ، اگر مىشناختم خود به بيعت با او آغاز مىكردم ، پس با حسن بن على ( ع ) بيعت كنيد .\r\nشنيده‌ايم كه على ( ع ) پيش از وفات خود بسر بن ابى ارطاة لعنه اللّه را نفرين كرده بود .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nعلى ( ع ) دربارهء او گفت : « بار خدايا بسر دينش را به دنيايش فروخت و حرمتهاى تو ناچيز شمرد اطاعت يك مخلوق فاجر را بر آنچه در نزد توست برترى نهاد . خدايا او را نميران تا عقلش را از او بستانى . » بسر اندكى بعد از شهادت على ( ع ) دچار وسواس گرديد و ديوانه شد .\r\n( 1 ) على بن محمد بن ابى سيف [ 102 
  ] گويد : على ( ع ) گفت : بار خدايا معاويه را و عمرو را و بسر را لعنت كن . آيا اينان از روز قيامت نمىترسند ؟ بسر پس از اين به جنون گرفتار شد . هذيان مىگفت و هر بار شمشير خود را مىخواست برايش شمشيرى چوبين ساخته بودند و چون شمشير مىخواست . همان شمشير چوبين به او مىدادند . بسر چون شمشير زنان آن را به حركت مىآورد و آن قدر چنان مىكرد تا بيهوش مىافتاد . چون به هوش مىآمد باز شمشير طلب مىكرد و همان را به دستش مىدادند و بازهم چنان مىكرد تا بيهوش مىشد و اين سبب مرگش شد . خدايش نيامرزاد .\r\nو نيز آورده‌اند كه در نزد على ( ع ) سخن از بسر رفت . گفت بار خدايا بسر را و عمرو را لعنت كن و غضب خود بر ايشان بفرست و خشم خويش نصيبشان گردان آن خشم و عذاب كه از ستمكاران بازنمىدارى بر آنان فرود آور .\r\nاندكى بعد بسر گرفتار بيمارى وسواس شد و اين بعد از صلح حسن بن على ( ع ) با معاويه بود . بسر هذيان مىگفت و مىگفت شمشير مرا بياوريد تا با آن بكشم . برايش شمشيرى از چوب ساختند و نزديك پشتى او گذاشتند . بسر شمشير چوبين بر مىگرفت و با آن بر آن پشتى مىزد و مىزد تا بيهوش مىافتاد و بر همين حال بود تا بمرد خدايش نيامرزاد .\r\nجاريه بيامد تا بر حسن بن على ( ع ) داخل شد و دست بر دست او زد و بيعت كرد آن‌گاه تعزيتش گفت . و گفت : از چه نشسته‌اى ، خدايت رحمت كناد به حركت آى . و ما را به سوى دشمنت ببر پيش از آنكه دشمن به سوى تو آيد . حسن ( ع ) گفت : اگر همهء مردم همانند تو بودند آنان را به جنگ بسيج مىكردم و حال آنكه بخشى از آنها يا حتى عشر آنها به رأى من كار نكرده‌اند .\r\nبسر برفت تا به يمامه رسيد . در آنجا بر سر آبى فرود آمد . مردم يمامه بعد از عثمان به اطاعت كس در نيامده بودند . بلكه از همه اعتزال جسته و گرد امير خود قاسم بن وبره را گرفته بودند و او را بر خود امير ساخته بودند . چون بسر بر آنان گذشت و خواست گوشمالشان دهد مجّاعة بن مراره آمد و گفت : قوم مرا رها كن و متعرض ايشان مشو . من نزد معاويه مىروم تا در بارهء قومم با او مصالحه كنم . بسر او را با خود نزد معاويه برد . معاويه با او مصالحه كرد و او از سوى قومش خط داد .\r\nچون معاويه نزد حسن بن على ( ع ) آمد و با او صلح كرد ، عبيد اللّه بن عباس در مسكن بود و به اطاعت معاويه در آمد . معاويه اكرامش كرد و او را به خود نزديك كرد و به وعدهء صلح با او وفا كرد و مالى را كه بر عهده گرفته بود به او بپرداخت . چون معاويه به نخيله آمد حسن ( ع ) با او\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nبيعت كرد در اين هنگام بسر بن ابى ارطاة فرمانده مقدمهء لشكر او بود . ( 1 ) چون حسن ( ع ) بيعت كرد معاويه كارگزاران خود را معين نمود . پس مغيرة بن شعبه را امارت كوفه داد . مغيره دوازده شب پيش از اين از طايف به كوفه آمده بود و عتبة بن ابى سفيان را به بصره فرستاد . عبد اللّه بن عامر بر خاست و معاويه را گفت : يا امير المؤمنين ، عثمان هلاك شد و من عامل بصره بودم و على مرا عزل كرد من مال و ودايع خويش نزد مردم نهاده‌ام اگر مرا امارت بصره ندهى مالى كه در دست مردم دارم از دستم مىرود . چون اين بگفت معاويه او را امارت بصره داد . و او به بصره رفت . معاويه بسر بن ابى ارطاة را با لشكرى همراه او كرد . چون ابن عامر به بصره در آمد بر منبر شد و گفت : « سپاس خداى را كه كار امت به صلاح آورد و همگان همرأى گردانيد و انتقام خونى را كه از ما ريخته بود بستد و ما را در برابر رنجى كه از دشمن به ما مىرسيد كفايت كرد . اكنون مردم در امن و امان غنوده‌اند . در دل ما از كس كينه‌اى نيست و كسى را به جاى ديگرى مؤاخذت نكنيم . »\r\nسپس بسر بر پلهء دوم منبر قرار گرفت و به آواز بلند ندا داد كه هر كس نيايد و بيعت كند ذمّه خدا از او برئ است و بدانيد كه خدا انتقام خون عثمان را طلب كرد . پس قاتلان او را بكشت و كار را به اهلش سپرد . مردم از هر سو بيامدند و بيعت كردند .\r\nزياد بن عبيد در فارس كارگزار على بود . شنيده‌ايم كه معاويه در زمان على ( ع ) به او نامه نوشت و او را به نزد خود خواند و تهديدش كرد و زياد نيز چنان كه برخى از بصريان نوشته‌اند باب مكاتبت با او بگشود . ( 2 ) نامهء معاويه چنين بود :\r\n« اما بعد ، نامه‌ات رسيد . سوگند به خدا اگر زنده بمانم سزاى تو خواهم داد . »\r\nو نامهء زياد بن عبيد به معاوية بن ابى سفيان چنين بود :\r\n« اما بعد ، نامهء تو اى باقيماندهء احزاب و اى پسر اساس نفاق و اى فرزند هند جگرخوار به من رسيد . آيا در حالى كه پسر عمّ رسول اللّه ( ص ) با هفتاد هزار مرد جنگى شمشير زن ، ميان من و تو قرار گرفته مرا تهديد مىكنى ؟ سوگند به خدا اگر آهنگ من كنى شمشير مرا خونچكان خواهى يافت . »\r\nبازمىگرديم به ماجرا .\r\nچون زياد از آمدن عبد اللّه بن عامر به امارت بصره خبر يافت به يكى از دژهاى فارس كه امروز آن را قلعهء زياد گويند روى نهاد . بسر پسران زياد را يعنى عبيد اللّه و سالم و محمد را بازداشت . عمّشان ابو بكره از بصره بيرون آمده به نزد معاويه رفت چون معاويه را چشم بر او افتاد گفت : ابو بكره براى اصلاح كار برادرش به نزد ما آمده .\r\nو نيز گويند كه چون ابو بكره بر معاويه داخل شد گفت : سلام بر تو يا امير المؤمنين و رحمت و بركات خدا . اى معاويه از خداى بترس و بدان كه هر روز و شب كه بر تو مىگذرد از تو كاسته شود و تو هر چه بيشتر از دنيا دور گردى و به آخرت نزديكتر شوى . به دنبال تو طلبكارى است كه\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nتو را لحظه‌اى از نظر دور ندارد و براى تو حدى قرار داده كه تو از آن نتوانى گذشت ( 1 ) چه زود به آن مانع برسى و چه زود آن طلبكار در تو رسد . بدان كه اين جهان كه جايگاه من و توست زوال پذيرد و آن جهان كه به سوى آن مىرويم باقى است . چه از آن ما را خير رسد و چه شر . ما از خدا خير مىطلبيم و از شر به دو پناه بريم .\r\nابو بكره اين بگفت و ساعتى خاموش نشست . معاويه گفت : اى ابو بكره ديدار ما به اينجايت كشانده يا نيازى به ما دارى ؟ گفت : نه به خدا ، سخن باطل نگويم ، نيازى پيش آمده كه به دست تو بر مىآيد . گفت : نياز خود بگوى كه دوست داريم تو را خوشدل سازيم . گفت :\r\nمىخواهم برادرم زياد را امان دهى . گفت : او از هر گزندى به جان ايمن است . ولى اموال فارس در نزد اوست و آن خراج مسلمانان است و آن را براى او نگذارند . زيرا نشايد حقوق مسلمانان را نزد كسى چه دور و چه نزديك رها كرد . ابو بكره گفت : زياد نمىخواهد كه آن اموال به او صلح كنى و معتقد است كه هر چه از حقوق مسلمانان در دست اوست بايد بپردازد و معتقد است كه خوردن مال مسلمانان بر او حلال نيست . معاويه پرسيد كه آن مال چه مبلغ است . ابو بكره گفت : پنج هزار . معاويه گفت : امانش دادم و به همان راضى شدم . ابو بكره گفت : به بسر بن ابى ارطاة بنويس تا پسران برادرم را كه حبس كرده است آزاد كند . معاويه به بسر نوشت :\r\n« اما بعد ، ابو بكره نزد من آمده و براى برادر خود امان خواسته و مقرر شد به هر مقدار از اموال كه در دست اوست با او مصالحه شود . اكنون كه به نزد تو مىآيد پسران برادرش را آزاد كن .\r\nو السلام . »\r\nوليد بن هشام گويد : بسر به مشرق بلاد عرب روى نهاد تا از دريا گذشت و به فارس در آمد و قصد زياد داشت . زياد در دژ پناه گرفت . در اين هنگام على بن ابى طالب ( ع ) شهيد شده بود .\r\nبسر به بصره بازگرديد و بر منبر شد و از على ياد كرد و گفت : شما را به خدا سوگند . آيا مىدانيد كه على كافر بود و منافق ؟ مردم خاموش ماندند . بسر سخن خود تكرار كرد و گفت : شما را به خدا ، نمىدانيد ؟\r\nابو بكره بر خاست و گفت : حال كه ما را به خدا قسم مىدهى نمىدانيم كه او كافر يا منافق بوده . بسر فرمان داد او را در هم كوبند آنسان كه نزديك بود كشته شود . بنى سيد - از بنى ضبه - بر جستند و او را برهانيدند .\r\nبسر به زياد نوشت كه يا نزد من آى يا فرزندانت را مىكشم . زياد پاسخ داد . نه ، نمىآيم . به خدا سوگند كه تو بر من دست نخواهى يافت هر چند فرزندان مرا هم بكشى و حال آنكه آنان خردسال‌اند و بىگناه .\r\nابو بكره بر مركب خود سوار شد و به كوفه آمد ، معاويه در كوفه بود و به نزد معاويه رفت و گفت : اى معاويه با تو چنين بيعت كرديم كه كودكان را بكشى ؟ معاويه گفت : كدام كودكان ؟\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nگفت كه بسر آهنگ كشتن فرزندان زياد دارد .\r\n( 1 ) معاويه به بسر نوشت كه فرزندان زياد را نكشد و متعرض آنان نشود . ابو بكره بازگرديد .\r\nابو بكره به نزد بسر بازگرديد ، به مربد كه رسيد مركبش بمرد . او سه روز بود كه همچنان در آمد و شد بود . نامه معاويه به بسر داد . بسر فرمان داده بود كه دارها بر پاى دارند ولى هنوز آنان را بر دار نكرده بود . پس دست از ايشان بداشت .\r\nبسر در پى دستگيرى كسانى بود كه با على ( ع ) رابطه‌اى داشته‌اند يا از اصحاب او بوده‌اند يا در بيعت درنگ مىكردند . بسر خانه‌هاى چنين كسان را آتش مىزد و اموالشان تاراج مىنمود .\r\nهواداران و پيروان معاويه در نخيله نزد او گرد آمدند . ابو بكره از بصره آمد و ابو هريره از حجاز و مغيرة بن شعبه از طائف و عبد اللّه بن قيس اشعرى از مكه .\r\nمعاويه كه به نخيله آمد ، ابو موسى اشعرى به ديدارش شتافت جبه‌اى سياه در بر و برنسى سياه بر سر و عصايى سياه در دست داشت .\r\nمحمد بن عبد اللّه بن قارب گويد : من در نزد معاويه بودم كه ابو موسى بر او داخل شد و گفت : سلام بر تو يا امير المؤمنين . معاويه گفت : سلام بر تو . چون ابو موسى بازگرديد گفت .\r\nحتى بر دو تن هم حكومت نخواهد يافت تا بميرد .\r\nهنگامى كه على ( ع ) به بصره آمده بود ، ابو بكره حسن بن ابى الحسن [ 103 
  ] را ديد كه نزد على ( ع ) مىرود . پرسيد به كجا مىروى ؟ گفت : نزد على ( ع ) گفت : از رسول اللّه ( ص ) شنيده‌ام كه مىگفت : بعد از من فتنه‌اى پديد آيد كه آنكه خوابيده بهتر از كسى است كه نشسته و آنكه نشسته بهتر است از آنكه ايستاده است . حسن گفت پس از آن در خانهء خود ماندم .\r\nپس از اين ديدار جارية بن عبد اللّه و ابو سعيد را ديدم . پرسيدند ديروز كجا بوده‌اى ؟ آنچه ابو بكره گفته بود برايشان حكايت كردم . گفتند : خدا ابو بكره را لعنت كند . بد شنيده و بد پاسخ داده . هرآينه پيامبر ( ص ) ابو موسى را گفته است كه بعد از من فتنه‌اى پديد آيد كه تو در آن فتنه اگر خوابيده باشى بهتر از آن است كه نشسته باشى و اگر نشسته باشى بهتر از آن است كه راه به روى .\r\nچون معاويه به كوفه در آمد ، ابو هريره به مسجد داخل شد . ابو هريره حديث مىگفت ، كه رسول اللّه ( ص ) چنين گفت و ابو القاسم چنين گفت و دوست من ( يعنى پيامبر ) چنين گفت .\r\nجوانى از انصار از ميان مردم پيش آمد تا به نزديكى او رسيد و او را گفت : حديثى از تو مىپرسم ، اگر آن را تو خود از پيامبر شنيده‌اى بگوى . تو را به خدا قسم ، آيا از پيامبر شنيده‌اى كه دربارهء على گفته باشد : « هر كس من مولاى اويم على مولاى اوست . بار خدايا دوست بدار كسى را كه او را دوست بدارد و دشمن باش هر كس را كه با او دشمنى كند ؟ »\r\nابو هريره گفت : آرى ، سوگند به خدايى كه جز او هيچ خدايى نيست كه اين سخن از پيامبر شنيده‌ام كه دربارهء على ( ع ) مىگفت : هر كس من مولاى اويم على مولاى اوست . بار خدايا\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nدوست بدار كسى را كه او را دوست بدارد ( 1 ) و دشمن باش هر كس را كه با او دشمنى كند . جوان گفت : در حالى كه تو با دشمن على ( ع ) دوستى مىكنى و با دوست او دشمنى . بعضى از حاضران آن جوان را سنگباران كردند و ابو هريره از مسجد بيرون آمد و ديگر به مسجد بازنگرديد تا از كوفه برفت .\r\nو اما خبر زياد : او به معاويه پيوست و صلح خود با او كامل كرد و پس از آنكه معاويه او را برادر خود خواند و به پدر خود ابو سفيان ملحق نمود ، بازگرديد و او را بعد از مغيرة بن شعبه امارت كوفه داد .\r\nبسر در بصره ماند تا اموال عبد اللّه بن عامر را به تمامى از مردم بستد . و به نزد معاويه آمد .\r\nروزى او و عبيد اللّه بن عباس - بعد از صلح امام حسن - نزد معاويه نشسته بودند . ابن عباس معاويه را گفت : تو اين مرد بىرحم دور از شفقت را فرمان دادى كه دو پسر مرا بكشد ؟ معاويه گفت : نه چنين فرمانى داده‌ام و نه چنين چيزى خواسته‌ام . بسر خشمگين شد و شمشير خويش بر زمين انداخت و گفت : تو اين شمشير به گردن آويختى و گفتى مردم را با آن فروكوب تا اكنون به اين مقام رسيده‌اى . اكنون مىگويى نه چنين چيزى مىخواسته‌ام و نه به آن فرمان داده‌ام .\r\nمعاويه گفت : شمشيرت را برگير . به جان خودم قسم ، هنگامى كه شمشيرت را در برابر مردى از بنى عبد مناف كه ديروز بچه‌هايش را كشته‌اى مىافكنى ديگر هيچ كار از دستت برنيايد .\r\nعبيد اللّه بن عباس گفت : پندارى او را به انتقام خون پسرانم خواهم كشت ؟ يكى از فرزندان عبيد اللّه بن عباس كه در مجلس حاضر بود گفت : ما به انتقام خون آن دو جز يزيد و عبد اللّه پسران معاويه را نخواهيم كشت . معاويه خنديد و گفت : يزيد و عبد اللّه چه گناهى كرده‌اند ؟\r\nعبيد اللّه بن عباس از برادرش عبد اللّه بن عباس به سال كمتر بود . كتاب الغارات با حذف زيادات و تكرارات به پايان آمد . و الحمد للّه وحده و صلى اللّه على سيدنا محمد و آله الطيبين الطاهرين .\r\n\r\n","description":"","footnote":"","page_name":" 237 ","page_number":237},
  {"content":"\r\n . \r\n","description":"","footnote":"","page_name":" 238 ","page_number":238},
  {"content":"\r\n\r\n\r\nحواشى بخش اوّل\r\nنهروان : مكانى است وسيع ميان بغداد و واسط در جانب شرقى دجله حدّ بالاى آن متصل است به بغداد و در آن بلادى است چون اسكاف و جرجرا يا وصافيه و دير قنىّ . جنگ امير المؤمنين على ( ع ) با خوارج در اين مكان اتفاق افتاد . ( معجم البلدان )\r\nابن حبيش : مراد زرّ بن حبيش يا زرّ بن حباشه است . از مردم كوفه و همگان او را از ثقات دانند . زمان جاهليت را درك كرده ولى به ديدار پيامبر ( ص ) نائل نشده . مردى عالم به قرآن و فاضل بود . در صد و بيست سالگى به سال 83 ه وفات كرد .\r\nابن ابى ليلى : مراد محمد بن عبد الرحمن بن ابى ليلى است . از راويان شيعه و از اصحاب امام جعفر صادق ( ع ) .\r\nاحزاب / 61 و 62 .\r\nغنىّ : يكى از تيره‌هاى قبيلهء غطفان .\r\nباهله : قبيله‌اى از قيس عيلان .\r\nسعيد الاشعرى : سعيد بن ابى بردة بن ابى موسى الاشعرى ، از مردم كوفه بود و از راويان ثقه .\r\nعبد اللّه رومى : عبد اللّه بن فيروز ديلمى از بزرگان تابعين و ثقات روات .\r\nابو يحيى : به احتمال قوى حكم بن سعيد حنفى ، از اصحاب امير المؤمنين على ( ع ) است . ( بنگريد به جامع الرواة 2 / 424 )\r\nحارث بن حصيره : ابو نعمان ازدىّ كوفى . از تابعين . از امام محمد باقر ( ع ) و امام جعفر صادق ( ع ) روايت مىكند ( بنگريد به جامع الرواة 1 / 172 ) .\r\nعمرو بن عمير بن محجن حنفى كوفى ، شيخ در رجال خود او را از اصحاب امام صادق ( ع ) بر شمرده بنابراين روايت پدرش از على ( ع ) بعيد مىنمايد . شايد چيزى از سند افتاده باشد .\r\nابو ودّاك : جبر بن نوف همدانى بكالى ، از مردم كوفه . ( تقريب التهذيب 1 / 125 ) نام او مكرر در اسنادهاى اين كتاب آمده است .\r\nاشعث بن قيس كندى ، نامش معدى كرب بود . در ايام امير المؤمنين على ( ع ) سر منافقان بود و از بد خواهان او . در قتل آن حضرت شركت داشت . هر چند نخست از اصحاب على ( ع ) بود بعد از واقعهء صفين در شمار خوارج در آمد . در سال 40 ه بعد از شهادت على ( ع ) بمرد .\r\nقيس بن سكن اسدى ، از مردم كوفه بود ، در تقريب التهذيب 2 / 129 آمده است كه قيس از ثقات بود و پيش از سال 70 ه درگذشت .\r\nمسكن ( بر وزن مسجد ) موضعى است نزديك اوانا بر ساحل نهر دجيل ، نزديك دير جاثليق .\r\nمائده / 21 .\r\nطارق بن شهاب : ابو حيه كنيه داشت . از اصحاب امير المؤمنين بود و در سال 82 ه جهان را بدرود گفت . ( رجال طوسى ، تقريب التهذيب 1 / 376 و تهذيب التهذيب 5 / 3 )\r\nنخيله : موضعى است نزديك كوفه .\r\nمحتمل است نمير بن وعلهء همدانى باشد كه از روات است . ( محدث ، الغارات ص 24 )\r\nمستظل بن حصين : البارقى ازدى عصر جاهليت را درك كرد . از تابعين است . از عمر و على ( ع ) روايت\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nمىكند ( طبقات ابن سعد 6 / 88 . اسد الغابه 4 / 353 ) .\r\nزيد بن وهب جهنى از اجلّه تابعين است و از ثقات روات . در سال 90 يا پيش از آن وفات كرده است ( ميزان الاعتدال 2 / 160 ) .\r\nالانفال / 60 .\r\nالنساء / 45 .\r\nالتوبة / 37 .\r\nبر گرفته از آيهء 19 / احزاب .\r\nمحمد بن عبيد اللّه بن ابى سعيد ثقفى كوفى . كنيهء او ابو عون است . از ثقات راويان است . ( تقريب التهذيب 2 / 187 )\r\nقيس بن ابى حازم بجلىّ كوفى ، كنيه‌اش ابو عبد اللّه بود و از روات ثقه . ( تقريب التهذيب 2 / 127 و براى آگاهى بيشتر رك الغارات ، محدث ذيل صفحهء 41 )\r\nاحزاب مراد گروههاى كفار مكه است كه متفق شده به جنگ رسول اللّه ( ص ) آمدند و جنگ احزاب همان جنگ خندق است . - م .\r\nرفيع بن فرقد ، چنان كه بايد شناخته نشد . ( محدث ، ذيل صفحه 42 )\r\n( 30 ) و ( 31 ) - بر گرفته از آيه‌هاى 28 و 29 / توبه .\r\nمغيرة بن مقسم ضبى ، فقيه كوفى ، در سال 136 جهان را بدرود گفت . ( تقريب التهذيب 2 / 270 و تهذيب التهذيب 10 / 269 )\r\nابو حمزه مجمّع بن يسار تيمى . احوال او را ابن جوزى در صفة الصفوة ( ج 3 / 60 ) آورده است . وفات او يك شب پيش از قيام زيد بن على بود يعنى به سال 122 ه .\r\nابو القاسم ضحاك بن مزاحم هلالى ، از تابعين بود و مفسر . اصلش از كوفه بود ولى در بلخ و مرو و بخارا مىزيست . از اصحاب على بن الحسين ( ع ) نيز بود . او راست التفسير الكبير و التفسير الصغير . در سال 102 در بلخ وفات كرده است ( طبقات المفسرين 1 / 216 ) گويند معلم اطفال بود و در مكتبخانه‌اش سه هزار كودك درس مىخواندند و او به سبب ناتوانى خود و كثرت شاگردان سوار بر خر ، ميان ايشان مىگشت .\r\nاين بيت مثل است . گويند كه عمرو خواهر زاده جذيمة الابرش ، از زمين كماة ( قارچ ) مىكند . همكاران او بهترين كماتى كه مىيافتند خود مىخوردند ولى عمرو آنها را در آستين مىنهاد تا براى دايى خود آورد . و اين بيت خواند : اين چيزى است كه من چيده‌ام خوبهايش هم در ميان آنهاست ، در حالى كه ديگر كماةچينان هميشه دستشان به دهنشان بود .\r\nعاصم بن كليب جرمى كوفى ، به سال 137 در آغاز خلافت منصور در گذشته است ( تهذيب التهذيب 5 / 57 و 8 / 455 ) .\r\nجبل يا جبال ، نامى است كه به سرزمينهاى ميان اصفهان تا زنجان و قزوين و همدان و دينور و رى و بلاد ميان آنها اطلاق مىشده . ( مراصد الاطلاع ج 1 / ص 309 و 312 )\r\nرك به شمارهء 35 .\r\nشعبى ، ابو عمرو عامر بن شراحيل بن عبد يا عامر بن عبد اللّه بن شراحيل ، منسوب به شعب كه تيره‌اى است از قبيلهء همدان ، حميرى ، كوفى . فقيه از على ( ع ) و سعد بن ابى وقاص روايت مىكند . ( تهذيب التهذيب 5 / 65 و جامع الرواة 1 / 427 ) .\r\nزادان ، ابو عبد اللّه يا ابو عمرو كندى . از راويان ثقه است . در ايام حجاج در كوفه وفات يافت ( رك طبقات ابن سعد 6 / 124 ) .\r\nقنبر ، غلام على بن ابى طالب كه به دست حجاج بن يوسف در ايام امارت حجاج بر عراق كشته شد .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nرك به شماره 35 .\r\nبرجمى منسوب به است برجم از قبايل بنى تميم ، عبد الرحمن بن عجلان از راويان ثقه است . ( رك . محدث ، الغارات ، ذيل صفحه 59 ) .\r\nجعفر بن عمرو بن حريث مخزومى ، پدرش عمرو بن حريث در زمرهء صحابه پيامبر ( ص ) بود و او خود از اصحاب على ( ع ) در سال 85 درگذشت ( تقريب التهذيب 1 / 131 و تهذيب التهذيب 2 / 101 و نيز رجال شيخ طوسى )\r\nمراد از شب عقبه شبى است كه جماعتى از منافقان مىخواستند ناقهء رسول اللّه ( ص ) را در عقبه رم بدهند .\r\nحبيب بن حسان كوفى ، فقيه كوفه بود از على ( ع ) و امام حسين و امام سجاد ( ع ) . . . روايت مىكند ( ميزان الاعتدال 1 / 454 ) .\r\nعلى ( ع ) عمّ عبد اللّه بن جعفر بود .\r\nعمارة بن عمير التيمى كوفى از ثقات بود . در سال صدم يا يكى دو سال پيش از آن وفات كرده است ( تقريب التهذيب 2 / 50 و طبقات ابن سعد 6 / 201 ) .\r\nامروز بندرى است در كنارهء درياى سرخ به محاذات مدينه . قريه‌اى بوده كه در تقسيم غنايم جنگى به على ( ع ) رسيد على ( ع ) در آنجا زمين را حفر كرد و آب بيرون آورد از آن پس آنجا را ينبع گفتند . ( از ينبوع به معنى چشمه ) ( مجمع البحرين ) .\r\nنوع خوبى است از خرماى مدينه و نخل آن را لينه گويند .\r\nابو اسحاق عمرو بن عبد اللّه سبيعى همدانى كوفى . از اعيان تابعين و سران محدثين كوفه بود . در سال 129 وفات كرده ( تقريب التهذيب 2 / 73 ) .\r\nهود / 11 .\r\nبقره / 249 .\r\nمحتمل است ربيعة بن ناجذ الاسدى باشد كه از على ( ع ) روايت مىكند . ( محدث ، الغارات ذيل صفحهء 74 )\r\nرك : به شماره 48 .\r\nشهر بن حوشب ، اشعرى شامى از روات صادق است به سال 112 در گذشته است ( تقريب التهذيب 1 / 355 )\r\nسويق آرد جو يا آرد گندم بو داده ، پست .\r\nمحتمل است به جاى سويد ، سعيد باشد . و او ، سعيد بن حارث بن ابى سعيد بن معلّى الانصارى مدنى است كه از راويان ثقه است . ( تقريب التهذيب ) اين احتمال از شادروان محدث ارموى است ( محدث ، الغارات ذيل صفحهء 82 )\r\nشادروان محدث ارموى احتمال داده‌اند كه بجلى ، تصحيف عجلى است و او چنان كه در تقريب التهذيب آمده هارون بن مسلم بن هرمز عجلى است ( محدث ، الغارات ذيل صفحهء 83 ) .\r\nعقبة بن علقمهء يشكرى ، ابو الجنوب كنيه داشت . در جنگ جمل در سپاه على ( ع ) بود و از او نيز روايت مىكند . ( تهذيب التهذيب 7 / 247 و ميزان الاعتدال 3 / 67 ) .\r\nرك : به شمارهء 50 .\r\nسويد بن غفله ، كنيهء او ابو اميه بود و از بزرگان تابعين در عام الفيل متولد شد و به اسلام گرويد در روز دفن پيامبر ( ص ) به مدينه آمد . در شمار اصحاب على ( ع ) بود و در جنگ يرموك و صفين شركت داشت . عمر دراز كرد و در سال 81 يا 82 در 128 سالگى يا 130 سالگى درگذشت . ( نگاه كنيد به الاصابه و نيز تقريب التهذيب 1 / 341 و رجال شيخ طوسى ) .\r\nعدىّ بن ثابت انصارى ، كوفى عالم شيعه بود و از ثقات . در سال 116 درگذشت ( ميزان الاعتدال 3 / 61 و تقريب التهذيب 2 / 16 ) .\r\nصالح بزاز ، يا لباس‌فروش ، از جدهء خود روايت مىكند و جده‌اش از على ( ع ) ( ميزان الاعتدال 2 / 304 )\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nبر گرفته از آيهء 20 سورهء هود .\r\nعبد اللّه بن حسن ، مراد عبد اللّه بن حسن بن حسن بن على ( ع ) است .\r\nمغيرة بن مقسم ضبّى مردى نابينا و از ثقات راويان بود . در سال 136 درگذشت . ( طبقات ابن سعد . ط ليدن 6 / 235 و تقريب التهذيب 2 / 270 ) .\r\nقدامة بن عتّاب كوفى از على ( ع ) روايت مىكند .\r\nكناسه از محله‌هاى كوفه است ( بنگريد به معجم البلدان ياقوت ) .\r\nابو المغيره عبد اللّه بن ابى هذيل كوفى ، از روات ثقه بود . در زمان امارت خالد بن عبد اللّه القسرى بر عراق ، درگذشت . ( طبقات ابن سعد 6 / 78 و تقريب التهذيب 1 / 458 و تهذيب التهذيب 6 / 62 )\r\nابو الاشعث عنزى پسر عبد اللّه بن ابى هذيل است كه ذكر آن گذشت . رك به شمارهء 70\r\nابو اسحاق عمرو بن عبد اللّه همدانى سبيعى از راويان ثقه بود و مردى عابد در سال 129 درگذشت . ( تقريب التهذيب و نيز بنگريد به الغارات ، محدث ، صفحهء 702 ) . - م .\r\nعباد بن عبد اللّه اسدى كوفى ، از على ( ع ) روايت مىكند . ( ميزان الاعتدال ) .\r\nسوادة بن حنظلهء قشيرى بصرى از راويان ثقه و صادق است ( تقريب التهذيب 1 / 339 ) .\r\nزيد بن وهب از نخستين كسانى است كه خطبه‌هاى على و كلمات او را جمع كرده‌اند . ( بنگريد به مصادر نهج البلاغه 1 / 51 ) .\r\nابو سعيد دينار تيمى . از على ( ع ) روايت مىكند ( رك ، محدث ؛ الغارات صفحهء 715 )\r\n« مرد شكنبه » تركيبى است فارسى درى . معلوم مىشود در آن زمان در كوفه زبان فارسى رواج داشته و اين امر به سبب مهاجرت ايرانيان به آن شهر بوده است . - م .\r\nحارث بن عبد اللّه اعور همدانى . از تابعين و از اصحاب على بود . از على بسيار روايت كرده و چند خطبه را نيز نقل نموده است . ( طبقات ابن سعد 6 / 116 و مصادر نهج البلاغه و اسانيده 1 / 48 ) .\r\nمراد فربه جلوه دادن گوسفند است ، با دميدن در زير پوست آن پس از سر بريدن .\r\nنعمان بن سعد بن حبته يا حبتر انصارى كوفى ، از على ( ع ) روايت مىكند . ( ميزان الاعتدال 4 / 265 )\r\nعبيد اللّه بن ابى رافع غلام حضرت رسول ( ص ) . او و برادرش على بن ابى رافع هر دو كاتب على ( ع ) بودند . على بن ابى رافع و عبيد اللّه بن ابى رافع از مؤلّفان اوليه هستند . از آثار عبيد اللّه است : كتاب قضايا امير المؤمنين و كتاب من شهد مع امير المؤمنين حروبه الثلاثة من الصحابة و از تأليفات على بن ابى رافع است : كتاب الوضوء و الصلاه ( فهرست شيخ طوسى ص 107 . و مصادر نهج البلاغه و اسانيده 3 / 196 ) .\r\nعاصم بن ضمرهء سلولى ، از على روايت مىكند . در عهد امارت مروان ، در كوفه وفات كرد . از راويان ثقه است . ( طبقات ابن سعد 6 / 155 ) .\r\nشادروان محدث احتمال داده كه در روايت تحريفى رخ داده و در اصل چنين بوده : « عن ابى بكر بن عياش عن المغيرة بن مقسم الضبى عن أبيه مقسم الضبى » .\r\nنامى كه امير المؤمنين على ( ع ) به يكى از چهار طبقهء شيعهء خويش داد و خميس به معنى لشكر است از آن جهت كه پنج ركن دارد : مقدمه ، قلب ميمنه ، ميسره و ساقه . ( لغت‌نامه ) .\r\nعبد الرحمن بن ابى ليلى ، انصارى مدنى از ثقات راويان است و از اصحاب امير المؤمنين ( ع ) ( تقريب التهذيب )\r\nرك به شمارهء 39 .\r\nسالم بن ابى الجعد رافع غطفانى اشجعى از راويان ثقه بود به سال 100 درگذشت . ( تقريب التهذيب 1 / 279 )\r\nصالح بن عبد اللّه البربرى رقى . از ابو حنيفه روايت مىكند و به زهد اشتهار دارد و در زهديات سخنانى ( ميزان الاعتدال 2 / 109 ) .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n« مخيّس » زندان . « نافع » نام زندان كوفه كه از نى بود . آيا مرا زيرك و باهوش نمىبينى كه پس از نافع ، زندان مخيّس را ساختم .\r\nكميل بن زياد نخعى از اصحاب خاص على ( ع ) بود و صاحب سرّ او . كميل هجده سال از زندگى پيامبر ( ص ) را درك كرد . در جنگ صفين در كنار على ( ع ) بود . به دست حجاج بن يوسف كشته شد .\r\nابو زكرياى حريرى ، يحيى بن صالح درست شناخته نشد ممكن است يحيى بن صالح و خاطى حمصى باشد ( رك الغارات ، محدث ، ذيل ص 114 ) .\r\nابو سلّام اسود بن هلال المحاربى كوفى . جاهليت و اسلام را درك كرد و به سال 84 درگذشت . از راويان ثقه است . ( تقريب التهذيب 1 / 77 ) شايد الكندى در نسبت او تحريف الكوفى بوده است .\r\nابراهيم بن اسماعيل يشكرى ، منسوب است به يشكر بن بكر بن وائل . پيشه‌اش تيرگرى بود .\r\nرك به شمارهء 40 .\r\nعبد اللّه بن مسعود هذلى ، صحابى جليل القدر . ششمين كسى بود كه اسلام آورد و او نخستين كسى است كه قرآن را در مكه بر سر جمع تلاوت كرد . يك بار به حبشه هجرت كرد و يك بار به مدينه . در همهء غزوات رسول اللّه ( ص ) شركت داشت و ابو جهل را او به دست خود كشت . ابن مسعود از عشرهء مبشره نيز بود - يعنى آن ده تن كه رسول اللّه ( ص ) آنها را وعدهء بهشت داد - در سال 32 در مدينه ، در بيش از شصت سالگى وفات كرد . - م . ( بر گرفته از لغت‌نامهء دهخدا ، ابن مسعود )\r\nابو ذر غفارى جندب بن جناده از اصحاب بزرگوار پيامبر ، چهارمين كسى بود كه اسلام آورد . عثمان به اغواى معاويه او را به ربذه در سه منزلى مدينه تبعيد كرد . ( همان مأخذ )\r\nحذيفة بن يمان ، ابو عبد اللّه با پدر خود به مدينه شد . رسول اللّه ( ص ) او را مخير كرد كه در زمرهء مهاجران در آيد يا انصار و او انصارى بودن را پذيرفت . او رازدار رسول اللّه ( ص ) بود و حضرت نامهاى منافقين را به او گفته بود . در زمان عمر در جنگ نهاوند شركت داشت و پس از كشته شدن نعمان بن مقرّن فرماندهى لشكر يافت .\r\n( همان مأخذ ) . - م .\r\nسلمان فارسى ، از صحابهء بزرگ پيامبر و از شخصيتهاى بزرگ اسلام ، گويند اصل او از اصفهان بود ناحيهء جى و گويند از رامهرمز بود . نام اصلى او ماهو يا روزبه است . در كودكى به كيش عيسوى گراييد . در مدينه به نزد رسول اكرم آمد و اسلام آورد . سلمان از اصحاب خاص على ( ع ) است در زمان عمر به حكومت مداين منصوب شد . در سال 35 يا 36 هجرى درگذشت . ( همان مأخذ ) . - م .\r\nعمّار بن ياسر بن عامر . ابو اليقظان كنيه داشت . او و پدرش از نخستين كسانى بودند كه به اسلام گرويدند . عمار با پيامبر ( ص ) به مدينه مهاجرت كرد . از ياران خاص على ( ع ) بود و در جنگ جمل و صفين در كنار آن حضرت بود . در جنگ صفين در سال 37 هجرى در 93 سالگى به شهادت رسيد .\r\nالضّحى / 11 .\r\nابن الكوّاء ، عبد اللّه بن عمرو ، از بنى يشكر بود . از على ( ع ) سؤال بسيار مىكرد و اين سؤالها بيشتر از روى عناد بود مگر آن حضرت در جواب درماند . سپس جزء خوارج شد . و در جنگ نهروان در زمرهء خوارج كشته شد .\r\nاسراء / 12 .\r\nكهف / 103 و 104 .\r\nابن جريح ، عبد الملك بن عبد العزيز از موالى بنى اميه و فقيه معروف در سال 150 در بيش از هفتاد سالگى درگذشته است . ( تقريب التهذيب 1 / 520 )\r\nابراهيم / 28 .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nرك به شمارهء 39 .\r\nاصبغ بن نباته مجاشعى كوفى از بزرگان تابعين است و از اصحاب خاص امير المؤمنين ( ع ) و از شرطة الخميس .\r\nاز امير المؤمنين بسيار آموخت و بعد از على مدتى بزيست گويند در اوايل قرن دوم درگذشته است . ( مصادر نهج البلاغه و اسانيده 1 / 49 و ميزان الاعتدال 1 / 271 )\r\nنحل / 1 و 2 .\r\nقدر / 3 و 4 .\r\nنباء / 31 .\r\nص / 71 و 72 .\r\nمريم / 78 .\r\nشعراء / 193 و 196 .\r\nشادروان محدث احتمال داده كه به جاى سعد ، سعيد باشد و مراد از او ابن المسيب است . ( رك به شمارهء 124 )\r\nطلاق / 12 .\r\nملك / 3 .\r\nحجر / 44 .\r\n( 118 ) و ( 119 ) - يوسف / 43 .\r\nبقره / 261 .\r\nحجر / 87 .\r\nكهف / 57 .\r\nحجر / 44 .\r\nسعيد بن مسيب آن حزن قرشى مخزومى ، از تابعين بود و از فقهاى مدينه در سالهاى بعد از 90 هجرى در بيش از هشتاد سالگى درگذشت . البته سعيد بعدها از على ( ع ) جدا شد .\r\nدر نسخ ديگر ابو حمزه و ابو حيره . در هر حال شناخته نشد .\r\nمرحوم محدث احتمال داده كه منظور شرحبيل بن سعد المدنى از موالى انصار است . ( محدث ، الغارات ، ذيل صفحهء 192 )\r\nحسن بن بكر ، شناخته نشد . ( محدث ، الغارات ، ذيل صفحهء 193 )\r\nناحيهء شمالى بين النهرين كه چون جزيره‌اى ميان دجله و فرات قرار دارد و شهرهايى چون حرّان و رها و رقّه و رأس عين و نصيبين و موصل . . . در آنجاست .\r\nقصص / 68 .\r\nنساء / 59 .\r\nاحزاب / 40 .\r\nآل عمران / 144 .\r\nبقره / 40 .\r\nنساء / 54 .\r\nنساء / 55 .\r\nمؤمنون / 24 .\r\nبقره / 246 .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nبقره / 247 .\r\nيونس / 101 .\r\nآل عمران / 68 .\r\nاحزاب / 60 .\r\nاشاره است به آيهء تطهير ، آيهء 33 از سورهء احزاب .\r\nبقره / 128 .\r\nبقره / 129 .\r\nآل عمران / 34 .\r\nبقره / 132 .\r\nابراهيم / 36 .\r\nعبارات ميان دو پرانتز از سوره‌هاى مائده / 7 و آل عمران / 105 و نحل / 92 گرفته شده است .\r\nانفال / 21 .\r\nاسراء / 111 .\r\nاسراء / 33 .\r\nمحمد / 29 و 30 .\r\nانفال / 41 .\r\nروم / 38 .\r\nاشاره است به آيهء 33 از سورهء آل عمران .\r\nعباس بن سهل السعدى در حدود سال 120 ه درگذشته از نزديكان ابن زبير بود ( تقريب التهذيب 1 / 397 ) .\r\nابو القاسم محمد بن ابى حذيفه ، پسر دايى معاويه بود و از ياران و شيعيان على ( ع ) .\r\nرك به شمارهء 81 .\r\nاسماء بنت عميس نخست زوجهء جعفر بن ابى طالب بود و عبد اللّه بن جعفر را آورد پس از او ابو بكر او را به زنى گرفت و محمد بن ابى بكر را آورد . پس از ابو بكر به على ( ع ) شوى كرد . محمد بن ابى بكر فرزند اسماء با مادر به خانهء على ( ع ) آمد و على ( ع ) محمد بن ابى بكر را پرورش داد . از اين رو گويند كه محمد بن ابى بكر ربيب ( پسر خواندهء ) على ( ع ) بود و هم برادر مادرى عبد اللّه بن جعفر .\r\nهشام ابن عروة بن زبير ، در تهذيب التهذيب 11 / 48 شرح حال او آمده است . در سال 61 هجرى متولد شده و در سال 147 در 87 سالگى درگذشته است .\r\nحارث بن كعب ازدى از مردم كوفه بود . شيخ طوسى در رجال خود او را از اصحاب على بن الحسين ( ع ) بر شمرده است .\r\nعباية بن رفاعة بن رافع انصارى چنان كه در فهرست شيخ طوسى آمده از اصحاب على ( ع ) بود .\r\nرك به شمارهء 161 .\r\nنحل / 30 .\r\nعنكبوت / 27 .\r\nزمر / 10 .\r\nيونس / 26 .\r\nهود / 114 .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nنباء / 114 .\r\nدهر / ذيل آيهء 37 .\r\nاعراف / 32 .\r\nنحل / 32 .\r\n( 173 ) و ( 174 ) - نحل / 28 و 29 .\r\nدهر / ذيل آيهء 10 .\r\nدهر / ذيل آيهء 7 .\r\nالرحمن / ذيل آيهء 37 .\r\nنباء / 20 .\r\nزمر / 68 .\r\nاعراف / 156 .\r\nآل عمران / 133 .\r\nرجوع كنيد به حواشى شادروان محدث ارموى و نقل آنچه شيخ مفيد در امالى خود در باب وضو آورده از همين نامهء على ( ع ) به محمد بن ابى بكر و در آنجا به جاى شستن پاها « مسح پاها » آمده است . پس معلوم مىشود صورتى كه در الغارات آمده تصحيف عامه است . ( الغارات ، محدث ، ص 245 ) .\r\nهند زن ابو سفيان و مادر معاويه .\r\nحاصل معنى : لغزشى كردم ، لغزشى كه مرا از آن پوزشى نيست و از آن پس زيركى خواهم كرد و كارهاى پراكنده گرد آورم .\r\nمداينى ، على بن محمد بن ابى سيف مداينى .\r\nحارث بن جمهان ( به ضم جيم ) در فهرست شيخ طوسى از اصحاب على ( ع ) شمرده شده .\r\nجزيره بلادى است در شمال بين النهرين رك به شمارهء 128 .\r\nقلزم شهرى بوده در مصر بر رأس خليج قلزم در شمال بحر احمر ، اين دريا را به مناسبت اين شهر درياى قلزم مىگفته‌اند . امروز ويرانه‌هاى آن در نزديكى شهر سوئز باقى است .\r\nصعصعة بن صوحان عبدى از اصحاب جليل القدر على ( ع ) است .\r\nافيق ، قريه‌اى است از حوران در راه غور ، در اول گردنه‌اى به همين نام چون از آن گردنه پايين آيند به اردن رسند . ( معجم البلدان ياقوت ) . م .\r\nعاصم بن كليب ، رك به شمارهء 36 .\r\nمغيرهء ضبى ، رك به شمارهء 67 .\r\nاحنف ، مراد احنف بن قيس است كه از بزرگان بصره بود ابو بحر كنيه داشت و به حلم و بردبارى معروف بود به سال 67 در كوفه وفات كرد .\r\nعلقمة بن قيس بن عبد اللّه نخعى كوفى از راويان ثقه بود و مردى بود فقيه و عابد در 60 سالگى يا هفتاد سالگى درگذشت . ( تقريب التهذيب 2 / 21 )\r\nعبد اللّه بن حواله ، ابو حواله كنيه داشت در اردن سكونت گزيد و در سال 58 در شام درگذشت . او از صحابه بود .\r\n( اسد الغابه 3 / 143 ) .\r\nسبيع بن يزيد همدانى از ياران معاويه بود و در قضيهء حكميت از فعالين .\r\nآل عمران / 148 .\r\nهيچ كس جز به فرمان خدا نمىميرد ، مدت مكتوب است . هر كس خواهان ثواب اين جهانى باشد به او مىدهيم و\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nهر كس خواهان ثواب آن جهانى باشد به او مىدهيم و شاكران را پاداش خواهيم داد . آل عمران / 145 .\r\nفسطاط ، شهرى در مصر در ساحل شرقى نيل . اين شهر را عمرو بن العاص در سال 20 هجرى كه مصر را فتح كرد ، بنا نموده بود . ( معجم البلدان ياقوت )\r\nعبد الرحمن بن ابى بكر ، نام مادرش رومان بود . از پدر و مادر برادر عايشه بود . در جنگ بدر در زمرهء كفار بود كه بعدها اسلام آورد . در جنگ جمل در كنار خواهر خود عايشه بود . در سال 55 يا 56 در مكه درگذشت .\r\nقمر / 44 .\r\nحميم آب جوشان و غسلين چرك و پليدى است كه از شكم اهل جهنم بيرون مىآيد .\r\nبر گرفته از آيات 44 ، 45 و 47 سورهء مائده .\r\nداود بن ابى عوف سويد تميمى ابو الجحّاف ، از راويان شيعه و از اصحاب امام جعفر صادق ( ع ) است ( تقريب التهذيب و رجال شيخ طوسى )\r\nعبد اللّه بن شداد بن الهاد . ابو الوليد كنيه داشت . از بزرگان تابعين و ثقات ايشان در جنگ نهروان در كنار على ( ع ) بود . بر حجاج بن يوسف خروج كرد و در نبرد دجيل به سال 81 به قتل رسيد .\r\nابو اسحاق ، شادروان محدث احتمال داده كه ابو اسحاق سبيعى باشد . ( رك به شمارهء 37 ) يا ابو اسحاق دوسى از موالى بنى هاشم .\r\nنوّاء فروشندهء نوا يعنى هسته خرما و ديگر ميوه‌ها .\r\nجندب بن عبد اللّه ازدى از اصحاب امير المؤمنين على ( ع ) است .\r\nنابغه نام مادر عمرو بن عاص است .\r\nاز ياران و كارگزاران على ( ع ) بود .\r\nمالك بن جون ( يا جور يا جوين ) از كسانى است كه از على ( ع ) روايت مىكنند . ( رك الغارات محدث / ذيل صفحه 300 )\r\nيوسف / 106 .\r\nجمعه / 2 .\r\nتوبه / 128 .\r\nآل عمران / 164 .\r\nجمعه / 4 .\r\nمراد خوارج است .\r\nآزادشدگان ، در معنى « طلقاء » است كه ابو سفيان پدر معاويه و خاندان او نيز در آن زمره‌اند پس از فتح مكه رسول اللّه ( ص ) بر آنان منت نهاد و به جاى آنكه اسيرشان كند آزادشان كرد .\r\nبلاد جزيره رك به شمارهء 128 .\r\nشادروان محدث نوشته كه ابن سليم معلوم نشد كه كيست . ممكن است سليم بن اسود باشد يا سليم بن بلج فزارى يا سليم بن قيس هلالى .\r\nحوارين ، از قراء حلب در ناحيهء حمص . ( مراصد الاطلاع )\r\nاز عبارت بر مىآيد كه جمله‌اى چند از اول روايت افتاده و در نسخه‌هاى اصل نبوده است .\r\nزياد بن خصفهء تيمى . از اصحاب امير المؤمنين ( ع ) و پس از او از اصحاب امام حسن ( ع ) . ( رك محدث الغارات ، ص 336 )\r\nعبد اللّه بن وأل از وجوه شيعه و از اصحاب على ( ع ) بود كه با مردم كوفه به جنگ امام حسين آمد ولى بعدها از توابين شد و در اين راه كشته شد ( در سال 64 ) .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nابو عمرو قرظة بن كعب خزرجى ، فاتح رى در سال 23 هجرى . بعدها از ياران على بود و در هر سه جنگ جمل و صفين و نهروان در كنار آن حضرت بود .\r\nبر گرفته از آيه 71 / سورهء مائده .\r\nسواد ، ناحيه‌اى از عراق كه در عهد عمر بن خطاب به دست مسلمانان افتاده و به سبب نخلستانها و كشتزارهاى سبزش چنين نام گرفته است ( از معجم البلدان ) .\r\nابناء ( پسران ) مراد ايرانيانى هستند كه در زمان خسرو انوشيروان براى راندن حبشيان به يمن رفتند و در آنجا ماندند . - م .\r\nمعقل بن قيس تميمى رياحى ، از رجال كوفه و ابطال آن . شيخ طوسى آن را از اصحاب على ( ع ) شمرده است .\r\nشادروان محدث احتمال داده كه « يزيد بن مغفل » بايد عبد اللّه بن يزيد بن مغفل باشد . شرح حال او خواهد آمد .\r\nاز آيهء 96 سورهء نحل .\r\nمنجاب بن راشد بن اصرم مردى از بنى ضبه در كوفه سكونت گرفت و از پيامبر روايت مىكرد . او را از صحابه شمرده‌اند . ( ابن اثير ، اسد الغابه )\r\nابو الصّديق ، بكر بن عمرو ، از مردم بصره بود و از راويان ثقه . در سال 180 ه درگذشته است ( تقريب التهذيب و ميزان الاعتدال 4 / 539 ) .\r\nنعمان بن صهبان راسبى ، شيخ طوسى رجال او را از اصحاب امير المؤمنين على ( ع ) شمرده است .\r\nذهل بن حارث ذهلى در كوفه به دست خوارج كشته شد ( تاريخ طبرى 6 / 241 . حوادث سال 76 ) .\r\nخفّان مكانى است نزديك كوفه و جاى شيران .\r\nعبد اللّه بن وهب راسبى نخست از ياران على ( ع ) بود ، بعد از واقعهء حكميت بر او خروج كرد . خوارج نهروان او را امير خود ساختند . عبد اللّه بسيار نماز مىخواند آنسان كه پيشانى و زانوها و دستهايش پينه بسته بود . در نهروان كشته شد . ( الاصابه ، حرف عين )\r\nزيد بن حصين اسلمى از مهاجرين و از ياران على بود .\r\n\r\nحواشى بخش دوّم\r\nعمرو بن محصن : اين عمرو بن محصن شناخته نشده . شادروان محدث مىگويد عمرو بن محصن كه ابو احيحه كنيه داشته و از اصحاب على ( ع ) بوده در صفين كشته شده و در واقعه ابن حضرمى حضور نداشته است . بنابراين محتمل است كه اين عمرو بن محصن از اصحاب معاويه بوده باشد . ( رك الغارات چاپ محدث ص 374 . - م . )\r\nسعد ذابح : از صورتهاى فلكى و آن دو ستاره است كه ميان آنها به قدر يك ذراع فاصله است در نزديك يكى از آنها ستارهء كوچكى است كه گويى مىخواهد آن را ذبح كند . سعد ذابح از منازل قمر است . توضيح آنكه ماه را در مسير فلكى خود بيست و هشت منزل است ( به اعتبار اينكه ماه قمرى بيست و هشت روز و كسرى است و از كسر صرف نظر شده و قمر هر روز تقريبا در يكى از منازل است ) و هر يك از اين منزلها به نام صورت فلكى يا ستاره‌اى ناميده شده است كه قمر از برابر آن مىگذرد . اين منازل عبارتند از 1 - شرطان ( دو شاخ ) 2 - بطين 3 - ثريا 4 - دبران 5 - هقعه 6 - هنعه 7 - ذراع 8 - نثره 9 - طرف 10 - حبهه 11 - زبره 12 - صرفه 13 - عواء 14 - سماك ( اعزل و رامح ) 15 - غفر 16 - زبانى 17 - اكليل 18 - قلب 19 - شوله 20 - نعائم 21 - بلده 22 - سعد ذابح 23 - سعد بلع 24 - سعد السّعود 25 - سعد الاخبيه 26 - فرغ مقدم ( نخستين ) فرغ مؤخر ( دوم ) رشاء ( بطن الحوت ) . - م .\r\nاشاره به جنگ جمل است . - م .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nاشاره به پيروزى معاويه در جنگ صفين است . - م .\r\nمردى است از شيعيان على ( ع ) و از خويشاوندان مادرى ابن عباس .\r\nابو صالح عبد اللّه بن خازم به امارت خراسان رسيد و از دليران بنام بود . در سال 71 در خراسان كشته شد .\r\nعبد الرحمن بن عمير ، يا عميره يا ابن ابى عميره ، از راويان حديث است و از مردم شام و از طرفداران معاويه .\r\nعمرو بن مرحوم العبدى از صحابهء رسول خدا بود از قبيلهء عبد قيس . در جنگ جمل با چهار هزار سپاهى به يارى على ( ع ) آمد .\r\nثعلبة بن عباد عبدى از مردم بصره بود . از تابعين به شمار است . رك تهذيب التهذيب 2 / 24 .\r\nصحار بن عباس العبدى از اصحاب پيامبر ( ص ) بود و از راويان حديث . رك طبقات ابن سعد 7 / 16 .\r\nمثنّى بن مخرّبهء عبدى بعدها از توابين شد يعنى از كسانى كه پس از شهادت امام حسين ( ع ) توبه كردند و سپس از كسانى بود كه با مختار بن ابى عبيده خروج كرد . رك تاريخ طبرى ، حوادث سال 66 .\r\nصبرة بن شيمان الازدى ، در جنگ جمل سرور مردان قبيلهء ازد بود رك الاصابه حرف شين .\r\nحضين بن منذر ابو ساسان كنيه داشت . در جنگ صفين پرچمدار لشكر على ( ع ) بود . در آن هنگام جوانى نوزده‌ساله بود در آغاز سال 100 درگذشت رك تقريب التهذيب .\r\nمالك بن مسمع به بنى اميه متمايل بود . رك تاريخ طبرى حوادث سال 38 .\r\nحدّان نام يكى از محلات بصره است منسوب به يكى از قبايل به نام بنى حدّان .\r\nزن جگرخوار مراد هند زن ابو سفيان و مادر معاويه است كه جگر حمزه را پس از شهادت او بيرون آورد و خورد .\r\nحتات بن زيد بن علقمهء تميمى از اصحاب پيغمبر ( ص ) بود با وفد بنى تميم نزد آن حضرت رفت .\r\nابو الكنود ، ممكن است ابو الكنود وائلى باشد كه شيخ طوسى در رجال خود او را از ياران على ( ع ) شمرده است .\r\nشبث بن ربعى ، نخست مؤذن سجاح بود كه ادعاى پيغمبرى كرده بود ، سپس اسلام آورد . از كسانى بود كه با عثمان مخالفت مىكرد و در زمرهء اصحاب على ( ع ) در آمد . سپس از خوارج شد ، آن‌گاه توبه كرد ولى در كشتن امام حسين ( ع ) حاضر بود ، آن‌گاه با مختار به طلب خون امام حسين بر خاست و سرانجام در قتل مختار حضور داشت . در كوفه در حدود سال 80 درگذشت .\r\nمخنف سليم ، از اصحاب پيامبر ( ص ) بود ، به كوفه آمد و در جنگ صفين پرچم قبيلهء ازد را بر دوش داشت . در سال 64 در عين الورده كشته شد . رك اسد الغابه 3 / 339 .\r\nاعين بن ضبيعه را شيخ طوسى در رجال خود از اصحاب امير المؤمنين شمرده و رك تاريخ طبرى حوادث سال 38 .\r\nجارية بن قدامه هم از اصحاب رسول خدا ( ص ) بود و هم از اصحاب على ( ع ) در سه جنگ جمل و صفين و نهروان در كنار على بود . جاريه پسر عمّ احنف بن قيس بود و در ايام يزيد بن معاويه وفات كرد . رك اسد الغابه 1 / 263 .\r\nجيفر بن جلندى عمانى ازدى . از شاهزادگان عمان بود . با برادرش عبد اللّه به دست عمرو بن عاص آن‌گاه كه پيامبر ( ص ) او را به عثمان فرستاده بود ، اسلام آوردند و جمع كثيرى نيز با آنها مسلمان شدند . رك استيعاب 1 / 261 و اسد الغابه 1 / 313 .\r\nشريك بن اعور ، از شيعيان و ياران على بود و در جنگ جمل و صفين با او همراه بود . رك حواشى شادروان محدث بر الغارات ج 2 / ص 793 . - م .\r\nظبيان بن عماره ، از ياران على ( ع ) است و از آن حضرت روايت مىكند . در جنگ صفين رشادتها نموده است .\r\nميزان الاعتدال 2 / 348 .\r\nابو الحسن هارون بن خارجهء صيرفى فرزند او حسن از اصحاب امام صادق بوده است . رك جامع الرواة 2 / 305 .\r\nحبّهء عرنى منسوب است به عرنه كه بطنى است از بجيله حبّه از اصحاب على ( ع ) بود و در جنگهاى آن حضرت شركت داشت . به سال 76 در آغاز خلافت عبد الملك بن مروان درگذشته است . رك طبقات ابن سعد 6 / 123 و جامع الرواة 1 / 177 .\r\nميثم تمّار اسدى ، نخست غلام زنى بود از بنى اسد . على ( ع ) او را خريد و آزاد كرد . ميثم از اصحاب خاص\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nعلى ( ع ) بود . رك الاصابه ، حرف ميم شرح نهج البلاغه ابن ابى الحديد 1 / 210 .\r\nاشاره است به فوران آب از تنور پيرزالى به هنگام طوفان نوح . در قرآن كريم نيز به آن اشارت رفته است . رك : سورهء 11 آيهء 42 و سورهء 23 آيه 17 .\r\nچون يونس پيامبر از شكم ماهيى كه او را بلعيده بود در ساحل دريا افتاد درخت كدويى بر سر او سايه افكند . رك سورهء 37 آيهء 146 .\r\nنام دو بت از بتان عرب .\r\nمنظور از دسته‌هاى تركه ، چوبهاى باريكى است كه ايوب زن خود را با آنها زد تا سوگند نشكسته باشد . زيرا شيطان زن را در نزد ايوب به بدى ياد كرده بود و ايوب سوگند خورده بود كه او را سخت بزند . چون حقيقت بر او آشكار شد تا قسم خود خلاف نكرده باشد دسته‌اى از تركه‌هاى باريك بر گرفت و يك بار بر زن زد . رك سورهء 38 / آيات 40 تا 43 .\r\nحبيب بن مسلمهء فهرى از مردم مكه بود و در شام مىزيست و چون بسيار در روم جنگيده بود او را حبيب الروم مىخواندند . در زمان معاويه در ارمينيه به سال 42 درگذشت در آن هنگام امير آن بلاد بود .\r\nشادروان محدث معتقد است كه نام اين شخص عبد اللّه است نه عبد الرحمن . ابتدا از موافقان على ( ع ) بود و بعدها به معاويه پيوست و از دشمنان سرسخت على ( ع ) گرديد . در زمان يزيد از جانب او به جنگ عبد اللّه بن زبير رفته است و نيز تا زمان عبد الملك بن مروان زنده بوده . رك الغارات چاپ محدث ص 418 . - م .\r\nعمارة بن عقبة بن ابى معيط در فتح مكه اسلام آورد . او برادر وليد بن عقبه است كه از مخالفان على ( ع ) بود .\r\nابو روق ، عطية بن حارث همدانى ، از تابعين است و از معتقدان به ولايت اهل بيت ( ع ) . رك جامع الرواة 1 / 538 .\r\nغريين ، نام دو بنا چون صومعه‌اى در نزديكى مشهد على ( ع ) بود مىگفتند آنها را يكى از پادشاهان آل منذر . بر سر گور دو نديم خود كه به هنگام مستى كشته بود ساخته .\r\nمسعر بن كدام ، ابو سلمه كنيه داشت و از مردم كوفه بود و از راويان ثقه . به سال 55 يا 53 درگذشته است .\r\nطلقاء آزادشدگان ، مراد كسانى است كه در فتح مكه اسير شدند و رسول اللّه ( ص ) آنان را آزاد كرد . خاندان ابو سفيان از اين گروه بودند .\r\nتوبه / 51 .\r\nابو حمزه ، شادروان محدث احتمال داده كه ابو جمره باشد كه نام او نصر بن عمران ضبعى است . او از راويان ثقه است از مردم بصره بود و در خراسان مىزيست . يا ممكن است ابو حمزه عمران بن ابى عطاء واسطى باشد ، معروف به القصاب . از راويان حديث . رك الغارات ص 443 .\r\nما زن بن حنظله . شيخ در رجال خود وى را از اصحاب على ( ع ) شمرده است .\r\nثعلبة بن يزيد حمّانى ، صاحب شرطهء على ( ع ) بود و از شيعيان سخت دلبستهء او . رك ميزان الاعتدال 1 / 371 .\r\nنعمان بشير بن سعد انصارى ، پدرش بشير از صحابه بود . بشير نخستين كسى بود كه با ابو بكر بيعت كرد . نعمان در سال 14 هجرى به دنيا آمد . قاضى دمشق بود و معاويه او را امارت كوفه داد تا زمان مرگ معاويه بر اين مقام بود رك تهذيب التهذيب 10 / 447 .\r\nشرح حال او گذشت .\r\nمحمد بن يوسف بن ثابت از راويان ثقه است . رك تقريب التهذيب 2 / 388 .\r\nمحلّ بن خليفهء طالبى ، از راويان ثقه است . رك تهذيب التهذيب 10 / 60 .\r\nابو طفيل عامر بن واثله كنانى در سال اول هجرى متولد شده به كوفه آمد و در زمره اصحاب على ( ع ) بود و در جنگهاى او شركت داشت . پس از شهادت على ( ع ) به مكه بازگرديد و در آنجا بود تا در سال 100 جهان را بدرود گفت .\r\nالاستيعاب 4 / 116 .\r\nدرّه نوعى تازيانهء سبك .\r\nابو صالح عبد الرحمن حنفى از راويان ثقه است از تابعين بود و از اصحاب على ( ع ) . رك تهذيب التهذيب 6 / 256 .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nشادروان محدث گويد كه او را نشناخته است رك الغارات ص 459 . - م .\r\nابن يا ابو مثنى شرق بن قطامى كلبى نام او وليد بن حصين از راويان اخبار و عالمان انساب بود . منصور عباسى فرزند خود مهدى را به او سپرد تا ادبش آموزد . رك ميزان الاعتدال 2 / 268 .\r\nابو الكنود ازدى كوفى نامش عبد اللّه بن عامر بود . هم جاهليت را درك كرد و هم اسلام را . او از تابعين و ثقات راويان به شمار است . الاصابه حرف كاف باب الكنى .\r\nاحزاب 23 .\r\nعطية بن سعد عوفى از مردم كوفه بود و از راويان . در سال 111 درگذشته است . رك ميزان الاعتدال 3 / 79 .\r\nمسيّب بن نجبه فزارى از مردم كوفه بود و از بزرگان تابعين در عين الورديه سال 65 ، همراه با توابين كشته شد .\r\nنساء / 103 .\r\nنابغه نام مادر عمرو بن عاص است .\r\nمراد ابو الحسن على بن نعمان اعلم نخعى است . در نزد شيعه به وثوق و جلالت معروف است از اصحاب امام رضا ( ع ) به شمار مىرود .\r\nعروة بن مسعود ثقفى ، ابو مسعود كنيه داشت در صلح حديبيه حاضر بود و بشارت اسلام به ميان قوم خود برد و جان بر سر همين كار نهاد رك الاستيعاب 3 / 112 الاصابه حرف ع .\r\nابو عبيد بن مسعود ثقفى پدر مختار است كه در نبرد با ايرانيان كشته شد . گويند پيل بر سر او پاى نهاد . رك الاصابه باب الكنى حرف العين .\r\nمفسران گويند كه آيهء  أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ  دربارهء او نازل شده سورهء سجده آيهء 18 و نيز آيهء  إِنْ جاءَكُمْ فاسِقٌ بِنَبَإٍ فَتَبَيَّنُوا  در باب اوست آيهء 6 از سوره حجرات . رك : شرح نهج البلاغه ابن ابى الحديد 1 / 364 .\r\nاشاره به اين واقعه است كه پس از شهادت على ( ع ) پيكر مبارك او را در نجف دفن كردند ولى چند اشتر نيز كه هر يك تابوتى بر پشت به سويى فرستادند تا مردم پندارند كه پيكر على ( ع ) به مدينه يا به جاى ديگر برده‌اند . يكى از اين شتران از راه خارج شد و به دست ديگران افتاد . رك : به حاشيه شادروان محدث بر الغارات ص 519 .\r\nابو الحكم عوانة بن حكم كلبى از علماى كوفه بود و راوى اخبار و عالم به شعر و انساب مردى فصيح بود و نابينا . به سال 147 درگذشت رك : فهرست . ابن نديم ص 134 .\r\nابو سمال از اشراف بود و سمعان بن هبيرة نام داشت . در كوفه منزل كرد گويند 167 سال زيست . رك الاصابه : حرف سين .\r\nابو الزّناد عبد اللّه بن ذكوان . از طرفداران بنى اميه و كاتب دستگاه ايشان بود . در ماه رمضان سال 130 درگذشت .\r\nرك معارف ابن قتيبه ص 204 و ميزان الاعتدال 4 / 418 .\r\nبقره / 45 .\r\nمائده / 8 .\r\nمحمد / 24 .\r\nاحزاب / 38 .\r\nجبلة بن ايهم از امراى شام بود كه اسلام آورد . در مدينه يكى از رعيت را زد و آن مرد شكايت به عمر برد ، مقرر شد كه قصاص شود و سيلى بخورد . جبله از اسلام بازگرديد و به روم رفت و به هرقل پيوست .\r\nابو عمرو بن علاء مازنى ، قارى قرآن بود و عالم اهل بصره در سال 154 درگذشته است . ميزان الاعتدال 4 / 556 .\r\nآيات 4 و 5 از سوره مسدّ . يعنى زن او هيزم كش است و طنابى از ليف خرما بر گردن دارد .\r\nاز اصحاب على ( ع ) به شمار است نام او سعيد بود .\r\nابو مسعود جريرى ، سعيد بن اياس بصرى از راويان است در سال 144 درگذشت .\r\nابو غسّان يحيى بن كثير بن درهم عنبرى در سال 206 درگذشته ، از راويان اخبار است رك الغارات حاشيهء شادروان محدث صفحهء 557 .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nفطر بن خليفه مخزومى از راويان شيعه است . به سال 76 يا بعد از آن درگذشت .\r\nمرّهء همدانى از اصحاب امير المؤمنين على ( ع ) بود .\r\nيحيى بن سلمة بن كهيل ، ابو جعفر كنيه داشت ، از مردم كوفه بود و از دلبستگان تشيع .\r\nعطاء بن سائب كوفى ثقفى از علماى تابعين و از قراء بود در سال 137 وفات كرده رك ميزان الاعتدال 3 / 70 .\r\nسعد بن عبيده از راويان ثقهء حديث است . در حكومت عمر بن هبيره بر كوفه سعد ديده از جهان بر بست .\r\nمسور بن مخرمه ، در سال دوم هجرى در مكه زاده شد ، وقتى پدرش او را در روز وفات رسول اللّه ( ص ) به مدينه آورد . ولى در حوادث عبد اللّه بن زبير و سنگباران كعبه در مكه بود . در سال 64 به دست حصين نمير كشته شد . رك استيعاب 3 / 416 و الإصابة حرف ميم .\r\nالبخترى سعيد بن فيروز از مردم كوفه بود و از راويان حديث در سال 83 ديده از جهان بر بست .\r\nعروة بن زبير ، برادر عبد اللّه بن زبير و پسر زبير بن عوّام است . احاديث بسيارى از خالهء خود عايشه نقل كرده است .\r\nدر سال 95 يا در حدود سال 100 از دنيا رفته است .\r\nمحمد بن شيبة بن نعامه از مردم كوفه است و از راويان اخبار . رك ميزان الاعتدال 3 / 581 .\r\nابو داود همدانى نفيع بن حارث به تشيع سخت دلبسته بود و از راويان حديث بود .\r\nفرات بن احنف از شيعيان بسيار دلبسته به تشيع بوده است .\r\nالقمر / 29 .\r\nالشمس 13 و 140 .\r\nآنچنان كه بايد شناخته نشد . رك الغارات چاپ شادروان محدث ص 585 .\r\nابو الجحاف داود بن ابى عون برجمى از راويان ثقه است . رك جامع الرواة 249 و 262 .\r\nعبد اللّه بن عاصم حمّانى ، ابو سعيد كنيه داشت . از مردم بصره بود و از راويان موثق .\r\nيزيد بن جابر ازدى شناخته نشد . رك الغارات چاپ شادروان محدث ص 598 .\r\nنحل / 112 .\r\nابو نعيم وهب بن كيسان از راويان حديث است و به سال 127 درگذشته .\r\nسنان بن ابى سنان دئلى مدنى از امام حسين ( ع ) روايت مىكند . در سال 105 درگذشته .\r\nلوط بن يحيى ازدى مراد ابو مخنف است كه از مشاهير راويان اخبار است و در سال 175 درگذشته است .\r\nابو برده در ميان اصحاب على ( ع ) از منافقان بود و عاقبت در زمرهء خواص معاويه و يزيد در آمد .\r\nعبد الرحمن بن نعيم ، از اصحاب امام صادق ( ع ) است . رك رجال نجاشى .\r\nقاسم بن وليد قرشى از كسانى است كه از امام صادق ( ع ) روايت مىكند . رك جامع الرواة 2 / 22 .\r\nبقره / 14 .\r\nمراد مدائنى است .\r\nمراد حسن بصرى است .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\nفهرست اعلام ( نامها و جايها )\r\n\r\nآ\r\nآدم ( ع ) : 68 ، 70\r\nآذربايجان : 93 ، 134\r\nآل ابراهيم : 68\r\nآل داود : 68 ، 69\r\nآل عثمان : 219\r\nآل عمران : 68 ، 69 ، 94 ، 95\r\nآل لوط : 68 ، 69\r\nآل محمد : 68 ، 69 ، 86\r\nآل موسى : 68 ، 69\r\nآل هارون : 68 ، 69\r\nآل يعقوب : 68 ، 69\r\nآمد : 198\r\n\r\nالف\r\nابراهيم ( ع ) : 68 - 71 ، 104 ، 110 ، 155\r\nابراهيم بن اسماعيل يشكرى : 59\r\nابراهيم بن محمد بن على بن ابى طالب : 59\r\nابن ابى الحديد : 10\r\nابن ابى سرح : 13 ، 74\r\nابن ابى سيف مداينى : 69 ، 108\r\nابن ابى ليلى : 23 ، 47\r\nابن ابى معيط : 13\r\nابن الخيبرى : 65\r\nابن الكواء : 13 ، 61 - 63\r\nابن جريح : 63\r\nابن سيرين : 208\r\nابن ظفر ، مسجد : 183\r\nابن عباس : 134 ؛ نيز - عبد اللّه بن عباس\r\nابن قيس بن زراة الشاذى : 225\r\nابن مثناى كلبى : 175\r\nابو اسحاق ابراهيم بن محمد ثقفى : 9\r\nابو اسحاق سبيعى : 43 ، 104\r\nابو اسحاق شيبانى : 200\r\nابو اسحاق همدانى : 37\r\nابو اسماعيل كثير النواء : 104\r\nابو الاسود دؤلى : 146\r\nابو الاشعث عنزى : 43\r\nابو الاعور سلمى : 97 ، 158\r\nابو البخترى : 210\r\nابو الجحاف : 212\r\nابو الصديق ناجى : 130\r\nابو الصلت تيمى : 198 ، 199\r\nابو العاديه جهنى : 209\r\nابو العرندس عوذى : 154\r\nابو العريان هيثم بن اسود : 204 ، 205\r\nابو الكنود وائلى عبد الرحمن بن عبيد : 148 ، 177\r\nابو القاسم 236 : نيز - محمد بن عبد اللّه ( ص )\r\nابو انيس : 118 ، 161 ، 162 ؛ نيز - ضحاك ابن قيس\r\nابو ايوب انصارى : 14 ، 186 ، 211 ، 219 ، 220\r\nابو بردة بن ابى موسى اشعرى : 208 ، 209\r\nابو بردة بن عوف : 226\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nابو بكر بن ابى قحافه : 10 ، 33 ، 80 ، 81 ، 92 ، 4 ؛ 1 ، 105 ، 109 - 111\r\nابو بكر بن عباس : 45\r\nابو بكره : 234 - 236\r\nابو تراب : 91 ، 92 ، 205 ؛ نيز - على بن ابى طالب ( ع )\r\nابو حرهء حنفى : 134\r\nابو حمزه : 167\r\nابو داود همدانى : 211\r\nابو ذر غفارى : 61 ، 197\r\nابو رجاء : 35\r\nابو روق : 159 ، 215\r\nابو زكريا حريرى : 51 ، 56 ، 57\r\nابو زناد : 202\r\nابو سعيد خدرى : 190 - 192 ، 236\r\nابو سعيد دينار : 44\r\nابو سفيان بن حرب : 36\r\nابو سلام كندى : 58\r\nابو سمال اسدى : 201\r\nابو صالح حنفى : 174\r\nابو صبره : 147\r\nابو طالب بن عبد المطلب : 212\r\nابو طفيل عامر بن وائله : 173\r\nابو عبد الرحمن سلمى : 208 ، 209 ، 231\r\nابو عبيد بن مسعود : 196\r\nابو عقيل : 212\r\nابو عمرو بن علاء : 206 ، 207\r\nابو عمرو كندى : 61\r\nابو غسان بصرى : 208\r\nابو فاخته : 208\r\nابو قحافه : 80\r\nابو قيس : 220\r\nابو كرب : 224\r\nابو لهب : 207\r\nابو مريم : 36\r\nابو مسعود جريرى : 208\r\nابو مسلم خولانى : 169 ، 183\r\nابو مطر بصرى : 44\r\nابو معيط : 91\r\nابو منذر : 80\r\nابو موسى اشعرى : 13 ، 14 ، 35 ، 97 ، 236\r\nابو موسى ، دير : 122 - 124\r\nابو وائل شقيق بن سلمه : 208\r\nابو وداك : 28 - 29 ، 224 ، 226\r\nابو هريره : 169 ، 170 ، 209 ، 220 ، 232 ، 236 ، 237\r\nابو يحيى حكم بن سعيد : 26\r\nابو يزيد : 35 ، 36 ؛ نيز - عقيل بن ابى طالب\r\nابو يقظان عمار بن ياسر : 208\r\nاحنف بن قيس : 95 ، 143 ، 146\r\nاحنف ، ضحاك بن قيس : 147\r\nارحب ، قبيله : 224\r\nاردشير خره : 133\r\nاردن : 12\r\nازد ، قبيله : 139 - 141 ، 146 - 154 ، 181 ، 208\r\nاسامة بن زيد : 210\r\nاسحاق بن ابراهيم : 37\r\nاسماء بنت عميس : 104 ، 105\r\nاسماعيل بن ابراهيم : 37 ، 69 - 71\r\nاسماعيل بن رجاء زبيدى : 183\r\nاسود بلى : 80\r\nاسود بن قيس : 197\r\nاسود بن يزيد : 208 ، 209\r\nاشجعى : 175\r\nاشرس بن حسان بكرى : 177 ، 178\r\nاشعث بن قيس : 27 ، 134 ، 185 - 187 ، 204\r\nاشعث بن قيس ، مسجد : 184\r\nاصبغ بن نباته : 63 ، 65 ، 187\r\nاصفهان : 9 ، 33 ، 41\r\nاعمش : 197\r\nاعورشنى : 197\r\nاعين بن ضبيعه مجاشعى : 148 - 150\r\nافيق ، گردنه : 94\r\nام حكيم / جويريه : 222 ، 223\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nامرؤ القيس بن عدى بن اوس : 160 ، 175\r\nام الفضل : 142\r\nام سلمه : 220\r\nام نعمان : 225\r\nام هانى : 208\r\nانبار : 177 - 179\r\nاوس بن حجر ثمالى : 66\r\nاهواز : 155 ، 126 ، 127 ، 129\r\nايران : 41\r\nايمن بن خريم بن فاتك : 118\r\n\r\nب\r\nباب السده : 179 ، 181\r\nباهله : 25 ، 26\r\nبدر : 24 ، 91 ، 196 ، 209\r\nبرهوت : 65\r\nبسر بن ابى ارطاة عامرى : 10 ، 97 ، 207 ، 215 ، 217 - 237\r\nبصره : 11 ، 12 ، 14 ، 37 ، 107 ، 108 ، 112 ، 117 ، 120 ، 122 ، 126 - 128 ، 134 ، 139 - 141 ، 143 ، 146 ، 151 ، 154 ، 208 ، 225 ، 227 ، 234 ، 237\r\nبكر بن عيسى : 30 ، 36 ، 117 ، 184 ، 207\r\nبكر بن وائل : 43 ، 122 ، 133 ، 171\r\nبلقين : 80\r\nبلى ، قبيله : 80\r\nبنى اسد : 45 ، 117\r\nبنى اسرائيل : 68\r\nبنى القين : 170\r\nبنى اميه : 24 ، 25 ، 92 ، 209 ، 210\r\nبنى تغلب : 134 ، 135\r\nبنى تميم : 43 ، 133 ، 141 ، 144 - 148 ، 150 ، 152 ، 225\r\nبنى جارود : 197\r\nبنى زريق : 219\r\nبنى زهره : 222 ، 223\r\nبنى سالم : 219\r\nبنى سعد بن زيده مناة : 135\r\nبنى سلمه : 220\r\nبنى سليم : 162\r\nبنى سيد : 128 ، 235\r\nبنى شيبان : 135\r\nبنى ضبه : 235\r\nبنى عامر بن لؤى : 73 ، 175 ، 218 ، 220\r\nبنى عبد الاشهل : 219\r\nبنى عبد مناف : 237\r\nبنى عبس : 30\r\nبنى عدى ، مسجد : 208\r\nبنى فراس : 160\r\nبنى كلاب : 160 ، 175\r\nبنى كلابه : 75 ، 92 ، 223\r\nبنى مجاشع ، مسجد : 208\r\nبنى مخزوم : 210\r\nبنى مزينه : 200\r\nبنى ناجيه : 119 ، 120 ، 129 ، 130 ، 133 ، 135 ، 136\r\nبنى نجار : 219\r\nبنى هاشم : 94 ، 206\r\nبيت المقدس : 155\r\n\r\nت\r\nتباله : 222\r\nتبوك : 84\r\nتدمر : 160 ، 162 ، 163\r\nتهامه : 182\r\n\r\nث\r\nثعلبة بن عباد عبدى : 144\r\nثعلبة بن يزيد حمانى : 167 ، 184\r\nثعلبيه : 159 ، 162\r\nثقيف ، قبيله : 142 ، 195 ، 196\r\nثقيف ، مسجد : 184\r\nثمود : 122 ، 211\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n\r\nج\r\nجابر بن عبد اللّه انصارى : 220\r\nجابر بن عمرو بن قعين : 189\r\nجارية بن عبد اللّه : 236\r\nجارية بن قدامه : 150 - 154 ، 225 - 229 ، 231 - 233\r\nجبرئيل : 63 ، 64\r\nجبل ، ناحيه : 33\r\nجحفه : 190\r\nجرش : 225 ، 229 ، 231 ، 232\r\nجرعه : 105\r\nجرير بن عبد اللّه بجلى : 207\r\nجرير بن عبد اللّه بجلى ، مسجد : 184\r\nجزيره ، ناحيه : 93 ، 117 ، 158\r\nجعد بن نعجه : 44\r\nجعفر بن عبد اللّه اشجعى : 175\r\nجعفر بن عمرو بن حريث : 34\r\nجعفر بن محمد الصادق ( ع ) : 35 ، 41 - 43 ، 48 ، 155\r\nجعفى ، مسجد : 183\r\nجلاس بن عمير : 175\r\nجمل ، نبرد : 12 ، 23 ، 25 ، 76 ، 120 ، 147 ، 152 ، 153\r\nجند : 215 ، 230\r\nجندب بن عبد الرحمن : 135\r\nجندب بن عبد اللّه ازدى : 105 ، 157 ، 195\r\nجندب بن عبد اللّه وائلى : 185\r\nجندب بن عفيف : 178 ، 181\r\nجوف : 229\r\nجويريه : - ام حكيم\r\nجيشان : 224\r\nجيفر بن الجلندى عمانى : 153\r\n\r\nح\r\nحارث بن جمهان بلوى : 92\r\nحارث بن حصيره : 26\r\nحارث بن عبد اللّه الاعور همدانى : 45 ، 109 ، 181\r\nحارث بن كعب : 82 ، 84\r\nحارث بن نمير : 190\r\nحبشيان : 228\r\nحبة العرنى : 109 ، 155 ، 196 ، 212\r\nحبيب بن ابى ثابت : 36\r\nحبيب بن مسلمه فهرى : 13 ، 97 ، 157\r\nحبيش بن معتمر : 212\r\nحتات : 147\r\nحجاج بن غزيهء انصارى : 106\r\nحجاز : 76 ، 93 ، 209 ، 215 ، 225 ، 227 ، 236 ، 238\r\nحجر بن عدى كندى : 109 ، 157 ، 159 ، 160 ، 182 ، 199 ، 209\r\nحدان ، مسجد : 146\r\nحذيفة بن يمان : 61\r\nحران : 117 ، 198\r\nحرب بن اميه : 118 ، 207\r\nحروراء : 13\r\nحسان بن ثابت : 81\r\nحسن بن ابى الحسن : 236\r\nحسن بن بكر بجلى : 66\r\nحسن بن على ( ع ) : 35 ، 78 ، 81 ، 104 ، 175 ، 179 ، 196 ، 212 232 - 234 ، 237\r\nحسين بن على ( ع ) : 78 ، 160 ، 175 ، 179\r\nحضرموت : 227 - 229\r\nحضين بن منذر : 145\r\nحكيم بن صميت : 44\r\nحلوان : 134 ، 135\r\nحمالة الحطب : 207\r\nحمامه : 36\r\nحمراء ، مسجد : 184\r\nحمزة بن مالك همدانى : 97\r\nحنظلهء كاتب : 207\r\nحنين : 24\r\nحوارين : 119\r\nحوض كوثر : - كوثر\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nحويطب بن عبد العزى العامرى : 220\r\nحيان : 209\r\nحيره : 105 ، 160 ، 161\r\n\r\nخ\r\nخالد بن زيد : - ابو ايوب انصارى\r\nخالد بن معدان طايى : 128\r\nخثعم ، قبيله : 119 ، 227\r\nخراسان : 93\r\nخريت بن راشد ناجى : 120 ، 121 ، 124 - 132 ، 136\r\nخفان : 135\r\nخوارج : 11 ، 13 ، 14 ، 23 ، 27 - 29 ، 44 ، 48 ، 130 ، 149 ، 150 ، 158 ، 209\r\nخورنق : 159\r\nخيثمه ضبى : 81\r\n\r\nد\r\nدارا : 198\r\nداود بن عبد اللّه بن عباس : 222\r\nداود بن عوف : 104\r\nدرياى فارس : 130\r\nدشتبى : 198\r\nدمشق : 10 ، 12 ، 74 ، 157 ، 190\r\nدومة الجندل : 14 ، 175\r\n\r\nذ\r\nذو القرنين : 63\r\nذهل بن حارث : 133 ، 134\r\n\r\nر\r\nرامهرمز : 128\r\nربيعه ، قبيله : 38 ، 66 ، 139 - 141\r\nربيعة بن ناجد ( ناجذ ) : 163 ، 213\r\nرحبه : 34 ، 65 ، 66 ، 181 ، 212\r\nرفاعة بن رافع : 220\r\nرفيع بن فرقد : 30 ، 31\r\nرقه : 117 ، 198\r\nرماحس بن منصور : 132\r\nروح ( ملكه ) : 64\r\nروم : 65 ، 231\r\nرى : 198\r\n\r\nز\r\nزادان فرخ : 123\r\nزاذان ، ابو عمر الكندى : 34 ، 63\r\nزبيد بن حارث ايامى : 209\r\nزبير بن العوام : 11 ، 112 ، 141\r\nزرارة بن جرول : 220\r\nزرارة بن قيس شادى : 226\r\nزر بن حبيش : 23 ، 25 ، 96\r\nزهرى : 208 ، 210\r\nزهير بن مكحول : 175\r\nزياد بن خصفه تيمى : 122 - 124 ، 126 ، 127 ، 198 ، 199 ، 231\r\nزياد بن عبيد / زياد بن أبيه : 144 ، 145 ، 149 ، 151 ، 154 ، 234 ، 236 ، 237\r\nزيد بن ثابت : 209\r\nزيد بن حصين : 13 ، 136\r\nزيد بن على بن الحسين : 173\r\nزيد بن وهب جهنى : 29 ، 44 ، 160\r\n\r\nس\r\nسابق بربرى : 49\r\nسالم بن ابى الجعد : 49\r\nسالم بن زياد : 234\r\nسبأ : 185\r\nسبيع بن يزيد همدانى : 99\r\nسعد منادى على ( ع ) : 106 ، 175\r\nسعد بن ابراهيم : 174\r\nسعد بن عبيده : 209\r\nسعيد اشعرى ابن ابى بردة بن ابى موسى الاشعرى : 25\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nسعيد بن عاص : 221\r\nسعيد بن قيس همدانى : 177 ، 179 ، 182 ، 183 ، 231\r\nسعيد بن مسيب : 65 ، 209 - 211\r\nسعيد بن نمران : 215 - 217 ، 224 ، 227 ، 229 230\r\nسفيان بن عوف غامدى : 10 ، 177 - 179\r\nسلمى 65\r\nسلمان فارسى : 61\r\nسليمان بن عبد اللّه بن عباس : 222\r\nسماك ، مسجد : 184\r\nسماك بن مخرمه : 117\r\nسماوه : 160 ، 161 ، 175 ، 232\r\nسنان بن ابى سنان : 222\r\nسنبل سعدى : 153\r\nسنجار : 198\r\nسوادة بن حنظله : 44\r\nسويد ( غلام زيد ) : 126\r\nسويد بن حارث : 41\r\nسويد بن غفله : 42\r\nسهل بن حنيف : 81\r\nسهل بن سعد : 74\r\nسهله ، مسجد : 183\r\nسهم بن طريف : 208\r\n\r\nش\r\nشام : 12 ، 23 ، 27 - 30 ، 65 ، 76 ، 79 ، 92 ، 94 ، 95 ، 97 ، 105 - 107 ، 112 ، 157 ، 158 ، 161 ، 189 - 191 ، 195 ، 198 ، 199 ، 203 - 205 ، 207 ، 208 ، 215 ، 218 ، 231\r\nشبث ربعى : 148\r\nشبيب بن عامر ازدى : 93\r\nشداد بن ازمع : 43\r\nشراف : 161\r\nشرحبيل بن سمط : 66 ، 97\r\nشريح بن حارث قاضى : 47 ، 63 ، 208\r\nشريح بن هانى : 209\r\nشعبى : 34 ، 47 ، 48 ، 94 ، 208\r\nشهر بن حوشب : 38\r\nشيبة بن عثمان : 190 ، 192 ، 221 ، 225\r\nشيمان ( پدر صبره ) : 147\r\n\r\nص\r\nصالح بزاز : 42\r\nصبرة بن شيمان ازدى : 145 - 147 ، 152 ، 153\r\nصحار بن عباس بن عبدى : 144\r\nصخر : 206\r\nصعصعة بن صوحان : 94 ، 95 ، 186 ، 197 ، 198\r\nصفا : 210\r\nصفراء : 196\r\nصفين : 12 ، 13 ، 47 ، 76 ، 81 ، 92 ، 93 ، 95 ، 97 ، 120 ، 130 ، 140 ، 157 ، 158 ، 190 ، 200 ، 201 ، 204\r\nصندودا : 178\r\nصنعا : 10 ، 215 ، 216 ، 219 ، 223 - 225 ، 227 ، 228 ، 230\r\n\r\nض\r\nضحاك بن عبد اللّه هلالى : 141\r\nضحاك بن قيس فهرى : 10 ، 13 ، 35 ، 97 ، 117 ، 118 ، 143 ، 157 ، 159 - 163 ، 171 ، 198\r\nضحاك بن مزاحم : 33\r\n\r\nط\r\nطائف : 221 - 223 ، 236\r\nطارق بن شهاب : 27\r\nطارق بن عبد اللّه : 197 ، 202 - 204 ، 206\r\nطالوت : 68\r\nطلحة بن عبيد اللّه : 11 ، 12 ، 112 ، 141\r\nطلقاء : 160 ، 161\r\nطى ، قبيله : 172\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n\r\nظ\r\nظاهريه ، كتابخانه : 10\r\nظبيان بن عماره : 135 ، 154\r\n\r\nع\r\nعاصم بن ضمره : 45\r\nعاصم بن كليب : 33 ، 94\r\nعامر بن شراحيل شعبى : 63\r\nعانات : 179 ، 191\r\nعايشه بنت ابى بكر : 11 ، 12 ، 104 ، 147 ، 208 ، 209\r\nعباد بن عبد اللّه اسدى : 44 ، 186\r\nعباس بن سهل : 73 ، 190\r\nعباس بن عبد المطلب : 142\r\nعباية بن رفاعه : 84 ، 85\r\nعبد الحجر : 223\r\nعبد الزهراء ، خطيب : 10\r\nعبد الملك بن مروان : 218\r\nعبد الملك بن نوفل : 224\r\nعبد اللّه بن ابى هذيل : 43\r\nعبد اللّه بن ثوابه : 227 ، 228\r\nعبد اللّه بن جعفر بن ابى طالب : 36 ، 78 ، 79 ، 179\r\nعبد اللّه بن حارث بن سليمان : 230\r\nعبد اللّه بن حسن : 42\r\nعبد اللّه بن حوالة ازدى : 97 ؛ نيز - عبد اللّه بن حوزه\r\nعبد اللّه بن حوزة الازدى : 172\r\nعبد اللّه بن خازم سلمى : 142 ، 153\r\nعبد اللّه بن رومى : 26\r\nعبد اللّه بن زبير : 209 ، 210 ، 220\r\nعبد اللّه بن سبا : 109\r\nعبد اللّه بن سعد بن ابى سرح : 73 ، 74 ، 160 ، 161\r\nعبد اللّه بن سلمه : 92\r\nعبد اللّه بن شداد : 104\r\nعبد اللّه بن شقيق : 208\r\nعبد اللّه بن عاصم : 217\r\nعبد اللّه بن عامر حضرمى : 10 ، 139 - 142 ، 144 146 ، 148 ، 149 ، 153 - 155 ، 234 ، 237\r\nعبد اللّه بن عباس : 107 ، 108 ، 127 ، 144 - 146 ، 215 - 217 ، 227 ، 229 ، 230 ، 232 ، 237\r\nعبد اللّه بن عبد الرحمن : 200\r\nعبد اللّه بن عبد المدان : 223 ، 227\r\nعبد اللّه بن عكيم : 208\r\nعبد اللّه بن عمر : 209\r\nعبد اللّه بن عمرو بن ظلام : 119\r\nعبد اللّه بن قعين : 105 - 120 ، 121 ، 127 ، 131\r\nعبد اللّه بن قيس اشعرى : 228 ، 236 ؛ نيز - ابو موسى اشعرى\r\nعبد اللّه بن مسعود : 61 ، 159\r\nعبد اللّه بن معاويه : 237\r\nعبد اللّه بن وأل تيمى : 123 ، 124 ، 200\r\nعبد اللّه بن وهب راسبى : 14 ، 136\r\nعبد اللّه غامدى : 160\r\nعبد الحجر : - عبد اللّه بن عبد المدان\r\nعبد الرحمن بن ابى بكر : 103 ، 211\r\nعبد الرحمن بن جندب : 109 ، 135\r\nعبد الرحمن بن حرم غامدى : 171\r\nعبد الرحمن بن خالد بن وليد : 97 ، 117\r\nعبد الرحمن بن شريح : 107\r\nعبد الرحمن بن عبد اللّه بن عفيف : 181\r\nعبد الرحمن بن عبد اللّه بن كعب ارحبى : 175\r\nعبد الرحمن بن عبيد ازدى : 161 ، 228\r\nعبد الرحمن بن عبيد اللّه بن عباس : 223\r\nعبد الرحمن بن عجلان : 34\r\nعبد الرحمن بن عمير بن عثمان قرشى : 142 ، 154\r\nعبد الرحمن بن عوف : 210\r\nعبد الرحمن غامدى : 160\r\nعبد الرحمن بن مخنف : 163 171\r\nعبد الرحمن بن مسعدة الفزارى : 158 ، 218\r\nعبد الرحمن بن نعيم : 229\r\nعبد الرحمن مسيب فزارى : 106\r\nعبد الزهراء : 10\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nعبد القيس : 130\r\nعبد المطلب : 211\r\nعبيد اللّه بن ابى رافع : 45 ، 75 ، 82 ، 174\r\nعبيد اللّه بن زياد : 208 ، 234\r\nعبيد اللّه بن عباس : 10 ، 222 - 225 ، 237\r\nعبيد اللّه بن على : 43\r\nعتبة بن ابى سفيان : 202 ، 234\r\nعثمان بن حنيف : 11 ، 12\r\nعثمان بن عفان : 12 ، 13 ، 70 ، 73 ، 76 ، 77 ، 92 93 ، 99 ، 97 ، 101 ، 102 ، 104 ، 130 ، 134 ، 139 - 141 ، 143 ، 146 ، 159 169 - 171 ، 185 ، 186 ، 189 ، 190 ، 199 ، 220 ، 224 ، 229 ، 233 ، 234\r\nعجلى : 153\r\nعدى بن ثابت : 42\r\nعدى بن حاتم : 172 ، 207\r\nعراق : 12 ، 23 ، 66 ، 92 ، 97 ، 135 ، 157 ، 162 ، 171 ، 177 ، 182 ، 179 ، 204 ، 215 ، 218 ، 221\r\nعراقين : 76\r\nعروة بن زبير : 209 ، 210\r\nعروة بن مسعود : 196\r\nعطاء بن سائب : 209\r\nعطية بن سعد عوفى : 183\r\nعفاق بن شرجيل : 199\r\nعفان : 134 ، 143\r\nعقبه : 35 ، 211\r\nعقبة بن ابى معيط : 207\r\nعقبة بن علقمه : 41\r\nعقيل بن ابى طالب ، ابو يزيد : 35 ، 36 ، 160 161 ، 206 ، 207\r\nعلاء بن حضرمى : 222\r\nعلاء بن زيد : 208\r\nعلاء بن عبد الرحمن : 51\r\nعلافان ، مسجد : 208\r\nعلقمة بن قيس : 95\r\nعلى بن ابى طالب ( ع ) : 9 - 15 ، 23 ، 25 - 28 ، 30 ، 33 ، 34 ، 41 - 44 ، 47 - 49 ، 51 ، 56 ، 59 ، 65 ، 67 ، 70 ، 73 ، 74 ، 76 ، 80 - 85 ، 92 ، 95 - 97 - 100 ، 104 - 108 ، 117 ، 120 - 122 ، 124 ، 127 ، 128 ، 133 - 136 ، 140 ، 142 ، 144 ، 147 ، 149 ، 151 ، 152 ، 154 ، 155 ، 158 ، 161 ، 163 ، 167 ، 171 ، 175 ، 178 - 182 ، 185 ، 191 ، 192 ، 195 - 201 ، 207 ، 209 ، 211 ، 213 ، 216 ، 217 ، 222 ، 225 ، 226 ، 228 - 231 ، 234 - 236\r\nعلى بن الحسين : 210\r\nعلى بن محمد بن ابى سيف : 80 ، 95 ، 119\r\nعلى بن نعمان : 195\r\nعمارة بن عقبة بن ابى معيط : 158\r\nعمارة بن عمير : 36 ، 38\r\nعمار بن ياسر : 61 ، 95 ، 208 ، 209\r\nعمران : 69\r\nعمران بن كثير : 210\r\nعمر بن ثابت : 211\r\nعمر بن خطاب : 12 ، 33 ، 81 ، 109 ، 111 ، 210\r\nعمر بن عبد العزيز : 92\r\nعمر بن على بن ابى طالب : 211\r\nعمرو بن اراكه : 224 ، 225\r\nعمرو بن الحمق : 109\r\nعمرو بن سالم خزاعى : 210\r\nعمرو بن صيفى : 203 ، 204\r\nعمرو بن عاص : 9 ، 12 ، 14 ، 35 ، 95 ، 97 ، 98 ، 100 - 106 ، 109 ، 119 ، 139 - 141 ، 158 ، 159 ، 205 ، 207 ، 233\r\nعمرو بن عمير : 26\r\nعمرو بن عميس بن مسعود : 159 ، 160 ، 162\r\nعمرو بن مالك بن عشبه : 175 ، 176\r\nعمرو بن محصن : 139 ، 141 ، 192\r\nعمرو بن مرهء جهنى : 203 ، 204\r\nعوانة بن حكم : 201\r\nعوسجة بن شداد : 45\r\nعيسى بن مريم : 65 ، 213\r\nعين التمر : 169 - 171 ، 175\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n\r\nغ\r\nغريين : 159\r\nغنى ، قبيله : 25 ، 26 ، 183\r\nغنى ، مسجد : 183\r\n\r\nف\r\nفارس : 19 ، 234 ، 235\r\nفاطمه ( ع ) : 25\r\nفرات : 12 ، 43 ، 123 ، 162 ، 171 ، 172 ، 177 ، 179 ، 196\r\nفرات بن احنف : 211\r\nفروة بن نوفل : 14\r\nفزاره : 65\r\nفسطاط : 103\r\nفضه : 42\r\nفضيل بن خديج : 228\r\nفطر بن خليفه : 208\r\nفلسطين : 73 ، 100 ، 119\r\n\r\nق\r\nقابيل : 68\r\nقاسم بن محمد بن ابى بكر : 104\r\nقاسم بن وبره : 233\r\nقاسم بن وليد : 230\r\nقبصة بن ذؤيب : 209 ، 210\r\nقثم بن عباس : 190 - 192 ، 221 ، 225\r\nقثم بن عبيد اللّه بن عباس : 223\r\nقدامة بن عتاب : 43\r\nقدم ضبى : 45\r\nقديد : 161\r\nقرظة بن كعب : 123 - 170 ، 172\r\nقرقيسيا : 117 ، 118 ، 198 ، 207\r\nقريبه : 80\r\nقريش : 12 ، 25 ، 38 ، 66 - 97 ، 100 ، 111 ، 161 ، 192 ، 207 - 210 ، 221 - 223\r\nقس الناطف : 196\r\nقسطنطنيه : 231\r\nقضاعه ، قبيله : 219\r\nقطقطانيه : 159 ، 161\r\nقعقاع بن شور : 197 ، 200\r\nقلزم : 93 ، 94\r\nقم : 9\r\nقميز : 209\r\nقنبر : 34\r\nقيس ، قبيله : 146\r\nقيس بن ابى حازم : 30 ، 208\r\nقيس بن سعد بن عباده : 73 - 81 ، 92 ، 93 ، 117 ، 184\r\nقيس بن سكن : 27\r\n\r\nك\r\nكرمانى ( از ياران نصر بن سيار ) : 93\r\nكعب بن قعين : 127 - 129 ، 150 ، 151\r\nكعبه : 69 ، 103\r\nكلب : قبيله : 92\r\nكلبى : 146 ، 216 ، 221 ، 227\r\nكليب الجرمى : 33\r\nكميل بن زياد : 55 ، 56\r\nكناسه : 43 ، 201\r\nكنانة بن بشر : 101 - 103 ، 105\r\nكنده ، قبيله : 102\r\nكوثر ، حوض : 26\r\nكوفه : 9 ، 12 - 14 ، 25 ، 27 - 31 ، 33 ، 35 - 37 ، 42 ، 44 ، 49 ، 76 ، 80 ، 81 ، 105 ، 106 ، 117 ، 123 ، 127 ، 130 ، 133 ، 134 ، 144 ، 146 ، 150 ، 155 ، 157 - 160 ، 162 ، 171 ، 173 ، 177 - 179 ، 183 ، 184 ، 192 ، 205 - 209 ، 219 ، 224 ، 227 - 230 ، 232 ، 234 - 237\r\nكوفه ، مسجد : 44 ، 155 ، 179 ، 212\r\n\r\nل\r\nلبيد بن عطاء تميمى : 45\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nلقمان : 61\r\nلوط : 69\r\nلوط بن يحيى : 225\r\nليلى ( دخت مسعود نهشلى ) : 43\r\n\r\nم\r\nمأرب : 224\r\nمازن بن حنظله : 167\r\nمالك اشتر : 10 ، 13 ، 93 - 96 ، 117 ، 118 ، 182 ، 198\r\nمالك بن جون الحضرمى : 108\r\nمالك بن كعب ارحبى : 106 ، 107 ، 169 - 173 ، 175\r\nمالك بن مسمح : 145\r\nمثعب : 45\r\nمثنى بن مخربهء عبدى : 144\r\nمجاعة بن مراره : 233\r\nمجلسى : 10\r\nمجمع تيمى : 33\r\nمحارب بن ساعده : 205\r\nمحدث ارموى : 10 ، 58\r\nمحل بن خليفه : 172\r\nمحمد بن ابى بكر : 10 ، 79 - 85 ، 89 ، 91 - 93 ، 96 ، 97 ، 99 - 109 ، 117 ، 118 ، 139 ، 140 ، 144 ، 215\r\nمحمد بن ابى حذيفة : 73 ، 119\r\nمحمد بن حنفيه : 78 ، 213\r\nمحمد بن زياد : 234\r\nمحمد بن شيبه : 210\r\nمحمد بن عبد اللّه ( ص ) : 38 ، 42 ، 56 - 58 ، 62 ، 69 - 71 ، 74 ، 109 ، 110 ، 142 ، 151 ، 169 ، 179 ، 182 ، 187 ، 189 ، 204 ، 207 ، 210 ، 237\r\nمحمد بن عبد اللّه بن قارب : 236\r\nمحمد بن عبيد اللّه : 30\r\nمحمد بن على ( ع ) : 42 ، 43\r\nمحمد بن مخنف : 162 ، 163 ، 179\r\nمحمد بن يوسف بن ثابت : 169\r\nمختار بن ابى عبيده : 43\r\nمخنف بن سليم : 148 ، 171 - 173\r\nمخيس : 49\r\nمداين : 14 ، 125 ، 126 ، 177\r\nمداينى ، على بن محمد بن ابى سيف : 94 ، 95 ، 102\r\nمدرك بن الريان : 121 ، 129\r\nمدينه : 11 ، 12 ، 36 ، 41 ، 42 ، 74 ، 80 ، 81 ، 84 ، 104 ، 182 ، 190 ، 196 ، 207 ، 210 ، 217 - 221 ، 232\r\nمذحج ، قبيله : 96\r\nمران ، دير : 219\r\nمرج مرينا : 117 ، 118\r\nمروان بن حكم : 205\r\nمروه : 210\r\nمره همدانى : 208\r\nمسافر بن عفيف : 226\r\nمستظل بن حصين : 28\r\nمسجد اعظم : 13 ، 230\r\nمسروق بن اجدع : 208 ، 209\r\nمسعر بن فدك : 13\r\nمسعر بن كدام : 160\r\nمسعود نهشلى : 43\r\nمسكن : 27 ، 233\r\nمسلم بجلى : 41\r\nمسلم بن عقبه مرى : 175\r\nمسلمة بن مخلد : 76 ، 79 ، 99\r\nمسور بن مخرمه : 210\r\nمسيب بن نجبه : 184 ، 209\r\nمصر : 10 ، 58 ، 73 - 85 ، 90 - 101 ، 105 - 109 ، 117 ، 119 ، 139 ، 144 ، 215 ، 218\r\nمصعب بن زبير : 43\r\nمصقلة بن هبيره : 120 ، 133 - 135 ، 197\r\nمضر ، قبايل : 139 - 141 ، 145 ، 146 ، 150\r\nمطرف بن عبد اللّه : 208\r\nمعاوية بن ابى سفيان : 9 ، 12 ، 13 ، 23 ، 30 ، 35 - 38 ، 65 ، 67 ، 68 ، 70 ، 71 ، 76 - 78 ، 91 ، 92 ،\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n94 ، 95 ، 97 - 101 ، 104 ، 107 ، 117 - 119 ، 130 ، 134 ، 139 - 143 ، 153 ، 157 ، 158 ، 160 ، 165 ، 169 ، 171 ، 175 ، 176 ، 178 ، 184 ، 185 ، 189 ، 197 ، 201 ، 208 ، 215 - 218 ، 232 - 236\r\nمعاوية بن حديج : 9 ، 93 ، 99 ، 103 ، 104\r\nمعقل بن قيس : 126 - 133 ، 183 ، 189 ، 191 ، 192 ، 231\r\nمغيرة بن شعبه : 195 ، 221 ، 222 ، 234 ، 236 ، 237\r\nمغيره ضبى : 31 ، 43 ، 94 ، 95 ، 187 ، 196 ، 207 ، 210\r\nمكحول : 211\r\nمكه : 11 ، 112 ، 160 ، 182 ، 189 - 192 ، 207 ، 208 ، 210 ، 217 ، 219 - 222 ، 225 ، 231 ، 232 ، 236\r\nمنجاب بن راشد : 128 ، 131\r\nمنذر بن جارود : 197\r\nمنيع باهلى : 222\r\nميثم تمار : 155\r\nميسره : 211\r\nميمون حضرمى : 222\r\n\r\nن\r\nنائله : 12\r\nنابغه ( مادر عمرو بن عاص ) : 105 ، 195\r\nنجاشى ( شاعر ) : 197 ، 201 - 204\r\nنجد : 182\r\nنجران : 223 ، 224\r\nنخع ، قبيله : 25 ، 95\r\nنخيله : 14 ، 28 ، 29 ، 113 ، 157 ، 172 ، 179 ، 233 ، 236\r\nنصر بن سيار : 93\r\nنصيبين : 93 ، 198\r\nنعمان بن بشير : 169 - 173\r\nنعمان بن سعد : 45 ، 187\r\nنعمان بن صهبان راسبى : 132\r\nنعيم بن دجاجه : 45\r\nنعيم بن هبيره : 134\r\nنغر : 123 ، 124\r\nنمرود : 104\r\nنمير عبسى : 28\r\nنوح ( ع ) : 68 ، 70 ، 155\r\nنهروان : 10 ، 14 ، 23 ، 25 ، 27 - 29 ، 48 ، 62 ، 157 ، 182\r\n\r\nو\r\nوائل بن حجر حضرمى : 197 ، 207 ، 227 ، 228\r\nوادى القرى : 190 ، 192\r\nواقد بن بكر : 126\r\nواقدى : 211\r\nواقصه : 161\r\nوعلة بن مخدوع : 231\r\nوليد بن عقبه : 91 ، 92 ، 158 ، 196 ، 206 ، 207 ، 218 ، 219\r\nوليد بن هشام : 220 ، 225 ، 235\r\nوهب بن كيسان : 220\r\nوهب بن مسعود : 226 ، 227\r\n\r\nه\r\nهابيل : 68\r\nهارون بن خارجه : 155\r\nهاشم بن عتبة بن ابى وقاص : 108\r\nهانى بن خطاب همدانى : 179\r\nهانى بن هوذه : 25\r\nهجنع : - عبد اللّه بن عبد الرحمن هشام بن عروه : 80 ، 81\r\nهلال : 142\r\nهمدان ، قبيله : 28 ، 217 ، 224 ، 225\r\nهند ( مادر معاويه ) : 135 ، 147 ، 234\r\nهند بن عاصم سلولى : 201\r\nهود ( ع ) : 68\r\nهيت : 177 ، 198\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n\r\nى\r\nيحيى بن جابر ازدى : 218\r\nيحيى بن سلمة بن كهيل : 208 ، 209\r\nيحيى بن سعيد : 187\r\nيحيى بن صالح : 45 ، 184\r\nيحيى بن عروه : 210\r\nيزيد بن حارث : 75 ، 92\r\nيزيد بن حجيه : 197 - 199\r\nيزيد بن شجره : 10 ، 189 - 192\r\nيزيد بن قيس : 216 ، 217\r\nيزيد بن محجن تيمى : 35\r\nيزيد بن معاويه : 237\r\nيزيد بن مغفل : 127 ، 128 ، 131 ، 132\r\nيعقوب ( ع ) : 69\r\nيعوق : 155\r\nيغوث : 155\r\nيمامه : 182 ، 228 ، 231 ، 233\r\nيمن : 10 ، 65 ، 173 ، 207 ، 215 ، 217 ، 224 ، 225 ، 228 - 230\r\nينبع : 36\r\nيوسف بن عمر ثقفى : 173\r\nيونس بن متى ، مسجد : 184\r\n\r\n\r\n","description":"","footnote":"","page_name":" 264 ","page_number":264}
  ]