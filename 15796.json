[
  {"content":"\r\n\r\nدعا\r\nمعراج مؤمنين و راه زندگى\r\nآيت الله سيدمحمدتقى مدرسى\r\nمترجم : مصطفى كمال نژاد\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمدرسى ، محمدتقى ، 1945 -\r\nدعا ، معراج مؤمنين و راه زندگى / مؤلف محمدتقى مدرسى ؛ مترجم\r\nمصطفى كمال نژاد - تهران : محبان الحسين عليه السلام 1379 .\r\n200 ص . 7000 ريال : 3 - 65 - 7373 - 964 : isbn\r\nفهرستنويسى براساس اطلاعات فيپا .\r\nعنوان به عربى : الدعاء معراج المؤمن ومنهاج الحياة .\r\nاين كتاب قبلا تحت عنوان \" دعاء پرواز روح و راه زندگى \" توسط مطلع الفجر در سال 1371 منتشر شده است .\r\nچاپ دوم : 1379 .\r\n1 . دعا - جنبه هاى قرآنى . 2 . دعا - احاديث . 3 . احاديث شيعه . 4 . دعاى افتتاح - نقد و تفسير . الف . دعاى افتتاح . شرح . ب . كمال نژاد ، مصطفى ، مترجم . ج . عنوان . د . عنوان : دعا پرواز روح و راه زندگى .\r\n4 م 7 د / 104 bp\r\n159 / 297\r\n1379\r\nكتابخانه ملى ايران\r\n25938 - 78 م\r\nدعا ، معراج مؤمنين و راه زندگى\r\nآيت الله سيد محمدتقى مدرسى\r\nمترجم : مصطفى كمال نژاد\r\nناشر : انتشارات محبان الحسين عليه السلام\r\nچاپ دوم : تابستان 1379 - 5000 نسخه\r\nقيمت : 7000 ريال\r\nتهران - خيابان كريمخان زند خيابان به آفرين - بن بست چهارم - پلاك 52 - تلفن 6407435\r\nشابك 3 - 65 - 5648 - 964\r\n3 - 65 - 5648 - 964 isbn\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nمقدّمه چاپ دوّم\r\nبسم الله الرحمن الرحيم\r\nاگر پژوهش دقيق علمى صورت بگيرد ، شايد اساسترين عامل شقاوت و سعادت جامعهء بشرى اعمّ از اينكه در جامعهء سنّتى و يا جامعهء مدرن و پيشرفته زندگى مىكند - در يك جملهء خلاصه نماييم - دورى و نزديكى « فاصله » شناخت انسان از دنياى پيرامونى و ماوراى خود مىباشد .\r\nدعا و نيايش عامل اصلى حذف اين « فاصله » است ، زيرا در طول تاريخ تمام انسانها و پيروان اديان الهى به نحوى به دعا و نيايش احتياج داشته‌اند ، تنها شيوه نيايش و دعايشان متفاوت بوده است .\r\nپيامبران الهى چون حضرت « نوح ، ايوب ، موسى ، ابراهيم ، زكريا و . . . عليهم السلام » هر يكى بر اساس شرايط زمانى و مشكلاتشان از شيوه و روشهاى خاص خود در دعا و نيايش استفاده مىكردند و همينطور پيامبر بزرگوار اسلام حضرت محمّد صلى الله عليه و آله و ائمّهء معصومين عليهم السلام هر كدام متناسب با شرايط زمانى ونيازهايشان از روشهاى متفاوت بهره مىگرفتند . پس دعا و نياش جزء لاينفكّ حيات انسانهاست .\r\nامّا مهمترين شيوهء دعا و نيايش براى تقرّب به خداوند ، تزكيهء نفس و رفع نيازهاى مادى - معنوى ، شيوه و روش پيامبر اكرم صلى الله عليه و آله و ائمّهء معصومين عليهم السلام مىباشد .\r\nبنابراين كتاب « دعا ، معراج مؤمنين و راه زندگى » اثر تلاش و سعى خستگىناپذير ، دانشمند بزرگوار ، حضرت آيت اللَّه سيّد محمّدتقى مدرسى مدّ ظلّه العالى نه تنها شيوه‌هاى درست ، صحيح و گوناگون استفاده از دعا و نيايش را و استفاده از آيات قرآن\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nكريم و احاديث شريف جمع آورى و تأليف نموده است ، بلكه خود شيوه‌ها و روشهاى علمى نيايش و دعا را در زندگيش تجربه و آموخته است .\r\nبراين اساس استفاده از اين كتاب « دعا معراج مؤمنين و راه زندگى » براى همهء انسانهاى خداجو و بويژه شيعيان ، نه تنها توصيه بلكه ضرورى نيز مىباشد .\r\nدر پايان از آنجايى كه چاپ اوّل اين كتاب با استقبال گرم خوانندگان و دوست‌داران كتاب روبرو گرديد ، لذا انتشارات محبّان الحسين عليه السلام افتخار مىكند كه براى نشر مجدّد آن « چاپ دوّم » اقدام نمايد .\r\nانتشارات محبّان الحسين عليه السلام\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nپيشگفتار مؤلّف\r\nخداوندا ! سپاس تو را همچنانكه خود را سپاس گفته‌اى و برتر از آنچه گويندگان گويند .\r\nخداوندا ! درود و سلام فرست بر برترين آفريدگان ، آنكه او را به حق بر انگيختى تا بيم دهندهء جهانيان باشد : محمّد بن عبداللَّه ، و بر امامان راهنما از خاندان پاك او .\r\nخداوندا ! توفيق ده تا برسيم به آنچه كه از خوشنودى تو آرزو داريم و در راههاى نزديكى جستن به خويش ياريمان ده و گامهايمان را استوار كن تا پيرو راه ياوران تو باشيم .\r\nخواننده گرامى :\r\nاگر دوست داشتى كه خداوند جهانيان با تو سخن گويد ، قرآن بخوان و اگر خواستى با خداوند ، سخن گويى نماز بگزار و يا او را بخوان .\r\nچه قرآن بخوانى ، چه با خداوند راز و نياز كنى ، آن فاصلهء ايجاد شده ميان تو و خداوند كوتاه مىشود و يا كلًا از ميان بر مىخيزد .\r\nقرآن ، اين كتابى كه خدا فرو فرستاد تا راهنمايى به سوى او و چراغى روشنگر بر راه قرب او باشد ، مردم را در « هنر سخن گفتن با خداوند » - اگر اين تعبير درست باشد - بدون راهنمايى رها نكرده است .\r\nآيات قرآن به ما گفته‌اند كه چگونه صالحان ، خدا را خواندند و خداوند دعاشان را مستجاب كرد .\r\nمضامين دعاى قرآنى پُر از آداب سخن گفتن با خداست : اينكه چگونه او را ستايش كنيم و يا ثنا گوييم ، اينكه از او آمرزش خواهيم و با توبه و انابه به او نزديكى جوييم ، چگونه دعا را با طلب برترين حاجات آغاز كنيم بى آنكه خواسته‌هاى ديگر را به\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nفراموشى سپاريم و اينكه پدر ، مادر ، خويشان و برادران مؤمن را هنگام دعا ياد كنيم و . . . دها رسم و آيين ديگر .\r\nرسول گرامى ، با الهام از قرآن نيايشهايى را با مضامين عالى ساخت و خاندانش نيز در همان راه رفتند آنچنانكه سراسر جهان را از نيايشهايى شگفت و زيبا - كه حاوى مجموعه‌اى از معارف الهى است - پر كردند . دعاهاى آنان با شناخت خدا ، شناخت نامهاى نيك او ( اسماء حسنى ) ، راههاى توسّل به او و روشهاى توبه آغاز مىشود و با صفات پيامبرانش ادامه مىيابد و با تثبيت و جايگزين كردن صفات مكتبى در انسان مسلمان پايان مىگيرد .\r\nآنچه مايهء تأسّف است اين مىباشد كه ما با همهء نيازى كه داريم پيوسته از گنجينهء دعاهاى به جا مانده از معصومين عليهم السلام دور بوده‌ايم و در همين حال ، هدايت ، حكمت و نصيحت را از ميراث يونان ، ايران باستان و مرتاضان هند مىجوييم ، حال آنكه از ميراث پيامبر و خاندانش چيزى نزد ماست كه حاجات ما را بر آورده و نياز ما را پاسخ مىگويد . اين مسئله به دو چيز باز مىگردد :\r\n1 - چه بسيارند دانشمندانى كه سرگرم تحقيق در قسمتهاى گوناگون فقه و مقدّمات آن از قبيل : صرف ، نحو ، لغت ، معانى ، بيان و اصول هستند و فقط اندكى از آنان حقّ دعا را ادا كرده‌اند . شايد بدين سبب باشد كه معتقدند نياز به فقه از نيازى كه به دعا وجود دارد بيشتر است .\r\nدر حالى كه دعاو پيش از آن قرآن و احاديث اخلاقى و مواعظ ، بيشتر سزاوار كوشش و تحقيق‌اند ، زيرا كه اينها اصول علم و قواعد معرفت و شناخت را به دست مىدهند ، ولى فقه با همهء اهمّيّتى كه دارد فقط بخشى از مجموعهء رسالتهاى الهى است ، امّا مهمترين چيز اصلاح عقايد مردم ، شناساندن حقيقت دنيا به آنان ، ايّام اللَّه را به ياد آنان آوردن ، ايشان را از آخرت بيم دادن و به بهشت و پاكسازى نفس ترغيب كردن ، منظّم كردن جملهء پيوندهاى آنان با آفريدگار ، با ديگر مردم و با آفريدگان است . به سبب كم شمار بودن كسانى كه در دعا تحقيق و جستجو مىكنند ، كمبودى بزرگ از جهت تنظيم متون و تأليف كتابهاى گوناگونى كه نيازهاى مردم با آنها برآورده شود ، به وجود آمده است و مىدانيم كه مردم از جهت مراتب تعبّد متفاوت‌اند ، عدّه‌اى راز و نيازى\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nپر سوز و گداز دارند ، عدّه‌اى ديگر ميانه رو هستند و عدّه‌اى ديگر - كه اغلب مردم از اين گروه‌اند - دعاهايى آسان مىجويند ؛ دستهء اوّل به امثال « اقبال » و « مصابيح » نياز دارند ، دستهء دوم كتابى چون « مفاتيح الجنان » مىخواهند و نياز دسته سوم را متنى همچون « صحيفه سجّاديّه » برآورده مىكند . اگر مفاتيح الجنان و امثال آن نبود مكتب اسلام گرفتار كمبودى مىشد .\r\nمن از تعداد چاپها و نسخه‌هاى مفاتيح بيخبرم ، امّا بر اين اعتقادم كه شمار اين نسخه به صدها هزار مىرسد و در جهان اسلام ، جز قرآن هيچ كتاب دينى ديگر از اين لحاظ به پاى آن نمىرسد .\r\nآيا اين دليل نهايت نياز ملّتهاى مسلمان نيست ؟\r\nاز جهت ديگر اهتمامى را مىبينيم كه صرف تأليف كتابهاى ديگر مىشود ، امّا به سختى صد نسخه از هر كدام به فروش مىرسد و بقيّه در انبار كتاب‌فروشيها انباشته مىگردد .\r\n2 - دليل ديگر نظرى سطحى است كه بعضى بر دعا دارند ( با وجود آنكه اين دعاها حاوى گنجهاى معارف اهل بيت عليهم السلام است ) . دعا به عقيدهء آنان ذكرهايى است كه فرد - آگاهانه و يا ناآ گاه - ناچار است تكرار كند تا به ثواب دست يابد .\r\nهر كسى كه از سر ميل به ثواب خدا و اميد به رحمت او و يا از سر تسليم به فرمانش ، دعايى مىخواند خداوند به زودى او را اجرى عظيم خواهد داد ، امّا آيا همهء هدف دعا اين است ؟\r\nيا اينكه مثلًا دعاى « مكارم الاخلاق » برنامهء اخلاقى كاملى است و دعاى « افتتاح » شامل مجموعه‌اى از همهء عقايد دينى و دعاى « ابو حمزهء ثمالى » نيروى محرّك روح و درخششى عرفانى است و پلكان اولويتهاى انسان را تثبيت مىكند ؟ اگر در واژگان محورى دعا بينديشيم در خواهيم يافت كه درسهاى زندگى و لبريز از معانى مناسب با زندگى پيشرفته انسانها هستند .\r\nحتّى فقه اسلامى ناچار است كه ارزشهاى خود را كه با احكام متحقّق مىشود از دعاها بخواهد . مگر نه اين است كه هدف قانون و يا حكم شرعى ، تحقّق بخشيدن به الگوهايى معيّن همچون برپا داشتن حق ، عدل و متحقّق كردن فضيلت ، احسان و نيكى در\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nميان مردم است ؟ فقه از كجا اين الگوها و حدود ، اولويّتها و تداخلات آنها را اخذ و تعيين نمايد ؟ آيا نه اين است كه بايد متّكى به متونى كه الهام بخش احكام هستند و دعاهاى اين متون باشد ؟\r\nدر گذشته هنگامى كه درس و تحقّق در مقدّمات فقه اسلامى را آغاز مىكرديم و در نخستين روز از روزهاى درس و بحث مقدّماتى ، به ما اين حديث شريف را مىآموختند :\r\n« أَوَّلُ الْعِلْمِ مَعْرِفَةُ الْجَبَّارِ وَآخِرُ الْعِلْمِ تَفْويضُ الْأَمْرِ إِلَيْهِ » ( آغاز دانش ، شناخت خداى جبّار است و پايان دانش ، واگذاشتن كار به او ) .\r\nو من امروز مىپرسم : وقتى نخستين دانش ، خداشناسى است ، پس چرا تحقيق در دعا را كه يارى دهندهء ما در خداشناسى است رها كرده‌ايم ؟ و تا كى ميان ما و غنيترين گنجهاى معارف معنوى ، فراق و هجران باشد ؟\r\nو اكنون كه اين كتاب را تقديم مىدارم آرزومندم كه دعاى خير را در حقّ من فراموش نكنيد ، زيرا دعاى مؤمن در حقّ برادرش مستجاب مىشود .\r\nو از خداوند ، آمرزش ، هدايت و پايدارى مىطلبم . إِنَّهُ سَميعُ الدُّعاءِ .\r\nمحمّدتقى المدرسى\r\nتهران 21 / محرّم الحرام / 1405 ه . ق\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nدعا در قرآن\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nخدا را چگونه بخوانيم ؟\r\n( وَإِذَا سَأَلَكَ عِبَادِي عَنِّي فَإِنِّي قَرِيبٌ أُجِيبُ دَعْوَةَ الدَّاعِ إِذَا دَعَانِ فَلْيَسْتَجِيبُوا لِيْ وَلْيُؤْمِنُوا بِي لَعَلَّهُمْ يَرْشُدُونَ ) .\r\n( سورهء بقره ، آيهء 186 )\r\n« و زمانى كه بندگان من از تو دربارهء من پرسند ، من نزديكم ، دعاى دعا كننده را هنگامى كه مرا بخواند اجابت مىكنم ، پس بايد دعوت مرا استجابت كنند و به من ايمان آورند تا شايد هدايت شوند . »\r\n( قُلْ أَرَأَيْتَكُمْ إِنْ أَتَاكُمْ عَذَابُ اللَّهِ أَوْ أَتَتْكُمُ السَّاعَةُ أَغَيْرَ اللَّهِ تَدْعُونَ إِن كُنْتُمْ صَادِقِينَ * بَلْ إِيَّاهُ تَدْعُونَ فَيَكْشِفُ مَا تَدْعُونَ إِلَيْهِ إِن شَاءَ وَتَنْسَوْنَ مَا تُشْرِكُونَ * وَلَقَدْ أَرْسَلْنَا إِلَى أُمَمٍ مِن قَبْلِكَ فَأَخَذْنَاهُم بِالْبَأْسَاءِ وَالضَّرَّاءِ لَعَلَّهُمْ يَتَضَرَّعُونَ * فَلَوْلَا إِذْ جَاءَهُم بَأْسُنَا تَضَرَّعُوا وَلكِن قَسَتْ قُلُوبُهُمْ وَزَيَّنَ لَهُمُ الشَّيْطَانُ مَا كَانُوا يَعْمَلُونَ ) .\r\n( سورهء انعام ، آيات 40 - 43 )\r\n« بگو كه اگر عذاب خدا ، يا هنگام مرگ شما فرا رسد چه خواهيد كرد ؟ آيا در آن ساعت ، غير خدا را مىخوانيد ؟ اگر راستگو هستيد ، بلكه تنها خدا را مىخوانيد تا اگر خواست شما را از سختى برهاند و آنچه را با خدا شريك قرار مىدهيد فراموش مىكنيد .\r\nو ما پيامبرانى به سوى امّتهاى پيشين فرستاديم پس آنان را گرفتار بلا و مصيب كرديم تا شايد تضرّع كنند . چرا وقتى سختى ما به آنها رسيد تضرّع نكردند ؟ بدين سبب كه دلهايشان را قساوت فرا گرفت و شيطان كردار آنها را براى آنها آراست . »\r\n( قُلْ مَن يُنَجِّيكُم مِن ظُلُمَاتِ الْبَرِّ وَالْبَحْرِ تَدْعُونَهُ تَضَرُّعاً وَخُفْيَةً لَئِنْ أَنْجَانَا مِن\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nهذِهِ لَنَكُونَنَّ مِنَ الشَّاكِرِينَ * قُلِ اللَّهُ يُنَجِّيكُم مِنْهَا وَمِن كُلِّ كَرْبٍ ثُمَّ أَنْتُمْ تُشْرِكُونَ ) .\r\n( سورهء انعام ، آيات 63 - 64 )\r\n« بگو چه كسى شما را از تاريكى خشكى و دريا نجات مىدهد كه او را با تضرّع در نهان مىخوانيد كه اگر ما را از اين نجات داد هر آينه شكر گزار خواهيم بود ؟ بگو :\r\nخدا شما را از آن و از هر سختى و اندوه نجات مىدهد سپس شما شرك مىآوريد . »\r\n( وَلَا تُفْسِدُوا فِي الْأَرْضِ بَعْدَ إِصْلَاحِهَا وَادْعُوهُ خَوْفاً وَطَمَعاً إِنَّ رَحْمَتَ اللَّهِ قَرِيبٌ مِنَ الْمُحْسِنِينَ ) .\r\n( سورهء اعراف ، آيهء 56 )\r\n« و در زمين بعد از اصلاح آن ، فساد نكنيد و خدا را از روى بيم و اميد بخوانيد ، همانا رحمت خدا به نيكوكاران نزديك است . »\r\n( قَالَ قَدْ أُجِيبَتْ دَعْوَتُكُمَا فَاسْتَقِيَما وَلَاتَتَّبِعَانِّ سَبِيلَ الَّذِينَ لَايَعْلَمُونَ ) .\r\n( سورهء يونس ، آيهء 89 )\r\n« گفت : دعاى شما دو تن اجابت شد ، پس به راه راست باشيد و راه نادانان را پيروى نكنيد . »\r\nدعا چيست ؟ انسان چگونه بايد دعا كند ؟ اميد چه فايدهء از دعا مىرود ؟\r\nپيش از هر سخنى ناچاريم بدانيم كه دعا اهداف و حكمتهايى معيّن دارد كه اگر انسان آنها را بداند گنجى را يافته است . گنجى كه چه بسا قبلًا از آن هيچ نمىدانسته است و چاره‌اى براى مشكلات پيچيده‌اى كه در زندگى خود بدانها مبتلا است ، راه حلّى براى دشواريهايى كه به او روى مىآورد و درمانى براى دردها و آلودگيهاى دل خود يافته است . آيات كريمه با آنكه در قرآن به شكلى پراكنده ، به مناسبتهاى گوناگون آمده‌اند ، در مجموع از دعا انديشه‌اى كامل به دست مىدهند .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nدعا در هر مكان\r\nانسان هنگام مشكلات در جستجوى راه حلّى است و به فطرت مىداند كه اين راه حل به دست خداست و اينكه هر امر مشكلى هر چند بزرگ باشد و هر چند انسان را به نااميدى فراخواند ، راه حلّى به دست خدا دارد ، امّا خدا كجاست ؟\r\nبه كجا روى آوريم تا به خدا نزديك باشيم و رو به سوى او سخن گوييم ؟ و از او درخواست كنيم آيا خدا در مسجد است ؟ آيا در دشت يا بر روى كوههاست ؟\r\nو بالآخره در كجا به خدا نزديكتريم ؟ اين پرسش ، فرا روى همهء مردم است و تنها براى آنان كه در روزگار پيامبر مىزيستند و از او دربارهء خدا مىپرسيدند ، نبوده است . ما نيز هرگاه با مشكلات مواجه مىشويم جايى را مىجوييم كه در آن به خداوند نزديكتر باشيم تا او را در آنجا بخوانيم . قرآن حكيم اين پرسشها را اين گونه پاسخ مىدهد :\r\n( وَإِذَا سَأَلَكَ عِبَادِي عَنِّي فَإِنِّي قَرِيبٌ . . . )\r\n( سورهء بقره ، آيهء 186 )\r\n« و زمانى كه بندگان من از تو دربارهء من پرسند ، من نزديكم . »\r\nپس ديگر انسان به واسطه‌اى و به اينكه راهى را طى كند تا به خدا برسد ، نياز ندارد . زيرا كه خداوند نزديك است . در دعاى ابو حمزه مىخوانيم :\r\n« وَانَّ الرَّاحِلَ إِلَيْكَ قَريبُ الْمَسافَةِ ، وَأَنَّكَ لا تَحْتَجِبُ عَنْ خَلْقِكَ الّا أَنْ تَحْجُبَهُمُ الْأَعْمالُ دُونَكَ » .\r\n« كوچنده به سوى تو راهش كوتاه است و تو از خلق خود پوشيده نيستى جز اينكه كارها ، آنها را در پس پرده مىنهد . »\r\nوقتى از امام على عليه السلام دربارهء خدا و فاصله ميان زمين و آسمان مىپرسند ، مىگويد : « اين فاصله ، « دعايى مستجاب شده » است ، زيرا دعاى مستجاب ميلياردها كيلومتر فاصلهء ميان زمين و آسمان را در زمانى كمتر از يك چشم به هم\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nزدن طى مىكند . »\r\nدر كتابهاى تفسير آمده است كه مردى از پيامبر پرسيد : اى رسول خدا آيا خداوند ما نزديك است تا با او آهسته راز و نياز كنيم ، يا دور است تا به بانگ بلند بخوانيمش ؟ پس پيامبر چشم انتظار وحى شد تا آيه 186 سورهء بقره نازل گشت :\r\n« و زمانى كه بندگان من از تو دربارهء من پرسند ، من نزديكم . . . »\r\n\r\nتنها خدا را بخوانيم\r\nخداى تعالى دعاى دعا كنندگان را اجابت مىكند ، امّا به دو شرط :\r\nاوّل - « وقتى مرا بخوانند » ، پس واجب است كه فقط خدا را بخوانيم ، نه هيچ‌كس ديگر را گويى انسان در ظاهر خدا را مىخواند ، امّا به راستى خداى حقيقيش را نمىخواند ، بلكه روى دعايش به سوى شركايى است كه براى خدا فرض كرده است . او به زبان ، « ياربّ » مىگويد و دستهايش را به دعا سوى آسمان بلند مىكند ، امّا دلش با خدا پيوند نمىگيرد ، زبان او در كار نيايش است در حالى كه دلش خدا را نمىخواند . در تفسير اين آيه كريمه :\r\n( . . . فَاخْلَعْ نَعْلَيْكَ إِنَّكَ بِالْوَادِ الْمُقَدَّسِ طُوىً ) .\r\n( سورهء طه ، آيهء 12 )\r\n« كفشهايت را بر كن كه تو در وادى مقدّس طُوى هستى . »\r\nآمده است كه منظور از كفش ، دوستى زن و فرزند است ، يعنى تو تا زمانى كه بر من وارد مىشوى و مىخواهى كه مرا بخوانى بايد دلت پيوندى با دوستى فرزندان نداشته باشد ، زيرا حضرت موسى عليه السلام در آن بيابان و آن شب سرد ، آن هنگام كه تاريكى و سرما و كم گشتگى او را در خود پيچيده بود ، به زنش كه به زودى مىزاييد مىانديشيد و براى او در جستجوى آتش بود .\r\nو تو نيز به مسجد رفتى و نماز گذاردى و در اين ميان ، انديشه‌ات مشغول فرزندان و مشكلاتت بود ، پس تو خدا را نخوانده‌اى .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nبنابر اين از اين آيه كريمه در مىيابيم كه آنگاه كه خواستى به دعا مشغول شوى ناچار بايد از پيوندهاى ديگر دور شوى و در توجّه خود به خدا ، اخلاص ورزى ، خداوند مىگويد :\r\n( وَإِذَا سَأَلَكَ عِبَادِي عَنِّي فَإِنِّي قَرِيبٌ أُجِيبُ دَعْوَةَ الدَّاعِ إِذَا دَعَانِ . . . ) . « و زمانى كه بندگان من از تو دربارهء من پرسند ، من نزديكم ، دعاى دعا كننده را هنگامى كه مرا بخواند اجابت مىكنم . »\r\nشرط دوّم - اين شرط را در نيمهء دوم آيه مىيابيم ، آنجا كه مىفرمايد :\r\n( . . . فَلْيَسْتَجِيبُوا لِيْ وَلْيُؤْمِنُوا بِي لَعَلَّهُمْ يَرْشُدُونَ ) .\r\n« پس بايد دعوت مرا استجابت كنند و به من ايمان آورند تا شايد هدايت شوند . »\r\nتا زمانى كه خدا دعاى تو را اجابت مىكند ، تو نيز به نوبهء خود بايد فرمان خدا را اجابت كنى و به او ايمان آورى و همهء شئون زندگيت را بر طبق خواست خدا و بر حسب تعاليم او شكل دهى . آرى ! از اين راه است كه انسان به رشد مىرسد ورشد يافتن يعنىرسيدن به‌راه درست ، پس هنگامى كه انسان ، فرمان‌خدا را اجابت كند و به‌او ايمان‌آورد ، بى شك رشد را در زندگى خويش تضمين كرده است .\r\n\r\nحكمت دعا\r\nآيه كريمه دربارهء حكمت دعا چنين مىگويد :\r\n( قُلْ أَرَأَيْتَكُمْ إِنْ أَتَاكُمْ عَذَابُ اللَّهِ أَوْ أَتَتْكُمُ السَّاعَةُ أَغَيْرَ اللَّهِ تَدْعُونَ إِن كُنْتُمْ صَادِقِينَ * بَلْ إِيَّاهُ تَدْعُونَ فَيَكْشِفُ مَا تَدْعُونَ إِلَيْهِ إِن شَاءَ وَتَنْسَوْنَ مَاتُشْرِكُونَ * وَلَقَدْ أَرْسَلْنَا إِلَى أُمَمٍ مِن قَبْلِكَ فَأَخَذْنَاهُم بِالْبَأْسَاءِ وَالضَّرَّاءِ لَعَلَّهُمْ يَتَضَرَّعُونَ ) .\r\n( سورهء انعام ، آيات 40 - 42 )\r\n« بگو كه اگر عذاب خدا ، يا هنگام مرگ شما فرا رسد چه خواهيد كرد ؟ آيا در آن ساعت غير خدا را مىخوانيد ؟ اگر راستگو هستيد ، بلكه تنها خدا را مىخوانيد تا اگر\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nخواست شما را از سختى برهاند و آنچه را با خدا شريك قرار مىدهيد فراموش كنيد . و ما پيامبرانى به سوى امّتهاى پيشين فرستاديم پس آنان را گرفتار بلا و مصيبت كرديم تا شايد تضرّع كنند . »\r\nاين آيه در آغاز به اين امر مىپردازد كه وقتى عذاب خدا يا مرگ فرا مىرسد و وقتى زندگى سخت مىشود ، انسان خدا را مىخواند و شركايى را كه براى او فرض كرده فراموش مىكند .\r\nقرآن سپس به حكمت دعا اشاره مىكند كه خداوند بعد از آنكه عذاب بر امّتهاى پيشين نازل كرد ، پيامبرانش را به سوى آنان فرستاد و عذاب بر دوگونه بود :\r\nيكى به شكل جنگهاى داخلى و عذاب انسان به دست انسان و آن « بأساء » است ، و ديگرى به شكل عذاب انسان به دست طبيعت و آن « ضرّاء » مىباشد . « 1 »\r\nولى چرا خداوند بندگانش را به « بأساء » و « ضرّاء » فرو مىگيرد ؟ چرا آنان را با مشكلات مىآزمايد ؟ آيهء كريمه ، خود پاسخ مىدهد :\r\n( . . . لَعَلَّهُمْ يَتَضَرَّعُونَ . . . ) .\r\n« . . . تا شايد تضرّع كنند . »\r\nهدف آن است كه خداوند مىخواهد تو همچون بنده‌اى از بندگانش به\r\n\r\n\r\n","description":"","footnote":"\r\n( 1 ) - برخى از فضاشناسان پديد آمدن دگرگونيهايى عظيم را ، در زمين در اثر انفجارهاى پى در پى كه در خورشيد به وجود مىآيد پيش‌بينى كرده‌اند . زيرا اين انفجارات ، حرارت خورشيد را از پنج هزار به پانزده هزار درجه بالا خواهد برد و اين بالا رفتن درجه حرارت ، بر زمين - كه يكى از كراتى است كه به گرد خورشيد مىگردد - اثر خواهد گذاشت ، امّا چه اثرى ؟ نمىدانيم .\r\nچه كسى مىتواند اين انفجارات خورشيدى را متوقّف كند ؟ و اگر اين انفجارها منجرّ به دگرگونيهايى عظيم در زمين ما بشود ، آيا دانش جديد و ابزارهاى پيشرفتهء آن مىتواند با آن به رويارويى برخيزد ؟ هرگز . . . بلكه فقط خدا بر چنين كارى قادر است ، و شايد پديد آمده اين گونه امور يكى از انواع « ضرّاء » باشد .\r\n","page_name":" 16 ","page_number":16},
  {"content":"\r\n\r\nسوى او بروند . و در حالت عادى وقتى به سوى او نمىروند مشكلات و عذاب بر تو نازل مىشود تا به سوى خداوندت روى آورى و به او تضرّع كنى .\r\nولى ما بعضى از مردم را چنين مىبينيم كه حتّى در حالت عذاب نيز به خدا تضرّع نمىكنند .\r\nراست آن است كه جمود اينان را به مرحله‌اى رسانيده كه حتّى فطرت و وجدان خويش را نيز از دست داده‌اند ، آن وجدانى كه به هنگام بروز مشكلات و عذاب ، در هر انسانى هست و آن فطرتى كه انسان را به راه بازگشت به خدا مىكشاند ، قرآن كريم دربارهء اينان مىگويد :\r\n( فَلَوْلَا إِذْ جَاءَهُم بَأْسُنَا تَضَرَّعُوا وَلكِن قَسَتْ قُلُوبُهُمْ وَزَيَّنَ لَهُمُ الشَّيْطَانُ مَا كَانُوا يَعْمَلُونَ ) .\r\n( سورهء انعام ، آيه 43 )\r\n« چرا وقتى سختى ما به آنها رسيد ، « تضرّع » نكردند ؟ بدين سبب كه قساوت دلهايشان را فرا گرفت و شيطان كارهايشان را براى آنها آراست . »\r\nبنابر اين ، آيات تأكيد مىورزند كه توجّه انسان به « خدا » و « تضرّع » به درگاه او ، از فوايد مشكلات و مصايب است . در واقع مشكلات به پايان خواهند آمد حال آنكه ايمانى كه تضرّع ، آن را در دل انسان كاشته است باقى مىماند و ادامه مىيابد ، همچنانكه كار شايسته‌اى كه ايمان انسان آن را مىآفريند باقى مىماند و آثارش حتّى پس از نبادوى دنيا و مشكلاتش مستمر خواهد بود .\r\nامام صادق عليه السلام مىفرمايد : مردى پيامبر صلى الله عليه و آله را به طعام خواند ، چون پيامبر داخل خانهء آن مرد شد نظرش به مرغى افتاد كه بر بالاى ديوار خانه تخم گذاشته است . پيامبر از اين امر تعجّب كرد ، آن مرد به او گفت : از اين تخم تعجّب كردى ؟\r\nسوگند به آنكه تو را به حق برانگيخت من تا به حال به هيچ مصيبتى گرفتار نيامده‌ام .\r\nپس پيامبر بى آنكه از غذاى او بخورد برخاست و گفت : آنكه به مصيبتى گرفتار نشده باشد ، خدا را در او حاجتى نيست .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n« قال النبيّ لأصحابه : ملعون كلّ مال لا يزكّى\r\n، ملعون كلّ جسد لا يزكّى . ولو في كلّ أربعين يوماً فقيل : يا رسول اللَّه\r\n، أمّا زكات المال فقد عرفناها فما زكات الأجساد ؟ فقال لهم : إن تصاب بآفة » .\r\n( بحار الانوار\r\n، ج 93\r\n، ص 289 )\r\nهم‌چنين مىفرمايد : پيامبر روزى يارانش را گفت : هر مال زكات داده نشده ، ملعون است و هر بدن زكات داده نشده - اگر چه هر چهل روز يك بار - ملعون است .\r\nگفتند : اى رسول خدا زكات مال را مىدانيم ، زكات بدن چيست ؟ فرمود : اين است كه به آفتى گرفتار آيد ، پس چهرهء آنان كه اين سخن شنيدند دگرگون شد و چون آنان را بر اين حال ديد فرمود : آيا منظور مرا دريافتيد ؟ گفتند : نه اى رسول خدا . فرمود :\r\nتن انسان خراشيده شود ، پايش به سنگ آيد ، لغزد ، بيمار شود ، خارى در او خلد و همانند اينها ، تا در پايان حديث فرمود : به چشم پريدگى دچار شود .\r\n« من لم يرزء فما للَّه‌فيه من حاجة » .\r\n( بحار الانوار\r\n، ج 67\r\n، ص 218 )\r\nانسانى كه در زندگيش با هيچ مشكلى يا مصيبتى رو برو نمىشود ، نبايد خوشحال و مطمئنّ باشد ، زيرا اين علامت غرور است . پس انسان وقتى گرفتار مشكلى مىشود روحش بلندى مىگيرد و به نور خدا روشنى مىيابد و دلش متوجّه او مىشود ، فايدهء اين توجّه بيش از ضررهاى آن گرفتارى است . و در مقابل ، انسانى كه حتّى وقتى با عذاب روبرو مىشود تضرّع نمىكند ، دلش سخت و قسى شده و ابليس كارهاى بد او را پيش چشمش زينت داده است .\r\n\r\nشيوه‌هاى دعا\r\nقرآن در اين باره مىگويد :\r\n( قُلْ مَن يُنَجِّيكُم مِن ظُلُمَاتِ الْبَرِّ وَالْبَحْرِ تَدْعُونَهُ تَضَرُّعاً وَخُفْيَةً . . . ) .\r\n( سورهء انعام ، آيه 63 )\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n« بگو چه كسى شما را از تاريكى ، خشكى و دريا نجات مىدهد كه او را با تضرّع در نهان مىخوانيد ؟ »\r\nبنابر اين بايد دعا اوّلًا همراه « تضرّع » و ثانياً در « نهان » باشد ، يعنى رازى ميان بنده و خداوند باشد . همچنانكه براى دعا كننده شايسته است كه بداند او با خدا ، با دعاى خويش عهد مىبندد كه اگر او را از گرفتاريش رهانيد انسانى نيكوكار و شكر گزار شود :\r\n( . . . لَئِنْ أَنْجَانَا مِن هذِهِ لَنَكُونَنَّ مِنَ الشَّاكِرِينَ ) .\r\n( سورهء انعام ، آيه 63 )\r\n« اگر ما را از اين برهاند هر آينه از شكر گزاران خواهيم بود . »\r\nو چه‌بسا انسان با خدا عهد بندد و مشكلش بر طرف شود ، امّا او به زندگى پيشين خود - بى هيچ دگرگونى را ستينى در رفتار - بازگردد :\r\n( قُلِ اللَّهُ يُنَجِّيكُم مِنْهَا وَمِن كُلِّ كَرْبٍ ثُمَّ أَنْتُمْ تُشْرِكُونَ ) .\r\n( سورهء انعام ، آيه 64 )\r\n« بگو خدا شما را از آن و از هر سختى واندوه مىرهاند سپس شما شرك مىآوريد . »\r\nدر سورهء اعراف مىخوانيم :\r\n( وَلَا تُفْسِدُوا فِي الْأَرْضِ بَعْدَ إِصْلَاحِهَا وَادْعُوهُ خَوْفاً وَطَمَعاً إِنَّ رَحْمَةَ اللَّهِ قَرِيبٌ مِنَ الْمُحْسِنِينَ ) .\r\n( سورهء اعراف ، آيه 56 )\r\n« و در زمين بعد از اصلاح آن فساد نكنيد و خدا را از سر بيم و اميد بخوانيد ، همانا رحمت خدا به نيكوكاران نزديك است . »\r\nپس در هنگام دعا ، انسان بايد در حالتى ميان « بيم و اميد » باشد و به استجابت سريع دعاى خود مطمئنّ نباشد ، همچنانكه نبايد از رحمت خدا نااميد باشد . در اينجا اجازه دهيد اندكى دربارهء پيوند و رابطه ميان « دعاى از سر بيم و اميد » و « نزديكى رحمت خدا به نيكوكاران » بينديشيم . اين پيوند چنين است كه انسان هرگاه گرفتار مصيبتى شود و يا با مشكلى در زندگيش رو برو گردد ، بايد خدا را بخواند و در همين هنگام نيز به مردم احسان كند ، زيرا احسان ، انسان را به دعا بر\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمىانگيزد و نيز كليد استجابت خداست ، خدايى كه رحمتش به احسان كنندگان نزديك است .\r\nدر سورهء يونس اين آيه را مىخوانيم :\r\n( قَالَ قَدْ أُجِيبَتْ دَعْوَتُكُمَا فَاسْتَقِيَما وَلَا تَتَّبِعَانِّ سَبِيلَ الَّذِينَ لَا يَعْلَمُونَ ) .\r\n( سورهء يونس ، آيه 89 )\r\n« گفت دعاى شما دوتن اجابت شد پس به راه راست باشيد و راه نادان را پيروى نكنيد . »\r\nخطاب به سوى موسى و هارون است و منظور آن است كه تو آنگاه كه خدا را خواندى و او دعايت را استجابت كرد ، به سوى اين و آن نبايد به روى و بايد از خدا آرزو خواهى و بر راه راست پايدار مانى و تسليم فشارها و تنگناها نگردى ، همچنانكه بر توست كه پيوسته بر راه هدايت باشى و راه نادانان را پيروى نكنى .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nمرا بخوانيد تا براى شما استجابت كنم\r\n( وَنُوحاً إذْ نادى مِن قَبْلُ فَاستَجَبْنا لَهُ فَنَجِّيْناهُ وَأَهْلَهُ مِنَ الْكَرْبِ الْعَظِيمِ ) .\r\n( سورهء انبيا ، آيهء 76 )\r\n« و نوح را به ياد آور كه از پيش ندا درداد ، پس براى او اجابت كرديم و او و اهلش را از بلاى عظيم نجات داديم . »\r\n( وَأَيُّوبَ إِذْ نَادَى رَبَّهُ أَنِّي مَسَّنِيَ الضُّرُّ وَأَنتَ أَرْحَمُ الرَّاحِمِينَ * فَاسْتَجَبْنَا لَهُ فَكَشَفْنَا مَا بِهِ مِن ضُرٍّ وَآتَيْنَاهُ أَهْلَهُ وَمِثْلَهُم مَّعَهُمْ رَحْمَةً مِنْ عِندِنَا وَذِكْرَى لِلْعَابِدِينَ ) .\r\n( سورهء انبياء ، آيهء 83 - 84 )\r\n« وايّوب را به ياد آور كه خداوندش را ندا درداد كه مرا زيان رسيد و تو بخشاينده‌ترين بخشايندگانى . پس براى او اجابت كرديم و زيان را از او برگرفته اهلش و همانندآن آنان‌را با آنان به او بازگردانيديم از سر رحمت خود و براى يادآورى پرستندگان . »\r\n( قُلْ مَا يَعْبَؤُا بِكُمْ رَبِّي لَوْلَا دُعَاؤُكُمْ فَقَدْ كَذَّبْتُمْ فَسَوْفَ يَكُونُ لِزَامَاً ) .\r\n( سورهء فرقان ، آيهء 77 )\r\n« بگو اگر دعاى شما نبود خداوند من چه اعتنايى به شما مىكرد ، شما تكذيب كرديد پس به زودى به كيفر گرفتار خواهيد شد . »\r\n( أَمَّن يُجِيبُ الْمُضْطَرَّ إِذَا دَعَاهُ وَيَكْشِفُ السُّوءَ وَيَجْعَلُكُمْ خُلَفَاءَ الْأَرْضِ أَءِلهٌ مَعَ اللَّهِ قَلِيلًا مَا تَذَكَّرُونَ ) .\r\n( سورهء انعام ، آيهء 62 )\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n« آن كيست كه مضطرّ را اجابت مىكند چون او را بخواند و بدى را بر طرف مىسازد و شما را جانشينان در زمين قرار مىدهد ، آيا معبودى جز اللَّه هست ، شما اندكى متذكّر مىشويد . »\r\n( وَقَالَ رَبُّكُمُ ادْعُونِي أَسْتَجِبْ لَكُمْ إِنَّ الَّذِينَ يَسْتَكْبِرُونَ عَنْ عِبَادَتِي سَيَدْخُلُونَ جَهَنَّمَ دَاخِرِينَ ) .\r\n( سورهء غافر ، آيهء 60 )\r\n« خداوند شما گفت مرا بخوانيد تا براى شما استجابت كنم ، آنان كه از عبادت من سر مىپيچند به زارى و خوارى به جهنّم خواهند رفت . »\r\n( وَيَسْتَجِيبُ الَّذِينَ آمَنُوا وَعَمِلُوا الصَّالِحَاتِ وَيَزِيدُهُم مِن فَضْلِهِ وَالْكَافِرُونَ لَهُمْ عَذَابٌ شَدِيدٌ )\r\n( سورهء شورى ، آيهء 26 )\r\n« و اجابت مىكند كسانى را كه ايمان آوردند و كارهاى درست كردند ، و از فضل خويش به آنان مىدهد و كافران را عذابى سخت هست . »\r\n\r\nدعاى حضرت نوح\r\nبا تدبّر در اين آيات ، نكاتى جديد را دربارهء دعا از قرآن الهام مىگيريم ، از بارزترين اين نكات ، آن است كه در سورهء انبياء مىبينيم ، آنجا كه خداوند ، داستان حضرت نوح را بر ما فرو مىخواند . حضرت هنگامى كه خداوندش را خواند ، خدا دعايش را مستجاب كرد و از آن بلا ، آن رنج و اندوه بزرگ نجاتش داد . طوفان همهء جهان را فراگرفته و همهء مردم ، بلكه همهء زندگان اعم از پرندگان و حيوانات را ، غرق كرده بود .\r\nطوفان همه را مىگيرد و به زندگى پايان مىدهد و از اين ميان فقط يك نفر و مجموعهء كوچكى با اوست زنده مىمانند ، خداوند دعايشان را مستجاب مىكند و آنان را از گرفتارى بزرگ مىرهاند . در اين داستان دليلى روشن وجود دارد بر اين\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nمطلب كه امور جهان و هستى امورى نيست كه بر اساس سنّتها و قوانينى كه عدول‌ناپذير باشند وضع شده باشد ، هرگز بلكه سنّت‌هاى هستى بر وفق اراده‌اى برتر و والاتر - كه ارادهء خداوند است - دگرگون مىشود .\r\nدرست است كه حوادث و تحوّلاتى كه در هستى رخ مىدهد بر اساس قوانين و نظامهايى ثابت است ، امّا اين قوانين را خداوند جارى مىكند و اگر بخواهد كارى را به فلان قانون ، مربوط كند و يا فلان قانون را تغيير دهد ، اين كار را بر اساس خواست خود انجام مىدهد . در اين مورد فيلسوفان يونان نظريه‌اى نادرست دارند . مىگويند : اگر آسمان كمانى بود و بلاتيرى ، و خدا تيرانداز ، به كجا مىشد گريخت ؟ اين نظريه در روزگار پيامبر آوازه يافت ، پس آيه نازل شد كه :\r\n( فَفِرُّوْا إِلَى اللَّهِ إِنِّي لَكُم مِنْهُ نَذِيرٌ مُبِينٌ ) .\r\n( سورهء ذاريات ، آيهء 50 )\r\n« به سوى خدا بگريزيد كه من براى شما از او بيم دهنده‌اى آشكارم . »\r\nبنابر اين آسمان كمانى است و بلا تيرى و دستِ قَدَر تيرانداز ، ولى با اين همه اميد خلاصى هست ، اينجا عليرغم آسمان و تير بلا درى براى رهايى هست و آن بازگشت به سوى خداست .\r\nفرار به سوى خداوند توانا ، به سوى آنكه از آسمان عظيمتر و از بلا بزرگتر و از قَدَر نيرومندتر است . خدا را قضا و قدرى است و قضا برتر از قدر است ، زيرا براى نقض قدر مىآيد ، گاه مقدّر مىشود كه كسى در حادثه‌اى معيّن بميرد ، امّا با صدقه و استجابت فرمان خدا دعايش مستجاب مىشود و قضاى خدا مىآيد و قدر را از او باز مىدارد . خداوند در سورهء انبياء مىفرمايد :\r\n( وَنُوحاً إذْ نادى مِن قَبْلُ فَاستَجَبْنا لَهُ فَنَجِّيْناهُ وَأَهْلَهُ مِنَ الْكَرْبِ الْعَظِيمِ ) .\r\n( سورهء انبياء ، آيهء 76 )\r\n« و نوح را بيادآور كه از پيش ندا در داد پس براى او اجابت كرديم و او و اهلش را\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nاز بلاى عظيم نجات داديم . »\r\n\r\nدعاى حضرت ايّوب\r\nخداوند در همان سوره دربارهء حضرت ايّوب مىفرمايد :\r\n( وَأَيُّوبَ إِذْ نَادَى رَبَّهُ أَنِّي مَسَّنِيَ الضُّرُّ وَأَنتَ أَرْحَمُ الرَّاحِمِينَ ) .\r\n( سورهء انبياء ، آيهء 83 )\r\n« و ايّوب را بيادآور كه خداوندش را ندا در داد كه مرا زيان در رسيد و تو بخشاينده‌ترين بخشايندگانى . »\r\nما روش دعا را از اين آيه الهام مىگريم ؛ روش حضرت ايّوب در دعا ، انسان را مؤدّب بودن در دعا فرا مىخواند ، زيرا مىبينيم كه حضرت ايّوب از خدا چيزى را به صراحت نمىخواهد ، بلكه خدايش را ندا مىدهد كه مرا ضرر رسيد . . . خدايا دردم شديد شده است ، درد داخل استخوانم شده و بر من به شدّت تأثير كرده است « و تو بخشاينده‌ترين بخشايندگانى » و تا هنگامى كه چنين هستى چگونه بنده‌ات را اين گونه گرفتار درد شديد ، رها مىكنى ؟ پس ايّوب رحمت خداوندش را به كنايه‌اى بليغتر از تصريح طلب مىكند .\r\n\r\nدعاى حضرت موسى\r\nحضرت موسى نيز همينگونه خدايش را مىخواند :\r\n( . . . رَبِّ إِنِّي لِمَا أَنزَلْتَ إِلَيَّ مِنْ خَيْرٍ فَقِيرٌ ) .\r\n( سورهء قصص ، آيهء 24 )\r\n« خداوندا من به خيرى كه بر من نازل فرمودى نيازمندم . »\r\nخير را از خدا به صراحت نمىخواهد ، بلكه مىگويد : خدايا بر من خيرى\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nفراوان فرو فرستادى و تو را بر آن شكر مىكنم ، امّا من اكنون نيازمند آن خير هستم .\r\nموسى خير را از خدا طلبيده ، امّا با زبانى غير مستقيم .\r\nبر اساس آنچه در بعضى از احاديث آمده است ، پيامبران در دعا به توجّه به خدا بسنده مىكرده‌اند بى آنكه خواسته‌هاى خود را به صراحت بيان دارند .\r\nامام صادق عليه السلام مىفرمايد : چون ابراهيم در منجنيق نشست و خواستند او را در آتش افكنند ، جبريل نزد او آمد و گفت : سلام و رحمت و بركات خدا بر تو باد اى ابراهيم ، آيا حاجتى دارى ؟ گفت : به تو ، نه ! پس چون او را پرتاب كردند خدا را خواند و گفت : اى خداوند يگانهء بى نياز كه نزاييده‌اى و نزاده‌اى و تو را همتايى نيست . پس آتش بر ابراهيم بى اثر شد و همچنان در جامهء خويش در مصاحبت جبريل بود و باهم در باغى سبز سخن مىگفتند .\r\n( بحار الانوار\r\n، ج 12\r\n، ص 24 )\r\n\r\nدعاى حضرت زكريا\r\nدربارهء چگونگى دعاى حضرت زكريا در سورهء انبياء مىخوانيم :\r\n( فَاسْتَجَبْنا لَهُ وَوَهَبْنَا لَهُ يَحْيَى وَأَصْلَحْنَا لَهُ زَوْجَهُ إِنَّهُمْ كَانُوا يُسَارِعُونَ فِي الْخَيْرَاتِ وَيَدْعُونَنَا رَغَباً وَرَهَباً وَكَانُوا لَنَا خَاشِعِينَ ) .\r\n( سورهء انبياء ، آيه 90 )\r\n« براى او اجابت كرديم و يحيى را به او بخشيديم و همسرش را براى او اصلاح كرديم ، آنها در كارهاى خير مىشتافتند و ما را از سر بيم و اميد مىخواندند و براى ما خاشع بودند . »\r\nاز صفات مؤمنان آن است كه از سر ترس از عذاب و اميد به رحمت ، خدا را مىخوانند . پس بايد در حالت دعا از رحمت خدا نااميد نبود و نيز نبايد مطمئنّ بود كه اين رحمت ، حتماً و به زودى شامل حال انسان مىشود . اگر انسان نااميد باشد دعايش مستجاب نمىشود و بسيارى از دعاهاى ما همراه با يأس و نااميدى است ،\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nپس دعا بايد همراه حالتى اميد وارانه باشد آنچنانكه گويى اجابت در آستانه خانه است و نيز در همان وقت نبايد مطمئن بود و اجابت را بر خدا محتوم و واجب دانست ، زيرا خداى سبحان برتر و عظيمتر از آن است كه انسان چيزى را بر او واجب كند و انتظار وقوع حتمى آن را از او داشته باشد .\r\nانسان نمىتواند مطمئن باشد كه با يك بار دعا كردن ، از همهء رنجها و مشكلاتش نجات مىيابد و هم‌چنين درست نيست كه از نجات ، نااميد باشد و تسليم وضع دردناك خود گردد ، بلكه انسان مؤمن بايد در ميان بيم و اميد باشد و دعاى حضرت زكريا وزنش نيز اين چنين بود ، همچنانكه خداوند مىفرمايد :\r\n« و ما را از سر بيم و اميد مىخواندند و براى ما خاشع بودند . »\r\nآنجا كه دعا از سر ميل و بيم ، ميان اميد و ترس است احتمال استجابت افزايش مىيابد و اين است بهترين روشى كه مؤمنان در دعاهاى خويش ، پى مىگيرند .\r\n\r\nدعا و فطرت انسان\r\nآيه 62 از سورهء نمل ، از جنبهء ديگر دعا ، پرده بر مىگيرد :\r\n( أَمَّن يُجِيبُ الْمُضْطَرَّ إِذَا دَعَاهُ وَيَكْشِفُ السُّوءَ وَيَجْعَلُكُمْ خُلَفَاءَ الْأَرْضِ أَءِلهٌ مَعَ اللَّهِ قَلِيلًا مَا تَذَكَّرُونَ ) .\r\n« آن كيست كه مضطرّ را اجابت مىكند چون او را بخواند و بدى را بر طرف مىسازد و شما را جانشينان در زمين قرار مىدهد ، آيا معبودى جز اللَّه هست ؟ شما اندكى متذكّر مىشويد . »\r\nآنگاه كه تو درمانده شده‌اى ، كدامين در را بايد بكوبى ؟ گره گشاى تو كيست ؟ و چه كسى دعايت را مستجاب مىكند ؟ « آن كيست كه مضطرّ را اجابت مىكند چون او را بخواند ؟ » كيست آنكه دعاى مضطرّ را استجابت مىكند ؟\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nآيه اين چنين فطرت انسان را مورد خطاب قرار مىدهد و وجدان او را بيدار مىكند و در برابر او پرده از جوهرهء حقيقت و واقعيّتى كه هيچ شكّى در آن نيست ، بر مىگيرد و باعث مىشود كه او به خود بازگردد و تجربه‌هاى گذشته را به ياد آورد ، و به ياد آورد آن كسى را كه در روزهاى گرفتارى و درماندگى ، دعايش را مستجاب مىكرد و گرفتاريها و رنجها و زيانهايش را بر طرف مىساخت .\r\nامّا انسان در بسيارى از اوقات كارهايى دور از وجدان و فطرت مىكند و خدا را از ياد مىبرد و استجابتهاى او را به فراموشى مىسپارد ، خدا دعايش را اجابت مىكند و بدى را از او دفع مىسازد و او در لحظه‌هاى درماندگى به خدا پناه مىبرد ولى بعد از آن در كارهايش شرك مىورزد و جز گاهى از اوقات ، اين لحظه‌ها را به فراموشى مىسپارد .\r\n\r\nدعا و مستكبران\r\nكسى كه از « دعا » و « تضرّع » در پيشگاه خداوند سر مىپيچد و در واقعيت استكبار مىورزد ، چه سرنوشتى خواهد داشت ؟ قرآن در جواب مىگويد :\r\n( وَقَالَ رَبُّكُمُ ادْعُونِي أَسْتَجِبْ لَكُمْ إِنَّ الَّذِينَ يَسْتَكْبِرُونَ عَنْ عِبَادَتِي سَيَدْخُلُونَ جَهَنَّمَ دَاخِرِينَ ) .\r\n( سورهء غافر ، آيهء 60 )\r\n« خداوند شما گفت مرا بخوانيد تا براى شما استجابت كنم ، آنان كه از عبادت من سر مىپيچند به زودى با زارى و خوارى به جهنّم خواهند رفت . »\r\nآنان كه به نيايش بر نمىخيزند و در پيشگاه خدا « تضرّع » نمىكنند ، از دعا سر مىپيچند ؛ از اينروست كه خوار و زار به « جهنّم » خواهند رفت . بر انسان است كه در هر كار كوچك و بزرگ ، خدا را بخواند و از دعا سر نپيچد و درست نيست كسى بگويد : من كار مىكنم و جنبش دارم پس نيازمند نيايش نيستم . سؤال اين است : چگونه كار مىكنى ؟ و در زندگيت چگونه جنبشى دارى ؟ آيا به توفيقى از\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nجانب خدا نياز ندارى ؟ و محتاج آن نيستى كه زمينه‌هاى مناسب براى تو آماده شود ؟ در اين صورت بايد خدا را بخوانى تا برايت استجابت كند و تو را براى كار موفّق بدارد .\r\nخداوند شما گفت مرا بخوانيد تا براى شما استجابت كنم .\r\nآيا شما نياز و توقّع و آرزويى نداريد ؟ اگر داريد خدا رابخوانيد تا دعايتان را مستجاب كند . مىفرمايد :\r\nهمانا كسانى كه از عبادت من سرپيچى كنند . . .\r\nدعا در اينجا از بارزترين نمونه‌هاى عبادت است ، پس كسانى كه از عبادت خدا و دعا سر مىپيچند و استكبار مىورزند به زودى با خوارى و ذلّت داخل جهنّم خواهند شد .\r\n\r\nدعا و روشن بينى\r\nدعا بر روشن بينى وسعهء صدر انسان مىافزايد و باعث بلند همّتى او مىگردد . دعا باعث مىشود كه انسان خود را در چارچوبهاى تنگ ، محصور نكند ؛ دعا انسان را به حقيقت خود باز مىگرداند و حقيقت انسان آن است كه وى - علىرغم آنكه خود را وجودى كوچك مىپندارد - جهانى بزرگ است ، دعا فراروى انسان بر اين حقيقت پرتو مىافكند .\r\nرابطهء انسان با دعا و استجابت همانند رابطهء زمين با باران است ، بارانى كه از آسمان فرو مىبارد از آن همهء مردم است ، امّا هر انسانى به اندازهء زمينى كه دارد از اين باران بهره مىگيرد ، آنكه يك هكتار زمين دارد از باران به اندازهء يك هكتار و آنكه ده هكتار دارد به اندازهء ده هكتار استفاده مىكند ، آيا چنين نيست ؟ رحمت خدا نيز هم‌چنين است ، بدون شك رحمت خدا گسترده است ؛ امّا شرط آن ، بزرگى وجود و شخصيت و اندازهء گنجايش آدمى است . پس اگر ظرف وجود تو تنگ و آرزويت\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nمحدود و روشن بينى و آگاهيت ضعيف باشد ، رحمتى كه به تو تعلّق مىگيرد نيز ضعيف خواهد بود ، نه براى آنكه رحمت خدا اندك است ، بلكه بدليل آنكه تو گنجايش آن را ندارى .\r\nبنابر اين شايسته است كه خدا را در حالى كه سراسر وجودمان آروزى اجابت است بخوانيم و از او چيزهاى بسيار بخواهيم و نيازهاى پر شمار خود را به درگاه او بريم ، اگر دعاى ما شروط استجابت را با خود داشت پس آنگاه خدا آنچه را مىجوييم به ما عطا مىكند و اگر در دنيا به ما ندهد در آخرت خواهد داد .\r\nپس دعا همّت آدمى را بلند مىدارد و بر روشن بينى او مىافزايد تا آنجا كه دنيا و آخرت را در برگيرد . انسان مؤمن از عبادت و نيايش خدا سر نمىپيچد ، زيرا سرپيچى باعث آن مىشود كه به خوارى وارد دوزخ شود و تيره بختى اخروى و دنيايى در او فراهم آيد . انسان هنگامى كه با خدا به زارى راز و نياز مىكند ، خداوند دعايش را در دنيا مستجاب مىفرمايد و او را در آخرت پاداش مىدهد .\r\n\r\nدعا و فضل خدا\r\nآيه 26 از سورهء شورى اشاره دارد به اينكه ؛ نه تنها خداوند دعاى مؤمنان را اجابت مىكند ، بلكه فضل خود را نيز شامل حالشان مىگرداند .\r\nو اجابت مىكند كسانى را كه ايمان آوردند و كارهاى درست كردند و از فضل خويش بدانان مىدهد و كافران را عذابى سخت هست .\r\nپس آنگاه كه خدا را مىخوانى و از او همسرى مىطلبى خدا به تو همسر و فرزندى مىدهد و اگر همسر و فرزند بخواهى به‌تو همسر و فرزند مىدهد و روزى و خانهء آنها را نيز عطا مىكند و هم‌چنين « از فضل خويش آنان را افزونى مىدهد » رحمت خدا بسيار گسترده است ، هنگامى كه دعايت را مستجاب مىكند آنچه را كه مىخواهى و نيز چيزى افزون بر آن به تو عطا مىفرمايد .\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nدعا در سنّت\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\nدعا سلاح مؤمن است\r\nگاهى انسان به كارهاى نيك خود اعتماد مىكند و بدانها فريفته مىشود و بخطا ، خود را به خدا نزديكترين كسى مىشمارد و سزاوار پاداشى كامل مىبيند ، امّا وقتى به اين امر مىانديشيم مىبينيم كه همهء كارهاى نيك ممكن است همسنگ و هموزن يك كاربد و يك گناه عمدى نباشد .\r\nما نبايد به كارهاى خود مغرور شويم و در ارتباطمان با خداوند به آنها تكيه كنيم ، زيرا آن چيزى كه ما را براى رحمت خدا مىپرورد و مىگزيند ، همانا دعاست . خداوند در اين باره مىگويد :\r\n( قُلْ مَا يَعْبَؤُا بِكُمْ رَبِّي لَوْلَا دُعَاؤُكُمْ . . . ) .\r\n( سورهء فرقان ، آيهء 77 )\r\n« بگو اگر دعاى شما نبود خداى من چه اعتنايى به شما مىكرد ؟ »\r\nاگر توسّل انسان به دعا و تضرّع نبود خداوند به انسان و اعمالش اعتنايى نمىداشت . از اينروست كه در حديث آمده :\r\n« الدعاء سلاح المؤمن »\r\n. ( بحار الانوار\r\n، ج 93\r\n، ص 289 )\r\n« دعا سلاح مؤمن است . »\r\nاحاديث ، تعبيرى از روح و معنى قرآن و تفسير مضامين آن هستند . احاديث نيز بر دعا ، اهمّيت و ضرورت آن و اينكه دعا سلاح انسان در برابر امور منفى نفس و سختيهاى زندگى ، بلكه سلاح و ابزارى است براى انسان كه با كمك آن مىتواند\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nبه اهداف بلند خود دست يابد ، تأكيد دارند .\r\nدر پيشاپيش اين احاديث ، حديث از امام رضا عليه السلام روايت شده است و او سند آن را از طريق پدرانش به رسول گرامى ما محمّد صلى الله عليه و آله مىرساند كه فرمود :\r\nقال النبيّ صلى الله عليه و آله : « الدعاء سلاح‌المؤمن\r\n، وعمادالدين\r\n، ونور السموات والأرض » .\r\n( بحار الانوار\r\n، ج 90 - باب فضل الدعاء والحثّ عليه )\r\n« دعا سلاح مؤمن ، ستون دين و روشنايى آسمانها و زمين است . »\r\nاين روايت شامل سه امر است كه شايسته است در هر كدام درنگى و تأمّلى كنيم تا از آنها نكاتى تازه دربارهء دعا استنباط نماييم :\r\n\r\nالف - سلاح مؤمن\r\nمؤمن در زندگيش با سه خطر روبرو مىشود :\r\n1 - با توانى خويش ، زيرا انسان از ضعف آفريده شده و وجودش با ناتوانى آميخته است ، زندگيش محصور محدوديتهاست ، عمر ، علم ، نيرو و جنبشش در دنيا نيز محدود است . سؤال اين است كه : انسان از اين ناتوانى ، كه او را فرا گرفته است ، چگونه رها شود ؟ و در برابر آن چگونه مقاومت ورزد ؟ و چگونه از زندان ناتوانى ذاتى خود آزاد گردد ؟ انسان از اين زندان با كمك نيرويى برونى و امدادى غيبى ، آزاد مىشود و آن همانا پيوند و رابطه با خداى سبحان است .\r\nاين حالت را در خويش بيازما : آنگاه كه مىخواهى كارى كنى كه بر تو دشوار مىنمايد ، مثلًا وقتى مىخواهى نماز شب بخوانى ، ساعت را براى وقتى مشخّص كوك مىكنى ، زنگ به صدا در مىآيد و تو بيدار مىشوى ، امّا غلبه بر ضعف را دشوار مىيابى و خواب بر تو چيره مىشود ، تنت در برابر برخاستن مقاومت مىكند و عقل و شعورت سست است ، در اين حال چگونه به نفس نهيب مىزنى و تصميم به برخاستن مىگيرى ؟\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nدر اين هنگام در برابر تو ، راهى بيش نيست و آن اين است كه خدا را به ياد آورى و بر او توكّل كنى و از او توفيق خواهى ، چيزى نخواهد گذشت كه گويى روحى تازه در كالبدت دميده شده است و تو را در برخاستن يارى مىدهد تا نماز شب را ادا كنى . از اينروست كه دعا سلاح مؤمن است در برابر امور منفى نفس .\r\n2 - مؤمن در پيرامون خود با نواقص طبيعت روبرو است و طبيعت نيز براى انسان هراس‌انگيز است و آدمى فطرتاً از طبيعت مىترسد . كودك را مىبينيد كه معمولًا از تاريكى ، بيابان و صداهاى ناآشنا مىترسد ، انسان بالغ نيز از بسيارى از عرصه‌هاى طبيعت مىهراسد ، امّا او توانسته است با دانش و خرد خويش بر بعضى از امور ترسناك چيرگى يابد ، بى آنكه ترس از طبيعت كاملًا از ميان برود .\r\nاين ترس ، همان عاملى است كه پيش از خطرات طبيعى ، آدمى را شكست مىدهد ، زيرا انسان هراسناك توان رويارويى با امور وحشت‌آور را ندارد ، خدا همهء آنچه را كه در آسمان و زمين است ، مسخّر انسان گردانيده ، پس انسان ناچار است به سلاحى مجهّز شود كه با آن در برابر اين ترس ايستادگى كند و سپس در برابر خطرات طبيعى بايستد . اين سلاح ، سلاح دعاست .\r\nوقتى در بيابان يا جنگل تنها هستى و ترس از چيزى در تو پديد مىآيد و زمانى كه در برابر كوهى بلند يا هر پديدهء طبيعى ديگر بر ناتوانى خود واقف مىشوى و احساس ضعف مىكنى ، خدا را بخوان تا بر ترس و ناتوانى غلبه يا بى .\r\nاز اينروست كه در احاديث ، دعاهايى براى امور گوناگون آمده است ، براى مقاومت در برابر ترس از بيمارى ، جن و تاريكى ؛ بعلاوهء اينكه توجّه كلّى در نيايشها به ارتباط انسان و طبيعت با خداست تا انسان براى سيطره بر طبيعت دست به كار گردد . در دعاى « صباح » كه از امام على عليه السلام روايت شده مىخوانيم :\r\nاللَّهُمَّ يَا مَنْ دَلَعَ لِسَانَ الصَّبَاحِ بِنُطْقِ تَبَلُّجِهِ ، وَسَرَّحَ قِطَعَ اللَّيْلِ المُظْلِمِ بِغَيَاهِبِ تَلَجْلُجِهِ ، وَأَتْقَنَ صُنْعَ الْفَلَكِ الدَّوَّارِ فِى مَقَادِيرِ تَبَرُّجِهِ ، وَشَعْشَعَ ضِيَاءَ الشَّمْسِ بِنُورِ\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nتَأَجُّجِهِ . يَا مَنْ دَلَّ عَلى ذَاتِهِ بِذَاتِهِ ، وَتَنَزَّهَ عَنْ مُجَانَسَةِ مَخْلُوقَاتِهِ ؟\r\n« بارالها ؛ اى آنكه زبان صبح را به بيان گوياييش بر آورد و پاره‌هاى شب تار را با شدّت تاريكيش بر طرف كرد و آفرينش آسمان گردان در اندازه‌هاى بر جهايش را استوار ساخت و پرتو خورشيد را با نور فروزانش جلوه داد ، اى آنكه به ذاتش خود دلالت مىكند و از شباهت با مخلوقاتش دورى جسته است . . . »\r\nاين دعا - با تلاوت پى درپى و مداوم آن - يادآور مىشود كه همهء جوانب طبيعت در برابر خداوند خاضع است ، شكوفايى بامدادى طبيعت ، شكست تاريكى در برابر پرتو بامداد و افلاك گردان اين جهان ، همه در دست خداست و تحت تسلّط و شكوه و قدرت اوست ، بنابر اين دليلى براى ترس از طبيعت وجود ندارد ، بلكه بر انسان است تا به سلاح ايمان و دانش مجهّز شود تا بر طبيعت چيرگى يابد و آن را براى خواسته‌ها و اهداف خود تسخير كند .\r\n3 - مؤمن با بيم از عذاب و بلاى خدا مواجه است و دعا سلاح مؤمن است در برابر عذاب و بلاى خدا ، در حديث آمده :\r\n« الدعاء يردّ القضاء وقد ابِرم إبراماً »\r\n. ( اصول كافى\r\n، ج 4\r\n، ص 216 )\r\n« دعا قضا را بر مىگرداند حال آنكه سخت پا برجاست . »\r\nدر روايات مىخوانيم كه بر قوم يونس عذاب نازل شد و چنان به آنها نزديك گشت كه گويى با آنان به اندازهء قامت مردى فاصله دارد ( يعنى حدوداً دو متر ) ، عذاب در شرف وقوع بود و آن را به چشم خويش مىديدند ، امّا آنان زارى كردند و خدا را خواندند تا اينكه عذاب از آنان روى گرداند .\r\nدعا سلاح مؤمن است در برابر عذاب خدا ، اين عذابى كه خداوند به سبب اعمال و گناهان انسان بر وى نازل مىكند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nب - ستون دين\r\nدين ظاهر و جوهرى دارد ؛ ظاهر دين ، نماز ، روزه ، حجّ ، زكات ، خمس و ديگر عبادات است ، امّا جوهر و مايهء استوارى و برپايى دين چيست ؟ اين جوهره و ستون همانا دعاست ، زيرا جوهر دين ، اتّصال انسان به خداست و ستون آن عروج انسان به سوى خداوند است « پس نماز معراج مؤمن است » همچنانكه در حديث شريف آمده است .\r\nو امّا دربارهء روزه ، آيهء كريمه هدف آن را چنين بيان مىدارد :\r\n( يَا أَيُّهَا الَّذِينَ آمَنُوا كُتِبَ عَلَيْكُمُ الصِّيَامُ كَمَا كُتِبَ عَلَى الَّذِينَ مِن قَبْلِكُمْ لَعَلَّكُمْ تَتَّقُونَ ) .\r\n( سورهء بقره\r\n، آيهء 183 )\r\n« اى كسانى كه ايمان آورديد روزه بر شما نوشته شده است و همچنان بر كسانى كه پيش از شما بودند نوشته شده بود تا شايد تقوى پيشه كنيد . »\r\nپس هدف روزه ، تقوى است .\r\n( . . . وَتَزَوَّدُوا فَإِنَّ خَيْرَ الزَّادِ التَّقْوَى . . . ) .\r\n( سورهء بقره\r\n، آيهء 197 )\r\n« توشه برداريد همانا بهترين توشه تقوى است . »\r\nهدف عبادتها حالت عروج و تقوى است ، حالت اتّصال غيبى و پيوند نهانى انسان با خداى سبحان است و اين با دعا تحقّق مىپذيرد .\r\nخداى متعال از طريق قرآن با انسان سخن گفته است ، امّا انسان چگونه با خداوند سخن مىگويد ؟\r\nپاسخ انسان به خدا و سخن گفتنش با معبود ، همين دعاست . از اينروست كه دعا ستون دين است . در « مناجات شعبانيه » مىخوانيم :\r\n« وَاْجْعَلْنى مِمَّنْ . . . فَناجَيْتَهُ سِرَّاً وَعَمِلَ لَكَ جَهْراً » .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n« مرا از كسانى قرار ده كه با آنان در نهان سخن گفتى و براى تو آشكارا كار كردند . »\r\nظاهر دين عملى است كه انسان براى نزديك شدن خداوند ، به انجام آن برمىخيزد ، در حالى كه روح دين مناجات خدا و انسان است .\r\n\r\nج - روشنايى آسمانها و زمين\r\nازاين تعبير در مىيابيم كه دعا ، سهمى بزرگ در به جنبش درآوردن و دگرگون ساختن امور آسمانها و زمين دارد ، جوهرهء هستى آسمانى و زمين به دعاست . در قران مىخوانيم :\r\n( اللَّهُ نُورُ السَّماوَاتِ وَالْأَرْضِ مَثَلُ نُورِهِ كَمِشْكَاةٍ . . . ) .\r\n( سورهء نور\r\n، آيهء 35 )\r\n« خدا نور آسمانى و زمين است ، نور او همانند چراغدانى است . »\r\nپس دعا مشكات و مكان تجلّى نور خداست ، زيرا از رهگذر دعا و ذكر خدا و توسّل به او ، امور آسمانها و زمين سامان مىگيرد و خداوند آنچه را كه تباهى گراييده ، اصلاح مىكند . اين تباهى و فساد ، تنها به سبب اعمال مردم است .\r\n( ظَهَرَ الْفَسَادُ فِي الْبَرِّ وَالْبَحْرِ بِمَا كَسَبَتْ أَيْدِي النَّاسِ . . . ) .\r\n( سورهء روم\r\n، آيهء 41 )\r\n« فساد به سبب آنچه مردم حاصل كردند در خشكى و دريا پديدار شد . »\r\nبا گرويدن انسان به « دعا » و « تضرع » و استوار كردن پيوند خويش با خدا و خضوع در برابر تعاليم او از طريق دعا ، فساد آسمانها و زمين از پيشرفت باز مىماند . از اينروست كه دعا روشنايى و نور آسمانها و زمين است ، نورى كه عوامل فساد را از راه پاكسازى نفس بشرى و بالا بردن آن تا افقهاى معنوى و معنويات ، بر مىدارد . اين‌است كه دعا سلاح مؤمن ، ستون دين و روشنايىآسمانها و زمين است .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nدعا قضا را باز مىگرداند\r\nاز امام صادق عليه السلام روايت شده است :\r\n« إنّ الدعاء يردّ القضاء\r\n، وإنّ المؤمن ليذنب فيحزم بذنبه الرزق »\r\n. ( بحار الانوار\r\n، ج 93\r\n، ص 88 )\r\n« دعا قضا را باز مىگرداند و مؤمن هر آينه گناه مىكند ، با گناهش روزى را حرام مىگرداند . »\r\nگفته‌اى هست كه : « صدقه دفع بلا مىكند » و اين يعنى اينكه صدقه مانع نزول بلا بر انسان مىشود . در حالى كه دعا ، بلا را حتّى بعد از نزول آن و پس از آنكه قضاىالهى شد رفع مىكند . گاهى قضا اين‌است كه بلايى بر تو نازل شود پس خدا را مىخوانى و او دعايت را استجابت مىكند و قضا را دفع مىنمايد . پس دعا ، قضا را بازمىگرداند . « مؤمن هر آينه گناه مىكند با گناهش روزىرا حرام مىگرداند » ، چرا ؟\r\nزيرا اگر كافر گناه كند خدا او را به سبب گناهانش در روز قيامت مجازات مىكند به جز بعضى از گناهان بزرگ كه در دنيا نيز مجازات دارد ، امّا مؤمن كه پيش خدا محبوب است ، اگر مرتكب گناهى شود خدا در دنيا مجازاتش مىكند تا وقتى در روز قيامت بر خدا وارد مىشود بارگران گناهان را بر دوش نكشد . اين است كه بسيارى از مؤمنان در دنيا با سختيها و مصيبتهاى بسيار به سر مىبرند تا گناهانشان پاك شود .\r\nاين حديث مىگويد : كه مؤمن وقتى گناهى مىكند ، به عنوان مجازات از رزقش محروم مىشود . پس ما چه كنيم تا از رزقمان محروم نگرديم ؟ پاسخ اين است : بر ماست تا دعا كنيم زيرا « دعا قضا را بازمىگرداند » .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nدعا بلا را رفع مىكند\r\nامام صادق عليه السلام از رسول اكرم روايت مىكند كه :\r\n« داووا مرضاكم بالصدقة\r\n، وادفعوا أبواب البلاء بالدعاء\r\n، وحصّنوا أموالكم بالزكاة فإنّه ما يُصاد ما تصيد من الطير إلّابتضييعهم التسبيح » .\r\n( بحار الانوار\r\n، ج 93\r\n، ص 288 )\r\n« بيماران خود را با صدقه درمان كنيد و درهاى بلا را با دعا فروبنديد و داراييهاى خود را با زكات در امان داريد كه هيچ پرنده‌اى شكار نمىشود ، مگر به سبب ضايع كردن تسبيح . »\r\nچه‌بسا جملهء آخر اين حديث به اين معنى باشد كه پرنده‌اى كه در دام صيّاد مىافتد ، اين به دام افتادنش ، آنچنانكه ما مىپنداريم از سر تصادف نيست و بر اساس سببى و قَدَرى است و آن اين است كه آن پرنده خدا را تسبيح نكرده است .\r\nپس كارهاى جهان همگى بر اساس تقدير جريان مىيابند ، در حالى كه انسان مىپندارد كارها تصادفى و بدون دخالت تقدير است . در حديثى از پيامبر آمده است :\r\n« إنّ الرزق لينزل من السماء إلى الأرض على عدد قطر المطر\r\n، إلى كلّ نفس بما قدّر لها\r\n، و لكن اللَّه فضول فاسألوا اللَّه من فضله » .\r\n( بحار الانوار\r\n، ج 93\r\n، ص 288 )\r\n« رزق و روزى از آسمان به اندازهء قطره‌هاى باران بر زمين فرومىآيد و به هر كسى به اندازه‌اى كه براى او مقدّر شده مىرسد ، امّا خدا بسيار داراى فضل است پس از فضلش بخواهيد . »\r\nپس كارها و روزيها از جانب خداوند معيّن و مقدّر شده است ، ولى اگر انسان چيز بيشترى بخواهد بر اوست كه دعا كند و دست نياز به سوى فضل خداوند دراز\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nكند . در حديثى ديگر از امام على عليه السلام مىخوانيم :\r\n« ادفعوا أمواج البلاء عنكم بالدعاء قبل ورود البلاء\r\n، فوالذي فلق الحبّة وبرأ النسمة\r\n، للبلاء أسرعُ إلى المؤمن من انحدار السيل من أعلى التلعة إلى أسفلها و من ركض البراذين » .\r\n( بحار الانوار\r\n، ج 93\r\n، ص 289 )\r\n« موجهاى بلا را پيش از آنكه بر شما وارد آيد ، با دعا دفع كنيد ، سوگند به آنكه دانه را شكافت و جانداران را آفريد بلا بر مؤمن بسيار شتابنده تراست از سرايز شدن سيل از قلّه و تا ختن اسبان . »\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nدعا و پاكسازى نفس\r\n« ما زالت نعمة ولا نضارة عيس إلّابذنوب اجترحوا\r\n، إنّ اللَّه ليس بظلّام للعبيد\r\n، ولو أنّهم استقبلوا ذلك بالدعاء والإنابة لم تنزل\r\n، ولو أنّهم إذا نزلت بهم النقم وزالت عنهم النعم فزعوا إلى اللَّه بصدق من نيّاتهم\r\n، و لم يهنوا و لم يسرفوا لأصلح اللَّه لهم كلّ فاسد\r\n، ولردّ عليهم كلّ صالح » .\r\n( بحار الانوار\r\n، ج 93\r\n، ص 289 )\r\n« نعمت و شادابى زندگى از ميان نمىرود ، مگر به سبب گناهانى كه انسانها مرتكب مىشوند . خداوند بر بندگانش ستمگر نيست و اگر آنان با دعا و انابت به رويارويى بلا روند بلا نازل نمىشود و اگر بلا نازل شود و نعمت زايل گردد و آنان از سر صدق نيّت به خدا پناه برند و نه سستى كنند و نه افراط ، خداوند هر امر فاسدى را براى آنان اصلاح مىكند و هر امر صالحى را به آنها بازمى گرداند . »\r\n\r\nچرا سختيها و بلاها پى درپى رو مىآورند ؟\r\nاز دشوارترين امورى كه انسان در زندگيش با آن رو برو مىشود اين است كه پس از بهره‌ورى از نعمتها ، بر او سختى و بلا نازل شود ؛ همچنانكه زيباترين چيزى كه انسان در زندگى با آن مواجه مىشود آن است كه بعد از گذراندن دوره‌اى طولانى كه گرفتار سختى و مصيبت بوده ، نعمتهاى خداوند بر او پى درپى وارد شوند .\r\nاوضاع مردم در اين مورد متفاوت است ، برخى گرفتار مشكلى و يا مصيبتى مىشوند ، امّا به سرعت شخصاً و يا از طريق اقدام اجتماعى بر آن غلبه مىكنند\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nو باز به زندگى عادى خود ادامه مىدهند ، بعضى ديگر پيوسته گرفتار اندوه ، سختى ، مصيبت و مشكل مىشوند آنچنانكه با وضعى بسيار دشوار رو برو مىگردند ، اينان از هيچ مصيبتى نجات نمىيابند ، مگر آنكه گرفتار مصيبتى بزرگتر شوند ، بهتر است اين دسته از مردم از خود بپرسند كه : چرا ؟ به چه علّت مشكلات و مصايب فقط گريبانگير اينان مىشود ؟ پاسخ را در سخن امام على عليه السلام مىيابيم آنجا كه سبب مصيبتهاى پى درپى انسان را ، پياپى گناه كردنِ او مىداند ، انسان همچنانكه گناهان را يكى پس از ديگرى مرتكب مىشود ، مصايب نيز يكى پس از ديگرى به او روى مىآورند . اگر در خانه‌اى جاى آلوده‌اى باشد كه حشرات در آنجا جمع مىشوند راه حل ، آن نيست كه فقط به نابودى كردن حشرات اقدام كنيم ، زيرا هر قدر از آنها بكشيم باز فوجى ديگر از حشرات در آن نقطهء آلوده جمع مىشود ، پس در اين صورت چه بايد كرد ؟ چاره در پاك كردن خانه از آلودگيهاست .\r\nهم‌چنين وقتى مصايب ، سختيها و مشكلات ، پى درپى بر تو وارد مىشوند ، بايد بدانى كه ناپاكى معنويى كه با آن به سر مىبرى سبب همهء اين گرفتاريهاست و بايد به پاكسازى نفس خود از آن آلودگى ، اقدام كنى .\r\n\r\nنقش سستى و اسراف\r\nامام على عليه السلام در آن حديث شريف مشخّص مىكند كه پاكسازى نفس و در امان ماندن از مشكلات و سختيها فقط با توبه از گناه ، توسّل به دعا ، ترك سستى و اسراف و پيش گرفتن راهى ميانه ، كامل مىشود . پس نه سستى ، بى نشاطى و كسالت در انجام واجبات درست است و نه زياده روى ؛ برخى از گناهان از سستى و برخى ديگر از زياده روى ناشى مىشوند . هنگامى كه انسان در خوردن و نوشيدن و تن پرورى ، زياده روى و اسراف مىورزد محتاج آن مىشود كه جاى آنچه را كه مصرف مىكند پُر كند و براى خرج خود دخلى بتراشد ، و اين احتياج معمولًا\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nبا دزدى ، و غصب و بهره كشى نامشروع بر آورده مىشود . و هم‌چنين وقتى انسان سستى مىكند و تن به كار نمىدهد و بى نشاط است ، محتاج حيله ، مكر ، فريب و نوع ديگرى از دزدى است . كارگرى كه به سبب سستى و تنبلى به شكل منظّم كار نمىكند از كار و زمان كار خود دزيده است . كسى كه در كار امر به معروف و نهى از منكر تنبلى و سستى نشان مىدهد گناهكار است و اين است كه مىبينيم سستى و تنبلى و بى نشاطى باعث ارتكاب گناهان مىشود . امام على عليه السلام مىفرمايد :\r\n« و اگر بلا بر آنان نازل شود و نعمت زايل گردد و آنان از سر صدق نيّت به خدا پناه برند و نه سستى كنند و نه اسراف ، خداوند هر امر فاسدى را براى آنها اصلاح مىكند و هر امر صالحى را به آنان باز مىگرداند . »\r\n\r\nپناه بردن به خدا\r\nهنگامى كه سختى و نقمت نازل مىشود و نعمت رخت بر مىبندد ، انسان بايد به خدا پناه برد و از او كمك بخواهد . پناه بردن به خدا ، با يك بار دست به آسمان بلند كردن و از خدا دفع سختى را خواستن ، صورت نمىپذيرد ، بلكه بايد در نيايش پا فشارى كرد تا خدا دعا را مستجاب كند ، در حديث آمده است :\r\n« من أكثر طرق الباب أوشك أن يسمع الجواب من لجّ ولج »\r\n. « هر كه در را بسيار بكوبد به زودى جواب مىشنود و هر كه پا فشارى كند داخل مىشود . »\r\nو هم‌چنين در حديث ديگر آمده است :\r\n« إنّ اللَّه يحبّ الدّعَّاء المُلِحّ » .\r\n« خداوند نيايشگر پر اصرار را دوست مىدارد . »\r\nپس خدا را بخوان و او را به اسماء حُسنى و اولياى راستينش سوگند ده و به ناتوانى خود اعتراف كن تا دعايت را مستجاب كند . هم‌چنين واجب است كه پناه\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nبه خدا بردن « با صدق نيّت » باشد ؛ وقتى كه نيّت انسان ، صادق باشد خداى سبحان از آنجا كه عالم ، آگاه و بينا به نيّات انسانها است دعاى او را مستجاب مىكند ، آنگاه شرط ديگر آن است كه انسان اهل اسراف و سستى نباشد و تنبلى و كسالت را از زندگى خود دور كند و همچنين اسراف و افراط را فرا راه زندگى خود ، قرار ندهد .\r\n\r\nدعا ابزار است\r\nدر حديثى از امام على عليه السلام آمده است :\r\nدعا قضاى پا برجا را بر طرف مىكند ، پس آن را ابزارى براى خود قرار دهيد . كسى كه دعا دارد ابزار و سپرى دارد كه با آن بلا را وقتى نازل مىشود ، دفع مىكند . دعا سلاح و ابزار نبرد توست كه بر آن براى دفع بلا تكيه مىكنى ، امام صادق عليه السلام فرمود :\r\n« ثلاثة لا يضرّ معهنّ شيء : الدعاء عند الكربات والاستغفار عند الذنب\r\n، والشكر عند النعمة »\r\n. ( بحار الانوار\r\n، ج 93\r\n، ص 289 )\r\n« سه چيز است كه در آنها هيچ ضررى نيست : دعا هنگام گرفتاريها ، استغفار هنگام گناه ، و شكرگزارى هنگام نعمت . »\r\nپس انسانى كه هنگام گرفتارى و مصيبت ، خدا را نمىخواند و آنگاه كه گناه مىكند ، استغفار نمىكند و وقتى نعمتى دارد شكر نمىگزارد ، خيرى در او نيست ، همه چيز مايهء ضرر اوست و از چيزى سود نمىبرد ، در حالى كه آن كس كه وقتى مصيبتى بر او نازل مىشود خدا را مىخواند و خداوند مصيبت را از او دفع مىكند و كسى كه وقتى گناه مىكند از خدا آمرزش مىطلبد و خدا گناهش را مىآمرزد و بالآخره كسى كه خدا را وقتى به او نعمت عطا مىفرمايد شكر مىگزارد ، نتايج منفى نعمت را از خود دفع مىكند .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nدر اينجا نكتهء مهمّى هست كه سزاوار است بدان اشاره شود و آن اين است كه نعمت همانطور كه نتايجى مثبت به بار مىآورد براى انسان برخى امور منفى نيز پديد مىآورد و بر انسان است كه اين نتايج منفى را با شكرگزارى دفع كند . پس مال ، فرزند ، مقام و قدرت ، همه نعمتهايى هستند كه در كنار منافع چندين نتيجهء منفىاش نيز با خود همراه دارند ، و كسى كه شكر نعمت نمىكند و متوجّه جوانب منفى نمىشود و فريفتهء نعمت مىگردد . . . اسراف و تبذير در پيش مىگيرد ، حقوق ديگران را ادا نمىكند و سرانجام آثار منفى آن رفتارها را متوجّه خود مىسازد و نعمت بر او نقمت ( عذاب ) مىگردد . بسيارى از مردم وقتى خداوند نعمتى بدانان عطا مىفرمايد از آن به نيكى و درستى استفاده نمىكنند در نتيجه نعمت و بال آنان مىشود . امام صادق عليه السلام « شكر نعمت » را شرط در امان ماندن انسان از ضرر و نتايج منفى نعمت دانسته است .\r\n\r\nدعا و روزى\r\nامام صادق عليه السلام مىفرمايد :\r\n« إنّ اللَّه عزّ وجلّ جعل أرزاق المؤمنين من حيث لم يحتسبوا\r\n، وذلك أنّ العبد إذا لم يعرف وجه رزقه كثر دعاؤه » .\r\n( بحار الانوار\r\n، ج 93\r\n، ص 289 )\r\n« خداى عزّ وجلّ روزيهاى مؤمنان را از جاهايى كه گمان نمىكنند مىرساند و از اينرو بنده اگر راه روزيش را نداند دعايش افزون مىشود . »\r\nخداوند دوست دارد كه دعاى انسان مؤمن را بشنود و دوست دارد كه پاداش دعاى او را بدهد ، زيرا دعا علاوه بر آنكه از استجابت الهى ، نتايجى براى وى حاصل مىكند تأثيرات واقعى ديگرى نيز دارد ، دعا دل انسان را خاشع و روح او را پاك مىدارد ، همچنانكه حسنات و ثواب او را چندين برابر مىكند . پس از اينروست كه خداوند روزى مؤمن را در جايى كه خود گمانش را نمىكند ، قرار\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nمىدهد و بدون آنكه بگذارد بر منبع ثابتى براى روزى تكيه كند به او روزى مىدهد تا دستش پيوسته به دعا بلند باشد ، خداوند از راه دعا اورا روزى مىدهد و پاداشى عظيم به او عنايت مىكند .\r\n\r\nبهترين سخن دعاست\r\n« مردى شامى از امام على عليه السلام پرسيد : كدام سخن بنزد خداوند بهتر و برتر است ؟\r\nامام پاسخ داد :\r\nذكر بسيار ، تضرّع به خدا و دعا . »\r\n( بحار الانوار\r\n، ج 93\r\n، ص 159 )\r\nپس خدا دعا را دوست دارد و دعا بهترين چيزى است كه انسان بدان لب باز مىكند .\r\nدر احاديث آمده است كه خداوند به حضرت موسى عليه السلام وحى كرد :\r\n« يا موسى\r\n، ادعني لملح طعامك »\r\n. « اى موسى براى نمك خوراكت ، دعا كن . »\r\nزيرا اين نوعى از تضرّع در پيشگاه خداست ، نوعى از ارتباط و اتّصال ميان بنده و خداوند است و خدا اين پيوند و ارتباط را دوست دارد و پيداست كه وقتى خدا كسى را دوست بدارد دعايش را مستجاب مىكند و به او پاداشى عظيم مىدهد ، در تفسير اين آيه :\r\n( إِنَّ إِبْراهِيمَ لأَوّاهٌ حَلِيمٌ ) ،\r\nعن أبي جعفر عليه السلام : الأوّاه : المتضرّع إلى اللَّه في صلاته\r\n، وإذا خلا في قفرة من الأرض وفي الخلوات » .\r\n( بحار الانوار\r\n، ج 93\r\n، ص 290 )\r\n« ابراهيم « أوّاه » و بردبار بود .\r\nامام باقر عليه السلام گفته است :\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nأوّاه يعنى آنكه در نمازش و در خلوت به خدا تضرّع كند . »\r\nپس « أوّاه » كسى است كه در نمازش و در تنهايى خود ، يا آنگاه كه در بيابان است به خدا تضرّع مىكند پس از راه تضرّع و نيايش ، رابطه و پيوند با خدا را جانشين تنهايى و هراس خويش مىسازد .\r\n\r\nبرترى امّت پيامبر به سبب دعا\r\nدر حديثى از پيامبر آمده است :\r\n« از آنچه خدا به امّت من عنايت كرده و آنها را بدان سبب بر امّتهاى ديگر برترى داده اين است كه به آنها سه خصلت بخشيده كه فقط به پيامبران عطا فرموده است ، خداوند هرگاه پيامبرى را بر مىانگيخت مىفرمود : در دينت بكوش و حرجى بر تو نيست و اين را به امّت من داده كه مىفرمايد : « در دين بر شما حرجى نگذاشت . »\r\nهرگاه پيامبرى را بر مىانگيخت مىفرمود : هرگاه چيزى كه آن را ناپسند مىدارى تو را غمگين كرد مرا بخوان تا براى تو استجابت كنم و اين را به امّت من داده كه مىفرمايد : « مرا بخوانيد تا براى شما استجابت كنم . »\r\nو هرگاه پيامبرى را بر مىانگيخت او را گواه قوم خود قرار مىداد ، خداوند امّت مرا گواهان مردم كرد كه مىفرمايد :\r\n« تا پيامبر گواه شما باشد و شما گواهان مردم . »\r\n( بحار الانوار\r\n، ج 93\r\n، ص 290 )\r\nدر اين حديث مىبينيم كه بر اهمّيت دعا تأكيدى بزرگ صورت گرفته است ؛ دعا در امّتهاى پيشين سهم بارز و بزرگى ، آنچنانكه در امّت اسلامى دارد ، نداشته است .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nآنان كه از دعا كردن عاجزند\r\nاز پيامبر روايت شده است كه :\r\n« إنّ أعجز الناس مَن عجز عن الدعاء\r\n، وأنّ أبخل الناس من بخل بالسلام »\r\n. ( بحار الانوار\r\n، ج 93\r\n، ص 291 )\r\n« عاجزترين مردم كسى است كه از دعا كردن عاجز باشد و بخيلترين مردم آن است كه در سلام كردن بخل ورزند . »\r\nتضرّع به خدا و ارتباط با او و كوفتن درِ آستانهء الهى ، هيچيك نيازمند اسباب و وسيله نيست ، جز اين نيست كه بايد زبان را بجنباتى و دل را به خدا بپيوندى .\r\nپس اگر كسى را بيابيم كه گرفتار مصيبتى شده و مبتلاى رنجى گشته . امّا در همين حال براى دفع رنج و مصيبت خود خدا را نمىخواند ، همانا او از عاجزترين مردم به شمار مىآيد .\r\nهر كدام از ما مقدار زيادى از اين ناتوانى و درماندگى را با خود داريم ، زيرا ما در زندگى خود از مشكلات بسيارى رنج مىبريم و با كمبودها و نقاط ضعف فراوانى روبرو هستيم و كسى هم نيست كه‌ادّعاى كمال كند و بگويد كه از هيچ‌مشكلى گله‌مند نيست . پس ناتوانى در ما وجود دارد و از همه طرف بر ما احاطه يافته است امّا با اينهمه مىبينيد كه ما خدا را نمىخوانيم . پس اگر اخلاق تو بداست خدا را بخوان تا آن را اصلاح كند ، اگر عملت كم است از خدا بخواه تا زيادش كند ، اگر از سست ارادگى رنج مىبرد خدا را بخوان تا اراده‌ات را قوى سازد و اگر وضع اقتصاديت دچار تنگناست يا صاحب فرزند نمىشوى خدا را براى رفع مشكلت بخوان .\r\nدعا را بايد از حضرت سليمان بياموزيم كه از خداوند خواست او را آنچنان ملك و سلطنتى دهد كه شايستهء هيچكس پس از وى نباشد و خدا دعايش را مستجاب كرد و آنچه خواست به او عطا فرمود .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nزيانى در دعا نيست\r\nامام صادق عليه السلام از پدرانش نقل مىكند كه امام على عليه السلام فرمود :\r\n« أربعة للمرء لا عليه - أيأنّ اموراً أربعة هي لمصلحة الإنسان وليس في مضرّته - : الإيمان والشكر\r\n، فإنّ اللَّه تعالى يقول : (\r\nمَا يَفْعَلُ اللَّهُ بِعَذَابِكُمْ إِن شَكَرْتُمْ وَآمَنْتُمْ ) ،\r\nوالاستغفار فإنّه قال : (\r\nوَمَا كَانَ اللَّهُ لِيُعَذِّبَهُمْ وَأَنْتَ فِيهِمْ وَمَا كَانَ اللَّهُ مُعَذِّبَهُمْ وَهُمْ يَسْتَغْفِرُونَ )\r\n، والدعاء فإنّه قال تعالى : (\r\nقُلْ مَا يَعْبَؤُا بِكُمْ رَبِّي لَوْلَا دُعَاؤُكُمْ ) » .\r\n( بحار الانوار\r\n، ج 93\r\n، ص 291 )\r\n« چهار چيز براى انسان هست كه بر ضدّ او نيست ( چهار چيز هست كه براى مصلحت انسان است و به ضرر او نيست ) : ايمان ، شكر ، استغفار و دعا ، زيرا خدا مىفرمايد : « اگر شما شكر كنيد و ايمان آوريد خدا چه غرضى دارد كه عذابتان كند . » .\r\nخداوند نيازى به عذاب شما ندارد شما خود عذاب را به خود جلب مىكنيد ، پس اگر شكر گزار باشيد و ايمان آوريد خدا عذابتان نمىكند . . .\r\nو استغفار ، زيرا مىفرمايد : « خداوند آنها را در حالى كه تو در ميان ايشان هستى و آنان آمرزش بطلبند ، عذاب نمىكند . »\r\nعذاب فقط وقتى بر انسان نازل مىشود كه او مرتكب عصيان و گناه گردد و استغفار نكند .\r\nو دعا ، زيرا مىفرمايد : « بگو خداوند من ، اگر دعاى شما نبود ، به شما اعتنا نمىكرد . »\r\nپس شكر ، ايمان ، استغفار و دعا ، چهار امرى هستند كه مصلحتهاى انسان را تثبيت مىكنند و به هيچ حال ، ضدّ مصالح او نيستند .\r\n( بحار الانوار\r\n، ج 93\r\n، ص 291 )\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nدعا ، تأمين و رفاه\r\nروايت كرده‌اند كه پيامبر اسلام صلى الله عليه و آله به گروهى از مسلمانان خطاب فرمود كه :\r\n« ألا أدلّكم على سلاح ينجيكم من عدوّكم ويدرّ رزقكم ؟ قالوا : نعم . قال :\r\nتدعون بالليل والنهار\r\n، فإنّ سلاح المؤمن الدعاء .\r\n» ( بحار الانوار\r\n، ج 93\r\n، ص 291 )\r\n« آيا شما را به سلاحى كه از دشمن نجاتتان دهد و روزيتان را سرازير كند راهنمايى نكنم ؟ گفتند : چرا ! گفت : شب و روز دعا كنيد ، زيرا سلاح مؤمن دعاست . »\r\nامنيّت و آسايش مهمترين جنبه‌هايى هستند كه انسان مىخواهد در زندگيش متحقّق كند . امنيّت فقط از طريق رهايى از دشمنان و شرّ آنان تحقّق مىپذيرد و نيز انسان آسايش را فقط زمانى در بر مىگيرد كه خداوند روزى فراوان به او عنايت فرمايد . دعا - آنچنانكه در حديث آمد - سلاح انسان مؤمن است در مقابل دشمنانش ، و وسيلهء آمدن روزى فراوان است .\r\nپيامبر در حديثى مىفرمايد :\r\n« هر بنده‌اى كه در بيابانى راه رود و دست به ذكر و دعا بگشايد ، خداوند آن بيابان را با حسنات پر مىكند خواه آن بيابان بزرگ باشد خواه كوچك . »\r\n( بحار الانوار\r\n، ج 93\r\n، ص 292 )\r\nوقتى مؤمن وارد بيابانى شود و خدا را ذكر كند و او را بخواند ، حسنات و بركات ، بيابان را خواه بزرگ باشد خواه كوچك ، پر مىكنند . بنابر اين از صفات\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمؤمن است كه هر جا باشد با بركت است ، هر جا كه مؤمن فرود آيد بركت وارد مىشود . از اينروست كه پيامبر اشاره مىكند كه مؤمن وقتى در جايى منزل مىكند و دستهايش را با دعا به سوى خدا بلند مىكند ، زمين سبز مىشود و بركات آسمان بر آن فرو مىبارد . اين حديث از حقيقتى مهم پرده برمىگيرد و آن اين است كه آنچه كه ما تصادف مىنمايم ، در واقع تصادف نيست زيرا همهء دگرگونيهايى كه در زمين و آسمان رخ مىدهد بايد طبق قوانين و سنّتهاى از پيش تعيين شده‌اى باشد . مردم در گذشته و در آن زمان كه نظامهاى هستى براى آنان ناشناخته بود همه چيز راحتى بيمارى ، و مرگ ، و قطحى و فراوانى را به تصادف ربط مىداند و همهء اينها را تصادفى فرض مىكردند ؛ امّا بعد از آنكه مجموعهء نظامهايى را كه در طبيعت پيرامون ما جريان دارد كشف كرديم دانستيم كه اين تغيير و تحوّلات در واقع مجموعه‌اى از تصادفات نيست ، بلكه همانا تابع نظامها و قوانينى است كه انسان آن را نمىشناخت ؛ زيرا مجموعه‌اى از قضاياى ديگرى باقى مانده است كه انسان آن را هنوز به تصادف نسبت مىدهد ، چرا ؟\r\nپاسخ اين است كه رابطهء اين قضايا با هم و با عمل انسان ، تا امروز براى ما ناشناخته است و تا ابد نيز آن روابط را نخواهيم شناخت . وقتى كه يكى ازما براى انجام كارى مهم و دشوار از خانه بيرون مىآيد و صدقه‌اى به فقيرى مىدهد ، بى آنكه گرفتار بلايى شود كارش را به انجام مىرساند و بار ديگر كه پس از ارتكاب گناه از خانه خارج مىشود ، تصادفاً در آن روز با چندين مصيبت و مشكل روبرو مىگردد آيا به راستى تصادف در اين دو حالت سهمى داشته است ؟ به هيچ وجه . . . ، بلكه در حالت اوّل صدقه بوده است كه بلا را دفع كرده و در حالت دوم گناه سبب نزول مشكلات و مصايب بوده است .\r\nدهها مورد مانند اين امورى كه انسان هر روز با آنها روبرو مىشود وجود دارد كه ربط آن به تصادف ممكن نيست ، زيرا هر قضيّه‌اى قانونى دارد ، امّا ما اين قانون\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nرا نمىشناسيم زيرا قانونى است غير مادّى ، كه تا به حال آن را كشف نكرده‌ايم ، جز اينكه عقل براى ما معلوم مىكند كه اينجا رابطه‌اى ميان دعا و نزول خير و بركت ، و صدقه و دفع بلا هست .\r\nو همينطور دربارهء مؤمنى كه به زمينى مىرود و خدا را مىخواند و نماز مىگزارد و دل را براى خداوند خاشع مىكند و به اين سبب ، فضل خدا شامل آن زمين مىشود و آنجا از حسنات ، بركات ، كشت و ثمر پر مىشود و چشمه‌هاى زلال در آن مىجوشد و خداوند مردانى را براى آن زمين مىفرستد تا آن را بكارند و آباد كنند . . . اينها همه به سبب تقدير الهى و دعاى مؤمن صالح است .\r\n\r\nخداوند دعا را دوست دارد\r\nدر حديثى از امام باقر عليه السلام آمده است :\r\n« ما من شيء أحبُّ إلى اللَّه من أن يُسئل . »\r\n( بحار الانوار\r\n، ج 93\r\n، ص 292 )\r\n« چيزى نزد خدا محبوبتر از اين نيست كه از او درخواست كنند . »\r\nچرا درخواست محبوبترين چيز در نزد خداست ؟ زيرا خداوند آمرزنده و مهربان است ، بخشنده و كريم است و از برجسته‌ترين صفات جماليّه او عطا و رحمت است ، رحمتى كه آن را مىگستراند تا زندگى انسان را يكپارچه در برگيرد .\r\nنزد خدا بهترين لحظه‌هاى انسان همان لحظه‌اى است كه در آن رحمت را از راه دعا و طلب در مىيابد ، از اينروست كه امام رضا عليه السلام مىفرمايد :\r\n« أقرب ما يكون العبد من اللَّه عزّ وجلّ وهو ساجد »\r\n. ( بحار الانوار\r\n، ج 93\r\n، ص 162 )\r\n« نزديكترين حالت بنده به خدا ، سجده است . »\r\nزيرا انسان به هنگام سجود و در حالت عبوديت و درخواست از خدا ، در پيشگاه خدا خود را خوار مىدارد و اين همان حالت راستين انسان در برابر خداوند\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nاست . در واقع انسان مجموعه‌اى است از نيازها و خداى متعال « غنى و حميد » است و رحمتى گسترده دارد و اين نيازها را بر آورده مىكند كه اين يك معادلهء حقيقى ميان انسان و خداوندش مىباشد . نياز مطلق در انسان و رحمت گستردهء خدا كه عنايت مىفرمايد : از اينجاست كه مىفهميم چرا محبوبترين چيزها نزد خدا آن است كه بندگان از او چيزى درخواست كنند .\r\n\r\nدعا و استغفار\r\n« إنّ اللَّه يحب العبد أن يطلب إليه من الجرم العظيم\r\n، ويبغض العبد أن يستخفّ بالجرم اليسير . »\r\n( بحار الانوار\r\n، ج 93\r\n، ص 292 )\r\n« خداوند بنده را اگر از او به سبب گناه بزرگ آمرزش بخواهد ، دوست دارد و بنده را اگر گناه كوچك را حقير شمارد ، دشمن مىدارد . »\r\nبرخى از مردم وقتى مرتكب گناهان صغيره مىشوند آن‌را كوچك مىشمارند و به خاطر آن استغفار نمىكنند ، امّا وقتى مرتكب گناهى بزرگ مىگردند از خدا آمرزش مىطلبند . كداميك از اين دو حالت بهتر است ؟ شكّى نيست كه حالت دوم ، زيرا حالت اوّل حالت غرور و خود بينى و گردنكشى است ، حالت روياروى با خداست ؛ در حالى كه حالت دوم حالت خضوع ، خشوع و خوارى در پيشگاه خداوند است و در بسيارى از اوقات در دل انسان بعد از گناه حالتى از خوارى و ذلّت پديد مىآيد و اين در اثر توبه و طلب آمرزش است . در مضمون برخى از احاديث آمده است كه :\r\nگناهكارى كه استغفار و توبه‌اى راستين مىكند برتر و بهتر است از كسى كه هيچ گناهى نكرده ؛ از اينجاست كه خداوند بنده‌اى را كه از او بخشايش بطلبد و از او بخواهد كه توبه‌اش را از گناهى بزرگ بپذيرد ، دوست مىدارد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nدعا و شفا\r\nاز امام كاظم عليه السلام روايت شده است :\r\n« لكلّ داء دعاء\r\n، فإذا أُلهم العليل الدعاء\r\n، فقد اذن في شفائه والدعاء أفضل من قراءة القرآن لأنّ اللَّه عزّ وجلّ يقول : ما يعبأ بكم ربّي لولا دعاؤكم فقد كذّبتم فسوف يكون لزاماً . »\r\n( بحار الانوار\r\n، ج 93\r\n، ص 292 )\r\n« هر دردى دعايى دارد ؛ پس اگر دعا به بيمار الهام شد ، اجازهء شفايش داده شده است . »\r\nوقتى در بيمار حالت دعا و توجّه به سوى خداى سبحان پديدار مىشود ، بدين معنى است كه شفاى او نزديك گشته است ، ولى بيمارى كه خدا را نخواند شفايش به تأخير مىافتد و يا اصلًا بهبود نمىيابد . سپس امام مىافزايد :\r\n« دعا از قرائت قرآن بهتر است زيرا خداوند مىفرمايد : « اگر دعاى شما نبود ، خداوند من چه اعتنايى به شما مىكرد ؟ پس شما تكذيب كرديد و به زودى گرفتار خواهيد شد . »\r\nآنچه من از اين سخن برداشت مىكنم اين است كه دعايى كه از خواندن قرآن برتر و بهتر به شمار مىآيد به معنى لقلقهء زبان و تلاوت بعضى از ذكرها و دعاها نيست ، زيرا اين گونه تلاوتى به شك از خواندن قرآن بهتر نيست ؛ مقصود ، حقيقت دعاست ؛ يعنى حقيقت اتّصال دل انسان به خداوند . راوى از امام روايت مىكند :\r\n« إنّ الدعاء يدفع من البلاء ما قدّر و ما لم يقدَّر . قيل : وكيف يدفع ما لا يقدّر ؟\r\nقال : حتى لا يكون »\r\n( بحار الانوار\r\n، ج 93\r\n، ص 292 )\r\n« دعا ، بلاى مقدّر و غير مقدّر را دفع مىكند .\r\nاز او مىپرسند : چگونه بلاى نامقدّر را دفع مىكند ؟\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمىگويد : اين گونه كه آن بلا مقدّر نشود . »\r\nيك بار انسان دعا مىكند تا بلا از او رفع شود و يك بار دعا مىكند تا بلا از او منع گردد ، زيرا در عالم علوى و در لوح محفوظ ، مقدّرات انسان معيّن شده است ، بعضى از اين مقدّرات ممكن است بلا و بيمارى باشد ، پس وقتى انسان دعا بخواند خداوند اين بيمارى و يا بلاى مقدّر را از او منع مىكند و مقدّرات ناگوار را رفع مىنمايد .\r\nوقتى در شبهاى رمضان مىخوانيم :\r\nو اينكه مقرّر فرمائى در قضا و قَدَرت ، درازى عمرم را در خير و تندرستى و فراوان كنى روزيم را و قرار دهى مرا از كسانى كه يارى كنى به او دينت را و بجاى من ديگرى را نگزارى .\r\nپس خداوند دعايت را مستجاب مىدارد و طول عمر و عافيت ، عنايت مىفرمايد .\r\nمعاوية بن عمّار روايت مىكند كه از امام پرسيد :\r\n« دو مرد باهم به مسجد در آمدند ، در زمانى واحد نماز آغاز كردند ، پس يكى از قرآن چيزى خواند و تلاوتش بيش از نيايشش بود و ديگرى نيايش كرد و نيايشش از تلاوتش بيشتر بود ، سپس در زمانى واحد نماز را به پايان بردند و بازگشتند ، كداميك برتر و بهترند ؟ »\r\nامام فرمود :\r\n« در هر دو فضل هست ، هر دو نيك‌اند . »\r\nراوى گفت :\r\n« من دانستم كه هر دو كارشان نيك و خوب است . »\r\nفرمود : دعا بهتر است ، آيا سخن خدا را نشنيده‌اى كه : « مرا بخوانيد تا براى\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nشما استجابت كنم ، آنان كه از عبادت من سر مىپيچند به زودى به زارى و خوارى داخل جهنّم خواهند شد . » و به خدا آن بهتر است ( سه بار ) ، آيا اين عبادت نيست ؟ آيا سختتر و محكمتر نيست ؟ به خدا سختتر و شديدتر است ( سه بار ) .\r\n( بحار الانوار\r\n، ج 93\r\n، ص 292 )\r\nامام عبادتى را كه اين آيه بدان اشاره مىدارد دعا مىداند . بنابر اين كسانى كه دعا نمىخوانند از بندگى خدا سر مىپيچند .\r\nدر اينجا لازم است بار ديگر به اين مطلب اشاره كنيم كه بهتر و برتر بودن دعا از قرائت قرآن ، محدود به دعا خواندن خالى و خشك نيست ، بلكه آن دعايى است كه بين انسان و خدا ارتباط بر قرار مىكند و دلش را از ايمان و خشيت خداوند لبريز مىسازد ، دعايى است كه آدمى را از درّهء هوى ، هوس ، شهوت و زنجيرهاى نفس تا قلّه اوليا و صدّيقين و صالحين بالا مىبرد .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nدعا و ناتوانى انسان\r\nپيامبر بزرگ اسلام محمّد صلى الله عليه و آله از جبريل و جبريل از خدا روايت مىكند كه فرمود :\r\n« يا عبادي\r\n، كلّكم ضالّ إلّامن هديته\r\n، فاسألوني الهداية أهدكم . وكلّكم فقير إلّا من أغنيته\r\n، فاسألوني الغنى أرزقكم\r\n، وكلّكم مذنب إلّامن عافيته\r\n، فاسألوني المغفرة اغفر لكم ، و من علم‌أنّي ذو قدرة على المغفرة فاستغفرني ، بقدرتي غفرت له ولا ابالي ، ولو أنّ أوّلكم وآخركم ، وحيّكم وميّتكم ، ورطبكم ويابسكم ، اجتمعوا على اتقاء قلب عبد من عبادي لم يزيدوا في ملكي جناح بعوضة ، ولو أنّ أوّلكم وآخركم ، وحيّكم وميّتكم ، ورطبكم ويابسكم ، اجتمعوا على إشقاء قلب عبد من عبادي لم ينقصوا من ملكي جناح بعوضة ، ولو أنّ أوّلكم وآخركم ، وحيّكم وميّتكم ، ورطبكم ويابسكم ، اجتمعوا فيتمنّى كلّ واحد ما بلغت امنيته ، فأعطيته لم يتبيّن ذلك في ملكي ، كما لو أنّ أحدكم مرّ على شفير البحر فغمس فيه ابرة ثمّ انتزعها ، ذلك بأنّي جواد ماجد واجد ، عطائي كلام ، وعداتي كلام ، فإذا أردت شيئاً فإنّما أقول له كن فيكون »\r\n. ( بحار الانوار\r\n، ج 93\r\n، ص 293 )\r\n« اى بندگان من همگى گمراه هستيد مگر آن كسى كه راهنماييش كرده باشم پس از من هدايت بخواهيد تا هدايتتان كنم و همگى نيازمنديد مگر آن كه بى نيازش كرده باشم پس از من بى نيازى بخواهيد تا آن را روزى شما كنم و همگى گناهكاريد مگر آنكه عافيتش داده باشم پس از من آمرزش بخواهيد تا بيامرزمتان و كسى كه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nدانست من بر آمرزش توانايم و از من آمرزش طلبيد او را آمرزيدم و باكى ندارم ؛ و اگر نخستين و آخرين شما ، مرده . و زنده ، خشك و تر شما گرد هم آيند تا دل بنده‌اى را به شقاوت كشند از ملك من به اندازهء پر پشه‌اى نيز نكاسته‌اند و اگر گرد هم آيند تا دل بنده‌اى از بندگان مرا اهل تقوى كنند در ملك من به اندازهء پر پشه‌اى نيز نيفزوده‌اند ، و اگر گردهم آيند و هر كدام نهايت آرزوى خود را تمنّا و آن را جملگى برآورد در ملكم هيچ به چشم نمىآيد ، زيرا همانگونه است كه يكى از شما بر دريا بگذرد و در آن سوزنى فرو كند و بر آورد آبى كه بر مىگيرد از دريا هيچ نمىكاهد ؛ از آن رو كه من بخشنده و شكوهمند و دارا هستم ، دِهِش و ابزارم كلامى است پس هرگاه چيزى را اراده كنم فقط مىگويم : باش ! پس خواهد بود .\r\nاين حديث قدسى دعوتنامه‌اى الهى به شمار مىآيد تا بشر به استقبال نعمتها و رحمت خداوند برود . حديث با بيان اينكه انسان از نياز و ناتوانى سرشته شده است آغاز مىشود .\r\n( . . . وَخُلِقَ الْإِنسَانُ ضَعِيفاً ) .\r\n( سورهء نساء ، آيهء 28 )\r\n« و انسان ، ناتوان آفريده شده . »\r\nضعف و ناتوانى از طبيعت انسان سرچشمه مىگيرد و انسان نمىتواند كمترين مقدار ممكن از نيازهايش را نيز تأمين كند ، همهء نعمتى هم كه در دست اوست همانا از فضل و عنايت خداست . امّا آيا انسان به اين حقيقت ، صادقانه و از دل اعتراف مىكند ؟ مردم اكثراً اين حقيقت را عميق درك نمىكنند و نمىفهمند كه نعمت وجود ، دانش ، امنيّت ، سلامت و دارايى ، همه فضل خداست زيرا انسان پيش از آنكه در اين زندگى پديدار شود چيزى نبوده است كه قابل ذكر باشد .\r\n( هَلْ أَتَى عَلَى الْإِنسَانِ حِينٌ مِنَ الدَّهْرِ لَمْ يَكُن شَيْئاً مَذْكُوراً * إِنَّا خَلَقْنَا الْإِنسَانَ مِن نُطْفَةٍ أَمْشَاجٍ نَبْتَلِيهِ فَجَعَلْنَاهُ سَمِيعاً بَصِيراً ) .\r\n( سورهء انسان ، آيات 1 - 2 )\r\n« آيا بر انسان روزگارانى نگذشت كه چيزى سزاوار ذكر و هيچ نبود ، ما او را از\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nنطفهء مختلط آفريديم و او را بينا و شنوا كرديم . »\r\nهيچيك از ما نمىتوانيم اين حقيقت را انكار كند : كه روزى نطفه‌اى بسيار كوچك و بى توان بوده و هيچ بهره‌اى از امورى كه او را در حيات فعليش بر پاى مىدارد خارج از محدوده صلب و رحم نمىبرده است ، پس چه كسى اين وجود را به او عطا كرده و همهء اين نعمتهاى بيشمار را به او داده است تا نطفه‌اى ناچيز به انسانى تبديل شده كه به فضل و رحمت خدا از زندگى ، توان ، دانش ، امنيّت ، سلامت و دارايى ، بهره وراست . امّا اين انسان كه موجود ناچيز و يادنشدنى بود پس از به دنيا آمدن ، يكپارچه خود بينى و غرور و گاه سركش و مستكبر مىشود و از ياد مىبرد كه به زودى باز به خاكى پوسيده و چيزى غير قابل ذكر و ناچيز بَدَل خواهد شد . . كه فرزندان و نيز تاريخ ، او را در جريدهء فراموشى و نابودى ثبت مىكنند .\r\nاين است كه خداوند بر اين حقيقت كه از ياد دل ما رفته و از ما پنهان مانده تأكيد مىورزد و در آغاز حديث قدسى مىفرمايد :\r\n« اى بندگان من همگى گمراه هستيد مگر آن كسى كه راهنماييش كرده باشم پس از من هدايت بخواهيد تا هدايتتان كنم . و همگى نيازمنديد مگر آن كه بى نيازش كرده باشم پس از من بى نيازى بخواهيد تا آن را روزيتان كنم و همگى گناهكاريد مگر آنكه عافيتش داده باشم پس از من آمرزش بخواهيد تا بيامرزمتان . . . »\r\nبنابر اين وقتى بنده ، سراپا گمراهى ، نياز و گناه باشد راهى جز آن ندارد كه خدا را بخواند و از او هدايت ، بى نيازى ، آمرزش و سلامت بخواهد . آدمى نمىتواند ادّعا كند كه هر آنچه از قبيل مال ، فرزند ، سلامت ، امنيّت و دانش در اختيار اوست ، براستى از آن او مىباشد ، از آنرو كه خداى سبحان اين نعمتها را به او تفضّل فرموده و بنابر اين هم اوست كه اگر بخواهد اين نعمتها را از او بازى مىگيرد ؛ انسان نبايد از آنچه خدا به او داده شاد باشد و بر آنچه از دستش رفته غمگين شود ،\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nهمچنانكه بر اوست كه از رحمت خدا - وقتى صاحب نعمتى نمىشود - مأيوس نگردد ، زيرا او مىتواند با دعا آن را از خدا بخواهد و خدا قادر است ما را به آنچه نداريم و به بيش از آنچه تصوّر مىكنيم برساند . از اينرو بايد آنچنان باشيم كه امام على عليه السلام مىفرمايد :\r\n« كن لما لا ترجو أرجى منك لما ترجو . »\r\n( بحار الانوار\r\n، ج 71\r\n، ص 34 )\r\n« به آنچه اميد به آن ندارى ، اميدوارتر باش تا آنچه اميد به آن دارى . »\r\nاگر حقيقت امر اين باشد پس دستهاى ما بايد هميشه به سوى خدا باشد ، همچنانكه بايد به آنچه داريم و در واقع مال ما نيست مغرور نشويم ، زيرا هر لحظه ممكن است خدا آن را از ما بگيرد و آنچه نداريم از آن نااميد نباشيم چرا كه هر لحظه ممكن است خدا آن را به ما عنايت كند . بايد وقتى چيزى را از دست مىدهيم ، بى آنكه نااميد شويم شكيبايى ورزيم و وقتى چيزى را بدست مىآوريم ، بى آنكه مغرور و فريفته شويم شكرگزار باشيم .\r\n( لِكَيْلَا تَأْسَوْا عَلَى مَا فَاتَكُمْ وَلَا تَفْرَحُوا بِمَا آتَاكُمْ وَاللَّهُ لَايُحِبُّ كُلَّ مُخْتَالٍ فَخُورٍ ) .\r\n( سورهء حديد ، آيهء 23 )\r\n« تا بر آنچه از دستتان بدر رفت دلتنگ نشويد و از آنچه به شما رسيد شادمان نگرديد و خداوند متكبّران خودستا را دوست ندارد . »\r\nبلكه حقيقت امر بسيار عميقتر از اين است ، زيرا انسان حتّى صاحب اعضاى بدن خود نيز نيست ، پس چشم ، گوش ، دست ، پا و همهء اعضاى ديگر از آنِ ما نيست بلكه همانا امانتى است از خداوند كه به ما سپرده شده تا در برابر آنها چگونه صبر مىكنيم و چگونه شكر مىگزاريم .\r\nوقتى اين حقيقت را دانستيم و به آن ايمان آورديم دلهاى ما پيوسته به سمت خدا روىخواهدداشت تا فضل و نعمت بيشترىاز او طلب كند . و در پايان ، حديث قدسى ما را متذكّر اين حقيقت مىكند ، آنجا كه خداوند خطاب به انسان مىگويد :\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nاگر نخستين و آخرين ( زنده ، مرده ، و خشك وتر ) شما گردهم آيند و هر كدام نهايت آرزوى خود را بخواهند و آن را جملگى بر آورم در ملكم هيچ به چشم نمىآيد . . . و همانگونه است كه يكى از شما بر دريا بگذرد و در آن سوزنى فروكند و برآورد . . .\r\nپس آيا آن مقدار آبى كه اين سوزن بر مىگيرد در دريا تأثيرى دارد ؟ و آيا از آن چيزى كاسته مىشود ؟ همچنين است بخشش بى پايان خداوند ، زيرا او - همچنانكه در دعا آمده است - « كثرت بخشش ، بر وجود وكرمش مىافزايد » . پس اگر حقيقت امر اين گونه باشد ، بر انسان است كه خود را شايسته استقبال رحمت خدا وسيراب شدن از چشم جوشان جود او بگرداند و بر اوست كه دعاى خود رابه خواستن حاجتهاى كوچك و بىارزش ، منحصر و محدود نكند .\r\nبعضى از مردم با ايمان ، خدا را مىخوانند ولى دعايشان مستجاب نمىشود از آنرو كه از خدا چيزى بى ارزش خواسته‌اند و اينكه دست را به سوى درياى رحمت وبخشش خدا دراز مىكنند ، امّا از آن فقط بهره‌اى اندك مىجويند ، اين است كه خدا دعايشان را در دنيا اجابت نمىكند تا آنها را در آخرت چندين برابر پاداش دهد .\r\nخداوند در پايان حديث مىفرمايد :\r\n« از آنرو كه من بخشنده و شكوهمند و دارا هستم ، دِهِش و ابزارم به كلامى است پس هرگاه چيزى را اراده كنم فقط مىگويم : باش ! پس خواهد بود . »\r\nامّا نه به اين معنى كه ما از خداوند در كارهاى كوچك چيزى نخواهيم ، امام صادق عليه السلام مىفرمايد :\r\n« عليكم بالدعاء فإنّكم لا تتقرّبون بمثله\r\n، ولا تتركوا صغيرة لصغرها أن تسألوها\r\n، فإنّ صاحب الصغائر هو صاحب الكبائر . »\r\n( بحار الانوار\r\n، ج 90\r\n، ص 293 )\r\n« دعا كنيد كه چيزى مانند دعا نيست تا با آن تقّرب جوييد . حاجتى كوچك\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nرا به دليل كوچكيش رها نكنيد و آن را نيز در خواست كنيد ، زيرا آنكه حاجات كوچك دارد حاجات بزرگ نيز دارد . »\r\nپس نگو كه چگونه رو به خدا آورم و از او نمك غذايم را بخواهم ؟\r\nزيرا براى خدا تفاوتى نمىكند كه به تو اندكى نمك ببخشد يا كوهى از طلا ، لذا عطاى خداوند به يك كلام است و آن اينكه به چيزى بگويد : باش ! پس خواهد بود .\r\nخداوند كه چيزهاى بزرگ را عطا مىكند چيزهاى كوچك را نيز عطا مىفرمايد . از پيامبر روايت شده است :\r\n« مسلمانى نيست كه دعايى كند كه در آن قطع رحم و جلب گناه نباشد مگر اينكه خدا به سبب اين دعا يكى از اين سه حالت را به او عطا فرمايد : يا در بر آوردن نيازش مىشتابد ، يا آن را ذخير آخرتش قرار مىدهد ، يا بديى را از او رفع مىكند . »\r\nپس در دعا شرطهايى است :\r\nاوّل - اينكه منجر به تأثير منفى بر روابط اجتماعى و خانوادگى نشود ، پس اگر انسان مثلًا دعا كند كه خدا از كسى از خويشان او انتقام بگيرد دعايش مستجاب نمىشود ، زيرا منجر به گسستن روابط خانوادگى و قطع رحم مىگردد .\r\nدوم - اينكه پيآمد دعا ، گناهى نباشد ، مانند اينكه انسان از خدا بخواهد كه به او كوزه‌اى شراب بدهد ؛ يا هر دعاى ديگرى كه منجر به ارتكاب گناه و جرم شود ، روشن است كه اين دعا مستجاب نمىشود . و زمانى انسان دعايى مىكند كه در آن قطع رحمى نيست و منجر به گناهى نيز نمىشود ، يكى از سه حالت را خواهد داشت ؛ يا خدا دعايش را در دنيا مستجاب مىگرداند و آنچه را مىخواهد به او مىدهد ، مانند آنكه انسان خانه‌اى از خدا بخواهد پس خدا اسباب آن را برايش مهيّا مىكند تا خانه‌اى بدست آورد و در آن ساكن شود ؛ يا اينكه خدا استجابت دعايش را براى آخرت ذخيره مىكند ، طورى كه مثلًا خانه‌اى در بهشت برايش\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nمىنويسد و به دليلى دعايش را در دنيا مستجاب نمىكند و يا اينكه در عوض خداوند بلايى را كه براى او مقدّر بوده از او دفع مىكند .\r\nبنابر اين در هيچ حالتى انسان از دعايش ضرر نمىبيند ، بلكه هر چه هست براى او سود و منفعت است ، امّا با اين همه بسيارى از مردم به دعا اعتنايى ندارند و به دنبال نماز خود دعا نمىخوانند ، گويى هيچ حاجتى در دنيا ندارند و با هيچ مشكلى در زندگيشان مواجه نمىشوند . ما بايد هميشه خدا را بخوانيم و هم حاجتهاى خود را از او بخواهيم و از او بطلبيم كه بدى و بلا را از ما دفع مىكند .\r\nتنها اين نيست ، بلكه بايد از برادران مؤمن خود نيز بخواهيم كه براى ما خير و سلامت و امنيّت بخواهند ، اين بدليل آن است كه دعاى مؤمن در حقّ برادرش مستجاب است و بر ماست كه هيچ دعايى را كوچك نشماريم ، حال ، دعا كننده هر كسى مىخواهد ، باشد از امام على عليه السلام روايت شده است كه :\r\n« دعاى كسى را كوچك نشماريد ، زيرا دعاى يهودى در حقّ شما مستجاب مىشود و دعاى او در حقّ خودش مستجاب نمىگردد . »\r\nپس اگر يهودى مسلمان را براى كارى كه برايش انجام داده ، دعاى خير كرد دعايش مستجاب مىشود ، علىرغم اينكه دعاى يهودى براى خودش مستجاب نمىگردد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nشروط دعا\r\n\r\nشرطهاى دعا چيست ؟\r\nمىتوان اين شرطها را از ميان دعاهاى قرآنى و دعاهاى به جامانده از معصومين عليهم السلام - كه در بحثهاى آينده بدانها خواهيم رسيد - دريافت . اما در اين مبحث ، از شروط دعا با استفاده از احاديث پيامبر و اهل بيت عليهم السلام سخن مىگوييم .\r\n\r\nدرود فرستادن بر محمد و خاندانش\r\nامام صادق عليه السلام فرموده است :\r\n« لا يزال الدعاء محجوباً عن السماء حتى يصلّى على محمّد وآل محمّد » .\r\n( بحار الانوار\r\n، ج 90\r\n، ص 315 )\r\n« دعا ، پيوسته از آسمان محجوب است ، مگر آنكه بر محمّد و آل او درود فرستاده شود . »\r\nرابطهء انسان با خدا ، رابطهء برده با ارباب ، آفريده با آفريدگار و فقير فانى با زنده پا برجاست ، امّا والاترين رابطه ، رابطه‌اى است كه ميان پيامبر و خاندان معصومش با خداوند بر قرار است ، آنان بندگانى بودند كه به قلّهء عبوديّت و بلندترين مرتبهء فرمانبردارى از خدا رسيدند . ما آنگاه كه پيامبر را به ياد مىآوريم و بر او و خاندانش درود مىفرستيم ، اين رابطه را در نظر مىگيريم تا از آن براى خود الگويى برگيريم و آن اينكه : سزاوار است كه رابطهء ما با خدا چگونه باشد و اگر پيوند\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nما بايد عبوديّت و اطاعت تام باشد ، رابطهء خدا با ما چگونه است ؟ و اگر رابطهء ما با خدا همچون رابطهء پيامبر و امامان با اوست ، آيا رابطهء خدا با ما نيز همچون رابطه‌اى است كه با آنان دارد ؟ اين است كه مىبينيم ما در همهء نمازهاى خود بر پيامبر و خاندان او درود مىفرستيم ، زيرا هر كه در نمازش بر آنان درود نفرستد ، به عقيدهء بيشتر مذاهب اسلامى ، نمازش باطل است .\r\nدرود فرستادن به اين معنى است كه اين رابطه را مورد دقّت قرار دهيم تا از آن الهام بگيريم .\r\nزمانى كه بر محمّد و آل او درود مىفرستيم از يكسو صفت الوهيّت را به اين اعتبار كه درود ، بر آنان از بالا ، از سوى خدا ، فرومىآيد نفى مىكنيم ؛ و از سويى ديگر درود بر محمّد و آل او به سه رابطه اشاره مىدارد :\r\n1 - رابطهء ما با اين برگزيدگان خجسته به اين اعتبار كه بر آنان درود مىفرستيم .\r\n2 - رابطهء خدا با آنان به اين اعتبار كه خداوند سبحان دعاى ما را در اينكه به آنان فضيلت و مرتبهء بلند عطا كند ، مستجاب مىدارد .\r\n3 - رابطهء آنان با خدا به اين اعتبار كه آنان بنده و مورد اكرام هستند .\r\nامّا در اينجا پرسشى پيش مىآيد : رابطهء درود فرستادن بر پيغمبر و آلش با دعاها چيست ؟ چرا دعا از درگاه خدا محجوب است ، مگر زمانى كه انسان بر پيامبر و خاندانش درود فرستد ؟\r\nپاسخ اين‌است كه : كسى كه براى ديگران دعا مىكند ، خدا دعايش را اجابت مىفرمايد و همانند آن را به دو مىدهد ؛ در حديثى از امام صادق عليه السلام آمده است :\r\n« دعاى پنهان مسلمان براى برادرش ، رزق را به سوى خود او سوق مىدهد و بلا را از او مىگرداند و فرشته به او مىگويد : دو برابر آن براى تو باد ! »\r\n( بحار الانوار\r\n، ج 90\r\n، ص 385 )\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nپس وقتى مىگوييم : « خدايا درود و سلام بفرست و مبارك بدار و مهربانى فرما و تفضّل كن بر محمّد و آل محمّد همانگونه كه درود فرستادى و مبارك داشتى و بخشودى و مهربانى كردى و تفضّل فرمودى بر ابراهيم و آل ابراهيم . » ، فرشتگان مىگويند : همانند آن براى تو باد ! و درهاى آسمان در برابراين دعا باز مىشود و وقتى درهاى آسمان براى دعاى خير گشوده شد دعاهاى ديگر نيز با آن بالا مىرود و مستجاب مىگردد . اين است كه وقتى كسى مىخواهد دعايش مستجاب شود بايد پيش از آن بر محمّد و آلش درود فرستد .\r\nدر حديثى از امام على عليه السلام ، پيوند و رابطه ميان درود فرستادن بر پيامبر و آلش و استجابت دعا روشن مىشود ، مىفرمايد :\r\n« هرگاه حاجتى داشتى دعا را با درخواست درود بر پيامبر و آل او آغاز كن آنگاه حاجت خود را بخواه ، زيرا خدا بزرگوارتر از آن است كه دو چيز از او خواسته شود آنگاه يكى را برآورد و ديگرى را باز دارد . »\r\n( بحار الانوار\r\n، ج 90\r\n، ص 313 )\r\nخداوند بى نياز بزرگوار وقتى دعاى تورا كه در خواست درود بر پيامبر آل اوست مستجاب مىكند ، آن دعا را نيز كه براى نيازهاى خود مىخوانى مستجاب مىكند ، زيرا او بزرگوارتر از آن است كه دعايى را مستجاب كند و دعاى ديگر را رها سازد .\r\n\r\nحاجت خود را هنگام دعا بيان كن\r\nامام صادق عليه السلام فرموده است :\r\n« إنّ اللَّه تبارك و تعالى يعلم ما يريد العبد إذا دعاه و لكن يجب أن يثبت إليه الحوائج\r\n، فإذا دعوت فسم حاجتك\r\n، و ما من شيء أحبُّ إلى اللَّه من أن يسئل . »\r\n( بحار الانوار\r\n، ج 90\r\n، ص 312 )\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n« خداوند چيزى را كه بنده به هنگام دعا مىخواهد مىداند ، امّا دوست مىدارد كه حاجتها به سوى او روانه گردد ، پس هرگاه دعا كردى از نيّات نام ببر ، و هيچ چيز نزد خدا محبوبتر از اين نيست كه از او درخواست كنند . »\r\nاز اين حديث دو چيز را الهام مىگيريم :\r\n1 - اين درست نيست كه انسان بگويد : خدا از آنچه در دلهاست آگاه است پس نيازها و مشكلات مرا مىداند و علّتى براى دعا و درخواست نيست ، هرگز . . .\r\nانسان بايد دعا كند و از خدا درخواست نمايد ، زيرا « هيچ چيز نزد خدا محبوبتر از آن نيست كه از او درخواست كنند » .\r\n2 - درست نيست كه دعاى انسان دعايى عام و كلّى باشد ، يعنى نبايد بسنده كند به گفتن اينكه : خدايا نيازهاى مرا بر آورده كن ، بلكه بايد حوايج خود را يك بيك نام ببرد ، كه خدا « دوست مىدارد كه حاجتها به سوى او روانه گردد » با نام و تفصيل .\r\nو امّا حالت روحى انسان در هنگام دعا بايد چگونه باشد ؟\r\nپاسخ را در حديثى از امام صادق عليه السلام مىيابيم :\r\n« دعا كنيد ، زيرا دعا درمان هر دردى است ، و هرگاه دعا كردى ، گمان بر ، كه نيازت بر طرف شده است . »\r\n( بحار الانوار\r\n، ج 90\r\n، ص 305 )\r\nپس انسان بايد خداوند را با حالتى بخواند كه گويى حاجتش بردراست .\r\n\r\nآداب دعا\r\nدعا آداب بسيار دارد و روايات و احاديث بدان اشاره دارند ، ما در اينجا مهمترين آنها را ذكر مىكنيم :\r\n1 - دعا بايد پنهانى باشد ، دعاى آشكار و دعايى كه در نماز جماعت و در پيش ديگران خوانده مىشود ، بدون شك نيك است ؛ امّا اگر دعا در دل شب ميان\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nانسان و خدا برقرار شود ، از جهت اخلاص و عمق ارتباط با خدا ، با دعاى نوع اوّل تفاوت دارد ، از اينرو پيامبر مىفرمايد :\r\n« دعوة السرّ تعدل سبعين دعوة من العلانية . »\r\n( بحار الانوار\r\n، ج 90\r\n، ص 312 )\r\n« دعاى پنهانى برابر است با هفتاد دعاى آشكار . »\r\n2 - انسان نه فقط وقتى كه رنجها و مشكلات او را در ميان گرفته‌اند ، بلكه هنگام آسايش ، رفاه و پر نعمتى نيز بايد دعا كند . پس وقتى انسان گرفتار هيچ مرضى ، مشكلى و سختى در زندگيش نباشد و دعا كند دعايش مستجاب مىشود و با اين امر ، هنگاميكه انسان در رنجها و گرفتاريها دعا مىكند ، در استجابت دعا مؤثّرتر است ؛ اين بدين معنى است كه انسان خدايش را در حالت آسايش و راحت فراموش نكرده است ، از اينرو پيامبر مىگويد :\r\n« من سرّه أن يستجيب اللَّه له في الشدائد والكرب فليكثر الدعاء عند الرخاء . »\r\n( بحار الانوار\r\n، ج 90\r\n، ص 312 )\r\n« كسى كه استجابت خدا براى او در شدايد و رنجها ، خوشحالش مىكند بايد به هنگام آسايش بسيار دعا كند . »\r\nپس بايد در روزگار آسايش نيز روابط خود را با خدا عميق كنى تا خداوند تو را در روزگار سختى بيادآورد و در رنجها و گرفتاريها دعايت را مستجاب كند .\r\n3 - دعا بايد قرين عمل باشد ، انسانى كه دعايش را پوشش تنبلى و مايهء توجيه سستى مىكند ، دعايش مستجاب نمىشود . پيامبر مىفرمايد :\r\n« الداعي بلا عمل كالرامي بلا وتر » .\r\n( بحار الانوار\r\n، ج 90\r\n، ص 312 )\r\n« نيايشگر بى عمل همچون تيراندازى است كه كمانش زه ندارد . »\r\nكسى كه بدون تفنگ تيرى را پرتاب كند تيراندازيش بيهوده و بدون نفع و نتيجه خواهد بود ، زيرا گلوله زمانى اثر خواهد داشت كه از دهانه‌اى ثابت شليك شود .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nدعا نيز چنين است ، اگر همراه عمل نباشد سنّتى خشك و بيهوده خواهد بود . پس عمل ، سكّوى پرتاب دعاست وتكيه گاه صعود دعا .\r\n4 - انسان بايد دعايش را نخست با ثنا ، حمد و شكر خدا آغاز كند و بعد بر پيامبر و اهل بيتش درود فرستد آنگاه خواسته‌هاى خود را بيان كند ، اين روش بيشترين تضمين را براى استجابت دارد ، امام صادق عليه السلام فرموده است :\r\n« إيّاكم أن يسأل أحد منكم ربّه شيئاً من حوائج الدنيا والآخرة حتى يبدأ بالثناء علىاللَّه تعالى والمدحة له\r\n، والصلاة على النبي وآله\r\n، ثم‌ّالاعتراف بالذنب ثمّ المسألة » .\r\n( بحار الانوار\r\n، ج 90\r\n، ص 312 )\r\n« زنهار ! كسى از شما چيزى از حوائج دنيا و آخرت از خداوند نخواهد مگر اينكه دعا را با ثنا و ستايش خدا و درود بر پيامبر و آل او آغاز كند و سپس به گناه اعتراف نمايد ، آنگاه بر سر حاجت خود رود . »\r\nاز اينجاست كه مىبينيم دعاهاى به جا مانده از پيامبر و اهل بيت چنين روشى دارند . امّا گاهى پيش مىآيد كه انسان مؤمن در ثنا و حمد خدا غرق مىشود و در دعا به حالتى مىرسد كه در آن حاجتهاى خود را فراموش مىكند . پس در اين صورت چه نتيجه و ثمرى در اين حالت هست ؟ امام صادق عليه السلام مىگويد :\r\n« إنّ العبد لتكون له الحاجة إلى اللَّه فليبدأ بالثناء على اللَّه\r\n، والصلاة على محمّد وآله حتى ينسى حاجته فيقضيها اللَّه له . »\r\n( بحار الانوار\r\n، ج 90\r\n، ص 342 )\r\n« گاهى بنده حاجتى دارد ، پس دعا را با ثنا بر خدا و درود بر پيامبر آغاز مىكند و نياز خود را فراموش مىنمايد ، پس خدا آن را براى وى بر آورده مىسازد . »\r\nبنابر اين خدا حاجت او را بى آنكه خود درخواست كند برآورده مىسازد ، زيرا خدا آنچه را كه در سينه‌هاست مىداند و بنده ذكر حاجات خود را به سبب استغراق در حمد ، ثنا و درود ، فراموش كرده است . از امام صادق عليه السلام روايت شده\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nاست وقتى كه انسان قبل از دعا به ثنا و ستايش خدا بپردازد دعايش حتماً مستجاب مىشود و وقتى قبل از ثنا به دعا پردازد اميدى به اجابت هست ؛ پيامبر ، ما را با گفتهء خود :\r\n« سلام پيش از سخن . »\r\n( بحار الانوار\r\n، ج 90\r\n، ص 313 )\r\nادب فرموده ، پس هنگامى كه دعا مىكنيم بايد قبل از دعا ، سلام كنيم ؛ امّا سلام كردن بر خدا چگونه است ؟\r\n- با حمد و ثنا و تهليل و تمجيد . . .\r\n5 - انسان بايد هنگام دعا غرقِ خوارى ، و خشوع و خضوع باشد نه اينكه در حالت غرور ، تكبّر و بزرگمنشى به دعا پردازد و تا حالت حقيقى خوارى و خشوع برايش حاصل نشده ، بايد به اين حال تظاهر كند ، امام صادق عليه السلام مىفرمايد :\r\n« خدا به موسى وحى كرد : هرگاه در پيشگاه من ايستادى ، همانند انسانِ خوارِ نيازمند بايست . »\r\nبعضى از روايات اشاره دارند به ضرورت اينكه انسان براى حفظ حالت خوارى و خشوع ، دستهايش را هنگام دعا بلند كند و در برابر خود نگه دارد و به آنها بنگرد و به آسمان نگاه نكند .\r\n6 - بسنده نكردن به نيازهاى خود ، تعميم دعا به ديگران ، بلكه مقدّم داشتن چهل مؤمن در دعا ، سپس بر سر نيازهاى ويژهء خود آمدن ؛ و اين روش يكى از عوامل استجابت است ، پيامبر صلى الله عليه و آله مىفرمايد :\r\n« إذا دعا أحد فليعمّ\r\n، فإنّه أوجد للدعاء\r\n، و من قدّم 40 رجلًا من اخوانه قبل أن يدعو لنفسه\r\n، استجيب له فيهم وفي نفسه . »\r\n( بحار الانوار\r\n، ج 90\r\n، ص 313 )\r\n« هرگاه كسى دعا كند بايد آن را عموميّت بخشد ، زيرا در دعا واجبتر است و هر كه چهل تن از برادرانش را در دعا بر خود مقدّم كند دعايش در حقّ آنان و خودش مستجاب مىشود . »\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n7 - اينكه آدمى در روزگار سختى و نياز ، روزه بدارد ، زيرا روزه به استجابت دعا كمك مىكند ، امام على عليه السلام در اين مورد مىفرمايد :\r\n« إذا نزل بالرجل الشدّة والنازلة فليصم\r\n، فإنّ اللَّه يقول : استعينوا بالصبر والصلاة » والصبر هو الصوم\r\n، قال : دعوة الصائم تستجاب عند إفطاره . »\r\n( بحار الانوار\r\n، ج 90\r\n، ص 313 )\r\n« هرگاه سختى و بلايى بر كسى نازل شد بايد روزه بگيرد ، زيرا خدا مىفرمايد : از شكيبايى و نماز يارى گيريد . و شكيبايى همان روزه است و دعاى روزه‌دار به هنگام افطار مستجاب مىشود . »\r\nروزه‌دارى كه در طول روز در برابر شهوات خود مقاومت مىكند ، در پايان روزه از روحى بسيار شفّاف بهره‌مند مىشود ، از اينروست كه بر عميق ساختن ارتباط خود با خدا ، تواناتر مىگردد . و به اين دليل رحمت خدا بر او نازل مىشود و دعايش مستجاب مىگردد . از اينجاست كه انسان بايد لحظات افطار را در روزهاى ماه مبارك رمضان ، براى دعا غنيمت شمارد ، آن هم نه فقط براى خود ، بلكه قبل از دعا براى خود ، براى برادران مؤمن ، بخصوص آنها كه در زندان طاغوتها بسر مىبرند و هم‌چنين براى رزمندگان اسلام در همهء جبهه‌هاى نبرد ميان حق و باطل دعا كند .\r\n8 - اينكه ميان تو و خدا اعمالى صالح باشد كه بر اساس آن دعا كنى و آن را وسيلهء تقرّب به خدا قرار دهى ، زيرا اعمال صالح باعث ايجاد رابطهء خوب و مثبت ميان خدا و انسان مىشود ، پس وقتى بنده اعمال صالح خود را در پيشگاه خدا بنهد و از او حاجت خواهد احتمال استجابت چند برابر مىشود . در اينجا اشاره مىكنيم به روايت مفصّلى كه در كتاب « بحار الانوار » آمده است :\r\nسه تن در بيابان به سوى كوهى راه مىسپردند ، باران گرفت و وادارشان كرد كه به غارى كه مىشناختند پناه برند ، پس به غار درآمدند تا در آن از باران در امان\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nباشند ، بر بالاى غار تخته سنگى بود كه بر كلوخى سوار بود ، پس چون كلوخ نم گرفت سنگ غلتيد و بر در غار شد و آن را بست و آنجا را تاريك كرد ، آنها به يكديگر گفتند : ردّ پاى ما از بين رفته و خويشان و آشنايانمان از ما بيخبرند و اگر نيز از حال ما باخبر شوند كمكى نمىتوانند بكنند زيرا آدميان توان گرداندن اين سنگ را از اينجا ندارند ، به خدا اين گور ماست كه در آن خواهيم مرد و از آن در روز قيامت بيرون خواهيم آمد . باز گفتند : آيا موسى بن عمران و پيامبران بعد از او به ما امر نكردند كه اگر گرفتار مصيبتى شديد خدا را به محمّد و آل او بخوانيد ؟ و مصيبتى از اين بزرگتر نيست ، پس دعا كنيم و هر كدام از ما يكى از كارهاى نيكش را كه در آن خدا را منظور داشته ، ذكر كند تا شايد فرجى حاصل شود .\r\nيكى از آن سه تن گفت : خدايا تو مىدانى كه من مردى ثروتمند بودم ، كار و بار و روزگار خوبى داشتم و قصرها و خانه‌هايى بَنا مىكردم ، و اجيرانى داشتم كه در ميان آنها مردى بود كه به اندازهء دو نفر كار مىكرد . چون عصر شد اجرت يك نفر را به او دادم ، امتناع كرد و گفت : من به اندازهء دو نفر كار كردم و دو برابر اجرت مىخواهم ، به او گفتم : من با تو به اندازهء كار يك نفر شرط كردم و اينكه به اندازهء يك نفر ديگر هم كار كرده‌اى دلخواه خودت بوده و اجرتى ندارى . مرد عصبانى شد و رفت و هيچ اجرتى نگرفت ، من هم با آن پول گندم خريدم و كاشتم و محصول آن را نيز سال ديگر كاشتم و همينطور تا چند سال ، تا اينكه مقدار بسيار زيادى شد كه با آن ، آب و ملك و قصر و روستا و خانه و گله‌هاى شتر و گوسفند و گاو و بز و چهارپايان ديگر و وسايل و كالا و بنده و . . . خريدم و صاحب درهم و دينار بسيار شدم .\r\nبعد از چند سال همان مرد بر من گذشت ، ديدم كه حالش بداست و ضعيف و فقير شده و چشمش كم بين گشته ، به من گفت : اى بندهء خدا آيا مرا مىشناسى ؟\r\nمن همان اجير توام كه امروز فقير گشته‌ام و اكنون راضى هستم به آن اجرتى كه\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nبه دليل بى نيازيم از آن ، نخواستم ، به او گفتم : همهء اين دارايىهاى من از توست ، همه را برگير ، بر تو مبارك باد ! مرد گريست و گفت : اى بندهء خدا حقّ مرا ندادى و حال دارى ريشخندم مىكنى ؟ گفتم : نه ، سخن من به جِدّ است ، اينها همه از ثمرهء اجرت توست كه پديد آمده ، اصل از آنِ توست و همهء اين فروع تابع اصل ، پس از آنِ توست . و همه را تسليم او كردم . خدايا تو مىدانى كه اين را به اميد ثواب تو و ترس از عذابت كردم ، به حقّ محمّد افضل اكرم ، سرور اوّلين و آخرين كه با خاندانش كه برترين خاندانهاى انبياء و اصحابش كه گراميترين اصحاب پيامبران و امّتش كه بهترين همهء امّتها هستند شرافتش بخشيدى ، فرجى حاصل كن .\r\nامام مىفرمايد : « يك سوم سنگ كنار رفت و نور داخل غار شد . »\r\nدومى گفت : خدايا مىدانى كه من ماده گاوى داشتم كه شيرش را مىدوشيدم و آن را به مادرم و بعد باقيمانده را به اهل و عيالم مىنوشاندم . شبى مانعى پيش آمد و دير به خانه آمدم و ديدم كه مادرم خفته است ، بر بالين او ايستادم تا بيدار شود و خود بيدارش نكردم ، در همان حالى كه فرزندانم سخت گرسنه و تشنه بودند و من همچنان بر بالين مادرم بودم و پيش آنها نمىرفتم تا مادرم بيدار شد و به اوشير نوشاندم تا سير شد ، سپس باقيمانده را براى زن و فرزندانم آوردم ، خدايا مىدانى كه من اين كار را فقط به اميد ثواب تو و ترس از عذابت كردم ، به حقّ محمّد افضل و اكرم ، سرور اوّلين و آخرين كه با خاندانش كه برترين خاندانهاى انبياء و اصحابش كه گراميترين اصحاب پيامبران و امّتش كه بهترين همهء امّتها هستند شرافتش بخشيدى ، فرجى حاصل كن .\r\nامام مىفرمايد : « يك‌سوم ديگر سنگ كنار رفت و اميدشان به نجات نيرو گرفت . »\r\nسومى گفت : خدايا مىدانى كه من زنى را در بنىاسرائيل‌دوست مىداشتم ، او را خواستم امّا وى خود را تسليم من نمىكرد ، مگر در ازاى صد دينار ، و من هيچ\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nچيز نداشتم ، پس چهار سال در خشكى و دريا و دشت و كوه راه پيمودم و خطرها ديديم و با مهلكه‌ها برخورد كردم تا آن پول را گردآوردم و به آن زن دادم و او خود را به من واگذاشت ، پس چون پيش او نشستم رگهاى گردنش لرزيد و گفت : اى بندهء خدا من دوشيزه هستم ، پس مهر خدا را جز به فرمان خدا بر مدار ، و آنچه باعث شد كه من به تو تمكين كنم نياز و سختى بود . پس من از كنار او برخاستم و او را رها كردم وصد دينار را به او واگذاشتم . خدايا تو مىدانى كه اين را فقط به اميد ثواب تو و ترس از عذابت كردم ، به حقّ محمّد افضل اكرم ، سرور اوّلين و آخرين كه با خاندانش كه برترين خاندانهاى انبياء و اصحابش كه گراميترين اصحاب پيامبران و امّتش كه بهترين همهء امّتها هستند شرافتش بخشيدى ، فرجى حاصل كن .\r\nامام گويد : « همهء سنگ به كنارى رفت و غلتيد در حالى كه با صدايى فصيح و آشكار و مفهوم ندا درداد : به سبب حسن نيّتتان نجات يافتيد و به سبب محمّد افضل اكرم سرور اوّلين و آخرين كه به داشتن خاندانى كه بهترين خاندانهاى انبياء است و به داشتن بهترين امّت ، ويژه است سعادت يافتيد و به بهترين درجات نايل شديد . »\r\n( بحار الانوار\r\n، ج 90\r\n، ص 13 )\r\nپس خداى متعال ، دعاى اين سه مرد را استجابت كرد و آنان را به سبب اعمال صالحشان گشايش داد . يكى آن مردى كه مال مردم را خورد سپس آن را به صاحبش بازگرداند ، دوم آنكه والدين خود را بسيار حرمت نهاد و دوست داشت و سوم آنكه به زنا نزديك شد راز بيم خدا آن را رها كرد و اينچنين است كه اعمال صالح عنصرى فعّال در استجابت دعا مىباشد .\r\n\r\n","description":"","footnote":"","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n\r\n\r\nتدبّر در دعا\r\n\r\n","description":"","footnote":"","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n\r\n\r\nمحورهاى دعا\r\nدعاهاى به جا مانده از پيامبر و يا امامان ، الهامى است از قرآن حكيم و تعبير ديگرى است از همان انديشه‌ها و مفاهيمى كه در قرآن آمده و در عين حال تعبير و بيانى است از دعايى كه در دورانهاى پيش از اسلام ، نازل شده‌اند ، اين دعاهايى كه از طريق راويان ثقه به ما نتقل شده و در زبانها و دستها نسل در نسل گرديده ، در واقع پژواك و انعكاس معارف قرآنى است . پس هنگامى كه قرآن بر آن دلهاى پاك - كه معارف قرآن بودند - نازل شد ، اين معارف بر زبانهاى آنان جارى گشت و با دعاهاى خود آن را بيان كردند ، بنابراين ممكن نيست كه اين دعاها از قرآن گسسته شوند ، وحشت‌انگيزترين مسئله اين است كه مسلمانان چگونه به ضرورت تفسير قرآن با احاديث پى بردند ، به اين اعتبار كه حديث براى تفسير قرآن آمده و تعبيرى است از آنچه پيامبر و ائمّه از معارف قرآن دريافته‌اند ، امّا به اهمّيت تفسير قرآن با دعا پىنبردند ؟\r\nبا آنكه مىدانيم بسيارى از آيات قرآن - به تصريح قرآن - ذكر ، بصيرت ، هدايت و تزكيهء نفسهاست و اين محورها - همانگونه كه بيان خواهيم كرد - ستونهاى دعاها را تشكيل مىدهند . دعاهاى به جامانده از معصومين عليهم السلام غالباً بر كلمات معيّنى كه از مفاهيم و معارف قرآنى حكايت مىكنند ، تكيه دارند و شناخت اين كلمات يكى از اركان تدبّر در دعاست و ما ابتدا به آنها و سپس به بعضى از روشهاى تدبّر در دعا كه به تدبّر در قرآن بسيار شبيه است اشاره خواهيم كرد . دعاها معمولًا\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nدر بردارندهء اين محورها هستند :\r\nالف - ذكر :\r\nذكر خداى متعال امرى است كه قرآن در بسيارى از آيات خود بر آن تأكيد مىورزد :\r\n( يَا أَيُّهَا الَّذِينَ آمَنُوا اذْكُرُوا اللَّهَ ذِكْراً كَثِيراً ) .\r\n( سورهء احزاب\r\n، آيه 41 )\r\n« اى كسانى كه ايمان آورديد ، خدا را بسيار ذكر كنيد . »\r\n( . . . وَاذْكُرُوهُ كَمَا هَدَاكُمْ . . . ) .\r\n( سورهء بقره\r\n، آيه 198 )\r\n« او را ذكر كنيد همانگونه كه او شما را هدايت كرد . »\r\nذكر در ميان بنده و خداوند متبادل مىشود ، پس وقتى كه انسان خدا را به ياد آوَرَد و ذكر كند ، خدا نيز او را ذكر مىكند .\r\n( فَاذْكُرُونِي أَذْكُرْكُمْ وَاشْكُرُوا لِي وَلَا تَكْفُرُونِ ) .\r\n( سورهء بقره\r\n، آيه 152 )\r\n« مرا ذكر كنيد تا شما را ذكر كنم و مرا شكر كنيد و كفران مورزيد . »\r\nحكمت ذكر از آنجاست كه ذكر ، دانهء دوستى خدا را در دل انسان مىكارد و به آن اكتفا نمىكند كه انسان فقط خدا را بشناسد ، بلكه بايد او را دوست بدارد و زمانى كه بنده به مرحلهء دوستى خدا رسيد و دلش را به محبّت او آباد كرد ، طاعات به دو نشان مزيّن مىشوند :\r\n1 - طاعات داراى محتوايى حقيقى خواهند شد ، پس نماز معراج انسان مىشود و روزه براى او صبر و ياور در برابر دشواريهاى زندگى و همهء طاعات از اين حالت كه پوسته‌اى بى محتوا باشند مىگذرند و داراى معنى و محتوا مىشوند .\r\n2 - طاعات به شكلى طبيعى از اعضاى انسان جارى مىشوند همانگونه كه سيل از بلندى ؛ در حديث آمده است كه پيامبر صلى الله عليه و آله پيش از وقت ، براى نماز بر زمين مىنشست و سپس در جستجوى نشانه‌هاى وقت نماز به آسمان مىنگريست و زمانى كه وقت شرعى فرا مىرسيد مىگفت : « اى بلال ما را با نماز آرامش ده . »\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nزمانى كه پيامبر با خدايش و عده و قرارى دارد ، بى صبرانه انتظار آن را مىكشد تا آن زمان فرارسد و مىفرمود : بلال اذان بگو . عاشق ، اينچنين مشتاق طاعت خدا مىشود و نيز آسايش و خوشبختى خود را در اجابت نداى « رب » مىبيند .\r\nهنگاميكه بنده ، خداوند را دوست مىدارد ، خداوند نيز او را دوست مىدارد و زمانى كه خدا كسى را دوست داشت ، فرشتگان و اولياء اللَّه او را دوست مىدارند و هم‌چنين سنگها در زمين ، آبها در دريا ، هوا در آسمان و همهء طبيعت دوستش خواهند داشت و بدين گونه در محفلى از انس و عشق زندگى خواهد كرد و در هستى همچون عضوى محبوب از خانواده‌اى يگانه ، نه همچون عضوى ناجور و تنها ، بسر خواهد برد . دعايى كه شامل ذكر خداست باعث ايجاد چنين دوستى و عشقى ، در دلها مىشود .\r\nب - عقايد :\r\nدعا عقايد را در قلب انسان تثبيت مىكند . هر مسلمانى مؤمن شمرده نمىشود زيرا ايمان مرحله‌اى از اسلام به حساب مىآيد و قرآن شرطهايى براى آن قرار داده است :\r\n( إِنَّمَا الْمُؤْمِنُونَ الَّذِينَ إِذَا ذُكِرَ اللَّهُ وَجِلَتْ قُلُوبُهُمْ وَإِذَا تُلِيَتْ عَلَيْهِمْ آيَاتُهُ زَادَتْهُمْ إِيمَاناً وَعَلى رَبِّهِمْ يَتَوَكَّلُونَ ) .\r\n( سورهء انفال\r\n، آيه 2 )\r\n« مؤمنان كسانى هستند كه هرگاه خدا ذكر شود دلهاى اينان بيمناك مىگردد و هرگاه آيات او بر آنان خوانده شود ايمانش مىافزايد و بر خداوندشان توكّل مىكنند . »\r\n( قَدْ أَفْلَحَ الْمُؤْمِنُونَ * الَّذِينَ هُمْ فِي صَلَاتِهِمْ خَاشِعُونَ * وَالَّذِينَ هُمْ عَنِ اللَّغْوِ مُعْرِضُونَ * وَالَّذِينَ هُمْ لِلزَّكَاةِ فَاعِلُونَ * وَالَّذِينَ هُمْ لِفُرُوجِهِمْ حَافِظُونَ ) .\r\n( سورهء مؤمنون\r\n، آيات 1 - 5 )\r\n« مؤمنان رستگار شدند ، آنان كه در نمازشان خاشع‌اند و آنان كه از بيهودگى روى\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nگردانند و آنان كه زكات مىدهند و آنان كه نگهدار فرجهاى خود هستند . »\r\nصفات مؤمن اينهاست و در ما چه اندك يافت مىشوند ، پس ما چگونه با اسلام خود به درجهء ايمان برسيم و با ايمان خويش به درجهء يقين دست يابيم و با يقين خود به درجهء كمال و با كمال خود به عاقبت نيك نايل آييم ؟\r\nاين از راه دعا و محتواى دعا كه معمولًا تنزيه ، تسبيح و ستايش خداست ممكن مىباشد . و سپس دعا به درود فرستادن بر پيامبر و ذكر و ثناى او و بيان صفات پسنديده و ستودهء آن حضرت مىرسد ، اين كار ايمان تو را به پيامبر عميقتر از قبل مىكند پس به سبب آن پيامبر را دوست مىدارى و به رسالتش ايمان مىآورى ؛ هم‌چنين بر اهل بيت نيز دعا ثنا و ستايش مىرود .\r\nدر دعا سخنان بسيارى دربارهء قرآن ، اهمّيت آن ، راه تدبّر در آن ، تلاوت آن و شرح صدر آدمى به سبب قرائت آن ، آمده است . و بالآخره در دعاها احاديث بسيار پيرامون آخرت و پاداش انسان در روز جزا وجود دارد . و اين چنين است كه دعا نقشى اساسى در تثبيت عقايد انسان به خدا ، مكتب الهى ، پيامبر ، قرآن و معاد دارد .\r\nج - تزكيه و پاكسازى نفس :\r\nدعا هم‌چنين عامل تزكيه و تكامل آگاهى و نگرش انسان و اصلاح اهداف او در زندگى نيز مىباشد . هر انسانى در زندگى هدفهاى مشخّصى دارد ، خواه كوچك و خواه بزرگ ، چه خوب و چه بد . و دعا در جهت تبديل آنها به بهترين و كاملترين اهداف ، مىكوشد ، يا به تعبير ديگر در جهت دگرگون ساختن چارچوب كلّى زندگى انسان تلاش مىكند ؟ از آنرو كه انسان وقتى براى خود هدفى مشخّص تعيين مىكند ، براى رسيدن به آن هدف مىكوشد و از اينروست كه زندگى خويش را بر طبق همان هدف پيريزى مىكند .\r\nبنابراين استراتژى كلّى زندگى انسان را هدف او در زندگى ، معلوم و مشخّص\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمىكند و اين هدف در انسانها يكسان نيست ، بعضى مىخواهند به بهشت برسند ، حال آنكه بعضى ديگر هدفشان رسيدن به مقام و منصب است و بعضى ديگر دست يافتن به ثروت . دعا براى آن است كه نفس انسان را پاك كند و همّت او را بالا بَرَد و كارى كند كه او به اوج بنگرد و بالاترين مراحل را در نظر داشته باشد تا وقتى گرفتار مشكلات زندگى است آتش آگاهى و دور نگرى در دلش نميرد . بسيارى از انسانها در كودكى و جوانى ، چشم انتظار بر آوردن شدن آروزهايى دور و دراز و بزرگ‌اند امّا برخورد با مشكلات زندگى و روبرو شدن با سختيها باعث آن مىشود كه آروزهاى خود را در دل پنهان كنند و آتش آرزو در دلهاشان خاموش شود ، اين است كه آرزوها يكى بعد از ديگرى به اميدهايى دور تبديل مىشوند و اين اميدها نيز بر باد مىروند و انسان به جسمى بى روح و بدون انتظار و اميد تبديل مىشود .\r\nپس مسأله ، تغيير آرزوهاى انسان و بالا بردن آن تا سطح آرزوهاى كامل انسانى و انسانيّت و كرامت انسان است ، و اين از هدفهاى دعاست .\r\nد - اخلاق :\r\nدعا به پاكسازى نفس در جهت اصلاح اخلاق و آداب انسان برمىخيزد .\r\nبناى اخلاق بر اصلاح نفس و آرزوهاى انسان است و زمانى كه آرزوهاى انسان ، شريف و و الا باشد ، اخلاق او نيز از زمينه‌اى نيك نشأت خواهد گرفت .\r\nه - عمل صالح :\r\nدعا به طور خلاصه ، دعوت انسان است به اعمال صالح همچون نماز ، روزه ، حجّ ، زكات ، جهاد ، امر به معروف و نهى از منكر ، اصلاح ذات بين ، انفاق و . . . مثلًا در دعاهاى ماه رمضان مىخوانيم :\r\nخدايا از تو مىخواهم كه مرا در زمرهء حجّاج خانه‌ات كه حجّشان نيك است و سعىشان مورد سپاس و گناهانشان بخشوده وآمرزيده ، بنويسى .\r\nآنچه در اينجا ملاحظه مىشود اين است كه دعا به اينكه آرزوهاى انسان را\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nدر جهت حجّ ، به اين اعتبار كه حجّ واجب است و جهاد ضعيفان مىباشد ، قرار دهد ، بسنده نمىكند بلكه بالاتر از اين ، دعا هدف و برنامهء حجّ را مشخّص مىكند ، به علاوهء اينكه در بسيارى از دعاها همچون وظيفه‌اى اساسى از جمله وظايف انسان مؤمن ذكر شده است ، در دعاهاى ماه رمضان مىخوانيم :\r\nو شهادت در راه خود را توفيق فرما .\r\nاين است خلاصهء محورهايى كه مىتوان از دعاها الهام گرفت كه به شكلى ، منعكس كنندهء خلاصه‌اى از معارف قرآنى است .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\nگامهاى اساسى در تدبُّر\r\nپيش از اين گفتيم كه دعاها - معمولًا - داراى چند محور هستند كه عبارتند از :\r\nذكر ، تحكيم عقايد اسلامى ، توضيح نيّت انسان يا اصلاح اهداف و تزيكهء نفس او ، آموختن اخلاق و رفتار نيك به انسان و در نهايت برانگيختن او به انجام كارهاى نيك و چگونگى انجام آنها ؛ اينها محورهاى پنجگانه‌اى هستند كه ساختمان كلّى دعاها را مىسازند ، جز اينكه « ذكر » پايهء عمومى همهء دعاها و همهء مراحل دعاست ، تا آنجا كه وقتى دعا ما را به اعمال صالح بر مىانگيزد ، يا نفس ما را پاك مىكند ، اين كار را از راه ذكر انجام مىدهد . پس ذكر بعلاوهء اينكه محورى است در كنار ديگر محورهاى دعا ، پايهء عمومى همهء محورهاى ديگر نيز مىباشد . شناخت اين محورها و جستجوى آنها ، گام نخستين و اساسى تدبّر در دعاست . گامهاى ديگر بسيار شبيه به گامهايى هستند كه برداشتن آنها در تدبّر در قرآن لازم است ، زيرا زبان دعاها بسيار شبيه به زبان قرآن است ، امّا پايينتر از قرآن و بالاتر از سخنان همهء انسانها ؛ برخى از اين دعاها بر حسب آنچه ما مىدانيم احاديثى قدسى هستند كه توسّط پيامبر از خدا روايت شده‌اند و برخى از آنها ترجمه‌اى راستين از دعاهاى كتب الهى پيشين ، همچون زبور حضرت داوود عليه السلام مىباشند .\r\nگامهايى كه هنگام تدبّر در قرآن و دعا بر مىداريم بطور خلاصه از اين قرار است :\r\n1 - تدبّر در سبك ، براى شناخت جزئيّات و ويژگيهاى رابطهء كلمات ،\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nجملات ، آيات ، عبارات در قرآن و دعا ؛ اين رابطه يا رابطه‌اى واقعى و بيرونى است و يا رابطه‌اى درونى ، مثلًا مىبينيم كه رابطهء اين دو عبارت از دعاى افتتاح ، رابطه‌اى واقعى است :\r\nخدايا من ثنا را با حمد تو آغاز مىكنم و تو ، به مَنَّ خود راهنما به راه درست هستى .\r\nرابطهء ميان « افتتاح » ( آغاز كردن ) و « حمد خدا » رابطه‌اى واقعى است ، زيرا ما بدون نعمتهاى خدا كه واجب است بارها شكر آن گزارده شود ، نمىتوانيم سخنى را آغاز كنيم ، آيا زبان از خدا نيست ؟ عقل ، ايمان و توفيق چطور ؟ در اين عبارت بينديشيم : و تو به منّ خود راهنما به راه درست هستى .\r\nاين عبارات دلالت مىكند بر اينكه انسان ، سخنش را با آغازى درست ، شروع مىكند ، امّا به زودى به افراط و تفريط مىافتد و خدا قادر است كه او را به راه راست هدايت كند . بنابراين رابطهء ميان دو عبارت آغاز دعاى افتتاح ، رابطه‌اى است واقعى و بيرونى . گاهى ممكن است رابطه ، رابطه‌اى درونى و تربيتى باشد كه نفس انسان با آن بسر مىبرد و در كار تزكيه بدان محتاج است ، همچون رابطه ميان هر دو جمله از قسمت سوم دعاى مكارم الاخلاق :\r\nخدايا روزيت را بر من گشاده‌دار و مرا از نظر دورندار و عزيزم دار و به كبر مبتلايم نكن و مرا بندهء خود ساز و عبادتم را با خود بينى تباه نه نما و براى مردم بر دست من خير جارى كن و آن را با منّت از ميان مبر و به من خويهاى و الا ببخش و از فخر فروشى نجاتم بده .\r\nرابطهء ميان « و به من خويهاى و الا ببخش » و « از فخر فروشى نگه‌ام‌دار » علاوه بر آنكه رابطه‌اى بيرونى و واقعى است ، رابطه‌اى درونى نيز هست ، لذا انسانى كه داراى خويهاى و الا است ، بناچار از فخر بر حذر است ، زيرا فخر معمولًا انسانى را كه آراسته به خويهاى و الا باشد مورد تهديد قرار مىدهد ، بسان فردى كه\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nبسيار عبادت مىكند ، بايد از عُجُب و خودبينى بر حذر باشد زيرا عُجُب معمولًا بعد از عبادت بسيار به انسان دست مىدهد و نيز كسى كه خداوند خير مردم را بر دست او جارى مىكند بايد از منّت گذارى حذر كند بخاطر اينكه منّت معمولًا پس از اين صفت مىآيد .\r\nپس رابطهء ميان عبارات ذكر شده رابطه‌اى است درونى كه با نفس انسان در ارتباط قرار مىگيرد ، هم‌چنين است در مورد دعاى به جا مانده از پيامبر به مناسبت شب نيمهء شعبان ، در اين دعا مىخوانيم :\r\nخدايا از خشيت خود قسمتى به ما بده كه ميان ما و گناه فاصله اندازد و از طاعتت چيزى عنايت فرما كه ما را به رضوان تو رساند و از يقين بهره‌اى عطا كن كه مصيبت‌هاى دنيا با آن سهل آيد . خدايا ما را از گوشها ، چشمها و نيرويمان ، چندانكه ما را زنده نگه مىدارى بهره‌مند ساز و آن را به وارث ما بده و خون ما را بر گردن آنكه به ما ستم كرده بگذار و ما را بر كسى كه با ما دشمنى كرده يارى ده و مصيبت ما را در دين ما قرار نده و دنيا را بزرگترين هَمّ ما و نهايت دانش ما نكن و كسى را كه با ما مهربان نيست بر ما مسلّط نفرما .\r\nبا تدبّر در اين دعا در مىيابيم كه عبارات سه گانهء اوّل ، از مراحل كمال انسان ، از « خشيت » تا « اطاعت » و از « اطاعت » تا « يقين » ، سخن مىگويد . سپس در عبارات بعد مىبينيم كه سخن از اهداف مادّى انسان همچون صحّت و سلامت به ميان آمده است . بعد از آن ، اهداف اجتماعى و سپس بينش و دورنگرىهاى انسان بيان شده و مىبينيم كه اين درجه بندى مربوط به نفس انسان است با اين اعتبار كه انسانى كه « خشيتى » در او نباشد « درست » نيست كه از خداوند اطاعت بخواهد ، زيرا اطاعت بعد از « خشيت » مىآيد و كسى كه اطاعت خدا در او نمىباشد صحيح نيست يقين بخواهد زيرا « اطاعت » قبل از « يقين » است ، و كسى كه بناى نفس خود را كامل نكرده و به درجهء خشيت ، اطاعت و يقين دست نيافته ،\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nدرست نيست كه به فكر چشم ، گوش و دستش باشد براين اساس اهمّيت و نقش صحّت جسمى بعد از صحّت درونى و تكامل روحى انسان است و كسى كه داراى چشم ، گوش ، دست و ديگر اعضاى سالم نيست نبايد از خدا نيرو و توان براى مبارزه با دشمن بخواهد ، زيرا نيرو و توان انسان از طريق داشتن چشم ، دست ، گوش و . . حاصل مىشود و كسى كه بر ستمگر درونى پيروز نشده است نبايد به فكر پيروزى بر ستمگر بيرونى باشد لذا انسان بر ستمگر خارجى بعد از تمام كردن كار ستمگر داخلى مىتواند پيروز شود ، از اينجاست كه در دعا مىگويد :\r\nو خون ما را بر گردن آنكه به ما ستم كرده بگذار .\r\nو سپس :\r\nو ما را بر كسى كه با ما دشمنى كرده يارى ده .\r\nملاحظه مىكنيم كه « مراحل دعا » يا مربوط به مرحله بندىِ « تربيتى » است و يا مربوط به مرحله بندى « بيرونى » و واقعى . در اين صورت گام اوّل ، تدبّر در سبك است براى دريافت رابطهء واقعى يا درونى ميان عبارات مختلف دعا .\r\n3 - در پرتو كلمات ، زيرا كلمات به علاوهء آنكه معانى نزديكى دارند ، در پرتو آنها مجموعه‌اى افكار معيّن نيز به ما الهام مىشود :\r\n« اللّهمّ انِّى أَفْتَتِحُ الثَّنَاءَ بِحَمْدِكَ . »\r\nچرا نگفت : « افتحُ الثناء » ؟ زيرا در اينجا از لحاظ پرتو كلمه ، فرق بزرگى هست ميان « افتتحُ » و « افتحُ » اگر چه اين دو كلمه در معنى به هم نزديكند .\r\nو هم‌چنين اين عبارت :\r\n« وَأَنْتَ مُسَدِّدٌ لِلصَّوَابِ بِمَنِّكَ . »\r\nچرا نگفت : « وأَنْتَ مُسَدِّدٌ لِلسَّلِيمِ » ؟ زيرا « صواب » در فكر است و « سلامت » در جسم . بله ، اين است كه هر كلمه‌اى به علاوهء معناى خود ، الهاماتى بيرونى را حمل مىكند كه ناچار آنها را بايد در ضمن تدبّر خود در نظر بگيريم . در\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nحديث شريف آمده است :\r\nسخن ما را درست و روشن بيان كنيد .\r\nيعنى بكوشيد كه سخن ما را عميق بفهميد و در حديث ديگرى كه از امام صادق عليه السلام روايت شده است :\r\nداناى كامل ، كسى است كه شأن ، جا و مقام سخنان ما را بداند .\r\nيعنى افقهاى سخن ما را در يابد . پيامبر و ائمّه كه براى ما مجموعه‌اى از دعا به جاگذاشتند ، از برترين درجات بلاغت بهره‌مند بودند ، يعنى بكارگيرى كلمه در جاى ويژهء خود را به بهترين وجه مىدانستند .\r\nگامهاى مشترك ديگر نيز در تدبّر وجود دارند كه اشاره به آنها از اين كتاب فراتراست ، امّا گامى هست كه به تدبّر در دعا اختصاص دارد و آن :\r\n3 - تدبّر در اوقات دعا ، دعا به مناسبتهاى گوناگون تغيير مىكند ، يك جا دعاى روز ، جاى ديگر دعاى شب و در جايى ديگر دعاهاى مناسبتهاى دينى و دعاهاى مربوط به رشد جسم انسان و دعاهاى مرتبط به رشد روح انسان ؛ بلكه بالاتر از اين مىبينيم كه هر روز دعاى ويژه‌اى دارد و ويژه كردن دعايى معيّن براى زمانى معيّن و حالتى بخصوص ، بيهوده نيست .\r\nدر اينجا رابطه‌اى محكم در ميان دعاها ، مناسبتها و اوقات ويژهء آن وجود دارد ، آنطور كه اگر وقت يا مناسبت را تغيير بدهيم اين رابطه و نيز لطف و امتياز دعا از دست مىرود ، مثلًا دعاى افتتاح را در اوّل شب از شبهاى رمضان و دعاى ابوحمزهء ثمالى و دعاهاى ديگر را كه مخصوص روز است در سحر مىخوانيم . پس اگر انسان مثلًا دعاى ابو حمزه را در ظهر بخواند از مناجات با خدا ، آنچنانكه اگر اين دعا را در سحر بخواند ، لذّت نمىبرد و بر عكس اگر دعاهاى روز را در آخر شب بخواند . دعاهاى روز مناسب فضايى پر سر و صدا است در حالى كه دعاهاى شب مناسب جوّ آرامش و خشوع است و همينطور در مورد اوقات و مناسبتهاى گوناگون\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nديگر است .\r\nبنابراين ما بايد در اين جنبهء دعا تدبّر كنيم تا حقيقت رابطهء زمان و مناسبتها را با دعا ، كشف كنيم و بتوانيم بر معارف پر شمار و گوناگون قرآن و الهى دست يابيم .\r\nاگر در دعاهاى روز امعان نظر كنيم ، مىبينيم كه آنها اكثراً با سخن از طبيعت و ارتباط دادن آن به خالق ، آغاز مىشوند . در دعاى روز دوشنبه مىخوانيم :\r\n« الحَمْدُ للَّهِ الَّذِي لَمْ يُشْهِد أَحَداً حِيْنَ فَطَرَ السَّموَاتِ وَالأَرْضَ ، وَلَا اتَّخَذَ مُعِيناً حِينَ بَرَأَ النَّسَمَاتِ . »\r\n« سپاس خدايى را كه وقتى آسمانها ، زمين را مىآفريد كسى را به حضور نخواست و زمانى كه جانداران را مىآفريد ياورى نگرفت . »\r\nو در آغاز دعاى روز چهارشنبه :\r\n« الحَمْدُ للَّهِ الَّذِي جَعَلَ اللَّيْلَ لِبَاساً ، والنَّوْمَ سُبَاتاً ، وجَعَلَ النّهَارَ نُشُوراً . »\r\n« سپاس خدايى را كه شب را پوششى ، خواب را آرامشى و روز را تكاپويى قرار داد . »\r\nو در دعاى روز پنجشنبه :\r\n« الحَمْدُ للَّهِ الَّذِي أَذْهَبَ اللَّيْلَ مُظْلِماً بِقُدرَتِهِ ، وَجَاءَ بِالنّهَارِ مُبْصِراً بِرَحْمَتِهِ ، وَكَسَانِي ضِياءَهُ وَأَنَا فِي نِعْمَتِهِ . »\r\n« سپاس خدايى را كه شب تاريك را به قدرت خود از ميان برد و روز روشن را به رحمتش بياورد و پرتو خود را در من پوشانيد و من در نعمت او هستم . »\r\nولى در دعاى روز جمعه چنين مىخوانيم :\r\n« الحَمْدُ للَّهِ الأَوَّلِ قَبْلَ الإنْشَاءِ وَالإحْيَاءِ ، وَالآخِرِ بَعْدَ فَنَاءِ الأَشْيَاءِ . »\r\n« سپاس خداى را كه اوّل است پيش از آفرينش و زندگى بخشيدن و آخر است بعد از فناى اشياء . »\r\nملاحظه مىشود كه زبان و بيان دعاى روز جمعه با زبان و بيان دعاهاى\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nروزهاى ديگر فرق دارد ، زيرا با نمودار كردن عقايد اسلامى و بويژه توحيد ، آغاز مىشود و هم‌چنين است در مورد دعاهاى حالات مختلف ، زيرا ما در اينجا رابطه‌اى محكم ميان يك حالت و دعاى مخصوص آن مىبينيم ، مثلًا دعاى مخصوص حالت غضب ، زبان و تعبيراتش مناسب همين حالت است ، بر همين اساس انسان را به ياد غضب ، قدرت و جبروت خدا مىاندازد تا قلبش خاشع شود و تندى خشمش فروكش كند .\r\nو دعايى كه انسان وقتى خدا به او فرزندى عطا مىكند ، مىخواند ، حاوى شكر خداست ، سپس دعا به اين موضوع اشاره خواهد داشت كه اين فرزند به زودى وارث پدر خواهد شد تا پدر را متوجّه پى درپى آمدن و رفتن نسلها كند و اينكه گامهاى نسل جديد بانگ رحيل نسل پيشين است ، پس بر اوست كه آمادهء وداع زندگى شود .\r\nمىبينيم كه دعا مناسب حالت روحى انسان است و به نقطه‌اى واقعى كه روح آدمى با آن سروركار دارد ، اشاره مىكند . وقتى انسان در اوّل ماه به هلال مىنگرد اين دعا را مىخواند :\r\nاى آفريدهء فرمانبر پيوسته كار ، شتابان گذرنده در فلك تدبير الهى ، ايمان آورديم به كسى كه تاريكى را با تو روشن كرد و ابهام و گنگى را با تو واضح نمود و تو را آيتى از آيات مالك خود قرار داد .\r\nاينجا نيز رابطهء محكم و هماهنگى كامل ميان زبان و بيان دعا و مناسبت را ملاحظه مىكنيم . پس هر دعايى كه براى مناسبتى مىآيد ، هدفش دگرگون ساختن امرى است در درون انسان و ارتباط دادن آن با امرى در طبيعت و حقايق هستى .\r\nبنابر اين از مهمترين برنامه‌هاى اساسى براى تدبّر در دعا ، ارتباط دادن دعا به مناسبتى كه در آن و براى آن آمده و كشف ارتباطهاى ميان آنها مىباشد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nتدبّر در ذكر\r\nذكر در دعا بر دو پايهء مهم استوار است :\r\nالف - شناخت خدا ( خداشناسى )\r\nب - شناخت نفس ( خودشناسى )\r\nچه رابطه‌اى ميان خداشناسى و خودشناسى بوده ؟ و چرا در حديث آمده است ؟\r\nكه : « مَنْ عَرَفَ نَفْسَهُ فَقَدْ عَرَفَ رَبَّهُ . »\r\n« هر كه خودش را شناخت ، به راستى خداوندش را شناخته . »\r\nپاسخ اين است كه بنابر جهانبينى اسلامى ، در عالَمِ هستى فقط دو چيز وجود دارد ، و آن دو چيز كه از هم كاملًا متمايز هستند :\r\n- خداوند آفرينندهء روزى دهندهء پديد آورندهء نگارنده كه نامهاى نيك ( اسماءِ حُسنى ) از آن اوست .\r\n- آفرينش خداى سبحان متعال .\r\nاينكه تعبير « چيز » ( شيىء ) را به كار مىبرم ، فقط از اينروست كه تعبيرى ديگر خدايانى وجود ندارند .\r\nپس هر چيزى جز خدا ، آفريده‌اى است كه ذاتاً ضعيف ، درمانده و محدود است و خداوند بر او سرپرستى دارد و او ذاتاً بى نياز از آفريدگان و سرپرست آنان است . و درست است كه بر او كلمهء « شيىء » را اطلاق مىكنيم ، امّا به اين مفهوم ،\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nنه به اثبات شيئيّت و چيز بودن بر او ؛ فقط مىتوانيم بگوييم : « چيزى نه همچون چيزهاى ديگر » ، زيرا تعابير وقتى به افق توصيف خدا مىرسند از بيان ناتوان مىمانند ، همهء الفاظ از اينكه خدا را وصف كنند عاجزند ، مگر نه اين است كه الفاظ ، ساختهء ما و در سطح ما انسانها هستند ؟ پس چگونه الفاظ كه خود مخلوق هستند اين خالق بلند مرتبه را كه عقل از توصيف او باز مىماند و راهى جز تمايل به سوى او را ندارد ، وصف كنند ؟\r\nفقط از جهت تعبير اين امر كه خدا بى وجود و عاجز نيست ، به او شيىء و چيز مىگوييم و ما را كافى است كه خالى بودن خدا از صفات درماندگى و عجز را براى او اثبات كنيم ، امّا اثبات صفات كمال با صورت ، شكل و حالتى كه بوسيلهء آن ، اين صفات را تجسّم و تصوّر كنيم ، در مورد خدا درست نيست .\r\nما فقط مىتوانيم « او را از حدّ تعريف خارج بدانيم . » هنگامى كه مىگوييم :\r\n« خدا موجود است » منطورمان اين است كه « بى وجود » نيست و زمانى كه مىگوييم : « خدا بى نياز است . » ، يعنى او ناتوان و درمانده نيست ، امّا بىنيازى و غناى او چيست و چگونه است ؟ اينها قضايايى است كه عقل ما به آن نمىرسد و چطور ممكن است برسد در حالى كه حتى از شناخت مخلوقات ، عاجز است تا چه رسد به شناخت خدا .\r\nبنابراين در عالَم هستى « دو چيز » وجود دارد : « چيزى نه همچون ديگر چيزها » كه خداست و چيزى ديگر كه مخلوق خداست . و ما اگر بخواهيم صفتى براى خداوند اثبات كنيم پس ناچار بايد صفت آفريدگان را از او نفى نماييم ؛ اگر مخلوق را ناتوان ديديم ، بگوييم كه خداوند ما برتر از ناتوانى و بى نياز است ، اگر مخلوق را محدود به زمان و مكان يافتيم ، بگوييم كه خدا بى حدّ و مكان است ، ما به هيچ وجه نمىتوانيم بگوييم : بر چه ؟ در چه ؟ براى چه ؟ و چگونه ؟ زيرا اين كلمات در برابر عزّت و بىنيازى خدا فرو مىريزند .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nپس اگر در جهان بيش از دو چيز وجود ندارد و آن خالق و مخلوق است ؛ و هرگاه انسان ، حقيقت مخلوق بودن و ضعف و عبوديت خود را شناخت ، خداى خود را نيز شناخته است ، به اين اعتبار كه آفرينش چيزى غير از اوست و او چيزى غير از آفرينش و آفريدگان ، يعنى صفات آفريدگان در خور او نيست .\r\nاز اينجاست كه مىفهميم ميان خداشناسى و خودشناسى تا چه حد ارتباط وجود دارد ، پس براى آنكه به خداشناسى برسيم بايد از راه خودشناسى برويم :\r\n( سَنُرِيهِمْ آيَاتِنَا فِي الْآفَاقِ وَفِي أَنفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ . . . ) .\r\n( سورهء فصّلت ، آيه 53 )\r\n« به زودى نشانه‌هاى خود را در جهان برون و درو نشان بدانان مىنماييم تا براى آنان پديدار شود كه او حقّ است . »\r\nخودشناسى راهى است براى خداشناسى ، به خود بازگرد و بپرس : من ضعيف هستم يا قوى ؟ درمانده هستم يا توانا ؟ نيازمندم يا بى نياز ؟ و براى جستن پاسخ درست به عمق وجود خود رجوع كن ؛ از راه فطرت ، حقيقت را خواهى يافت : من ضعيف و درمانده و نيازمندم پس به كسى قوى ، توانا و بى نياز باشد محتاجم .\r\nاز طريق اين معادله كه آن را به روشنى و فراوانى در دعاها مىبينيم ، به شناخت خدا مىرسيم . اين معادله خويشتن ما را ، براى پس از يك سو اندازهء ضعف ، درماندگى و نياز خود و از سوى ديگر خداوند عزّت را - كه خالق ، قوى ، توانا و بى نياز است - مىشناسيم .\r\nبراى توضيح بيشتر ، بعضى از قسمتهاى دعاى « عرفه » را مىخوانيم ، بايد اين عبارات را با تدبّر بيشتر و بازگشت به وجدان و فطرت خواند :\r\nخدايا من در بى نيازى خود نيازمندم پس چگونه در نياز خود نيازمند نباشم ؟\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nخدايا من در دانش خود نادانم پس چگونه در نادانى خود نادان نباشم ؟\r\nسپس دعا به اينجا مىرسد كه :\r\nخدايا مرا از خوارى خويشتن بدر آور و از شكّ و شرك خود پيش از مرگ پاكم كن ، با تو پيروز مىشوم پس ياريم كن ، بر تو توكّل مىكنم پس رهايم نه ساز و از تو مىخواهم پس نااميدم مگردان و به فضل تو مايلم ، پس محرومم نفرما .\r\nو همينطور به بيان و توضيح اين معادله ادامه مىدهد كه : جهل حقيقى انسان و ضعف و نياز واقعى او ، همگى سرپرستى ، برترى ، بى نيازى و قدرت خدا را آشكار مىكنند . در بخش ديگرى از اين دعا مىخوانيم :\r\nخدايا چگونه نا اميد شوم در حالى كه اميدم تويى ؟ يا چگونه خوار شوم در حالى كه به تو توكّل كرده‌ام ؟ خدايا چگونه عزّت خواهم در حالى كه مرا در خوارى گرفتار كرده‌اى ؟ يا چگونه عزّت نخواهم در حالى كه به تو منسوبم ؟ خدايا چگونه نيازمند نباشم در حالى كه تو مرا در ميان نيازمندان جاى دادى ؟ يا چگونه نيازمند باشم در حالى كه تو با بخشش خود مرا بى نياز كردى ؟\r\nو امام حسين عليه السلام اين چنين با دعاى خود اين حقيقت را آشكار مىكند كه :\r\nانسان هرگاه بى نياز باشد بايد از خود بپرسد :\r\nاين بى نيازى از كجاست ؟\r\nو كيست كه از آن نگهدارى مىكند ؟ آيا او خدا نيست ؟\r\nبنابراين بى نيازى انسان دليل نياز اوست .\r\nدر مورد دانشمندان نيز چنين است ، اگر خدا آنان را به نورِ وجود ، عقل و علم ، يارى ندهد به زودى علمشان را از دست مىدهند . پس انسان فقط به يارى خداست كه چيزى مىداند .\r\nامّا ، ما هرگاه به ضعف ، نياز و محدوديت زندگى خود پى ببريم از جهتى ديگر به بىنيازى و قدرت خود پى برده‌ايم ، زيرا ما خداوندى بى نياز داريم و بر\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nخدايى قوى تكيه كرده‌ايم ، از اينروست كه امام حسين عليه السلام مىفرمايد :\r\n« خدايا چگونه نااميد شوم در حالى كه اميدم تويى ؟ »\r\nنااميدى از ذات انسان است ، امّا هرگاه خداوند اميد او باشد ، نااميد نمىشود .\r\nيا چگونه خوار شوم در حالى كه به تو توكّل كرده‌ام ؟\r\nذات انسان ، داراى سستى و پستى است ، امّا هرگاه به خدا توكّل كند سست و پست نخواهد بود .\r\nچگونه عزّت خواهم در حالى كه مرا گرفتار ذلّت كرده‌اى ؟\r\nانسان مىخواهد عزيز باشد ، امّا چه كارى مىتواند بكند وقتى همهء مخلوقات خوار و ذليل هستند ؟\r\nيا چگونه عزّت نخواهم در حالى كه به تو منسوبم ؟\r\nبنابراين ، عزّت براى انسانى از طريق انتساب به خدا حاصل مىشود ، كافى است كه انسان بگويد : من « بندهء خدا » هستم ، تا در زندگى عزيز باشد .\r\nاين معادله را در دعايى ديگر مىيابيم :\r\n« اى مولاى من ! اى مولاى من !\r\nتو مولا هستى و من بنده و آيا كسى جز مولا به بنده مهربانى مىكند ؟\r\nاى مولاى من ! اى مولاى من !\r\nتو عزيزى و من خوار و آيا كسى جز عزيز به خوار مهربانى مىكند ؟ »\r\nپس اساس ذكر فهميدن اين معادله است : « وقتى خود را شناختى ، خدا را شناخته‌اى » و عكس آن نيز درست است : « هرگاه درپى شناخت خدا بودى ، خدا هم خود را و نيز تو را به تو مىشناسد » . پيداست كه در اينجا دو نوع شناخت وجود دارد ؛ شناخت عقلى كه شناخت خدا از طريق عقل و دليلهاى كلامى است و نيز شناخت وجدانى كه انسان در آن به حالت كشف حقايق ، آنگونه كه آنها را با نور دل\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nببنيد ، مىرسد . خلاصهء سخن اينكه : شناخت خدا با شناخت خوصيّات نفس ، كامل مىشود و اين از طريق تدبّر در دعا و فهميدن نماز است تا بدانيم كه خدا مراقب ماست و ما با او مناجات مىكنيم و فقط خشيت او در دل ما هست . در دعا مىگويد :\r\nخدايا مرا چنان كن كه « خشيت » تو را داشته باشم ، آنگونه كه گويى تو را مىبينيم .\r\n\r\nحىّ قيّوم\r\nذكر از جهت ديگر به دو بخش تقسيم مىشود :\r\n1 - ذكرى كه صفت « حَىّ » و صفات و اسماء ذات در آن جلوه‌گر مىشود .\r\nمقصود از اسماء ذات ، مجموعهء صفات و امور جاويد و ازلى است همچون : علم ، حيات و بى نيازى خدا ، زيرا انسان مخلوق است و از به تصوّر آوردن خداوند و احاطه به ذات او ناتوان مىباشد ، پس از اين رو بايد خدا را تسبيح گوييم و مقدّس بشماريم و از صفات آفريدگان ، منزّه بدانيم و از حدّ تعطيل و تشبيه به درآوريم .\r\n2 - ذكرى كه صفت « قَيّوم » در آن نمودار مىشود و آن ، صفتى است كه از آن به صفات يا اسماء فعل تعبير مىشود ، يعنى اسمهاى مجموعه‌اى از صفات كه از خدا سر مىزند مثل خالق ، روزى دهنده ، كنندهء آنچه خواهد ( فعّال لما يريد ، فعّال ما يشاء ) ، پديد آورنده و يارى دهنده . اين اسامى از صفاتى كه تأثير آنها بر مخلوقات پديدار مىشود ، سخن به ميان مىآورند .\r\nپس بنابر اين چنين ذكرى ، در حمد ، ثنا و شكر خدا پديدار مىگردد .\r\nبه زودى از طريق تدبّر در دعاى افتتاح خواهيم كوشيد كه اين دو نوع ذكر را روشن كنيم .\r\nدعاى افتتاح دعايى معروف است و از ائمّه روايت شده و مخصوص شبهاى\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nماه رمضان مىباشد ، اين دعا را برگزيديم تا در آن تأمّل و تدبّر كنيم ، زيرا دو محور اساسى از محورهاى دعا را در خود دارد :\r\nالف - ذكر .\r\nب - تحكيم عقايد اسلامى .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nتأمّلاتى در دعاى افتتاح\r\n\r\n","description":"","footnote":"","page_name":" 99 ","page_number":99},
  {"content":"\r\n . \r\n","description":"","footnote":"","page_name":" 100 ","page_number":100},
  {"content":"\r\n\r\n\r\n1 - ستايش و دعا\r\nاللّهُمَّ إِنِّي أَفْتَتِحُ الثَّناءَ بِحَمْدِكَ وَأَنْتَ مُسَدِّدٌ لِلصَّوابِ بِمَنِّكَ ، وَأَيْقَنْتُ أَنَّكَ أَنْتَ أَرْحَمُ الرَّاحِمِينَ فِي مَوْضِعِ العَفْوِ وَالرَّحْمَةِ ، وَأَشَدُّ المُعاقِبِينَ فِي مَوْضِعِ النَّكالِ وَالنَّقِمَةِ ، وَأَعْظَمُ المُتَجَبِّرِينَ فِي مَوْضِعِ الكِبْرِياءِ وَالعَظَمَةِ . اللّهُمَّ أَذِنْتَ لِي فِي دُعائِكَ وَمَسْأَلَتِكَ ، فَاسْمَعْ يا سَمِيعُ مِدْحَتِي ، وَأَجِبْ يا رَحِيمُ دَعْوَتِي ، وَأَقِلْ يا غَفُورُ عَثْرَتِي ، فَكَمْ يا إِلهِي مِنْ كُرْبَةٍ قَدْ فَرَّجْتَها ، وَهُمُومٍ قَدْ كَشَفْتَها ، وَعَثْرَةٍ قَدْ أَقَلْتَها ، وَرَحْمَةٍ قَدْ نَشَرْتَها ، وَحَلْقَةِ بَلاءٍ قَدْ فَكَكْتَها ؟\r\n« خدايا ثنا را با ستايش تو آغاز مىكنم و تو به مَنَّ خود راهنما به راه درست هستى و يقين كرده‌ام كه در جايگاه گذشت و بخشايش بخشاينده‌ترين بخشايندگانى و در مقام عقاب و انتقام سختگيرترين عقاب كنندگانى و در جايگاه كبريا و عظمت بزرگترين جبّارانى . خدايا اذن دعا و مسئلتم دادى پس اى شنوا بشنو ستايش مرا و اى بخشاينده بر آور خواهش مرا و اى درگذرنده در گذر از لغزشم و آن را به حساب نياور ، اى معبود من چه اندوهها كه بر طرف كردى و چه غمها كه برگرفتى و چه لغزشها كه از آن در گذشتى و چه رحمتها كه گستردى و چه حلقه‌هاى بلا كه گشادى . . » .\r\nخدايا ثنا را با ستايش تو آغاز مىكنم و تو به منّ خود راهنما به راه\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nدرست هستى .\r\nشايسته است كه دعا كننده ، سخن و دعاى خود را با سپاس و ستايش خدا آغاز كند ، ستايش خدا ، گاهى با شكر و گاه با تسبيح و تقديس اوست . « خدايا ثنا را با حمد تو آغاز مىكنم » يعنى نخستين ثناى من بر تو اين است كه تو را حمد مىكنم ، اين جمله را ثنا مىگويد و آن به سبب چيزى است كه خدا به ما بخشيده و به دليل فضلى است كه عطا كرده كه واجب است به آن سبب او را حمد كنيم .\r\nپس ثناى من بر تو با حمد توست و اگر توبه من قدرت ثنا و توفيق دعا نمىدادى چگونه مىتوانستم تو را حمد و ثنا كنم ؟\r\nو تو به مَنِّ خود راهنما به راه درست هستى . .\r\nحسن افتتاح دليل حسن ختام نيست ، چه بسا انسان در آغاز زندگى يا سخن خود ، خوب ، صالح و درست باشد ، امّا سپس تحت تأثير عوامل گوناگون دچار انحراف گردد ، پس از اين رو از صاحب قدرت مىطلبيم كه پايدارى ما را به درستكارى و راه درست مستمر بدارد : « و توبه مَنِّ خود راهنما به راه درست هستى » تو هستى كه مرا بر راه درست ، استوار مىدارى .\r\nهنگامى كه انسان تيرى پرتاب مىكند و درست به هدف مىزند ، پرتابى درست انجام داده . زيرا تير به هدف خورده است و ما هنگامى كه دعا مىكنيم ، از خداوند مىخواهيم كه نتيجه‌اى درست حاصل دعاى ما كند و آن را اجابت فرمايد و خداوند هم امور را به راه راست هدايت مىكند و به نتيجه‌اى درست مىرساند ، فقط ما بايد از اين امر غافل نشويم كه خدا به ما نعمتهايى داده است و يكى از نعمتهايش اين است كه ما را بر راه راست و طريق درستكارى ، استوار مىدارد ؛ آرى اين نعمتها نتيجهء اعمال و كوشش ما نيست ، بلكه به منّ الهى به ما رسيده ، پس در دعاى خود با خشوع تمام مىگوييم : « و تو راهنما به راه درست هستى . . . »\r\nو يقين كردم كه تو ارحم الراحمين هستى در جايگاه گذشت و رحمت\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nوسختگيرترين عقاب كنندگانى در مقام عقاب و انتقام . . .\r\nشايسته است كه دعا كننده در حالتى ميان نااميدى و اميد يا به تعبير بهتر ، ميان بيم و آرزو باشد ، « او را از سرميل و ترس مىخوانند » از روى بيم و آرزو ، اين است كه در آغاز دعاى افتتاح مىبينيم كه امام ، نيايش كنندگان را در حالتى ميان ميل و ترس قرار مىدهد ، « و يقين كردم كه تو ارحم الراحمين هستى در جايگاه گذشت و بخشايش » ، اگر شايستهء گذشت و رحمت باشيم رحمت بيش از گنجايش ما بر ما نازل مىشود ، مثلًا وقتى باران همچون يكى از مظاهر رحمت خدا پى درپى مىبارد از فراوانى چنان است كه ظرفها را پر از آب مىكند و ما نمىتوانيم همهء باران را كه به مقدارى عظيم فرو مىبارد بگيريم و جمع كنيم ؛ يا وقتى خداوند درهاى روزى را به روى انسان گشود او را در آن غرق مىكند آنسان كه انسان نداند با آنهمه نعمت و روزى چه كند ، اين وقتى است كه انسان مستحقّ رحمت باشد .\r\nامّا اگر انسان مستحقّ عذاب باشد ، عذاب با شدّت و به شكلى كه تصوّرش را نمىكند بر او فرو مىآيد ، پس بنابراين انسان ميان دو چيز است : يا رحمتى واسع و گسترده كه آن را از خدا مىخواهيم ، يا عذابى شديد كه از آن به خدا پناه مىبريم :\r\n« و يقين كردم كه فقط تو » و نه هيچكس جز تو اى خداوند ، « ارحم الراحمين هستى در جايگاه عفو و رحمت » ، پس اگر گناهكار باشيم و خدا را بخوانيم و دستس زارى و مسكنت به سوى او دراز كنيم تا گناه ما را ببخشايد ، خدا نه فقط از گناه مىگذرد بلكه رحمت خود را نيز نصيب ما مىكند ، و اين از اسماء خداى سبحان است .\r\nانسان گناهكار از خدا مىطلبد كه از گناهان او همچون : ترك نماز ، آزار رسانيدن به مردم وپايمال كردن حقوق آنان ، تهمت و غيبت ، گمراه كردن ديگران و . . . بگذرد واو را ببخشايد ، پس خدا اگر بخواهد از گناهان او مىگذرد و بر اين غفران ، نعمت را نيز مىافزايد چنان كه به او ايمان و تقوى عطا مىكند و او را مورد رحمت خود قرار مىدهد ، « و سختگيرترين عقاب كنندگانى در مقام عقاب\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nو انتقال » ، و زمانى كه خدا خواست كسى را مجازات كند و از او انتقام بگيرد عذابش شديد خواهد بود ، عذابهايى كه مىبينيم در دنيا بر اقوام گوناگون همچون قوم لوط يا شهرهاى عاد و ثمود يا اصحاب ايكه ، نازل شده است و آنچه ما از غرق شدن فرعون و پيروان او مىدانيم همه نمونه‌اى ساده از عذاب خداست ؛ ولى عذاب شديد و « نكال » و « نقمت » او در آخرت است .\r\nو بزرگترين جبّارانى در جايگاه كبريا و عظمت .\r\nغير از معصومين همهء بنى آدم گناه مىكنند ، امّا انسان نبايد با خدا به مقابله برخيزد و از سر عمد و اصرار گناه كند ، چرا كه بعضى از گناهان را انسان در حالت مقابله با خدا مرتكب مىشود .\r\nكبريا و عظمت خدا به كسى اجازه نمىدهد كه با او به مقابله برخيزد ، بنده بايد از اينكه با زيادى گناه و اصرار با خدا - كه جبّار زمين و آسمانهاست - مقابله كند بر حذر باشد ، چگونه انسان گاهى به درجه‌اى مىرسد كه خدا به او خطاب مىكند :\r\n« عبدي افعل ما شئت فإنّي لن أغفر لك أبداً »\r\n. ( وسائل الشيعه\r\n، ج 2\r\n، ص 248 )\r\n« بندهء من هر آنچه خواهى كن كه من هرگز از تو در نخواهم گذشت . »\r\nامام صادق عليه السلام فرموده‌اند :\r\n« من همّ بالسيّئة فلا يعملها فإنّه ربّما عمل عمل العبد السيّئة فيراه الربّ فيقول :\r\nوعزّتي وجلالي لا أغفر لك أبداً . »\r\n( وسائل الشيعه\r\n، ج 2\r\n، ص 248 )\r\n« هر كه عزم گناه كرد مبادا به آن اقدام كند ، زيرا چه‌بسا بنده گناه مىكند و خدا او را مىبيند و مىگويد : به عزّت و جلالم سوگند كه هرگز تو را نخواهم آمرزيد . »\r\nو در دعاى ابو حمزهء ثمالى نيز همين مفهوم آمده است ، آنجا كه مىگويد :\r\nالهي لَمْ أَعْصِكَ حِينَ عَصَيْتُكَ وَأَنَا بِرُبُوبِيَّتِكَ جَاحِدٌ ، وَلَا بِأَمْرِكَ مُسْتَخِفٌّ ، وَلَا لِعُقُوبَتِكَ مُتَعَرِّضٌ ، وَلَا لِوَعِيدِكَ مُتَهَاوِنٌ ، لَكِنْ خَطيئَةٌ عَرَضَتْ وَسَوَّلَتْ لى نَفْسي ،\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nوَغَلَبَني هَوايَ ، وَاعانَنِي عَلَيْهَا شِقْوَتِي ، وَغَرَّنِي سِتْرُكَ الْمُرْخى عَلَيَّ ، فَقَدْ عَصَيْتُكَ وَخَالَفْتُكَ بِجُهْدِي ، فَالْآنَ مِنْ عَذَابِكَ مَنْ يَسْتَنْقِذُنِي ؟ وَمِنْ أَيْدِي الْخُصَمَاءِ غَداً مَنْ يُخَلِّصُنِي ؟\r\n« خدايا آنگاه كه عصيان مىكردم از سر انكار ربوبيّت تو و كوچك شمردن فرمان تو و تعرّض به عقوبت تو و خوار شمردن وعيد تو نبود ، خطايى بود كه دست داد و نفسم فريبم داد و هوس چيره گشت و بدبختى يارى داد و پرده پوشى تو مغرورم كرد ، پس در عصيان و مخالفات تو كوشيدم و اكنون از عذاب تو چه كسى مرا نجات مىدهد و فردا از دست دشمنان ، كه خلاصم مىكند ؟ »\r\nانسان بايد در توبه كردن شتاب كند و نگذارد گناهان در زندگيش بر روى هم انباشته شوند ، زيرا دشوارتر مورد مغفرت قرار خواهد گرفت ، از اين گذشته انباشته شدن گناهان بر دل آدمى آن را مى ميراند و از هدايت دور مىدارد ، پس لازم است كه انسان براى محو گناهان به توبه مبادرت ورزد :\r\nخدايا اذن دعا و مسئلتم دادى پس اى شنوا بشنو ستايشم و اى رحيم اجابت كن دعايم و اى غفور بگذر از لغزشم .\r\nاز شديدترين عذابها خداوند بر كافران و مشركان در آتش دوزخ ، آن است كه به آنها اجازه نمىدهد از او چيزى بخواهند ، پس دوزخيان حق ندارند با خدا سخن بگويند . ولى درِ سخن گفتن با خدا و توبه كردن و مغفرت خواستن از او در دنيا بر روى گناهكاران بسته نيست ، ما بندگان ضعيف نيازمند مسكين - كه مالك چيزى براى خود نمىباشيم - با خدا به مقابله بر مىخيزيم و گناه مىكنيم و سپس استغفار مىنماييم و از او عفو و پذيرش توبه مىطلبيم و او ما را مىبخشايد و در پيش روى ما در آمرزش را مىگشايد و در دنيا اجازهء توبه به ما مىدهد و ليكن در روز قيامت اين در را فرو مىبندد ، پس بر ماست كه از فرصت استفاده كنيم و به توبه و آمرزش خواهى مبادرت نماييم ، « خدايا اذن دعاييم دادى » ، خدايا تويى آنكه با فضل ،\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nآغاز كردى و مرا اجازهء دعا و درخواست دادى ، « پس شنوا بشنو ستايشم را » من دعاى خود را با سپاس و ستايش خدا آغاز مىكنم ، « و اى رحيم دعايم را اجابت كن و اى غفور از لغزشم بگذر » ما از خدا مىخواهيم كه لغزشها و گناهان ما را ببخشايد و آنها را هيچ بشمارد و از صفحهء اعمال ما محو كند : « و اى غفور از لغزشم بگذر . »\r\nاى معبود من چه اندوهها كه بر طرف كردى و چه غمها كه برگرفتى و چه لغزشها كه از آن در گذشتى و چه رحمتها كه گستردى و چه حلقه‌هاى بلا كه گشادى . . .\r\nاى معبود من نخستين بار نيست كه گناهان ما را مىبخشايى و لغزشهاى ما راه هيچ مىانكارى ، چه بسيار است گناهانى كه بخشودى و اندوهايى كه بر طرف كردى و لغزشهايى كه هيچ انگاشتى . . .\r\nنيايشگر بايد غمهايى را كه خدا برايش بر طرف كرده و لغزشهايى را كه به حساب نياورده به ياد آورد ؛ اين يادآورى ، بهترين عامل گشايش درهاى اجابت در پيش روى اوست .\r\nامّا فضل خدا بر انسان منحصر در بر طرف كردن غمها و هيچ انگاشتن لغزشها و گشايش مشكلات نيست ، بلكه بالاتر از اينهاست : « و رحمتى كه گستردى و حلقهء بلا كه گشادى » ، گاهى انسان احساس مىكند كه گويى بلا از هر سو او را محاصره كرده و راههاى زندگى بر او بسته شده و دنيا با همهء بزرگى بر او تنگ گشته است و از هر طرف بلا مىبيند : يارانش به او خيانت مىكنند ، خويشانش او را رها مىسازند ، جامعه‌اش او را طرد مىكند و وامىنهد و حكومت او را تحت تعقيب قرار مىدهد و از جهتى ديگر : چشمش ناتوان است و بيمارى بر او هجوم مىآورد ، گويى بلا از هر جا به او حمله مىكند و او هيچ آرزويى ندارد و نمىتواند دستش را پيش هيچ انسانى دراز كند ، اينجاست كه دلش را رو به سوى خدا مىكند و خدا او\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nرا از زندان بلا بيرون مىآورد و به راه زندگيش باز مىگرداند ، همه چيز به حال اوّلش بر مىگردد و رحمت و لطف الهى كارساز او مىشود . امّا مشكل انسان اين است كه همهء اينها را فراموش مىكند .\r\nشكّى نيست كه همهء ما در دوره‌هايى از زندگى خود به انواع بلا و مشكلات دچار شده‌ايم و فقط خدا بوده كه حلقهء بلا را از دست و پاى ما گشوده است ، ولى ما آن لحظه‌هاى دشوار را ، فراموش كرده‌ايم .\r\nدعا همهء اينها را به ياد ما مىآورد و دانهء آرزو و اميد به رحمت خدا را در دل ما مىكارد .\r\n\r\n2 - توحيد\r\nالحَمْدُ للَّهِ الَّذِي لَمْ يَتَّخِذْ صاحِبَةً وَلا وَلَداً وَلَمْ يَكُنْ لَهُ شَرِيكٌ فِي المُلْكِ وَلَمْ يَكُنْ لَهُ وَلِيٌّ مِنَ الذُّلِّ وَكَبِّرْهُ تَكْبِيراً . الحَمْدُ للَّهِ بِجَمِيعِ مَحامِدِهِ كُلِّها ، عَلَى جَمِيعِ نِعمِهِ كُلِّها . الحَمْدُ للَّه‌الَّذِي لا مُضادَّ لَهُ فِي مُلْكِهِ ، وَلا مُنازِعَ لَهُ فِي أَمْرِهِ ، الحَمْدُ للَّهِ الَّذِي لا شَرِيكَ لَهُ فِي خَلْقِهِ ، وَلا شَبِيهَ لَهُ فِي عَظَمَتِهِ . الحَمْدُ للَّهِ الفاشِي فِي الخَلْقِ أَمْرُهُ وَحَمْدُهُ ، الظَّاهِرِ بِالكَرَمِ مَجْدُهُ ، الباسِطِ بِالجُودِ يَدَهُ\r\n« . . . ستايش خداى را كه زن و فرزندى نگرفته و در ملك شريك ندارد و خوار نيست كه ياورى گرفته باشد و او را بزرگ دار ستايش خداى را با همهء ستايشها بر همهء نعمتهايش . ستايش خداى را كه مخالفى در ملك و ستيزه‌گرى در فرمان او نيست . ستايش خداى را كه در آفرينش شريكى و در بزرگى همتايى ندارد .\r\nستايش خداى را كه فرمان و ستايش او در آفرينش ، فاش و شكوهش از كرم ، ظاهر و دستش به جود و بخشش گشاده است . . . »\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nامام صادق عليه السلام فرموده است : « خداى تبارك و تعالى ، اسمى را آفريد كه حروفى داشت و وصفى نداشت ، لفظ داشت و قابل نطق نبود ، هويّت داشت و جسد نداشت ، تشبيه در آن بود و موصوف نبود ، رنگ داشت و بر آن رنگى نكشيده بودند ، قطر و حدّ از آن نفى شده و دور گشته بود ، حسّ هر موجود صاحب و همّى از آن محجوب بود ، پنهان بود و در پرده نبود ، پس آن را كلمه‌اى تام قرار داد كه بر چهار جزء بود ، اجزايى باهم بى آنكه يكى پيش از ديگرى باشد ، سپس از آنها سه اسم را آشكار كرد ، زيرا مخلوقات به آن محتاج بودند و يكى را نهان داشت و آن اسمى است كه در اين سه اسم آشكار ، پنهان شده است اسمهاى آشكار « اللَّه » و « تبارك » و « سبحان » هستند . هر كدام از اين نامها چهار ركن دارند ، پس كلًا دوازده ركن موجود و سپس براى هر ركنى سى اسم آفريد منسوب بدان ؛ آن اسمها رحمان ، رحيم ، قدّوس ، خالق ، بارى ، مصوّر ، حىّ ، قيّومى كه او را كسالت و خواب نمىگيرد ، عليم ، خبير ، سميع ، بصير ، حكيم ، عزيز ، جبّار ، متكبّر ، علىّ ، عظيم ، مقتدر ، قادر ، سلام ، مؤمن ، مهيمن ، منشى ، بديع ، رفيع ، جليل ، كريم ، رزّاق ، محيى ، مميت ، باعث و وارث مىباشد . »\r\nاين اسمها و آنچه از اسماء حسنى هست تا سيصد و شصت اسم ، همه منسوب است به آن اسمهاى سه‌گانه و اسمهاى سه‌گانه اركان و حجابهاى آن اسم پنهان است . اين است كه خدا مىفرمايد :\r\n« بگو خدا را با نام اللَّه يا رحمان يا به هر نام ديگر بخوانيد كه او را نامهاى نيك هست . »\r\n( بحار الانوار ج 4\r\n، ص 166 )\r\nاللَّه ، تبارك ، سبحان ، اينها سه نام اصلى از اسماء حسنى هستند . از اسم اللَّه اسمهاى ديگرى مشتقّ مىشوند همچون : عليم ، خبير ، قدير ، بصير ، سميع و حكيم ؛ اينها اسمهايى هستند كه به تعبير علماى علم كلام ، بر صفات ذاتى دلالت مىكنند . از اسم تبارك نيز مجموعه‌اى از اسمها كه « اسم فعل » هستند مشتقّ\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nمىشود . تَبَارَكَ يعنى بركت داد ، و هر آنچه خدا به آفريدگانش مىدهد بركت است . اسم فعلها عبارتند از : خالق ، رازق ، كنندهء آنچه مىخواهد ، مصوّر ، بارى و مانند اينها . اينها اسمهايى هستند كه بر افعال خدا دلالت مىكنند . اسم سوم سبحان است و آن اسمى است كه دلالت مىكند بر پاك دانستن و تنزيه خداوند از اينكه او را به آفريدگان شبيه دانيم و براى او مثل و مانندى قرار دهيم و تجزيه‌اش كنيم . صمد ، احد و بى همتا اينگونه‌اند . اينها اسمهاى خدا هستند و از آنها حداقل سيصد و شصت اسم ، مشتقّ مىشود ؛ از هر اسمى مجموعه‌اى از اسمها مشتقّ مىگردد و از آنها نيز اسمهايى ديگر .\r\nدر اين بخش از دعا برخى از اسمهاى مربوط به تسبيح و تنزيه را مىخوانيم كه رمز آنها اسم سبحان است . يكى از علما مىگويد : عظيم‌ترين نام خدا ، سبحان است و عظيم‌ترين ذكر او سبحان اللَّه ، از اينرو برترين ذكرها در ركوع و سجود ، سبحان اللَّه است ، كما اينكه تسبيحات اربعه كه در ركعت سوم و چهارم نمازهاى واجب خوانده مىشود با سبحان اللَّه آغازمى شود ، حتى دربارهء تكبيراتى كه بعداز نمازهاى واجب خوانده مىشود و به « تكبيرات حضرت زهرا سلام اللَّه عليها » مشهور است برخى از علما گفته‌اند : بهتر آن است كه اين تكبيرات با سبحان اللَّه شروع شود ، سپس الحمد للَّه‌و بعد اللَّه اكبر گويند ، يعنى عكس آنچه در ميان مردم متعارف شده است .\r\nسؤال اين است : چرا اسم سبحان از عظيم‌ترين اسمهاى خداوند مىباشد ؟\r\nجواب : زيرا انسان از راه فطرت مىداند كه آفريننده‌اى دارد .\r\n( . . . فِطْرَتَ اللَّهِ الَّتِي فَطَرَ النَّاسَ عَلَيْهَا لَاتَبْدِيلَ لِخَلْقِ اللَّهِ ذلِكَ الدِّينُ الْقَيِّمُ . . . ) .\r\n( سورهء روم ، آيهء 30 )\r\n« فطرت خدا كه مردم را بر آن سرشت ، آفرينش خدا را تبديلى نيست ، اين است دين استوار و پا برجا . »\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nدر آيه ديگرى مىفرمايد :\r\n( وَإِذْ أَخَذَ رَبُّكَ مِن بَنِي آدَمَ مِن ظُهُورِهِمْ ذُرِّيَّتَهُمْ وَأَشْهَدَهُمْ عَلَى أَنْفُسِهِمْ أَلَسْتُ بِرَبِّكُمْ قَالُوا بَلَى شَهِدْنَا أَن تَقُولُوا يَوْمَ الْقِيَامَةِ إِنَّا كُنَّا عَنْ هذَا غَافِلِينَ ) .\r\n( سورهء اعراف ، آيهء 172 )\r\n« و زمانى كه خداوند تو ذريّهء بنى آدم را از پشت آنها گرفت و آنان را بر خودشان شاهد كرد كه : آيا خداند شما نيستم ؟ گفتند : آرى هستى شهادت داديم . »\r\nبنابراين فطرت عبوديّت در برابر خدا و فطرت اعتراف به وجود خالق در همهء نفسها هست ، فقط مشكل حقيقى انسان اين است كه مىخواهد خدا را بفهمد و به شناخت او احاطه يابد ، مىخواهد خدا را لمس و احساس كند از اينرو او را به آفريدگان تشبيه مىكند و اينجا كمينگاه انحراف در بندگى است ، زيرا انسان يك بار قصد بت‌سازى و بت‌پرستى مىكند و يك بار گياه يا سنگ يا جانورى را معبود خود مىگيرد و عدّه‌اى نيز هستند كه خورشيد و ماه يا ستارگان را مىپرستند ، اينها همه معترفند كه خالقى دارند ، امّا اين خالق كيست ؟ كمينگاه اشتباه و پايهء گمراهى و انحراف انسان اينجاست بر اين اساس او مىكوشد كه آفريننده را به آفريدگان شبيه سازد .\r\nولى اگر انسان اين حقيقت را بداند كه خداوند برتر از آن است كه علم به دو احاطه يابد و از اينكه به آفريدگان شبيه دانسته شود منزّه ، پاك و مقدّس است و اگر بداند كه خداوند بزرگتر از آن است كه به وصف آيد هر آينه به او نزديك شده ، امّا در اينجا مشكلى ديگر نيز هست كه حتّى براى مؤمنان نيز پيش مىآيد كه هرگاه مىخواهند به خدا نزديك شوند آفريدگان مىآيند و حجابى ميان آنان و خدا مىگردند ، پس انسان به جاى توجّه به خالق ، متوجّه مخلوق مىشود و « سبحان اللَّه » ذكرى است كه ما را به خدا نزديك مىگرداند ، زيرا باعث دورى ما از تشبيه خدا به مخلوقات مىشود . اين است كه در قرآن آمده است :\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n( سَبَّحَ للَّهِ مَا فِي السَّموَاتِ وَمَا فِي الْأَرْضِ وَهُوَ الْعَزِيزُ الْحَكِيمُ ) .\r\n( سورهء صفّ ، آيهء 1 )\r\n« تسبيح گفت براى خدا آنچه در آسمانها و زمين مىباشد و او عزيز و حكيم است . »\r\nپس آسمانها و زمين از آن رو كه خود محدود و نيازمند و ناتوان و در مانده‌اند و در لحظه‌اى آغاز شده‌اند و به زودى در لحظه و ساعتى معيّن به پايان خواهند آمد ، خدا را تسبيح مىگويند يعنى او را از صفات خودشان پاك مىدانند و مقدّس مىشمارند ، از بارزترين اين صفات ، « مخلوق بودن » است در حالى كه صفت خدا « خالق بودن » مىباشد ، از صفات آسمانها و زمين درماندگى و نيازمندى است ، حال آنكه صفات خدا قدرت و بى نيازى است .\r\nچه بسا بتوان برهانى را كه حضرت ابراهيم از طريق آن به اثبات وجود خدا رسيد و رو به سوى عبادت و بندگى او كرد از قبيل همين امر به حساب آورد ، چرا كه حضرت ابراهيم ستاره و ماه و خورشيد را ديد و دربارهء هر كدام گفت : اين است خداوند من ، امّا چون افول و غروب آنها را ديد و دانست كه نمىتوانند معبود باشند ، به اين نتيجه رسيد :\r\n( إِنِّيوَجَّهْتُ وَجْهِيَ لِلَّذِي فَطَرَ السَّموَاتِ وَالْأَرْضَ حَنِيفاً وَمَا أَنَا مِنَ الْمُشْرِكِينَ ) .\r\n( سورهء انعام ، آيهء 79 )\r\n« من با ايمان خالص روى به سوى خدايى آوردم كه آفرينندهء آسمانها و زمين است و من از مشركان نيستم . »\r\nپس رو به سوى آفرينندهء ستاره ، ماه و خورشيد كرد . .\r\nاين برهان در اين جهت‌گيرى است ، آنچنانكه انسان نخست خدا را به مخلوقات تشبيه مىكند ، امّا بعد از دقّت و ژرف نگرى در مىيابد كه آفريننده نمىتواند همچون آفريده و مخلوق باشد ، زيرا مخلوق با صفات شناخته شده‌اش\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nقادر به مستقل بودن نيست ؛ پس موجود محدود ، نيازمند كسى است كه حدودش را معلوم دارد و ناتوان ، محتاج كسى است كه او را توانايى دهد و ضعيف به موجود نيرومند نيازداد ، بنابراين خالق بايد نيرومند و با عزّت و توانا باشد .\r\nاز اينرو هرگاه خدا را تسبيح گفتيم و او را تقديس و تنزيه كرديم ، به او نزديك گشته‌ايم . اكنون در اين بخش از دعا تأمّل كنيم :\r\nستايش خداى را كه همسر و فرزندى نگرفته و شريكى در ملك ندارد و زبون نيست كه او را ياورى باشد و او را بزرگ دار .\r\nچرا نمىگويد : فرزندى و همسرى نگرفته ؟ زيرا انسان در آغاز براى خود زوجى مىجويد سپس فرزندانى برايش زاده مىشوند و خدا از اين امر منزّه است .\r\n« شريكى در ملك ندارد » ملكوت از آنِ خداست و در آن شريكى ندارد . « زبون نيست كه او را ياورى باشد » صالحان ، اولياء اللَّه هستند : اشهد انّ عليّاً ولىّ اللَّه ، امّا خدا به سبب خوارى و ذلّت نيست كه ياورى دارد ، يعنى به احدى محتاج نيست ، از همهء جهان و جهانيان بى نياز است ، بلكه آنها همگى به او نيازمندند . انسان وقتى بخواهد كارى كند ناچار بايد عده اى از ياران و دوستان او را يارى كنند ، اما خدا به كسى نياز ندارد ، فرمان او - اگر چيزى خواهد - اين است كه به آن بگويد : باش ! پس خواهد ، در آفرينش و تدبير امور آسمانها و زمين به كسى كه كمكش كند نياز ندارد « زبون نيست كه او را ياورى باشد و او را بزرگ دار » ، خدا بزرگتر از آن است كه انسان وصف مىكند و خردها گمان مىكنند . . كوشش در جهت توهّم خدا انسان را به بندگى مخلوقات مىكشاند . . اين همان چيزى است كه منجر شد « سامرى » و پيروانش ربوبيّت را به غلط در گوساله‌اى تصوّر كردند كه خود آن را پديد آورده بودند :\r\n( فَأَخْرَجَ لَهُمْ عِجْلًا جَسَداً لَّهُ خُوَارٌ فَقَالُوا هذَا إِلهُكُمْ وَإِلهُ مُوسَى فَنَسِىَ ) .\r\n( سورهء طه ، آيه 88 )\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n« آنگاه براى آنان گوساله‌اى بيرون آورد كه صدايى شگفت داشت و گفتند اين است معبود شما و موسى كه فراموش كرده است . »\r\n« و او را بزرگ دار » يعنى لازم نيست كه توهّمى در مورد خدا در اينجا باشد زيرا خدا بالاتر از همهء و همها و خيالهاست ، ما هرچه را در ذهن خود توهّم كنيم مخلوق است نه خالق ، خالق بالاتر از توهّم انسان است و مقصود از شناخت خدا اين است كه او را از حدّ تعطيل و تشبيه خارج بدانى كه او از آفرينشى و نابودى نيست ، او چيزى است نه همچون ديگر چيزها ، امّا چگونه ؟ او چگونگى ندارد . .\r\nكجا ؟ جايى ندارد ، كى ؟ زمان دربارهء او صدق نمىكند ، نشانهء او چيست ؟ نشانه‌اى ندارد . اين مسائل هيچكدام دربارهء خدا صادق نيست و همه صفات مخلوقات است .\r\nستايش خداى را با همهء ستايشها بر همهء نعمتهايش . ستايش خداى را كه مخالفى در ملك و ستيزه‌گرى در فرمان او نيست . ستايش خداى را كه در آفرينش شريكى و در بزرگى همتاى ندارد . . .\r\nپس از آنكه دعا ، برخى از اسماء سبحانى خدا را - كه او را از هر نقص و عجزى تقديس و تنزيه مىكنند - ذكر كرد ، اشاره مىكند به اسم فعلهايى كه رمز آنها اسم « تبارك » است : « ستايش خداى را با همهء ستايشها بر همهء نعمتهايش » آيا انسان مىتواند از هر نعمتى از نعم خدا بى نياز شود ؟ و آيا مىتواند از طريق غير براين نعمت دست يابد ؟ كدام نعمت است كه خداوند ما را عطا فرموده است و به سبب آن مستحقّ حمدى تازه نيست ؟ ما به همهء نعمتها نيازمنديم و همهء نعمتها از جانب خداست و در همهء آنها نياز به ستايش ، از اينرو ستايش جملگى نعمت را به جاى مىآوريم و سپاس همهء نعمتها را با جمله‌اى كوچك مىگزاريم : « ستايش خداى را با همهء ستايشها بر همهء نعمتهايش » امّا « با همهء ستايشها » يعنى چه ؟\r\nجواب : ما خدا را با تعبيرهاى گوناگون حمد مىكنيم : الحمد للَّه ، حمد تو يا\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nربّ ، خدايا تو را حمد مىكنيم ، حمد تو است اى حامد اى حميد ؛ امّا در اينجا او را با همهء حمدها بر همهء نعمتهايش حمد مىكنيم .\r\n« ستايش خداى را كه مخالفى در ملكش ندارد » وقتى خدا مالك باشد ، ديگر مالك و فرمانرواى ديگرى نيست كه با او به ضدّيّت برخيزد ، اين است اعتراف زبان ما ؛ دعا مىآيد كه اين حقيقت را درون دل ما جاى دهد تا جزئى از دل و تركيب درونى آن شود ، انسان بسيار مىگويد : « ستايش خداى را كه مخالفى در ملكش ندارد » امّا هنگام عمل در برابر طاغوت و نظامهاى استكبارى و غير خدا خضوع مىكند ، بايد هر آنچه زبان انسان بدان اقرار مىكند تبديل به ايمانى قلبى شود و به سهم خود بر موضعگيريها و اعمال انسان در زندگى روزمرّه‌اش تأثير كند .\r\n« و ستيزه‌گرى در فرمانش نيست » هرگاه خدا فرمانى دهد ، همه چيز تمام است ، و هيچ چيز حكم او را به تأخير نمىاندازد و كسى نمىتواند بگويد چرا ؟ يا جلوى او بايستد ، اگر خدا بخواهد انسانى را بالا ببرد همهء دنيا نمىتوانند او را پايين بياورند و اگر بخواهد انسانى را پايين بياورد و خوار كند ، همهء نيروهايجهان هم اگر جمع شوند نمىتوانند او را گرامى و بزرگوار كنند ، منازعى براى فرمان و خواست خدا نيست و كسى قادر نيست با آنها به مقابله برخيزد . « ستايش خداى را كه شريكى در آفرينش و همانندى در عظمت ندارد » وقتى آسمانها و زمين را آفريد شريكى نگرفت ، عظمت خدا آنگونه نيست كه عظمت كسى به آن برسد . « ستايش خداى را كه فرمان و ستايش او در آفرينش فاش است » يهوديان معتقد بودند كه دست خدا بسته است و بر كارى قادر نيست و اين انديشه پى آمدهايى داشت مانند كفر به « بداى الهى » ، بداء يعنى اينكه خدا قادر است در هر لحظه و هر مورد تصميمى تازه بگيرد و طرحى نو بريزد و هرگز هيچ چيزى بر او محتوم و مفروض نيست ، و خدا برتر از همهء حتم‌ها و الزام‌ها است ، اگر بخواهد همين الآن و در همين لحظه همهء جهان را نابود كند ، هر آينه در كمتر از چشم بهم زدنى چنين كند . پس او\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nكسى است كه فرمانش در خلق فاش است .\r\nآيا كسى كه براى نخستين بار جهان را آفريد و به آن هستى داد نمىتواند در يك لحظه نابودش كند و نعمت وجود و هست بودن را از او بازستاند ؟ از مهمترين و مترقّيانه‌ترين و متمدّنانه‌ترين و آزادمنشانه‌ترين عقايد ما ، عقيدهء بداء است ، به اعتقاد ما خدا مىتواند قدر را دگرگون كند ، بلا نازل كند و سپس در اثر دعاى مردم آن را بر طرف سازد ، اين بداء است و اين چنين نيست كه هر آنچه در لوح محفوظ نگاشته شده باشد حتماً و بدون تغيير حادث گردد ، هرگز . . . بلكه امكان دگرگونى هست از اينرو در دعاهاى رمضان مىخوانيم « خدايا اگر از اشقياء بودم نام مرا از زمرهء آنان پاك كن و در ميان سعادتمندان بنويس » ، پس اگر نام كسى در لوح محفوظ در زمرهء اهل شقاوت باشد و او خدا را بخواند و كارهاى صالح انجام دهد و به خداى بزرگ و بخشنده التماس كند ، خدا دعايش را مستجاب مىكند و آن قرار و سرنوشت را تغيير مىدهد : « ستايش خداى را كه فرمان و ستايشش در آفرينش ، فاش است » ، فرمان خدا در ميان آفرينش گسترده شده است و او مىتواند همهء امور و شئون را طبق مشيّت حكيمانهء خود تغيير دهد و همينطور است در مورد حمد خدا ، يعنى فرمان او نيز ستوده است .\r\n« شكوهش از كرم پديدار است » ، شكوه و عظمت خدا با كرم او ظاهر مىشود ، پس خدا بزرگى و شكوه خود را براى ستم بر مخلوقات و زبون كردن ضعيفان و عاجزان به كار نمىگيرد ، آنگونه كه برخى از آفريدگان وقتى به قدرت و عظمت ظاهرى مىرسند ، مىكنند .\r\nخدا در آنِ واحد صاحب مجد و كرم است ، « دستش را به جود گشاده است » ، امّا جود خدا و دست او بر همهء خلايق باز و گسترده است و اگر جود و نعمت خدا كه با دست خود در ميان مردم مىگستراند نبود ، هستى نابود مىشد و همه چيز به خاكستر بدل مىگشت .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\n3 - گنجينه‌هاى خدا ، پايانى ندارند\r\nالَّذِي لا تَنْقُصُ خَزائِنُهُ ، وَلا تَزِيدُهُ كَثْرَةُ العَطاءِ إِلَّا جُوداً وَكَرَماً إِنَّهُ هُوَ العَزِيزُ الوَهَّابُ . اللّهُمَّ إِنِّي أَسْأَلُكَ قَلِيلًا مِنْ كَثِيرٍ مَعَ حاجَةٍ بِي إِلَيْهِ عَظِيمَةٍ وَغِناكَ عَنْهُ قَدِيمٌ وَهُوَ عِنْدِي كَثِيرٌ ، وَهُوَ عَلَيْكَ سَهْلٌ يَسِيرٌ .\r\nاللّهُمَّ إِنَّ عَفْوَكَ عَنْ ذَنْبِي ، وَتَجاوُزَكَ عَنْ خَطِيئَتِي ، وَصَفْحَكَ عَنْ ظُلْمِي ، وَستْرَكَ عَلَى قَبِيحِ عَمَلِي ، وَحِلْمَكَ عَنْ كَثِيرِ جُرْمِي عِنْدَما كانَ مِنْ خَطَأي وَعَمْدِي أَطْمَعَنِي فِي أَنْ أَسْأَلَكَ ما لا أَسْتَوْجِبُهُ مِنْكَ الَّذِي رَزَقْتَنِي مِنْ رَحْمَتِكَ ، وَأَرَيْتَنِي مِنْ قُدْرَتِكَ ، وَعَرَّفْتَنِي مِنْ إِجابَتِكَ فَصِرْتُ أَدْعُوكَ آمِناً ، وَأَسْأَلُكَ مُسْتَأْنِساً لا خائِفاً وَلا وَجِلًا مُدِلّاً عَلَيْكَ فِيما قَصَدْتُ فِيهِ إِلَيْكَ فَإِنْ أَبْطأَ عَنِّي عَتبْتُ بِجَهْلِي عَلَيْكَ وَلَعَلَّ الَّذِي أَبْطَأَ عَنِّي هُوَ خَيْرٌ لِي لِعِلْمِكَ بِعاقِبَةِ الامُورِ .\r\n« . . . ستايش خداى را كه امر و حمدش در آفرينش ، آشكار و شكوهش از كرم پيداست و از سر جود دست گسترانيده ، آنكه گنجينه‌هايش كاستى نگيرد و بيش بخشى جز بر جود و كرمش نيفزايد ، همانا اوست عزيز و بخشنده ، خدايا از تو اندكى را از بسيار مىخواهم با آنكه بدان نيازى بزرگ دارم و بى نيازى تو از آن ، قديم است و در نزد من بسيار و بر تو آسان است ، خدايا گذشت از گناه و خطاى من بخشايشت بر ستمم و پوششت بركار زشتم و برد باريت برگناه بزرگم ، آنگاه كه به سهو يا عمد مرتكب شدم ، مرا به طمع انداخت كه آنچه را مستوجب نيستم از تو درخواست كنم ، تويى كه از رحمتت به من دادى و از قدرتت نمودى و از اجابت به من شناساندى ، پس با اطمينان و ايمان تو را خواندم و خوگيرانه از تو درخواست كردم ، نه آنكه بترسم و بيمناك باشم ، بلكه در آنچه مىخواستم ناز آورديم آنچانكه\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nاگر دير به من رسيد از سرنادانى با تو عتاب كردم و شايد اين دير رسيدن خير من بود زيرا كه تو فرجام كارها را مىدانى . . . »\r\nستايش خداى را كه امر و حمدش در آفرينش ، آشكار و شكوهش از كرم پيداست و از سر جود دست گسترانيده ، آنكه گنجينه‌هايش كاستى نگيرد و بخشش بسيار جز به جود و كرمش نيفزايد ، همانا اوست عزيز و بخشنده .\r\nچگونه است كه گنجينه‌هاى او با همهء عطايى كه مىكند كاستى نمىگيرد بلكه بر جود و كرمش مىافزايد ؟ زيرا عطاى خدا از گنجينه‌هايى است بى پايان و تهى نشدنى ، گنجينه‌هاى او بزرگ و بى پايان است ، زيرا اين گنجينه‌ها ، رحمت و نعمت او از يك كلمه پديد مىآيد : « باش ! » ، پس خواهد بود خداى تبارك و تعالى با يك كلمه ميليونها كُره و كهكشان را مىآفريند پس چگونه ممكن است گنجينه‌هاى كسى كه چنين قدرت گسترده‌اى دارد به پايان آيد ؟\r\nمسئله بسيار بالاتر از اينهاست ، زيرا بسيار عطا كردن از جانب خدا نه فقط از خزاين او كم نمىكند ، بلكه جود و كرم الهى را نيز مىافزايد .\r\nخدا به‌انسان عقل مىدهد و انسان با عقل خود خداوندش را مىشناسد و او را مىخواند ، پس خدا از فضل خود به او مىدهد و به او ايمان عطا مىكند ، وقتى انسان توشهء عقل و ايمان بر گرفت در مىيابد كه رحمت خدا واسع و گسترده است و فضل او همه گير ، پس او را مىخواند و خدا او را به بهشت در مىآورد ، سپس او را مىخواند و خداوند او را به مرتبهء رضوان رفعت مىبخشد ، پس نعمتهاى خدا پى درپى است و هرگاه نعمتى دهد به دنبال آن نعمتى ديگر مىفرستد و اين چنين مىبينيم كه ازدياد عطا ، كرم وجود و عطاى خدا را مىافزايد ، از اينرو اگر خدا به ما يك نعمت بدهد جايز نيست كه نااميد شويم بلكه بايد چشم به راه نعمتهاى ديگرى كه به آن ملحق خواهد شد ، باشيم .\r\nعطاى بسيار خدا به اين معنى نيست كه خدا از اين كار بخيل شود . بلكه\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nعطاى او نامحدود است وجودش حدّ و مرزى ندارد .\r\nخدا به پيامبرش حضرت محمّد صلى الله عليه و آله - كه از شريفترين همهء خلايق قرارش داده و از همهء پيامبران برتريش نهاده و از نعمتها ، شرف و نيكنامى به او چيزى عطا كرده بود كه به هيچكس نداده است تا آنجا كه نام او را قرين نام خود كرده و در كنار اسم خود ذكر نموده بود - خطاب مىكند كه :\r\n( وَمِنَ الَّيْلِ فَتَهَجَّدْ بِهِ نَافِلَةً لَّكَ عَسَى أَن يَبْعَثَكَ رَبُّكَ مَقَاماً مَّحمُوداً ) .\r\n( سورهء اسراء ، آيهء 79 )\r\n« پاره‌اى از شب را بيدار و متهجّد باش كه نماز شب ، خاصّ از آنِ توست ، شايد خدا تو را به جايگاه ستوده‌اى برانگيزد . »\r\nو نيز مىگويد :\r\n( . . . وَقُل رَبِّ زِدْنِي عِلْماً ) .\r\n( سورهء طه ، آيهء 114 )\r\n« بگو خدايا دانشم بيفزاى . »\r\nو اين يعنى : خدا حتّى به پيامبرى كه اين نعمتهاى فراوان را به او عطا كرده نمىگويد : بس است ، بلكه او را بر نيايش و درخواست برمىانگيزد تا فضل و عطاى افزونترى به او دهد ، پس خدا « بسيارى بخشش ، جز بر جود و كرمش نمىافزايد . »\r\nآيا مىدانيد كه بخيل ، عاجز و فقير كيست ؟\r\n- ماييم ؟ وقتى كسى كنار دريا بايستد ، امّا آبى برنگيرد ، آيا دريا بخيل است ؟\r\nوقتى تشنه‌اى بر كنارهء رودى بايستد امّا دستش را دراز نكند كه مشتى آب برگيرد و تشنگى را با آن فرونشاند ، در اين ميان بخيل كيست ؟ رود جارى يا اين انسان ؟\r\nو انسانى نيز كه از خدا فضل و نعمت نطلبد ، بخيل اوست .\r\nولى خداوند رحمت ، عطاى واسع و گسترده دارد وجود و كرمش بى حدّ و مرز است ، مىفرمايد : مرا بخوانيد تا براى شما استجابت كنم . . . امّا انسان از دعا\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nكردن بخل مىورزد و خود را از عطاى خداوند محروم مىكند .\r\nبدين گونه هرگاه انسان دورنگرتر و بلند همّتتر باشد بيشتر گنجايش رحمت خدا را دارد ، و از اينرو بايد از اوقات دعا مانند شبهاى جمعه ، ماه رمضان و صبح بهره‌گيرد ، دستهايش را براى رحمت خدا و به سوى درياى جود او دراز كند و از او چيزهاى بى ارزش و ساده نخواهد ، بلكه بايد خواسته‌هايى بزرگ داشته باشد ، آن هم نه فقط براى خود براى برادران مؤمنش نيز دعا كند . از اينجاست كه فقها مىگويند مستحب است كه انسان در نماز شب براى چهل مؤمن دعا كند : « كسى كه چهل مؤمن را مقدّم شمارد و براى آنان آمرزش خواهد و دعا كند و بعد از آن راى خود دعا كند ، خداوند دعايش را در حقّ آنان و خودش مستجاب مىگرداند . . . »\r\n( بحار الانوار\r\n، ج 90\r\n، ص 383 )\r\nپس خداى متعال ، كريم است و هنگامى كه انسان او را مىخواند و از او چيزى مىطلبد ، بر او رحيم و كريم خواهد بود .\r\n« كثرت عطاء جز به جود و كرمش نيفزايد و او عزيز و وهّاباست » ، او قوى و توانا و مهيمن است و بخشنده‌اى است كه بخششهاى بى نهايت او از بندگان قطع نمىشود .\r\nبعد از بر شمردن اين مجموعهء صفات فاضله و اسماء حسناى الهى ، دعا را پى مىگيريم :\r\nخدايا اندكى از بسيار را از تو مسئلت دارم با آنكه بدان بسيار نيازمندم و غناى تو از آن ، قديم و آن در نزد من بسيار و بر تو آسان و ساده است .\r\nآنچه انسان از خدا مىطلبد هر چند به تصوّر خودش بزرگ و مهم باشد ، در مقايسه با ملكوت ، جبروت و قدرت نامحدود خدا بسيار ناچيز است . مىتوان اين حقيقت را از طريق اين معادله دريافت : هر انسانى يك تن است از ميلياردها بشرى كه بر روى زمين زندگى مىكنند و قبل از آنها و نيز بعد از ايشان ميليونها نفر بر آن\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nزندگى كرده و خواهند كرد و نيز وقتى زمين باكهكشانى كه ما در آنيم مقايسه شود ، همانند ذرّه‌اى سرگردان در بيابانى وسيع است و كهكشان ما نيز به نسبت كهكشانهاى ديگرى كه مىشناسيم به نسبت رحمت خدا از آن ذرّهء سرگردان هم كوچكتر شموده مىشود ، بنابراين رحمت ، عافيت ، رزق ، رستگارى و مغفرتى كه از خداى بلند مرتبهء توانا مىطلبيم ، چيزى است اندك از درياى بى كران جود الهى ، امّا عليرغم ناچيزى و كوچكى خواسته‌هاى ما نسبت به رحمت واسع خدا ، نياز شديد به رحمت اوست : « با آنكه بدان بسيار نيازمندم » ، نياز ما به رحمت خدا عظيم است زيرا كسى جز او را نمىيابيم كه از او رحمتش را درخواست كنيم ، همچنانكه براى ما ممكن نيست كه عذاب ، دورى و غضب او را - اگر بر ما نبخشايد - تحمّل كنيم : « غنا و بى نيازى تو از آن قديم است » و هر آنچه انسان بدان نيازمند است خدا از آن بى نياز است . پس اى خداوند تو از من و عذابم بى نيازى ، پس چرا عذابم مىدهى ؟ مغفرت چيزى از تو نمىكاهد ، پس چرا مرا نمىبخشايى ؟\r\nاين است زبان اصرار و الحاح در دعا و انسان عاجز ضعيف بايد همواره با پا فشارى و اصرار از خدا درخواست كند زيرا به عطاى او نيازمند است : « و آن در نزد من بسيار و بر تو ساده و آسان است » ، آنچه از خدا مىخواهيم پيش ما زياد به نظر مىآيد ، امّا براى او سهل و آسان است . آيا وقتى خدا با يك كلمه آسمانها و زمين را آفريد دچار سختى و خستگى شد ؟ هرگز . . خداوند متعال عزيزتر و برتر از آن است كه سختى و خستگى براى او پيش آيد . همينطور است دربارهء استجابت دعاهاى ما كه بر خدا از هر چيزى سهلتر و ساده‌تر است .\r\nخدايا گذشتت از گناه و خطاى من و بخايشت بر ستمم و پوششت بر كار زشتم و برد باريت بر گناه بزرگم ، آنگاه كه به سهو يا عمد مرتكب شدم ، مرا به طمع انداخت كه آنچه را مستوجب نيستم از تو درخواست كنم ، تويى كه از رحمتت به\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nمن دارى و از قدرتت نمودى و از اجابتت به من شناساندى . . .\r\nمهمترين نياز انسان اين است كه پرده‌ها و موانعى را كه ميان او و خداست از ميان بردارد ، مهمترين مانع ، گناهان اوست ، خدا از آفريدگانش پوشيده نيست و فقط گناهان آنان باعث اين پوشيدگى مىشود ، بنابر اين نخستين خواسته اين است كه گناهان ما را عفو كند و از خطاهاى ما بگذرد و ستم ما را ببخشايد و كارهاى زشت ما را بپوشاند و در برابر جرمهاى بسيارى كه مىكنيم بردبارى نشان دهد و خدا همهء اينها را استجابت مىكند و ما را غريق رحمت واسع و لطف همه گير خود مىفرمايد و اين رحمت باعث آن مىشود كه از خدا بيشتر و بيشتر درخواست كنيم و دستهاى خود را به سوى او بلند كنيم . ما گناهان بسيارى مرتكب شده‌ايم امّا خدا ما را مؤاخذه نكرده و با آنكه گناهان را همواره تكرار كرده‌ايم ما را عذاب نداده است ، بلكه عكس آن صحيح است زيرا پيوسته رحمتش از هر سو شامل حال ما مىشود و بر نعمت ما مىافزايد و مغفرت خود را بر ما آشكار مىكند و هرگاه گناه و خطايى كنيم ما را به توبه و بازگشت به سوى خود مىخواند .\r\nاين رحمت خدا ما را شجاع مىكند كه به درگاه او رويم و از او درخواست كنيم و با آنكه ما روسياه گناهيم او كريم است و مىگذارد كه از او درخواست كنيم .\r\nخدا بندگان را آفريد تا بر آنان رحم كند نه آنكه عذابشان دهد : « منزّه است آنكه بر اهل مملكت خويش ستم نمىكند ، منزّه است كسى كه زمينيان را با عذابهاى گوناگون مؤاخذه نمىكند » ، « خدايا گذشت از گناه و خطاى من و بخشايشت بر ستمم و پوششت بر كار زشتم و بردباريت بر گناه بزرگم ، آنگاه كه به سهو يا عمد مرتكب شدم ، مرا به طمع انداخت . . . » اين نعمتهاى پى درپى مرا به طمع مىاندازد : « كه آنچه را مستوجب نيستم از تو درخواست كنم » همهء آنچه كه باعث شد منِ فقيرى كه مستوجب و سزاوار رحمت تو نيستم ، در خانهء تو را بكوبم و از تو رحمت واسعت را بخواهم ، « تويى كه از رحمتت به من دادى و از قدرتت\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nنمودى و از اجابتت شناساندى » بارها انسان از زندگى نااميد مىشود و از حلّ مشكلاتش عاجز مىگردد ، امّا فقط با پناه بردن به خدا و طلب از او ، درهاى رحمت بر او باز مىشود و خدا قدرت خود را به او نشان مىدهد تا ايمان او افزوده گردد و اجابت خود را به اومى شناساند تا بعد از اين از چيزى مأيوس نشود و در حلّ مشكلات بر خدا تكيه و اعتماد كند .\r\n« پس با اطمينان و ايمان تو را خواندم و خوگيرانه از تو درخواست كردم ، نه آنكه بترسم و بيمناك باشم ، بلكه در آنچه مىخواستم نياز آوردم آنچنان كه اگر دير به من رسيد از سرنادانى با تو عتاب كردم و شايد اين دير رسيدن خير من بود زيرا كه تو فرجام كارها را مىدانى . »\r\nوقتى انسان در هر موردى از موارد زندگى در حقّ دوستش يا كسى كه از او بزرگتر است خطايى مىكند و مىكوشد كه عذر بخواهد ، حالتى از اضطراب برايش پيش مىآيد كه آيا طرف مقابل عذرش را مىپذيرد يا ردّش مىكند ؟ امّا ما در مورد خدا ، عليرغم همهء گناهان ، خطاها و معصيتهايمان ، چنين اضطرابى نداريم ، بلكه با دلى آرام و مطمئنّ او را مىخوانيم و با احساس امنيّت از او مغفرت مىخواهيم :\r\n« پس با اطمينان و ايمان تو را خواندم و خوگيرانه از تو درخواست كردم » ، به علاوهء اطمينان و امنيّت درونى ، من « خوگرفته » نيز هستم ، زيرا مىدانم كه رو به سوى آبشخور رحمت خدا و سرچشمهء عفو و مغفرت او دارم و به زودى با انس و راحت تمام از آن سيراب خواهم شد « نه آنكه بترسم و بيمناك باشم » پيوسته خداوند رحيم را - كه دوستدار بندگان است - مىخوانم پس دليلى براى ترس نيست ، ولى انسان گناهكار مقصّر از اين نيز فراتر مىرود : « در آنچه مىخواستم نازآوردم » او براى خدا ناز مىكند ، امّا چگونه ؟\r\n« اگر دير به من رسيد از سرنادانى با تو عتاب كردم » ، گاهى خدا به سببى ، استجابت دعاهاى انسان گناهكار عاصى را به تأخير مىاندازد و انسان از نادانى\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nو غرور خشم مىگيرد و عتاب مىكند ، « و شايد اين دير رسيدن ، خير من بود » امّا ما نمىدانيم كه مصلحت كامل ما در چيست و حكمتى كه در پس استجابت نيافتن بعضى دعاهاست چيست ، كسى از ما از خدا مىخواهد كه مال فراوانى را به او روزى كند يا به او چيرگى و حكومت اعطا فرمايد ، بدون آنكه بداند اين مال فراوان و چيرگى و سلطه او را به فساد مىكشد و باعث آن مىشود كه خود را فراموش كند و بر ديگران طاغى شود و از اينرو مستحقّ عذاب شديد خدا گردد ، بنابراين تأخير استجابت از جهت مصالح ماست كه نمىتوانيم آنها را بشناسيم :\r\n( وَلَوِ اتَّبَعَ الْحَقُّ أَهْوَاءَهُمْ لَفَسَدَتِ السَّموَاتُ وَالْأَرْضُ . . . ) .\r\n( سورهء مؤمنون ، آيهء 71 )\r\n« اگر حقّ پيرو هوسهاى آنان مىگرديد هر آينه آسمانها و زمين تباه مىگشت . »\r\nزندگى بازيچه نيست ، زندگى بر اساس مجموعه‌اى از حكمتها و مصلحتهايى كه فقط خدا به آنها عالم است بنا شده « زيرا تو عاقبت كارها را مىدانى . . . » ، پس فقط خداست كه از سرنوشت و عقابت مردم با خبر است و بر اين اساس استجابت را به تأخير مىاندازد و حتّى بعضى از دعاها را كه به صلاح انسان نباشد هرگز مستجاب نمىكند .\r\n\r\n4 - رابطهء انسان با خدا\r\nفَلَمْ أَرَ مَوْلىً كَرِيماً أَصْبَرَ عَلَى عَبْدٍ لَئِيمٍ مِنْكَ عَلَيَّ ، يا رَبِّ إِنَّكَ تَدْعُونِي فَأُوَلِّي عَنْكَ ، وَتَتَحَبَّبُ إِلَيَّ فَأَتَبَغَّضُ إِلَيْكَ ، وَتَتَوَدَّدُ إِلَيَّ فَلَا أَقْبَلُ مِنْكَ كَأَنَّ لِي التَّطَوُّلَ عَلَيْكَ فَلَمْ يَمْنَعْكَ ذلِكَ مِنَ الرَّحْمَةِ لِي وَالإِحْسانِ إِلَيَّ ، وَالتَّفَضُّلِ عَلَيَّ بِجُودِكَ وَكَرَمِكَ فَارْحَمْ عَبْدَكَ الجاهِلَ وَجُدْ عَلَيْهِ بِفَضْلِ إِحْسانِكَ إِنَّكَ جَوادٌ كَرِيمٌ . الحَمْدُ للَّهِ مالِكِ المُلْكِ ،\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nمُجْرِي الفُلْكِ ، مُسَخِّرِ الرِّياحِ ، فالِقِ الإِصْباحِ ، دَيَّانِ الدِّينِ ، رَبِّ العالَمِينَ . الحَمْدُ للَّهِ عَلَى حِلْمِهِ بَعْدَ عِلْمِهِ ، وَالحَمْدُ للَّهِ عَلَى عَفْوِهِ بَعْدَ قُدْرَتِهِ ، وَالحَمْدُ للَّهِ عَلَى طُولِ أَناتِهِ فِي غَضَبِهِ وَهُوَ قادِرٌ عَلَى ما يُرِيدُ .\r\n« . . پس صبورتر از تو بر من ، مولايى كريم بر بنده‌اى پست نديدم ، تو مرا مىخوانى پس از تو روى مىگردانم ، مرا دوست مىدارى و دشمنى مىورزم ، مهر مىورزى از تو نمىپذيرم ، گويى برتو قدرتى دارم و اين تو را از رحمت و احسان و تفضّل جود و كرمت بر من بازنداشته است ، پس بندهء نادانت را ببخشاى و بر او احسان كن كه تو جواد و كريمى . ستايش خداى را مالك ملك است و روان كنندهء كشتيها ، تسخير كنندهء بادهاست و شكافندهء صبح ، حكم فرماى روز جزاست و خداوند جهان و جهانيان ، ستايش خداى را بر حلمش بعد از علمش و ستايش خداى را بر عفوش بعد از قدرتش و ستايش خداى را بر بردبارى فراوانش هنگام غضب ، حال آنكه بر هر آنچه خواهد تواناست . . . »\r\nپس صبورتر از تو بر من مولايى كريم ،\r\nبر بنده‌اى پست نديدم ،\r\nتو مرا مىخوانى پس از تو روى مىگردانم ،\r\nمرا دوست مىدارى و دشمنى مىورزم ،\r\nمهر مىورزى از تو نمىپذيرم .\r\nرابطه‌اى كه ميان انسان و خدا وجود دارد ، رابطه‌اى شگفت‌انگيز است .\r\nوقتى انسان محتاج و فقير است و حتماً بايد در جهت خدا تلاش كند و به سوى خدا برود و در جستجوى وسايلى باشد كه او را به خدا نزديك گرداند ، در اكثر اوقات ديده مىشود كه عكس آن رخ مىدهد يعنى خدا انسان را مىخواند و به او دوستى مىورزد ، در حالى كه انسان استجابت را رها مىكند و به سبب فشار هوسها و شهوات و لذّتهاى زندگى از خدا دور مىشود ؛ اين بخش از دعاى افتتاح ؛ بر اين\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nجدايى عجيب انسان از خدا پرتو افكنده است :\r\n« پس صبورتر از تو بر من مولايى كريم بر بنده‌اى پست نديدم . »\r\nعليرغم نياز انسان به خدا و بندگى كردن براى او و عليرغم پستى انسان كه در ارتكاب معصيت و اصرار بر گناه جلوه‌گر مىشود ، خدا بر او ، گناهان و خطاهايش صبر مىكند و صبورتر از او كسى يافت نمىشود ، دليل آن اين است : « تو مرا مىخوانى و من از تو روى مىگردانم » چقدر پيش مىآيد كه مثلًا خدا ما را از طريق مؤذن كه وقت نمازهاى واجب فرياد بر مىآورد : « حىّ على الصلاة ، حىّ على الفلاح ، حىّ على خير العمل » به نماز مىخواند ، امّا ما اين دعوت را اجابت نمىكنيم و به كارهاى بى ارزش مشغول مىمانيم . خدا ما را مىخواند و ما از او روى بر مىگردانيم .\r\n« به من دوستى مىروزى و من به تو دشمنى مىورزم » خدا ما را دوست مىدارد و مىخواهد كه او را دوست بداريم ، مىخواهد كه ميان ما و او رابطهء دوستى متقابل باشد ، همه چيز در دست خداوند عزّت است و او نعمتهاى پى درپى خود را به ما عنايت مىفرمايد تا دوستش بداريم ، او مىخواهد كه در برابر او خضوع كنيم و او را بپرستيم و مطيع تعليمات او باشيم تا ما را دوست بدارد ، امّا ما عملًا اين را رها مىكنيم و از دست مىگذاريم : « به من دوستى مىورزى و من به تو دشمنى مىورزم » ، هر وقت خدا هدايايى نيك به سوى ما مىفرستد تا دوستش بداريم ما عكس آن را انجام مىدهيم و گناهان خود را به سوى او مىفرستيم ، در دعاى ابوحمزهء ثمالى آمده است :\r\n« پيوسته فرشته‌اى بزرگوار ، كارهاى زشت ما را به پيشگاه تو مىآورد . »\r\n« به من مهرى ورزى و من از تو نمىپذيرم » خدا نامهء دوستى و مِهر به سوى انسان مىفرستد ، امّا انسان بى آنكه نامه را بگشايد آن را نمىپذيرد و رد مىكند ، آن نامه قرآن است ، و ما مگر چقدر قرآن مىخوانيم ؟ آيا وقتى در ماه مبارك رمضان ،\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nطبق عادت موروثى خود ، قرآن مىخوانيم در آيات آن تدبّر و انديشه مىكنيم ؟\r\nيا اينكه همه همّ ما مربوط به مقدار كمّيّت آيات و سوره‌هايى است كه هر روز مىخوانيم ؟\r\n« گويى من بر تو قدرتى دارم و اين تو را از رحمت و احسان و تفضّل جود و كرمت بر من بازنداشته است ، پس بندهء نادانت را ببخشاى و بر او احسان كن كه تو جواد و كريمى . »\r\nاين انسان عاجز و ضعيف كه نمىتواند بدون نعمتها و الطاف خدا و بدون دوستى او لحظه‌اى به زندگى ادامه دهد ، دوست داشتن خدا را رها مىكند ، گويى بر آفريدگار جهان برترى و تسلّط دارد : « گويى من بر تو قدرتى دارم » ، امّا اين رابطهء منفى كه انسان ميان خود و خدا بر قرار مىكند خدا را از ادامهء رحمت و نعمت بر انسان ، باز نمىدارد : « و اين تو را از رحمت ، احسان ، تفضّل جود و كرمت بر من باز نداشته است . »\r\nدر دعاى ابو حمزه مىخوانيم :\r\n« ستايش خدايى را كه او را مىخوانم پس اجابتم مىكند ، گرچه در هنگامى كه مرا مىخواند كُند و آهسته‌ام ، ستايش خدايى را كه از او مسألت مىكنم و به من عطا مىفرمايد ، گرچه آنگاه كه از من قرض مىخواهد بخيلم . . . ستايش خدايى را كه جز او را نمىخوانم و اگر جز او را خواندم دعايم را اجابت نكرد . ستايش خدايى را كه اميد به غير او ندارم و اگر اميد به غير او داشتم اميدم را بر باد داد . . . پس خداوند من ستوده‌ترين است نزد من و سزاوارترين به ستايش من . »\r\nاين چنين است كه بنى آدم اين جدايى را استوار مىكنند ، هرگاه خدا آنها را غريق لطف و رحمت خود مىكند آنها لطف و رحمت خدا را با گناه و جفا كارى رد مىكنند . البتّه انسان تحت فشار شهوات ، گناه مىكند و به خطا افتادن بسيار بدتر است ، جفا يعنى اينكه انسان از خداوندش در خواست نكند و در هيچ امرى او را\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nنخواند و از او بخاطر گناهانش آمرزش نطلبد ، انسان وقتى به خدا جفا مىكند و رابطه‌اش را با او مىگسلد به كجا پناه ببرد ؟ و آيا كسى جز خدا هست كه حاجات خود را از او بخواهيم و در آرامش و سختى به او پناه ببريم ؟\r\nما با لطف و رحمت او زنده‌ايم و بر روى زمين و زير آسمان او زندگى مىكنيم و همهء حركات و سكنات ما در دست اوست ، بنابر اين چگونه است كه به او جفا مىكنيم و پيوند خود را از او مىگسليم ؟\r\nروايت شده كه مردى نزد امام حسين عليه السلام آمد و گفت : من مردى معصيتكارم و بر گناه صبر ندارم پس مرا موعظه‌اى كن . امام فرمود : « پنج كار كن آنگاه هر گناهى كه خواستى بكن :\r\nاوّل - روزى خدا را مخور ،\r\nدوم - از ولايت خدا بيرون رو ،\r\nسوم - جايى را بجوى كه خدا تو را نبيند ،\r\nچهارم - آنگاه كه فرشتهء مرگ آمد تا روح تو را بازگيرد او را از خود دفع كن ،\r\nپنجم - هرگاه كه تو را در آتش بردند داخل آن مشو . »\r\n( بحار الانوار ج 78\r\n، ص 126 )\r\n« پس ببخشاى بندهء نادانت را و بر او احسان كن . »\r\nو بدينگونه انسان در حالى كه طالب رحمت اوست و معترف به نادانى و نياز مبرم خود به فضل و احسان خدا ، به خدا تضرّع مىكند و با اين زارى و تضرّع بخش اول دعاى افتتاح به پايان مىآيد . و همانطور كه قبلًا گفتيم دعاهاى به جامانده از معصومين معمولًا با حمد و تنزيه و تسبيح خدا شروع مىشوند ، سپس نوبت به تضرّع و زارى در پيشگاه خدا و طلب حاجات از او مىرسد ، از اينرو بخش اوّل دعاى افتتاح با حمد و ثنا و تسبيح شروع شد سپس به طلب و تضرّع كشيد و همينطور قسمت دوم نيز با گذرى تازه بر حمد و تسبيح و تنزيه آغاز مىگردد و بعد\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nاز آن به طلب مىرسد . در اين بخش ، طلب با درود بر پيامبر و خاندان او آغاز مىشود و در پايان دعا ، مجموعه‌اى از خواسته‌هاى استراتژيك مهم كه مربوط است به سرنوشت انسان در زندگى ، وضعيّت سياسى او ، و قضايايى كه در رويا رويى با دشمنان امّت اسلامى پيش مىآيد ، ديده مىشود .\r\n« ستايش خدايى را كه مالك ملك است و روان كنندهء كشتيها ، تسخير كنندهء بادهاست و شكافندهء صبحها ، حكم فرماى روز جزاست و خداوند جهان و جهانيان . »\r\nچه‌بسا در اينجا ميان خداشناسى و ايمان تفاوتى باشد ، زيرا حالت شناخت بر ايمان تقدّم دارد ، چه اين معرفت ديدار نزديك قلبى است و حالت شناخت و عرفان حالت پيوند غيبى ميان دل انسان و خداست ، اين حالت چگونه پديد مىآيد ؟ از وسايل رسيدن به عرفان ، ايمان تفصيلى يا تفصيلات ايمان است ، ما بطور مجمل و كلّى معتقديم كه اين جهان گسترده را خدا آفريده و تدبير امور آن بدست اوست ، اين ايمان است ؛ امّا وقتى انسان خواست كه به شناخت خدا و به اتّصال قلبى با او و به درجهء يقين برسد ، بايد اين‌ايمان مجمل را مفصّل كند و متوجّه هر جزئى از مخلوقات خدا در جهان بشود و در آفرينش ، خلقت و صنع او تدبّر كند ، در اينكه خدا اين جهان ، اين درخت ، اين باغ ، اين خورشيد ، اين ماه ، اين ستاره ، اين كره و . . . را آفريده ، بينديشد تا نور يقين در قلب او انگيخته شود و سراپا خداشناس شود و برسد به آنچه كه امام على عليه السلام به آن رسيد ، آنچنانكه از او روايت شده است :\r\n« هيچ چيز را نديدم مگر آنكه خدا را در پس و پيش و همراه آن ديدم . »\r\nپس در هر چيزى كه انسان مىبيند اسمى از اسماى خدا متجلّى است ، انسان وقتى درخت را مىبيند فقط به ميوه و قيمت آن نمىانديشد ، بلكه در آفرينش ماهرانه ، ظريف و در زيبايى آن و نظام زندگى نيز مىانديشد و از راه نگرش\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nدر آفريده به آفريننده و مدبّر بودن خدا مىرسد و از طريق نيرومندى و استوارى آفرينش مىگويد : منزّه است خداى قوى قدير و از طريق رابطهء درخت با جهان مىگويد : منزّه است خداى مدبّر ، خداى مقدّر حكيم . پس بنابر اين هر چيزى انسان عارف را به اسمى از اسمهاى خدا رهنمون مىشود و وقتى انسان را طريق اسماء حسناى الهى ، خدا را شناخت ، هرگاه اسم جديدى را بشناسد ، در آسمان ايمان درخششى بيشتر خواهد داشت و در يقين به درجه‌اى بالاتر خواهد رسيد ، اين است كه مىبينيم قسمت دوم دعاى افتتاح با حمد و ثناى الهى ، با اشاره به تفصيل ابداع و آفرينش ، در كوششى براى سوق دادن انسان مؤمن به بيشتر تدبّر كردن و انديشيدن در آفرينش خدا براى كسب يقين و شناخت بيشتر ، آغاز مىشود :\r\n« ستايش خداى را كه مالك ملك است » پس ملك ، همه از آنِ خداست ، « روان كنندهء كشتيها و گردانندهء آسمانها ) . »\r\nهمه چيز در اين جهان در حال گردش و جريان است ، زمين به دور خود و خورشيد مىگردد ، خورشيد خود در گردش است و حركت دارد و همهء كرات در حال گردشى مستمر هستند ، كيست آنكه اينها را به گردش و جنبش مىآورد ؟ او خداى سبحان است . و نيز خداست كه كشتيها را در وسط درياهاى متلاطم ، بواسطهء قوانين طبيعى كه خود وضع كرده به حركت مىآورد : « تسخير كنندهء بادها » ، ما مىدانيم كه حركت بادها به سبب تحوّلاتى است كه در خورشيد روى مىدهد ، يعنى بادها وقتى پديد مىآيند كه انفجارى در عمق خورشيد پديد آيد ، ولى مسئله بالاتر و دقيقتر از اينهاست ، بادها بر اساس نظمى دقيق كه امور جهان را اداره مىكند مىوزند ، بادها همچون فرستادگان الهى هستند ، درختان را بارور مىكنند ، ابرها را كنار مىزنند ، هوا را دگرگون مىكنند ، كشتىها را بر سطح درياها حركت مىدهند و صدها كار ديگر . پس جز خدا كيست ، آنكه بادها را نظم مىدهد ؟ هدايت مىكند ؟ و به حركت در مىآورد ؟ بعضى از بادها باد عذابند ،\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nآنگاه كه بر ديارى گناه آلود مىوزند و جملهء ساكنان آن را نابود مىكنند ، در حالى كه ديارى نزديك به آن از تأثيرات بادها به دور مىماند . بادها عقل ندارند ، پس كيست جزخدا كه آنها را براى مصلحتى معيّن جهت و جنبش مىدهد ؟\r\n« شكافندهء صبحها » خدا كسى است كه صبح را مىشكافد و باعث مىشود كه از دل تاريكى و سياهى گشوده شود تا زندگى دَم برآورد و چرخ زندگى با نشاط و جدّيّت بگردد ، « حكم فرماى روز جزا و خداوند جهان و جانيان » خداست آنكه پاداش مردم را مىدهد و به حساب آنان در هر كار كوچك و بزرگ مىرسد ، زيرا خداوند جهان و جهانيان است .\r\nستايش خداى را بر حلمش بعد از عملش و ستايش خداى را بر عفوش بعد از قدرتش و ستايش خداى را بر بردبارى فراوانش هنگام غضب و حال آنكه بر هر آنچه خواهد تواناست . .\r\nدر اين بخش از دعا ، مظاهر ديگرى از جدايى ميان انسان و خدا ديده مىشود ، خدا در برابر انسان گناهكار عصيانگر با آنكه از گناه و عصيان او با خبر است ، بردبارى مىكند ؛ انسان غيبت كسى را مىكند كه اين غيبت را نمىشنود ، امّا خدا مىبيند و مىشنود و هيچ گناهى نيست كه انسان مرتكب شود و او مراقب آن نباشد و آن را نبيند ، در حديث آمده است كه خدا ملكوت آسمانها و زمين را به ابراهيم پيامبر عليه السلام نشان داد و پرده از برابر چشمانش برداشت و او همهء گناهانى را كه در حال انجام شدن بود مىديد ، ديد كه مردى در جايى زنا مىكند ، مردى ديگر از خانه‌اى دزدى مىكند و ديگرى به حق دوستش تجاوز مىكند و او را مىكشد و هم‌چنين مجموعه‌اى بزرگ‌از گناهان و عصيانها ، پيامبر همهء اينها را مىديد و لبريز از شگفتى و تعجّب مىشد در حالى كه او خود پيامبرى معصوم بود و از خداى متعال خشيت داشت و خدا را بدرستى مىشناخت .\r\nاز پيامبر روايت شده است كه فرمود :\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n« چون ابراهيم خليل را به ملكوت بردند و خداوند مىفرمايد : و اينچنين به ابراهيم ملكوت آسمانها و زمين را نشان داديم و براى آنكه از يقين آوران گردد ، خداوند چشم او را وقتى به آسمان بردش نيرو داد تا زمين و ساكنان آشكار و نهان آن را ديد ، پس مرد وزنى را ديد بر گناه ، بر آنان دعا كرد تا هلاك شوند و شدند ، ديگران را نيز بر همين حال ديد و همچنان كرد ، چند بار چنين كرد و چون باز خواست كه براى هلاك آنان دعا كند ، خداوند به او وحى كرد كه : اى ابراهيم دعايت را از بندگان من نگه‌دار كه من غفور ، رحيم ، جبّار وحليم ، گناهان بندگانم زيانى به من نرساند و اطاعت آنان سودى براى من ندارد . من براى شفاى غيظ آنان را سياست نمىكنم . آنچنان كه تو كردى ، پس دعاى خود را از بندگان من نگه‌دار كه تو فقط بنده‌اى بيم دهنده‌اى ، نه شريكى در مملكت و نه مهيمن بر من لذا من وبندگانم . بندگان من با من يكى از اين سه حال را دارند : يا توبه كرده‌اند و من پذيرفته و از گناهانشان گذشته و عيوبشان پوشانده‌ام ، يا عذاب خود را از آنان نگه داشته‌ام از آنجا كه مىدانم به زودى از صلب آنان فرزندانى با ايمان بيرون خواهند آمد ، پس با پدران و مادران كافر مدارا مىكنم و عذاب خود را از ايشان رفع مىنمايم تا آن مؤمن از صلب آنان بيرون آيد و اگر از اين حال خارج شوند عذاب من بر آنان واجب مىشود و بلاى من ايشان را احاطه كند و اگر اين دو حال نباشد عذابى كه براى آنان آماده كرده‌ام عظيم‌تر از آن است كه تو مىخواهى ، زيرا عذاب من بر بندگانم بر حسب جلال و كبرياى من است . .\r\nاى ابراهيم از ميان من و بندگانم برخيز كه من از تو بر آنان رحيم‌ترم ، برخيز كه من جبّار حليم و علّام حكيمم . آنان را با دانشم تدبير مىكنم و قضا و قدر خويش را در ميانشان روان مىسازم . »\r\n( بحار الانوار ج 12\r\n، ص 60 )\r\nبدينگونه مىبينيم كه خداى تعالى با آنكه همهء معاصى بندگان را مىداند بردبارى مىورزد ، در حالى كه قادر است آنان را بر كارهاشان بگيرد و عقوبت كند ،\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nامّا او آنان را عفو مىكند ، « ستايش خداى را بر عفوش بعد از قدرتش » ، خدا اين گونه بر بندهء خويش صبرى طولانى مىورزد و خشم خود را بر او نازل نمىكند ، انسانى را گاه دهها سال مهلت مىدهد در حالى كه آن انسان در گناه و عصيان سرگردان است ، تا شايد درآخر ، راه يابد و به راه رشد و هدايت بزگردد . « ستايش خداى را بر بردبارى طولانيش هنگام غضب در حالى كه بر هر آنچه خواهد ، تواناست » ، خدا عليرغم قدرت و جبروتش عفو مىكند و بردبارى و شكيبايى بر گناهكاران نشان مىدهد ، عفو و بردبارى و صبر از اسماء حسناى او هستند .\r\n\r\n5 - دعا ميانهء پيدا و ينهان\r\nالحَمْدُ للَّهِ خالِقِ الخَلْقِ ، باسِطِ الرِّزْقِ ، فالِقِ الإِصْباحِ ، ذِي الجَلالِ وَالإِكْرامِ وَالفَضْلِ وَالإِنْعامِ الَّذِي بَعُدَ فَلا يُرَى ، وَقَرُبَ فَشَهِدَ النَّجْوَى ، تَبارَكَ وَتَعالَى . الحَمْدُ للَّهِ الَّذِي لَيْسَ لَهُ مُنازِعٌ يُعادِلُهُ ، وَلا شَبِيهٌ يُشاكِلُهُ ، وَلا ظَهِيرٌ يُعاضِدُهُ ، قَهَرَ بِعِزَّتِهِ الأَعِزَّاءَ ، وَتَواضَعَ لِعَظَمَتِهِ العُظَماءُ ، فَبَلَغَ بِقُدْرَتِهِ ما يَشاءُ .\r\n« . . . ستايش خداى را كه آفرينندهء خلق است و گسترانندهء روزى و شكافندهء صبحها ، صاحب شكوه و بزرگوارى است و داراى فضل و انعام ، آنكه آنچنان دور است كه ديده نمىشود و آنچنان نزديك كه نجوا را مىشنود و تبارك و تعالى است ، ستايش خداى را كه منازعى ندارد تا همتاى او باشد و شبيهى كه همانند او و پشتيبانى كه ياوريش كند ، با عزّت خود عزيزان را مقهور كرد و بزرگان در برابر بزرگيش تواضع كردند ، پس با قدرتش به آنچه مىخواست رسيد . . . »\r\nستايش خداى را كه آفرينندهء خلق است و گسترانندهء روزى و شكافندهء صبحها ، صاحب شكوه و بزرگوارى است و داراى فضل و انعام ، آنكه آنچنان دور است كه ديده نمىشود و آنچنان نزديك كه نجوا را مىشنود و تبارك و تعالى است .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nتأمّل در اين بخش از دعا ما را به انديشه‌هايى مىرساند كه بارزترين آنها از اين قرارند :\r\nالف - در اينجا پيوندى استوار ميان « خالق خلق » و « گسترانندهء روزى » هست ، زيرا بر اساس آنچه از آيات قرآن و تدبّر در طبيعت جهانى كه در آن زندگى مىكنيم بر ما روشن مىشود ، آفرينش خدا به اين صورت نبوده است كه اشياء را از نيستى به هستى آورد ، بلكه جوهر و ذات اشياء همواره نيستى است ، خدا برقى از نور هستى بر اشياء فرو پاشيده و آنها با تكيه بر خداست كه موجود شده‌اند و قائم به اويند و خداوند است كه بر هر چيزى قيّوم است و اگر لحظه‌اى موجودات را رها كند ، نيست و نابود مىشوند و از آنها چيزى بجا نمىماند . اين آسمانهاى عظيم و اين فضاى نامتناهى با كهكشانهاى كه در آن است ، همه قائم به فرمان خدا هستند :\r\n( إِنَّ اللَّهَ يُمْسِكُ السَّموَاتِ وَالْأَرْضَ أَن تَزُولَا وَلَئِن زَالَتَا إِنْ أَمْسَكَهُمَا مِنْ أَحَدٍ مِن بَعْدِهِ . . . ) .\r\n( سورهء فاطر ، آيهء 41 )\r\n« همانا خدا آسمانها و زمين را از اينكه نابود شوند نگه مىدارد و اگر رو به زوال نهند گذشته از او هيچكس آنها را محفوظ نتواند داشت . »\r\nمفهوم عطا و فيض مستمر و هميشگى ، مفهومى است متناسب با روزى ، زيرا آنكه هستى را به اشياء اعطاء كرده ، همواره تكامل و استمرار و برآورده شدن نيازها را نيز به آنها به شكلى منظّم اعطا مىكند .\r\nوجود ما براى ادامه يافتن ، به خدا نيازمنداست نمود ظاهرى اين حقيقت ، روزى خداست كه اگر آن را از ما باز مىداشت ، اگر اين اكسيژنى را كه تنفّس مىكنيم و اين خوراكى را كه تغذيه مىكنيم و از طريق آن سلولها و بافتهاى بدن ما رشد مىكند ، از ما باز مىداشت ، طبعاً سرنوشت ما مرگ بود و نه فقط مرگ ، بلكه از هم پاشيدن و به خاك تبديل شدن .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nبنابراين اگر خدا روزى مستمر و عطاى پيوستهء خود را از خلق باز مىداشت كار مخلوقات به پايان مىرسيد از اينجاست كه اندازهء پيوند و ارتباط ميان اين دو چيز را كشف مىكنيم : « خالق خلق » و « گسترانندهء روزى » ، آن كسى كه خلق را آفريد هم اوست كه روزى رامى گستراند و پخش مىكند ، روزى در اين مورد بسيار فراتر از آن است كه انسان در وهلهء اوّل تصوّر مىكند ، زيرا شامل همهء عواملى است كه هستى را بر پا مىدارند و زندگى را دوام و استمرار مىبخشند ، « شكافندهء صبحها » اين نيز با قضيّهء روزى و استمرار آن مرتبط است ، زيرا كه صبح براى همه بهترين فرصت است براى جنبش و كوشش در جهت كسب روزى ، و خداست كه صبح براى همه بهترين فرصت است براى جنبش و كوشش در جهت كسب روزى ، و خداست كه صبح را مىشكافد و مىگشايد تا از دل تاريكى دَم برآورد : « شكافندهء صبحها ، صاحب جلال و اكرام . »\r\nب - بينش اسلامى ، بينشى است عمومى و كلّى كه موجودات پيدا و پنهان و حقايق ساده و پيچيده را با هم مرتبط مىكند . . . اين انديشه در اين بخش از دعا متجلّى شده است ، آنجا كه ميان آفرينش نخستين كه از چشم ما پنهان بوده و روزى گستردهء مستمر كه آن را هر دم مىبينيم و لمس مىكنيم ، ارتباط بر قرار مىكند ، اين روزى پيدا بهترين دليل است بر آن آفرينش نهانى . دعا بدينگونه ميان آن غيب و اين شهود ، ميان گذشته و اين حال ، ميان آنچه نديده‌ايم و آنچه همواره در هر لحظه مىبينيم ، ارتباط ايجاد مىكند ؛ اين از يك جهت ، و از جهت ديگر مىبينيم كه اين بخش از دعا در ميان آفرينش نخستين و روزى مستمر و شكافتن صبحها و جلال و اكرام خدا ، به مثابهء مجموعه‌اى به هم پيوسته از حقايق و اينكه خداوند در آن حال كه به ما نزديك است و سخن آرام ما را نيز مىشنود و نيز به سبب جلال و عظمت خويش از ما دور است ، پس از جهتى نزديك و از جهتى دور مىباشد ، نزديك است ، زيرا مهيمن است ، احاطه دارد ، شنوا و بيناست و دور است ، زيرا\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nعظيم و جليل است و با خلق شباهتى ندارد و خلق نيز به دو شبيه نيست ، ارتباط بر قرار مىكند . دعا مىگويد : « آنكه دور است ، از ديدن به چشم و اوهام خيال دور است « و نزديك است پس سخن آرام را مىشنود » اگر انسان با دوستش به آرامى سخن گويد كه كسى صداى او را نشنود ، خدا پيش از آن دوست اين صدا را مىشنود ، پس از اين جهت به انسان نزديك است و بلكه نزديكتر از رگ گردن : « و نزديك است پس نجوا را مىشنود ، تبارك و تعالى است . . »\r\nكلمهء « تبارك » رمز سلسله‌اى از اسمهاى خداوند خالق ، روزى دهندهء ، گسترانندهء بازگيرنده است و اسم « تعالى » رمز سلسله‌اى ديگر از نامهاى خداست :\r\nسبّوح ، منزّه و همهء نامهايى كه منتهى به تقديس خدا مىشود .\r\nستايش خداى را كه منازعى ندارد تا همتاى او باشد و شبيهى كه همانند او و پشتيبانى كه ياوريش كند . با عزّت خود عزيزان را مقهور كرد و بزرگان در برابر برزگيش تواضع كردند پس با قدرتش به آنچه مىخواست رسيد .\r\nدر حديثى از امام على عليه السلام آمده است كه در وصف مؤمنان مىفرمايد :\r\nخالق در نفسهاى اينان عظيم آمده پس هرچه جز اوست ، در چشم آنان كوچك شده است .\r\nاين معادله در دلهاى مؤمنان صادق متجلّى است ، در نفس اينان هر اندازه خداوند ، عظيم است ، خلايق به چشمشان كوچك مىآيد ، آنان هر آنچه جز خداست را بى ارزش و ناچيز و ناتوان يافته‌اند ، از اينرو دلهايشان به حطام دنيوى تعلّق نمىيابد و دوستى مادّيات و بلكه دوستى ما سِوَى اللَّه در آن داخل نمىگردد .\r\nدر كتابها آمده است كه حضرت عيسى عليه السلام با بعضى از حواريّون در گردش و سياحت بود ، به شهرى رسيدند و چون نزديك آن شدند گنجى بر راه يافتند ، گفتند : اى روح اللَّه اجازه ده در اينجا اقامت كنيم و اين گنج را به تصرّف خويش آوريم تا تباه نگردد ، عيسى گفت : همينجا اقامت كنيد و من به اين شهر در مىآيم كه\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nگنجى كه در آنجا دارم بجويم پس چون داخل شهر شد و در آن گشت خانه‌اى ويران ديد ، داخل شد ، پيرزنى را ديد ، به دو گفت : من امشب بر تو ميهمانم آيا جز تو در اين خانه كسى هست ؟ گفت آرى ! مرا پسرى است پدر مرده و يتيم كه به بيابان مىرود و خار جمع مىكند و به شهر مىآيد و مىفروشد و پولش را براى من مىآورد و با آن پول زندگى مىكنيم . پس خانه‌اى براى عيسى آماده كرد و چون پسرش آمد گفت : امشب خدا ميمهانى صالح براى ما فرستاده است كه از پيشانيش پرتو زهد و صلاح مىتابد ، پس همنشينى و خدمت او را غنيمت شمار ، پسر بر عيسى در آمد و او را خدمت كرد و گرامى داشت ، عيسى از كار و بار پسر پرسيد و در او اثار عقل و زيركى و استعداد براى ترقّى به مراحل كمال يافت ، امّا ديد كه دلش به غمى بزرگ مشغول است ، پس او را گفت : مىبينم كه دلت پيوسته گرفتار غمّى است ، مرا از آن خبر ده ، شايد دواى دردت بنزد من باشد . عيسى چون در اين سخن پا فشارى كرد ، پسر گفت : آرى ! در دل من غم و دردى است كه جز خدا كسى توان مداواى آن ندارد ، عيسى گفت : مرا از آن خبر ده ، شايد خدا علاج آن را به من الهام كند . پسر گفت : روزى خار مىكشيدم ، بر كاخ دختر شاه گذشتم ، به كاخ نگريستم و نگاهم به دختر افتاد و عشقش در دلم نشست و هر روز افزونتر مىشود و علاج آن را دوايى جز مرگ نمىشناسم . عيسى فرمود : اگر او را مىخواهى چاره‌اى براى تو مىانديشم تا با او ازدواج كنى . پسر به نزد مادر آمد و سخن عيسى را براى او گفت ، مادر گفت : اى فرزند ، من گمان نمىكنم اين مرد وعدهء چيزى دهد كه به آن وفا نتواند كرد ، پس سخنش گوش دار و در هرچه مىگويد فرمانبردارش باش . چون صبح شد عيسى به پسر گفت : بر در كاخ شاه رو و چون نزديكان و وزيران شاه آمدند و خواستند كه داخل شوند ، آنان را بگو : به شاه برسانيد كه من براى خواستگارى دخترش آمده‌ام ؛ آنگاه پيش من بيا و از آنچه ميان تو و شاه گذشت خبرم ده . پسر چنان كرد و چون كسان شاه سخنش را شنيدند خنديدند و تعجّب كردند ، پس بر\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nشاه وارد شدند و در حالى كه پسر را ريشخند مىكردند از گفتهء او پادشاه را خبر دادند ، پادشاه پسر را به حضور طلبيد ، پسر چون در آمد و خواسته را بازگفت پادشاه به ريشخند گفت : دخترم را به تو نمىدهم مگر آنكه براى من جواهرات قيمتى و بزرگ بياورى كه چنين و چنان باشد . . و آنچه را كه در خزانهء هيچ پادشاهى يافت نمىشود براى او وصف كرد .\r\nپسر گفت : من مىروم و خواست تو را مىآورم ، و بنزد عيسى بازگشت و ماجرا را بازگفت ، پس عيسى او را به ويرانه‌اى برد كه در آن سنگها وكلوخهاى بزرگ بود ، عيسى دست به دعا برداشت و خدا همهء آن سنگ و كلوخها را به جواهراتى از همان جنس و بهتر از آنچه شاه خواسته بود تبديل كرد ، پس عيسى گفت : اى پسر از اينها هر چه خواهى برگير و بنزد شاه ببر .\r\nچون سنگها را بنزد شاه برد ، شاه و مجلسيانش در اين كار متحيّر شدند ، امّا گفتند : اينها كافى نيست ، پسر پيش عيسى آمد و قصّه را بازگفت ، عيسى فرمود : به ويرانه رو و هرچه مىخواهى برگير وبنزد آنان ببر . پسر چون چندين برابر بار نخست جواهر بنزد آنان برد حيرتشان افزون گشت و شاه گفت : اين موردى عجيب است ، پس با پسر خلوت كرد و حال را از او پرسيد ، پسر نيز همهء ماجرا را بازگفت : پس شاه دانست كه مهمان ، عيسى است ، پس پسر را گفت : مهمانت را بگو بنزد من آيد و عقد دخترم را با تو ببندد . عيسى حاضر شد و عقد دختر را با پسر بست ، شاه نيز لباسى گرانبها به پسر پوشانيد و پسر همان شب را با دختر شاه بسر برد .\r\nچون صبح شد شاه پسر را خواست و با او سخن گفت و او را خردمند و فهيم و هوشيار يافت ، شاه جز آن دخترى فرزندى نداشت پس پسر را جانشين و وارث خود كرد و خواص و اعيان كشور را فرمود تا با او بيعت كنند و در اطاعت او باشند .\r\nشب بعد پادشاه ناگهان مرد و پسر را بر تخت شاهى نشانيدند و فرمانبردارش شدند و گنجينه‌ها را تسليم او كردند . پس از آن در روز سوم عيسى بنزد پسر آمد تا\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nوداع كند ، پسر گفت : اى حكيم تو بر من حقوقى دارى كه اگر تا ابد زنده بمانم نمىتوانم حتى يكى را سپاس بگزارم ، امّا ديشب چيزى به دلم آمد كه اگر پاسخم ندهى مرا از آنچه برايم حاصل كردى سودى نخواهد بود . عيسى گفت : چيست ؟\r\nپسر گفت : توكه توانستى مرا طى دو روز از آن حالت نكبتبار به اين پايگاه رفيع برسانى چرا اين كار را در حقّ خودت نكردى . و در اين لباس و حالت ديده مىشوى ؟ و چون در سؤال پا فشارى كرد ، عيسى فرمود : آنكه به خدا عالم است و به فناى دنيا و پستى آن بينا ، به اين پادشاهى نابود شونده و امور فانى رغبتى ندارد ، ما را از نزديكى خدا و شناخت و دوستى او لذّتهايى روحى هست كه اين لذّتهاى فانى را در پيش آن هيچ مىشماريم .\r\nپس چون عيسى پسر را از عيوب و آفات دنيا و نعيم و درجات آخرت خبر داد ، پسر گرفت : حال كه چنين است پرسشى ديگر دارم : چرا براى خود سزاوارترين و بهترين را برگزيدى و مرا در اين بلاى بزرگ افكندى ؟ عيسى فرمود :\r\nچنين كردم كه عقل و هوش تو را بيازمايم و نيز تا از ترك چيزها كه دارى بيشتر و كاملتر ثواب ببرى و حجّتى بر ديگران باشى ، پس پسر پادشاهى را رها كرد و لباسهاى پوسيدهء خود را پوشيد و درپى عيسى افتاد ، چون عيسى بنزد حواريّون بازگشت گفت : اين است گنجى كه مىپنداشتم در اين شهر است ، او را يافتم و ستايش خداى را .\r\n( بحار الانوار ج 14\r\n، ص 280 )\r\nهنگامى كه عظمت خدا در نفس انسان تجلّى مىيابد و دنيا به چشم او كوچك مىآيد ، همهء مصيبتها و مشكلات دنيا در برابرش حقير مىشود ، اين است كه مىبينيم پيامبران بزرگ بهترين مَثَل صبر و استقامت و پايدارى و مقاومت در برابر فشارها و مشكلات هستند ، از آنرو كه خدا در چشم آنان بزرگ و هرچه جز اوست كوچك است . حضرت ابراهيم عليه السلام نداى رب را اجابت مىكند و اقدام به بريدن سر پسرش مىنمايد و سپس فرزندانش را در زمينى بى آب و آبادنى رها مىكند و در\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nرويارويى با طاغوت در آتش افكنده مىشود ، امّا حتّى يك كلمه بر زبان نمىآورد و هم‌چنين كه نهصد و پنجاه سال در دعوت قوم خود صبر و شكيبايى نشان داد و بدينگونه بقيّهء پيامبران ، امّا اينها از كجا به اين بلند مرتبگى و تكامل دست يافتند ؟\r\nچگونه از دنيا و ما فيها فراتر و بالاتر رفتند و چسان استقامت كردند ؟ همانا در پس آنان سرچشمه‌اى از نور و اراده و قدرت بود ، سرچشمهء ايمان به خدا ، عظمت خدا در درون آنان جلوه‌گر شد و دنيا پيش آنان خوار و ناچيز گشت ، و ما به نوبهء خود فراخوانده شده‌ايم كه اين ايمان را تا درجهء خوار شمردن همهء دشواريها و مشكلات ژرفا بخشيم . ايمان عميق آن است كه قدرتى ما فوق به انسان مىدهد تا در زندان طاغوتان ايستادگى كند و مقاومتى بى همتا در برابر همهء شكنجه‌ها به انسان مىبخشد ، ايمان است كه باعث مىشود مؤمن مجاهد بالبخندى آشكار به پيشواز حكم اعدام برود ، زيرا چوبهء دار به زودى او را به سوى خدا عروج خواهد داد .\r\nايمان به خدا و عظمت او باعث مىشود كه ما در لحظه‌اى حسّاس رويارويى با زندگى ، تعادل و پايدارى خود را از دست ندهيم .\r\nبخش ديگر دعا به اين انديشه اشاره مىكند : « ستايش خداى را كه منازعى ندارد تا همتاى او باشد و شبيهى كه همانند او » در اينجا كسى نيست كه با خدا نزاع و كشمكش كند و همتا و همسان او باشد « و نه پيشتيبانى كه ياور او » سپس دعا مىگويد : « با قدرتش عزيزان را مقهور كرد » ، پس همهء عزّتمندان در برابر جبّار آسمانها و زمين خوار و شكست خورده‌اند ، « و بزرگان در برابر بزرگيش تواضع كردند پس با قدرتش به آنچه مىخواست رسيد » ، قدرت خدا بينهايت است و بر همه چيز و هر آنچه آن عزيز قدرتمند خواهد ، احاطه دارد .\r\n\r\n6 - نياز انسان به خدا\r\nالحَمْدُ للَّهِ الَّذِي يُجِيبُنِي حِينَ انادِيهِ ، وَيَسْتُرُ عَلَيَّ كُلَّ عَوْرَةٍ وَأَنَا\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nأَعْصِيهِ ، وَيُعَظِّمُ النِّعْمَةَ عَلَيَّ فَلا اجازِيهِ ، فَكَمْ مِنْ مَوْهِبَةٍ هَنِيئَةٍ قَدْ أَعْطانِي ، وَعَظِيمَةٍ مَخُوفَةٍ قَدْ كَفانِي ، وَبَهْجَةٍ مُونِقَةٍ قَدْ أَرَانِي ؟ فَأُثْنِي عَلَيْهِ حامِداً ، وَأَذْكُرُهُ مُسَبِّحاً . الحَمْدُ للَّهِ الَّذِي لا يُهْتَكُ حِجابُهُ ، وَلا يُغْلَقُ بابُهُ ، وَلا يُرَدُّ سائِلُهُ ، وَلا يُخَيَّبُ آمِلُهُ .\r\n« . . ستايش خداى را كه وقتى ندايش مىدهم اجابتم مىكند و همهء عيبهاى مرا مىپوشاند و من نافرمانيش مىكنم و نعمتى عظيم به من مىدهد و جزاى آن نمىگزارم ، چه موهبتهاى گوارايى كه مرا عطا كرد و بيمارى عظيمى كه كفايت نمود و شادمانيهاى شگفت‌انگيز و نغز كه به من نشان داد ، پس از روى ستايش او را ثنا مىگويم و تسبيح گويانه او را ذكر مىكنم . ستايش خداى را كه پرده‌اش ندرد و درش نبندد خواهانش رد نگردد و آرزومندش نااميد نشود . »\r\nذكر خداى متعال هنگامى جلوه مىگردد كه انسان اسماء حسناى او را ياد مىكند و همان هنگام به ياد خود مىآورد كه به خدا نيازمند و مضطرّ است و در پيش او ناتوان ؛ اگر انسان بتواند خود را بشناسد و با خودشناسى به درجه‌اى برسد كه بفهمد هر خيرى به او مىرسد از خداست و هر شرى به او مىرسد ازخود اوست ، و دريابد كه سرشت او در درّهء ضعف ، عجز ، عدم و عجله پا گرفته است ، اگر انسان به اين سطح از شناخت برسد به اوج عبوديّت و قلّهء اطاعت خدا رسيده است .\r\nپس خداى سبحان مىخواهد كه هويّت تن ما را از طريق كارهاى نيكمان به ما بشناساند و وقتى خود را شناخت ، بتحقيق خداوندش را خواهد شناخت .\r\nو روشن است ، آنچنانكه بعضى مىپندارند كار چندان ساده‌اى نيست ، زيرا رسيدن به اين سطح از شناخت ، نيازمند كارى فراوان ، ثابت و مستمر است ، چگونه ؟\r\nمىتوان از طريق آنچه در حديث آمده است ، پاسخ را مشخّص كرد : روانها\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nدو هزار سال قبل از بدنها آفريده شدند و در جهان اشباح بودند و اين جهان با عالم ذرّ تفاوت دارد ، سپس به عالم ذرّ و از عالم ذرّ به عالم نسل انتقال يافتند و از عالم نسل به برزخ و از برزخ به روز قيامت و از روز قيامت به سرنوشت نهايى : بهشت يا دوزخ ، منتقل مىشوند .\r\nعبداللَّه بن فضل هاشمى مىگويد : به امام صادق عليه السلام گفتم : خداوند به چه علّت روانها را بعد از بودن آنها در ملكوت اعلى در برترين جايگاه ، در بدنها نهاد ؟\r\nامام فرمود :\r\nخداى تبارك و تعالى دانست كه ارواح با شرف و علوى كه دارند اگر به حال خود رها شوند اكثراً به دعوى ربوبيّت خواهند گراييد ، پس آنها را به قدرت خود در بدنهايى كه از روى نظر و رحمت بر آنها در ابتداى تقدير براى ارواح مقدّر كرده بود قرار داد و آنها را به هم محتاج و متعلّق كرد و يكى را بر ديگرى رفعت داد و ديگرى را رفعتى بيشتر و بعضى را با بعضى برابر نهاد و پيامبرانش را به سوى آنها گسيل داشت و حجّتهاى بيم و بشارت دهنده‌اش را بر آنان گمارد ، حجّتهايى كه به عبوديّت و تواضع در برابر معبودشان به گونه‌هايى كه آنان را متعبّد سازد فرمان دادند و عقوبتها و ثوابهايى در دنيا و آخرت براى آنان قرار داد تا به خير دعوتشان كند و از شر بر كنارشان دارد و براى آنكه تن به طلب معاش ، كسب و كار دهند و بدانند كه آنان بندگانى آفريده شده هستند و روى به عبادت او آورند و از اينرو استحقاق نعمت ابد و بهشت جاويد را يابند و از گرايش به سوى آنچه حقّ آنان نيست در امان مانند .\r\nسپس فرمود :\r\n« اى ابن فضل خداى تبارك و تعالى بر بندگانش بهتر از آنان بر خودشان نظر مىافكند ، آيا نمىبينى كه همهء آنان دوست دارند بر يكديگر برترى يابند ، تا آنجا كه عدّه‌اى از آنان به دعوى ربوبيّت به ناحقّ به دعوى نبوّت به ناحق به دعوى امامت\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nگراييده‌اند ، با وجود آنكه در خود نقص ، عجز ، ضعف ، سستى ، نياز ، فقر و رنج و پيش‌آمد و غلبهء مرگ را مىبينند . اى ابن فضل خداى تبارك و تعالى جز صالح‌ترين كار را با بندگانش نمىكند و بر مردم ستمى روا نمىدارد و لى مردم خود بر خود ظلم مىكنند . »\r\n( بحار الانوار ج 58\r\n، ص 133 )\r\nتأكيد بر قرائت دعاهاى به جامانده از معصومين عليهم السلام از آن جهت است كه روح استقلال و احساس بى نيازى و طغيان ، به روح عبوديّت و خوارى و احساس نياز به خداى متعال ، تحوّل يابد . بدون شك بندگى و خوارى در برابر خدا با بندگى و خوارى در برابر مخلوقات تفاوت دارد ، بندگى كردن و خوار شدن در برابر خدا ، عزّت و افتخار است و از خدا عطا خواستن بى نيازى است . اين است كه در اين قطعه از دعاى افتتاح مىخوانيم :\r\n« ستايش خداى را كه وقتى ندايش مىدهم اجابتم مىكند . »\r\nمن در برابر خدا ناتوانم و در همه چيز به او نيازمندم و هرگاه ندا كنم از او پاسخ مىشنوم ، « و همهء عيبهاى مرا مىپوشاند و من نافرمانيش مىكنم » هر انسانى را ننگ و عيبى هست و مفتح شدن بعضى در برابر ديگران يعنى عاجز ماندن از سلوك و معاشرت .\r\nاز اينرو انسان نيازمند است كه خدا عيبهاى او را در دنيا و بويژه در آخرت بپوشاند .\r\nمفتضح شدن انسان و بر ملا شدن عيبهاى او در دنيا ، از دايرهء تنگ اجتماعى كه در آن زندگى مىكند و عبارت است از جمع عدّه‌اى محدود از افراد بشر ، نمىگذرد ، در حالى كه در روز قيامت آنجا كه فرد در كنار صدها ميليارد انسان ، در برابر خدا مىايستد ، افتضاح و بر ملا شدن عيبها او در برابر اين شمار عظيم انسانها ، امرى بس سخت و دشوار است .\r\nبنابراين ما خدا را سپاس مىگزاريم ، زيرا كه ننگهاى ما را مىپوشاند ، و اين\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nسپاس خدا بايد در شكل خوددارى از معصيت نمايان شود : « همهء عيبها مرا مىپوشاند و من نافرمانيش مىكنم » ، پوشش خدا بر انسان ، بايد به مانعى تبديل شود در برابر معصيت و نبايد اين پوشش عاملى شود كه انسان در پناه آن در گناه فرو رود . اگر انسان ايمانى راسخ ندارد كه او را از گناه بازدارد ، ناچار بايد از خدا كه ننگها و عيبهاى او را از خلايق مىپوشاند ، شرم داشته باشد .\r\n« نعمتى عظيم به من مىدهد و جزاى آن نمىگزارم . »\r\nخداى تعالى در زندگى به ما بركت مىدهد ، بلكه هر جزئى از زندگى ما نعمتى عظيم است از خدا ، همسر و فرزندان نعمتهاى خدا هستند ، عزّت و آزادى و قدرت نيز ، امّا ما به ازاى همهء نعمتهاى عظيم خدا ، در جهت خدا كارى نمىكنيم بلكه زندگى را در غفلت از اين همه نعمت ادامه مىدهيم : « نعمتى عظيم به من مىدهد و جزاى آن نمىگزارم . . . چه موهبتهاى گوارايى كه مرا عطا كرد و بيماى عظيمى كه كفايت نمود . »\r\nمواهب خدا غالباً چنان است كه انسان آنها را مىشناسد و لمس مىكند و گاهى نيز بر آنها شكرى مىگزارد ، امّا لطف خفى خدا آن است كه گرفتاريها و خطرهاى بزرگ را از انسان دفع مىكند ، چه انسان هر لحظه در معرض صدها خطر و گرفتارى است : بيمارى ، فقر ، شكست و مرگ : خداى متعال كسى است كه همهء اينها را از انسان دفع مىفرمايد .\r\n( لَهُ مُعَقِّبَاتٌ مِن بَيْنِ يَدَيْهِ وَمِنْ خَلْفِهِ يَحْفَظُونَهُ مِنْ أَمْرِ اللَّهِ . . . ) .\r\n( سورهء رعد ، آيهء 11 )\r\n« براى هر چيز پاسبانها از پيش رو و پشت سر بر گماشته كه به امر خدا او را نگهبانى كنند . »\r\nهر انسانى تعدادى فرشته دارد كه خدا بر او وكيل فرموده ، اين فرشتگان به مثابهء نگهبانانى هستند كه او را از معرض به خطر افتادن نگهدارى مىكنند و اگر هر\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nكس به خود رجوع كند دهها مورد از خطرهاى بزرگ را به ياد مىآورد كه نزديك بوده براى او پيش آيد ، امّا دستى غيبى او را نجات داده و خطر را از او دفع كرده است .\r\nپزشكىِ نُوين مىگويد : دليل آشكار مرض سرطان ، وجود سلولى فاسد در هر منطقه از مناطق بدن است ، اين سلول به توليد مثل مىپردازد و همهء سلولهاى مجاور خود را نيز فاسد مىكند ، آنگاه اين قطعه گسترده مىشود و بخش بزرگى از بدن را فرا مىگيرد آنگونه كه علاج آن براى پزشكى محال مىگردد ، اين سلول فاسد در همهء بدنها از زمان تولّد وجود دارد ، امّا بدلايلى مجهول ، بدون فعّاليّت است و گاهى در بعضى از بدنها باز به دلايلى مجهول ، به فعّاليّت و جنبش در مىآيد و به بيشترين مقدار ممكن ، سلولهاى مجاور خود را يكى پس از ديگرى فاسد مىكند .\r\nبنابراين همهء ما به اين بيمارى بزرگ تهديد مىشويم و هر لحظه امكان دارد لحظهء نهايى و مرگ به سرطان باشد ، امّا خداى سبحان همه اين تهديدها و خطرها را ازما دور مىكند ، امّا آيا ما او را سپاس مىگزاريم ؟ هرگز . .\r\n« چه موهبتهاى گوارايى كه مرا عطا كرد و بيمهاى عظيمى كه كفايت نمود و شادمانيهاى شگفت‌انگيز و نغز كه به من نشان داد » ، همهء زيباييها و شادابيهايى كه در زندگى هست خدا به ما داده و اين دليلى ديگر است بر ناتوانى و نياز ما به رحمت و فضل خدا ، امّا چگونه ؟\r\nوقتى در بيابان گرفتار تاريكى و سرما و وحشت هستى و سپس صبح را مىبينى كه با پرتو افشانى و درخشش خود به سوى تو مىآيد و توى دلت باز مىشود و درونت گشاده مىگردد و آرزوهايت زنده مىشود ، اين همان شادى نغز و شادابى و زيبايى است و گاهى عصر هنگام در هوايى گرم و خفه كننده و آزار دهنده نشسته‌اى و ناگهان آسمان را مىبينى كه از ابر پر شد و بارانى خوب باريد و هوا خنك شد ، پس به نشاط مىآيى و شادمانى تو را در خود مىگيرد .\r\nبنابراين در اينجا خدا انسان راغرق لحظه‌هاى شادى و سرور مىكند تا بداند\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nكه همواره نيازمند خداوند است : « چه شادمانيهاى شگفت‌انگيز و نغز كه به من نشان داد ، پس از روى ستايش او را ثنا مىگويم و تسبيح گويانه او را ذكر مىكنم . . »\r\nانسان از يكسو خدا را ثنا مىكند يعنى از او به نيكى ياد مىكند و او را مىستايد و در همان هنگام ذكر خدا را بر زبان جارى مىكند ، او را تسبيح مىكند و از اينكه به مخلوقات شبيه باشد ، پاك مىشمارد : « ستايش خداى را كه پرده‌اش ندرد » آيا كسى مىتواند به خداى متعال برسد ؟ حجاب خدا دريده نمىشود و او عزّت و شكوه خويش در سراپردهء عرش خود پنهان و پوشيده است ، « و درش نبندد » درهاى مردمان شبها بسته مىشود و حتّى بيشتر دادسراها در بعضى از ساعتهاى روز تعطيل مىشوند ، امّا درهاى خداوند هميشه باز مىماند و انسان مىتواند هر لحظه كه محتاج خدا باشد آن را بكويد : « درش نبندد و خواهانش رد نگردد » هنگامى كه انسان در خدا را مىكوبد ناچار خداوند او را اجابت مىكند ، خدا كسى را كه او را بخواند و از او چيزى بخواهد رد نمىكند « آرزومندش نااميد نشود » نيازى نيست كه انسان از خدا چيزى بخواهد ، بلكه كافى است در دل خود به خدا بينديشد تا خدا را در دلِ شكسته بيابد ، آنگاه محال است كه خدا آرزوى او را بر باد دهد ، امّا به اين شرط كه خود را نفريبد و اميدش فقط به اجابت خدا باشد و كسى را شريك او قرار ندهد .\r\n\r\n7 - تكيه داشتن بر خدا\r\nالحَمْدُ للَّهِ الَّذِي يُؤْمِنُ الخائِفِينَ ، وَيُنَجِّي الصَّالِحِينَ ، وَيَرْفَعُ المُسْتَضْعَفِينَ ، وَيَضَعُ المُسْتَكْبِرِينَ ، وَيُهْلِكُ مُلُوكاً وَيَسْتَخْلِفُ آخَرِينَ ؛ وَالحَمْدُ للَّهِ قاصِمِ الجَبَّارِينَ ، مُبِيرُ الظَّالِمِينَ ، مُدْرِكِ الهارِبِينَ ، نَكالِ الظَّالِمِينَ ، صَرِيخَ المُسْتَصْرِخِينَ ، مَوْضِعِ حاجاتِ الطَّالِبِينَ ، مُعْتَمَدِ المُؤْمِنِينَ . الحَمْدُ للَّهِ الَّذِي مِنْ خَشْيَتِهِ تَرْعَدُ السَّماءُ\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nوَسُكَّانُها ، وتَرْجُفُ الأَرْضُ وُعمَّارُها ، وَتَمُوجُ البِحارُ وَمَنْ يَسْبَحُ فِي غَمَراتِها . الحَمْدُ للَّهِ الَّذِي هَدانا لِهَذا وَما كُنَّا لِنَهْتَدِيَ لَوْلا أَنْ هَدانا اللَّه .\r\nالحَمْدُ للَّهِ الَّذِي يَخْلُقُ وَلَمْ يُخْلَقْ ، وَيَرْزُقُ وَلا يُرْزَقُ ، وَيُطْعِمُ وَلا يُطْعَمُ ، وَيُمِيتُ الأَحْياءَ ، وَيُحْيِي المَوْتَى ، وَهُوَ حَيٌّ لا يَمُوتُ ، بِيَدِهِ الخَيْرُ ، وَهُوَ عَلَى كُلِّ شَيْءٍ قَدِيرٌ .\r\n« ستايش خداى را كه ترسندگان را ايمن كند و درستكاران را برهاند و مستضعفان را بر كشد و مستكبران را پست كند و سلطه‌دارانى را هلاك و ديگران را جانشين آنها سازد و ستايش خداىِ درهم شكنندهء جبّاران ، نابود كنندهء ستمگران ، رديابندهء گريزندگان ، به كيفر رسانندهء ستمگران ، فرياد رس فرياد خواهان ، مرجع نيازهاى نيازمندان و تكيه‌گاه مؤمنان را . ستايش خداى را كه از خشيت او آسمان و ساكنانش و زمين و آباد كنندگانش بر خود مىلرزند و دريا و آنچه در اعماقش شناور است مىجنبند و مى جوشند . ستايش خداى را كه ما را به اين هدايت كرد و راه نمىيافتيم اگر خدا هدايتمان نمىكرد ، ستايش خداى را كه مىآفريند و آفريده نشده ، روزى مىدهد و كسى روزى دهِ او نيست ، اطعام مىكند و اطعام نمىشود ، و زندگان را مىميراند و مردگان را زنده مىكند و خود زنده‌اى است كه نمىميرد ، خير در دست اوست و او بر هر چيزى تواناست . . »\r\nدعاها واقعيت درونيى از آن انسان را كه در رفتارهاى اجتماعى او تأثير مىگذارد درمان و چاره مىكنند ، وقتى در يكى از بخشهاى دعا مىانديشيم ، ناچار مىپرسيم : اين بخش از دعا چارهء كدام امر است و چه كارى را پيش مىبرد ؟ و كدام انحراف را تصحيح مىكند ؟ و در جهت جبران كدام ضعف و عجز مىكوشد ؟ و به تعبير ديگر هدف خاص اين يا آن كلمهء دعا چيست ؟\r\nهنگامى كه در اين مسائل ، عميق مىشويم ، نخست به شناخت نقطه ضعفهايمان مىرسيم و سپس چگونگى درمان اين نقطه ضعفها را از طريق دعا\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nو احساساتى كه در درونمان مىجوشاند ودرسهايى كه به ما مىدهد ، مىآموزيم .\r\nدر حالت تأمل در كلمه‌اى از كلمات دعا ، نبايد به فهم اكتفا كنيم ، بلكه به آن راهى برسيم كه دعا براى درمان نقطه ضعفها و نقصهاى ما در پيش مىگيرد ، و وقتى به آن رسيديم آنگاه مىتوانيم از آن استفاده كنيم ولو در شكلى غير از شكل دعا .\r\nمثلًا بايد پرسيد : كوشش اين بخش دعا از جهت چيست ؟ پاسخ اين است كه : اين بخش از دعا ضعفى را كه در نفس انسان است جبران مىكند ، آن ضعف ، ضعف و ترس انسان است در برابر طبيعت ، در برابر اجتماع و در برابر قدرتهاى اجتماعى ؛ اين ضعف ناچار بايد جبران شود تا انسان تكامل يابد ، زيرا انسان بيمناكى كه از طبيعت و اجتماع وسلطهء فاسد حاكم مىترسد ، انسانى متكامل و مستقلّ نيست ، و شايد بتوان گفت انسانى مؤمن نيست ، زيرا مؤمن ترسو نيست ، مؤمنى كه دين خود را از سر ترس از مردم و اجتماع و طبيعت رهامى كند ، ايمانش به چه كارش مىآيد ؟ ايمان سلاح انسان در برابر طبيعت است ، دژى است كه نگهبان استقلال انسان مؤمن است ، پس هنگامى كه رخنه‌اى در اين دژ پديد آيد ديگر به چه كار انسان مىآيد ؟ چه سودى هست در ايمانى كه از استقلال تو پاسدارى نكند ؟ اين ايمان دوايى را مىماند كه هنگام بيمارى سودى نمىرساند و فقط نفعش از آنِ زمانى است كه انسان از سلامت كامل بهره‌مند است . . پس فايدهء اين دارو چيست ؟\r\nايمان دژ و سلاح انسان مؤمن است و انسان و سلاح خود را در برابر دشمن و هر آنچه مايهء بيم اوست به كار مىگيرد ؛ انسان به سرشت و فطرت خود از طبيعت ، تاريكى ، جانوران و پديدهاى طبيعى همچون رعد و برق و باد مىهراسد و از اينجاست كه در طول تاريخ ، پرستش پديده‌هاى طبيعى از سوى انسان پديد آمده است ، زيرا انسان از اين پديده‌ها مىترسيده و به پرستش آنها روى آورده و از اينرو هر جامعه‌اى پديده‌اى را كه با آن مىزيسته و از آن مىترسيده ، پرستيده است ، عدّه‌اى رعد و برق و ابر را ، وعده‌اى ديگر كه در ساحل درياها يا رودها\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nمىزيسته‌اند دريا يا رود را ؛ اين است كه مىبنيم قبطيهاى پيشين در مصر ، نيل را مىپرستيده‌اند زيرا در ساحل آن مىزيسته‌اند و هر سال يكى از زيباترين جوانان خود را به كام آن مىانداخته‌اند . هم از اين رو جماعتى از مردم ، سران قبايل را كه سمبل قدرت اجتماعى بوده‌اند ، مىپرستيده‌اند و بتها معمولًا سمبلهايى براى قدرتهاى خاصّ اجتماعى بوده‌اند .\r\nهمهء اينها از آنجاست كه در طبيعت انسان حالت خوارى و عقب‌نشينى و تبعيّت ، نهان است كه باعث مىشود هر آنچه را كه از آن بيم دارد و مى هراسد بپرستد .\r\nاين بخش از دعا اين ضعف بشرى را جبران مىكند ، زيرا به انسان مىگويد كه تو قوى هستى حتى اگر نيروى مادّى و سلاح نداشته باشى ، چون تو صاحب توكّل و اعتماد بر خدا هستى ، صاحب برنده‌ترين سلاح هستى و آن ، سلاح دعاست ، پس وقتى بر حاكم فاسد زور گويى داخل مىشوى اين دعا را بخوان تا دلت لبريز از قدرت رويارويى شود ، زمانى كه با انحرافى اجتماعى روبرو مىشوى اين دعا را بخوان تا به تو قدرت مقاومت در برابر آن و تصحيح آن را بدهد .\r\nبنابراين هر دعايى درمان واقعيتى درونى و ضعفى پاگرفته در نفس بشر است ، وقتى در دعا تدبّر مىكنيم بايد بكوشيم تا هدفهاى خاص هر بخش و هر كلمه از دعا را كشف كنيم ، بر اين اساس تدبّر خود را در اين بخش از دعاى افتتاح ادامه مىدهيم :\r\n« ستايش خداى را كه ترسندگان را امان دهد و در امان دارد . . . »\r\nترس ريشهء حسّاس زندگى انسان است ، و امرى است كه اين بخش از دعا در آغاز خود بر آن تأكيد مىكند . كسى كه از فرمانرواى ستم پيشه در ترس و لرز است چگونه مىتواند در برابر او پايدارى و ايستادگى كند ؟ و آنكه از طبيعت و پديده‌هاى آن مىهراسد چگونه ممكن است آن را تسخير كند و از آن سود جويد ؟ . . . پس اين\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nانسان بيمناك به كدامين ريسمان چنگ زند تا دلش آرام گيرد ؟\r\n- به ريسمان خدايى كه بيمناكان را امان مىدهد و در امان مىدارد « مؤمن » ( در امان دارنده ) از اسماء حسناى خداست . « و در ستكاران را مىرهاند » ، اگر اعمال ما صالح و درست باشد نبايد از هيچكس چيز بترسيم ، زيرا خدا هرگاه با هر سختى روبرو شويم ، نجاتمان مىدهد و ما را از آن مىرهاند . « و مستضعفان را بر مىكشد » و اگر ديگران ما را به ضعف كشند ، توان ما را سلب كنند و از جهت اقتصادى و فرهنگى از ما بهره كشى كنند و راههاى زندگى و پيشرفت را بر ما ببندند ، خداوند عزّت ، مستضعفان را مىكشد و بالا مىبرد و دست آنها را مىگيرد تا به ساحل نجات و زندگى آزادانهء بزرگوارانه برسند ، امّا به يك شرط ، كه آتش اميد و آرزو در درون انسان مستضعف فروزان بماند و به نااميدى و تسليم در برابر واقعيّت فاسد نينجامد .\r\n« و مستكبران را پست مىكند » ، ممكن نيست كه طغيانگران و گردن‌كشان همواره بتوانند چيرگى ستمگرانهء خود را بر ملّتهاى مستضعف ادامه دهند ، اين امر بر وفق سنّتهاى الهى در زندگى نيست ، پس خدا بى شك همهء مستكبران و طغيانگران را به زير مىكشد و مستضعفان را به جاى آنان بر مىكشد و ايشان را به رهبرى و پيشوايى مىرساند .\r\n« سلطه‌دارانى را هلاك و ديگران را جانشين آنها مىسازد » اين پادشاهان و طغيانگران وزورگويان كه سرنوشت ملّتها را در دست گرفته‌اند و با مقدّرات امّتهاى مستضعف بازى مىكنند ، نيرويى حقيقى در زندگى نيستند ، بلكه خداوند قاهر آنان را نابود مىكند و روزگارشان را سپرى مىسازد و ديگران را به جاى آنان به قدرت مىرساند . « ستايش خداىِ درهم شكنندهء جبّاران را » كسانى كه در زمين زورگويى مىكنند و خود را نيمه خدا « 1 » مىپندارند و ترس و اضطراب در دلهاى\r\n\r\n\r\n","description":"","footnote":"\r\n( 1 ) - انصاف الهه : نيمه خدا ، خدايچه .\r\n","page_name":" 149 ","page_number":149},
  {"content":"\r\n\r\nمردم مىاندازند و فساد در زمين مىپراكنند ، خدا به زودى پشت آنان را درهم مىشكند « درهم شكنندهء جبّاران و نابود كنندهء ستمگران » ستمگران را خدا يكسره نابود مىكند و هلاك مىسازد ، زندگى در اين مورد بسى عبرتها دارد ، كجا هستند آن كسانى كه در اين سرزمين ( ايران ) ، بر مردم ستم مىكردند ؟ خدا آنان را نابود كرد و دستشان را كوتاه ساخت . « دريابندهء گريزندگان » آيا ستمگر مىتواند بگريزد ؟\r\nآرى ، از دست مظلومان شايد ، امّا از خداى قاهر جبّار نمىتواند ، پس خدا او را هر كجا كه روى آورد مىگيرد ، او « دريابندهء گريزندگان و به كيفر رسانندهء ظالمان » است ، وبزودى آنان را به سختى عذاب مىكند ، « فريادرس فرياد خواهان » كسى كه خدا را مىخواند كه به فريادش رسد ، خدا به فريادش مىرسد يعنى در همان حال كه استغاثه مىكند ، اجابتش مىفرمايد .\r\n« مرجع نيازهاى خواهندگان » آنان كه از خدا حاجت مىخواهند - هر چند حاجات آنان زياد باشد - خدا مرجع نيازهاى آنان است و حاجات آنان را برآورده مىسازد ، پس آرزوهاى بزرگ را فقط خدا برآورده مىسازد « تكيه‌گاه مؤمنان » مؤمنان به او اعتماد و تكيه مىكنند . اين در مورد طغيانگران و قدرتهاى اجتماعى ، و امّا در مورد نيروهاى طبيعى ، دعا اين مورد مىگويد :\r\n« ستايش خداى را كه آسمان و ساكنان آن از خشيت او بر خود مىلرزند » انسان از آسمان و رعد و برقهايش مىترسد و اميد به رحمتهاى آسمانى نيز دارد ، امّا حقيقت جز اين است .\r\nكه آسمان خطرى ندارد كه تا باعث ترس شود ، زيرا آسمان و ساكنانش خود از خشيت خدامى لرزند ، پس در اين صورت چرا از طبيعت بترسيم ؟\r\n« ستايش خداى را كه آسمان و ساكنانش ، زمين و آباد كنندگانش از خشيت او بر خود مىلرزند » زمين و اهل آن از بيم و خشيت خدا مىلزرند « و دريا و آنچه در اعماقش شناور است مىجنبند ومىجوشند » اين جانداران بزرگ دريايى كه وزن\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nبعضى از آنها به صد تُن و طول بعضى از آنها به سى متر مىرسد ، همه از ترس و خشيت خدا برخود مىلرزند .\r\nبنابراين انسان مؤمن نبايد از پديده‌هاى طبيعى و آسمان و زمين و درياها بهراسد ، زيرا همهء اينها آفريدهء خدا و مسخّر فرمان او هستند .\r\nاكنون با دريافت اينكه پادشاهان ، زورگويان ، ستمگران و گردنكشان در مقايسه با خداوند هيچ قدرتى نيستند و به زودى يكسره نابود خواهند شد و اينكه آسمان و زمين و درياها و پديده‌هاى طبيعت دشمن انسان نيستند تا از آنها بترسد و بهراسد ، بلكه جملگى در برابر ملكوت خدا برخود مىلرزند ، پس بايد خدا را ستايش كنيم كه ما را به اين حقيقت ايمانى هدايت كرد . . پيش از اين ، از آفريدگان مىهراسيديم و آنها را به جاى خدا مىپرستيديم ، امّا خدا ما را به راه راست هدايت فرمود .\r\n« ستايش خداى را كه ما را به اين هدايت كرد و راه نمىيافتيم اگر خدا هدايتمان نمىكرد » خداى تعالى كسىاست كه خود را از راه‌خود به ما مىشناساند ، و اگر انسان را هدايت نمىكرد بشر در گمراهى خود سرگردان مىماند و انسان آفريده‌اى ناتوان و درمانده است كه در هر چيزى به خدا نياز دارد و خدا بى نياز و قيّوم است ، اوست كه اشياء ر امىآفريند و خود آفريدهء چيزى نيست و انسان را روزى مىدهد و خود به روزى نياز ندارد و بشر را مىخوراند ، به خوراك نيازمند نيست ، مرگ و زندگى و از نوزنده شدن در آخرت به دست اوست ، بلكه بر هر چيزى قادر است و هيچ چيز او را عاجز نمىكند .\r\n\r\n8 - شناخت پيامبر\r\nاللّهُمَّ صَلِّ عَلَى مُحَمَّدٍ عَبْدِكَ وَرَسُولِكَ وَأَمِينِكَ وَصَفِيِّكَ وَحَبِيبِكَ وَخِيَرَتِكَ مِنْ خَلْقِكَ ، وَحافِظِ سِرِّكَ ، وَمُبَلِّغِ رِسالاتِكَ أَفْضَلَ\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nوَأَحْسَنَ وَأَجْمَلَ وَأَكْمَلَ وَأَزْكَى وَأَنْمَى وَأَطْيَبَ وَأَطْهَرَ وَأَسْنَى وَأَكْثَرَ ما صَلَّيْتَ وَبارَكْتَ وَتَرَحَّمْتَ وَتَحَنَّنْتَ وَسَلَّمْتَ عَلَى أَحَدٍ مِنْ عِبادِكَ وَأَنْبِيائِكَ وَرُسُلِكَ وَصفْوَتِكَ وَأَهْلِ الكَرامَةِ عَلَيْكَ مِنْ خَلْقِكَ .\r\n« . . خدايا بر محمّد ، بنده و فرستاده‌ات ، امين و برگزيده‌ات ، دوستت و برگزيده‌ات از ميان خلق ، نگه‌دار رازت و تبليغگر رسالتهايت ، بهترين و نيكترين و زيباترين و كاملترين و پاكترين و بالنده‌ترين و پاكيزه‌ترين و طاهرترين و روشنترين و بيشترين‌آنچه درود فرستادى و مبارك داشتى و بخشودى و شفقت نمودى و سلام كردى به هر بنده‌اى و بر فرستادگان و پيامبران و برگزيدگان و اهل كرامتت ، درود فرست . . . »\r\nبخشهاى پيشين دعاى افتتاح غالباً بر محورهاى دعا يعنى ذكر و ياد خدا و خوارى براى او در مقام عبوديّت تمركز داشت ، امّا بخشهاى بعدى انسان را به استوار كردن عقايد اسلامى فرا مىخواند ، از بارزترين اين عقايد بعد از ذكر و شناخت خدا ، شناخت پيامبر و ائمّه است و بالطبع در اين مورد شناخت سطحى كه اسلام نام دارد كافى نيست ، بلكه بايد اين شناخت به شناختى عميق در قلب انسان تبديل شود و در كارها و رفتارهاى او تأثير گذارد ، و مسلماً در آنچه به اولياى خدا مربوط مىشود ، بايد شناخت به دوستى و به نوعى انسجام درونى كه باعث مىشود انسان براحتى و رغبت از آنان پيروى ، تبديل يابد ؛ دعا مىگويد :\r\nاين بخش از دعا شامل شمارى از محورهاى دعاست كه بارزترين آنها درود فرستادن بر پيامبر و سپس به شكلى نهانى و ضمنى بر صدّيقين و انبياء و صالحان و آنان كه پيش از پيامبر بوده‌اند مىباشد ، و از اينرو صفات پيامبر صلى الله عليه و آله در آن مشخّص شده است . اكنون بايد در هر بخش دعا بينديشيم ، در آغاز مىيرسيم : منظور از درود فرستادن بر پيامبر چيست ؟ و چرا ما در اين كار جدّيّت و تأكيد مىورزيم و آن را بر دعاهاى خود مقدّم مىداريم ؟\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nحكمت اين كار از طريق سه نكته‌اى كه خواهيم گفت معلوم مىشود :\r\nاوّل - مشخص كردن رابطهء ما با پيامبر مىباشد ، كه رابطهء دوستى و بخشش است ، زيرا پيامبر در راه تبليغ رسالت اسلامى تلاشى بس بزرگ از خود نشان داد و مسئوليّتهاى بزرگى را در اين راه بر دوش كشيد و خدا ما را با او هدايت كرد ، پس عطاى ما به پيامبر چيست ؟\r\nما چيزى نداريم كه به پيامبر دهيم و او هم از ما اجرى نمىطلبد ، نهايت اعتراف به تشكّر از پيامبر و درود فرستادن بر او و در اينكه از خدا بخواهيم به او بهترين پاداش را دهد ، پنهان است .\r\nسپاسگزارى ما در برابر خدمتها و تلاشهاى پيامبر در جهت نجات بخشيدن ما و همهء بشريّت از تاريكى نادانى و شرك ، به اين است كه از خدا بخواهيم به او اجرى نيك دهد .\r\nدوم - مشخّص كردن رابطهء خدا با پيامبر است كه آن نيز رابطهء عطا و بخشش است ، پيامبر پسر خدا نيست و از خدا نيز بى نياز نمىباشد كاملًا بر عكس ، بندهء خداست و به او محتاج است ، اين رابطهء پيامبر با خداست ؛ از اينروست كه ما از خدا مىخواهيم به پيامبر بخشش و عطا فرمايد و اين فقط به سبب نياز پيامبر به رحمت و فضل و عطاى خداى سبحان است .\r\nسوم - همچنان كه گفتيم وقتى انسان با زبان كسى ديگر دعا كند دعايش به زودى مستجاب مىگردد ، دعاى ما در حقّ هم مستجاب است و بدليل آنكه گناه كاريم ، در پيشگاه خدا رو سفيد نيستيم و گناهان ما فاصله‌اى ميان ما و خدا انداخته ، از اينرو براى پيامبر دعا مىكنيم و بر او درود مىفرستيم و او براى ما دعا مىكند و دعاى پيامبر شفاعت اوست :\r\n( . . . وَلَوْ أَنَّهُمْ إِذ ظَلَمُوا أَنْفُسَهُمْ جَاءُوكَ فَاسْتَغْفَرَوا اللَّهَ وَاسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً ) .\r\n( سورهء نساء ، آيهء 64 )\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n« و اگر آنان وقتى به خود ستم كردند بنزد تو مىآمدند و از خدا آمرزش مىطلبيدند و پيامبر براى آنان آمرزش مىطلبيد هر آينه خدا را توبه‌پذير و بخشاينده مىيافتند . »\r\nاگر پيامبرى براى ما دعا كند و شفاعت نمايد ، دعايش مستجاب است ، اين بدين معنى نيست كه استجابت دعاى پيامبر يا طلب آمرزش او براى قوم خود ، بر خدا حتم و فرض است ، بلكه به اين معنى است كه پيامبر در پيشگاه خدا وجيه و رو سفيد است و ما اين وجه پيامبر را پيشاپيش حاجات خود مىگذاريم و به خدا متوسّل مىشويم ، آنگاه خدا دعاى ما را مستجاب مىكند .\r\nمحور ديگر در اين بخش از دعا ، بيان صفتهاى پيامبر است كه بارزترين آنها عبارتند از :\r\n« او بندهء خداست » ما معمولًا مىگوييم : « أَشْهَدُ أَنَّ مُحَمَّداً عَبْدُهُ وَرَسُولُهُ ، اين معنى اينكه ما صفت عبوديّت را بر صفت رسالت مقدّم داشته‌ايم ، دليل آن است كه ما مىخواهيم غبار شرك را از خود دور كنيم ، زيرا انسان هنگامى كه كسى را پيش خود بزرگ مىشمارد ، تبديل به شكارى مىشود براى وسوسه‌هاى شيطان كه او را به دام شرك فرا مىخواند ، از اينرو ما تأكيد مىورزيم بر اينكه پيامبر با همهء عظمت و بلند مرتبگى ، بندهء خداست و اين امرى بس ضرورى است ، زيرا بسيارى از مردم وقتى كسى را دوست دارند دوستى باعث مىشود كه محبوب را تا حدّ خدايى بالا ببرند و اين بسيار خطرناك است ، زيرا بالا بردن انبيا و اوليا و صالحان تا حدّ خدايى پرده‌اى ميان انسان و پيروى راه آنان قرار مىدهد .\r\n« رسول و امين تو » پيامبر رسالت خدا را به سوى ما آورده است و امانتدار او در رسالت بوده و در آن تغيير و تبديل راه نداده است . ايمان ما به امانتدارى پيامبر باعث مىشود ، معتقد شويم به اين كه هر مخالفتى ، بزرگ يا كوچك ، با پيامبر به معنى مخالفت با خداى سبحان است :\r\n( . . . وَمَا آتَاكُمُ الرَّسُولُ فَخُذُوهُ وَمَا نَهَاكُمْ عَنْهُ فَانتَهُوا . . . ) .\r\n( سورهء حشر ، آيهء 7 )\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n« و هر آنچه رسول ، شما را آورد برگيريد و هر آنچه شما را از آن باز داشت واگذاريد . »\r\n« برگزيده‌ات » خداوند پيامبر را از ميان مردم برگزيد ، يعنى اگر در دوران پيامبر كسى بود كه در حمل رسالت الهى شايستگى بيشترى داشت خدا رسالت را بر دوش او مىنهاد ، بنابراين برگزيدن پيامبر فقط از آن رو بود كه او شخصيّتى كامل داشت و اين كار بيهوده و بى حكمت نبود .\r\n« دوست او » پيامبر حبيب و دوست خداست ، خدا او را و او خدا را دوست مىدارد و ما پيامبر را دوست مىداريم و در محفل دوستى همه شركت دارند و تا سطح هماهنگى و انسجام بالا مىروند .\r\n« و برگزيده‌ات از خَلقت » يعنى كسى كه او را از ميان آفريدگان خود برگزيدى .\r\n« نگه‌دار رازت » خدا رازى دارد كه در پيش پيامبر به وديعت نهاده است و اين راز در ميان اوليا مىگردد و از طريق آنان انتقال مىيابد ، بنابراين اين چيزهايى هست كه ما نمىدانيم ولى مورد فهم رهبرى معصوم است ، عقلهاى ما هر چند بالا رود به سطح عقل رهبرى نمىرسد .\r\n« تبليغگر رسالتهايت » تبليغ و رسانيدن رسالت ، كارى ساده نيست ، زيرا بدين معناست كه انسان از همه چيز مجرّد گردد :\r\n( يَا أَيُّهَا الرَّسُولُ بَلِّغْ مَا أُنْزِلَ إِلَيْكَ مِن رَبِّكَ وَإِن لَمْ تَفْعَلْ فَمَا بَلَّغْتَ رِسَالَتَهُ وَاللَّهُ يَعْصِمُكَ مِنَ النَّاسِ . . . ) .\r\n( سورهء مائده ، آيهء 67 )\r\n« اى پيامبر آنچه را كه از خداوندت بر تو فرود آمده تبليغ كن و اگر نكنى رسالت او را تبليغ نكرده‌اى و خدا تو را از مردم در امان مىدارد . »\r\nو امّا محور سوم كه سرشت درود فرستادن بر پيامبر است . دعا درود فرستادن بر پيامبر را با اين صفات مىآورد :\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n« برترين ، نيكترين ، زيباترين ، پاكترين ، بالنده‌ترين ، پاكيزه‌ترين ، طاهرترين و روشنترين . . . »\r\nمنظور از اين كلمات چيست ؟\r\nدرود يعنى رحمت خدا بر بندگانش ، اين امر به يك شكل و يك درجه نيست و در يك ظرف و يك زمينه نيز نمىآيد . رحمت خدا درجات ، زمانها و شكلهاى گوناگون دارد و ما براى پيامبر برترين ، نيكترين ، زيباترين ، كاملترين ، پاكترين و . . آنها را مىطلبيم و اين تعبيرها دلالت مىكند بر نوع رحمتى كه براى پيامبر مىطلبيم .\r\nهم‌چنين درود فرستادن بر پيامبر صلى الله عليه و آله به معنى ممنوعيّت درود فرستادن بر بندگان صالح خدا نيست . رحمت خدا واسع است و شامل پيامبر و جز پيامبر مىشود ، از اينرو دعا مىگويد :\r\n« بيشتر آنچه‌درود فرستادى ، مبارك داشتى ، بخشودى ، شفقت نمودى ، سلام كردى بر هر بنده‌اى ، بر انبياء ، برگزيدگان و اهل كرامتت » ، اين درود از جانبى نهانى است و بشكلى غير ويژه براى پيامبران و صالحان و برگزيدگان و گرامىداشتگان اوست .\r\nدر اينجا لازم است اشاره كنيم به اينكه ما - عليرغم درود فرستادن بر پيامبر - در برابر او مقصّر هستيم ، زيرا هدف آن است كه ما سيره ، آداب و اخلاق نيك او را بشناسيم و سپس ، عملًا در زندگى روزمرّهء خود به او اقتدا كنيم ، امّا مىبينيم كه اكثريت قريب به اتّفاق مسلمانان سيرت پيامبر را نمىشناسند و در طول زندگى خود حتّى يك كتاب هم دربارهء پيامبر نمىخوانند ، اينها چگونه مىخواهند با پيامبر روبرو شوند ؟ از ساده‌ترين حقوق پيامبر بر ما آن است كه سيرهء او را بخوانيم و در زندگى او عميق شويم سپس همهء اينها را بر روش خود كاملًا تطبيق دهيم .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\n9 - شناخت وصى\r\nاللّهُمَّ وَصَلِّ عَلَى عَلِيٍّ أَمِيرِ المُؤْمِنِينَ ، وَوَصِيِّ رَسُولِ رَبِّ العالَمِينَ ، عَبْدِكَ وَوَلِيِّكَ وَأَخِي رَسُولِكَ ، وَحُجَّتِكَ عَلَى خَلْقِكَ ، وَآيَتِكَ الكُبْرَى ، وَالنَّبَأ العَظِيمِ ،\r\n« . . . خدايا بر على امير مؤمنان و وصىّ فرستادهء خداوند جهان و جهانيان ، بنده و ياورت و برادر رسولت وحجّتت بر خلق و نشانهء بزرگت و خبر عظيم ، درود فرست . . . »\r\nدعا بعد از درود فرستادن بر پيامبر ، به درود فرستادن بر وصىّ و جانشين او امام على بن ابيطالب عليه السلام منتقل مىشود .\r\nدر درود و دعاى ما براى امام على عليه السلام همان فايده و همان محورهايى كه در درود پيامبر ذكر كرديم وجود دارد ، ما نمىتوانيم به امام على عليه السلام كه مسير تاريخ را دگرگون كرد و نمونه‌اى از حكومت اسلامى را به دست ما داد همان كسى كه هر توان و نيرويى داشت در راه خدا بذل كرد ، سپاس و پاداشى پيشكش كنيم ، ما فقط مىتوانيم بر او درود فرستيم و از خدا بخواهيم كه به او اجرش را بدهد و از ما به آنچه خدا خواست خوشنودش كند . « خدايا درود فرست بر على امير مؤمنان و وصىّ رسول خدا ، بنده و ولىّ تو و برادر پيامبرت » همانطور كه در بارهء پيامبر گفتيم دربارهء امام نيز نبايد بزرگداشت و دوست داشتن او ، ما راه به خدا دانستن او و غلو بكشاند ، زيرا امام بندهء خدا و يارى از ياران و ياوران بنده صالح خدا و برادر پيامبر و حجّت خدا بر خلق است :\r\n« و حجّت تو بر خلقت و نشانهء بزرگ تو . »\r\nدر اين بخش ، عبارت « نشانهء بزرگ تو » ما را به درنگ وادار مىكند ، چگونه امام على عليه السلام آيت بزرگ خداوند است ؟\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nپيش از آنكه به اين پرسش ، پاسخ دهيم بايد به اين حقيقت اشاره كنيم كه هر آنچه در جهان است ، آيت و نشانهء خداست :\r\n وَفِى كُلِّ شَىءٍ لَهُ آيَة * تَدُلُّ عَلَى أَنَّهُ واحِدٌ \r\n( او را در همه چيز نشانه‌اى است كه دلالت مىكند بر اينكه او يگانه است . )\r\nآيات خدا بر هم برتريهايى دارند و تفاوتهايى ميان آنها هست ، البتّه نه در نسبت با خدا ، زيرا خدا جهان را بى آنكه رنجى ببرد آفريد ، او هرگاه بخواهد چيزى بيافريند مىفرمايد كه : باش ، پس خواهد بود . آفرينش ميليونها كهكشان با آفرينش پشه‌اى كوچك ، براى او تفاوتى ندارد ، اين تفاوت آيات خدا از تفاوتهايى است كه با هم دارند و بر اساس نيرو و قدرتى است كه خدا به آنها داده است . از آيات خدا كه ما مىشناسيم و به ما نزديك است ، فرشتگانند كه از عظيم‌ترين آيات خدا شمرده مىشوند ، زيرا گماردگان بر جهان هستند ، در ميان آنان عدّه‌اى بردارندگان عرش ، شمارى فرشتگان آسمان ، تعدادى فرشتگان زمين ، درياها ، بادها و كوهها هستند و همهء اين پديده‌ها از طريق فرشتگانى كه بر آنها گمارده شده‌اند فرمانبر امر خدا هستند . وقتى به سورهء بقره مىنگريم ، مىبينيم كه خدا همهء فرشتگان را فرمود كه آدم ابوالبشر را سجده كنند !\r\nچرا ؟\r\nزيرا آدم خليفهء خداست ، امانتدار روح خدا :\r\nپس چون آن را معتدل بيارايم و از روح خويش در او بدمم براى او سجده كنيد .\r\nآن روحى كه خداوند در آيه‌اى ديگر دربارهء آن مىگويد :\r\n( وَيَسْأَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي وَمَا أُوتِيتُم مِّنَ الْعِلْمِ إِلَّا قَلِيلًا ) .\r\n( سورهء اسراء ، آيهء 85 )\r\n« و از تو دربارهء روح مىپرسند ، بگو روح از امر خداوند من است و شما را جز\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nاندكى علم نداده‌اند . »\r\nو نيز مىفرمايد :\r\n( لَيْلَةُ الْقَدْرِ خَيْرٌ مِنْ أَ لْفِ شَهْرٍ * تَنَزَّلُ الْمَلَائِكَةُ وَالرُّوحُ فِيهَا بِإِذْنِ رَبِّهِم مِن كُلِّ أَمْرٍ * سَلَامٌ هِيَ حَتَّى مَطْلَعِ الْفَجْرِ ) .\r\n( سورهء قدر ، آيات 3 - 5 )\r\n« شب قدر نيكتر است از هزار ماه ، فرشتگان و روح در آن به اجازهء خداوندشان از هر فرمان نازل گردانند ، اين شب سلامت و رحمت و تهنيت است است تا صبحگاه . »\r\nاين روح كه خدا از آن در آدم دميد از مهمترين آفريدگان خداست كه بندگان گراميش را با آن يارى مىدهد ، از اينرو همهء فرشتگان را كه حاملان عرش ، كرّوبيان ، فرشتگان آسمان و زمين و فرشتگان كهكشانهاى گوناگون نيز همگى در ميان آنان بودند ، فرمود كه به آدم سجده كنند . . . چرا ؟ زيرا آن روح در آدم بود ، بنابراين آدم كه گنجايش روح را داشت و خدا از روح خود در او دميد ، برترين همهء آفريدگان شد و چونكه برترين آفريدگان شد پس به نسبت آيات ديگر خدا ، آيه‌اى بزرگ است بر اين اساس آسمان ، زمين ، كوهها ، درياها ، رودها و همهء آفريدگان ديگر به فرمان فرشتگانند و فرشتگان خود ، آدم را سجده كردند و وقتى دانستيم كه خاتم پيامبران حضرت محمّد صلى الله عليه و آله شريفترين و بزرگترين همهء پيامبران و بلكه تكميل كنندهء رسالتهاى آنان است زيرا خاتم آنان مىباشد ، پس بايد بدانيم كه وصى خاتم پيامبران ، برادر و خويشاوند او حضرت على عليه السلام از آدم برتر است ، در اكثر تفسيرهاى قرآن آمده است كه منظور از « ما » در آيهء مباهله :\r\n( . . . وَأَنْفُسَنَا وَأَنْفُسَكُمْ . . . ) .\r\n( سورهء آل عمران ، آيهء 61 )\r\n« ما و شما . »\r\nامام على عليه السلام است .\r\nبنابراين اگر آسمانها به فرمان فرشتگانند و فرشتگان بر آدم سجود كرده‌اند و على از آدم برتر است ، پس آيهء بزرگ خداوند چيست ؟ آسمانها يا فرشتگان ؟\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nيا آن كس كه فرشتگان براى او و امثال او سجده مىكنند ؟ يا على بن ابيطالب جانشين پيامبر ؟\r\nدر اينجا بايد اين پرسش را مطرح كنيم كه چرا خدا بنى آدم را بر فرشتگان بلكه بر همهء آفريدگان برترى نهاد ؟ پاسخ آن است كه : زيرا خداوند دانش خود را بر دوش بنىآدم نهاد و چيزى مهمتر از اين دانش به آنان داد و آن آزادى ، اراده و انتخاب است ، ولى فرشتگان را فقط روح ، ايمان ، دانش و فضيلت عطا كرد ، امّا شهوت به آنان نداد ! پس فرشتگان بى آنكه گرفتار خواب ، بيخوابى و رنج شوند به پرستش خدا مشغولند و اين پرستش از سرشت و صفات آنان است .\r\nاين امر در مورد حيوانات روشنتر است ، زيرا خداوند به آنها عقل ، علم و اراده نداد و اين موجودات توده‌اى جزء از غريزه و شهوت هستند ، پس جانوران بر بنى آدم برترى ندارند ، امّا انسان : خدا به او عقل ، علم و اراده داد و سپس شهوات را با او آميخته ، اگر انسان از عقل خود پيروى كند و خداى سبحان را بپرستد و با آزادى كامل اين راه را برگزيند ، به خدا نزديك و در نزد او گرامى خواهد بود زيرا او مختار است كه سقوط كند يا بالا رود ، ولى با اين عمل خود بالا رفتن را انتخاب كرده است ! پس عظمت انسان از آنجا سرچشمه مىگيرد . او موجودى است كه مىخواهد ، موجودى تعيين كننده و تصميم گيرنده ، ولى فرشتگان اين چنين نيستند به اين معنى كه همينگونه آفريده شده‌اند ، مىخواهند امّا بدون دشوارى و پس از پيامبرى ، على بن ابيطالب عليه السلام قلّهء اين عروج و رفعت است .\r\nعلى عليه السلام كسى است كه در غزوهء احُد هفتاد زخم بر مىدارد و محتاج درمان است ، امّا پيش از آنكه از رنج نبرد بياسايد ، منادى پيامبر مىآيد و او را از نوبه جنگ مىخواند و او همهء اين آزارها و زخمها را تحمّل مىكند و باز روى به ميدان جنگ مىنهد .\r\nعلى عليه السلام مىتوانست عسل ناب و مغز گندم را خوراك خود كند و بهترين\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nلباسها را بپوشد ، زيرا امير مؤمنان بود و خدا اين نعمتها را بر او حرام نكرده بود ، امّا چنين نكرد ، او داراييها را ميان مردم به مساوات تقسيم مىكرد ، در حالى كه مىتوانست چنين نكند ، مىتوانست شبها را بخوابد ، امّا بر مىخواست و در يك شب هزار ركعت نمازمى گزارد ، على شب از كثرت نماز و عبادت بيهوش مىشد و در روز او را بر در خانهء يتيمان و مسكينان مىديدى ، على از انجام هيچ عبادتى فروگزار نكرده است .\r\nتاريخ به ياد مىآورد كه امام على عليه السلام قبل از فجر به مسجد مىآمد و نماز صبح را با مردم مىخواند و سپس تا طلوع آفتاب به نافله مشغول مىشد ، بعد از محراب خود به جاى ديگرى از مسجد مىرفت تا ميان مردم به قضاوت بنشيند و مشكلات آنها را حل كند ، سپس از مسجد بيرون مىآيد و در بازارهاى كوفه مىگرديد و ندا مىداد : « تقوى داشته باشيد ، بازرگان فاسق است تا آنكه به فقه رسد ، بر شما باد آموختن فقه و سپس اقدام به تجارت » آنگاه در كوچه‌هاى كوفه راه مىسپرد تا شايد نيازمندى را بيابد كه نتوانسته است به مسجد بيابد ، شايد فقير يا مسكينى را بيايد و ياريش دهد يا شايد فسادى ببيند و به اصلاح آن بكوشد .\r\nو بعد از نماز ظهر و عصر به خانه‌اش مىآمد و از همسرش مىپرسيد : آيا چيزى داريد ؟ پس اگر چيزى مىيافت مىخورد و اگر در خانه چيزى نبود آن روز را گرسنه سر مىكرد و هنگامى كه شب مىشد نماز مغرب و عشا را به جماعت مىگزارد و آنگاه تا صبح به عبادت مىپرداخت ، پس قرار چيست و خواب كجا ؟\r\nآيا اكنون نبايد اين انسان آيده آل ، آيه‌اى بزرگ از آيات خدا بشمار آيد ؟ امّا على عليه السلام شاگردى بود كه در دامان پيامبر پرورش يافت و خود مىگويد : من بنده‌اى هستم از بندگان محمّد صلى الله عليه و آله ، بنابراين همهء زندگى امام على عليه السلام دليلى راستين بر حقّانيّت رسالت اسلامى اوست و از اينرو ، او « نَبَا عظيم » است .\r\nهمانگونه كه امام على عليه السلام آيه‌اى بزرگ بود در جهاد ، صبر ، عبادت و زهد ،\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nحضرت فاطمه سلام اللَّه عليها دختر پيامبر كه اصول رسالت را در خانهء پدرش فرا گرفته بود نيز ، از اين صفات برخوردار بود .\r\nاو آيه‌اى بود همچون على عليه السلام امّا به گونه‌اى ديگر ؛ زهرا سلام اللَّه عليها براى آسمانيان ، چنان كه ستارگان براى اهل زمين مىدرخشند ، مىدرخشد ؛ او در محراب عبادت مىايستاد و نور از محراب او به آسمان فرا مىتابيد ، از آغاز شب تا صبح به پرستش و نماز مىپرداخت و براى همسايگان ، مردان و زنان مؤمن و براى شيعهء خود و اهل مكتب در طول تاريخ و براى مجاهدان دعا مىكرد و صبح پسرش حسن عليه السلام به اومى گفت : مادر براى همهء مردم دعا كردى پس بهرهء ما چه شد ؟ و او مىفرمود : پسرم بدان كه اوّل همسايه آنگاه خانهء خود ؛ فاطمه همسان و همتاى على بود جز اينكه او زن و على مرد بود .\r\n\r\n10 - حجّتهاى خدا بر بندگان\r\nوَصَلِّ عَلَى الصِّدِّيقَةِ الطَّاهِرَةِ فاطِمَةَ سَيِّدَةِ نِساءِ العالَمِينَ ، وَصَلِّ عَلَى سِبْطَيِ الرَّحْمَةِ ، وَإِمامَي الهُدَى الحَسَنِ وَالحُسَيْنِ سَيِّدَيْ شَبابِ أَهْلِ الجَنَّةِ ، وَصَلِّ عَلَى أَئِمَّةِ المُسْلِمِينَ ؛ عَلِيِّ بْنِ الحُسَيْنِ ، وَمُحَمَّدٍ بْنِ عَلَيٍّ ، وَجَعْفَرِ بْنِ مُحَمَّدٍ ، وَمُوسَى بْنِ جَعْفَرٍ ، وَعَلِيٍّ بْنِ مُوسَى ، وَمُحَمَّدٍ بْنِ عَلَيٍّ ، وَعَليٍّ بْنِ مُحَمَّدٍ ، وَالحَسَنِ بْنِ عَلِيٍّ ، وَالخَلَفِ الهادِي المَهْدِيِّ ، حُجَجِكَ عَلَى عِبادِكَ ، وَامَنائِكَ فِي بِلادِكَ صَلاةً كَثِيرةً دائِمَةً .\r\n« . . و بر صدّيقهء فاطمهء زهرا سرور زنان جهان ، بر نوادگان رحمت و پيشوايان هدايت ، حسن و حسين ، سروران جوانان اهل بهشت ، درود فرست ؛ و بر پيشوايان مسلمان ، على بن حسين ، محمّد بن على ، جعفر بن محمّد ، موسى بن جعفر ، على بن موسى ، محمّد بن على ، على بن محمّد ، حسن بن على و جانشين\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nهدايتگر هدايت شده ، حجّتهاى تو بر بندگانت و امانتداران تو در شهرهايت ، درود فرست درودى فراوان و پيوسته . . »\r\nحجّت كيست و براى چيست ؟\r\nشناخت انسان دربارهء خدا ، رسالت ، پيامبر ، و همهء اصول عقايد اسلامى به يك درجه نيست ، بلكه بر اساس راه و روش و اخلاق انسان و بر اساس حدّ پايدارى او در برابر فشارهايى كه برايش پديد مىآيد ، متفاوت است در معارف الهى - يا به تعبير مشهور : عقايد اسلامى - تنها ايمان اوّليّه به اينكه اين جهان خدايى دارد كافى نيست ، همچانكه اعتقاد تنها به وجود پيامبر و پيشوايان كافى نيست ، بلكه بايد اين امر به شناخت و از شناخت به يقين تبديل شود و اگر در دعاها تدبّر كنيم مىبينيم كه دعاها مسئوليّت اين تبديل شناخت به يقين را بر عهده دارند ، تا آنجا كه اين معارف عملًا در راه ، روش ، شخصيت و مقدار پايدارى ما منعكس مىشوند .\r\nامّا فرزندان امّت و بويژه علما و رهبران امّت از اين نقش مهمّ دعا غافل مانده‌اند ، از اينروست كه دعا مورد كوشش ، پژوهشى مطلوب قرار نگرفته است .\r\nاين بخش از دعاى افتتاح نقش امامان را به ياد ما مىآورد و اين از طريق درود فرستادن بر آنان و جدّشان حضرت محمّد صلى الله عليه و آله است زيرا اين تمركز بر امامان از طريق درود فرستادن بر آنان ، پيوند ميان فرزندان امّت و رهبران و پيشوايانشان را ژرفتر مىكند .\r\nدر اين بخش مىبينيم كه امامان به اين اوصاف موصوف مىشوند :\r\n« حجّتهاى تو بر بندگانت و امينان تو در شهرهايت » ، حجّت چيست ؟ و چرا خدا براى امّت مورد رحمت خود چهارده حجّت برگزيده است ؟ چرا خداوند حكيم به پيامبر اسم اكتفا نكرده و پس از او ، على و فاطمه و يازده امام از نسل آنان را به عنوان حجّتهاى خود بر بندگانش برگزيده ؟\r\nچرا ؟\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nپاسخ : « حجّت » يعنى آن كسى كه اگر از او پيروى كنيم ، فرمانبردارش باشيم و او را مقتدا و هدايتگر خويش قرار دهيم ، خداا ز ما مىپذيرد و بيش از اين در روز قيامت ازما باز خواست نمىكند ، پس اگر از امام على پيروى كنيم و به سيرت او بدون تحريف اقتدا نماييم ، نزد خدا از رستگارانيم ، زيرا على نسخهء دقيقى است از قرآن حكيم ، بى هيچ افزونى وكاستى ، او قرآن ناطق و همزاد قرآن است . پيامبر فرمود :\r\nمن دو چيز را به جانشينى خود در ميان شما باقى مىگذارم : كتاب خدا عترت و اهل بيتم ؛ و آن دو از هم جدا نمىشوند تا آنكه بر من در حوض وارد شوند .\r\nو فرمود :\r\nعلى با قرآن است و قرآن با على .\r\nبنابراين پيروى از امام على عليه السلام و اقتدا به سيرت او ، تبعيّت از قرآن و اقتدا به آن است ، در اين صورت اگر على عليه السلام صورت مجسّم ارزشهاى رسالت الهى باشد ، پس « حجّت » است .\r\nو امّا پرسش دوم : در اين صورت چرا به چهارده حجّت نياز داريم ؟\r\nپاسخ آن است كه : ما به اين حجّتها و بخصوص ائمّه نيازمنديم ، زيرا كه زمان در حال تغيير است و اين است حكمت تعدّد ائمّه ، اوضاع و احوال هميشه يكسان نيست ، گاهى اسلام حاكم است ، گاهى كفر و گاهى نفاق .\r\nانسان مسلمان گاهى زندانى است و گاهى شهيد ، گاهى حاكم است و گاهى عالم ، پس صفات انسان و جامعه و زمينه‌هاى اجتماعى و تحوّلات جامعه گوناگون و متفاوتند ، اين از يك سو ، از سوى ديگر خداى سبحان اين دين را آخرين دين قرار داد و پيامبر ما حضرت محمّد صلى الله عليه و آله را آخرين پيامبر ، بعد از او پيامبرى و بعد از كتاب ما كتابى نخواهد آمد ، عمر بشريت نيز ممكن است ميليونها سال به درازا انجامد\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nو ما نمىدانيم كه قيامت كى برپا خواهد شد :\r\n( . . . قُلْ إِنَّمَا عِلْمُهَا عِندَ رَبِّي لَايُجَلِّيهَا لِوَقْتِهَا إِلَّا هُوَ . . . ) .\r\n( سورهء اعراف ، آيهء 187 )\r\n« بگو علم آن نزد خداوند من است ، كسى بجز او آن ساعت را ظاهر و روشن نتواند كرد . »\r\nبنابراين بشريت در اوضاع و احوال گوناگون ، چه به صورت فردى ، چه اجتماعى ، نيازمند حجّتها و ائمّه است ، به عنوان مثال ما به پيشوايى نيازمنديم كه به ما بياموزد كه چگونه حكومت كنيم ، اين راه را با سيرت خود به ما بياموزد نه با سخنش ، تا سيرت او براى ما حجّتى باشد تا بدان اقتدا كنيم . ما نيازمند به چهره‌اى كامل از حاكم اسلامى ايده آل هستيم ، اين چهره را از كجا بيابيم ؟\r\nآن را در على بن ابيطالب عليه السلام مىيابيم ، آرى پيامبر نيز حاكم بود ، امّا نشانه‌هاى حكومت در زمان اوبه اندازه‌اى كه رسالتش جلوه‌گر بود بارز نبود ؛ ولى على بن ابيطالب عليه السلام به تمام معنى كلمه حاكم بود - اگر چه در دورانى كوتاه - .\r\nسيرت امام على عليه السلام به عنوان حاكم چه بود ؟\r\nتوجّه خود را به يك نقطه از اين سيرت معطوف مىكنيم آنگاه آن را با وضع حاكمان امروزى مسلمانان مقايسه مىنماييم :\r\nامام على خليفهء رسول اللَّه و حاكم بر كلّ امّت اسلامى و همزمان با اين فرماندهء قواى مسلّح نيز بود و در حالت جنگ با معاويه كه از امام شرعى تمرّد كرده بود بسر مىبرد ، در اين اوضاعى كه خطر از هر سو متوجّه امام است و خطر ترور او وجود دارد ، زيرا در صفوف لشكر او متمّرين هستند و حادثه ترور امام نه اوّلين حادثه ترور در اسلام بود و نه اوّلين حادثهء ترور يك فرمانروا ، برغم همهء اينها امام على عليه السلام جهت اداى نماز صبح به تنهايى از خانه به سوى مسجد به راه مىافتد و نخستين كارى كه در مسجد مىكند اذان است ، امروز كجا حاكمى اسلامى هست كه چنين طريقه و رفتارى داشته باشد ؟\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nعلى عليه السلام حاكم الهىاست ، حاكم الهى دعوت كننده به سوى خداست و اذان دعوت به سوى خدا ، از اينرو مىبينيم كه على عليه السلام در مسجد كوفه مىايستد و اذان صبح را ادا مىكند و مسلمانان را براى نماز بيدار مىنمايد .\r\nدر شب امام در جستجوى گرفتاران و مستضعفان و دردمندان به اطراف كوفه مىرود تا مشكلات آنان را حل كند ؛ زندگى شخصى او عبارت از اين است كه به بازار مىرود و آنچه را مورد احتياج است مىخرد و كالايش را خود به خانه حمل مىكند و هنگامى كه يكى از مؤمنان به او اعتراض مىكند و مىكوشد كه بار را از او بگيرد ، امام نمىپذيرد . چون خود اوست كه بايد بارهاى خويش را در روز قيامت حمل كند .\r\nاين است نشانه‌هاى حاكم اسلامى كه امام على عليه السلام تجسّم آن است و از اين طريق حجّتى است بر ما ، زيرا او در راه خدا از سرزنش هيچ سرزنش كننده‌اى نمىهراسد .\r\nتاريخ ذكر مىكند كه باده نوشى يكى از سران لشكر امام اثبات شد ، پس امام او را به مسجد كوفه آورد و حد را بر او جارى كرد ( هشتاد تازيانه ) ، بعد از اتمام كار ، مرد برخاست و به امام نگريست و گفت : اى امير مؤمنان در مصاحبت تو بودن خوارى است ولى دورى جستن از تو نيز كفر است . امام پاسخش داد : اين است عزّت .\r\nبنابراين امام على عليه السلام نمونهء زندهء حاكم اسلامى است .\r\nما به نمونه‌اى يك زنداى مسلمان به او اقتدا كند نيازمنديم ، اين امر را در امام موسى بن جعفر مىيابيم . براى بسيارى از ما پيش مىآيد در زندان طاغيان گرفتار آئيم ، در آغاز از داخل زندان شدن ناراضى و شاكى هستيم ، زيرا از بين رفتن عمر است و قادر بر انجام كارى مفيد نيز نيستيم ، وقتى به امام موسى بن جعفر عليه السلام كه مدّتى طولانى را در زندان طاغوتها سپرى كرد اقتدا مىكنيم ، مىبينيم كه امام عليه السلام\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nخدا را بر اينكه فرصت عبادت او را تأمين كرده است شكر مىگزارد و اين چنين از فرصتهاى زندان براى عبادت خدا بهره بر مىگيرد و شخصيت ايمانى خود را از اين طريق صيقل مىدهد .\r\nما به كسى نيازمنديم كه خون خود را تقديم راه خدا كند ، پس در اين امر به امام حسين عليه السلام اقتدا مىكنيم .\r\nبه فقيهى نيازمنديم كه دانشمند و متفكّر تربيت كند و امّت را به تفاصيل و جزئيات شريعت اسلامى راهنمايى كند ، پس به امام باقر و امام صادق عليهما السلام اقتدا مىكنيم .\r\nبه كسى نيازمنديم كه نقش شخصيت دوم را در دولت اسلامى بر عهده گيرد ، پس به امام على بن موسى الرضا عليه السلام اقتدا مىكنيم .\r\nاين چنين مىبينيم كه ما در حالات و اوضاع گوناگون زندگى به پيشوايانى نيازمنديم كه پيرو راه و روش آنان باشيم و از آنجا كه حالات و زمينه‌ها و نيز اشخاص گوناگونند ، براى دوره‌ها و اوضاع گوناگون به پيشوايانى نيازمنديم و شكّى نيست كه ائمّه فقط از آن ما نيستند ، بلكه براى نسلهاى آينده نيز هستند و اسلام در سراسر زمين منتشر و گسترده خواهد شد و امّت با قضايايى جديد و دقيق مواجه خواهد گرديد و مسائل فرهنگى و عميق ، به صحنه خواهد آمد ، در اينجاست كه بعضى از نقشهاى ائمّه عليهم السلام نمايان مىشود .\r\nبنابراين ائمّه حجّتهاى خدا بر بندگانند يعنى پيشوايانى هستند كه واجب است امّت بر مسير هدايت آنان برود و روش آنان را بر حسب تغيير زمينه‌ها و زمانها پيروى كند . .\r\nدر اينجا بايد اشاره‌اى داشته باشيم به اينكه عنصر زن نيمى از اجتماع بشرى را تشكيل مىدهد و زنان نيز به حجّتى نياز دارند تا در اوضاع گوناگون به سيرت او اقتدا كنند و با آنكه زن در مسائل مشترك ميان زنان و مردان به سيرت ائمّه اقتدا\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nمىكند ، در مسائل ويژهء زنان به پيشوايى از جنس خود نيز محتاج است ، از اينرو خداوند براى امّت اسلامى حجّتى از جنس زن قرار داده كه در شخصيت حضرت فاطمه سلام اللَّه عليها پديدار گشته است .\r\nاز اينجاست كه نقش حجّت در زندگى امّت و راز تعدّد « حجّتهاى خدا بر بندگان » كه عبارتند از پيامبر ، دخترش فاطمه زهرا سلام اللَّه عليها و دوازده امام ، نمايان مىگردد ، از اينرو مىبينيم كه اين بخش از دعا بعد از درود فرستادن بر پيامبر ، قرار گرفته است تا مسلمانان از طريق درود فرستادن بر حجّتها و قدوه‌هاى خود بدانان متذكّر شوند .\r\n. . و بر صدّيقهء طاهره فاطمه زهرا سرور زنان جهان و بر نوادگان رحمت و پيشوايان هدايت ، حسن و حسين ، سروران جوانان اهل بهشت ، درود فرست ؛ و بر پيشوايان مسلمانان ، على بن حسين ، محمّد بن على ، جعفر بن محمّد ، موسى بن جعفر ، على بن موسى ، محمّد بن على ، على بن محمّد ، حسن بن على و جانشين هدايتگر هدايت شده ، حجّتهاى تو بر بندگانت و امانتداران تو در شهرهايت ، درود فرست درودى فراوان و پيوسته . . .\r\n\r\n11 - نقش امام منتظر\r\n( عجّل اللَّه تعالى فرجه )\r\nاللَّهُمَّ وَصَلِّ عَلَى وَلِيِّ أَمْرِكَ القائِمِ المُؤَمَّل ، وَالعَدْلِ المُنْتَظَرِ ، وَحُفَّهُ بِمَلائِكَتِكَ المُقَرَّبِينَ ، وَأَيِّدْهُ بِرُوحِ القُدُوسِ يا رَبَّ العالَمِينَ .\r\nاللَّهُمَّ اجْعَلْهُ الدَّاعِيَ إِلَى كِتابِكَ ، وَالقائِمَ بِدِينِكَ ، اسْتَخْلفْهُ فِي الأَرْضِ كَما اسْتَخْلَفْتَ الَّذِينَ مِنْ قَبْلِهِ ، مَكِّنْ لَهُ دِينَهُ الَّذِي ارْتَضَيْتَهُ لَهُ ، أَبْدِلهُ مِنْ بَعْدِ خَوْفِهِ أَمْناً يُعْبُدُكَ لا يُشْرِكُ بِكَ شَيْئاً . اللّهُمَّ أَعِزَّهُ وَأَعْزِزْ بِهِ ، وَانْصُرْهُ وَانْتَصِرْ بِهِ ، وَانْصُرْهُ نَصْراً عَزِيزاً ، وَافْتَحْ لَهُ فَتْحاً يَسِيراً ، وَاجْعَلْ لَهُ مِنْ لَدُنْكَ سُلْطَاناً نَصِيراً .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nاللَّهُمَّ أَظْهِرْ بِهِ دِينَكَ وَسُنَّةَ نَبِيِّكَ حَتَّى لا يَسْتَخْفِي بِشَيْءٍ مِنَ الحَقِّ مَخافَةَ أَحَدٍ مِنَ الخَلْقِ .\r\nاللَّهُمَّ إِنَّا نَرْغَبُ إِلَيْكَ فِي دَوْلَةٍ كَرِيمةٍ تُعِزُّ بِها الإِسْلامَ وَأَهْلَهُ ، وَتُذِلُّ بِها النِّفاقَ وَأَهْلَهُ ، وَتَجْعَلُنا فِيها مِنَ الدُّعاةِ إِلَى طاعَتِكَ ، وَالقادَةِ إِلَى سَبِيلِكَ ، وَتَرْزُقُنَا بِها كَرامَةَ الدُّنْيا وَالآخِرَةِ .\r\nاللَّهُمَّ ما عَرَّفْتَنا مِنَ الحَقِّ فَحَمِّلْناهُ ، وَما قَصُرْنا عَنْهُ فَبَلِّغْناهُ .\r\n« خدايا درود فرست بر ولىّ امر خود ، قائمى كه آرزوى او دارند و عدالتى كه چشم به راه اويند و او را با فرشتگان مقربت يارى ده و به روح القدس تأييد كن اى خداوند جهان و جهانيان .\r\nخدايا او را دعوتگر به سوى كتاب و قائم به دين خود قرار ده و او را در زمين خليفه گردان همچنانكه پيشينيان او را خليفه كردى و براى او دينش را كه مورد رضاى توست تمكين ده و بيمش را به امنيّت بدل كن ، تا تو را پرستد و شرك نورزد .\r\nخدايا عزيزش كن و با او عزيز دار ، ياريش ده و با او يارى كن و پيروزيى عزيز او را ده ، گشايشى آسان او را عطا كن و از نزد خود حجّت و چيرگيى براى او قرار ده .\r\nخدايا با او دين خود و سنّت پيامبرت را آشكار كن تا حقّى ، از ترس خلق پنهان نماند .\r\nخدايا اشتياق دولت با كرمت را به پيشگاه تو مىآوريم ، دولتى كه اسلام و اهل آن را بدان عزيز دارى و نفاق و اهل آن را بدان خوار كنى و ما را در آن دولت از دعوتگران به اطاعت و هدايت كنندگان و پيشوايان به سوى راهت قرار دهى و ما را به سبب آن دولت ، كرامت دنيا و آخرت روزى كنى .\r\nخدايا هرچه از حق به ما شناساندى ما را بر آن وادار هرچه از آن بازمانديم ما را بدان برسان . )\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nنقش امام حجّت چيست ؟\r\nاينكه انسان پيشوايى الهى داشته باشد كه قلباً ، نفساً ، عقلًا و عملًا با او در پيوند و ارتباط باشد ، وسيله‌اى براى تكامل انسان چه به صورت فردى و چه اجتماعى و عامل توجّه همواره او به نمونه‌اى آسمانى كه براى او تعيين گشته است ، به شمار مىآيد و اين بخشى از حكمت ايمان ما به امام مهدى ( عج ) است كه به او بعنوان امامى كه شاهد ماست و نزديك به ما و آگاه از كارها و مراقب اعمال ما ايمان داريم ، و اين ايمان در شب قدر آنگاه كه فرشتگاه و روح ، سرنوشت و مقدّرات بندگان را فرود مىآورند ، متجلّى مىگردد :\r\nبِسْمِ اللَّهِ الرَّحمنِ الرَّحيمِ\r\n( إِنَّا انزَلْنَاهُ فِي لَيْلَةِ الْقَدْرِ * وَمَا أَدْرَاكَ مَا لَيْلَةُ الْقَدْرِ * لَيْلَةُ الْقَدْرِ خَيْرٌ مِنْ أَ لْفِ شَهْرٍ * تَنَزَّلُ الْمَلَائِكَةُ وَالرُّوحُ فِيهَا بِإِذْنِ رَبِّهِم مِن كُلِّ أَمْرٍ * سَلَامٌ هِيَ حَتَّى مَطْلَعِ الْفَجْرِ ) .\r\n( سورهء قدر )\r\nبنام خداوند بخشنده مهربان\r\n« ما اين قرآن را در شب قدر نازل كرديم ، و چه تو را به عظمت اين شب قدر آگاه تواند كرد ، شب قدر از هزار ماه بهتر و بالاتر است ، در اين شب فرشتگان و روح به اذن خدا از هر فرمان نازل گردانند ، اين شب رحمت و سلامت و تهنيت است تا صبحگاه . »\r\nدر اين شب مبارك فرشتگان مقدّرات حكيمانه را فرود مىآورند :\r\n( فِيهَا يُفْرَقُ كُلُّ أَمْرٍ حَكِيمٍ ) .\r\n( سورهء دخان ، آيهء 4 )\r\n« در آن شب هر امر با حكمت معيّن و ممتاز مىگردد . »\r\nهمهء اين تحوّلاتى كه بايد در يك سال پديد آيد در شب قدر از سوى خداوند مقدّر مىگردد ، سلامت انسان ، فقر و بيمارى و ثروت و بزرگوارى يا خوارى او در ميان مردم و هم‌چنين پيشرفت يا عقب ماندگى امّت ، تمدّن و فرهنگ يا جاهليّت آن . . . همهء اين سرنوشتها در شب قدر مقدّر مىگردد :\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n( فِيهَا يُفْرَقُ كُلُّ أَمْرٍ حَكِيمٍ * أَمْراً مِنْ عِندِنَا . . . ) .\r\n( سورهء دخان ، آيات 4 - 5 )\r\n« در آن‌شب هر امر باحكمت معيّن وممتاز مىگردد ، تعيين آن‌امر از جانب ماست . »\r\nامّا پرستش اين است : فرشتگان مقدّرات زندگى و بندگان را بر چه كسى فرود مىآورند ؟ در پاسخ مىگوييم : از تكريم خدا براى بنى آدم ، يكى آن است كه از خودشان حجّتهايى قرار داده كه فرشتگان بر آنها فرود مىآيند ، پس در هر عصرى از تاريخ ، از زمان آدم تا امروز در شب قدر فرشتگان بر شهر فرود مىآيند ، در عهد آدم بر آدم ، پس از او بر شيث ، بعد بر ادريس ، سپس بر ابراهيم و موسى و عيسى و محمّد صلى الله عليه و آله و سپس بر اوصياى او امامان معصوم ، يكى پس از ديگرى و اكنون بر امام مهدى منتظر ( عج ) زيرا او حجّت خدا بر بندگان است و دعا زمانى كه بر امام درود مىفرستد بر آن است كه پيوند ميان مؤمنان و حجّت خدا را عميقتر كند .\r\n« خدايا درود فرست بر ولىّ امر خود ، قائمى « 1 » كه آرزوى او دارند و عدالتى كه چشم به راه اويند و او را با فرشتگان مقربت يارى ده و به روح القدس تأييد كن اى خداوند جهان و جهانيان . »\r\nروح القدس در اينجا يعنى آن روحى كه در شب قدر فرود مىآيد و او كسى است كه خداوند بندگان مؤمن و انبياء و اوصيا را به وسيلهء او تأييد كرده است .\r\nو اوست كه خدا درباره‌اش مىگويد :\r\n( وَيَسْأَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي وَمَا أُوتِيتُم مِّنَ الْعِلْمِ إِلَّا قَلِيلًا ) .\r\n( سورهء اسراء ، آيهء 85 )\r\n\r\n\r\n","description":"","footnote":"\r\n( 1 ) - عادتى است كه وقتى نام « قائم » ذكر مىشود مىايستيم ، اين به چه معنى است ؟\r\nاين ايستادن رمز آمادگى ماست براى جنگى كه بايد حق بر ضدّ باطل ، تحت رهبرى امام حجّت ، درگير آن شود ، و نيز به معنى اين است كه ما تمنّاى آن داريم كه از سربازان امام و از مجاهدان در زير پرچم او باشيم .\r\n","page_name":" 171 ","page_number":171},
  {"content":"\r\n\r\n« از تو دربارهء روح مىپرسند بگو روح به فرمان خداوند من است . »\r\nدعا مىگويد : « ولى امر تو ، قائمى كه آرزوى او دارند . . . » پس امام بر امر خدا قيام مىكند « در آن شب هر امر با حكمت معيّن و ممتاز مىگردد ، تعيين آن امر از جانب ماست » امر در اينجا به چه معنى است ؟\r\n- خداوند قضا و قدر و امر و سنّتى دارد و سنّتهاى خدا قوانينى است كه براى جهان وضع كرده و ثابت و تغيير ناپذيرند .\r\nامّا امر خدا برتر از قوانين جهان است و امام حجّت از سوى خدا و به اجازه و تفويض و قدرت و اسم خدا مكلّف است كه امر از آنِ او باشد . « 1 »\r\nهدفها حقيقى انسان\r\nهر انسانى در اين دنيا هدفهايى دارد كه براى رسيدن به آنها نهايت كوشش خود رامى كند و چه انسان سالم باشد چه بيمار ، چه فرادست باشد و چه فرودست ، هدف اوست كه مسير زندگى و كوششهايش را تعيين مىكند . پس اگر هدف كسى رسيدن به نقطه‌اى معيّن باشد ، همهء حركت و كوشش او در جهت آن نقطه قرار خواهد گرفت .\r\nامّا اگر هدفش رسيدن به نقطه‌اى در جهت مقابل آن نقطه باشد پس حركات ،\r\n\r\n\r\n","description":"","footnote":"\r\n( 1 ) - در آغاز گفتار اشاره كرديم به اينكه ارتباط ما با امام ارتباطى خطى است و ما بايد در ارتباط با خط مستقيم امام باشيم ، به اين معنى كه فقيهى كه اولوالامر است او را پيشواى بالذات نمىدانيم ، بلكه پيشوايى او را برخاسته از نيابت عام امام عليه السلام به حساب مىآوريم ، بنابراين ما در هر قضيّه‌اى درپى نظر و رأى و موضع‌گيرى امام حجّت هستيم ، بلكه حتى ولى فقيه نيز درپى رأى درست امام است تا فتواى خود و موضع گيريهايش را بر آن اساس بنانهد زيرا كه شرعيّت رهبرى او متّكى به اندازه و مقدار التزام به خط امام حجّت است . از اينرو ما تا زمانى ملتزم به رهبرى فقيه هستيم كه او ملتزم سير بر صراط مستقيم باشد ، امّا اگر خداى نخواسته منحرف شد ، ارتباط ما با او فوراً قطع مىشود زيرا ارتباط حقيقى ما با خط امام حجّت است و تا آن اندازه كه فقيه اين خط را پيروى كند و نمونه و تجسّم آن باشد .\r\n","page_name":" 172 ","page_number":172},
  {"content":"\r\n\r\nرويكردها و كوششهايش به سوى اين نقطهء ديگر قرار خواهد گرفت و حركت به سوى شمال يا جنوب ، شرق يا غرب يكسان و مساوى نيست . اين چنين است هدف انسان كه مسير زندگيش را تعيين مىكند ، امّا مشكل انسان اين است كه بدرستى نمىداند هدف سليمى كه كوشش در جهت آن شايسته است ، كدام است ؛ يا به تعبير بهتر مشكل انسان از آنجا سرچشمه مىگيرد كه وى قادر نيست تا هدفش را در زندگى مشخّص نمايد !\r\nديگرانند كه هدفهايى راكه هدفهاى حقيقى او نيستند بر او ديكته مىكنند و او بعد از زمانى نه چندان كوتاه ، ساختگى بودن اين اهداف را در مىيابد و مىفهمد كه همهء تلاشها و حركاتش در جهت نقطه‌اى نادرست بوده است و به خودش خدمت نكرده ، بلكه به ديگران يا شيطان خدمت كرده است :\r\n( قُلْ هَلْ نُنَبِّئُكُم بِالْأَخْسَرِينَ أَعْمَالًا * الَّذِينَ ضَلَّ سَعْيُهُمْ فِي الْحَيَاةِ الدُّنْيَا وَهُمْ يَحْسَبُونَ أَنَّهُمْ يُحْسِنُونَ صُنْعاً ) .\r\n( سورهء كهف ، آيات 103 - 104 )\r\n« بگو آيا شما را از زيانكارترين مردم آگاه كنيم ؟ كسانى كه سعيشان در زندگى دنيا تباه شد و خود مىپندارند كارى نيك مىكنند . »\r\nبنابراين مشكل نخست انسان آن است كه هدفهاى او غالباً اهدافى حقيقى نيستند ، امّا مشكل ديگر اين است كه گاه هدفهاى انسان هماهنگ با فطرت و توان او نبوده‌اند . بسيارى از ما همهء زندگى خود را در قالبهايى تنگ و هدفهايى بسيار محدود فشرده مىكنيم ، زيرا نفس خود و مقدار طاقت و توانى را كه خدا به ما داده نمىشناسيم . خدا انسان را آفريده تا پيشوا وسرور طبيعت و جهان باشد و پادشاهى در بهشت كه فرشتگان خدمتش كنند ! امّا تنگ نظرى به خود ، چنانمى كند كه انسان براى خود هدفى محدود برگزيند ، هدفى كه با همهء تلاش خود در راه رسيدن به آن بكوشد و اين نيز باعث خسران اوست . كسانى هستند كه اهداف و آينده نگرى عاليى دارند امّا به صورت فردى ؛ مثلًا همهء هدفشان اين است كه ثروتمند\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nو صاحب مال و املاك شوند يا بلند آوازه گردند يا به تسلّط رسند ، امّا ديگر چه ؟\r\nدربارهء ديگران چطور ؟ هيچ چيز ! هرگاه هدف انسان فردى باشد با اهداف ديگران در تعارض و تصادم قرار خواهد گرفت ! و بالآخره باعث وقوع درگيريهاى اجتماعى كه متعلّق به قويتر است مىگردد .\r\nو دعاهاى به جامانده از معصومين از طريق معانى ستودهء خود مىكوشند تا هدف انسان و مسير او در زندگى تصحيح شود و اين از راه تحكيم اين امور در انسان است :\r\nالف - براى خود هدفى تعيين كند .\r\nب - انسان خودش اين هدف را براى خود تعيين كند نه اينكه ديگران به او ديكته كنند .\r\nج - اين هدف بايد هدفى عالى باشد نه پست .\r\nد - هدفش هدفى باشد مشترك ميان او و ديگران و فردى نباشد . پس به جاى آنكه براى رسيدن به سلطنت بر خود سخت‌گيرى ، بهتر است كه تو و مجموعه‌اى كه مىشناسى ، تو و اجتماعى كه در آن زندگى مىكنى با هم براى سلطان عادل كار كنيد وقتى سلطان عادلى باشد خير او همه گير و عمومى خواهد شد . به جاى كوشش براى كسب ثروتى كه راه آن مستلزم انتشار فقر و مخالفت با امّت و پيروى امّت از بيگانگان باشد ، در ساختن تمدّنى كه همه از خيرات آن بهره‌مند شوند كوشش كنيد ؛ كار كنيد تا كشورهايى پيشرفته و صنعتى باشد تا همه از آن بهره‌ور شوند .\r\nبجاى آنكه بكوشى تا به تنهايى در زندگى مرفهى باشى ، بكوش تا اخلاق فاضله در جامعه منتشر شود ، پس اگر اخلاق فاضله منتشر شد همه به زودى در وضعيّتى خوب در آرامش و اطمينان زندگى خواهند كرد .\r\nبنابراين از اهداف دعا ، يكى ، تصحيح مسير انسان و اهداف بزرگ اوست .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nهرگاه انسان اين هدفها را براى خود رسم كند با ديگران هماهنگ خواهد شد وسپس نهايت كوشش خود را براى تحقّق اين اهداف خواهد نمود .\r\nهرگاه هدف انسان شخصى باشد ، مثل ثروتمند شدن ، به زودى تنبلى از خود نشان مىدهد و از كار شانه خالى مىكند زيرا از شخصيّت راستين خود آگاه نيست .\r\nولى وقتى هدف ، برپايى حكم خدا در زمين باشد انسان همهء تلاش خود را براى تحقّق آن مبذول مىدارد و هر چند راه دراز باشد عزم و پافشارى او افزون مىگردد . از اينرو همهء توانهايش شكوفا مىشود ، پس به اين سبب انسانى متكامل و نامتناهى و نامحدود مىشود ، زيرا مىداند كه حتّى اگر به هشتاد سالگى برسد هدفهايى در پيش رو دارد كه بايد آنها را متحقّق كند پس همواره با نشاط و سرزنده خواهد بود حتى اگر پيرى فرتوت باشد ، زيرا داراى توان عظيم نفسى است . از اينرو مردى همچون « سليمان بن صرد خزاعى » را مىبينيم كه رهبرى نبردى جانبازانه را به عهده مىگيرد در حالى كه عمرش از نود سال گذشته ، بى آنكه پيرى او را به زحمت انداخته باشد . و سبب آن است كه او صاحب شعلهء هدف عالى در ضمير خود است كه او را بسوى شكوفا كردن توانهايش مىراند . در پايان دعاى افتتاح آنچه را كه توقّعات و اهداف حقيقى ما را در زندگى ترسيم و تعيين مىكند ، مىخوانيم ؛ دعا حول محور مولا و امام ما حجّت بن حسن مهدى ( عج ) و قرار دادن ما از ياران و ياوران او ، مىگردد :\r\n« خدايا او را دعوتگر به سوى كتاب و قائم به دين خود قرار ده و او را در زمين خليفه گردان همچنانكه پيشينيان او را خليفه كردى و براى او دينش را كه مورد رضاى توست تمكين ده و بيمش را به امنيّت بدل كن ، تا تو را پرستد وشرك نورزد . »\r\nدر اينجا بايد به چند مسئله اشاره كنيم :\r\n1 - اگر مؤمنين دعا كنند خدا اجابت مىفرمايد ، پس ما در مسير اين جهان\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nو آيندهء آن ، به اندازه‌اى معيّن ، اثرى داريم . پس هر كدام از ما مىتوانيم براى نزديك شدن فرج امام حجّت عمل كنيم و اين از طريق دعا با روح اميد است ، نه با روح يأس و نااميدى .\r\n2 - دعا در همين حالت داراى گونه‌اى آينده‌نگرى است ، يعنى انسان بايد در برنامهء زندگى خود عمل پيوسته و هميشگى براى رسيدن به اين هدف ، از جهت فراهم آوردن وسايل و آماده كردن راههاى ظهور امام حجّت ( عج ) را قرار دهد .\r\nپس دعا در حقيقت تعبيرى است از برنامهء مؤمن و اهداف او .\r\n3 - هنگامى كه انسان براى امام منتظر دعا مىكند با اين كار بخشى از حق او را بر خويش ادا مىكند ، هم‌چنين اين كار منجر به استوار كردن رابطهء اقتدا و پيروى از امام مىشود .\r\n« خدايا او را دعوتگر به سوى كتاب و قائم به دين خود قرار ده و او را در زمين خليفه گردان همچنانكه پيشينيان او را خليفه كردى و براى او دينش را كه مورد رضاى توست تمكين ده . »\r\nاين دين ، دين اسلام است ، امّا اسلام كامل ، اسلام ناب و اصيل ، و آنچه امام حجّت در نشر آن در همه جاى زمين و جا دادن آن در دلهاى بشريّت مىكوشد .\r\n« بيمش را به امنيّت بدل كن ، تا تو را پرستد و شرك نورزد . »\r\nامام بر سرنوشت اين دين بيمناك است .\r\nاو صدها سال است كه منتظر لحظهء ظهور است و در حالت آوارگى و هجرت دائمى در انتظار لحظهء موعود بسر مىبرد ، انسان مؤمن اينچنين بايد سختىها و مشكلات را تحمّل كند تا وقتى كه اهداف و توقّعاتش را محقّق نمايد .\r\n« خدايا عزيزش كن و با او عزيز دار ، ياريش ده و با او يارى كن و پيروزيى عزيز او را ده ، گشايشى آسان او را عطا كن و از نزد خود چيرگى براى او قرار ده و حجّتى روشن كه يار او باشد « عطا فرما » در قرآن مىخوانيم :\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n( وَقُل رَّبِّ أَدْخِلْنِي مُدْخَلَ صِدْقٍ وَأَخْرِجْنِي مُخْرَجَ صِدْقٍ وَاجْعَل لِي مِن لَدُنكَ سُلْطَاناً نَصِيراً )\r\n( سورهء اسراء ، آيهء 80 )\r\n« و بگو كه بارالها مرا به قدم صدق داخل و به قدم صدق خارج گردان و به من از جانب خود بصيرت و حجّت روشنى كه دايم يار و مددكار باشد عطا فرما . »\r\nپس ما از خدا مىطلبيم كه چيرگى و نيرويى به ما بدهد ، نه نيروى خود ، بلكه نيروى الهى ، دور از شهوات و هوسها و تلنبار شدن عوامل منفى در جامعه و هم‌چنين از خدا در اين دعا مىطلبيم كه براى امام حجّت ( عج ) چيرگى پيروزمندانه‌اى قرار دهد .\r\n« خدايا با او دين خود و سنّت پيامبرت را آشكار كن تا حقّى از ترس خلق پنهان نماند . »\r\nما بسى رنجور مىشويم وقتى مىبينيم كه سنّتهاى پيامبر ناپديد شده و نشانه‌هاى رسالت مندرس گشته و خلاف احكام خدا بطور آشكار در همهء كشورهاى اسلامى ، انجام مىگيرد و ما در بسيارى از اوقات ناچاريم از روى تقيّه سكوت كنيم ، امّا ما در اينجا از خدا مىخواهيم كه امام حجّت را ظاهر فرمايد تا ديگر تقيّه‌اى نباشد و اسلام حكمفرما و چيره شود .\r\nدعا سپس مىپردازد به ترسيم نقشهء هدفهاى راستين انسان در زندگى ، هدف ، صاحب املاك و زن و فرزند شدن و لذّت و بهره‌ورى از اينها نيست ، هدف اساسى اين است كه انسان نقشى فعّال و سازنده در تصحيح مسير زندگى داشته باشد :\r\n« خدايا اشتياق دولت با كرامت را به پيشگاه تو مىآوريم ، دولتى كه اسلام و اهل آن را بدان عزيز دارى و نفاق و اهل آن را بدان خوار كنى و ما را در آن دولت از دعوتگران به اطاعت و هدايت كنندگان وپيشوايان به سوى راهت قرار دهى و ما را به سبب آن دولت ، كرامت دنيا و آخرت روزى كنى . »\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nبنابراين هدف اوّل برپايى حكومت اسلامى راستين است ، نه حكومت اسلامى منافقانه بر طبق اسلام ساختگى و هماهنگ با اميال غرب يا شرق .\r\nهدف دوم اين است كه انسان در اين حكومت نقش پيشتاز را داشته باشد ، پس ما نبايد منتظر باشيم كه ديگران براى ساختن دولت اسلامى اقدام كنند ، ماييم كه بايد آن را بنا كنيم و ماييم كه براى اجراى نقش پيشتاز بايد بپاخيزيم : « و در آن دولت ما را از دعوتگران به طاعتت وراهنمايان و پيشوايان به سوى راهت قرار دهى » ، ما چه از نظر گفتار و چه ازنظر كردار نقشى پيشتازانه داريم ، دعوت به فرمانبردارى خدا اجراى اين نقش است از نظر گرفتار و رهبرى به سوى راه او اجراى اين نقش است از نظر عمل و به صحنه آمدن . « و به سبب آن دولت ، كرامت دنيا و آخرت را روزى ما كنى » ، اين است هدف دولت اسلامى ، كرامت يعنى استقلال و خير و فضيلت ، بالاترين هدف دولت اسلامى اين نيست كه به پيشرفت مادى ، اگر اين پيشرفت به قيمت استقلال و فضيلت و نيكى به مردم تمام شود ، برسد ؛ مثالى مىزنيم : امريكاييها از نظر تمدّن پيشرفت كرده‌اند ، امّا به قيمت ملّتها و فضيلت و اسرائيل نيز از نظر تمدّن پيشرفته است امّا به قيمت استقلال خود ، زيرا دولت كوچكى است وابسته و مرتبط به غرب ، بلغارستان نيز پيشرفته است ، امّا به قيمت استقلالش زيرا پيرو شرق است .\r\nامّا دولت اسلامى درپى پيشرفت است ، امّا در كنار استقلال و استقلال را مىخواهد و در كنار آن فضيلت را .\r\n« خدايا هرچه از حق به ما شناساندى ما را به آن وادار و هرچه از آن بازمانديم ما را بدان برسان . »\r\nامّا چگونه به اين هدف مقدّس برسيم ؟\r\nبه وسيلهء دو چيز :\r\n- « هرچه از حق به ما شناساندى ما را بر آن وادار » ، به اندازهء شناختمان از\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nحقايق مسئوليّت بپذيريم ، پس اگر دانستيم كه جهاد واجب است مسئوليّت آن را به عهده گيريم .\r\n- « و هرچه از آن بازمانديم ما را بدان برسان » ، وقتى به نقص خود در دانسته‌ها و فرهنگ دينيمان پى برديم ، بايد بكوشيم كه اين نقص را بر طرف كنيم ، پس انسان بايد آن اندازه از دين را كه مورد شناخت اوست به كار بندد و آن مقدار را كه نمىشناسد در جستجوى شناخت آن باشد .\r\n\r\n12 - پايه‌هاى حكومت اسلامى\r\nاللَّهُمَّ المُمْ بِهِ شَعَثَنا ، وَاشْعَبْ بِهِ صَدْعِنا ، وَارْتُقْ بِهِ فَتْقَنا ، وَكَثِّرْ بِهِ قِلَّتَنا ، وَأَعْزِزْ بِهِ ذِلَّتَنا ، وَأَغْنِ بِهِ عائِلَنا ، وَاقْضِ بِهِ عَنْ مُغْرَمِنا ، وَاجْبُرْ بِهِ فَقْرَنا ، وَسُدَّ بِهِ خَلَّتَنا ، وَيَسِّرْ بِهِ عُسْرَنا ، وَبَيِّضْ بِهِ وُجُوهَنا ، وَفُكَّ بِهِ أَسْرَنا ، وَأَنْجِحِ بِهِ طَلِبَتِنا ، وَأَنْجِزْ بِهِ مَواعِيدَنا ، وَاسْتَجِبْ بِهِ دَعْوَتَنا ، وَأَعْطِنا بِهِ سُؤْلَنا ، وَبَلِّغْنا بِهِ مِنَ الدُّنْيا وَالآخِرَةِ آمالَنا ، وَأَعْطِنا بِهِ فَوْقَ رَغْبَتِنَا ، يا خَيْرَ المَسْؤُولِينَ ، وَأَوْسَعَ المُعْطِينَ ، اشْفِ بِهِ صُدُورَنا ، وَأذْهِبْ بِهِ غَيْظَ قُلُوبِنا ، وَاهْدِنا بِهِ لَمَا اخْتُلِفَ فِيهِ مِنَ الحَقِّ بِإِذْنِكَ ، إِنَّكَ تَهْدِي مَنْ تَشاءُ إِلَى صِراطٍ مُسْتَقِيمٍ ، وَانْصُرْنا بِهِ عَلَى عَدُوِّكَ وَعَدُوِّنا إِلهَ الحَقِّ آمِّينَ .\r\nاللَّهُمَّ إِنَّا نَشْكُو إِلَيْكَ فَقْدَ نَبِيِّنا صَلَواتُكَ عَلَيْهِ وَآلِهِ ، وَغَيْبَةَ وَلِيِّنا ، وَكَثْرَةَ عَدُوِّنا ، وَقِلَّةَ عَدَدِنا ، وَشِدَّةَ الفِتَنِ بِنا ، وَتَظاهُرَ الزَّمانِ عَلَيْنا فَصَلِّ عَلَى مُحَمَّدٍ وَآلِهِ ، وَأَعِنَّا عَلَى ذلِكَ بِفَتْحٍ مِنْكَ تُعَجِّلُهُ ، وَبِضُرٍ تَكْشِفُهُ ، وَنَصْرٍ تُعِزُّهُ ، وَسُلْطانِ حَقٍّ تُظْهِرُهُ ، وَرَحْمَةٍ مِنْكَ تُجَلِّلُناها ، وَعافِيَةٍ مِنْكَ تُلْبِسُناها ، بِرَحْمَتِكَ يا أَرْحَمَ الرَّاحِمِينَ .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n« خدايا با آن امام ، پريشانى ، پراكندگى ورخنهء ما را بر طرف كن و شكاف ما را بپيوند و كمى ما را به افزونى و خوارى ما را به عزّت بدل كن و عائل ما را غنى كن و دين ما را ادا كن و فقر ما را جبران كن و خلل ما را مسدود كن و سختى ما را آسان كن و روى ما را سفيد كن و اسيران ما را آزاد كن و حاجتهاى ما را روا كن و وعده‌هاى ما را برآورده كن و دعاى ما را استجابت كن و خواستهء ما را عطا كن و ما را به آرزوهاى دنيا و آخرت برسان و برتر از آنچه ميل آن داريم به ما عطا فرما ، اى بهترين كسانى كه مورد درخواست قرار مىگيرند و گسترده عطاترينِ كسان ، دلهاى ما را با او استفاده و خشم قلبهاى ما را ببر و هدايتمان كن به اذن خود به حقّى كه مورد اختلاف است كه تويى آنكه هر كه را خواهى به راه راست هدايت مىكنى ؛ و ما را با او بر دشمن تو و دشمن ما يارى ده اى معبود راستين آمين .\r\nخدايا ما شكايت نبودن پيامبرمان صلى الله عليه و آله و غيبت وليّمان و فراوانى دشمنان و كم شمار بودن خود و سختى فتنه‌ها و غلبهء روزگار بر ما را به پيشگاه تو مىآوريم پس بر محمّد و آل او درود فرست و ما را با پيروزيى عاجل و بر طرف كردن زيان و ياريى كه بدان عزّت مىبخشى و چيرگى و دليل حق كه آشكار مىگردانى و رحمتى كه با آن ما را تجليل مىكنى و عافيتى كه در ما مىپوشانى ، يارى ده بِرَحمَتِكَ يَا أَرْحَمَ الرّاحِمينَ . »\r\nدولت اسلامى راستين ، دولتى است كه برپايه‌هاى الهى استوار باشد ، بارزترين اين پايه‌ها ، گشتن دولت به گرد محور رهبرى ربّانى است ، از اينروست كه نتايجى را كه در پايان دعاى افتتاح ذكر شد حاصل جامعهء انسانى مىكند ، اين نتايج ، هم‌چنين توقّعاتى هستند كه هر مؤمنى بايد براى تحقّق آنها با همهء امكاناتى كه در دست دارد ، بكوشد .\r\nدعاهاى به جامانده از معصومين ، در ضمير انسان كه دعا مىكند در شكل برنامه‌هاى عملى كه براى تحقّق عينى آنها دست به كار مىشود ، منعكس مىشوند .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nپس هنگامى كه در ماه رمضان دست خود را بازارى و تضرّع به سوى خدا دراز مىكنيم و مىگوييم : « خدايا شادى نثار مردگان كن ، هر فقيرى را بى نياز كن ، هر گرسنه‌اى را سير كن ، هر برهنه‌اى را بپوشان ، هر امر فاسد از امور مسلمانان را اصلاح كن ، حال بد ما را به حال نيك خود تغيير ده . . . » وقتى اين دعاها را مىخوانيم به اين معنى نيست كه فقط زبان خود را براى خواندن اين عبارات به حركت درآوريم يا محقّق شدن اين امور را تمنّا كنيم بلكه به اين معنى است كه اين را برنامهء زندگى خود قرار دهيم و بكوشيم تا شادى نثار گور مردگان كنيم و اين با طاعت بيشتر كه ثواب آن را نثار آنها مىكنيم ميسّر است و با هماهنگى و هميارى بيشتر ، در آنجا كه شهيد يا متوفّى آنچنانكه اگر پيشوا و امامى باشد چشم به راه انسجام و هماهنگى است .\r\nهنگامى كه مىگوييم : « خدايا هر گرسنه‌اى را سير كن » براى بر طرف كردن گرسنگى مردمان گرسنه مىكوشيم و هم‌چنين وقتى مىگوييم : « خدايا هر امر فاسدى را از امور مسلمانان اصلاح كن » بايد در جهت اصلاح روابط مردم به شكلى منظّم بكوشيم . بنابراين دعاها همچنانكه از بندهء مسكين و مخلوق كه ضعيف است به سوى خالق نيرومند روان مىگردد تا آن را مستجاب كند و به شكل غيبى محقّق بدارد ، هم‌چنين برنامه‌اى عملى است كه انسان بايد طبق آن عمل كند و در جهت تحقّق آن بكوشد .\r\nاز جهت ديگر بعضى از جوامع بشرى گرفتار عقب ماندگى و ستم و استضعاف هستند تا جايى كه حتى صرف آرزو و اميد و امنيّت و بردبارى را براى رسيدن به سطح پيشرفته‌اى از زندگى از دست داده‌اند .\r\nمثلًا جوامع مستضعف در كشورهاى دور افتادهء آسيا يا بعضى از مناطق افريقا يا امريكاى لاتين ، در فكر اين نيستند كه روزى صاحب بمب هسته‌اى شوند يا استقلالى كامل در رويارويى با شرق و غرب بدست آورند .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nپس براى بازگردانيدن انسان به انسانيّت خود و به ياد او آوردن اينكه :\r\nاى انسان تو مىتوانى زندگى رفيعى بنا كنى و اين زندگى كه دارى زندگى عقب مانده‌اى است ، بايد آن را رها كنى و دگرگون سازى ، بايد با همهء زمينه‌هايى كه باعث آن شده كه تو اين چنين زندگى داشته باشى بستيزى ، چه به عنوان فرد در مقابل طبيعت و چه به عنوان جامعه‌اى در برابر ساير جوامع ، تا به زندگى آزاد دست يا بى ؛ براى تذكّر اين حقيقت به انسان به دعاهايى نيازمنديم كه به ما مىگويند :\r\nهرگاه زندگى شما سخت شد و اوضاع زندگانى شما درهم پيچيد و وضعيّت شما به حالتى استثنايى رسيد و دنيا به شما پشت كرد ، به اين معنى نيست كه فعلًا استحقاق پيشرفت و كرامت را نداريد و بايد به اين حال راضى شويد ؛ بلكه بر عكس ، بر شماست كه پيوسته از خدا بخواهيد كه زندگى بهترى به شما ببخشد و اين درخواست و دعا شما را مؤمن مىكند به اينكه وضعيتى بهتر از اين كه داريد امكان‌پذير است و مىكوشيد تا به آن برسيد و اين چنين آتش آرزو در شما خاموش نمىشود و روح پيشرفت در درونتان نمىميرد . بخش اخير دعاى افتتاح در همين چارچوب است :\r\n« خدايا با او پريشانى ما را بر طرف كن » تا امّت امّتى يگانه شود ، « و پراكندگى و رخنهء ما را بر طرف فرما » ديوارها و دژهاى كشورهاى ما ويران شده است ، در آن رخنه‌هايى پديد آمده است كه دشمن از آن به درون مىخزد و اين رخنه‌ها جز با تضرّع و درخواست از خدا ، سد نمىگردد . با يك نگاه به جهان اسلام به عمق پراكندگى و چند دستگى كه در كشورهاى اسلامى وجود دارد پى مىبريم ، و اين كه چگونه اين كشورها به بهانه‌هاى مختلف قومى و ملّى باهم اختلاف دارند و از هم پراكنده هستند .\r\n« و شكاف ما را بپيوند » شكاف كمتر از رخنه است ، امّا به سهم خود چيزى\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nاست كه ديده مىشود ، مىتوان وجود نظامهاى اجرايى در كشورهاى اسلامى را نوعى از شكاف دانست كه بايد امّت براى پيوند آن و پوشانيدنش به جنبش درآيد .\r\n« و كمى ما را به افزونى بدل كن » ما گاهى مردمى پر شمار ، امّا پراكنده‌ايم و نيازمند يكپارچگى و وحدت هستيم .\r\nو گاهى ممكن است كم شمار باشيم و نيازمند افزايش كَمى ؛ اگر مردم دلهايشان يك جا باشد و نفسهايشان با هم الفت داشته باشد اين كم شمارى به خودى خود امرى منفى نيست ، امّا اين مردم كم شمار الفت دار بايد برشمار افرادش افزوده و چندين برابر شوند تا شامل همهء گروههاى امّت مسلمان گردند ، از اينرو دعا مىكنيم كه : « و كمى ما را به افزونى بدل كن » . و « خوارى ما را به عزّت بدل كن » مشكل انسان ذليل و خوار اين است كه رفته رفته احساس مىكند خوار آفريده شده ، پس در مقابل ستم و تجاوز و خوار شدن نمىايستد ، استكبار جهانى ، امروز در سرزمينهاى گوناگون براى خوار كردن و به بندگى كشيدن مسلمانان مىكوشد .\r\nهمانگونه كه اسرائيل در جنوب لبنان به هتك حرمت مسلمانان مىپردازد ، و نظام عراق وحشتناكترين وسايل را براى نابود كردن معنويات ملّت مسلمان عراق به كار مىگيرد . آيا همهء اين اقدامات دشمنانه در حقّ مسلمانان ، روشهايى دوزخى براى خوار كردن آنان نيست ؟ و اگر ما در برابر آن مقاومت نكنيم و اگر به امّتى جهادگر براى كسب عزّت و كرامت تبديل نشويم ، خوارى و ذلّت در وجود ما ريشه خواهد دوانيد : « و ذلّت ما را به عزّت بدل كن . »\r\n« و عائل ما را غنى كن » كشورهاى اسلامى عقب مانده‌ترين كشورهاى دنيا به شمار مىآيند ؟ نوشته‌اند كه بنگلادش عقب مانده‌ترين كشور جهان است .\r\nجز ميليونها مسلمان چه كسانى در اين كشور زندگى مىكنند ؟ همينطور است در مورد بسيارى از كشورهاى اسلامى و مخصوصاً كشورهاى مسلمان در آفريقا كه ملّتهاى آنها در زندگى مسكينانه و عقب مانده به سر مىبرند ، ما بايد بدانيم\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nكه خدا ما را نيافريده تا بدينگونه در فقر و عقب ماندگى بسر بريم ، روشها و وسايلى هست كه بايد در جستجوى آنها باشيم و آنها را پى گيريم تا زندگى مسكينانه و عقب مانده را به پايان بريم : « و عائل ما را غنى كن ، قرض ما را ادا كن و فقر ما را جبران كن » در اينجا تفاوتى هست بين فقر ، و مسكنتى كه از آن در اين دعا به كلمهء « عائل » تعبير مىكنيم ، مسكنت يعنى اينكه انسان حتى قوت روزانه‌اش را نداشته باشد .\r\nدر حالى كه فقر يعنى اينكه زندگى انسان در سطح زندگى ديگران نباشد ، گاهى فقير كسى است كه خانه و اثاثيه‌اى خوب دارد ، امّا در جامعه‌اى زندگى مىكند كه همه اتومبيل شخصى دارند و او ندارد . كشورهاى ما عموماً فقير به شمار مىآيند و وقتى مىخواهند ما را گمراه كنند كشورهاى ما را كشورهاى در حال رشد مىنامند در حالى كه براستى كشورهاى ما آنچنانكه بايد در حال رشد نيستند ، معدّل رشد در كشورهاى ما پايينتر از حدّى است كه بايد باشد . رشد جمعيّت بيشتر از رشد اقتصاد است ، بنابراين كشورهاى ما در حال رشد نيستند و دليل آن وجود شكاف گسترده بين شمال و جنوب است و ما بايد اعتراف كنيم كه فقير هستيم تا آنكه براى به پايان آوردن فقر بكوشيم : « و فقر ما را جبران كن و خلل ما را مسدود كن » يعنى مواضع فقر را ، « و سختى ما را آسان كن » انسان بايد به يارى خدا براى آسان كردن مشكلات زندگى بكوشد و اين دعا انسان را به سمت كنار انداختن تسليم در برابر وضعيت دشوار و زندگى سخت خود مىراند ، بلكه انسان بايد براى دگرگون ساختن آن به زندگى بهتر بكوشد : « و روى ما را سفيد كن . »\r\n« اسيران ما را آزاد كن و حاجتهاى ما را روا كن » توقّعات ما را از طريق امام غايب كه او را براى نجات ما بر مىانگيزى تحقّق بخش ، « وعده‌هاى ما را برآورده كن » خدا ما را وعده داده است كه بر دشمنان پيروزيمان دهد . و ما به « رهبرى نياز داريم كه به دور آن جمع شويم تا خدا به سبب آن ما را رهايى بخشد و به وعدهء خود با پيروز كردن‌مان وفا كند ، « و دعاى ما را استجابت كن و خواستهء ما را عطا كن و ما\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nرا به آرزوهاى دنيا وا خرت برسان » همهء آرزوهاى ما به زودى برا ورده خواهد شد و درست نيست كه انسان از آن نااميد شود ، تحقّق آرزوها احتياج به وسيله و واسطه‌اى دارد و آن حجّت غايب و نايبان اوست .\r\n« و برتر از آنچه ميل آن داريم به ما عطا فرما » از خدا مىطلبيم كه كوتاهى در اجابت خواسته‌هاى ما نكند زيرا عقل انسان محدود است و خواسته‌هايش نيز محدود است ، خدايى را مىخوانيم كه عمق نيازهاى ما را مىداند تا بيش از آنچه مىخواهيم و بالاتر از رغبت ما به ما بدهد : « و برتر از آنچه ميل آن داريم به ما عطا فرما اى بهترين كسانى كه مورد درخواست قرار مىگيرند » چه كسى بهتر از خداست تا انسان از او حاجت بخواهد ؟ انسان مىتواند در هر وقتى از او هر چيزى را بخواهد و اين گونه نيست كه پرده دارانى او را از بندگانش بپوشانند و در او براى داخل شوندگان باز است و تقرّب به او و درخواست از او به شفيع و راهنما و تشريفات نياز ندارد واو برتر از همهء اينهاست ، به خواهنده چندين برابر آنچه بخواهد مىدهد ، پس او « بهترين كسانى است كه مورد درخواست قرار مىگيرند و گسترده عطاترين كسان است . »\r\n« خدايا دلهاى ما را با او شفا بخش » اين قُلّهء خواسته‌هاست ، زيرا ممكن است دولتى اسلامى و جامعه‌اى مسلمان وجود داشته ، دولتى با قوانين اسلامى و جامعه‌اى كه در روابط ظاهرى خود تابع ارزشهاى اسلامى است و حالتى از حركت ، ثروت ، پيشرفت ، رفاه و عزّت نيز در آن هست ، امّا دل همچنان بيمار باشد و انسان از همهء اين نعمتها بى بهره ماند ، زيرا دل از سلامت و صفا و اطمينان بى بهره است ؛ كاملًا مانند انسان حسودى كه اگر چه صاحب همهء نعمتهاى دنيا شود ، امّا هرگز آسوده خاطر نيست ، زيرا به ديگران به خاطر نعمتهاى كه دارند حسادت مىورزد .\r\nبنابراين ما به چيزى بزرگتر از همهء نعمتها محتاج هستيم و آن شفاى دلهاست .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n« و خشم دلهاى ما را ببر » شفاى دلها فقط اين نيست كه خدا ما را شكيبا و خرسند و خوشنود كنند و فقط اين نيست كه دل ما از حسد و كينه پاك باشد ، بلكه اين است كه دل ازهر خشمى تهى باشد از خدا مىطلبى كه اين غيظ را از دلت ببرد و اين با ساقط كردن دشمنان انسانيّت و شكست حكومتهاى اهريمنى و قدرتهاى استكبارى جهان است .\r\n« و هدايتمان كن به اذن خود به حقّى كه مورد اختلاف است » از فوايد حكومت اسلامى و رهبرى مكتبى آن است كه اختلافات را بر اساس هدايت به حق و صواب از ميان بر مىدارد :\r\n« و هدايتمان كن به اذن خود به حقّى كه مورد اختلاف است تويى آنكه هر كه را خواهى به صراط مستقيم هدايت مىكند و ما را با او بر دشمن تو و دشمن خود يارى ده ، اى معبود راستين آمين » و بالآخره اگر دولت و حكومتى اسلامى وجود داشته باشد مجموعه‌اى از دشمنان باقى خواهند بود كه اميد پيروزى بر آنان را داريم و از خدا مىخواهيم كه در اين كار ياريمان دهد .\r\nدر پايان دعاى افتتاح از مستكبران ، قدرتمندان و چيرگانى كه بر مستضعفان عقب مانده و متفرّق ستم مىكنند ، به خدا شكايت مىبريم و مىگوييم : « خدايا ما شكايت فقدان پيامبرمان و غيبت وليّمان وفراوانى دشمنانمان و كم شمار بودن خود و سختى فتنه‌ها را به پيشگاه تو مىآوريم » از فتنه‌هاى بسيار كه از هر ناحيه بر امّت هجوم مىآورند شكايت مىبريم ، آيا اسرائيل و نظامهاى طاغوتى و در پشت سر آنها استكبار جهانى فتنه‌هاى اين امّت نيستند ؟\r\n« و از غلبهء روزگار بر ما نزد تو شكايت مىكنيم ، پس بر محمّد و آل او درود فرست و ما را با پيروزيى عاجل و بر طرف كردن زيان و ياريى كه بدان عزّت مىبخشى و چيرگى و دليلى حق كه آشكار مىگردانى و رحمتى كه با آن ما را تجليل مىكنى و عافيتى كه در ما مىپوشانى يارى ده ، برحمتك يا ارحم الراحمين . »\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n\r\n13 - ايمان به آخرت\r\nاللَّهُمَّ بِرَحْمَتِكَ فِي الصَّالِحِينَ فَأَدْخِلْنا ، وَفِي عِلِّيِّينَ فَارْفَعْنا ، وَبِكأْسٍ مِنْ مَعِينٍ مِنْ عَيْنٍ سَلْسَبِيلٍ فَاسْقِنا ، وَمِنْ الْحُورِ الْعِينِ بِرَحْمَتِكَ فَزَوِّجْنا ، وَمِنَ الْوِلَدانِ المُخَلَّدِينَ كَأَنَّهُمْ لُؤْلُؤٌ مَكْنُونٌ فَأَخْدِمْنا ، وَمِنْ ثِمارِ الْجَنَّةِ وَلُحُومِ الطَّيْرِ فَأَطْعِمْنا ، وَمِنْ ثِيابِ السُّنْدُسِ وَالحَرِيرِ وَالاسْتَبْرَقِ فَأَلبِسْنا ، وَلَيْلَةِ القَدْرِ ، وَحَجَّ بَيْتِكَ الحَرامِ ، وَقَتْلًا فِي سَبِيلِكَ فَوَفِّقْ لَنا ، وَصالِحِ الدُّعاءِ وَالمَسْأَلَةِ فَاسْتَجِبْ لَنا ، وَإِذا جَمَعْتَ الأَوَّلِينَ وَالآخِرِينَ يَوْمَ القِيامَةِ فَارْحَمْنا ، وَبَراءَةً مِنَ النَّارِ فَاكْتُبْ لَنا ، وَفِي جَهَنَّمَ فَلا تَغُلَّنا ، وَفِي عَذابِكَ وَهَوانِكَ فَلَا تَبْتَلِنا ، وَمِنَ الزَّقُّومِ وَالضَّرِيعِ فَلَا تُطْعِمْنا ، وَمَعَ الشَّياطِينَ فَلَا تَجْعَلْنا ، وَفِي النَّارِ عَلَى وُجُوهِنا فَلَا تَكْبُبْنا ، وَمِنْ ثِيابِ النَّارِ وَسَرابِيلِ القَطِرَانِ فَلَا تُلْبِسْنا ، وَمِنْ كُلِّ سُوءٍ يا لَاإِلهَ إِلَّا أَنْتَ بِحَقِّ لَاإِلهَ إِلَّا أَنْتَ فَنَجِّنا .\r\n« خدايا به رحمت خود ، ما را در صفوف صالحان داخل كن و به علّيّين ، بالا ببر و جامى از آب گوارا از چشمهء سلسبيل به ما بنوشان و حور عين را همسر ما قرار ده و پسران جاودان را كه همچون مرواريد پوشيده‌اند به خدمت ما بگمار و از ميوه‌هاى بهشت و گوشت پرندگان ، ما را خوراك ده و از پوشش سندس و ابريشم و استبرق ما را بپوشان و ليلة القدر و حجّ بيت الحرام و كشته شدن در راه خود را توفيق فرما و دعا و درخواست صالح را براى ما مستجاب كن و آنگاه كه در قيامت ، اوّلين و آخرين را جمع‌آوردى ما را ببخشاى و دورى از آتش براى ما بنويس و در جهنّم زنجيرمان نكن .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nو به عذاب و خوارى خود مبتلامان نكن و از زقوم و ضريع ما را خوراك نده و همراه شياطين قرارمان نده و در آتش دوزخ ما را بر روى نيفگن و لباس آتش و قطران بر تن‌مان نپوشان و از هر بدى ، اى معبودى كه جز تو معبودى نيست به حقّ توحيد ، ما را نجات ده . . . ) « 1 »\r\nايمان به روز قيامت بخشى اساسى از عقايد اسلامى است كه دعاها در بعضى جوانب خود به تثبيت آن در نفس تأكيد مىورزند ، لازم به اشاره است كه در اينجا ميان تثبيت عقيده و شرح و بيان آن تفاوتى وجود دارد ، شرح عقيده گاهى از طريق سخنى عقلانى است در حالى كه تثبيت عقيده فقط از طريق سختى كشيدن و روابط متقابل ميان انسان و اين عقيده است ، مثلًا در اينجا تفاوتى واضح ميان آنكه به آخرت ايمانى مبنى بر برهانها و دلايل عقلى داشته باشيم و اينكه با تصوّر صحنه‌هاى آخرت به آن ايمان آوريم وجود دارد ، تشييع جنازهء خود را به تصوّر مىآوريم در حالى كه بر دوش ياران به سوى آخرين جايگاه خود روانه‌ايم ، نمىدانيم سرنوشت ما چه خواهد بود .\r\nو خود را در حالى كه روى مغتسل ( ميز غسالخانه ) خوابيده‌ايم و دست دوستان يا همسايگان درستكار ما را ، زير و رو مىكند و متلاشى شدن جسد خود را در قبر و سپس بيرون آمدن از قبر در حالى كه برهنه و ذليليم و نمىدانيم به كجا رو كنيم ، به تصوّر مىآوريم ، پنجاه هزار سال در صحراى محشر مىايستيم .\r\nصحرايى كه در احاطهء خطرها و ترسهاست ، اين چنين بهشت و دوزخ را به تصوّر مىآوريم و مجازات و پاداش را .\r\nهمهء اين تصوّرات ، عقيده را در ذهن ما تثبيت مىكند نه صرف اعتقاد از\r\n\r\n\r\n","description":"","footnote":"\r\n( 1 ) - بعد از اتمام تأمّل در دعاى افتتاح كه يكى از دعاهاى جامع است ، تأمّل در دعاى كوچكى كه معمولًا بعد از دعاى افتتاح خوانده مىشود آغاز كنيم ، زيرا در دعاى افتتاح آنچنانكه بايد بر مسأله آخرت تمركز داده نشده است .\r\n","page_name":" 188 ","page_number":188},
  {"content":"\r\n\r\nروى استدلال و برهان ، ايمان به آخرت بايد تا درجه‌اى در نفس تثبيت شود كه انسان آن را جزئى از انديشه و رويكردهاى خود قرار دهد .\r\nيكى از دانشمندان غرب بنام « براتراتسن » در كتاب خود ، با نام « دربارهء تربيت » مىگويد : روحانيّون فرزندان خود را بر اساس ايمان به آخرت و عمل در جهت آن تربيت مىكنند . سپس مىافزايد :\r\nمن شخصاً به آخرت ايمان ندارم ، امّا آنكه به آخرت ايمان دارد و ايمان دارد به اينكه در آنجا زندگى طولانى و جاويد خواهد داشت ، حال يا در آتش و عذاب ، يا در بهشت و نعمت ، ناچار فرزندش را بر اين اساس تربيت مىكند ، زيرا دنيا نسبت به آن روز هيچ نيست ، ارزش هفتاد سال عمر در مقايسه با ميليونها سال چيست ؟ لحظه‌اى بيش نيست ؛ بنابراين كسى كه به آخرت ايمان دارد نمىتواند مانند كسى كه به آن ايمان ندارد زندگى كند ، پس اختلافى وسيع ميان زندگى اين دو وجود دارد .\r\nدر حديث آمده است :\r\nدر شگفتم كسى كه يقين به مرگ دارد چگونه مىخندد ؟\r\nتنها تصوّر مرگ و اين پايانى كه از آن نمىتوان بازگشت ، كافى است تا باعث شود آدمى هرگز در زندگى نخندد ، چه رسد به تصور آنچه پس از مرگ هست ؛ مرگ از ساده‌ترين مراحل قيامت است ، مرگى كه انسان از آن در دنيا مىترسد ، دوزخيان در قيامت آن را تمنّا مىكنند ، زيرا بسيار ساده‌تر از ترسها و رنجهاى عذاب و آتش است ، آيهء كريمه مىفرمايد :\r\n( وَنَادَوْا يَامَالِكُ لِيَقْضِ عَلَيْنَا رَبُّكَ قَالَ إِنَّكُم مَّاكِثُونَ ) .\r\n( سورهء زخرف ، آيهء 77 )\r\n« ندا كردند كه‌اى مالك از خداى خود بخواه كه ما را بميراند تا از عذاب برهيم ، گفت شما در اين عذاب هميشه خواهيد بود . »\r\nدر مجمع از اميرالمؤمنين عليه السلام در تفسير اين آيه آمده است : اهل دوزخ به\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nخاطر ضعفشان به همه نمىتوانند سخن بگويند ، بلكه خيلى كوتاه حرف مىزنند و مىگويند : خداوند تو ، بر ما تمام كند ، يعنى از خداوندت بخواه تا بر ما تمام كند ، ما را بميراند . مىفرمايد شما خواهيد ماند و شما را خلاصى با مرگ و جز آن نيست .\r\nبنابراين ايمان تنها به وجود آخرت با تصوّر انسان از مراحل تفصيلى آن تفاوت دارد و چه بسا در آيهء كريمه ، كلمهء « ظنّ » به اين امر اشاره دارد :\r\n( وَاسْتَعِينُوْا بِالصَّبْرِ وَالصَّلَاةِ وَإِنَّهَا لَكَبِيرَةٌ إِلَّا عَلَى الْخَاشِعِينَ * الَّذِينَ يَظُنُّونَ أَنَّهُم مُلَاقُوا رَبِّهِمْ وَأَنَّهُمْ إِلَيْهِ رَاجِعُونَ ) .\r\n( سورهء بقره ، آيات 45 - 46 )\r\n« از خدا با صبر و نماز يارى جوييد كه نماز امرى بسيار بزرگ و دشوار است مگر بر خاشعان ، آنان كه بر اين ظنّند كه در پيشگاه خدا حاضر خواهند شد و بازگشتشان به سوى او خواهد بود . »\r\nكلمهء « ظنّ » چه بسا دلالت به اين تصوّر كند ، يعنى تصوّر اينكه انسان قطعاً با خدا ديدار خواهد كرد اين تصوّر درون تو را تكان مىدهد ، تو را از اعماق تكان مىدهد و دعاهاى معصومين وقتى بر مسئلهء آخرت و تفصيلات مرگ ، حشر ، عذاب و نعيم مىپردازند ، اين تصوّر را براى ما مىآفرينند .\r\nدعاى آتى كه در آن تأمّل خواهيم كرد راهى براى اثبات ايمان به آخرت است :\r\n« خدايا به رحمت خود ما را داخل [ صفوف 
  ] صالحان كن و به علّيّين ، بالا ببر » ، مهم نيست كه اسم انسان در جرايد و مجلّات نوشته شود يا از راديو پخش شود ، مهم اين است كه خدا انسان را داخل جبههء صالحان كند و به اعلى علّيّين ، بالا برد . پس انسان چقدر نياز دارد به تثبيت ايمان و باورش تا اين صفت را در خود بپروراند ، تا نينديشد به اينكه چه كسى از او سخن مىگويد ، به شهرت فكر نكند و به نظر مردم دربارهء خود نينديشد و فقط بينديشد به نظر خدا دربارهء او و اينكه او را\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nچگونه مىبيند و آيا او را به اعلى علّيّين مىبرد يا نه ؟\r\nتاريخ شاهد است كه مردمانى همهء جهان را صاحب شدند ، امّا تار و مار گشتند و به آخر آمدند ، زيرا از صالحان نبودند .\r\nفرعون در عهد خود از امريكا و روسيهء امروز و از همهء قدرتهاى عالم در روزگار خود قويتر بود ، امّا او امروز كجاست ؟ از او جز جسد مومياييش در موزه‌هاى قاهره و آنچه خدا براى عبرت ديگران قرار داده ، بجا نمانده است .\r\nبنابراين شهرت دنيوى مهم نيست ، مهم اين است كه شأن انسان نزد خدا بالا رود .\r\nمثال قرآنى ديگر اين است كه آيا اسم يكى از جادوگرانى كه به خداوند موسى ايمان آوردند و سر از فرمان فرعون پيچيدند و بخاطر ايمانشان قربانى شدند شناخته شده است ؟ كسى از آنها چيزى نمىداند امّا خدا آنها را به اعلى علّيّين برده است .\r\n« و جامى از آب گوارا از چشمهء سلسبيل به ما بنوشان . »\r\nدر حديث آمده است كه آنجا حوض آبى وجود دارد كه مؤمنان پيش از ورود به بهشت از آن مىنوشند ، اين حوض همان است كه حوض كوثرش مىنامند و اين آب طبق روايات چند خصوصيّت دارد ، از مهمترين آنها اين است :\r\n1 - وقتى انسان مىميرد ، جسمش بسيار تغيير مىكند ، سپس وقتى در صحراى خوفناك محشر كه خدا دربارهء آن چنين مىگويد :\r\n( فَكَيْفَ تَتَّقُونَ إِن كَفَرْتُمْ يَوْماً يَجْعَلُ الْوِلْدَانَ شِيباً ) .\r\n( سورهء مزمّل ، آيهء 17 )\r\n« پس چگونه در امان خواهيد بود - اگر كافر شويد - از روزى كه كودكان را پير مىكند . »\r\nمحشور مىشود جسمش دچار تغييرات بيشترى مىشود و مسخ و تباه\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nمىگردد ، از اينرو كه صحراى محشر با آنكه بسيار بزرگ و گسترده است ، امّا ميلياردها انسان در آنجا انبوه شده‌اند و در آن تپه‌ها ، گودالها ، عقربها ، آتش ، عذاب و تاريكى هست و از جهت سوم بيشتر مردم داخل آتش جهنّم مىشوند اگر چه براى مدّتهايى بسيار كوتاه :\r\n( وَإِن مِّنكُمْ إِلَّا وَارِدُهَا كَانَ عَلَى رَبِّكَ حَتْماً مَقْضِيّاً ) .\r\n( سورهء مريم ، آيه 71 )\r\n« همهء شما وارد دوزخ خواهيد شد و اين حكم حتمى خداوند توست . »\r\nو اين از جهت پاك كردن مردم از گناهانشان است اگر در دنيا با استغفار پاك نشده‌اند و هنگامى كه اين جسم از آتش خارج مىشود ، بدون شك داراى صورتى تباه و ناخوشيهايى رنج آور است و براى آنكه انسان مؤمن‌از دگرگونيهاى قبر و محشر و از بيماريهاى جهنّم خلاص شود ، از اين آب مىنوشد . . آبى كه جسم انسان را به زيباترين صورت در اوج جوانى باز مىگرداند و بعد از آن انسان داخل بهشت مىشود .\r\n2 - اين آب ، آب حيات است و هر كه از آن بنوشد گرفتار مرگ ، رنج ، ناخوشى و بيمارى نمىشود ، از اينجاست كه مؤمن به فضل اين آب جوان ، زيبا و بهبود يافته و از سوى ديگر در امان از هر عامل منفى و بيمارى جسمى داخل بهشت مىشود .\r\nدعا مىگويد : « و جامى از آب گوارا از چشمهء سلسبيل به ما بنوشان . »\r\n« و حور عين را همسر ما قرار ده » حور جمع حوراء است به معنى زنى كه سياهى چشمش بسيار سياه و سفيدى آن بسيار سفيد است ، يعنى عنبيهء چشم رنگى جز سياهى ندارد ، همچنانكه سفيدى چشم نيز به هيچ رنگ ديگرى آميخته نيست . و « عين » جمع عيناء است به معنى زنى كه « چشمهاى درشتى » دارد .\r\nبنابراين هر دو صفت به چشم باز مىگردد به اعتبار اينكه چشم انسان بسيارى از نشانه‌هاى زيباى ، بلكه تجسّم زيباى انسان را با خود دارد ، كه روح از چشم جلوه‌گر مىگردد : « و حور عين را همسر ما قرار ده و پسران جاودان را كه همچون مرواريد\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nپوشيده‌اند به خدمت ما بگمار » پسران جاودان مجموعه‌هايى بزرگند از جوانان كم سال كه خدا به خدمت مؤمنان در بهشت و آماده كردن همهء وسايل راحت و رفاه براى آنان گمارده است و آنها در خدمت مؤمنان هستند در هر آنچه بخواهند : « و پسران جاودان را كه همچون مرواريد پوشيده‌اند به خدمت ما بگمار » ، مرواريد چيزى بسيار زيباست ، امّا گاه غبارى روى آن مىنشيند ، ولى مرواريدى كه در پوشيدگى است و قتى در معرض نور قرار گيرد با سپيدى و زيبايى مىدرخشد ، پسران جاودان نيز اين چنين هستند .\r\n« و از ميوه‌هاى بهشت و گوشت پرندگان ما را خوراك ده » در بهشت ميوه‌ها و گوشتهاى گوناگونى هست كه طبق اشتها و ميل انسان در پيش او نهاده مىشود ، در مورد پرندگان آنچه از روايات استفاده مىشود اين است كه پرندگان بهشت دسته دسته در آسمان پرواز مىكنند و هرگاه مؤمن به يكى از آنها ميل كند كافى است كه به آن اشاره‌اى كند تا فوراً به شكل كباب در برابرش حاضر شود ، عجيب‌تر اين است كه بعد از آن كه مؤمن از آن خورد ، اجزاى پرنده جمع مىشود و از نو به پرواز باز مىگردد و در حالى كه به ديگر پرندگان فخر مىفروشد كه مؤمن او را خورده است .\r\nبراستى مؤمن پادشاهى است در بهشت و فرشتگان ، حور ، ولدان ، پرندگان ، درختان و جويها و همه چيز به يك اشارهء اوست . طبق آنچه در حديث آمده است مؤمن در بهشت از زمين ، خدمتكار ، دشت ، خانه ، گله‌هاى اسب و درختان آنقدر دارد كه مىتواند همهء اهل زمين را در يك روز به ميهمانى و خوراك دعوت كند .\r\n« و از پوشش سندس و ابريشم و استبرق ما را بپوشان » لباس ابريشم ، معروف است ، سندس ديباى نازك است ، استبرق ديباى ضخيم است يا ابريشم زر بافت . اين است چشم داشتهاى مؤمن در آخرت ، امّا براى رسيدن به آنها ما در دنيا به توفيقى الهى نياز داريم كه راهى براى رسيدن به بهشت و نعم دائمى آن باشد :\r\n« و ليلة القدر و حجّ بيت الحرام و كشته شدن در راه خود را توفيق فرما » كسى\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nكه خدا او را در دگرگون ساختن خود در شب قدر و براى آغاز زندگى نو كه رضاى خدا در آن است ، موفق مىكند و سپس به حجّ مىرود و با حجّ اعلان مىكند كه همهء خدايان ساختگى در زمين و طاغوتها را كه از خود همتايان و انبازانى براى خدا قرار مىدهند ، را رها كرده است ، سپس در حال جهاد در راه دين و خداوندش به شهادت مىرسد ، بدون شك از اهل بهشت خواهد بود .\r\nانسان را ناچار مرگ مىيابد ، امّا مرگ چه شيرين است وقتى از طريق شهادت باشد و مهمترين فوايد شهادت در راه خدا بخشودگى همهء گناهان است ، زيرا خدا وعدهء بهشت به شهيد راه خود داده است .\r\n« و دعا و درخواست صالح را براى ما مستجاب كن » ما بسيار دعا مىكنيم ، امّا برخى از اين دعاها گاهى به حال ما سودى ندارد ، بنابراين از خدا مىخواهيم كه دعاهاى صالح ما را اجابت فرمايد .\r\n« و آنگاه كه در قيامت ، اوّلين و آخرين را جمع آوردى ما را ببخشاى » روايات مىگويند كه خدا رحمتش را به صد جزء تقسيم كرده ، پس رحمت خدا در اين روز واسع است و اگر رحمت او نباشد مردم همگى هلاك مىشوند و چه بسا بتوان گفت : اگر رحمت خدا نباشد حتى يك نفر داخل بهشت نمىشود . در اينجا به داستان آن مرد عابد زاهد كه براى عبادت ، نماز و ابتهال خود را از هر چيزى فارغ كرده بود و پيوسته خدا را مىخواند كه او را به سبب عملش داخل بهشت كند ، نه به سبب رحمت خدا اشاره مىكنيم .\r\nآن مرد شبى خواب ديد كه قيامت برپا شده و نوبت حساب رسى او رسيده و ترازو در برابرش قرار گرفته و اعمالش در يكى از كفّه‌هاى ترازو نهاده شده وديد كه عملش بسيار است ، اعمالى همچون نمازها ، ابتهالات ، عبادات و . . . ولى در كفّهء دوم گناهان او نهاده نشده ، يا براى آنكه گناهانى قابل ذكر نداشته يا اينكه خدا گناهانش را بخشيده ، فقط انارى كه در زندگيش خورده بود در كفّهء تراز و نهاده شد و اين انار بالطبع نعمتى است از ميليونها نعمتى كه خدا با او داده و ديد كه كفّه‌اى كه\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nانار در آن بود در كفّهء اعمال صالح بسيارش چربيد و مرد خطاى تصوّرش را فهميد ، زيرا همهء اعمالش در دنيا ، حتّى مساوى يك انار از ميان همهء نعمتهاى خدا نبود .\r\nبنابراين ما هر چند صالح و پاك باشيم در آخرت نيز همچون دنيا به رحمت خدا نيازمنديم . « و دوريى از آتش براى ما بنويس » از اين عبارت چنين مىفهميم كه كسانى كه داخل آتش نمىشوند شايسته است كه « برائت » ويژه‌اى نزد آنان باشد كه به مثابهء ورقهء دخول به بهشت باشد و از برخى احاديث بر مىآيد كه آتش جهنّم ميان صحراى محشر و بهشت فاصله مىاندازد و كسى كه داخل بهشت مىشود ناچار بايد از طريق جهنّم عبور كند ، پس كسى كه داراى برائت از آتش باشد از طريق پلى موسوم به صراط از جهنّم عبور مىكند ؛ كسى كه از امتيازات بزرگ بهره‌مند باشد از جهنّم در زمانى بسيار كوتاه در يك چشم بهم زدن عبور مىكند . امّا كسى كه صاحب ورقهء برائت نباشد بايد داخل آتش جهنّم شود سپس به سختى از آن راه خود را به بهشت بيابد ، وقتى داخل جهنّم شود از آن كى خارج مىشود ؟ اين مربوط است به اندازهء گناهانش و اعمال صالح و اعمال بدش ، روايات مىگويند بعضى از مردم سيصد هزار سال در جهنّم مىمانند تا بدنهاشان پاك شود و نفسهايشان از آثار گناهان پاكيزه گردد ، سپس بعد از آن داخل بهشت مىگردند ؛ بنابراين ما دعا مىكنيم كه : « و دوريى از آتش براى ما بنويس و در دوزخ زنجيرمان نكن » ، در جهنّم زنجيرهايى از آتش هست كه پيرامون اهل آتش را گرفته است و زنجيرگاه ممكن است هفتاد متر باشد به شكلى كه از سر تا پاى انسان به آن پچيده شود .\r\n« و به عذاب و خوارى خود مبتلامان نساز » با مسلّط كردن عذاب و خوارى بر ما ، ما را آزمايش مكن ، « و از زقوم و ضريع ما را خوراك نده » زقّوم گونه‌اى است از « درختان آتش » آنچنانكه اين آيات قرآنى وصف مىكنند .\r\n( إِنَّهَا شَجَرَةٌ تَخْرُجُ فِي أَصْلِ الْجَحِيمِ * طَلْعُهَا كَأَنَّهُ رُؤُوسُ الشَّيَاطِينِ * فَإِنَّهُمْ لَآكِلُونَ مِنْهَا فَمَالِؤُونَ مِنْهَا الْبُطُونَ ) .\r\n( سورهء صافّات ، آيات 64 - 66 )\r\n« آن درختى است كه در بُن جهنّم مىرويد ، ميوه‌اش همچون سرهاى شياطين\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nاست ، پس آنان از آن خواهند خورد و شكمها را پُر خواهند كرد . »\r\nزقّوم آنچنانكه گفته‌اند نام درختى است با برگهاى ، تلخ و بدبو ، داراى شيره‌اى كه اگر به تن آدمى بخورد باعث ايجاد ورمهاى عفونى در آن مىشود .\r\nو ضريع گونه‌اى ديگر از غذاهاى اهل آتش است ، آيهء ششم از سورهء غاشيه به آن اشاره دارد :\r\n( لَيْسَ لَهُمْ طَعَامٌ إِلَّا مِن ضَرِيعٍ * لَا يُسْمِنُ وَلَا يُغْنِي مِن جُوعٍ ) .\r\n( سورهء غاشيه ، آيات 5 - 6 )\r\n« طعامى جز ضريع ندارند ، كه نه فربه مىكند و نه رفع گرسنگى . »\r\nگفته‌اند كه ضريع خبيثترين و زشتترين گونه‌هاى خاراست .\r\n« و ما را با شياطين قرار مده » ، در آتش هر انسانى در كنار خود شيطان خود را كه در دنيا او را وسوسه مىكرد مىيابد ، شيطان جزاى خود را در آتش مىبيند و عذاب مىشود ، امّا در همان زمان انسان را نيز آزار مىدهد .\r\n« و در آتش ما را بر رو نيفكن » خداوند اساس آتش جهنّم را در جايى بسيار عميق نهاده است ، از اينرو مجرمان را كه بر رو در آتش مىافكنند زمان سقوط آنان تا رسيدن به قعر جهنّم به هفتاد سال مىانجامد ، پس از خدا مىخواهيم كه ما را بر رو در آتش نيندازد .\r\n« و از پوشش آتش و قطران بر ما نپوشان » قطران ماده‌اى سياه و بد بوست كه بدنهاى دوزخيان را با آن مىآلايند آنچانكه همچون شلوارى براى آنها مىشود .\r\nو آتش پيرامون اهل جهنّم را فرا مىگيرد آنچنانكه همچون لباسى مىشود كه آنها را پوشانيده است .\r\n« و از هر بدى ، اى معبودى كه جز تو معبودى نيست ، به حقّ توحيد ما را رهايى ده . »\r\nخداى تعالى تواناست بر اينكه ما را از هر بدى در دنيا و آخرت نجات دهد ، امّا بر ما ست كه از او با جدّيّت و اصرار بخواهيم كه با ما چنين كند .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nفهرست مطالب\r\nپيشگفتار مؤلّف\r\n5 - 8\r\nدعا در قرآن\r\n9 - 29\r\nخدا را چگونه بخوانيم ؟ 11\r\nدعا در هر مكان\r\n13\r\nتنها خدا را بخوانيم\r\n14\r\nحكمت دعا\r\n15\r\nشيوه‌ها دعا\r\n18\r\nمرا بخوانيد تا براى شما استجابت كنم 21\r\nدعاى حضرت نوح\r\n22\r\nدعاى حضرت ايّوب\r\n24\r\nدعاى حضرت موسى\r\n24\r\nدعاى حضرت زكريا\r\n25\r\nدعا و فطرت انسان\r\n26\r\nدعا و مستكبران\r\n27\r\nدعا و روشن بينى\r\n28\r\nدعا و فضل خدا\r\n29\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nدعا در سنّت\r\n31 - 75\r\nدعا سلاح مؤمن است 33\r\nالف - سلاح مؤمن\r\n34\r\nب - ستون دين\r\n37\r\nج - روشنايى آسمانها و زمين\r\n38\r\nدعا قضا را باز مىگرداند\r\n39\r\nدعا بلا را رفع مىكند\r\n40\r\nدعا و پاكسازى نفس 42\r\nچرا سختيها و بلاها پى درپى رو مىآورند ؟\r\n42\r\nنقش سستى و اسراف\r\n43\r\nپناه بردن به خدا\r\n44\r\nدعا ابزار است\r\n45\r\nدعا و روزى\r\n46\r\nبهترين سخن دعاست\r\n47\r\nبرترى امّت پيامبر به سبب دعا\r\n48\r\nآنان كه از دعا كردن عاجزند\r\n49\r\nزيانى در دعا نيست\r\n50\r\nدعا ، تأمين و رفاه 51\r\nخداوند دعا را دوست دارد\r\n53\r\nدعا و استغفار\r\n54\r\nدعا و شفا\r\n55\r\nدعا و ناتوانى انسان 58\r\nشروط دعا 65\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nشرطهاى دعا چيست ؟\r\n65\r\nدرود فرستادن بر محمد و خاندانش\r\n65\r\nحاجت خود را هنگام دعا بيان كن\r\n65\r\nآداب دعا\r\n68\r\nتدبّر در دعا\r\n77 - 98\r\nمحورهاى دعا 79\r\nگامهاى اساسى در تدبُّر 85\r\nتدبّر در ذكر 92\r\nحىّ قيّوم\r\n97\r\nتأمّلاتى در دعاى افتتاح\r\n99 - 198\r\n1 - ستايش و دعا 101\r\n2 - توحيد 107\r\n3 - گنجينه‌هاى خدا ، پايانى ندارند 116\r\n4 - رابطهء انسان با خدا 123\r\n5 - دعا ميانهء پيدا و ينهان 132\r\n6 - نياز انسان به خدا 139\r\n7 - تكيه داشتن بر خدا 145\r\n8 - شناخت پيامبر 151\r\n9 - شناخت وصى 157\r\n10 - حجّتهاى خدا بر بندگان 162\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n11 - نقش امام منتظر ( عجّل اللَّه تعالى فرجه ) 168\r\nنقش امام حجّت چيست ؟\r\n170\r\nهدفهاى حقيقى انسان\r\n170\r\n12 - پايه‌هاى حكومت اسلامى 179\r\n13 - ايمان به آخرت 187\r\nفهرست مطالب 179\r\n\r\n\r\n","description":"","footnote":"","page_name":" 200 ","page_number":200}
  ]