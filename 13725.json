[
  {"content":"\r\n\r\n\r\nجلد بيست و پنجم\r\n\r\nتتمهء كتاب نكاح\r\n\r\n21 / 11 / 1385 شنبه‌درس شمارهء ( 969 - 964 ) كتاب النكاح / سال نهم\r\nبسم الله الرحمن الرحيم\r\n\r\nالقول فى النشوز\r\n\r\nخلاصه دروس :\r\nبحث 1 : نشوز در سه فصل انجام گرفت كه خلاصه آنها به شرح زير است :\r\nفصل اول : تعريف نشوز در لغت و اصطلاح :\r\nدر اين فصل با ترجمه نشوز به ارتفاع ، معناى اصطلاحى آن در نزد فقهاء را عبارت از « ترفع از اداء حق » دانسته و سپس به تفاوت آن با نشوز مرد اشاره و آن را به معناى كراهت نسبت به زن و قصد طلاق وى يا ازدواج مجدد دانستند .\r\nفصل دوم : نشوز زوجه :\r\nدر اين فصل در سه مقام بحث شد كه مقام اول عبارت از بحث از موضوع احكام سه گانه وعظ ، هجر و ضرب زن بود و مقام دوم بحث از تربيتى يا تخييرى و يا جواز جمع بين احكام مذكور بود ، و مقام سوم بيان مقصود از هجر و ضرب در آيه بود . كه در مقام اول چهار قول مطرح شد كه عبارت بودند از : 1 - خوف نشوز موضوع است و با مشاهده امارات نشوز متحقق مىشود . 2 - نفس نشوز موضوع است 3 - خوف نشوز موضوع براى جواز وعظ و هجر و نفس نشوز موضوع براى جواز ضرب است 4 - موضوع عبارت از خوف از نشوز متحقق است . و اين قول مختار حضرت استاد « مدظله » بود .\r\nو در مقام دوم با بيان دلالت آيه شريفه بر ترخيص احكام ثلاثه براى حل مشكلى كه خوف از تحقق آن به دنبال نشوز است - نه اينكه دلالت بر وجوب آن‌ها نمايد - پس از اشكال نمودن بر سه دليلى كه بر لزوم ترتيب اقامه شده بود ، دليل\r\n\r\n","description":"","footnote":"","page_name":" 7686 ","page_number":1},
  {"content":"\r\n\r\nچهارمى را - كه عبارت از لزوم رعايت ترتيب به اقتضاء ملاك بود بر ترتيب اقامه نموده و آن را وجه لزوم رعايت ترتيب دانستند ، ضمن اينكه قائل شدن كثيرى از فقهاء به لزوم ترتيب را تأييدى بر اين حكم قرار دادند .\r\nو در مقام سوم پس از بحث از مقتضاى روايات و مرسل بودن آنها ، مقتضاى قواعد و تناسبات حكم و موضوع را لزوم رعايت تقديم أخف بر مرحله بالاتر و ثقيل ترش دانستند و در اين جهت فرقى بين هجر و ضرب قائل نشدند .\r\nفصل سوم : نشوز زوج :\r\nدر اين فصل بعد از بيان مقصود از نشوز زوج كه مقصود از آن ترفع مراد از ادامه زندگى با زن و قصد طلاق و يا ازدواج مجدد است ، وجه عدم حكم به وعظ ، هجر و ضرب در قرآن و كلمات فقهاء در مورد نشوز مرد را ، توجه به فرض متعارف نشوز كه همين معناى مذكور است و مرد در اينجا حرامى را مرتكب نشده است تا اينكه اين احكام متوجه او بشود دانستند .\r\nسپس با بيان اينكه نشوز به معناى ترفع مرد از اداء حقوق زن هم در مورد مرد مىآيد - اگرچه فرض متعارفى نيست - ضمن بيان جواز وعظ مرد توسط زن در اين صورت و عدم تخصيص ادله نهى از منكر در اين مورد ، با توجه به حرمت اولى هجر و ضرب ، جواز نهى از منكر كردن مرد با انجام هجر يا ضرب را متوقف بر اجازه عام توسط شارع و يا اجازه خاص توسط حاكم شرع دانسته و موردى را كه زنى خودش مجتهد باشد و يا اينكه طبق تقليد از مجتهدى ، انجام ضرب را به جهت ترك گناه بزرگى كه در مقام تزاحم تقدم بر مفسده ضرب دارد - مثلًا در باز داشتن از قتل - مورد استثناء قرار داده و خارج از كلمات فقهاء و قول به عدم جواز ضرب مرد توسط زن دانستند .\r\n\r\n","description":"","footnote":"","page_name":" 7687 ","page_number":2},
  {"content":"\r\n\r\n\r\nالقول فى النشوز\r\nمباحثى كه در اين موضوع مىآيد عبارتند از : 1 - تعريف نشوز در لغت و اصطلاح شرعى 2 - بحث از نشوز زوجه 3 - بحث از نشوز زوج\r\n\r\nفصل اول : تعريف نشوز در لغت و اصطلاح\r\nبه طورى كه گفته‌اند ، نشوز يك معناى لغوى اصلى دارد كه عبارت از « ارتفاع » بوده و مهجور هم نيست و مواردى هم براى آن ذكر كرده‌اند كه از جمله آيه  ( إِذا قِيلَ انْشُزُوا فَانْشُزُوا )  « 1 » است به معناى اينكه وقتى گفته مىشود كه بلند شويد ( و به دنبال كارهاى دينى راه بيافتيد ) ارتفاع پيدا كرده و بلند شويد .\r\nو از طرفى با توجه به احكامى كه در شرع مقدس بر ناشزه و ناشز بار كرده‌اند يك معناى شرعى هم دارد كه عبارت از ترفع هر يك از زن يا مرد از اداء حق طرف مقابل است ، كما اينكه شايد عرف عام هم نشوز را به حسب همين معناى شرعى اطلاق مىكنند ؛ به اين معنا كه زن خودش را ارفع دانسته و زير بار حق مرد نرود و يا اينكه مرد زير بار حق زن نرفته و خود را ارفع از اين معنا بداند .\r\n\r\nحقيقى بودن استعمال نشوز در ترفع از اداء حق زوج\r\nاين مطلب هم بايد توجه شود كه استعمال نشوز در معناى شرعى آن به نحو مجاز نيست ، بلكه حقيقى است ، البته براى اثبات اين امر نمىخواهيم - به طورى كه به سيد مرتضى نسبت داده‌اند - به استعمال شدن نشوز در معناى مذكور در مواردى كه مراد در آنها مسلّم است ولى نحوه استعمال و اينكه آيا حقيقى است يا مجازى است مشكوك است ، استدلال بكنيم ؛ چرا كه همانطورى كه صاحب « معالم » و همينطور آخوند خراسانى رحمه الله گفته‌اند در چنين موردى اصل يا اماره عقلايىاى نداريم كه حقيقى بودن استعمال را اثبات نمايد ، بلكه براى اثبات حقيقى بودن استعمال در اينجا مثل بسيارى از موارد ديگر - همانطورى كه صاحب\r\n\r\n\r\n","description":"","footnote":"\r\n( 1 ) - المجادلة : 11\r\n","page_name":" 7688 ","page_number":3},
  {"content":"\r\n\r\n« كفايه » هم دارد - به اين است كه استعمال « من غير عناية و تأوّل » علامت حقيقت است ؛ يعنى اينكه مثلًا انسان مىبيند كه لفظ شير در مورد حيوان مفترس بدون عنايت و تأويلى اطلاق مىشود علامت حقيقى بودن استعمال است ، بر عكس استعمال آن در رجل شجاع كه انسان بالفطرة مىفهمد كه استعمال لفظ شير در آن با تأويل و عنايت و ادعاء همراه است ، استعمال مجارى است و باز مثل اينكه استعمال آب در آب رودخانه با استعمال آن در مورد دوغ ، بالفطرة مشخص است كه در دومى عنايت و ادعاء در كار است و از باب تشبيه است كه اين دوغ مصداق براى آب قرار داده شده است .\r\nتوجيه نظر سيد مرتضى رحمه الله در حقيقى بودن استعمال با علم به مراد : و بعيد نيست كه نظر سيد مرتضى هم از حقيقى بودن استعمال در صورتى كه علم به مراد باشد ولى نحوه استعمال و مجازى يا حقيقى بودن آن معلوم نباشد ، همين باشد كه با توجه به اينكه عنايت و تأويلى در صورت مذكور وجود ندارد ، خود اين استعمال دليل بر حقيقى بودن آن معنا براى لفظ مذكور مىشود .\r\nپس با توجه به اينكه استعمال نشوز در مورد مرد ناشز و همينطور زن ناشزه بدون تأوّل و عنايتى صورت مىگيرد و اينطور نيست كه ادعاء و تشبيهى در آن باشد ، و در قرآن هم به همين نحو استعمال شده است ، روشن مىشود كه استعمال نشوز در معناى شرعى آن به نحو حقيقت است .\r\n\r\nاشكال اصطلاح مذكور نسبت به نشوز مرد :\r\nاز استعمال نشوز در قرآن ، شأن نزول آن و روايات استفاده مىشود كه ، اگر چه نشوز مرد به معناى ترفع مرد است ، ولى ترفعى نيست كه حقى از زن در آن ترك شده باشد ، بلكه به معناى بالاتر ديدن خود از زوجه و كراهت داشتن نسبت به اوست و زن با توجه به احتمال طلاق دادن او يا گرفتن زن ديگر ، از بخشى از حقوق خود صرف نظر مىكند تا او را طلاق ندهد و يا زن ديگرى نگيرد ، و حتى به حسب\r\n\r\n","description":"","footnote":"","page_name":" 7689 ","page_number":4},
  {"content":"\r\n\r\nروايات يكى از زنان پيامبر صلى الله عليه و آله كه پير بود از بعضى از حقوق خود صرف نظر كرد ، تا اينكه پيامبر صلى الله عليه و آله او را طلاق ندهد .\r\nپس تفسير نشوز به ترفع از اداء حق طرف مقابل تفسير درستى نيست . معناى نشوز آيات و روايات اعم است و در بسيارى از كلمات فقهاء هم اعم است و نشوز مرد را به معناى دوست نداشتن و كراهت و اراده ازدواج ديگر تفسير كرده‌اند . بله با توجه به اينكه ترفع زن به اين معنا ، بر خلاف قيمومت داشتن مرد نسبت به او بر اساس آيه قرآن است ، و به معناى زير بار قيمومت مرد نرفتن اوست و گناه است ، لذا در قرآن مىفرمايد كه او را در صورت نشوز موعظه و . . . نماييد و اما ترفع مرد با توجه به اينكه مستلزم ترك حقوق زن و گناه نيست ، لذا قرآن كريم حتى حكم به موعظه هم در مورد نشوز مرد نكرده است .\r\n\r\nتقسيم نشوز به نشوز زن و نشوز مرد\r\nاز آنچه گفته شد روشن شد كه نشوز همانطورى كه در مورد مرد مىآيد ، در مورد زن هم مىآيد و ورود آيه قرآن نسبت به نشوز زن ، مثل نشوز مرد ، و همين طور ورود روايات در مورد آنها بهترين شاهد بر آن است ، كما اينكه فقهاء هم نوعاً درباره هر دو بحث كرده‌اند لكن مرحوم ابن ادريس در « سرائر » « 1 » از كلام شيخ در « نهايه » اختصاص نشوز به نشوز مرد را استظهار كرده است ، كما اينكه مىتوان از عبارت شيخ در « تبيان » و همينطور از عبارت سلار در « مراسم » اختصاص نشوز به زن را استظهار كرد ؛ چرا كه عباراتشان چنين است : « نهايه » : « و اما النشوز فهو ان يكره الرجل المرأة و تريد المقام معه و تكره مفارقته و يريد الرجل طلاقها منقول له : لاتفعل انى أكره ان يشمت بى و لكن انظر ليلتى فاصنع بها ماشئت و ما كان سوى ذلك من نفقة و غيرها فهو لك و اعطيك ايضا من مالى شيئا معلوما و دعنى على حالتى » « 2 » .\r\nكه اين عبارت ظهور دارد در اينكه نشوز فقط به همين معناست كه مرد از زنش\r\n\r\n\r\n","description":"","footnote":"\r\n( 1 ) - سرائر 2 : 728\r\n( 2 ) - نهايه : 530\r\n","page_name":" 7690 ","page_number":5},
  {"content":"\r\n\r\nخوشش نمىآيد و مىخواهد او را طلاق بدهد .\r\n« تبيان » : فالنشوز يكون من قبل المرأة خاصة . « 1 »\r\n« مراسم » : النشوز و هى ان تعصى المرأة الرجل . « 2 »\r\nولى همانطورى كه مرحوم علامه از توهم ابن ادريس جواب داده است ، مقصود شيخ در « نهايه » اختصاص استعمال نشوز در نشوز مرد نيست ؛ چرا كه ايشان قرآن را مىدانسته است و استعمال نشوز در مورد زن در آيه  ( وَ اللَّاتِي تَخافُونَ نُشُوزَهُنَّ . . . )  « 3 » را ديده بوده است ، لكن با توجه به اينكه بحثش در كتاب طلاق بوده است و آيه قرآن در مورد نشوز مرد و راهى را كه براى جلوگيرى از طلاق براى آنها گذاشته است را بحث مىكرده است چنين تعبيرى كرده است كه يعنى نشوز در اينجا به اين معناست .\r\nو شاهدش اين است كه خود ايشان در تفسير « تبيان » چون بحثش از آيه شريفه  ( وَ اللَّاتِي تَخافُونَ نُشُوزَهُنَّ . . . )  است ، در عبارتى كه از ايشان گذشت ، مىگويد كه پس نشوز فقط از جانب زن مىباشد ، كه ظاهرش موجب توهم اختصاص نشوز به زن است ولى اين توهم هم صحيح نيست و به جهت اختصاص بحث او در مورد نشوز زنان چنين تعبيرى نموده است . كما اينكه « مراسم » سلار هم كتاب مختصرى است و چون در صدد بيان همه صور مسأله نبوده است ، غرضش بيان خصوص نشوز زنان بوده است و شاهدش اين است كه بعد از آن مسأله ضرب را آورده است كه اختصاص به نشوز زن دارد .\r\nاشتباه نسبت جواهر به راوندى : مرحوم صاحب جواهر به « احكام القرآن » راوندى كه مقصود همان « فقه القرآن » است ، اختصاص نشوز به زن را نسبت داده است . ولى اين نسبت ناصحيح است ؛ چرا كه تعبير قطب راوندى در يك جا نظير\r\n\r\n\r\n","description":"","footnote":"\r\n( 1 ) - تبيان 3 : 190\r\n( 2 ) - مراسم : 161\r\n( 3 ) - نساء : 34\r\n","page_name":" 7691 ","page_number":6},
  {"content":"\r\n\r\n« نهايه » است « 1 » و در يك جاى ديگر هم نشوز مرد و نشوز زن ، هر دو را آورده است « 2 » .\r\n\r\nفصل دوم : نشوز زوجه\r\nمحور بحث : بحث‌هايى كه در اين بخش از مباحث نشوز مىآيد به طور عمده در مورد آيه شريفه  ( وَ اللَّاتِي تَخافُونَ نُشُوزَهُنَّ فَعِظُوهُنَّ وَ اهْجُرُوهُنَّ فِي الْمَضاجِعِ وَ اضْرِبُوهُنَّ . . . )  « 3 » مىباشد و دو بحث مهمى كه در مورد آن وجود دارد عبارتند از :\r\n1 - موضع احكام ثلاثه چيست ؟ آيا عبارت از خوف نشوز است يا اينكه خود نشوز موضوع حكم است يا اينكه تفصيلى در بين آنها وجود دارد ؟\r\n2 - آيا جمع بين احكام ثلاثه جايز است يا خير ؟ و در صورت عدم جواز ، آيا زوج در انجام هر يك از آنها مخيّر است يا اينكه ترتيب در بين آنها وجود دارد ؟\r\nو بحث سومى كه در اينجا انجام خواهد شد عبارت از مقصود از هجر و ضرب مىباشد .\r\n\r\nبحث اول : موضوع احكام ثلاثه\r\nالف . اقوال در مسأله : چهار قول عمده در مسأله وجود دارد كه عبارتند از :\r\nقول اول : موضوع عبارت از خوف نشوز است كه با مشاهده امارات نشوز تحقق پيدا مىكند .\r\nقول دوم : موضوع عبارت از نفس نشوز است كه با علم به تحقق نشوز حاصل مىشود .\r\nقول سوم : تفصيل بين وعظ و هجر و بين ضرب به اينكه موضوع وعظ و هجر عبارت از خوف نشوز و موضوع ضرب عبارت از نفس نشوز است .\r\n\r\n\r\n","description":"","footnote":"\r\n( 1 ) - فقه القرآن 2 : 190\r\n( 2 ) - شايد منشأ توهم اختصاص در كلام مرحوم قطب راوندى اين كلام او در موضع ديگرى از فقه القرآن ( 2 / 192 ) است كه مىگويد : والنشوز يكون من قبل المرأة على زوجها خاصة و الشقاق بينهما . ( مقرر )\r\n( 3 ) - نساء : 34\r\n","page_name":" 7692 ","page_number":7},
  {"content":"\r\n\r\nقول چهارم : موضوع عبارت از خوف از نشوز متحقق است و اين قول مختار است با توضيحى كه خواهد آمد .\r\nب . بررسى قول اول ( موضوع بودن خوف نشوز )\r\nظاهر ابتدايى آيه شريفه  ( وَ اللَّاتِي تَخافُونَ نُشُوزَهُنَّ . . . )  عبارت از مفاد همين قول است و ظاهر برخى از فقهاء و مفسرين هم پذيرش آن است كه ذكر آنها در جواب از اجماع خواهد آمد . و معناى آيه بنابراين قول اينچنين مىشود كه « زنانى كه خوف از ناشزه شدنشان داريد . . . » ، پس با ديدن امارات نشوز ، مىتوان كه هر سه حكم آمده در آيه شريفه را درباره او اجراء نمود ، لكن دو اشكال بر اين معنا شده است كه عبارتند از :\r\nاشكال اول : مرحوم شيخ در « خلاف » « 1 » دعواى اجماع بر عدم جواز ضرب زن قبل از تحقق نشوز كرده است و مقصودش هم اجماع بين مسلمين است ، كما اينكه در « مبسوط » « 2 » هم دعواى « لاخلاف » بر اين مطلب نموده است ، اگر چه برخى تسامحا اجماع را به « مبسوط » هم نسبت داده‌اند .\r\nجواب اشكال مذكور : اولًا : اجماعات مرحوم شيخ را آقايان قبول ندارند ، در جايى ديدم - شايد « حدائق » بود - كه شهيد ثانى در رساله‌اى هفتاد مورد از مواردى را كه مرحوم شيخ در آنها ادعاى اجماع كرده است و در عين حال ، خودش بر خلاف آن فتوا داده است ، جمع آورى نموده است . و لذا اين اجماعات براى كسى كه مقدارى فحص نمايد ، حتى ظن آور هم نيست ، تا چه رسد كه اطمينان آور باشد .\r\nثانياً : به نظر ما مسأله مذكور اجماعى نيست ؛ چرا كه ظاهر سه نفر از بزرگان - كه عباراتشان را مىخوانم اين است كه به صرف خوف از نشوز ، مىتوان اين امور را در حق زن مرتكب شد .\r\n\r\n\r\n","description":"","footnote":"\r\n( 1 ) - خلاف 4 : 416\r\n( 2 ) - مبسوط 4 : 337\r\n","page_name":" 7693 ","page_number":8},
  {"content":"\r\n\r\n1 - شيخ ابوالفتوح رازى در تفسير « روض الجنان » « 1 » مىگويد : « اگر ترسيد « 2 » كه عصيان و ناسازگارى كند ، اول پند دهيد او را ، اگر سود ندارد و اصرار كنند ، ايشان را در بستر رها كنيد و جانبى ديگر بخسبيد و گفته‌اند كه پشت به ايشان كنيد و اگر سود ندارد آنكه بزنيد ايشان را ، زدنى چنان كه عيبى و نقصى برايشان نيايد » « 3 » .\r\n2 - ابن حمزه در « وسيلة » مىگويد : اگر با قول يا فعل او امارات نشوز ظاهر شد « وعظها ، فان أصرت هجرها فى المضجع ان شاء ، فان أصرت ضربها ضربا رفيقا » « 4 » يا « رقيقا » . كه ظاهر اين كتاب هم اين است كه موضوع را عبارت از امارات نشوز قرار داده است .\r\n3 - محقق حلى در « نافع » مىگويد : « النشوز فهو ارتفاع احدالزوجين عن طاعة صاحبه فيما يجب له ، فمتى ظهر من المرأة أمارة العصيان وعظها » - مىگويد اماره عصيان نه خود عصيان - « فان لم ينجح هجرها فى المضجع و صورته ان يوليها ظهره فى الفراش ، فان لم تنجح ضربها » « 5 » .\r\nاشكال دوم : اينكه اگر به صرف خوف نشوز حكم به جواز هجر - كه بر خلاف حق قسم است - و همينطور حكم به جواز ضرب زن بشود ، از قبيل قصاص قبل از جنايت شده و فقه جديدى را برپا مىكند .\r\nجواب اشكال مذكور : به نظر مىرسد كه حكم به جواهر هجر و حتى ضرب قبل از تحقق نشوز و عصيان ، هم بر اساس قواعد اصولى قابل تقرير است و هم اينكه نظيرى براى آن در فقه وجود دارد ؛ اما نظير آن عبارت از صبى است كه با اينكه گناهى از او سر نمىزند ولى براى اينكه تربيت شده و پس از بلوغ دچار گناه نشود ،\r\n\r\n\r\n","description":"","footnote":"\r\n( 1 ) - تفسير « روض الجنان » خيلى دقيق و پر مطلب است و در خيلى جاها موسس است و مشكلاتى را كه در كتب ديگر حل‌نشده است ، ايشان با عبارت‌هاى مخصوص خودش حل نموده است\r\n( 2 ) - متأسفانه در تصحيح اين تفسير در برخى موارد نسخه صحيح‌تر را در پاورقى و نسخه ناجور را در متن قرار داده‌اند ، از جمله در اينجا كه نسخه جمع را در پاورقى گذاشته‌اند\r\n( 3 ) - تفسير روض الجنان و روح البيان 5 : 331\r\n( 4 ) - وسيلة : 333\r\n( 5 ) - المختصر النافع : 191\r\n","page_name":" 7694 ","page_number":9},
  {"content":"\r\n\r\nشارع مقدس اجازه ضرب او را داده است ، در اينجا هم مىشود كه به صرف خوف نشوز و با ملاحظه امارات آن ، اجازه ضرب زن را به مرد داده باشد تا اينكه دچار عصيان نشوز نگردد .\r\nو اما از حيث قواعد ، بر اساس بحثى كه در مورد واجب مشروط و معلّق شده است و مختار ما در آنجا بر خلاف مرحوم آخوند ، اين است كه در مانند « ان جاءك زيد فاكرمه » - همانطورى كه مرحوم آقاى داماد مىگفت - اراده فعلى در آمر وجود دارد و اينطور نيست كه هنوز اراده‌اى نسبت به آن نباشد و در صورت آمدن زيد اراده حاصل شود ، و اساساً اينكه امروز مىگويد « ان جاءك زيد فاكرمه » و بيانش را براى فردا نمىگذارد به جهت امكان او نسبت به تهيه مقدمات اكرام است تا اينكه در وقتش ترك نشود . و اين كشف مىكند از اين كه ذكر هر حكم و قانونى قبل از حصول شرايط آن به خاطر روى زمين مشروطش در هنگام حصول شرط آن است و معناى اين امر ، ثبوت اراده در آمر علاوه بر شوق - اين تعبير شوق از من است - مىباشد .\r\nو بر اين پايه ، شارع مىتواند براى عدم تحقق نشوزى كه مبغوض اوست ، الان اراده تشريعيه داشته باشد و به جهت پيشگيرى از آن ، هجر و ضرب را تجويز كرده باشد .\r\nاشكال سوم : اشكال ديگرى كه يكى از آقايان تذكر دادند و اين اشكال وارد هم است ، اين است كه در بين عامه بر اين مطلب كه ضرب زن در قبل از نشوز جايز نيست تسالم وجود دارد و من وقتى مراجعه كردم ، ديدم كه همينطور است و حتى طبرى در تفسير « جامع البيان » كه خيلى خوب اقوال عامه را استقصاء مىكند ، در فرض خوف نشوز ، وعظ و هجر را ذكر كرده است ولى ضرب را نياورده است . « 1 »\r\nو بر اين اساس ، حتى با تصويرى كه در مورد مشروط و معلق گفته شد هم\r\n\r\n\r\n","description":"","footnote":"\r\n( 1 ) - جامع البيان 5 : 82\r\n","page_name":" 7695 ","page_number":10},
  {"content":"\r\n\r\nنمىتوانيم موضوع بودن خوف نشوز را براى جواز ضرب توجيه نماييم ؛ چرا كه توجيه مذكور بر فرض موضوع بودن خوف در آيه شريفه بود و اما با وجود تسالم بر موضوع نبودن خوف براى جواز ضرب ، و اينكه بر اساس ادله و آيه شريفه ، فقط در صورت تحقق نشوز ، شارع اجازه ضرب را داده است ، تعدى كردن از حكم به جواز ضرب براى رفع نشوز به جواز ضرب براى پيشگيرى و دفع آن ، با اينكه دفع يك گناهى با انجام گناه ديگرى است مشكل است و نيازمند به الغاء خصوصيت است به اينكه گفته شود كه بين مفسده و خطرى كه از نشوز حاصل شده پيدا مىشود و مفسده و خطرى كه از ناحيه نشوزى كه احتمال حصولش هست فرقى نيست و لذا همانطورى كه ضرب زن ناشزه جايز است ، ضرب زنى كه خوف نشوزش هست هم جايز مىشود . در حالى كه چنين الغاء خصوصيتى كه همه درك بكنند مشكل است به اينكه حكمى كه براى يك مرتبه بالاترى گذاشته شده است - آن هم با توجه به مصون نبودن انسان از اشتباه و خطاء - براى مرتبه پايين‌تر هم آورده شود ! چرا كه اگر چه من خيال بكنم كه اين دو مفسده در يك مقدار است ، لكن احتمال دارد كه بر اساس حساب شارع مبغوضيت نشوزى كه هنوز واقع نشده است در حد نشوز متحقق در خارج نبوده و لذا اراده تشريعيه‌اى نسبت به جواز ضرب در اين صورت وجود نداشته باشد .\r\nو لذا حكم به جواز ارتكاب يك محرمى - كه ذاتاً حرام بوده است و به جهت دفع افسد به فاسد در صورت تحقق نشوز در اينجا تحرير شده است - براى دفع يك محرم ديگر به جهت مقايسه آن با صورت تحقق نشوز و جواز دفع آن با ضرب ، مشكل مىشود خصوصاً كه در بين اصحاب هم افراد كثيرى از بزرگان ، موضوع احكام ثلاثه را خصوص تحقق نشوز قرار داده‌اند كه أقدم آنها على بن ابراهيم قمى در تفسير منسوب به او است - كه اين نسبت صحيح هم هست - و همينطور مرحوم ابن جنيد ، مرحوم شيخ مفيد ، مرحوم ابوالصلاح حلبى و جمع كثيرى از فقهاء بعد\r\n\r\n","description":"","footnote":"","page_name":" 7696 ","page_number":11},
  {"content":"\r\n\r\nاز ايشان هم موضوع را تحقق نشوز دانسته‌اند .\r\nنتيجه اينكه راه تامّى براى قول اول - كه موضوع دانستن خوف نشوز براى احكام سه گانه است - وجود نداشته است .\r\nج . بررسى قول دوم ( موضوع بودن نشوز و علم به آن )\r\nبا توجه به اشكالاتى كه متوجه معناى مطابق با ظاهر ابتدايى آيه شريفه است - كه در بررسى قول اول تفصيل آنها گذشت - از سه راه به توجيه معناى آيه پرداخته‌اند كه در طى بيان قول دوم و سوم به بررسى آنها پرداخته و پس از آن ، نظر مختار خود را در تحت عنوان قول چهارم بيان خواهيم نمود .\r\nتوضيح قول دوم : همانطورى كه در آخر بررسى قول اول گفته شد جمع كثيرى از فقهاء از قدماء و بعد از آنها ، قائل به اين قول شده‌اند و وجه آن اين است كه با توجه به اينكه يكى از معانى خوف عبارت از علم است و با توجه به اشكالاتى كه از حفظ استعمال خوف در معناى ظاهر از آن وجود دارد ، خوف در آيه را به معناى علم گرفته و احكام آمده در آيه را هم ، موضوعشان را عبارت از تحقق نشوز و علم به آن قرار داده‌اند .\r\n\r\nبررسى شواهد استعمال خوف به معناى علم :\r\nقبل از ذكر شواهدى كه در اينجا گفته‌اند ، بايد به اين نكته توجه داشت كه در اين تعبير كه خوف به معناى علم است ، تسامحى واقع شده است ؛ چرا كه به طور مسلّم ، علم به معناى مطلق علم نيست و لذا اگر انسان يقين به بهشت داشته باشد ، يا علم به رضايت الهى پيدا كند ، در اين صورت تعبير به « خاف الجنّة » و « خاف رضى الله » نمىشود و اگر هم خوف به معناى علم استعمال شود از باب استعمال مسبّب در سبب است و در جايى است كه از علم به يك امر مخوفى كه احتمال و ظن به آن هم ذاتا خوف آور است ، خوف و وحشت در او ايجاد شود ، كه در اين صورت - در صورت صحيح بودن چنين استعمالى - خوف از روى عنايت و مجاز\r\n\r\n","description":"","footnote":"","page_name":" 7697 ","page_number":12},
  {"content":"\r\n\r\nدر علم استعمال مىشود . براى اين استعمال در لغت عرب به شواهدى استشهاد كرده‌اند كه به نظر ما همه آنها ناتمام هستند و كلمه خوف در همه آن موارد در همان معناى ظاهرش استعمال شده است ، مانند كلمه ترس در فارسى كه در همه جا به همان معناى ظاهرش به كار رفته است و حتى در يك مورد هم به معناى علم استعمال نشده است . و اما در اين شعر كه « ترسم نرسى به كعبه‌اى اعرابى اين ره كه تو مىروى به تركستان است » ، باز هم به همان معناى ظاهرش كه ترسيدن است استعمال شده است ، بله اگر اعرابى به همان راهى كه مىرود ادامه دهد قطعاً به تركستان مىرسد ، ولى احتمال تغيير مسير و تحول هميشه مىرود و لذا كلمه ترس در اينجا هم به معناى علم و يقين و دانستن نيست .\r\nشاهد اول و جوابش : گفته‌اند كه خوف در اين شعر به معناى علم است ؛ « ولا تدفنّنى فى الفلات فانّنى أخاف اذا مامتّ أن لاأذوقها » چرا كه ضمير به خمر بر مىگردد و شاعر مىگويد : مرا در بيابان دفن نكنيد كه مىدانم كه در اين صورت ديگر استخوان‌هايم پس از مرگم خمر را نخواهد چشيد .\r\nولى به نظر مىرسد كه خوف در اين شعر به همان معناى ترسيدن است و ممكن است كه شاعر بخواهد بگويد كه چون ترس از دفن شدن در فلات و در نتيجه نچشيدن خمر در قبر را دارم ، اين وصيت را كردم نه اينكه مقصودش اين باشد كه من قطع دارم كه وقتى مُردم خمر را نخواهم چشيد .\r\nشاهد دوم و جوابش : گفته‌اند كه در آيه شريفه  ( فَمَنْ خافَ مِنْ مُوصٍ جَنَفاً أَوْ إِثْماً فَأَصْلَحَ بَيْنَهُمْ فَلا إِثْمَ عَلَيْهِ )  « 1 » خوف به معناى علم است ، نه اينكه به صرف خوف و ترسيدن ، حق دخالت و اصلاح وصيت نامه براى شخص داده بشود .\r\nولى به نظر ما در اينجا هم مشكلى پيش نمىآيد كه خوف به همان معناى ظاهرش باشد و معنايش اين باشد كه اگر چنانچه انسان مىترسد كه عمل به\r\n\r\n\r\n","description":"","footnote":"\r\n( 1 ) - البقرة : 182\r\n","page_name":" 7698 ","page_number":13},
  {"content":"\r\n\r\nوصيتنامه‌اى منشأ ظلم و حرامى بشود مىتواند كه با عمل نكردن به آن بخش و يا تغيير آن ، مانع از تحقق آن ظلم و امر حرام بشود .\r\nعلاوه بر اينكه در دو شاهدى كه ذكر شد متعلّق علم يك امر استقبالى بود و اثبات استعمال خوف به معناى علم در يك امر استقبالى ، نمىتواند شاهد تامّى براى جواز استعمال خوف به معناى علم نسبت به يك معلوم تحقق يافته باشد و فرض صاحبان اين قول اين است كه موضوع احكام سه گانه آمده در آيه شريفه عبارت از علم به نشوز متحقق است كه اشكالات قصاص قبل از جنايت بودن و خلاف اجماع و تسالم بين مسلمين بودن ، ديگر پيش نيايد .\r\n\r\nبررسى قول سوم ( تفصيل بين ضرب و دو حكم وعظ و هجر )\r\nتوضيح اين قول : در عده‌اى از كتب از قبيل « شرايع » « 1 » ، « قواعد » و « لمعه » گفته‌اند كه بين ضرب و آن دو حكم ديگر فرق وجود دارد ؛ چرا كه نسبت به دو حكم وعظ و هجر بر طبق ظاهر آيه كه خوف از نشوز را موضوع قرار داده است ، حكم مىشود ، ولى نسبت به ضرب ، به جهت اجماعى كه بر توقف جواز آن بر نفس نشوز قائم شده است ، از ظاهر آيه دست كشيده و عبارت « و ان نشزن » را قبل از « واضربوهن » در تقدير مىگيريم ، و به عبارت ديگر اگر چه مقتضاى اطلاق آيه جواز ضرب به خوف است ، لكن اين اطلاق و ظاهر آيه به سبب اجماعى كه گفته شد تقييد مىخورد .\r\nاشكال قول مذكور : به طور مكرر گفته‌ايم كه برخى از اطلاق‌ها از نظر عرف قابليت تقييد را ندارند ، از جمله در تعيين حدّ احكام شرعى است ؛ مثلًا وقتى روايتى حد قصر نماز و خوردن روزه را سفر به مقدار هشت فرسخ قرار بدهد ، كه مصاديق مختلفى براى سفر وجود دارد ؛ هم بر مسافر به خصوص هشت فرسخ صادق است و هم بر كسى كه يك فرسخ يا صد يا بيشتر از هشت فرسخ رفته باشد ،\r\n\r\n\r\n","description":"","footnote":"\r\n( 1 ) - شرايع الاسلام 2 : 560\r\n","page_name":" 7699 ","page_number":14},
  {"content":"\r\n\r\nحالا اگر روايتى پيدا شود كه دلالت بكند بر اينكه بايد به مقدار بيست فرسخ مسافرت كرد تا اينكه نماز شكسته و روزه خورده شود ، چنين روايتى نمىتواند مقيّد روايت تحقق سفر به هشت فرسخ باشد و چنين تقييدى عرفى نيست . در اينجا هم كه موضوع براى سه حكم مذكور از جمله ضرب ، عبارت از خوف از تحقق نشوز است كه به صرف ظن به آن حاصل مىشود ، اگر بخواهيم به اين صورت آن را قيد بزنيم كه اگر آن ظن تبديل به قطع و علم بشود ، ضرب زن جايز مىشود ، چنين تقييدى در نظر عرف صحيح نبوده و نيست بين آنها تباين است و لذا آيه شريفه به چنين قيدى قابل تقييد نيست .\r\nو اگر بخواهيم اينطور بگوييم كه مقصود اين است كه اگر علاوه بر خوف ، نفس نشوز هم تحقق پيدا كرد ضرب جايز مىشود ، چنين تقييدى عرفاً حتى بيشتر از بيان قبلى خلاف ظاهر مىشود . « 1 »\r\nتوجيه كاشف اللثام : در « كشف اللثام » « 2 » براى اين قول بيان ديگرى دارد كه ظاهراً اين اشكال متوجه آن نمىشود و آن اين است كه ما بياييم « واضربوهن » در آيه شريفه را بر خلاف ظاهر آن كه عطف به « فعظوهن » است ، عطف به جمله  ( وَ اللَّاتِي تَخافُونَ نُشُوزَهُنَّ فَعِظُوهُنَّ وَ اهْجُرُوهُنَّ فِي الْمَضاجِعِ )  قرار بدهيم ؛ يعنى « واضربوهن » به جاى « اللاتى . . . » قرار بگيرد نه به جاى خصوص « فعظوهن » و عطف به خبر « واللاتى » بشود ، و البته « وان نشزن » را هم درباره « واضربوهن » در تقدير مىگيريم تا اينكه معناى آن صحيح بشود ؛ چرا كه حكم به مطلق ضرب قطعاً صحيح نيست .\r\nاشكال توجيه مذكور : چنين عطف خلاف ظاهرى ، آن هم با چنين تقديرى ، باز هم به طور قطع عرفيت ندارد و لذا چنين توجيهى هم نمىتواند صحيح باشد .\r\n\r\n\r\n","description":"","footnote":"\r\n( 1 ) - توجيه ديگرى را هم در مورد اين تفصيل شهيد ثانى در « مسالك » آورده‌اند كه عبارت از رعايت احتياط است . بررسى آن به خاطر مناسبت بيشتر آن با بحث از ترتيب بين احكام سه گانه وعظ ، هجر و ضرب ، در آنجا ( ص 37 - 39 ) مىآيد\r\n( 2 ) - كشف اللثام 7 : 518\r\n","page_name":" 7700 ","page_number":15},
  {"content":"\r\n\r\n\r\nبررسى قول چهارم ( ذكر معناى ثالثى براى خوف نشوز )\r\nيك معناى سومى كه نه در كلمات فقهاء آمده است و نه در تفاسير - به مقدارى كه مراجعه كردم - وجود داشت و به نظر مىرسد كه هيچ اشكالى در آن نيست ، اين است كه متعلّق خوف در آيه شريفه عبارت از نشوز متحقق باشد ؛ به اين بيان كه فعل « خاف » هم با « من » و هم بدون آن متعدى مىشود و از طرفى متعلَّق آن همانطورى كه در موارد زيادى وجود خارجى فعلى ندارد و خوف از تحقق آن در آينده نيست ، گاهى هم وجود خارجى دارد مثل آتش خارجى ، اسد موجود در خارج و تعلق خوف به آن در اين صورت مجازى هم نيست كه نياز به مصححى داشته باشد مثلًا احتمال آسيب زدن مصحح آن باشد . بلكه به طور حقيقى گفته مىشود كه « أخاف الاسد » يعنى از شير خارجى موجود مىترسم ، و البته فرقى نمىكند كه « الاسد » را در اينجا منصوب به نزع خافض ( من ) بدانيم يا نه ، در هر حال در اينجا هم مىگوييم كه « تخافون نشوزهن » يعنى از نشوز موجود در آنها مىترسيد ؛ به اينكه بعد از اين براى زندگيتان مشكل ايجاد نمايد - كما اينكه گاهى ممكن است كه نشوز مختصرى باشد كه احتمال ايجاد مشكل براى بعد نداشته باشد - در اين صورت مىفرمايد مىتوانيد آنها را مورد موعظه ، هجر و ضرب قرار بدهيد .\r\nنتيجه : پس نظر مختار اين شد كه در آيه شريفه احكام ذكر شده ، براى بعد از حصول نشوز بار شده است .\r\n\r\nبحث دوم : تعلق احكام به نحو ترتيب يا تخيير يا جمع ؟\r\nكلام « مسالك » و « جواهر » در معناى « واو » : تعبيرى در « مسالك » « 1 » هست كه در « جواهر » « 2 » هم آمده است و آن اينكه « واو » به معناى مطلق جمع است و به طورى كه از كلامشان بر مىآيد ، مقصودشان اين است كه « واو » به معناى منع از خلو\r\n\r\n\r\n","description":"","footnote":"\r\n( 1 ) - المسالك 8 : 357\r\n( 2 ) - جواهر الكلام 31 : 203\r\n","page_name":" 7701 ","page_number":16},
  {"content":"\r\n\r\nاست ؛ يعنى مخير است كه هر كدام از اينها را انجام بدهد يا اينكه دو تا از آنها را يا اينكه همه آنها را بجا بياورد و فرقى نمىكند كه به نحو جواز باشند يا به نحو تعيّن و وجوب ؛ شامل همه آنها مىشود .\r\nرد كلام مذكور : به نظر مىرسد كه « واو » چنين معنايى ندارد ، بلكه مفاد آن چنين است كه اينها هست ؛ وعظ و هجر و ضرب ، و اما اينكه به نحو تخيير باشد يا جمع ، بستگى دارد به حكمى كه مترتب بر آن شده است ؛ « 1 » پس اگر آن حكم عبارت از جواز باشد ، معنايش اين مىشود كه هر كدام از اينها انجامشان جايز است و اما اگر حكم وجوبى باشد معنايش لزوم انجام همه آنها مىشود و اينطور نيست كه به منزله « او » و به معناى منع خلوّ باشد .\r\nو لذا اگر اين احكام را از باب نهى از منكر ، لزومى و امر بدانيم بايد قائل به جمع بشويم و حكم به ترتيبى بودن آنه دليل مىخواهد ، كما اينكه اگر لزومى هم نباشند و دلالت بر جواز و ترخيص بكنند - به اين معنا كه شارع براى حل مشكلاتى كه نشوز به دنبال دارد چنين راههايى را قرار داده است و لذا اگر كسى آنها را دنبال نكند عصيانى نكرده است و ظاهراً همين گونه هم هست - باز هم اعتبار ترتيب در صورت تصميم به انجام آنها دليل مىخواهد ؛ چرا كه مفاد ترخيص هم عبارت از تخيير در انجام هر كدام و جواز جمع است .\r\n\r\n\r\n","description":"","footnote":"\r\n( 1 ) - در بحث تمسك به حديث امام حسن عسكرى عليه السلام كه مىفرمايد : « من كان من الفقهاء . . . فللعوام ان يقلدوه » نيز اين‌بحث الزامى يا ترخيصى بودن دستور امام در تمسك به اين حديث براى تقليد از مجتهدى كه همزمان با مجتهد ديگرى است كه مخالفتهايى در فتاوا با هم دارند ، موثر است ؛ مرحوم آقاى خويى - و شايد برخى ديگر - گفته است كه چون امام عليه السلام در اين روايت دستور به تقليد از چنين مجتهد جامعى داده است ، پس اگر مجتهد ديگرى هم مانند او باشد كه با هم اختلافاتى دارند ، اين حديث و دستور وارد در آن ، شامل تقليد در چنين موردى نمىشود چرا كه تقليد از هر دوى آنها لازمه‌اش تعارض و تضاد و تناقض است . ولى من از ابتداء اين شبهه به ذهنم مىآمد كه اگر كلام امام عبارت از « على العوام ان يقلدوه » بود اين اشكال مىآمد ولى عبارت حضرت « فللعوام ان يقلدوه » است كه معنايش جواز تقليد از اين و جواز تقليد از آن است و در نتيجه اين روايت شامل اين صورت تعارض هم مىشود . ( حضرت استاد مدظله العالى )\r\n","page_name":" 7702 ","page_number":17},
  {"content":"\r\n\r\n\r\nبررسى ادله اعتبار ترتيب\r\nدليل اول : به اقتضاء ادله نهى از منكر : ظاهراً بعضى گفته‌اند كه بر اساس قواعد نهى از منكر ترتيب مذكور بايد رعايت گردد ؛ چرا كه اين آيه به عنوان جلوگيرى از منكر چنين راههايى را بيان كرده است و طبق قواعد نهى از منكر ، نمىتواند مراحل را ناديده گرفت و يك مرتبه به مرحله بالا و اعلى رفت .\r\nاشكال اول بر دليل مذكور : اين دليل اختصاص دارد به اينكه احكام آمده در آيه را لزومى و وجوبى بدانيم و اما بنابر دلالت آيه بر ترخيص راههاى مذكور ، اين دليل نمىآيد ؛ چرا كه ديگر لزوم نهى از منكرى نيست تا اينكه قاعده لزوم ترتيب در نهى از منكر شامل اينجا هم بشود .\r\nاشكال دوم : اين دليل مقتضايش لزوم ترتيب بين هر سه وظيفه وعظ ، هجر و ضرب است در حالى كه جماعتى از جمله مرحوم محقق صاحب « شرايع » ضرب را به طور مطلق و بدون رعايت ترتيب در صورت تحقق نشوز مشروع دانسته‌اند .\r\nجواب « مسالك » و « جواهر » از اشكال دوم : ايشان در توضيح كلام مرحوم محقق گفته‌اند اما ترتيب بين وعظ و هجر روشن است كه از باب قاعده ترتيب در نهى از منكر است و اما وجه عدم ترتيب در مورد ضرب به جهت اطلاق حكم به ضرب در صورت تحقق نشوز است .\r\nاشكال جواب مذكور : اگر قاعده ترتيب در نهى از منكر بتواند كه جلوى اطلاق آمده در مورد حكم به وعظ و هجر را بگيرد ، پس چرا همين كار را در مورد ضرب - اگر چه حكم به آن بعد از تحقق نشوز است ، ولى فرقى نمىكند - انجام نمىدهد ؟ و با اين كه قرآن هر سه را پشت سر هم آورده است چه وجهى دارد كه نسبت به حكم به ضرب اخذ به اطلاق مىشود ولى نسبت به دو تاى قبلى چنين كارى نمىشود ؟\r\nو لذا اين توجيه براى قول محقق صحيح به نظر نمىرسد .\r\n\r\n","description":"","footnote":"","page_name":" 7703 ","page_number":18},
  {"content":"\r\n\r\nدليل دوم : روايات صحاح « ابدؤا بما بدء الله »\r\nمرحوم صاحب « رياض » « 1 » براى ترتيب ، به رواياتى كه در مورد دو آيه از آيات قرآن وارد شده است و حكم به لزوم شروع كردن عمل از جايى كه خداوند آن را در كلامش مقدم داشته است كرده است ، استدلال نموده است و اما آن دو مورد عبارتند از :\r\n1 - در مورد مبدء شروع به سعى بين صفا و مروه كه امام عليه السلام فرمود از آنچه كه خداوند در قرآن شروع به آن كرده است شروع كنيد كه مىفرمايد  ( إِنَّ الصَّفا وَ الْمَرْوَةَ مِنْ شَعائِرِ اللَّهِ )  « 2 » پس بايد از صفا شروع نمود . « 3 »\r\n2 - در مورد شروع در وضوء هم روايات وارد شده است كه هر چه را كه خداوند در آيه وضوء به آن شروع كرده است و آن را مقدم داشته است ، شما هم همانگونه شروع كنيد . كه مىفرمايد  ( يا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ )  « 4 » « 5 » .\r\nلكن شبهاتى به اين استدلال « رياض » توجه پيدا مىكند كه بايد بررسى شوند :\r\nشبهه اول در دليل مذكور : با توجه به اينكه مصلحت در دو شىء گاهى در عرض هم است و يا اينكه تفاوت آنها به قدرى نيست كه الزامى باشد ، در اين صورت قرآن چه روشى را در بيان آنها به كار مىبرد ؟ يا اينكه قرآن در چنين مواردى از ذكر آنها خوددارى مىكند ؟ و هر چيزى را كه مقدم بر ديگرى مىدارد نشانه لزوم تقديم آن و مطلوبيت الزامى تقديم آن بر چيز متأخر از آن است ؟ اين مطلب چيز غريبى به نظر مىآيد !\r\nجواب از اين شبهه : ممكن است از شبهه ياد شده بدينگونه جواب داده شود كه\r\n\r\n\r\n","description":"","footnote":"\r\n( 1 ) - رياض المسائل 10 : 475\r\n( 2 ) - بقره : 158\r\n( 3 ) - وسائل الشيعه ( آل البيت ) ، ج 11 ، ص 214 . كتاب الحج ، باب 2 من ابواب اقسام الحج ، الحديث 4 و 14\r\n( 4 ) - مائده : 6\r\n( 5 ) - تهذيب الاحكام 1 : 97 . باب صفة الوضوء ، الحديث 100 و 101\r\n","page_name":" 7704 ","page_number":19},
  {"content":"\r\n\r\nهمانطورى كه با احرام بستن پيغمبر صلى الله عليه و آله در موقع ظهر ، رجحان در احرام بستن در ظهر ثابت شده است - و اين فعل حضرت واسطه در ثبوت بوده است نه اينكه كاشف از مطلوبيت قبلى باشد ؛ چرا كه در روايات وارد شده است كه اگر حضرت آب را زودتر پيدا مىكردند ، زودتر غسل كرده و احرام مىبستند و به جهت نبود آب و نياز به تهيه آن از كوهها و دير آماده شدنش غسل حضرت و شروع احرام بستن او به هنگام ظهر كشيده شد - يعنى همانطورى كه مانعى ندارد كه خود فعل پيغمبر صلى الله عليه و آله از علل ثبوتى براى مطلوبيت پيدا كردن شروع احرام از هنگام ظهر باشد ، در اينجا هم مىتوان گفت كه در موارد تساوى مصلحت و مانند آن ، نفس تقديم خداوند متعال در قرآن باعث مطلوبيت در تقديم آن بر چيزهاى ديگر مىشود .\r\nشبهه دوم : ممكن است گفته شود كه در عين حال ما مواردى را در قرآن مىيابيم كه اين قاعده و اصل قرآنى در آنها جريان ندارد مثل آيه  ( أَقِيمُوا الصَّلاةَ وَ آتُوا الزَّكاةَ . . . ) *  كه رعايت ترتيب در بين آنها در عمل كردن لزومى ندارد و همينطور مثل  ( الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ )  « 1 » كه رعايت ترتيب در شلاق زدن در ما بين زن و مرد لزومى ندارد .\r\nجواب از شبهه دوم : ممكن است بگوييم كه اصل ياد شده اختصاص به امر واحد ارتباطى دارد و اما درباره مطلوبات استقلالى مانند نماز ، روزه و زكات كه امور مستقله‌اى هستند اصل مذكور نمىآيد و ما نحن فيه هم از قبيل صفا و مروه كه اجزاء طواف هستند و غسل وجه و دست و مسح سر و پاها كه اجزاء وضوء هستند و مطلوب واحدى هستند ، مىباشد ؛ چرا كه وعظ ، هجر و ضرب همه‌شان در جهت رفع مشكلاتى است كه از نشوز سرچشمه مىگيرد و لذا مطلوب واحدى در آنها وجود دارد .\r\n\r\n\r\n","description":"","footnote":"\r\n( 1 ) - النور : 2\r\n","page_name":" 7705 ","page_number":20},
  {"content":"\r\n\r\nاشكال جواب مذكور : در آيه  ( وَ إِنْ خِفْتُمْ شِقاقَ بَيْنِهِما فَابْعَثُوا حَكَماً مِنْ أَهْلِهِ وَ حَكَماً مِنْ أَهْلِها )  « 1 » مسلم است كه مقدم داشتن بعث حكم از اهل مرد بر بعث حكم از اهل زن ، لزومى ندارد با اينكه مطلوب واحدى از اين امور وجود دارد و آن حل مشكلات شقاق است و همينطور در آيه  ( فَكُلُوا مِمَّا أَمْسَكْنَ عَلَيْكُمْ وَ اذْكُرُوا اسْمَ اللَّهِ عَلَيْهِ وَ اتَّقُوا اللَّهَ )  « 2 » آيا بايد ابتداء شكار توسط كلب معلم را خورد و بعد از آن نام خداوند را بر آن ذبيحه ياد كرد ؟ ! در حالى كه در اينجا هم اگر چه « و اتقوالله » مستقل باشد ولى مسأله اكل و بسم الله گفتن بيان براى مطلوب واحدى هستند و در عين حال هيچ عنايتى براى تقديم نيست .\r\nشبهه سوم : اساساً اينكه اين روايات « ابدؤا بما بدء الله » در مقام تعليل باشند - كه شامل همه جاى قرآن بشوند كه اگر امرى ارتباطى بود ، حتماً بايد آنچه را كه خداوند در بيانش مقدم داشته است ، ما هم در مقام عمل آن را مقدم بداريم و چنين تقديمى واجب هم باشد - ثابت نيست و از اين عبارت به نحو دلالت چنين استفاده‌اى نمىشود و بيشتر از يك اشعارى در آن بر اين مطلب وجود ندارد و لذا تمسك به اين روايات هم در اينجا تمام نيست .\r\nدليل سوم : به اقتضاء احتياط : مرحوم شهيد ثانى در « مسالك » « 3 » در بيان وجه تخصيص ضرب به تحقق نشوز در كلام صاحب « شرايع » بر خلاف وعظ و هجر كه موضوعشان را خوف نشوز قرار داده است ، گفته است كه جهت اينكه موضوع ضرب را عبارت از تحقق نشوز قرار داده است عمل به احتياط است . بعد خود ايشان از اين شبهه كه چه فرقى بين هجر و ضرب در اين جهت هست ؛ چرا كه هر دو عمل خلاف شرعى هستند ، اين چنين جواب مىدهد كه احتياط در باب ضرب شديدتر از احتياط در باب هجر است .\r\n\r\n\r\n","description":"","footnote":"\r\n( 1 ) - نساء : 35\r\n( 2 ) - مائده : 4\r\n( 3 ) - المسالك 8 : 358\r\n","page_name":" 7706 ","page_number":21},
  {"content":"\r\n\r\nاشكال « جواهر » بر « مسالك » : مرحوم صاحب جواهر مىگويد در اين جهت فرقى بين هجر و ضرب وجود ندارد ؛ چرا كه اگر چنانچه ظواهر ادله نتوانند در مقابل اصالة الاحتياط بايستند و حجيت خود را داشته باشند ، پس در مورد هجر هم بايد احتياط بيايد و جوازش را مختص به بعد از تحقق نشوز بنمايد .\r\nتاييد كلام « مسالك » : اگرچه ما بر كلام شهيد ثانى صحه نمىگذاريم ، لكن حرف او واضح البطلان هم نيست ؛ چرا كه ملاك حجيت ظواهر عبارت از بناء عقلاء است و ما وقتى كه به بناءهاى عقلاء مراجعه مىكنيم ، مىبينيم كه آنها بين امور مهم و بين امور خيلى مهم و حياتى فرق مىگذارند و در امور خيلى مهم دليل صريح و يا ظهورات قويترى را منشأ اثر مىدانند و به هر اماره‌اى ترتيب اثر نمىدهند در بعضى از امور حرف يك نفر را قبول مىكنند ولى در بعضى ديگر به آن ترتيب اثر نمىدهند . و لذا اگر كسى قصد سفر به كره مريخ و يا يك راه غير عادى را داشته باشد در تهيه وسائل مورد نياز خيلى دقت مىكند و حتى يك هزارم و صد هزارم احتمال را اهميت مىدهد در شرع مقدس هم ملاحظه مىشود كه براى اثبات بعضى امور دو نفر و بعضى ديگر شهادت چهار نفر را معتبر دانسته‌اند ، و به طورى كه شنيده‌ام ، از مرحوم آقاى خوانسارى هم نقل كرده‌اند كه اگر چه خبر واحد ذاتاً معتبر است ولى قتل نفس را با يك خبر واحد نمىشود اثبات كرد .\r\nبه هر حال نظر مرحوم شهيد ثانى رحمه الله اين است كه مسأله جواز ضرب زن حكمى نيست كه براى اثبات آن به چنين ظاهرى از آيه شريفه اكتفاء شود و نياز به ظهور قويترى دارد ولى مرتبه هجر ضعيف‌تر از ضرب است و لذا به همان مقدار از ظهور در مورد آن اكتفاء مىشود .\r\nدليل چهارم : به اقتضاء ملاك احكام مذكورة : با توجه به اينكه احكام آمده در اينجا از احكام عبادى كه فلسفه‌اش نامعلوم است نمىباشد ، بلكه متفاهم عرفى\r\n\r\n","description":"","footnote":"","page_name":" 7707 ","page_number":22},
  {"content":"\r\n\r\nاين است كه شرع مقدس اين راهها را براى حل مشكل انسان ترخيص نموده است و از طرفى خارجاً هم مىدانيم كه اولا حل مشكل ما متوقف بر انجام هر سه راه نيست و ثانياً هجر و ضرب از امورى هستند كه شرعاً نامطلوب هستند و نامطلوبى ضرب شديدتر است و لذا مىفهميم كه ترخيص اين امور به نحو رفع احتياج است و ترتيب بين آنها و انجام خصوص آنچه كه رفع مشكل ما توقف بر آن دارد ، لازم است كه رعايت گردد ، تا اينكه امور نامطلوبى مثل هجر و ضرب بدون نياز به آنها و احراز ترخيص نسبت به آنها ، انجام نشوند ؛ چرا كه مسلماً شارع چنين رضايتى ندارد كه با اينكه مشكل مورد نظر در اين آيه با مرتبه پايين‌ترى از سه راه مذكور ، قابل حل است ، شخصى اقدام به انجام مرحله بالاترى كه مبغوض شارع است بنمايد ، و با چنين متفاهم عرفى كه در بين است و علم به غرض شارع وجود دارد ، ظهورى در آيه براى بيان تخيير در بين احكام سه گانه به نحو مطلق باقى نمىماند .\r\nو عده كثيرى از فقهاء هم به ترتيب بين سه حكم وعظ ، هجر و ضرب ، قائل شده‌اند كه مجال ذكر اسامى آنها وجود ندارد .\r\n\r\nبحث سوم : مقصود از هجر و ضرب در آيه شريفه\r\nمقتضاى روايات : در سه كتاب « 1 » « تبيان » « 2 » ، « مجمع البيان » « 3 » و « فقه القرآن » « 4 » راوندى در مورد  ( وَ اهْجُرُوهُنَّ فِي الْمَضاجِعِ )  به ابى جعفر عليه السلام نسبت داده‌اند كه مراد از هجر در آيه شريفه ، پشت كردن به زن در بستر است كما اينكه در مورد ( واضربوهنّ ) هم به ابى جعفر عليه السلام نسبت داده‌اند كه مقصود از ضرب در آيه شريفه ، « الضرب بالسواك » زدن با سواك است .\r\nو اما صاحب « مجمع البحرين » عبارت ديگرى دارد : « فالهجر هو ان يحول اليها ظهره و الضرب بالسوط و غيره ضربا رقيقا ( ظاهراً بايد رفيقا به معناى با رفق بودن ،\r\n\r\n\r\n","description":"","footnote":"\r\n( 1 ) - البته معمولًا « مجمع البيان » و « فقه القرآن » تابع « تبيان » شيخ هستند\r\n( 2 ) - تبيان 3 : 191 - 190\r\n( 3 ) - مجمع البيان 3 : 80\r\n( 4 ) - فقه القرآن 2 : 192\r\n","page_name":" 7708 ","page_number":23},
  {"content":"\r\n\r\nباشد ) كذا مروى عن الصادق عليه السلام » « 1 » ، و اين عبارت از دو جهت با كتب قبلى مخالفت دارد : اول اينكه روايت را به امام صادق عليه السلام نسبت داده است و دوم اينكه در مورد ضرب عبارت ديگرى آورده است كه در آن كتب نيست و قدر متيقن از نسبت به امام هم همين بحثش مربوط به ضرب است ، و ظاهراً منشأ اين مخالفت بايد سهو القلم مؤلف « مجمع البحرين » باشد ؛ چرا كه چطور ممكن است يكى روايتى از امام صادق عليه السلام باشد كه در كتب سابقين نيامده باشد ؟ ! و البته چنين سهوى از مثل ايشان كه در صد سالگى از تاليف كتاب مذكور فارغ شده است بعيد نيست و بلكه اين تاليف در چنين سنى از اعجاز او بوده است .\r\nبه هر حال ، هر دو روايتى كه نقل شده‌اند از جهت سند از مرسلات هستند ، و مقصود از سواك هم چون سواك است كه چون نرمى است و آن را تكه تكه كرده و از آن مسواك تهيه مىكردند و لذا ضرب با سواك ضرب شديدى نيست .\r\nمقتضاى قواعد : با توجه به تناسبات حكم و موضوع ، انسان مىفهمد كه شارع مقدس كه انجام اين كارهايى را كه به عنوان اولى ، در نزد او نامطلوب هستند اجازه داده است از باب تزاحم بين مصالح است و براى جمع بين اين دو جهت ؛ يعنى اولًا حل مشكل پديده آينده از نشوز و ثانياً حفظ مطلوب‌هاى شارع و ترك نامطلوب‌هاى او ، شارع مقدس از باب اضطرار حكم به جواز هجر و ضرب نموده است و لذا رعايت مراتب در انجام اينها بايد باشد و در صورت رفع مشكل با ضرب خفيفتر نبايد به ضرب بالاتر از آن اقدام نمايد ، و همينطور در مورد هجر هم اختصاص به صورت خاصى ندارد ؛ چه پشتش را به او كند و چه در بستر زن نخوابد - كه بعضى حكم تخيير بين آنها كرده‌اند - و چه اينكه به نحو ديگرى انجام بدهد - كما اينكه از كلام مرحوم علامه و عده‌اى وسيعتر بودن دامنه اختيار زوج ( از دو صورت مذكور ) در نحوه هجر استفاده مىشود - مشكلى ندارد ، منتها\r\n\r\n\r\n","description":"","footnote":"\r\n( 1 ) - مجمع البحرين 4 : 406\r\n","page_name":" 7709 ","page_number":24},
  {"content":"\r\n\r\nهمانطورى كه گفته شد از آنجا كه شارع - تقريباً - از باب ضرورت اين راهها را اجازه داده است ، لذا بايد رعايت ترتيب و تقديم أخف در بين آنها بشود و به ترتيب به مراحل شديدتر برود .\r\n\r\nفصل سوم : نشوز زوج\r\nمقصود از نشوز زوج : در مباحث گذشته در تعريف نشوز « 1 » گفته شد كه مقصود از نشوز مرد ، ترفع مرد از اداء حق زن نيست ، بلكه مقصود ، ترفع مرد از ادامه زندگى با او و قصد طلاق يا قصد ازدواج با ديگرى ، به جهت كراهت داشتن نسبت به او است و اينها هيچ كدام حرام نيستند . و اما اگر مردى حقوق زن از قبيل كسوه ، نفقه و حق القسم او را ايفاء نمىكند ، يا اينكه بدون حساب اقدام به كتك او مىكند و تحميل‌هايى را كه جايز نيست ، مرتكب مىشود ، اين فرض از فروض غير متعارفى است كه حكم آن غير از حكمى است كه در مورد فرض متعارف از نشوز مرد - كه همان كراهت داشتن نسبت به زن و قصد طلاق يا ازدواج مجدد است - بوده و در اين صورت زن علاوه بر حق وعظ داشتن ، مىتواند حقوق خود را با مراجعه به حاكم مطالبه نمايد .\r\n\r\nحكم وعظ ، هجر و ضرب مرد در قرآن :\r\nدر صورت نشوز مرد علاوه بر اينكه در قرآن هيچ سخنى از وعظ يا هجر يا ضرب مرد توسط زن زده نشده است ، هيچ يك از فقهاء هم - تا جايى كه مراجعه كرده‌ام - چنين امورى را در اينجا مطرح نكرده‌اند و مثل اينكه اين از قبيل ارسال مسلمات در بين كلمات قوم است .\r\nصاحب جواهر هم اختصاص دادن احكام مذكور را به نشوز آن در قرآن ، مشعر بر عدم جريان آن احكام در مورد مرد ، از نظر قرآن دانسته است ، ولى به نظر مىرسد كه اين اختصاص به ذكر به جهت مد نظر قرار دادن متعارف بوده است ؛\r\n\r\n\r\n","description":"","footnote":"\r\n( 1 ) در ص 4 گذشت\r\n","page_name":" 7710 ","page_number":25},
  {"content":"\r\n\r\nچرا كه غالباً ترفع زن از قبيل انجام امور غير جايز و بر خلاف قيمومت مرد است ؛ به اينكه از خانه بدون اجازه بيرون برود و مانند اين بر خلاف ترفع مرد كه غالباً و به حسب متعارف همان كراهت داشتن نسبت به آن زن و قصد زن گرفتن و يا طلاق دادن اوست ، كه اينها حرمتى ندارد تا اينكه نيازى به وعظ يا هجر يا ضرب او براى ترك آنها باشد و لذا عدم تعرض قرآن به اين احكام در مورد نشوز مرد ، نظر به متعارف بوده است و نمىتواند حاكى از اختصاص احكام مذكور به نشوز زن باشد ، و لذا حكم به جواز وعظ او و حتى ضرب او در موارد اضطرار بر خلاف اين آيه نخواهد بود .\r\n\r\nمقتضاى قاعده نهى از منكر در مقام :\r\nبا توجه به اينكه از نظر سنت و اجماع فقهاء ، ترديدى نيست كه مرد هم در مواردى حقوق زن را ايفاء نكرده و در نتيجه گنهكار مىشود ، آيا در اين موارد ادله نهى از منكر تخصيص خورده است ؟ يا اينكه ادله نهى از منكر اختصاص به طايفه‌اى دون طايفه‌اى ندارد .\r\nولذا مىتوان گفت كه در جايى كه نهى از منكر احتياج به اجازه حاكم ندارد - و آن در جايى است كه شخصى بخواهد كه با انجام يك كارى كه ذاتاً حلال است جلوى منكر را بگيرد ، و مسأله وعظ كردن از اين قبيل است - ترديدى در جواز وعظ كردن مرد توسط زوجه‌اش در صورت اقدام او به عدم ايفاء حقوق زن بر اساس شمول قاعده نهى از منكر باقى نمىماند .\r\nو اما در جايى كه نهى از منكر متوقف بر انجام كارى كه ذاتاً جايز نيست باشد ، كه نياز به اجازه عام شارع و يا اجازه خاص حاكم دارد ؛ چرا كه معلوم نيست كه مبغوضيت آن كار در نظر شارع كمتر از مبغوضيت عدم ايفاء حقوق زن باشد يا بايد خود شارع اجاره بدهد و يا اينكه براى جلوگيرى از هرج و مرج و رعايت تقديم و تأخير در باب تزاحم ، حكم به ارجاع به حاكم بشود كه با نظر او اقدامات لازم براى\r\n\r\n","description":"","footnote":"","page_name":" 7711 ","page_number":26},
  {"content":"\r\n\r\nنهى از منكر صورت پذيرد .\r\nو از اين جهت است كه در اينجا گفته‌اند كه هجر و ضرب زن نسبت به شوهر براى نهى او از منكر جايز نيست ، و مىتواند براى مطالبه حقوق خود به حاكم مراجعه نمايد .\r\nولى به هر حال مىتوان گفت كه اين حرفها با توجه به فروض متعارف مسأله است و اما اگر زنى خودش مجتهد باشد و مراتب تزاحم را تشخيص بدهد و يا اينكه بر اساس تقليد از مجتهدى بفهمد كه مثلًا مرتبه زدن مرد ، از قتلى كه او مىخواهد انجام بدهد قطعاً پايين‌تر است و لذا براى جلوگيرى او از انجام قتل ، سيلى به او بزند ، كار خلافى انجام نداده است و فقهاء هم كه متعرض جواز وعظ و يا هجر و يا ضرب نشده‌اند ، به جهت نظر آنها به فرض‌هاى متعارف است و الا گمان نمىكنم كه در اين موارد استثنايى اشكالى داشته باشند .\r\n\r\nوضوح حكم در نشوز مرد :\r\nو اما اين بحث كه مرد ترفع نموده و مىخواهد زن را طلاق بدهد و يا ازدواج مجددى بكند و زن براى منع كردن مرد ، حاضر به چشم پوشى و گذشت از برخى از حقوق خود مىشود ، هم از نظر آيه قرآن و هم از جهت روايات روشن بوده و بحث علمى معتنابهى ندارد . تنها بحث مهمى كه در اينجا وجود دارد و بحث مفصل آن در فروعات مبحث شقاق خواهد آمد ، حكم بذل مهريه توسط زن براى طلاق خلعى به جهت خلاص شدن از آزار و اذيت‌ها و عدم ايفاء حقوق او توسط شوهرش است كه آيا چنين بذلى نافذ است يا نه ؟ و به جهت عدم تكرار بحث از آن را به همانجا موكول مىكنيم .\r\n« * والسلام * »\r\n\r\n","description":"","footnote":"","page_name":" 7712 ","page_number":27},
  {"content":"\r\n\r\n\r\n1 / 12 / 1385 سه‌شنبه‌درس شمارهء ( 978 - 969 ) كتاب النكاح / سال نهم\r\nبسم الله الرحمن الرحيم\r\n\r\nخلاصه دروس :\r\nدر باب شقاق قبل از ورود در مباحث دهگانه آن ، ابتداء به ذكر روايات وارد شده در مورد شقاق پرداخته‌ايم . سپس به بررسى يكى پس از ديگرى ابحاث مهم آن روى آورده‌ايم كه خلاصه آنها از قرار زير مىباشد .\r\n\r\nبحث اول : موضوع حكم به بعث چيست ؟\r\nدر اين بحث با توجه به مواجه بودن ظهور آيه - كه موضوع بودن خوف از شقاق است - به اين اشكال ؛ كه به طور مسلّم موضوع عبارت از شقاق محقق است نه خوف از تحقق آن . چهار راه حلى را كه مطرح شده بود و همينطور اشكال صاحب جواهر بر « رياض » و « كشف اللثام » را مورد بررسى قرار داده و ضمن جواب از اشكال « جواهر » با نقل كلمات جماعتى از فقهاء ، بالاخره بعد از نقد راه‌حل‌هاى مذكور ، راه پنجمى را براى جواب از اشكال متوجه به ظاهر آيه شريفه اختيار نموديم و آن اينكه مقصود از خوف شقاق ، خوف از شقاق موجود است نه شقاق آينده تا اينكه آن اشكال وارد بشود .\r\n\r\nبحث دوم : مخاطب حكم به بعث كيست ؟\r\nپنج قول و احتمال در مورد مخاطب آيه ذكر شد كه مشهور آنها توجه خطاب به حكام و در مرتبه بعد قول به توجه خطاب به زوجين بود ، و ما پس از ذكر شش دليل بر قول مشهور - كه بعضى از آنها غير قابل دفع بود - ادله قائلين به توجه خطاب به زوجين را كه عمده آنها روايات بود مطرح نموده و از آنها جواب داديم .\r\n\r\n","description":"","footnote":"","page_name":" 7713 ","page_number":28},
  {"content":"\r\n\r\n\r\nبحث سوم : حَكَميت است يا وكالت ؟\r\nدر اين بحث با استظهار حَكَم بودن از آيه شريفه  ( وَ إِنْ خِفْتُمْ شِقاقَ . . . )  و اختصاص آيه به صورت اراده اصلاح و تأييد آن با روايات ، مسأله نياز به اجازه زوجين در صورت اراده تفريق را - كه مستفاد از روايات است - بيان حكمى زياده بر مدلول آيه دانسته‌ايم .\r\n\r\nبحث چهارم : تعيين حكم وظيفه كيست ؟\r\nدر اين بحث بنابر قول به وكالت داشتن حَكَم ، تعيين آنها را وظيفه زوجين و بنابر قول به حكميت ، تعيين آنها را در صورت اصلاح طبق اطلاق آيه و فتاواى فقهاء وظيفه حاكم و در صورت اراده تفريق ، وظيفه حاكم را محول نمودن تعيين وكيل در طلاق دادن ، به زوجين دانسته‌ايم .\r\n\r\nبحث پنجم : مولوى يا ارشادى بودن امر به بعث :\r\nدر اين بحث پس از اشاره به عدم دستيابى به قائلى براى احتمال ارشادى بودن ، با نقد كردن وجهى كه براى آن در « كشف اللثام » آورده است ، قول به مولوى بودن را استظهار كرديم .\r\n\r\nبحث ششم : عدم اختصاص حَكَم بودن به اهل :\r\nدر اين بحث پس از نقد نمودن انتساب قول به عدم اختصاص به مشهور ، و بيان أشهر بودن اين قول ، با استناد به عدم استفاده اختصاص از آيه  ( حَكَماً مِنْ أَهْلِهِ وَ حَكَماً مِنْ أَهْلِها )  به حسب متفاهم عرفى ، وجرى به حسب عادت دانستن ذكر اهل در آيه ، قول به عدم اختصاص را برگزيديم .\r\n\r\nبحث هفتم : نفوذ حكم حكمين با غيبت احدالزوجين :\r\nدر اين بحث پس از ذكر اقوال در آن ، به بررسى ادله قول به عدم نفوذ حكم با غيبت يكى از زوجين پرداخته و در طى آن با اشكال بر بخشى از نسبتى كه شهيد ثانى به « مبسوط » شيخ داده است ، كلام « جواهر » و اشكالهاى او بر قول به عدم نفوذ در صورت غيبت را متذكر شده و با توضيح و بررسى آنها ، بالاخره قول به\r\n\r\n","description":"","footnote":"","page_name":" 7714 ","page_number":29},
  {"content":"\r\n\r\nنفوذ به طور مطلق را تقويت نموديم .\r\n\r\nبحث هشتم : شرايط نافذه و غيرنافذه در اصلاح حكمين :\r\nدر اين بحث پس از تقسيم شروط به صحيح مطلق و باطل مطلق و صحيح تأهلى ، به ذكر اقوال در آن پرداخته‌ايم و در طى آن به تاريخچه بحث از آن و كلمات فقهاء اشاره كرده‌ايم و پس از آن ، قول مختار را كه نفوذ شرايط حَكَمين در دو بخش صحيح مطلق و صحيح تأهلى است ، مورد استدلال قرار داده‌ايم .\r\n\r\nبحث نهم : حكم بذل مال براى طلاق خلعى :\r\nدر اين بحث ، پس از ذكر چهار صورت براى آن ، قول به حرمت بذل و بطلان طلاق خلعى را در دو صورتى كه مصداق براى اكراه مىشوند ، مورد اتفاق خوانده و در دو صورت سوم و چهارم كه مصداق اكراه نيستند نيز قول به عدم حرمت بذل و صحت طلاق خلعى را كه به مشهور نسبت داده‌اند ، فقط در صورت چهارم ، مشهور بودنش را پذيرفته‌ايم و پس از ذكر اقوال به بررسى ادله حكم به حرمت بذل و بطلان طلاق خلعى در صورت‌هاى اول و دوم و پس از آن به بررسى حكم مذكور در صورت‌هاى سوم و چهارم پرداخته‌ايم و در طى آنها ، تفاوت اكراه و اضطرار را به طور مفصل مورد بررسى قرار داده . و بالاخره پس از بررسى ادله صاحب جواهر براى قول به حرمت بذل و بطلان طلاق خلعى در صورت‌هاى سوم و چهارم ، قول به حرمت بذل و بطلان طلاق خلعى را ، حتى در صورت تحقق رضايت باطنى بر بذل و حتى در صورت اضطرار به رضايت به بذل ، با تمسك به آيه شريفه  ( وَ لا تَأْكُلُوا أَمْوالَكُمْ بَيْنَكُمْ بِالْباطِلِ )  در تمامى صور چهارگانه ، پذيرفته‌ايم .\r\n\r\nبحث دهم : بطلان طلاق خلع يا رجعى شدن طلاق ؟\r\nدر اين بحث با اينكه بسيارى از فقهاء قائل به رجعى شدن طلاق شده‌اند ، ولى ما با استدلالى كه ذكر كرده‌ايم قائل به بطلان اصل طلاق ، علاوه بر بطلان خلع شده‌ايم .\r\n\r\n","description":"","footnote":"","page_name":" 7715 ","page_number":30},
  {"content":"\r\n\r\n\r\nالقول فى الشقاق\r\nپس از بحث از نشوز كه موضوع آن عبارت از كراهت يك طرف از زوجين نسبت به ديگرى بود بحث واقع مىشود در جايى كه كراهت و تنفر از ادامه زندگى دو طرفى باشد و از آن تعبير به شقاق مىشود و عمده مباحث در اين بحث هم پيرامون آيه‌اى از قرآن است كه در آنجا براى حل مشكل پيش آمده از شقاق واقع شده بين زوجين مىفرمايد :  ( وَ إِنْ خِفْتُمْ شِقاقَ بَيْنِهِما فَابْعَثُوا حَكَماً مِنْ أَهْلِهِ وَ حَكَماً مِنْ أَهْلِها ، إِنْ يُرِيدا إِصْلاحاً يُوَفِّقِ اللَّهُ بَيْنَهُما ، إِنَّ اللَّهَ كانَ عَلِيماً خَبِيراً )  « 1 »\r\nكه مقصود اين است كه حكمى از اهل زوج و حكمى از اهل زوجه با هم مذاكره نمايند تا اينكه به نحوى در بين ايشان صلح ايجاد نمايند .\r\nمباحث زيادى در اينجا مورد اختلاف قرار گرفته است كه عبارتند از :\r\n1 - موضوع حكم به بعث حكمين چيست ؟\r\n2 - مخاطب حكم به بعث كيست ؟\r\n3 - حكميت است يا وكالت ؟\r\n4 - تعيين حكمين وظيفه كيست ؟\r\n5 - امر به بعث مولوى است يا ارشادى ؟\r\n6 - آيا حَكَم بودن اختصاص به اهل دارد ؟\r\n7 - آيا حكم حَكَمين در صورت غيبت احدالزوجين نفوذ دارد ؟\r\n8 - كدام شرايط نافذ و كدام يك غير نافذ است ؟\r\n9 - حكم بذل مال براى طلاق خلعى\r\n10 - بطلان طلاق خلعى يا رجعى شدن طلاق ؟\r\n\r\nذكر روايات شقاق\r\nقبل از شروع به بحث‌هاى مذكور ، مناسب است كه روايات بحث شقاق را از\r\n\r\n\r\n","description":"","footnote":"\r\n( 1 ) - نساء : 35\r\n","page_name":" 7716 ","page_number":31},
  {"content":"\r\n\r\nكتاب « جامع الاحاديث » متذكر بشويم كه عبارتند از :\r\n1 - محمد بن يعقوب عن على بن ابراهيم عن ابيه عن ابن ابى عمير عن حماد عن الحلبى عن ابى عبدالله عليه السلام قال : سألته عن قول الله عزوجل ( فابعثوا حكما من اهله و حكما من اهلها ) قال : ليس للحكمين ان يفرّقا حتى يستأمرا الرجل و المرأة و يشترطا عليهما ان شئنا جمعنا و ان شئنا فرّقنا فان جمعا فجائز و ان فرّقا فجائز . « 1 »\r\nاين روايت را كه سندش هم صحيح است ، مرحوم شيخ صدوق هم عن حماد عن الحلبى روايت كرده است و ظاهرش اين است كه آن را از كتاب حماد برداشته است . و اين خبر دلالت مىكند بر اينكه چنانچه تصميم حكمين بر صلح دادن باشد نيازى به اجازه از زوجين ندارند و اما اگر قصد طلاق و تفريق داشته باشند فقط در صورتى مىتوانند آن را انجام دهند كه اجازه اختيار آن را از زوجين گرفته باشند و الا به صرف اينكه حكم قرار داده شده باشند ، چنين حقى را ندارند .\r\nدر « جامع الاحاديث » در ادامه مىگويد : عنه عن عبدالله بن جبلة و غيره عن العلاء عن محمد بن مسلم عن احدهما عليهما السلام قال سألته عن قول الله عزوجل  ( فَابْعَثُوا حَكَماً )  و ذكر مثله الى قوله حتى يستأمرا . « 2 »\r\nو در اينجا گفته‌اند كه تعبير « كافى » قدرى غلط انداز است و در مرجع ضمير ( عنه ) احتمالاتى هست كه بايد ملاحظه شود .\r\n2 - تفسير العياشى عن محمد بن مسلم عن ابى جعفر عليه السلام قال : سألته عن قول الله  ( فَابْعَثُوا حَكَماً مِنْ أَهْلِهِ وَ حَكَماً مِنْ أَهْلِها )  قال : « ليس للمصلحين ان يفرقا حتى يستأمرا » « 3 » .\r\n3 - و فيه عن زيد الشحام عن ابى عبدالله عليه السلام عن قول الله  ( فَابْعَثُوا حَكَماً مِنْ أَهْلِهِ وَ \r\n\r\n\r\n","description":"","footnote":"\r\n( 1 ) - جامع احاديث الشيعه 26 : 374 ، باب 6 از ابواب القسم و النشوز والشقاق ، حديث 1 ، وسائل الشيعة ( آل البيت ) 21 : 348\r\n( 2 ) - جامع احاديث الشيعة 26 : 375 ، وسائل الشيعة ( آل البيت ) 21 : 325 ، الحديث 1\r\n( 3 ) - جامع احاديث الشيعة 26 : 375 ، باب 6 از ابواب القسم و النشوز و الشقاق ، حديث 2\r\n","page_name":" 7717 ","page_number":32},
  {"content":"\r\n\r\n حَكَماً مِنْ أَهْلِها )  قال : « ليس للحكمين ان يفرّقا حتى يستأمرا الرجل و المرأة » « 1 » .\r\n4 - و فى خبر آخر عن الحلبى عنه « و يشترط عليهما ان شاآ جمعا و ان شاآ فرّقا فان جمعا فجائز فان فرّقا فجائز » « 2 » .\r\nاين روايت كه باز هم مثل دو روايت قبلى از « تفسير عياشى » است ، ظاهراً همان روايت حلبى است كه قطعى از آن را عياشى به صورت مرسل ذكر كرده است و قاعدتا بايد اين روايت به دنبال همان روايت آورده مىشد .\r\n5 - و فيه و فى رواية فضالة « فان رضيا و قلّداهما الفرقة ففرّقا فهو جائز » . « 3 »\r\nاين روايت هم از « تفسير عياشى » است و دلالت مىكند كه اگر اختيار تفريق به حكمين داده شده باشد اشكالى وجود ندارد .\r\n6 - « المقنع » و اما الشقاق فقد يكون من المرأة والرجل جميعا و هو ما قال الله عزوجل  ( وَ إِنْ خِفْتُمْ شِقاقَ بَيْنِهِما فَابْعَثُوا حَكَماً مِنْ أَهْلِهِ وَ حَكَماً مِنْ أَهْلِها )  فيختار الرجل رجلا و تختار المرأة رجلا فيجتمعان على فرقة أو على صلح فان أرادا الاصلاح أصلحا من غير أن يستأمرا و ان أرادا ان يفرّقا فليس لها الا بعد ان يستأمرا الزوج و المرأة ، « فقه الرضا » و اما الشقاق فيكون من الزوج و المرأة جميعا و ذكر نحوه . « 4 »\r\n7 - « الدعائم » عن على عليه السلام انه قال فى قول الله عزوجل  ( فَابْعَثُوا حَكَماً مِنْ أَهْلِهِ وَ حَكَماً مِنْ أَهْلِها )  قال : « ليس لهما ان يحكما حتى يستأمرا الرجل و المرأة و يشترطا عليهما ان شاآ جمعا ( در اينجا اشتباهاً جمعاً آورده است ) و ان شاء افرّقا » « 5 » .\r\n8 - محمد بن يحيى عن احمد بن محمد عن على بن الحكم عن على بن ابى\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 375 ، باب 6 از ابواب القسم و النشوز و الشقاق ، حديث 3\r\n( 2 ) - جامع احاديث الشيعة 26 : 375 ، باب 6 از ابواب القسم و النشوز و الشقاق ، حديث 4\r\n( 3 ) - جامع احاديث الشيعة 26 : 375 ، باب 6 از ابواب القسم و النشوز والشقاق ، حديث 5\r\n( 4 ) - جامع احاديث الشيعة 26 : 375 ، باب 6 از ابواب القسم و النشوز والشقاق ، حديث 6\r\n( 5 ) - جامع احاديث الشيعة 26 : 376 ، باب 6 از ابواب القسم و النشوز والشقاق ، حديث 7\r\n","page_name":" 7718 ","page_number":33},
  {"content":"\r\n\r\nحمزة قال : سألت العبد الصالح عليه السلام عن قول الله عزوجل  ( وَ إِنْ خِفْتُمْ شِقاقَ بَيْنِهِما فَابْعَثُوا حَكَماً مِنْ أَهْلِهِ وَ حَكَماً مِنْ أَهْلِها )  فقال : « يشترط الحكمان ان شاآ فرّقا و ان شاآ جمعا ، ففرّقا او جمعا جاز » « 1 » .\r\n9 - حميد بن زياد عن ابن سماعة عن عبدالله بن جبلة عن على بن ابى حمزة عن ابى بصير عن ابى عبدالله عليه السلام فى قول الله عزوجل  ( فَابْعَثُوا حَكَماً مِنْ أَهْلِهِ وَ حَكَماً مِنْ أَهْلِها )  قال : « الحكمان يشترطان ان شاآ فرّقا و ان شاآ جمعا ، فان جمعا فجائز و ان فرّقا فجائز » « 2 » .\r\n10 - محمد بن يحيى عن احمد بن محمد عن ابن محبوب عن ابى أيوب عن سماعة قال : سألت اباعبدالله عليه السلام عن قول الله عزوجل  ( فَابْعَثُوا حَكَماً مِنْ أَهْلِهِ وَ حَكَماً مِنْ أَهْلِها )  أرأيت ان استأذن الحكمان فقالا للرجل و المرأة أليس قد جعلتها أمركما الينا فى الاصلاح و التفريق فقال الرجل و المرأة : نعم فأشهدا بذلك شهودا عليهما ، أيجوز تفريقهما عليهما ؟ قال : « نعم و لكن لايكون الاعلى طهر من المرأة من غير جماع من الزوج » قيل له : أرأيت ان قال احد الحكمين قد فرّقت بينهما و قال الاخر لم افرّق بينهما ، فقال : « لايكون تفريق حتى يجتمعا جميعا على التفريق فاذا اجتمعا على التفريق جاز تفريقهما » « 3 » .\r\n\r\nبحث اول : موضوع حكم به بعث\r\nبر اساس ظاهر ابتدايى آيه كه  ( وَ إِنْ خِفْتُمْ شِقاقَ بَيْنِهِما )  است موضوع عبارت از خوف از تحقق شقاق در بين زوجين است ، لكن اين ظهور مواجه با اشكالى است كه پس از ذكر آن ، به ذكر راه حل‌ها و معانى مقصود از خوف شقاق مىپردازيم .\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 376 ، باب 6 از ابواب القسم و النشوز والشقاق ، حديث 8 ، وسائل الشيعة ( آل البيت ) 21 : 349\r\n( 2 ) - جامع احاديث الشيعة 26 : 376 ، باب 6 از ابواب القسم و النشوز والشقاق ، حديث 9\r\n( 3 ) - جامع احاديث الشيعة 26 : 376 ، باب 6 از ابواب القسم و النشوز و الشقاق ، حديث 10 ، وسائل الشيعة ( آل البيت ) 21 : 353\r\n","page_name":" 7719 ","page_number":34},
  {"content":"\r\n\r\n\r\nاشكال تعلق حكم به خوف شقاق :\r\nبا توجه به اينكه موضوع حكم به بعث حكمين ، عبارت از شقاق محقق است و هدف حَكَمين ايجاد صلح در بين آنهاست ، اين اشكال مىشود كه پس چرا در قرآن تعبير به خوف شقاق شده است كه ظاهرش عبارت از يك امرى است كه خوف از تحقق آن در آينده است ؟\r\n\r\nراه‌حل‌هاى اشكال مذكور\r\nراه اول : اگر چه معناى حقيقى شقاق عبارت از همان مطلق كراهت طرفين نسبت به يكديگر است ، لكن در آيه شريفه اين كلمه به طور مجازى در تمام الكراهة و بالاترين مرحله‌اش استعمال شده است ، پس معناى آيه اين مىشود كه اگر ( در كراهت طرفينى پيش آمده ) از رسيدن به مرتبه تامه كراهت مىترسيد حكمى را از اهل او و . . . .\r\nراه دوم : خوف را مجازاً به معناى علم بگيريم و شقاق را به همان معناى حقيقى آن كه مطلق كراهت است بگيريم ، كه در اين صورت هم معنايش چنين مىشود كه اگر قطع به تحقق فعلى مطلق كراهت در بين زوجين پيدا كرديد ، حكمى را از اهل او و . . . .\r\nلايقال : كه اين راه حل نمىتواند اشكال را دفع نمايد ؛ چرا كه قطع به شقاق همانطورى كه به شقاق فعلى تعلق مىگيرد ، به شقاق گذشته و همينطور به شقاق آينده هم مىتواند تعلق بگيرد مثل اينكه انسان با شناختى كه از زوجين دارد به طور قطع مىداند كه در آينده دچار شقاق خواهند شد . در حالى كه موضوع براى حكم به بعث فقط عبارت از شقاق متحقق فعلى است .\r\nفانه يقال : كه مقتضاى اطلاق در استعمال امثال علم ، يقين و شك اين است كه متعلق آنها هم مثل خودشان ، فعليت و حاليت داشته باشد و لذا حديث « لاتنقض اليقين بالشك » را دليل بر استصحاب قرار داده‌اند نه براى قاعده يقين و شك سارى ؛\r\n\r\n","description":"","footnote":"","page_name":" 7720 ","page_number":35},
  {"content":"\r\n\r\nچرا كه مقتضاى اطلاق يقين و شك ، اين است كه هم خودشان و هم متعلقشان فعليت داشته و از امور حالى باشند ، در حالى كه در قاعده يقين - كه يقين به چيزى در گذشته داشته است و الان در مورد همان يقين دچار شك شده است كه آيا صحيح بوده است يا نه - يقين و متعلقش و همينطور متعلق شك همگى مربوط به گذشته‌اند و فقط شك فعليت دارد . ولى در استصحاب ، يقين و شك و همينطور متعلق شك همگى فعليت داشته و از امور حاليه هستند و فقط متعلق يقين زمانش سابق است .\r\nتذكر : با اين بيانى كه در اينجا گفته شد ، يك اشكالى كه در بحث نشوز زن بر قول به استعمال خوف در معناى علم در آيه  ( وَ اللَّاتِي تَخافُونَ نُشُوزَهُنَّ . . . )  « 1 » وارد شده بود و عين همين كلام ( لايقال ) بود ، نيز با همين ( فانه يقال ) جوابش روشن مىشود .\r\nراه حل سوم : وارد شده از راه مجاز حذف است بر خلاف دو راه گذشته كه از راه مجاز در كلمه بود . در اينجا بعضى مانند محقق در « نافع » « 2 » كلمه ( استمرار ) را در تقدير گرفته‌اند ؛ يعنى « ان خفتم استمرار الشقاق بينهما » و بعضى هم مانند علامه در « قواعد » و كاشف اللثام « 3 » كلمه ( شدّة ) را در تقدير گرفته‌اند ؛ يعنى « ان خفتم شدّة الشقاق بينهما » . كه البته در اين صورت ديگر هم خوف و هم شقاق در معناى ظاهر خودشان كه عبارت از ترسيدن و مطلق كراهت طرفين است ، مورد استعمال خواهند بود .\r\nراه حل چهارم : در اين راه حل كه مورد تمايل مرحوم صاحب رياض است چنين ادعاء شده است كه معناى متبادر و حقيقى لفظ شقاق عبارت از مرحله بالاى كراهت و تمام الكراهة است و لذا معناى  ( وَ إِنْ خِفْتُمْ شِقاقَ بَيْنِهِما )  چنين مىشود كه اگر از وقوع مرحله بالا و شديد كراهت در بين زوجين مىترسيد ، كه در\r\n\r\n\r\n","description":"","footnote":"\r\n( 1 ) - النساء : 34\r\n( 2 ) - المختصر النافع : 191\r\n( 3 ) - كشف اللثام 7 : 520\r\n","page_name":" 7721 ","page_number":36},
  {"content":"\r\n\r\nاين صورت روشن است كه بايد كراهت طرفين محقق باشد تا اينكه خوف از شدت آن باشد .\r\nالبته مرحوم صاحب رياض بنابر مجاز بودن اين معنا - كه بيانش در راه حل اول گذشت - با توجه به اولويت مجاز در كلمه نسبت به مجاز در حذف و اضمار ، حكم به تردد بين معناى بيان شده در راه حل اول و معناى راه حل دوم مىكند ، لكن تمايلش به همان معناى حقيقى بودن است . « 1 »\r\nراه حل پنجم : - كه مختار ماست - همانگونه كه در مورد آيه خوف نشوز زن بيان شد ، در اينجا هم معناى  ( وَ إِنْ خِفْتُمْ شِقاقَ بَيْنِهِما )  خوف داشتن از شقاق موجود است به اعتبار ترس از عوارضى كه به دنبال مطلق كراهت در بين زوجين ممكن است كه پيش بيايد ؛ چرا كه اينطور نيست كه مخوف منه هميشه از امور استقبالى باشد ، بلكه از شىء موجود هم خوف پيدا مىشود ، مانند ترس از آتش حاضر و ترسيدن از حيوان درنده و اين خوف به نحو حقيقت هم به شىء موجود نسبت داده مىشود نه اينكه به نحو ادعاء و تاويل باشد و وجه اين نسبت به اعتبار اين است كه انسان مىترسد كه يك عوارضى از ناحيه اين شيىء موجود ، توجه به او پيدا نمايد .\r\nكما اينكه در مثل  ( حُرِّمَتْ عَلَيْكُمْ أُمَّهاتُكُمْ )  كه حرمت به مادر و ساير محارم تعلق گرفته است ، اينطور نيست كه - به طورى كه مفسرين گفته‌اند - تقديرى در كار باشد ، بلكه به اعتبار محروميت انسان از انتفاع متعارف از آن - و انتفاع كل شىء بحسبه - حرمت به آن تعلق مىگيرد ، مثلًا محروم شدن از زن ، محروم شدن از انتفاع از تمتعات جنسى است و محروم شدن از منزل به محروميت از انتفاع سكناى آن و محروم شدن از دم و ميتة ، محروميت از اكل آنهاست ، كه مرسوم بوده است كه براى شجاعت خون را مىخورده‌اند .\r\n\r\n\r\n","description":"","footnote":"\r\n( 1 ) - رياض المسائل 10 : 478\r\n","page_name":" 7722 ","page_number":37},
  {"content":"\r\n\r\n\r\nاشكال « جواهر » بر « رياض » و « كشف اللثام »\r\nهمانطورى كه گفته شد صاحب رياض متمايل به اين است كه موضوع براى حكم به بعث عبارت از خوف از تحقق تمام الكراهة است ، كما اينكه كاشف اللثام هم تصريح مىكند كه اگر خوف از شدت يافتن كراهت باشد - و تفسير هم مىكند كه اشتدادش به اين است كه به فحش و كتك كارى برسد - در اين صورت حكم به بعث مىآيد . مرحوم صاحب جواهر اشكالى كه دارد اين است كه موضوع قرار دادن چنين معنايى بر خلاف اجماع است ؛ چرا كه دو نظر بيشتر در مسأله نيست كه يكى عبارت از موضوع بودن نفس كراهت طرفين است و ديگرى هم عبارت از خوف از استمرار كراهت طرفين است و اما اينكه موضوع را عبارت از خوف از تمام الكراهة و يا خوف از شدت كراهت بدانيم ، بر خلاف اتفاق فقهاء و اجماع است . « 1 »\r\n\r\nجواب از اشكال جواهر\r\nبر خلاف آنچه كه در « جواهر » مىگويد ، پس از مراجعه به كتب فقهاء ؛ از متأخرين و قدماء ، ملاحظه مىشود كه در كلمات برخى از ايشان كه به تفسير شقاق پرداخته‌اند - اگر چه جمعى هم مثل « جامع الخلاف » « 2 » ، « سرائر » « 3 » ، « غنيه » « 4 » و « نهايه » « 5 » اصلًا به تفسير آن نپرداخته‌اند - به مسأله تمام الكراهة و شدت يافتن شقاق و خصومت در بين آنها عنايت شده است كه ايشان عبارتند از :\r\n1 - صاحب مدارك در « نهاية المرام » : ايشان در كتاب مذكور كه شرح « نافع » است در شرح اين عبارت « اما الشقاق فهو ان يكره كل منهما صاحبه فاذا خشى الاستمرار بعث كل منهما حكما من اهله . . . » « 6 » مىگويد : « والظاهر ان المراد - والله اعلم - ان خفتم استمرار\r\n\r\n\r\n","description":"","footnote":"\r\n( 1 ) - جواهر الكلام 31 : 211\r\n( 2 ) - جامع الخلاف والوفاق : 452\r\n( 3 ) - السرائر 2 : 730\r\n( 4 ) - غنية النزوع : 353\r\n( 5 ) - النهاية : 531\r\n( 6 ) - المختصر النافع : 191\r\n","page_name":" 7723 ","page_number":38},
  {"content":"\r\n\r\nالشقاق بينهما او يقال : ان الشقاق انما يتحقق مع تمام الكراهة بينهما » « 1 » .\r\n2 - مرحوم سبزوارى در « كفاية الاحكام » : ايشان كه معمولًا در خيلى از مواقع تابع صاحب مدارك است اينچنين مىگويد : « لعل المراد ان خفتم استمرار الشقاق او خفتم بمعنى علمتم او المراد اذا حصلت كراهة كل واحد منهما للآخر و خفتم حصول الشقاق بينهما » « 2 » . كه ظاهرا مقصودش از « اذا حصلت كراهة . . . » با توجه به اينكه در مقابل استمرار شقاق چنين تعبيرى مىكند ، يك معناى خاصى از كراهت است كه در كلام صاحب مدارك و « رياض » آمده است .\r\n3 - شيخ رحمه الله در « مبسوط » : عبارت ايشان چنين است : « ان علم من كل واحد منهما النشوز و على صاحبه و بلغ الأمر بينهما الى المشاتمة و المضاربة و تخريق الثياب و الى ما لايحل من قول او فعل » « 3 » ، و عين همين عبارت هم در « مهذب » آمده است « 4 » . و روشن است كه در اين عبارت موضوع براى حكم به بعث عبارت از مرحله شديد از شقاق در بين آنهاست .\r\n4 - ابن حمزه در « وسيله » : ايشان مىگويد : « اگر بين زوجين نشوز شد و تراقى الى ما لايحل من قول او فعل » « 5 » .\r\nپس اين حرف صاحب جواهر كه اين احتمال كه در كلام « رياض » و « كشف اللثام » آمده است خلاف اجماع است و كسى احتمال آن را نداده است ، درست نيست .\r\n\r\n\r\n","description":"","footnote":"\r\n( 1 ) - نهاية المرام 1 : 430\r\n( 2 ) - كفاية الاحكام : 190\r\n( 3 ) - المبسوط 4 : 339\r\n( 4 ) - المهذب 2 : 265\r\n( 5 ) - الوسيلة : 333\r\n","page_name":" 7724 ","page_number":39},
  {"content":"\r\n\r\nو شايد بتوان گفت و اين عبارات هم اين را تاييد كند كه مقصود از مرتبه كامل در كلام « رياض » مرتبه مازاد بر كراهت طرفين يعنى وقوع چيزهاى خلاف شرع است كه مقدمه براى نهى از منكر و مداخله حاكم - در صورت زير بار نرفتن آنها و عدم حل اختلافشان در بين خودشان - مىشود ، نه اينكه مقصود از آن كراهتى باشد مثل قتل كه بالاتر از آن نباشد ؛ يك شاهدش هم اين است كه صاحب رياض اين حرف را در مقابل كسانى كه صرف كراهت بين طرفين را موضوع قرار داده‌اند بيان كرده است و گفته است كه ممكن است كه شقاق را به يك معناى اخص از اين بدانيم . به هر حال اين اشكال جواهر وارد نيست .\r\nو مجموعاً با ملاحظه آيه و كلمات فقهاء و اينكه نوعاً موضوع بعث حكمين را عبارت از خوف از استمرار يا شدت و مانند آن دانسته‌اند ، انسان اطمينان پيدا مىكند كه صرف كراهت طرفين نمىتواند موضوع آيه شريفه باشد و حتماً بايد يك مرتبه خاصى از شقاق و يا لااقل خوفش باشد تا اينكه حكم به مداخله حاكم براى رفع آن با بعث حكمين بشود و اينكه ظاهر بعضى كفايت قطع به حصول كراهت بين طرفين است ، مثل علامه در « تبصره » « 1 » ، بعيد است .\r\n\r\nبحث دوم : مخاطب حكم به بعث\r\n1 - اقوال در مسأله : پنج قول و احتمال در اينجا وجود دارد كه عبارتند از :\r\n1 - مخاطبين به آيه عبارت از حكام هستند ؛ و اين قول مشهور بين فقهاء بوده و با مراجعه‌اى كه انجام شد ، ديدم كه مخالف با آن كم است و حتى بعضى هم كه به عنوان مخالف ذكر شده‌اند مخالفتشان روشن نيست و ظاهراً يك نحوه اشتباهى در نسبت مخالفت به آنها رخ داده است .\r\n2 - خطاب آيه به زوجين است ، و صاحب رياض گفته است كه اگر شهرت بر خلاف نباشد اين قول صحيح است « 2 » .\r\n3 - خطاب به اهالى زوجين است ، و ظاهراً قائل به آن در بين عامه است و در بين خاصه قائلى ندارد .\r\n4 - خطاب به اعم از حكام و زوجين است ، و لذا هر كدامشان اقدام بكنند ، كفايت مىكند و اين قول اگر چه جزو اقوال در اينجا شمرده نشده است ، ولى چند\r\n\r\n\r\n","description":"","footnote":"\r\n( 1 ) - تبصرة المتعلمين : 185\r\n( 2 ) - رياض المسائل 10 : 480\r\n","page_name":" 7725 ","page_number":40},
  {"content":"\r\n\r\nنفر از فقهاء ما همين مطلب را قائل شده‌اند .\r\n5 - خطاب به نحو واجب كفايى متوجه عموم مكلفين - حتى كفار بناء بر تكليفشان بر فروع - است ، البته اين احتمالى بيش نيست كه ما آن را احتمال مىدهيم .\r\n\r\nب - ادله توجه خطاب به حكام\r\nبا توجه به اهميت دو قول اول و دوم ، و اينكه با بررسى ادله آنها ، ضعف سه قول و احتمال ديگر روشن مىشود ، ابتداء ادله قول اول را - كه قول مشهور هم است - مورد بررسى قرار مىدهيم :\r\nدليل اول : از آنجا كه رفع منازعات و اين گونه از مسائل از وظائف حاكم است ، تناسبات حكم و موضوع اقتضاء مىكند كه مخاطب به آن حكام باشند .\r\nدليل دوم : با توجه به اينكه شخص مبعوث - طبق ظاهر آيه شريفه - به عنوان حَكَم نصب مىشود كه غير از وكيل است ؛ چرا كه نصب حَكَم از وظائف حاكم شرع كه داراى چنين ولايتى است مىباشد ، پس مخاطب آيه بايد عبارت از حكام باشند .\r\nدليل سوم : ظاهر آيه اقتضاء مىكند كه باعث با مبعوث اليه فرق بكند در حالى كه اگر خطاب به زوجين باشد ، لازم مىآيد كه باعث با مبعوث اليه متحد بشود ، پس خطاب بايد به حكام باشد تا اينكه مبعوث اليه كه زوجين هستند غير از باعث كه حاكم است بشوند .\r\nاشكال : اين دليل را مثل ساير ادله و شواهد مرحوم فاضل مقداد در « تنقيح » « 1 » به طور مفصل آورده است ، و ظاهراً تصور ايشان اين بوده است كه وقتى كه حكم به بعث مىشود هر يك از زوجين بايد حكمى را هم به نزد خود و هم به نزد طرف مقابل خود بفرستند و لازمه اين معنا اتحاد باعث و مبعوث اليه است ، در حالى كه\r\n\r\n\r\n","description":"","footnote":"\r\n( 1 ) - التنقيح الرائع 3 : 258\r\n","page_name":" 7726 ","page_number":41},
  {"content":"\r\n\r\nآيه - بنابر خطاب به زوجين - چنين ظهورى را ندارد كه حتما بايد شخص حَكَم را به نزد هر دو طرف از زوجين بفرستند ، بلكه با توجه به اطلاع حَكَم از وضعيت باعث ، هر كدام از آنها اگر حَكَم منتخب خود را به نزد طرف مقابل بفرستند كفايت مىكند ، بله اگر خطاب به حكام باشد ، چنين ظهورى در آيه هست . پس اين دليل نمىتواند شاهدى بر تعلق خطاب به حكام باشد .\r\nدليل چهارم : اگر خطاب به زوجين بود بايد به جاى تعبير به  ( حَكَماً مِنْ أَهْلِهِ وَ حَكَماً مِنْ أَهْلِها )  كه ضمير غائب دارد تعبير به « حكما من اهلكم و حكما من اهكن » تعبير مىكرد ؛ چرا كه التفات از مخاطب به غائب ، خلاف ظاهر و امرى غير عرفى است .\r\nاشكال : اگرچه صاحب جواهر هم التفات را امرى غير عرفى خوانده است ، لكن به نظر مىرسد كه التفات از خطاب به غياب در چنين مواردى امرى عرفى بوده و مشكلى ندارد ، مثلًا در تعبير عرفى ، انسان به زن خود مىگويد : من اين كار را كردم تا اينكه بين زن و شوهر اختلافى پيش نيايد ، در حالى كه مقصودش از زن و شوهر ، خودشان است . و چنين تعبيرى عرفى بوده و مستنكر شمرده نمىشود .\r\nدليل پنجم : اگر خطاب به زوجين بود ، بايد لفظ تثنيه به كار گرفته مىشد ، در حالى كه با لفظ جمع خطاب شده است و اين شاهد بر تعلق خطاب به حكام است .\r\nاشكال : تعبير از تثنيه به جمع اصلًا اشكالى نداشته و خلاف ظاهر و متعارف نيست ؛ چرا كه اين گونه خطابها انحلالى هستند كه شامل همه افراد و مصاديق بشوند ، مثل تعبير به جمع نسبت به حاكمى كه موظف به بعث حكمين است ، براى اينكه شامل همه مصاديق و حاكم‌ها بشود ، در اينجا هم وقتى خطاب به نحو جمع باشد ، شامل همه مصاديق زوجين مىشود .\r\nدليل ششم : گفته‌اند كه از معصومين هم نقل شده است كه اين كار وظيفه حاكم است .\r\n\r\n","description":"","footnote":"","page_name":" 7727 ","page_number":42},
  {"content":"\r\n\r\nاشكال : روايات مورد اشاره ، مثل روايتى كه در « تفسير على بن ابراهيم » است ، از مرسلات بوده و حجيتى ندارند .\r\n\r\nج - ادله توجه خطاب به زوجين\r\n1 - دلالت روايات بر تعلق خطاب به زوجين\r\nبا توجه به بررسى انجام گرفته در پيرامون ادله تعلق خطاب به حكام ، اين نتيجه به دست آمد كه مقتضاى تناسب حكم و موضوع ، كه خطاب مذكور در مقام رفع منازعات است و همينطور مقتضاى نصب حَكَم كه نياز به داشتن ولايت در نصب دارد ، اين است كه خطاب آمده در آيه متوجه حكام باشد . لكن اين در صورتى است كه روايات خاصى كه دلالت بر تعلق خطاب به زوجين بكند در بين نباشد . و برخى مانند صاحب رياض براى تعلق خطاب به زوجين به روايات استدلال كرده‌اند كه در اينجا به بررسى آن روايات مىپردازيم .\r\nالف - روايت محمد بن سيرين بن عبيدة قال : اتى على بن ابيطالب عليه السلام رجل و امرأة مع كل واحد منهما فئات من الناس يعنى جماعات من الناس قال عليه السلام : « ابعثوا حكما من اهله و حكما من اهلها » ، ثم قال للحكمين : « هل تدريان ما عليكما ؟ عليكما ان رأيتما ان تجمعنا جمعتما ، و ان رأيتما ان تفرقا فرّقتما » ، فقالت المرأة : رضيت بكتاب الله علىّ ولى ، فقال الرجل : اما الفرقة فلا او قائل به ، فقال عليه السلام : « ما تبرح حتى تقربما أقرت به » « 1 » . « 2 » البته در نقل « وسائل » به جاى « ما تبرح » ، « لاتبرح » و « حكما من اهلها » را بر « حكما من اهله » جلو انداخته است ، ولى تفاوتى در معنا ايجاد نمىكند . « 3 »\r\nسند روايت : اين روايت در كتاب عامه و خاصه آمده است ، البته در كتب عامه\r\n\r\n\r\n","description":"","footnote":"\r\n( 1 ) - تفسير العياشى 1 : 241\r\n( 2 ) - كتاب « جامع احاديث الشيعه » اگرچه از حيث ترتيب و استقصاء روايات ، مزايايى بر كتاب « وسائل » دارد ، لكن از جهت اشتمال بر روايات ، از « وسائل » مستغنى نمىكند و از اين حيث عامين من وجه هستند و لذا بايد به هر دو كتاب مراجعه شود ، از جمله اين روايت را كتاب « جامع الاحاديث » بر خلاف « وسائل » ندارد . ( استاد مدظله )\r\n( 3 ) - وسائل الشيعة ( آل البيت ) 21 : 354 ، الباب 13 من ابواب القسم و النشوز والشقاق ، الحديث 6\r\n","page_name":" 7728 ","page_number":43},
  {"content":"\r\n\r\nبه طور مسند است ولى در كتب خاصه بدون سند در « تفسير عياشى » آمده است ، اگر چه سند داشته است و به جهت اعمال سليقه بعضى اسقاط شده است . در هر حال مقصود از عبيده در سند عبيده سلمانى است كه نوشته‌اند كه سلمان بن يشكر از بطون عرب است و اين عبيده از آنهاست و لذا اينكه محدثين او را سَلَمانى مىخوانند ، با اينكه بايد سَلمانى گفته شود ، براى من روشن نشد .\r\nطبرى نيز اين روايت را به طرق متعدد از امير مومنين عليه السلام روايت كرده است كه در يك طريقش همين عبيده سلمانى عن على عليه السلام است و در طريق ديگرش ابن سيرين عن عبيدة و در طريق سوم محمد عن عبيده است ، منتها در آنجا در نقل آخر حديث اختلاف وجود دارد ؛ در بعضى از آنها بعد از كلام رجل حضرت مىفرمايد : « كذبت والله لاتنقلب حتى تقر به مثل الذى أقرت به » و در بعضى مىفرمايد :\r\n« كذبت والله حتى ترضى به مثل الذى رضيت به » و در بعضى ديگر مىفرمايد : « كذبت والله لاتبرح حتى ترضى به مثل ما رضيت به « 1 » » ، و در « مسالك » هم از كتب عامه روايت را نقل كرده است ولى يك سقطى در آن واقع شده است و « لاتنقلب » را نياورده است ؛ عبارتش اين است كه « كذبت والله حتى تقر به مثل الذى أقرت به » « 2 » .\r\nدلالت روايت : گفته شده است كه اينكه حضرت دستور مىدهند كه شما حكمى را از اهل مرد و حكمى را از اهل زن بفرستيد ، معلوم مىشود كه بعث حَكَم وظيفه حاكم نيست . مرحوم ابن جنيد مىگويد : حاكم به زوجين دستور مىدهد كه هر كدامتان فردى را انتخاب نموده و براى حكميت بفرستيد . « 3 »\r\nو اما معناى ذيل روايت كه حضرت مىفرمايد « كذبت و الله . . . » به نظر مىرسد كه به داعى انشاء است و معنايش اين است كه تو قبل از حركت از اينجا ، وظيفه دارى كه موافقت كنى و خلاف جايز نيست .\r\n\r\n\r\n","description":"","footnote":"\r\n( 1 ) - جامع البيان 5 : 102 - 101\r\n( 2 ) - مسالك الافهام 8 : 368\r\n( 3 ) - مختلف الشيعة 7 : 407\r\n","page_name":" 7729 ","page_number":44},
  {"content":"\r\n\r\nب - موثقه سماعة : قال سألت اباعبدالله عليه السلام عن قول الله عزوجل  ( فَابْعَثُوا حَكَماً مِنْ أَهْلِهِ وَ حَكَماً مِنْ أَهْلِها )  أرأيت ان استأذن الحكمان الحكمان فقالا للرجل و المرأة أليس قد جعلتها أمركما الينا فى الاصلاح و التفريق ؟ فقال الرجل و المرأة نعم ، فأشهدا بذلك شهودا عليهما أيجوز تفريقهما عليهما ؟ قال : « نعم و لكن لايكون الاعلى طهر من المرأة من غير جماع من الزوج » قيل له : أرأيت ان قال أحد الحكمين قد فرّقت بينهما و قال الآخر لم افرّق بينهما ؟ فقال : « لايكون التفريق حتى يجتمعا جميعا على التفريق فاذا اجتمعا على التفريق جاز تفريقهما » « 1 » .\r\nدلالت روايت : از اين روايت استفاده مىشود كه حَكَمين را زوجين تعيين مىكنند نه حاكم ؛ چرا كه در سؤال راوى آمده است كه حكم‌ها به زوجين مىگويند :\r\nآيا شما امر خود را در اصلاح و تفريق به ما نسپرديد ؟ و امام عليه السلام هم اين را تقرير نموده‌اند .\r\nجواب از روايتين : صرف نظر از ارسال موجود در روايت عبيده ، اين دو روايت دلالتى بر اينكه بعث حكمين به عهده زوجين باشد ، نمىكنند ؛ اما روايت سماعة براى اينكه حرفى از بعث حكم در آن مطرح نيست ، بلكه نهايت دلالت آن ، انجام تعيين حكم توسط زوجين است و اما اينكه چه كسى حكم‌ها را به نزد زوجين مىفرستد مطلب ديگرى است كه اين روايت از آن ساكت است ، در حالى كه اين مقدار از دلالت آن هم ظاهر نيست ؛ چرا كه حرفى كه در سؤال آمده است اين است كه آيا شما اختيار امر صلاح يا طلاق خود را به ما واگذار نكرديد ؟ و اين واگذارى منافاتى ندارد با اينكه حكم‌ها را حاكم شرع تعيين كرده باشد و پس از آن ، زوجين اختيار اصلاح يا طلاق را به آنها بدهند .\r\nو اما روايت عبيدة هم مىسازد با اينكه اختيار بعث حكم با حاكم شرع باشد ،\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 376 ، باب 6 از ابواب القسم و النشوز والشقاق ، حديث 10 ، وسائل الشيعة ( آل البيت ) 21 : 353\r\n","page_name":" 7730 ","page_number":45},
  {"content":"\r\n\r\nلكن او مىتواند بالتسبيب اين وظيفه خود را اعمال نمايد به اينكه به زوجين يا غير آنها اين وظيفه را محول نمايد و مدلول روايت با داشتن چنين حقى سازگار است و منافاتى با خطاب به حكام و به عهده حاكم بودن بعث حكمين ندارد .\r\n2 - وجه دوم خطاب تعلق خطاب به زوجين اين است كه اصلاح كردن با سلب برخى از حقوق يا بذل براى خلع و همينطور طلاق دادن غير خلعى ، از حقوق زوجين هستند ، پس بعث حكم براى دخالت در اين امور هم بايد وظيفه ايشان باشد ، و لذا خطاب آيه توجه به آنها دارد .\r\nجواب : اما مسأله طلاق ؛ چه خلعى و چه غير خلعى ، همانطورى كه قبلًا اشاره شد ، نيازمند به اجازه از زوجين است و حكمين چنين اختيارى را به طور مستقل ندارند ، و اما جواز اعمال برخى از شرايط و صرف نظر از بعضى از حقوق آنها - بعد از وجود دليل خاص كه آيه شريفه است و ظهور در خطاب به كلام دارد ؛ چرا كه متولى رفع نزاع‌ها هستند و نصب حَكَم هم از امور محتاج به اعمال ولايتى است كه در خصوص حكام وجود دارد - مشكلى ندارد .\r\n\r\nبحث سوم : حكميت يا وكالت\r\n1 - مقتضاى آيه : در دلالت آيه بر اينكه در موارد اصلاح ، دو شخص مبعوث براى بررسى اختلافات زوجين به عنوان حَكَم دخالت مىكنند - ظاهراً - اشكالى نيست . و اما اينكه در صورت اراده تفريق توسط آنها ، آيا باز هم به عنوان حَكَم حق دارند كه اعمال رأى بنمايند يا اينكه در اين صورت چنين حقى را ندارند ؟ به نظر مىرسد كه - همانطورى كه حدس مىزنم كه « كشف اللثام » هم همين را مىگويد « 1 » - آيه شريفه اختصاص به موارد اصلاح دارد و در چنين صورتى دلالت بر نفوذ رأى حكمين مىكند و اما به صورت اراده تفريق تعرضى ندارد .\r\nب - مقتضاى روايات : قدر مسلّم از روايات اين است كه در صورت اراده تفريق ؛\r\n\r\n\r\n","description":"","footnote":"\r\n( 1 ) - كشف اللثام 7 : 522\r\n","page_name":" 7731 ","page_number":46},
  {"content":"\r\n\r\nچه طلاق خلعى و چه غير آن ، حتماً بايد با اذن گرفتن از آنها و از روى وكالت باشد و بدون اذن آنها حق باطل براى آنها وجود ندارد . كما اينكه ظاهر روايات اين است كه مسأله صورت اراده تفريق را به عنوان مطلبى غير از مطلب مورد بيان در آيه شريفه مطرح مىكنند نه اينكه به عنوان بيان آيه مطرح باشد . بنابراين اين روايات با اطلاق آيه منافاتى ندارند و در صدد بيان قيد براى آيه نيستند .\r\nو اما اينكه مرحوم ابن جنيد اجازه از زوجين را در صورت تفريق معتبر ندانسته است ، به جهت اين است كه ابن جنيد در هر دو صورت حَكَمين را به عنوان وكيل از طرف زوجين مىداند و با تحقق وكالت براى اصلاح و تفريق ، ديگر نيازى به اجازه گرفتن براى تفريق نخواهد بود و تا زمانى كه عزل از وكالت نشده‌اند مىتوانند اصلاح يا تفريق مورد نظر را اعمال بنمايند .\r\nپس حَكَمين نسبت به صورت اصلاح از روى حَكَميت و نسبت به صورت تفريق از روى وكالت اعمال وظيفه مىكنند .\r\n\r\nبحث چهارم : تعيين حكم وظيفه كيست ؟\r\nدر صورتى كه حكمين را نسبت به هر دو صورت وكيل بدانيم - همانطورى كه ابن جنيد مىگويد - در اين صورت مقتضاى قاعده اين است كه زوجين آنها را تعيين بنمايند . و لذا ابن جنيد گفته است كه حاكم زوجين را مجبور به تعيين وكيل مىكند .\r\nو اما بنابر اينكه حكمين نسبت به صورت اصلاح حكميت نموده و نسبت به صورت تفريق نياز به وكالت داشته باشند ، نسبت به صورت اصلاح با تمسك به اطلاق آيه و اطلاق فتاواى فقهاء مىتوان گفت كه دليلى بر لزوم محول كردن تعيين حكمين به زوجين وجود ندارد و حاكم مىتواند كه بدون واسطه و يا با واسطه به تعيين حكمين اقدام بنمايد .\r\nو اما نسبت به صورت تفريق يعنى جايى كه حكمين تعيين شده نظرشان به\r\n\r\n","description":"","footnote":"","page_name":" 7732 ","page_number":47},
  {"content":"\r\n\r\nتفريق تعلق بگيرد ، در اين صورت مقتضاى طبيعى قضيه و متعارفش اين است كه در صورت ميسور بودن ، تعيين طلاق دهنده‌ها را به خود زوجين موكول كند ، تا اينكه بر خلاف موازين اوليه نباشد .\r\n\r\nبحث پنجم : مولويّت يا ارشاديّت امر به بعث\r\nالف - اقوال در مسأله : ظاهراً تا قبل از مرحوم ابن فهد كه در « مهذب البارع » تعبير به « قولان » نموده است ، قبل از ايشان حتى به يك كتاب بر نخوردم كه در وجوب بعث تشكيك كرده باشد . و اما پس از او در « مسالك » هم تعبير به « قولان » و در « شرح لمعه » « 1 » تعبير به « وجهان و أوجههما هو الوجوب » و همينطور در « كشف اللثام » ، « نهاية المرام » ، « حدائق » « 2 » ، « رياض » « 3 » ، « كفايه الاحكام » « 4 » و « مفاتيح » « 5 » هم تعبير به « قولان » آمده است . و اما اينكه صاحب قول به ارشادى بودن چه كسى است ؟\r\nگفته شده است كه مرحوم علامه در « تحرير » « 6 » استحباب را اختيار كرده است ، ولى پس از مراجعه ، ملاحظه كردم كه ايشان در كتاب مذكور ، در مورد مسأله لزوم يا استحباب از اهل زوجين بودن حَكَم و در مقابل ابن ادريس كه قائل به لزوم از اهل بودن حكم است ، قائل به استحباب شده است و اما در اين مسأله چنين قولى ندارد .\r\nب - وجه ارشادى بودن : در « كشف اللثام » « 7 » دارد كه بعضى گفته‌اند كه از آنجا كه اين مسأله از امور دنيوى است ، پس ظهور در ارشاديت پيدا مىكند ، مانند اوامر طبيب كه عمل نكردن به دستورات او مخالفت با او نيست ؛ چرا كه طبيب چه بگويد كه اين را بخور يا اين را نخور و چه بگويد كه خوب شدن تو راهش خوردن اين و يا ترك خوردن اين است ، در صورت اول هم مثل بيان دوم ارشاد و اخبار\r\n\r\n\r\n","description":"","footnote":"\r\n( 1 ) - شرح اللمعة 5 : 430\r\n( 2 ) - الحدائق الناضرة 24 : 635\r\n( 3 ) - رياض المسائل 10 : 479\r\n( 4 ) - كفاية الاحكام : 190\r\n( 5 ) - مفاتيح الشرايع 3 : 259\r\n( 6 ) - تحرير الاحكام 3 : 578\r\n( 7 ) - كشف اللثام 7 : 521\r\n","page_name":" 7733 ","page_number":48},
  {"content":"\r\n\r\nاست نه اينكه دستورى در آن باشد .\r\nج - اشكال و وجه مولويّت : اولًا مسأله بعث حكمين با امور دنيوى محض تفاوت دارد ؛ چرا كه در اينجا مقام حاكم است و احقاق حق و رفع تخاصم و شقاق و اين از وظائف حاكم است و در چنين مقامى ، امر ظهور در مولويت دارد . و ثانياً اينكه يك امر يا نهى ارشاد به يك مصلحت يا مفسده دنيوى باشد مثل  ( وَ لا تُلْقُوا بِأَيْدِيكُمْ إِلَى التَّهْلُكَةِ )  « 1 » مانع از مولوى بودن آن امر و نهى نمىشود و دليل بر اين نمىشود كه شارع در صدد انجام آن مأموربه و ترك آن منهى عنه نيست . و لذا وجهى براى حمل اينها بر عدم مولويت وجود ندارد و امر به بعث هم از اوامر مولويه خواهد بود .\r\n\r\nبحث ششم : عدم اختصاص حَكَم بودن به اهل\r\nالف - اقوال در مسأله : قول به عدم اختصاص به مشهور نسبت داده شده است ولى اين نسبت پس از مراجعه به اقوال فقهاء ناصحيح به نظر مىرسد ؛ چرا كه در مقابل قول مشهور ، قول شاذ است كه قائل آن نادر باشد ، در حالى كه قائلين به اختصاص - به حسب ظاهر كلماتشان - عده‌اى هستند و لذا بايد از قول به عدم اختصاص تعبير به أشهر نمود .\r\nب - مقتضاى آيه شريفه  ( حَكَماً مِنْ أَهْلِهِ وَ حَكَماً مِنْ أَهْلِها ) :  اگرچه مقتضاى جمود بر ظاهر آيه اين است كه يكى از حكم‌ها بايد از اهل زوج و يكى از آنها از اهل زوجه باشد ، ولى در اين گونه تعبيرات و اينكه آيا خصوصيتى در آن چيز هست يا نه ؟\r\nتفاهمات عرفيه دخيل است و در مورد بحث ، متفاهم عرفى اين است كه چنين تعبيرى از باب جرى به حسب عادت است ؛ يعنى از آنجا كه فاميل شخص هم دلسوزتر است و هم به اوضاع او عارف‌تر است و لذا در راه حل مشكل و ايجاد اصلاحى كه غرض خداوند است موفق‌تر مىتواند باشد ، شارع از آنها در اينجا نام\r\n\r\n\r\n","description":"","footnote":"\r\n( 1 ) - بقرة : 195\r\n","page_name":" 7734 ","page_number":49},
  {"content":"\r\n\r\nبرده است و الا خصوصيتى در آنها وجود ندارد و در اين گونه موارد ، استفاده اختصاص نمىشود .\r\n\r\nبحث هفتم : نفوذ حُكم حَكَمين با غيبت احدالزوجين\r\nاگر در موقع حُكم حَكَم‌ها در مسأله شقاق ، زوجين حاضر باشند ترديدى در نفوذ حكم آنها نيست و اما اگر هر دو يا يكى از آنها غائب باشند آيا باز هم حكم نفوذ دارد يا خير ؟ محل اختلاف واقع شده است .\r\nاقوال در مسأله : شايد مجموعاً فقط ده نفر اين مسأله را مطرح كرده‌اند ، كه در بين ايشان سه يا چهار نفر از متأخرين قائل به نفوذ به طور مطلق يعنى با حضور و بدون آن ، شده‌اند و چند نفر هم قائل به تفصيل بين وكالت و تحكيم شده‌اند به اينكه اگر توكيل باشد به طور مطلق نافذ است و اما اگر تحكيم باشد فقط در صورت حضور زوجين نافذ است و اما در صورت غيبت يكى از آنها ، نفوذى ندارد و از ايشان است شيخ در « مبسوط » و ابن حمزه در « وسيلة » و ظاهراً ابن براج در « مهذّب » هم همين قول را مىگويد ، و بعضى هم از كلماتشان ترديد و تأمل استفاده مىشود .\r\nادله قول به تفصيل : مرحوم شهيد ثانى در « مسالك » مىگويد : بنابر توكيل بودن به طور مطلق نفوذ دارد ؛ براى اينكه تصرفات وكيل در امورى كه براى آنها وكيل شده است ، به طور مطلق نفوذ دارد و فرقى نمىكند كه موكل حضور داشته باشد يا نه و خصومت و شقاق آنها باقى باشد يا نه ، و اما بنابر تحكيم - كه قول منصور هم همين است « 1 » - شيخ در « مبسوط » گفته است كه با غيبت يكى از زوجين حكم او نفوذى نخواهد داشت براى اينكه در اين صورت اولًا صحت حكم منوط به بقاء شقاق و خصومت در بين آنهاست ، در حالى كه با غيبت يكى از آنها ، بقاء شقاق\r\n\r\n\r\n","description":"","footnote":"\r\n( 1 ) - در « مسالك » چاپ شده « المتصور » دارد و مىگويد در بعضى از نسخ « المقصود » آمده است . ولى عبارت صحيح « المنصور » است ؛ چرا كه مختار شهيد ثانى همين است و « المتصور » غلط است . ( الاستاد مدظله العالى )\r\n","page_name":" 7735 ","page_number":50},
  {"content":"\r\n\r\nمعلوم نيست و ثانياً حكم كردن در مورد غائب اگر عيله او باشد نافذ است و اما اگر به نفع او باشد نافذ نيست و در اينجا هر كدام از زوجين محكوم له و عليه هستند .\r\nاشكال به نسبت داده شده در « مسالك » : با مراجعه‌اى كه به « مبسوط » « 1 » چاپى شد ؛ چه كتاب مستقل آن و چه متن آمده در « ينابيع فقهيه » « 2 » اثرى از تعليل اوّلى كه مرحوم شهيد ثانى در اينجا آورده است ملاحظه نشد و عبارت « مبسوط » اين است : « اذا غاب احدالزوجين بعد التوكيل و لم يفسخ الوكالة كان لوكيله ان يمضى ماوكله فيه ؛ لان الغيبة لاتفسخ الوكالة و اذا قيل على سبيل الحكم لم يكن لهما ان يفصلا شيئا لأناوان أجزنا القضاء على الغائب فانما نقضى عليه ، فأما يقضى له فلا ، وهاهنا لكل واحد منهما حق له و عليه ، فلم يجز » « 3 » . و « مهذب » هم عين عبارت شيخ را در صورت تحكيم بودن دارد « 4 » و در « وسيله » هم حكم به عدم جواز و نفوذ حكم در صورت غيبت يكى از زوجين كرده است . « 5 » در « كشف اللثام » « 6 » هم اين نسبت اشتباه به شيخ آمده است و شايد هم آن را از « مسالك » اخذ كرده باشد .\r\nاشكال « جواهر » بر نفوذ بنابر توكيل : مرحوم صاحب جواهر بر اين كلام كه بنابر توكيل مطلقاً حكم به نفوذ مىشود حتى اگر خصومت از بين رفته باشد اشكال مىكند كه اين حرف خلاف ضرورت و بداهت است ؛ چرا كه وكالت براى اين بوده است كه نزاع و خصومت را از بين ببرند ، پس با از بين رفتن خصومت ، ديگر موضوع وكالت از بين مىرود . « 7 »\r\nبررسى اشكال صاحب جواهر : به نظر مىرسد كه اشكالى كه مرحوم صاحب جواهر در اينجا كرده‌اند در آن حد از بداهتى كه ادعاء كرده‌اند نيست و مسأله محتاج به دقت بيشترى است .\r\n\r\n\r\n","description":"","footnote":"\r\n( 1 ) - المبسوط 4 : 341\r\n( 2 ) - كه اغلاط در آن زياد است . ( استاد مدظله العالى )\r\n( 3 ) - المبسوط 4 : 341\r\n( 4 ) - المهذب 2 : 266\r\n( 5 ) - الوسيلة : 333\r\n( 6 ) - كشف اللثام 7 : 523\r\n( 7 ) - جواهر الكلام 31 : 218\r\n","page_name":" 7736 ","page_number":51},
  {"content":"\r\n\r\nنظير اين مسأله در باب معالجات طبيب و كشف خطا و عدم علاج و همينطور در باب عبادت استيجارى و كشف عدم انجام أجير كه از موارد محل ابتلاء هستند ، مطرح مىشود كه آيا ضمانات در اين صورت هست يا خير ؟ مرحوم آقاى والد از مرحوم حاج شيخ عبدالكريم حائرى نقل مىكرد كه در جواب كسى كه به ايشان گفته بود كه شما ضامن پولى هستيد كه به شخصى داده‌ايد تا عبادت استيجارى را انجام دهد ولى او انجام نداده است ، گفته بود : من ضامن نيستم ؛ چرا كه شما پول را داده بوديد كه من به شخص كه مورد اطمينان من است بدهم و من اين كار را انجام داده‌ام و لذا ضمانى بر عهده من نيست .\r\nدر مورد بحث ما هم بايد ديد كه چه چيزى مورد وكالت است ؟ آيا رفع خصومت واقعى يا اينكه انجام دادن آنچه كه وظيفه خود در راه رفع خصومت مىبيند ، مورد وكالت است ؟ اگر مورد دوم باشد كه وكيل شده باشد كه هر چه را كه صلاح تشيخص مىدهد انجام بدهد ، در اين صورت چون دائرمدار صلاح واقعى نيست و اين را هم كه اينها آشتى كرده‌اند او نمىدانسته است ، پس كارى را بر خلاف وكالت انجام نداده است ، تا اينكه آن وكالت ناصحيح باشد ، بله بنابر مورد اول كه وكيل شده است كه رفع خصومت موجود را واقعا از بين ببرد و پس از حكم كردن او معلوم شده است كه خصومت خودش از بين رفته بود ، در اين صورت در صحت اين وكالت ترديد وجود دارد .\r\nو در اينجا گفته‌اند كه با استصحاب بقاء شقاق و خصومت - كه وجود آن به جهت غيبت يكى از زوجين مشكوك است - حكم به صحت مىشود .\r\nولى بايد توجه داشت كه اين حكم به صحت بعد از كشف خلاف - كه مفروض بحث است - مبتنى بر قول به اجزاء در رابطه با احكام ظاهريه است كه در اصول مطرح است .\r\nمجزى نبودن احكام ظاهريه : بحث در اين است كه آيا احكام ظاهريه در ادله\r\n\r\n","description":"","footnote":"","page_name":" 7737 ","page_number":52},
  {"content":"\r\n\r\nاجزاء شرايط ايجاد توسعه مىكنند يا اينكه به عنوان طريق نسبت به آنها مطرح هستند ؛ مثلًا آيا « لاتنقض اليقين بالشك » مفادش بيان توسعه در طهارت شرط صلاة است به اينكه آن طهارت اعم است از طهارت واقعيه و طهارت مستصحبه يا خير ؟\r\nپس اگر كسى با استصحاب طهارت لباسش نماز بخواند و بعداً معلوم شود كه لباسش نجس بوده است آيا نمازش محكوم به صحت است يا بطلان ؟ مرحوم آقاى آخوند قائل به اجزاء است . ولى به نظر ما قول به اجزاء دچار اشكالاتى است كه از آن جمله اين است كه اگر چنين حرفى صحيح باشد ، پس بايد نسبت به موانع صلاة هم بيايد در حالى كه در مثالى كه بيان مىكنيم اينچنين نيست و آن اينكه اگر كسى شك دارد كه آيا لباسش پاك است يا نه ؟ اگر حالت سابقه‌اش نجاست بوده باشد و با استصحاب محكوم به نجاست باشد ، ولى اين شخص به قصد رجاء با آن لباس نماز بخواند و بعداً معلوم شود كه لباس او در واقع پاك بوده است ، هيچ كس در اين صورت حكم به بطلان نماز او نمىكند . در حالى كه مقتضاى ايجاد توسعه توسط ادله ظاهريه ، توسعه يافتن نجاست مانع صلاة از واقعيه به اعم از واقعيه و مستصحبه است ، كه نتيجه‌اش بطلان نماز مىشود .\r\nخلاصه اينكه قائلين به اجزاء در استصحاب مىگويند : ثمره اجزاء در استصحاب شقاق در اينجا اين است كه اگر بعداً ببينند كه شقاق مرتفع شده بوده است ، با استصحاب حكم مىشود كه شقاق موجود است و با وجود شقاق ، وكالت موجود بوده و عمل وكيل نافذ خواهد بود و اما بنابر قول به عدم اجزاء ، ديگر استصحاب چنين ثمره‌اى نخواهد داشت . و لذا حل مشكل اينجا به واسطه استصحاب بنابر قول به اجزاء در آن ممكن است كه ما آن را قبول نداريم و شاهدش را هم گفتيم كه هيچ كس قائل به بطلان در مثال ياد شده نيست و قول آقايان به اجزاء كه خيلىها گفته‌اند و در بعضى از موارد هم دعواى اجماع شده است ، در مواردى است كه جنبه تسهيلى دارد مثل اختلاف فتوى ؛ كه اگر فتواى او\r\n\r\n","description":"","footnote":"","page_name":" 7738 ","page_number":53},
  {"content":"\r\n\r\nپس از مدتى عوض شود و يا از مجتهدى عدول به مجتهد ديگر نمايد ، در اين گونه موارد اجزاء براى صحت اعمال گذشته مىآيد نه اينكه براى بطلان اعمالى باشد كه به حسب واقع صحيح بوده است و جهت بطلان هم مثلًا عدم موافقت با فتواى قبلى باشد .\r\nاشكال جواهر بر تفصيل بنا بر تحكيم : صاحب جواهر پس از پذيرش تفاوت بين اينكه قضاء و حكم بر عليه شخص باشد يا بر له او و اينكه در اينجا هم حكم هم له و هم عليه آنهاست ، دليلشان بر نفوذ حكم حكمين در اينجا را وجود دليل خاص بر جواز و نفوذ حكم بر عليه و له آنها در اين مورد خاص قرار مىدهد و آن عبارت از اطلاق ادله نفوذ حكم آنها در مقام است ؛ چرا كه خيلى از مواقع هست كه در هنگام حكم ، حكم يكى از زوجين يا هر دو آنها حاضر نيستند ؛ چرا كه معمولًا كه مذاكره مىكنند و به نتيجه‌اى مىرسند ، زوجين حاضر نيستند و مع ذلك حكم خود را كرده و به خصومت فيصله مىدهند .\r\nاشكال تفصيل بين قضاء عليه و قضاء له : ما دليل معتنابهى بر تفصيل بين قضاء عليه و قضاء له و حكم به صحت اولى و عدم صحت دومى نيافتيم و البته در اينكه اگر چه فرق مذكور تمام باشد در اينجا دليل خاص بر عدم تفصيل وجود دارد ، حق با صاحب جواهر است ، كما اينكه در « حدائق » هم دارد كه اگر چنانچه از باب تحكيم باشد و طرفين اختيار مطلق داده باشند كه هر گونه كه مىخواهيد حكم كنيد در اين صورت دليلى بر تفكيك بين له يا عليه بودن حكم وجود ندارد .\r\nبه هر حال با وجود اطلاق ادله در مقام قول به تنفيذ حكم حكمين در اينجا چه له و چه عليه ، قولى قوى است .\r\n\r\nبحث هشتم : شرايط نافذه و غير نافذه در اصلاح حكمين\r\nالف - اقسام شروط : شرايطى كه براى اصلاح در بين زوجين هست بر سه قسم است كه عبارتند از : 1 - شروطى كه بدون نياز به رضايت طرفين و به طور مطلق\r\n\r\n","description":"","footnote":"","page_name":" 7739 ","page_number":54},
  {"content":"\r\n\r\nصحيح است و اين در رابطه با شروطى است كه قرار دادن آنها حقى را از بين نمىبرد بلكه فقط قدرى محدوديت در اعمال بعضى از حقوق ايجاد مىكند مثلًا حقى سكنى متعلق به زوج است كه بايد مسكن مطابق شأن زن را تهيه نمايد ولى اين اختيار را دارد كه در هر كجاى از شهر يا غير شهر اين كار را بكند ، حال اگر حكمين شرط نمايند كه - براى رفع شقاق - در يك محل خاصى او را مسكن دهد ، اين شرط به طور مطلق نافذ است و همينطور مثلًا زوج حق دارد كه دو عيال خود را در يك خانه سكنى دهد ولى اگر حكمين شرط نمايند كه مرد حق نداشته باشد كه آنها را در يك مسكن جاى دهد ، اين شرط به طور مطلق نافذ است .\r\n2 - شروطى است كه صحت تأهلى دارند ؛ يعنى به خودى خود صحيح نيستند ولى با رضايت زوجين محكوم به صحت مىشوند مثل اسقاط حق قسم و يا حق نفقة كه به طور مسلم در صورت رضايت طرفين قابليت اسقاط در آنها هست .\r\n3 - شروطى است كه خلاف شرع بوده و قابليت نفوذ ندارند مثل شرط اينكه مرد حق ازدواج مجدد را نداشته باشد ، كه چنين شرطى حتى اگر توسط زوجين در عقد هم آورده شده باشد به حسب بعضى از روايات محكوم به بطلان است .\r\nالبته اين نكته روشن است كه تعيين مصاديق هر يك از شرايط سه گانه از امورى است كه محتاج استفاده از ادله شرعيه ولو به نحو امضاء مىباشد .\r\nب - اقوال در مسأله : اصل مسأله در خيلى از كتب فقهى ذكر نشده است و در حدود پانزده كتاب به آن پرداخته‌اند كه نيمى از آنها يعنى در هفت كتاب گفته‌اند كه شرط جايز نافذ است و هيچ مصداقى براى آن تعيين نكرده‌اند و آن هفت كتاب عبارتند از : 1 - « شرايع » « 1 » 2 - « ارشاد » « 2 » 3 - « قواعد » « 3 » 4 - « تلخيص » « 4 » 5 - « تنقيح » « 5 » مرحوم فاضل مقداد 6 - « لمعه » « 6 » 7 - « مفاتيح » « 7 » مرحوم فيض .\r\n\r\n\r\n","description":"","footnote":"\r\n( 1 ) شرايع الاسلام 2 561\r\n( 2 ) ارشاد الاذهان 2 33\r\n( 3 ) قواعد الاحكام 3 96\r\n( 4 ) تلخيص المرام فى معرفه الاحكام 206\r\n( 5 ) التنقيح الرائع 3 259\r\n( 6 ) اللمعه الدمشقيه 175\r\n( 7 ) - مفاتيح الشرايع 2 : 303\r\n","page_name":" 7740 ","page_number":55},
  {"content":"\r\n\r\nو در هفت كتاب ديگر از كتب فقهاء ، اگر چه تعيين مصداق هم نموده‌اند ولى اشكال نكرده‌اند كه عبارتند از : 1 - « مبسوط » « 1 » 2 - « مهذب » « 2 » ابن براج 3 - « تحرير » « 3 » 4 - « شرح لمعه و روضه » « 4 » 5 - « مسالك » « 5 » 6 - « كشف اللثام » « 6 » 7 - « حدائق » « 7 » . و در يك كتاب در مثالها هم اشكال شده است كه عبارت است از « كفاية » « 8 » مرحوم سبزوارى . كما اينكه مرحوم سلطان العلماء هم در حاشيه « شرح لمعه » در مثالها اشكال كرده است كه ذكر آن خواهد آمد .\r\n1 - كلام شيخ در « مبسوط » : « و اذا شرط الحَكَمان شرطا نظر فيه : فان كان مما يصلح لزومه فى الشرع ، لزم . و ان كان مما لايلزم مثل ان شرطا عليها ترك بعض النفقة او القسم او شرطا عليه الايسافر بها فكل هذا لايلزم الوفاء به ، و ان اختار الزوجان المقام على ما فعله الحكمان كان جميلا ، و ان اختارا ان يطرحا فعلا » « 9 » . و مرحوم ابن براج در « مهذب » « 10 » هم همين عبارت را آورده است .\r\nدر اين كلام مرحوم شيخ شرايط را به دو قسم تقسيم مىكند كه قسم اول شرايطى است كه در شرع صلاحيت لزوم دارد ، ولى براى آن مثالى نزده است و\r\n\r\n\r\n","description":"","footnote":"\r\n( 1 ) - المبسوط 4 : 341\r\n( 2 ) - المهذب 2 : 266\r\n( 3 ) - تحرير الاحكام 3 : 579\r\n( 4 ) - شرح اللمعة 5 : 432\r\n( 5 ) - مسالك الافهام 8 : 371\r\n( 6 ) - كشف اللثام 7 : 523\r\n( 7 ) - الحدائق الناضرة 24 : 638\r\n( 8 ) - كفاية الاحكام : 190\r\n( 9 ) - المبسوط 4 : 341\r\n( 10 ) - المهذب 2 : 266\r\n","page_name":" 7741 ","page_number":56},
  {"content":"\r\n\r\nقسم دوم را عبارت از شرايطى دانسته است كه صلاحيت لزوم را شرعاً ندارند ؛ يعنى حكمين نمىتوانند آنها را لازم قرار بدهند مثل اينكه شرط نمايند كه شرط كنند بر زن كه مقدارى از نفقه و يا قسم او ترك شود و يا شرط نكند بر مرد كه زن را در سفر همراه خود نبرد ، اين گونه شرايط را مرحوم شيخ حكم به عدم لزوم وفاء بر آنها مىكند و با توجه به جواز التزام آنها توسط خود زوجين حكم به جميل بودن قبول آنها توسط زوجين مىكند . كما اينكه مرحوم شيخ انصارى هم در « مكاسب » دارد كه برخى از شرايط حرام و باطل است مثل شرط كردن شرب خمر يا زنا ولى برخى ديگر اگر چه نفوذ ندارند ولى اگر شخصى آنها را رعايت نمايد اشكالى ندارد ، مثل اينكه شرط نمايند كه زن ديگرى نگيرد ، كه در اين صورت اگر مرد از اين كار خوددارى نمايد چه بسا موجب بهتر شدن زندگى او بشود .\r\n2 - عبارت علامه در « تحرير » : و اذا شرطا امراوجب ان يكون سائغا ، فلو شرطا ترك بعض النفقة او القسمة او ان لايسافر بها لم يلزم الوفاء به . « 1 » كه اين عبارت هم نظير عبارت « مبسوط » است .\r\n3 - كلام شهيد ثانى در « روضة » : « كما شرطاه‌اى الحكمان على الزوجين يلزم اذا كان سائغا شرعا و ان لم يرض الزوجان ، ولو لم يكن سائغا كاشتراط ترك بعض النفقة او القسمة او ان لايسافر بها ، لم يلزم الوفاء به » « 2 » .\r\nدر اين عبارت هم مانند كلام « مبسوط » فقط دو قسم ذكر شده است .\r\n4 - كلام شهيد ثانى در « مسالك » : اذا شرط الحكمان شرطا نظر فيه : فان كان مما يصلح لزومه شرعا لزم ، و ان لم يرض الزوجان كما لو شرطا عليه ان يسكنها فى البلد الفلانى او المسكن المخصوص ا و لايسكن معها فى الدار أمة ( و فى بعض النسخ امَّه ) ولو فى بيت منفرد ، اولايسكن معها الضرة او شرط عليها أن تؤجله بالمهر الحال الى أجل او تردّ عليه ما قبضته منه قرضا ، و نحو ذلك لعموم « المومنون عند شروطهم » و قد جعل اليهما الحكم .\r\nو ان كان غير مشروع كما لو شرط عليها ترك بعض حقها من القسم او النفقة او المهر او عليه ان لايتسرى اولايتزوج عليها اولايسافر بها ، لم يلزم بلاخلاف ؛ ثم ان كان الشرط مما للزوجين فيه التصرف كترك بعض الحق فلهما نقضه و التزامه تبرعا ، و ان كان غير مشروع اصلا كعدم التزويج و التسرى فهو منقوض فى نفسه اصلا » « 3 » .\r\nدر اينجا مرحوم شهيد ثانى قسم دوم را كه نفوذ شرعى لزومى ندارد به دو قسم\r\n\r\n\r\n","description":"","footnote":"\r\n( 1 ) - تحرير الاحكام 3 : 579\r\n( 2 ) - شرح اللمعة 5 : 432\r\n( 3 ) - مسالك الافهام 8 : 371\r\n","page_name":" 7742 ","page_number":57},
  {"content":"\r\n\r\nتقسيم كرده است كه قسم اول را عبارت از شروطى دانسته است كه با رضايت بعدى زوجين قابل نفوذ است مثل ترك بخشى از حق آنها و در اينجا اختيار را به زوجين داده است كه آن را نقض كنند يا اينكه به آن ملتزم بشوند و قسم دوم را شروطى كه باطل محض هستند دانسته است كه هيچ راهى براى نفوذ آنها وجود ندارد مانند شرط عدم تزويج .\r\n5 - عبارت « كشف اللثام » هم همين مطالب « مسالك » را در بر دارد « 1 » .\r\n6 - كلام « حدائق » هم همين مطالب را دارد و راجع به قسم دوم دعواى اجماع هم كرده است : و اما الشروط المخالفة للمشروع كعدم التزويج و التسرى و نحو ذلك او ترك بعض حقوقها من القسم او النفقة او المهر او نحو ذلك فهو غير لازم اجماعاً » « 2 » .\r\nتامل « كفاية » و اشكال سلطان العلماء : مرحوم سبزوارى بعد از نقل كردن مثال‌هايى كه در « مسالك » آمده است مىگويد : و فى الفرق بين بعض ما ذكر فى القسم الاول و بعض ما ذكر فى القسم الثانى تأمل « 3 » .\r\nكما اينكه مرحوم سلطان العلماء هم در حاشيه « شرح لمعه » كأنه مسلم دانسته است كه شارع اختيار جعل شرايط را به همان مقدارى كه خود زوجين مىتوانند قرار بدهند ، به حكمين داده است و لذا در مورد بعضى از مثالها چنين اشكال مىكند كه اين حرف شما كه حَكَمين حق ندارند راجع به سكنى شرط بكنند چرا كه چنين شرطى غير مشروع است ، تناقض دارد با حرف قبلى شما كه شرط نمودن زن درباره سكنى را جايز شمرده‌ايد .\r\nج - مختار در مسأله : مقتضاى قواعد عامه و رواياتى كه براى ايجاد صلح اختيار جعل شرايط را به حكمين داده است اين است كه حكمين حق دارند كه كليه شرايطى را كه زوجين مىتوانستند براى خود قرار بدهند ، اينها با ولايتى كه در رفع\r\n\r\n\r\n","description":"","footnote":"\r\n( 1 ) - كشف اللثام 7 : 523\r\n( 2 ) - الحدائق الناضرة 24 : 639\r\n( 3 ) - كفاية الاحكام : 190\r\n","page_name":" 7743 ","page_number":58},
  {"content":"\r\n\r\nشقاق دارند در مورد آنها قرار بدهند ، بله شرايطى كه شارع آنها را ذاتاً لغو و غير جايز دانسته است ، خارج از اين دايره هستند ، كما اينكه حق تفريق هم بدون اذن آنها براى حكمين وجود ندارد .\r\nو اما دعواى اجماعى كه در كلام صاحب حدائق آمده است ، نمىتواند دعواى تامى باشد چرا كه همانطورى كه گفته شد در كتاب‌هاى زيادى اصلًا مسأله را ذكر نكرده‌اند و در هفت كتاب از كتبى كه مسأله را متعرض شده‌اند ، ذكرى از مثال‌ها نكرده‌اند ، پس جايى براى دعواى اجماع بر تفصيلى كه در « حدائق » به تبع « مسالك » آمده است ، نمىماند و بايد به مقتضاى قواعد عامه و حكميت وارد شده در روايات كه گفته شد ملتزم شد .\r\n\r\nبحث نهم : حكم بذل مال براى طلاق خلعى\r\nيكى از فروعى كه مرحوم محقق در اين بخش از بحث نكاح به نحو استطرادى مطرح كرده است اين بحث است كه اگر مردى بخشى از حقوق زنش را ايفاء نكند و يا اينكه او را به غيرت بياندازد ؛ يعنى زن ديگرى بگيرد ، و به همين جهت زن از بخشى يا تمام مهر يا به اضافه چيز ديگرى ، صرف نظر كند ، تا اينكه مرد او را طلاق خلعى بدهد كه ديگر حق رجوع نداشته باشد ، چه حكمى دارد ؟\r\nالف - ذكر صور مسأله : اگر چنانچه مقصود از حقوقى كه مرد از ايفاء آنها خوددارى نموده است ، حقوق مستحبه باشد ، كما اينكه مرحوم علامه در « قواعد » « 1 » قيد مستحب را آورده است و مرحوم صاحب جواهر هم در شرح كلام محقق آن را ذكر كرده است . در اين صورت همانطورى كه صاحب جواهر گفته است حتى اگر قصد مرد از اين كار درخواست چنين طلاقى از جانب زن بوده باشد ، باز هم اكراه صدق نكرده و چنين بذل و طلاق خلعى مشكلى پيدا نمىكند .\r\nو اما اگر چنانچه مقصود از حقوق ، حقوق واجب باشد ؛ يعنى مرد حقوق\r\n\r\n\r\n","description":"","footnote":"\r\n( 1 ) - قواعد الاحكام 3 : 96\r\n","page_name":" 7744 ","page_number":59},
  {"content":"\r\n\r\nواجب زن را ايفاء نكند و زن به جهت آن ، مالى را بذل نمايد تا اينكه مرد به طلاق خلعى او اقدام نمايد به طورى كه در « مسالك » « 1 » آمده است ، اين فرض چهار صورت پيدا مىكند كه عبارتند از :\r\n1 - با ترك حقوق واجبه زن او را اكراه بر نفس بذل براى طلاق نمايد ، كه اين صورت به طور قطع مصداق اكراه است .\r\n2 - حقوق او را ترك نموده ولى بر نفس بذل او را اكراه نمىكند بلكه فقط به او اعلام مىكند كه اين ترك حقوق به قصد تحقق بذل از او است ، و اين صورت هم - اگر چه به وضوح صورت قبلى نيست - ولى مصداق براى اكراه مىشود .\r\n3 - حقوق او را ترك مىكند و چنين قصدى هم دارد كه او وادار به بذل مال براى طلاق خلعى بشود ، ولى اين قصدش را به او اظهار نمىكند .\r\n4 - حقوق او را ترك مىكند ولى چنين قصدى ندارد كه اين كار او موجب بذل و درخواست طلاق خلعى از ناحيه زن بشود .\r\nصاحب جواهر به تبع شهيد ثانى در « مسالك » گفته است كه در اين دو صورت اخير ، خصوصاً صورت چهارم ، عنوان اكراه صدق نمىكند ؛ البته در صورت چهارم به طور قطع و در صورت سوم هم ظاهر اين است كه مصداق اكراه نيست .\r\nب - اقوال در مسأله :\r\nدر صورت اول و بلكه در صورت دوم هم اختلافى وجود ندارد كه با توجه به اينكه عقد مكره باطل است ، بذل و همينطور طلاق خلعى انجام گرفته در آنها باطل است ، البته در مورد دليل اين بطلان و تفاوت بين اضطرار و اكراه يك بحث و اشكالى وجود دارد كه در بيان ادله مسأله مورد بررسى قرار خواهيم داد .\r\nو اما در مورد دو صورت سوم و چهارم كه مصداق براى اكراه نيستند اختلاف واقع شده است :\r\n\r\n\r\n","description":"","footnote":"\r\n( 1 ) - مسالك الافهام 8 : 372\r\n","page_name":" 7745 ","page_number":60},
  {"content":"\r\n\r\nبه مشهور چنين نسبت داده‌اند كه ، اگر چه كارهاى خلافى كه مرد انجام داده است ، حرام بوده است و اشكالى در آن نيست ، ولى گرفتن بذلى كه توسط زن براى طلاق خلع به مرد داده مىشود اشكالى نداشته و طلاق هم صحيح مىشود ؛ چرا كه رضايت حاصل است و اكراه هم صدق نمىكند تا اينكه مانع از صحت بشود .\r\nپس از مراجعه به كلمات فقهاء ملاحظه شد كه اگر چه اين مسأله در كلمات ، زياد معنون نشده است ولى مجموعاً قائلين به جواز بذل و صحت طلاق و اينكه اشكالى نيست ، بيشتر است و همانطورى كه در « مسالك » از « مبسوط » شيخ نقل كرده است ؛ مرحوم شيخ قول به اكراه بودن را از بعضى از عامه نقل كرده است بعد گفته است كه « الذى يقتضيه مذهبنا ان هذا ليس اكراها » « 1 » و ظاهراً فقط مرحوم علامه است كه به حسب ظاهر كالصريح در حكم به صحت اشكال مىكند ؛ چرا كه در كتاب نكاح از « قواعد » قيد مستحب بودن را براى حقوق ترك شده آورده است كه با توجه به در مقام بيان بودنش ، مفهوم كلامش اين مىشود كه اگر حقوق واجبه را ترك نمايد ، حكم به صحت نمىشود « 2 » ، كما اينكه در كتاب طلاق از « قواعد » مسأله را عنوان نموده و مىگويد : اگر مرد حقوق واجبه را ترك كند و زن به خاطر ترك آن حقوق واجبه ، چيزى را بذل نمايد تا اينكه طلاق خلعى بگيرد ، قبول كردن چنين بذلى جايز نبوده و طلاق بائن خلعى « على اشكال » صحيح نيست « 3 » . و اين قيد « على اشكال » حاكى از خيلى روشن نبودن مسأله در نزد علامه است و لذا مىبينيم كه در دو كتاب « ارشاد » « 4 » و « تلخيص المرام » « 5 » صريحاً حكم به جواز و صحت طلاق كرده است . و شايد در متأخرين هم مرحوم صاحب مدارك در اينجا مخالف با قول منسوب به مشهور باشد . و الا مثال « رياض » « 6 » و « مسالك » با حكم به صحت موافقت كرده‌اند .\r\n\r\n\r\n","description":"","footnote":"\r\n( 1 ) - المسالك 8 : 373\r\n( 2 ) - قواعد الاحكام 3 : 96\r\n( 3 ) - قواعد الاحكام 3 : 156\r\n( 4 ) - ارشاد الاذهان 2 : 33\r\n( 5 ) - تلخيص المرام : 206\r\n( 6 ) - رياض المسائل 10 : 477\r\n","page_name":" 7746 ","page_number":61},
  {"content":"\r\n\r\nبرخى نيز ظاهراً تفكيك قائل شده‌اند بين صورت سوم و صورت چهارم و صورت چهارم را كه مرد در آن قصد وادار شدن زن به بذل و درخواست طلاق خلعى را ندارد محكوم به جواز و صحت دانسته و صورت سوم را كه مرد چنين قصدى را دارد ، اگر چه به زن اظهار نمىكند ، محكوم به عدم جواز و بطلان طلاق خلعى نموده‌اند . و اين قول ظاهر « مجمع البيان » و « فقه القرآن » است كه ظاهراً از « تبيان » شيخ اخذ كرده‌اند كه عبارتش چنين است :\r\nمواردى كه حرام است « ان تكون المرأة عجوزة و دميمة » يعنى بدقيافه است « فيضار بها الزوج لتفتدى به نفسها فهذا لايحل له الفداء » « 1 » و همينطور از ابن حمزه در « وسيله » هم اينچنين استفاده مىشود ؛ چرا كه مىگويد : « فان أصرو آذاها ليأخذ منها شيئا أو يترك له حقها او يخالعها ، كان عضلا ، فان بذلت بذلك و اختلعت لم يملكه . . . و هذا الطلاق رجعى » « 2 » . و با توجه به اين اقوال ، اينكه حكم به صحت در صورت سوم شهرت داشته باشد بعيد است و فقط در صورت چهارم مىتواند درست باشد .\r\nو اما صاحب جواهر ظاهراً هر دو صورت سوم و چهارم را محكوم به عدم جواز و بطلان طلاق خلعى دانسته است ، كه تفصيل كلامش در بررسى ادله خواهد آمد .\r\nج - بررسى ادله مسأله\r\nبراى كاملتر شدن اين بحث و با توجه به امكان اشكال به قول به بطلان طلاق خلعى در دو صورت اول و دوم - اگر چه مخالفى با آن نبود - قبل از بحث از ادله بطلان يا صحت در صور سوم و چهارم به بررسى دليل بطلان در دو صورت اول مىپردازيم .\r\n1 - دليل بطلان طلاق خلعى در صورت اكراه ( صور اول و دوم ) :\r\nكلام مرحوم شيخ انصارى در « مكاسب » : ايشان در بحث كلى تفاوت بين اضطرار\r\n\r\n\r\n","description":"","footnote":"\r\n( 1 ) - مجمع البيان 2 : 105 ، و فى التبيان 2 : 247 و فى فقه القرآن 2 : 196\r\n( 2 ) - الوسيلة : 332\r\n","page_name":" 7747 ","page_number":62},
  {"content":"\r\n\r\nو اكراه ، در بيان وجه صحت عقد مضطر و بطلان عقد مكره اينچنين مىگويد كه با توجه به اينكه صحت هر عقدى منوط به رضايت است و شخص مكره رضايت بر عقد ندارد پس به مقتضاى ادله‌اى كه رضايت را در حليت اكل مال غير معتبر مىداند ، عقد او محكوم به بطلان مىشود . ولى به لحاظ اينكه مضطر - اگر چه از روى ناچارى - بالاخره رضايت بر عقد دارد ، پس به مقتضاى عمومات « تجارة عن تراض » و « اوفوا بالعقود » عقد او محكوم به صحت مىشود .\r\nاشكال مرحوم سيد يزدى بر شيخ : مرحوم سيد در « حاشيه مكاسب » بر اين بيان شيخ چنين اشكالى مىكند كه اگر موضوع براى حكم به صحت عقد عبارت از رضايت به عنوان اولى باشد چنين رضايتى در صورت اضطرار هم وجود ندارد مثلًا كسى كه ناچار به رضايت دادن به قطع پايش شده است ، صبر بر مكروه مىكند و الا رضايت به عنوان اولى ندارد و اگر موضوع براى حكم به صحت ، مطلق رضايت كه اعم از رضايت به عنوان اولى و رضايت به عنوان ثانوى است باشد ، خوب چنين رضايتى در صورت اكراه هم وجود دارد و اضطرار و اكراه در اين جهت كه شخص در آنها به عنوان ثانوى و از باب صبر بر مكروه رضايت مىدهد و به دنبال آن اراده از او متمشى مىشود ، مشترك هستند و اينطور نيست كه در يكى از آنها هيچ ناراحتى و كراهتى وجود نداشته باشد و در ديگرى كراهت وجود داشته باشد .\r\nفارق بين اضطرار و اكراه در نظر سيد : مرحوم سيد وجه حكم به صحت در صورت اضطرار و حكم به بطلان در صورت اكراه را اينچنين بيان مىكند كه :\r\nهمانطورى كه گفته شد مقتضاى ادله اوليه حكم به صحت در هر دوى آنهاست ، لكن مقتضاى حديث رفع « رفع ما اضطروا عليه و رفع ما استكرهوا عليه » اين است كه عقد مكره محكوم به عدم صحت بشود بر خلاف عقد مضطر ؛ چرا كه حديث رفع در مقام امتنان است و در حكم به بطلان معاملات مضطر امتنانى نيست ، بلكه بر\r\n\r\n","description":"","footnote":"","page_name":" 7748 ","page_number":63},
  {"content":"\r\n\r\nخلاف امتنان است ؛ چرا كه دست يا بى شخص مضطر به مطلوب اهم او ، توقف بر صحت معامله اضطرارى او دارد ، پس حكم به بطلان معامله اضطرارى او بر خلاف امتنان مىشود ، بر خلاف عقد مكره كه نجات او با همان انجام صورت معامله حاصل مىشود و لذا حكم به عدم صحت آن ، امتنانى بر شخص مىشود .\r\nالبته تماميت اين فارق متوقف بر اين است كه مرفوع در حديث رفع را شامل عموم آثار بدانيم و مرحوم شيخ اگر چه در « مكاسب » به آن قائل است ولى در « رسائل » يك مقدارى اين طرف و آن طرف زده است و شمول حديث رفع نسبت به احكام وضعيه را قائل نشده است .\r\nدفاع مرحوم بروجردى از شيخ : مرحوم آقاى بروجردى مىگويد : موضوع و معيار براى حكم به صحت معامله عبارت از وجود رضايت است ، اگر چه به عنوان ثانوى باشد . و اين رضايت در صورت اضطرار وجود دارد ؛ چرا كه خلاصى او از مخمصه و رسيدن به مقصود أهم خود توقف بر صحت معامله اضطرارى او دارد .\r\nولى چنين رضايتى در صورت اكراه وجود ندارد ؛ چرا كه مقصود شخص مكره ( بالفتح ) دفع شر مكره ( بالكسر ) است و اين مقصود با همان انجام صورى معامله حاصل مىشود و لذا در صورت اكراه ، رضايتى بر معامله اكراهى وجود ندارد تا اينكه به مقتضاى ادله اوليه محكوم به صحت باشد و نيازى به جريان حديث رفع براى حكم به عدم صحت باشد .\r\n\r\nاشكال بر حكم به بطلان در بعضى از صور اكراه و راه حل آن :\r\nاشكالى كه در اينجا به نظر مىرسد اين است كه اگر چه در كثيرى از موارد اكراه ، رضايت بر اصل معامله اكراهى وجود ندارد و شر مكره با همان صورت معامله دفع مىشود ، لكن در برخى از موارد دفع شر مكره توقف بر رضايت بر اصل معامله دارد و در چنين موردى ديگر فرقى بين معامله اضطرارى و معامله اكراهى وجود ندارد تا اينكه منشأ تفاوت حكم بين آنها باشد و از جمله در مسأله مورد\r\n\r\n","description":"","footnote":"","page_name":" 7749 ","page_number":64},
  {"content":"\r\n\r\nبحث كه مرد حقوق واجبه زن را ايفاء نمىكند و به اذيت و آزار او مىپردازد تا اينكه مهر خود را بخشيده و از او درخواست طلاق خلعى بنمايد و خلاصى زن از دست اين مرد توقف بر رضايت او به اصل بذل و طلاق خلعى دارد و با رضايت دادن به صورت طلاق خلعى حاصل نمىشود ، پس در اين صورت هم رضايت وجود دارد و هم عدم نفوذ چنين عقدى بر خلاف امتنان است و لذا ديگر فرقى بين آن و بين معامله اضطرارى باقى نمىماند .\r\nو لذا ادله گفته شده براى بطلان عقد اكراهى ، نمىتواند حكم به بطلان طلاق خلعى در اين صورت را اثبات نمايد و بايد دليل ديگرى را براى آن اقامه نمود . و آن دليل - كه توضيح استدلال به آن در بررسى ادله صحت يا بطلان طلاق خلع در صورت‌هاى سوم و چهارم خواهد آمد - عبارت است از آيه شريفه  ( وَ لا تَأْكُلُوا أَمْوالَكُمْ بَيْنَكُمْ بِالْباطِلِ )  « 1 »  . \r\n2 - بررسى ادله بطلان يا صحت طلاق خلعى در غير اكراه ( صور سوم و چهارم ) :\r\nبحث در اين است كه در صورت‌هاى سوم و چهارم كه مرد حقوق واجب زن را ايفاء نمىكرد و يا او را آزار و اذيت مىكرد ، حالا يا با قصد وادار شدن او به بذل و درخواست طلاق خلعى - كه صورت سوم بود - و يا بدون اين قصد - كه صورت چهارم بود - اگر زن مهرش را بذل نمايد و درخواست طلاق نمايد آيا در اين دو صورت هم مانند صورت‌هاى اول و دوم علاوه بر گناه كردن در ترك حقوق واجبه و آزار دادن ، بذل و طلاق هم محكوم به عدم جواز و بطلان مىشود يا اينكه محكوم به جواز و صحت مىشود . و گفته شد كه مشهور در اينجا قول به جواز و صحت است ؛ چرا كه رضايت بر بذل و طلاق خلعى وجود دارد و اكراهى هم كه در كار نيست تا اينكه مانع از حكم به جواز و صحت به حسب ادله اوليه بشود .\r\n\r\n\r\n","description":"","footnote":"\r\n( 1 ) - نساء : 29\r\n","page_name":" 7750 ","page_number":65},
  {"content":"\r\n\r\nدليل صاحب جواهر بر عدم جواز و بطلان در صورت سوم : مرحوم صاحب جواهر براى حكم به عدم جواز اخذ بذل توسط مرد و بطلان طلاق خلعى در صورت سوم ، به آيه شريفه  ( وَ لا تُمْسِكُوهُنَّ ضِراراً لِتَعْتَدُوا )  « 1 » تمسك مىكند و بيان استدلالش اين است كه اين جمله تفسيرش به اين شده است كه شخص حق ندارد كه زن را با اذيت و آزار به اين منظور نگهدارى كند تا اينكه زن كل يا بخشى از مهرش را ببخشد ، بله نهى از امساك اضرارى شده است ، لكن اگر گفته شود كه اين كار را براى فلان منظور نكنيد ، از آن استفاده مىشود كه آن غايت حرام است . در اينجا هم معلوم مىشود كه آن غايت كه بذل مهر و تن دادن به طلاق خلعى است ، در اين صورت جايز نبوده و اعتداء بر شخص است . پس نتيجه اين مىشود كه قبول بذل در اين صورت حرام بوده و طلاق خلع هم باطل است .\r\nاشكال بر دليل مذكور : معنايى كه مرحوم صاحب جواهر از آيه استظهار كرده است اگر چه بر طبق يكى از احتمالاتى است كه اهل تفسير در آيه داده‌اند ، ولى در تفسيرهايى كه از اهل بيت عليهم السلام و در روايات آمده است اصلًا چنين معنايى وجود ندارد ؛ چرا كه مفاد آيه بر طبق روايات عبارت از اين است كه شخصى زنش را طلاق رجعى داده است و هر بار كه عده او نزديك به اتمام مىرسد به او رجوع مىكند تا اينكه مانع از ازدواج او بشود و يا اينكه با كتك زدن او پس از رجوع در هر بار ، باعث اذيت او بشود ، در روايات گفته است كه اين كار حرامى است و نوعى اعتداء است . و لام در « لتعتدوا » را دو جور مىشود معنا كرد : يكى اينكه لام عاقبت باشد ؛ يعنى اگر شما به عنوان اضرار و ضرار او را نگه داريد ، اين عاقبتش اين است كه شما ظالم و زن مظلوم مىشود . و دوم اينكه لام غايت باشد يعنى اين نهى از اضرار از قبيل ضربى كه در نشوز زن اجازه داديم نيست ، بلكه اين نهى در صورتى است كه هدف از آن و منظور از آن اعتداء و ظلم به او باشد . در هر حال معناى اين\r\n\r\n\r\n","description":"","footnote":"\r\n( 1 ) - بقره : 231\r\n","page_name":" 7751 ","page_number":66},
  {"content":"\r\n\r\nآيه بر طبق روايات نگه داشتن زن با رجوع پس از طلاق به جهت اذيت كردن اوست كه مورد نهى قرار گرفته است . و اما احتمالى كه بعضى داده‌اند و مرحوم صاحب جواهر هم بر طبق آن در اينجا به آيه استدلال كرده است ، بر خلاف روايات است .\r\nدليل صاحب جواهر بر عدم جواز و بطلان در صورت چهارم : مرحوم صاحب جواهر براى حكم به عدم جواز گرفتن بذل در صورتى كه مرد بدون قصد وادار نمودن زن به بذل و طلاق خلعى ، به آزار زن پرداخته باشد و زن براى خلاصى از دست او ، مهرش را ببخشد تا اينكه مرد او را طلاق خلعى بدهد در ابتداء يك بيانى دارد و آن اين است كه گرفتن مال مبذول در اين صورت به منزله گرفتن عوض بر يك شىء محرم است ؛ چرا كه زن براى خاطر آزار و اذيت محرمى كه مرد انجام داده است به او مالى را مىدهد ، و روشن است كه گرفتن عوض در قبال يك شى حرام جايز نيست . سپس مرحوم صاحب جواهر بيان ديگرى در تكميل اين بيان دارد و آن اينكه بذل كه زن در اينجا انجام مىدهد از قبيل اين است كه شخص مظلومى پولى را به ظالم مىدهد تا اينكه از ظلم او نجات پيدا كند ، پس گرفتن اين بذل بر مرد جايز نيست و در نتيجه طلاق خلعى غير صحيح خواهد بود .\r\nاشكال بر دليل مذكور و راه حل آن : اين دليل اگر چه با بيان تكميلى آن در صورت تمام بودن ، حتى مىتواند دليل بر عدم جواز و بطلان در صورت سوم هم باشد ؛ چرا كه در آنجا هم بذلى كه زن مىكند از قبيل دادن مالى به ظالم جهت خلاصى از ظلم اوست . ولى اشكالش اين است كه همانطورى كه در بررسى دليل عدم جواز و بطلان در صورت صدق اكراه - كه دو صورت اول و دوم بود - گفته شد اين دليل صورتى را كه زن براى خلاصى از ظلم مرد ، رضايت واقعى به نقل و انتقال دارد ، شامل نمىشود ؛ چرا كه حتى در صورت تحقق اكراه هم گفتيم كه در اين صورت كه طيب نفس و رضايت به نقل و انتقال تحقق دارد ، نمىتوان مانع از\r\n\r\n","description":"","footnote":"","page_name":" 7752 ","page_number":67},
  {"content":"\r\n\r\nجريان ادله  « تِجارَةً عَنْ تَراضٍ »  « 1 » و   « أَوْفُوا بِالْعُقُودِ »   « 2 » شد ، تا چه رسد به اين دو صورت سوم و چهارم كه اصلا اكراهى در كار نبوده است .\r\nدليل تام بر عدم جواز و بطلان : تنها دليل تامى كه به نظر مىرسد كه مىتوان آن را براى عدم جواز اخذ بذل و بطلان طلاق خلعى اقامه نمود كه حتى در صورت تحقق رضايت بر نقل و انتقال هم دلالتش جارى باشد ، آيه شريفه  ( وَ لا تَأْكُلُوا أَمْوالَكُمْ بَيْنَكُمْ بِالْباطِلِ )  « 3 » است كه در مورد صورت‌هاى اول و دوم هم براى صورت تحقق رضايت مذكور به آن استدلال كرديم و توضيحش را به اينجا احاله كرديم .\r\nو توضيحش اين است كه عرف قبول چنين بذلى را كه شخص باذل به جهت خلاصى از ظلم مبذول له به او مىدهد ، اكل مال در قبال باطل مىداند مثلًا اگر كسى را كتك بزنند - حالا به هر قصدى كه باشد - و شخص مظلوم براى خلاص شدن و نجات خود ، مالى را به شخص ظالم بدهد ، گرفتن اين مال و مصرف آن ، عرفا اكل مال به باطل است .\r\n\r\nد - اشكال نقضى بر حكم به عدم جواز بذل و بطلان طلاق خلع ، به آيه ( و ان‌امرأة خافت من بعلها نشوزاً او اعراضاً . . . ) « 4 » و جواب آن :\r\nمرحوم صاحب جواهر با توجه به اينكه قائل به عدم جواز بذل و بطلان طلاق خلعى شده‌اند به طور ضمنى به يك اشكال نقضى كه متوجه به اين قول مىشود پرداخته و از آن جواب داده‌اند و آن اشكال اين است كه اگر گرفتن بذل از زنى كه شوهرش حقوق او را ايفاء نمىكند و او را اذيت مىكند ، جايز نبود پس چگونه است كه طبق آيه شريفه  ( إِنِ امْرَأَةٌ خافَتْ مِنْ بَعْلِها نُشُوزاً أَوْ إِعْراضاً فَلا جُناحَ عَلَيْهِما أَنْ يُصْلِحا بَيْنَهُما )  « 5 » جايز است كه زن براى رفع آزارهاى مرد با او صلح نمايد و صلح هم به اين مىشود كه از بعضى از حقوقش و يا از تمام يا بخشى از مهرش صرف\r\n\r\n\r\n","description":"","footnote":"\r\n( 1 ) - نساء : 29\r\n( 2 ) - مائدة : 1\r\n( 3 ) - نساء : 29\r\n( 4 ) - نساء : 128\r\n( 5 ) - نساء : 128\r\n","page_name":" 7753 ","page_number":68},
  {"content":"\r\n\r\nنظر نمايد . و هيچ كس در اينجا چنين اشكالى نكرده‌اند كه گرفتن اين بذل با توجه به اينكه براى رفع ظلم شوهر است جايز نيست و اين صلح ناصحيح است . و لذا خود اين آيه مىتواند دليل بر قول جواز اخذ بذل و صحت طلاق خلعى در دو صورت اخير باشد .\r\nجواب اول از اشكال مذكور : در اينجا براى رفع اين اشكال مرحوم صاحب جواهر به تبع « رياض » « 1 » و « حدائق » اين چنين گفته‌اند كه اين آيه شريفه ربطى به جايى كه مرد زن را اذيت كند و حقوق او را ايفاء نكند ندارد ، بلكه اختصاص به جايى دارد كه مرد نسبت به زن كراهت داشته و قصد طلاق او و يا قصد ازدواج ديگرى را دارد . در اين صورت طبق آيه شريفه زن با اغماض از بعضى از حقوقش و يا مانند آن با مرد مصالحه مىنمايد تا اينكه او را طلاق ندهد و يا اينكه زن ديگرى نگيرد . و با اين معنا ديگر حكمى كه بر خلاف مقتضاى تحقيق باشد در آيه نيست تا اينكه اشكالى ايجاد شود .\r\nايراد بر جواب مذكور : ايرادى كه بر جواب ياد شده وارد مىشود اين است كه اين معنا بر خلاف ظاهر از آيه شريفه است ؛ چرا كه لفظ  « نُشُوزاً »  در آيه در مقابل  « إِعْراضاً »  قرار گرفته است و معنايى كه گفته شد منطبق بر لفظ « اعراضا » است و اما ظاهراً مراد از « نشوزاً » به نظر مىرسد كه عبارت از ترك بعضى از حقوق زن است و اين در مقابل « اعراضا » است كه به معناى خوف از بى ميلى و كراهت مرد و طلاق دادن و زن ديگر گرفتن او است . و اين معناى ظاهر از قرآن به طورى كه در نقل روايات خواهد آمد منافاتى با آنها هم ندارد .\r\nجواب دوم از اشكال : يك توجيهى كه مىتوان براى جواب از اشكال مذكور بيان كرد اين است كه شايد مقصود از « نشوزا » در آيه شريفه نشوز عرفى و تضييع حقوق عرفى از قبيل ابراز محبت نكردن به زن باشد و يا اينكه مقصود از آن نشوز\r\n\r\n\r\n","description":"","footnote":"\r\n( 1 ) - رياض المسائل 10 : 477\r\n","page_name":" 7754 ","page_number":69},
  {"content":"\r\n\r\nنسبت به حقوق استحبابى موكدى كه شرع براى زن قرار داده است باشد و با هر يك از اين دو فرض شايد بتوان اشكال ياد شده را توجيه كرد .\r\nجواب سوم از اشكال : راه بهترى كه براى دفع اشكال مذكور به نظر مىرسد و محتمل است كه مقصود قائلين به جواب اول هم همين باشد ، اين است كه مقصود از « نشوزا » در آيه همان معناى ظاهر تضييع حقوق و اذيت دادن زن است ، ولى همانطورى كه مستفاد از روايات هم هست مصالحه زن با مرد بر ترك اذيت و آزار و ايفاء حقوق زن نيست ، بلكه زن وقتى كه اذيت‌ها و ترك حقوق خود توسط مرد را مىبيند ، از اين مىترسد كه شوهرش قصد طلاق و يا زن ديگر گرفتن را داشته باشد و به همين جهت با بذل حقوق يا مال خود مانع از طلاق و يا زن گرفتن شوهرش مىشود و با اين فرض ، عوض در مصالحه او با شوهرش بر روى يك امر حلالى است و چنين مصالحه‌اى اشكال ندارد ، نه اينكه بذل او در مقابل ترك اذيت مرد باشد كه او حرامى است .\r\nو اين معنا علاوه بر مطابقت با روايات با قواعد هم كه مانع از صحت معامله‌اى است كه يك طرفش امر حرامى باشد ، كاملًا مطابقت دارد .\r\nكما اينكه در بررسى فتواى فقهاء در اين مسأله كه راجع به صلح در باب نشوز مرد است ، ملاحظه شد كه مشهور بين فقهاء همين است كه حتى اگر مرد در نشوزش خلاف شرعى هم كرده باشد ، اشكالى ندارد كه از باب صلح چيزى را بگيرد و كسى كه در اينجا صريحاً اشكال كرده است مرحوم صاحب رياض و به دنبال او مرحوم صاحب حدائق و مرحوم صاحب جواهر است ، كه ذكر نظر آنها گذشت .\r\n\r\nذكر روايات مفسره آيه ( نُشُوزاً أَوْ إِعْراضاً )\r\n1 - « الدعائم » عن على عليه السلام انه سئل عن قول الله تعالى  ( وَ إِنِ امْرَأَةٌ خافَتْ مِنْ بَعْلِها نُشُوزاً أَوْ إِعْراضاً فَلا جُناحَ عَلَيْهِما أَنْ يُصْلِحا بَيْنَهُما صُلْحاً وَ الصُّلْحُ خَيْرٌ )  فقال : « عن مثل هذا\r\n\r\n","description":"","footnote":"","page_name":" 7755 ","page_number":70},
  {"content":"\r\n\r\nفسئلوا ، ذلك الرجل يكون له امرأتان فيعجز عن احداهما او تكون دميمة » يعنى بد قيافه است « فيميل عنها فيريد طلاقها و تكره هى ذلك فتصالحه على أن يأبتها و قتابعد وقت او على ان تضع له حظها من ذلك » « 1 » .\r\nمقصود از « فتصالحه . . . » اين است كه زن با او مصالحه مىكند كه حق مضاجعه‌اش اگر مطابق شرع رعايت نشد يا اينكه مثلًا از قسم يا نفقه او كم كند ، اشكالى نداشته باشد .\r\n2 - « فقه الرضا » : « و اما النشوز فقد يكون من الرجل و يكون من المرأة فأماالذى من الرجل فهو يريد طلاقها فتقول له أمسكنى و لك ماعليك و قد وهبت ليلتى لك و يصطلحان على هذا » « 2 » .\r\nمقصود از « لك ما عليك » يعنى آن وظيفه‌اى كه به گردن توست ، براى خودت باشد و دينى به من ندارى .\r\n3 - صحيحة الحلبى عن ابى عبدالله عليه السلام قال : سألته عن قول الله عزوجل  ( وَ إِنِ امْرَأَةٌ خافَتْ مِنْ بَعْلِها نُشُوزاً أَوْ إِعْراضاً )  فقال : « هى المرأة التى تكون عند الرجل فيكرهها فيقول لها : انى اريد أن اطلقك ، فتقول له : لاتفعل انى أكره ان يشمت بى و لكن انظر فى ليلتى فاصنع بها ماشئت و ما كان سوى ذلك من شىء فهو لك و دعنى على حالتى ، فهو قوله تبارك و تعالى  ( فَلا جُناحَ عَلَيْهِما أَنْ يُصْلِحا بَيْنَهُما صُلْحاً وَ الصُّلْحُ خَيْرٌ )  و هو هذا الصلح » . « تفسير العياشى » عن الحلبى عن ابى عبدالله عليه السلام نحوه . « 3 »\r\nمقصود از « انظر فى ليلتى . . . » يعنى حق قسمى كه من در شب‌ها دارم در اختيار تو باشد . و مراد از « و ما كان سوى ذلك من شىء » يعنى هر چه حقوق ديگر هم دارم براى تو باشد .\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 368 ، الباب 4 من ابواب القسم و النشوز والشقاق ، الحديث 2\r\n( 2 ) - جامع احاديث الشيعة 26 : 368 ، الباب 4 من ابواب القسم و النشوز و الشقاق ، الحديث 3\r\n( 3 ) - جامع احاديث الشيعة 26 : 369 ، الباب 4 من ابواب القسم و النشوز و الشقاق ، الحديث 4 ، وسائل الشيعة ( آل البيت ) 21 : 349\r\n","page_name":" 7756 ","page_number":71},
  {"content":"\r\n\r\n4 - روايت على بن ابى حمزه قال سألت اباالحسن عليه السلام عن قول الله عزوجل  ( وَ إِنِ امْرَأَةٌ خافَتْ مِنْ بَعْلِها نُشُوزاً أَوْ إِعْراضاً )  فقال : « اذا كان كذلك فهم بطلاقها ، قالت له أمسكنى و أدع لك بعض ماعليك و احللك من يومى و ليلتى ، حل له ذلك ولاجناح عليهما » « 1 » .\r\nعياشى هم اين را از او روايت كرده است .\r\n5 - روايت ابى بصير عن ابى عبدالله عليه السلام قال : سألته عن قول الله عزوجل  ( وَ إِنِ امْرَأَةٌ خافَتْ مِنْ بَعْلِها نُشُوزاً أَوْ إِعْراضاً )  قال : هذا تكون عنده المرأة لاتعجبه ، فيريد طلاقها ، فتقول له : أمسكنى ولاتطلقنى و أدع لك ما على ظهرك و اعطيك من مالى و احللك من يومى و ليلتى ، فقد طاب ذلك له » « 2 » .\r\n6 - « الفقيه » : « النشوز قد يكون من الرجل و المرأة جميعا ، فأما الذى من الرجل فهو ما قال الله عزوجل فى كتابه  ( وَ إِنِ امْرَأَةٌ خافَتْ مِنْ بَعْلِها نُشُوزاً أَوْ إِعْراضاً فَلا جُناحَ عَلَيْهِما أَنْ يُصْلِحا بَيْنَهُما صُلْحاً وَ الصُّلْحُ خَيْرٌ )  و هو ان تكون المرأة عند الرجل لاتعجبه فيريد طلاقها ، فتقول له : أمسكنى ولاتطلقنى و ادع لك ما على ظهرك و أحلّ لك يومى و ليلتى ، فقد طاب ذلك له » . روى ذلك المفضل بن صالح عن زيد الشحام عن ابى عبدالله عليه السلام قال : اذا نشزت المرأة كنشوز الرجل فهو خلع « 3 » . البته عبارت « قال : اذا نشزت . . . » به نظر ما كلام مرحوم صدوق است .\r\n« تفسير عياشى » و همين طور « تفسير قمى » هم شبيه روايت ابى بصير و « فقيه » را نقل نموده‌اند « 4 » .\r\nو مستفاد از اين روايات - همانطورى كه قبلًا هم گفته شد - اين است كه زن از\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 369 ، الباب 4 من ابواب القسم و النشوز و الشقاق ، الحديث 5 ، وسائل الشيعة ( آل البيت ) 21 : 350\r\n( 2 ) - جامع احاديث الشيعة 26 : 369 ، الباب 4 من ابواب القسم و النشوز و الشقاق ، الحديث 6 ، وسائل الشيعه ( آل البيت ) 21 : 350\r\n( 3 ) - جامع احاديث الشيعة 26 : 370 ، الباب 4 من ابواب القسم و النشوز و الشقاق ، الحديث 6 ، وسائل الشيعة ( آل البيت ) 21 : 350\r\n( 4 ) - جامع احاديث الشيعة 26 : 371 - 370 ، الباب 4 من ابواب القسم و النشوز و الشقاق ، الحديث 7 ، 8 و 9\r\n","page_name":" 7757 ","page_number":72},
  {"content":"\r\n\r\nبرخى از حقوق واجب خود صرف نظر كند تا اينكه مرد هم از اعمال كردن حق مشروعى كه دارد ، خوددارى نمايد و در هيچ كدام از آنها حرفى از اينكه يك طرف مصالحه ، عبارت از ترك ظلم و اذيت زن است ، وجود ندارد . و در عين حال همانطورى كه گفته شد اين منافاتى ندارد با معنايى كه من گفتم و ظاهر كلمه « نشوزا » هم در آن ملاحظه شده است ؛ چرا كه معناى آيه اين مىشود كه زن پس از ملاحظه تعدىهاى مرد و كارهاى خلافش نسبت به او ، پى مىبرد كه قصد طلاقش را دارد ، يا اينكه خود مرد تصريح به آن مىكند ، پس زن حاضر مىشود كه از حق مشروعش صرف نظر كند و مرد هم در مقابل آن از حق مشروع خود صرف نظر مىكند و بدينگونه صلح در بين آنها تحقق پيدا مىكند . و بعضى از تفاسير مانند « تبيان » « 1 » و « مجمع البيان » هم تقريباً همانطورى كه ما گفتيم آيه را معنا كرده‌اند .\r\nجواب چهارم از اشكال : اشكالى كه صاحب جواهر در صدد حل آن بر آمده است در صورتى توجيه پيدا مىكند كه ما آيه  ( وَ إِنِ امْرَأَةٌ خافَتْ مِنْ بَعْلِها . . . )  را تخصيصى نسبت به آيه  ( وَ لا تَأْكُلُوا أَمْوالَكُمْ بَيْنَكُمْ بِالْباطِلِ )  ندانيم و الا بنابر اينكه مفاد آيه ( و ان خافت . . . ) عبارت از جواز اصلاح بين زوجين و انجام معاوضه بين اغماض از بعضى از حقوق و بذل مال ، در قبال ترك اذيت و منع ساير حقوق ، در خصوص صلح بين زن و شوهر باشد ، و به عبارت ديگر اگر مفاد اين آيه بيان تخصيصى نسبت به آيه اكل مال به باطل باشد ، اين تخصيص چه ملازمه‌اى دارد كه در باب طلاق خلع هم ، انجام بذل براى خلاصى از اذيت مرد جايز بوده و طلاق خلع متفرع بر آن هم محكوم به صحت باشد ؟ مرحوم صاحب جواهر مثل اينكه چنين ملازمه‌اى را پذيرفته است و لذا در صدد جواب از آن برآمده است ، ولى به نظر مىرسد كه چنين ملازمه‌اى وجود ندارد و لذا آيه  ( وَ إِنِ امْرَأَةٌ خافَتْ مِنْ بَعْلِها نُشُوزاً أَوْ إِعْراضاً )  هيچ نقض و اشكالى نسبت به حكم به عدم جواز بذل و بطلان طلاق\r\n\r\n\r\n","description":"","footnote":"\r\n( 1 ) - التبيان 3 : 344\r\n","page_name":" 7758 ","page_number":73},
  {"content":"\r\n\r\nخلعى در صورت‌هاى سوم و چهارم به جهت دلالت آيه شريفه  ( وَ لا تَأْكُلُوا أَمْوالَكُمْ بَيْنَكُمْ بِالْباطِلِ )  ، ايجاد نمىكند تا اينكه نياز به جواب‌هاى داده شده باشد .\r\nخلاصه اينكه با توجه به دلالت آيه نهى از اكل مال به باطل حتى در صورت عدم اكراه و عدم قصد وادار شدن زن به بذل از اذيت و منع حقوق واجب او ، و رضايت وى به بذل و طلاق خلعى و بلكه حتى در صورت اضطرار زن به بخشش براى خلاصى از ظلم و حبس او توسط مرد ، اگر چه به عنوان ثانوى و از باب كسر و انكسار و دفع افسد به فاسد باشد ، رضايت زن به حقيقت معامله و ملكيت واقعى زوج تحقق دارد ، ولى از آنجا كه در همه اين صور گرفتن بذل توسط مرد از باب اكل مال به باطل است ، لذا غير جايز بوده و در نتيجه طلاق خلعى هم محكوم به بطلان مىشود و اما اينكه آيا طلاق رجعى واقع مىشود يا نه ؟ بحثش را به نحو اختصار در مبحث بعدى بيان خواهيم كرد .\r\n\r\nه - مصداق عرفى يا مصداق شرعى :\r\nيكى از مباحثى كه به طور كلى در مورد موضوعات احكام شرعى محل بحث است اين است كه آيا معنا و مصداق عرفى آنها مقصود است يا اينكه معنا و مصداق شرعى آنها موضوع قرار داده شده است ؟ و ثمره اين بحث در جايى ظاهر مىشود كه شارع مقدس يك مصداق عرفى را از تحت آن موضوع خارج نمايد مثلًا اكل مارّه را كه عرف آن را باطل مىداند ، شارع جايز شمرده است ؛ در اينجا اگر مقصود از باطل در آيه نهى از اكل مال به باطل ، معنا و مصداق عرفى آن باشد ، پس نهى مذكور شامل اكل ماره هم مىشود و لذا دليلى كه اكل ماره را خارج نموده است ، از باب تخصيص مىشود . و اما اگر مقصود از باطل در آيه معنا و مصداق شرعى باطل باشد ، در اين صورت با توجه به تخطئه عرف توسط شرع با دليل خاصى كه اكل مارّه را جايز شمرده است ، نهى از اكل مال به باطل ، ديگر شامل اكل ماره نمىشود ؛ چرا كه شارع آن را باطل نمىداند ، پس با اين حساب ، خروج اكل\r\n\r\n","description":"","footnote":"","page_name":" 7759 ","page_number":74},
  {"content":"\r\n\r\nماره از تحت آيه نهى از اكل مال به باطل ، خروج تخصصى مىشود .\r\nو به نظر مىرسد كه طبع اولى اقتضاء مىكند كه قانونگذارى كه در صدد قانونگذارى است مقصودش از موضوعاتى كه به كار مىبرد معانى مورد قبول خويش را از آنها قصد كرده باشد ، منتها يكى از راههاى كشف معانى موضوعات در نزد شارع همين است كه معناى عرفى رايج در بين مردم را با عدم ردع امضاء نموده باشد .\r\nو در ما نحن فيه هم كه آيه  ( وَ لا تَأْكُلُوا أَمْوالَكُمْ بَيْنَكُمْ بِالْباطِلِ )  را مورد استدلال قرار داده‌ايم ، همان معناى عرفى باطل با توجه به عدم ردع شارع از آن ، در صورت بذل براى خلاصى از اذيت و آزار مرد ، مصداق شرعىاش در اينجا متحقق است و لذا دلالت بر حرمت اخذ بذل و بطلان خلع مىكند .\r\n\r\nبحث دهم : بطلان طلاق خلع يا رجعى شدن طلاق ؟\r\nآخرين بحثى كه به طور مفصل بحث از آن در كتاب طلاق مىآيد و در اينجا استطراداً به آن اشاره مىكنيم ، اين است كه آيا در صورت بطلان خلع به جهت حرتم اخذ بذل ، طلاق هم باطل مىشود يا اينكه طلاق رجعى منعقد مىشود ؟\r\nبا اينكه بسيارى از فقهاء گفته‌اند كه در صورت بطلان خلع ، طلاق به صورت رجعى منعقد مىگردد ، حتى مراجع اخير مثل مرحوم آقا سيد ابوالحسن و آقايانى كه حاشيه زده‌اند مانند مرحوم آقاى خمينى ، مرحوم آقاى خويى و مرحوم آقاى گلپايگانى ، هم قائل به رجعى شدن طلاق هستند . ولى در اين گونه موارد به نظر ما اشكالى هست كه نتيجه‌اش در اينجا بطلان طلاق علاوه بر بطلان خلع است و آن اشكال اين است كه اگر طلاق خلعى صورت گرفته مشتمل بر دو التزام مستقل بود كه رضايت به يكى ربطى به رضايت به ديگرى نداشت و به عبارت ديگر « التزام فى التزام » بود ، در اين صورت بطلان خلع ربطى به بطلان طلاق نداشت و حكم به رجعى بودن طلاق مىشد ولى فرض مسأله اين است كه در اينجا معاوضه‌اى\r\n\r\n","description":"","footnote":"","page_name":" 7760 ","page_number":75},
  {"content":"\r\n\r\nصورت گرفته است و آن بين مال مبذول و بين طلاق خلعى است و نتيجه‌اش اين است كه در صورت عدم انتقال مال به مرد ، بطلان عوض موجب بطلان معوض هم مىشود . و حكم به صحت طلاق در اينجا مانند اين است كه در معامله خمر كه شارع حكم به ممنوع و باطل بودن آن كرده است ، ما بگوييم كه پس خمر را به نحو مجانى مالك مىشود . و لذا در اين بحث به نظر ما علاوه بر بطلان خلع ، اصل طلاق هم باطل مىشود .\r\n« والسلام »\r\n\r\n","description":"","footnote":"","page_name":" 7761 ","page_number":76},
  {"content":"\r\n\r\n\r\n14 / 1 / 1386 شنبه‌درس شمارهء ( 995 - 979 ) كتاب النكاح / سال نهم\r\nبسم الله الرحمن الرحيم\r\n\r\nاحكام الاولاد / الحاق ولد\r\nفقهاء براى الحاق ولد به پدر شرايطى ذكر كرده‌اند كه بعضى از آن‌ها مورد اتفاق ، و جزئيات بعضى ديگر محل خلاف است . اين شرايط عبارتند از دخول و گذشت اقل حمل و عدم گذشت زمان از اكثر حمل .\r\n\r\nشرط اول ؛ دخول :\r\nشرطيت دخول در كلام تمام فقهاء بالصراحة يا بالظهور آمده است ، يعنى بيانى دارند كه اگر دخول شد و مدتش چقدر بود و چه خصوصياتى داشت ، ملحق مىشود ، كه در واقع دخول را در الحاق شرط مىكنند . ولى اين نوعى مسامحه در تعبير است و معلوم نيست چرا كسى از بزرگان به اين اشكال نكرده است . زيرا چنان‌كه در روايات آمده و خارجا هم واقع شده ، بدون دخول و با ملاعبه هم منى به رحم زن منتقل مىشود و زن حمل برمىدارد ، اينكه حتما شرطش دخول باشد ، يك تعبير مسامحى است . و اشكال بالاتر اين است كه حد دخول را نيز تعيين كرده و آن را تا ختنه‌گاه دانسته‌اند .\r\nكسانى كه حد دخول تعيين كرده‌اند عبارتند از ؛ شهيد اول در قواعد كه اولين نفر است « 1 » و بعد از ايشان هم عده ديگرى مثل شهيد ثانى در شرح لمعه « 2 » و در مسالك « 3 » ، مرحوم صاحب مدارك نوه شهيد ثانى در نهاية المرام « 4 » ، مرحوم فاضل\r\n\r\n\r\n","description":"","footnote":"\r\n( 1 ) - الشهيد الاول ؛ القواعد و الفوائد ؛ ج 1 ؛ ص 175\r\n( 2 ) - الروضة البهية ؛ دفتر تبليغات اسلامى قم ؛ ج 1 ؛ ص 134\r\n( 3 ) - مسالك الافهام ؛ ج 8 ؛ ص 377\r\n( 4 ) - نهاية المرام ؛ مؤسسة النشر الاسلامى ؛ ج 1 ، ص 432\r\n","page_name":" 7762 ","page_number":77},
  {"content":"\r\n\r\nسبزوارى در كفايه « 1 » ، مرحوم فيض در مفاتيح ، مرحوم فاضل اصفهانى در كشف اللثام « 2 » ، حدائق « 3 » و جواهر « 4 » .\r\nولى اين كار خيلى عجيب است ، چون در موارد ديگر كه حد دخول تعيين شده مثل حد دخول در غسل ، در زنا ، در استقرار مهر و . . . دخول بما هو دخول موضوع حكم است ، ولى در اينجا كه موضوع آن است كه منى منتقل بشود يا جذب نطفه بشود ، ديگر معيار اين نيست كه به مقدار ختنه‌گاه باشد يا نباشد ، و اينطور تحديدات هيچ وجهى ندارد . چنان كه در كتب خود علما تصريح شده است كه دخول شرط نيست . مثل موردى كه در رسالة العويص شيخ مفيد « 5 » آمده است .\r\nمسأله 51 از رسالة العويص « 6 » : « مسألة فى امرأة ولدت على فراش بعلها ببغداد فلحق نسبه برجل بالبصرة و لزمه دون صاحب الفراش من غير أن يكون شاهد المرأة أو عرفها أو عقد عليها أو وطئها حلالا أو حراما ، الجواب هذه المرأة بكر وقعت عليها امرأة ثيبة فى حال\r\n\r\n\r\n","description":"","footnote":"\r\n( 1 ) - كفاية الاحكام ؛ چاپ سنگى مدرسه صدر اصفهان ؛ ص 190\r\n( 2 ) - كشف اللثام ؛ ج 7 ، ص 533\r\n( 3 ) - الحدائق الناظرة ؛ ج 25 ، ص 3 . استاد مدظله : ايشان كلمات قوم را نقل مىكند و اين قسمت را هم نقل مىكند منتها به بعضى چيزهاى ديگرش اشكال مىكند ، و به اين نكته اشكالى نمىكند ، كأنه اين را قبول كرده است\r\n( 4 ) - جواهر الكلام ؛ ج 31 ، ص 222\r\n( 5 ) - توضيح استاد مدظله : مرحوم شيخ مفيد رساله‌اى به نام رسالة العويص دارد كه عبارت از سؤالاتى است كه گاهى دهاتىها مطرح مىكردند كه مثلًا كدام آبى است كه اگر سگ در آن بول كند و بعداً كسى لباس متنجس به آن بزند ، آن آب نجش نمىشود ، اما اگر يك شيعه اثنا عشرى اهل حق و اهل نجات از آن آب بخورد و بعدا يك متنجسى به آن بخورد ، آب نجس مىشود ؟ مىگويند آن است كه به حد كر باشد و سگ بول كند ، چون كر عاصم است و نجس نمىشود و به اعتصام خودش باقى است ، ولى اگر يك شيعه اهل حق متدين از آن بخورد و از حد كر كمتر شود و بعدا متنجس به آن بخورد ، نجس مىشود . اين طرز سوالات در قديم در اهل دهات خيلى شايع بوده كه مرحوم آقاى والد مىفرمودند من جلوى اين گونه سؤالات را گرفتم ، گفتم ما نه درس اينها را خوانده‌ايم و نه وظيفه داريم بگوييم ، شما هم موضوع را سؤال كنيد ما جوابش را مىگوييم ، اين چيزها مربوط به ما نيست و توقع هم نداشته باشيد ، مىگفتند اينها را ما به آنها حالى كرده بوديم و ديگر سوال نمىكردند\r\n( 6 ) - رك : مجموعه مصنفات شيخ مفيد ؛ ج 6 ، ص 47\r\n","page_name":" 7763 ","page_number":78},
  {"content":"\r\n\r\nقد قامت فيها من جماع زوجها فحولت نطفة الرجل الى فرجها فحملت منه و مضى على ذلك تسعة أشهر فتزوجت البكر فى آخر التاسع برجل و دخل فى ليلة العقد عليها فولدت على فراشه ولدا تاما فأنكر الزوج و قررها على صنيعها فاعترفت بما ذكرناه و أقرت الفاعلة أيضا فلحق الموجود به صاحب النطفة على ما حكم به حسن بن على عليهما السلام » ، از زنى در بغداد در نزد شوهرش بچه‌اى متولد مىشود اما آن بچه به مردى در بصره ملحق مىشود كه اصلًا آن بصرى آن زن را هيچ نديده و نشناخته و وطى هم نكرده است ، جواب اين است كه مرد بصرى زنى غير باكره داشته و پس از مجامعت با شوهرش ، از همانجا بلند شده و با زنى مساحقه كرده و نطفه رجل بصرى كه در رحم او قرار گرفته بود ، در اثر مساحقه به فرج آن زن منتقل شده و زن حمل برداشته است .\r\nالبته در اين مسأله كلمه زوج نيامده است ، ولى شاهد اين است كه معيار در حمل دخول نيست ، پس با ملاعبه زوج به زوج ملحق مىشود ، و معيار ، انتقال منى است ، حال اگر وطى به شبهه باشد به مشتبه ملحق مىشود ، زوج باشد به زوج ملحق مىشود . پس اين كه دخول را شرط دانسته‌اند و شرطيت هم به اين معنى است كه بدون آن شروط و با اخلال به يكى از اينها ديگر فرزند ملحق نمىشود ، ما در شرطيتش اشكال مىكنيم .\r\nبحث ديگر اين است كه آيا انزال شرط است يا شرط نيست ؟ البته در صورتى كه دخول محقق شده باشد و احتمال انزال هم هر چند به احتمال ضعيف وجود داشته باشد خارج از اين بحث است از مجموع كلمات بزرگان استفاده مىشود كه ملحق مىشود . مثل اين كه مرد عزل كرده و بعد بچه به دنيا آمده است ، كه گفته‌اند چون به احتمال ضعيف ممكن است چيزى فى الجمله منتقل شده و مرد متوجه نشده باشد فرزند ملحق است و بحث نيست . بلكه بحث در جايى است كه عدم انزال مقطوع است ، حال آيا دخول براى الحاق كفايت مىكند ؟\r\nخصوص اين مسأله در كلمات سابقين معنون نيست ، و فقط اين بحث مطرح است كه با دخول بچه ملحق مىشود ، حال اينكه آيا مرادشان افراد غالب است كه غالبا دخول و انزال همراه هستند يا مرادشان همان ظاهر اطلاقى كلام است كه چه انزال بشود و چه انزال نشود ، نفس الدخول كافى است ، بالصراحة در كلمات قدماء\r\n\r\n","description":"","footnote":"","page_name":" 7764 ","page_number":79},
  {"content":"\r\n\r\nچيزى نيست . ولى از زمان شهيد ثانى به بعد مسأله عنوان شده است . ايشان مىفرمايد كه مقتضاى كلمات بزرگان قوم اين است كه انزال بشود يا نشود فرزند به صرف دخول ملحق مىشود و مدعى مىشود كه شهيد اول بر اين نكته تصريح دارند . بعد از شهيد ثانى كشف اللثام « 1 » و صاحب جواهر « 2 » به صراحت اطلاق كلمات سابقين را قبول كرده‌اند و گفته‌اند كه چه انزال بشود و چه نشود ، و حتى در صورت قطع به عدم انزال هم فرزند ملحق است ، ولى عده‌اى ديگر مثل شهيد ثانى « 3 » و مرحوم صاحب مدارك « 4 » و مرحوم صاحب كفايه « 5 » و مرحوم صاحب مفاتيح و مرحوم صاحب حدائق « 6 » گفته‌اند كه اگر قطع باشد كه انزالى نشده است ، ملحق نمىشود . مرحوم صاحب رياض هم با مستشكلين موافق است كه اگر قطع نباشد كه انزال نشده است ، ملحق نمىشود « 7 » . البته نسبتى كه شهيد ثانى به شهيد اول داده دقيق نيست ، توضيح آن‌كه ؛ تعبير شهيد ثانى اين است كه براى الحاق بايد شش ماه از زمان وطى بگذرد « من حين الوطى و المراد به على ما يظهر من اطلاقهم و صرح به المصنف فى قواعده غيبوبة الحشفة قبلا أو دبرا و ان لم ينزل و لا يخلو ذلك من اشكال ان لم يكن مجمع عليه » « 8 » . با مراجعه به قواعد شهيد اول روشن مىشود كه ايشان اصلًا راجع به مسأله انزال چيزى ندارد ، بلكه فرموده‌اند : « يتعلق بغيبوبة الحشفة فى الفرج أو قدرها من مقطوعها . . . » « 9 » و با اين بيان اين نحو از دخول را موضوع احكام مختلفى در فقه قرار داده است ، يكى اين است كه « الحاق الولد فى الشبهة بالملك أو بالزوجية اذا كانت الموطوئة خالية و تحريم نفى الولد الا مع القطع بكونه ليس منه « شخص خيال كرده كه اين مملوك خودش است ، شبهه مملوكيت و مالكيت\r\n\r\n\r\n","description":"","footnote":"\r\n( 1 ) - كشف اللثام ، ج 7 ، ص 533\r\n( 2 ) - جواهر الكلام ، ج 31 ، ص 223\r\n( 3 ) - الروضة البهية ، همان ، ص 134\r\n( 4 ) - نهاية المرام ، ج 1 ، ص 432\r\n( 5 ) - السبزوارى ، كفاية الاحكام ، ص 190\r\n( 6 ) - البحرانى ، الحدائق الناظرة ، ج 25 ، ص 3\r\n( 7 ) - الطباطبايى ، رياض المسائل ؛ ج 10 ، ص 482\r\n( 8 ) - الروضة البهية ، ج 2 ، ص 134\r\n( 9 ) - القواعد و الفوائد ، ج 1 ، ص 175\r\n","page_name":" 7765 ","page_number":80},
  {"content":"\r\n\r\nخودش را داشته و با او وطى كرده است ، يا خيال كرده زن خودش است با اينكه خليه بوده ، ( چون اگر شوهر داشته باشد يك بحث ديگرى دارد كه آيا ملحق به هر دو مىشود چون جنبه فراشى دارند ) و اين خيال كرده كه زن خودش است و با او مباشرت كرده است ، اينجا مىگويد اگر به مقدار ختنه گاه دخول شده باشد ، اين الحاق برايش حاصل است ، و شوهر حق ندارد نفى ولد بكند و بگويد ولد مال من نيست ، يا اگر نفى ولد كرد در مواردى ، جاى لعان مىآيد كه براى لعان متمكن مىشود ، چون مواردى كه قطع به عدم الحاق باشد احتياجى به لعان ندارد ، ولى در جايى كه به حسب قواعد ، قطعى العدم نيست و الحاق محتمل است ، اگر شوهر انكار كند و بگويد اين ولد مال من نيست ، بحث لعان پيش مىآيد كه با لعان هم گاهى ولد نفى مىشود و گاهى اثبات مىشود كه البته بحث ديگرى است .\r\nخلاصه ، ايشان حد دخول را تعيين كرده ، ولى در اينجا صحبتى از تعميم از نظر قبل و دبر نشده و از نظر انزال هم تصريحى نشده است و فقط بر مقدار دخول تصريح شده است . و اين خلاف چيزى است كه شهيد ثانى نقل كرده است . البته شايد بتوانيم كار شهيد ثانى را چنين توجيه كنيم كه شهيد اول در مواردى مثل باب عده يا باب حد ، فرموده براى اثبات اين احكام دخول تا ختنه گاه كفايت مىكند . يعنى ايشان به جز دو سه مورد كه استثناء كرده ، در بقيه موارد كه خيلى زياد هستند ، حكم به تعميم كرده است . پس در اين بحث هم هر چند تصريح نكرده كه قبلًا و دبراً ، و يا تصريح نكرده كه انزال بشود يا نشود ، ولى چون در موارد ديگر از خارج ثابت شده كه انزال و قُبُل بودن شرط نيست ، شهيد ثانى هم تسامحى در تعبير كرده و گفته صرح به المصنف فى قواعده . توجيه ديگر اين كه ممكن است ذيل عبارت كلام خود شهيد ثانى باشد ، يعنى عبارت « صرح به المصنف فى قواعده غيبوبة الحشفة » به عنوان جمله معترضه باشد كه بين دو تيره قرار مىدهند ، پس در واقع بايد عبارت را اينطور بخوانيم ، « و المراد به على ما يظهر من اطلاقهم قبلًا أو دبراً و إن لم\r\n\r\n","description":"","footnote":"","page_name":" 7766 ","page_number":81},
  {"content":"\r\n\r\nينزل » ، و در واقع منظور اين است كه اطلاقات كلمات فقها شامل صورت قبل و دبر و انزال و عدم انزال است ، و آن جمله ديگرى كه ايشان خواسته تصريح بكند فقط راجع به حد دخول باشد باشد . هر چند اين توجيه خيلى بعيد است ، و فقط براى اين است كه قدرى توجيه كرده باشيم .\r\nمنتها اصل مسأله مبتنى بر اين است كه از اهل فن سؤال بشود كه آيا حتما بايد انزال منى بشود تا انعقاد نطفه بشود و نطفه زن و مرد تركيب بشود يا ممكن است كه با نفس مباشرت ، ترشحات يا چيزهايى ديگر جذب بشود ( هر چند ممكن است فقط با ميكروسكوپ ديده بشود ) كه همان‌ها منشأ تركيب با نطفه زن بشود و جنين توليد بشود ؟ بر اساس آن‌چه به ما رسيده است احتمال زيادى وجود دارد كه امكان اين مطلب باشد . منتها بايد به اين مطلب نكته ديگرى هم ضميمه بشود كه اين احتمال در چند درصد افراد وجود دارد ؟ آيا به طور مثال از هر پنجاه نفر در يك مورد چنين احتمالى وجود دارد ؟ كه اين احتمال از نظر شرعى ملغا نيست ، يا اين كه مثلًا از هر يك ميليون مورد يكى واقع مىشود ؟ كه اين احتمال قابل اعتنا نيست .\r\nاين درصد احتمال نقش عمده در اين مطلب را دارد و بايد تحقيق شود .\r\nاز كلمات قوم نيز به نظر ما مشكل است كه اطلاق بفهميم ، چون مسأله الحاق حكم ظاهرى است ، و حكم واقعى نيست كه موضوعش گذشت شش ماه از وطى باشد ، لذاست كه اگر نفى ولد بشود بايد لعان كنند ، در مواردى كه قطعاً فرزند ملحق نيست ، بحث لعان هم پيش نمىآيد . در احكام ظاهريه هم وقتى قطع به يك طرف وجود داشته باشد بايد به قطع عمل كرد . در ما نحن فيه هم نمىتوانيم به قوم نسبت بدهيم كه در صورت قطع به عدم انزال هم ولد را ملحق به زوج مىدانند ، به خصوص در وطى در دبر ، اگر انزال نشده باشد كه اين قطعى است ، و اهل فن و پزشكان نيز اين را قطعى مىدانند و امكان اينكه ولد متولد بشود نيست ، قوم هم نمىخواهند بگويند حتى اگر قطعاً ولد نباشد ، باز هم تنزيلًا احكام ولد دارد ، مثل\r\n\r\n","description":"","footnote":"","page_name":" 7767 ","page_number":82},
  {"content":"\r\n\r\nتنزيلى كه در باب رضاع نسبت به عده‌اى از احكام است . شاهد اين مدعا نيز فروعى است كه در ذيل مسأله عنوان مىكنند و از اين فروع پيداست كه قصد ايشان اثبات تنزيلى نسبت به حكم واقعى با وجود قطع به خلاف نيست ، پس نمىتوانيم به قدماء چنين نسبتى بدهيم . ظواهر ادله هم اين است كه بدون انزال در دبر قطعاً امكان تولد نيست ، در قُبل هم در موارد خيلى نادر امكان تولد هست .\r\nاينجا خيلى مشكل است كه حكم به الحاق كنيم .\r\nدر مورد شمول دخول نسبت به دُبُر نيز ، قبل از مرحوم علامه به جز سرائر « 1 » كسى آن را عنوان نكرده است ، و از تعبير ايشان استفاده مىشود كه لازم است دخول در قبل باشد تا الحاق بشود . تعبير سرائر اين است ، اگر أقل حمل واقع شد ، شارع حكم به الحاق كرده هر چند عزل كرده باشد ، چون ممكن است فى الجمله يك چيز جزئى داخل بشود و توليد ولد بكند ، « و متى وطىء امرأته أو جاريته و كان يعزل عنهما و كان الوطى فى القبل و جائت المرأة بولد وجب عليه الاقرار به و لا يجوز له نفيه لمكان العزل فان نفاه كان عليه اللعان » . ايشان تصريح دارند كه « فى القبل » نه دبر .\r\nمرحوم علامه حلى هم ، در ارشاد « 2 » و قواعد « 3 » فرقى بين قبل و دبر نمىگذارد ولى در تحرير « 4 » قيد قُبل را آورده ، شبيه به همين كه در سرائر ذكر شده است .\r\nبه نظر مىرسد كه به حسب حكم ظاهرى ، انزال شرط است مگر انسان اطمينان پيدا بكند ، البته اگر بداند انزال نشده است و وطى در دُبر باشد يقيناً كافى نيست ، ولى اگر انزال شده باشد احتمال الحاق هست چون گفته‌اند كه در دبر هم احتمال اين هست كه بعداً از دبر بيرون آمده باشد و به فرج و رحم منتقل شده باشد ، با وجود اين احتمال و اين كه اطمينان به عدم نداريم ولد به زوج ملحق مىشود ، از الولد للفراش و بعضى موارد استفاده مىشود كه اينجا ملحق مىشود ،\r\n\r\n\r\n","description":"","footnote":"\r\n( 1 ) - ابن ادريس الحلى ؛ السرائر ؛ ج 2 ، ص 658\r\n( 2 ) - ارشاد الاذهان ؛ مؤسسة النشر الاسلامى ؛ ج 2 ، ص 38\r\n( 3 ) - قواعد الاحكام ؛ موسسة النشر الاسلامى ؛ ج 3 ، ص 98\r\n( 4 ) - تحرير الاحكام ؛ طبع قديم ؛ ج 2 ، ص 45\r\n","page_name":" 7768 ","page_number":83},
  {"content":"\r\n\r\nولى اگر اطمينان به عدم يا قطع به عدم داشته باشد ، دليلى نداريم كه شارع اطمينان را از اعتبار اسقاط كرده باشد يا اين كه موارد قطع به عدم را تنزيل كرده باشد مثل تنزيل باب رضاع ، و لذا دليلى بر الحاق نداريم .\r\n\r\nشرط دوم ؛ گذشت اقل مدت حمل :\r\nاينكه از زمان وطى حداقل بايد شش ماه بگذرد تا ولد به پدر ملحق شود مورد اتفاق اماميه است ، در عده‌اى از كتب هم به اجماع مسلمين نسبت داده شده است ، ولى اين ادعا اشتباه است ، و مسلمين اجماع ندارند بلكه بايد گفت جمهور مسلمين چنين نظرى دارند يعنى مشهور بين عامه اين است كه شش ماه است ، ولى بين آن‌ها اتفاقى نيست و هم بعضى نُه ماه گفته‌اند ، وگويا تعبير مرحوم سيد مرتضى است كه مىگويد جمهور مسلمين چنين نظرى دارند ، ابو الفتوح رازى در تفسيرش از بعضى نقل مىكند كه در مورد حداقل بعضى از سنىها ، نُه ماهه گفته‌اند ولى در بين اماميه به هيچ مخالفى برخورد نكرده‌ايم كه غير از شش ماه بگويد .\r\nاما اين كه اين شش ماه را بايد هلالى حساب كرد يا عددى يا ملفق ؟ تا زمان شهيد ثانى كسى را نيافتيم كه آن را عنوان كرده باشد ، شهيد ثانى در شرح لمعه شش ماه هلالى تعبير مىكند ، و در مسالك و عده‌اى از بعدىها گفته‌اند يا شش ماه هلالى يا شش ماه عددى ، مرحوم صاحب جواهر فرموده يا شش ماه هلالى يا شش ماه عددى و يا ملفق « 1 » . غير از شهيد ثانى كه در شرح لمعه هلالى تعبير كرده ، خيلىها مثل نهاية المرام « 2 » و كفايه سبزوارى « 3 » و رياض « 4 » عددى را هم ضميمه كرده‌اند و گفته‌اند احدهما كافى است . ولى به نظر مىرسد اين مطلب صحيح نباشد ، زيرا مقدار اقل يك مفهوم نمىتواند مردد بين اقل و اكثر باشد و در اين‌جا\r\n\r\n\r\n","description":"","footnote":"\r\n( 1 ) - جواهر الكلام ؛ ج 31 ، ص 224\r\n( 2 ) - نهاية المرام ، ج 1 ، ص 433\r\n( 3 ) - كفاية الاحكام ، ص 190\r\n( 4 ) - رياض المسائل ، ج 10 ، ص 483\r\n","page_name":" 7769 ","page_number":84},
  {"content":"\r\n\r\nشش ماه عددى يعنى شش ماهِ سى روزه ، در حالىكه در بين شش ماه هلالى ، ماه ناقص وجود دارد و قطعاً كمتر از شش ماه عددى مىشود ، و معنا ندارد كه بگويند اقل حمل صد و هشتاد روز است با اينكه كمتر از صد و هشتاد روز است ، و نمىتوان تعبير را أحدهما قرار داد ، البته اگر رابطه اين دو مقدار عموم من وجه بود ، أحدهما كافى بود . اما اينجا عموم من وجه نيست و يكى از اينها زودتر واقع مىشود . به هر حال به اين مطلب توجه نشده است و مردد گفته‌اند كه بر هر دو ماه صدق مىكند و يكى از اينها كه باشد كافى است . چنين مسامحه‌اى در تعبير صحيح نيست . البته مىتوانيم بگوييم اقل حمل شش ماه است ، ولى شش ماه گاهى ممكن است صد و هفتاد و شش روز بشود و گاهى صد و هفتاد و هفت و يا هشت روز بشود ، هر كدام شد ، بالاخره بايد يكى از اينها برسد كه صدق بكند كه الآن شش ماه شده است ، كه در نتيجه ممكن است كه كسى از نظر عدد زودتر وقتش برسد و ديگرى قدرى ديرتر . چون چنين نيست كه همه شش ماه‌ها به يك نسبت باشند و مثلًا سه ماه بيست و نه روزه و سه ماه سى روزه باشد .\r\nخلاصه ، اين كه ظواهر ادله شش ماه گفته‌اند ، بايد ماه هلالى قرار داده شود و ظاهر استعمال شهر در هلالى است . در كلمات علما در جاهاى ديگر هم راجع به ماه تصريح دارند كه همين ماه هلالى است و ماه خيلى جاها موضوع حكم واقع مىشود ، در طلاق من لا تحيض و هى فى سن من تحيض ، سه ماه ميزان است ، فرض كنيد شخص فوت كرده ، چهار ماه و ده روز بايد عده وفات نگه دارد و ماه قرار شده است . منتها بعضى جاهاى ديگر با قرينه فهميده مىشود كه مراد مقدار ماه است ، كه البته اختصاص به استعمال كلمه شهر هم ندارد ، مثلًا هفته اسم از شنبه تا جمعه است ، ولى وقتى كسى وسط هفته يك جايى رفته مىگويد يك هفته فلان جا ماندم يعنى به مقدار زمان از شنبه تا جمعه ماندم ، سال از اول محرم تا ذيحجه يا از اول فروردين تا آخر اسفند است ، ولى مىبينيد كه وسط سال است و\r\n\r\n","description":"","footnote":"","page_name":" 7770 ","page_number":85},
  {"content":"\r\n\r\nيك سال گفته مىشود يعنى مقدار آن مدت و مقدار استعمال مىشود . حال در جايى كه اول ماه نبوده و وسطها بوده است ، چطور بايد محاسبه و تلفيق شود ؟\r\nعنوان مثال اگر زنى اول محرّم حمل برداشته باشد تا آخر شش ماه هلالى محاسبه مىشود ، ولى اگر وسط محرّم حمل برداشت ، پنج ماه آن هلالى است و يك ماهش تلفيقى است از دو ماه .\r\nدر مورد كيفيت تلفيق تصورات مختلفى وجود دارد ؛ يكي اين است كه عددى حساب كنيم ، يعنى سى روز . ديگر آن كه بگوييم ماه اول هر قدر كسرى داشت و ناقص بود ، همان مقدار از ماه آخر ضميمه و تكميل مىشود . تصوير سوم آن است كه بگوييم به مقدارى كه از ماه اول گذشته بود مثلًا تا پانزدهم ، ماه آخر هم تا پانزدهم برسد ، و اهميتى هم ندارد كه ماه اول كامل بوده است يا ناقص . تصوير ديگر اين است كه از ماه اول ببينند كه چند روز به آخر ماه مانده بود ، مثلا چهارده روز مانده بود ، ماه آخر را به همان مقدار تكميل كنند و به منزله اين باشد كه ماه اول تكميل شده است . فرض ديگر آن است كه بگوييم يكى از اين دو ماه كفايت مىكند كه قهراً اگر يكى از اينها ناقص بود ، اگر عدد به مقدار بيست و نُه روز بشود ، كافى خواهد بود ، و اگر هر دو كامل بود بايد كامل محاسبه شود ، و بالاخره اين كه اگر شروع حمل قبل از نيمه ماه اول بود يكى از ماه‌ها ملاك باشد و اگر و بعد از نيمه ماه بود طرف ديگر ملاك محاسبه باشد . ولى آن كه أقرب فروض و نيز عرفىترين فرض است و فتواى بسيارى از بزرگان مانند مرحوم آقاى اصفهانى در وسيله بر آن قرار گرفته و ما هم اختيار كرديم ، آن است كه اگر پانزدهم ماه اول بود كه از ماه اول پانزده روز كسرى داشت ، اين كسرى را از ماه آخر جبران بكند ، مثلًا پانزدهم ماه محرم بود ، به پانزدهم ماه رجب كه رسيد ، شش ماهش تكميل مىشود ، اين عرفى است چرا كه عرف اصلا نمىدانند كه ماه‌هاى قبلى ناقص است يا كامل ، ولى آن كه به طور طبيعى حساب مىكنند و همه حسابش را مىدانند ، مىگويند پانزدهم بوده\r\n\r\n","description":"","footnote":"","page_name":" 7771 ","page_number":86},
  {"content":"\r\n\r\nو الآن هم پانزدهم شده و كافى است ، همين را معيار قرار مىدهند .\r\nمرحوم آخوند در شرح تبصره « 1 » بحث مهمى مطرح كرده است كه سه روزِ أقل حيض و ده روزى كه براى أكثرش تعيين شده ، بر اساس چه معيارى تعيين شده است ؟ و چند احتمال را طرح مىكنند ؛ يك احتمال اين است كه تخطئه عرف باشد يعنى عرف بين سه روز و بيشتر و كمتر از آن فرقى نمىبيند ولى شارع مىگويد عرف اشتباه مىكند ، و امامى كه عالم به غيب است ، حساب كرده و فرموده كه حداقل حيض سه روز و حداكثر آن هم ده روز است . اين احتمال خيلى بعيد است كه وجود تكوينى مد نظر باشد و بفرمايند كه يك لحظه قبل خون حيض نيست و در تمام اشخاص هم همين‌طور باشد . احتمال ديگر آن است كه سه روز و ده روز موضوع حكم شرعى هستند ، يعنى اگر سه روز كمتر باشد و لو عين همان خونى است كه يك ذره بعد حاصل مىشود ولى اين دو از نظر حكم شرعى تفاوت دارد ، و حكم واقعى مسأله اين است . احتمال ديگر اين است كه حكم ظاهرى تفاوت كند يعنى شارع قبل از سه روز و بعد از ده روز را اماره بر عدم حيضيت قرار داده باشد ، كه در اين صورت اگر با دستگاه‌ها اطباء مىبينند كه عين همان است و تمام اجزاء و خصوصياتى را كه در آن است ، در اين هم هست ، و مقطوع شد كه اين دو خون با هم تفاوتى ندارند ، احكام حيض بار مىشود و لو قبل از سه روز يا بعد از ده روز باشد . تصور ديگرى نيز وجود دارد و آن اينكه حيض حقيقت شرعيه باشد نه عرفيه ، حيض اصطلاحى است براى خونى خاص در بين سه روز و ده روز كه شرع اسمش را حيض گذاشته و احكامى هم بر آن مترتب كرده است ، اين كار تخطئه عرف هم محسوب نمىشود . گويا مختار مرحوم آخوند است اين است كه موضوع واقعى احكام شرعيه همان سه روز است ، چنان كه در شرع و نيز قوانين عرفى نوعاً اكثريت را در نظر مىگيرند و يك قانون مىگذرانند و الا قانون لغو\r\n\r\n\r\n","description":"","footnote":"\r\n( 1 ) - آخوند خراسانى ، . .\r\n","page_name":" 7772 ","page_number":87},
  {"content":"\r\n\r\nمىشود ، قانون بايد همانجا مرز باشد و اين طرف و آن طرف نرود ، به نظرم ايشان اين را اختيار كرده كه به نظر ما قول صحيح همين است .\r\nدر مسأله اقل حمل نيز همين مسأله پيش مىآيد كه در اينجا شش ماه تكوينى باشد يا شارع ثبوت و لا ثبوتش را اماره قرار داده باشد يا موضوع حكم واقعى باشد ، هر سه اينها قابل تصوير است ، به نظر ما اينجا هم در نظر ابتدايى بعيد نيست كه بگوييم شش ماه ، موضوع حكم شرعى قرار گرفته است و شارع بعضى افراد حمل را به حسب نوع به شش ماه الحاق كرده است و به لحاظ ظواهر ادله نيز همين أقرب است . چنان‌كه مثلًا در بحث رضاع كه بچه فرزند تكوينى شخص نيست ، به اعتبار بعضى جهات ديگر شارع بعضى از احكام را بار كرده است ، هر چند كه حقيقتاً ولد نيست . ولى در بحث الحاق ولد به حسب فحص هيچ جا پيدا نكرديم كه شش ماه را موضوع حكم واقعى دانسته باشند و همه جا گفته‌اند اگر قطع داشته باشيم كه اين بچه مال او نيست ، بايد بگوييم ظاهرش اين است كه تكويناً مال او نيست ، پس شرعاً هم ملحق به او نيست ، كلمات قوم همه ناظر به همين مطلب است ، بنابراين ، چون علماء چنين جملاتى را فرموده‌اند ، بايد همان اماريتى را كه حكم ظاهرى است بگوييم ، و بر اين اساس اگر تصادفاً در موردى قطعى شد كه قبل از شش ماه هم امكان الحاق تكوينى وجود دارد و يا بعد از يك سال هم تصادفاً ثابت شد ، ( مثلًا دارويى خورده و يك خصوصيتى پيدا كرده كه طول پيدا كرده و حمل دير پيدا شده ) بايد اولاد را ملحق به زوج بدانيم . البته كلمات سنىها را نگاه نكرده‌ام ، خيال مىكنم آنها هم همينطورى باشد .\r\nآقايان علماء ما خواسته‌اند مقدار اقل حمل را از قرآن استفاده كنند ، بر اساس آيه شريفه « حمله و فصاله ثلاثون شهرا » « 1 » گفته‌اند چون در آيه ديگر حولين كاملين را بيست و چهار ماه بيان كرده « 2 » ، قهراً با كسر دو سال از سى ماه ، براى حمل شش ماه\r\n\r\n\r\n","description":"","footnote":"\r\n( 1 ) - سوره احقاف / 15\r\n( 2 ) - سوره بقره / 233\r\n","page_name":" 7773 ","page_number":88},
  {"content":"\r\n\r\nباقى مىماند است و از آن‌جا كه اين مقدار أكثر حمل و يا متوسط آن نيست ، بنابراين ، بايد اين مقدار شش ماه ، أقل حمل باشد .\r\nاشكال : به نظر ما اين استدلال تمام نيست ، هر چند در روايات ما هم ذكر شده است ، چرا كه در ميان اين روايات يك روايت هم صحيح السند و قابل اعتماد نيست ، چهار پنج روايت شايد باشد كه خيلى احتمال هست كه همه به يك نفر برگشت مىكند ، زيرا مرسلاتى هستند كه يك نفر نقل كرده است ، بعضى ديگر هم هست كه سندشان ضعيف است و قابل اعتماد نيستند « 1 » . و به حسب ظاهر هم نبايد آيه قرآن اين مطلب را بفرمايد ، زيرا قرآن در مقام بيان حق مادر بر فرزند است ، حال اين كه در اين مقام فرد بسيار نادرى از حمل را ذكر كنند ولى راجع به رضاعش بيست و چهار ماه يعنى حداكثر را حساب كنند ، خيلى غير متعارف است ، بايد طبيعت متعارف را در نظر بگيريم به حسب ظاهر استعمال ، حمل متعارف هم قابل تشكيك است و أقل و أكثر دارد ، قرآن مىخواهد بگويد كه اينقدر زحمت كشيده و مادر حق دارد ، أقل متعارف را بايد در نظر گرفت چون طبيعت با أقل صدق مىكند ، راجع به رضاع نيز ، هم در روايات هست و هم در آيه قرآن آمده است كه بيست و يك ماهه جزء متعارف است ، با هم مشاورت كنند كه زودتر بگيرند ، بيست و يك ماهه بگيرند ، متعارف است و در روايات هم هست ، نُه ماه هم متعارف است ، حمل نُه ماه ، و رضاع بيست و يك ماه كه متعارف است ، روى هم سى ماه مىشود . پى به حسب ظاهر ، آيه أقل متعارف را حساب كرده يعنى نُه ماه حمل و بيست و يك ماه رضاع كه سى ماه مىشود ، به هر حال ظهور آيه بر خلاف اين است كه در يك طرف حداقل و در طرف ديگر حداكثر را بگيريم .\r\n\r\n\r\n","description":"","footnote":"\r\n( 1 ) - رك : وسائل الشيعه ، ابواب احكام الاولاد ؛ باب 17 ، ح 9 و جامع احاديث الشيعة ، ابواب احكام الاولاد ، باب 12 ، ح 3 و 4 و 5\r\n","page_name":" 7774 ","page_number":89},
  {"content":"\r\n\r\nبراى اثبات اقل حمل نيز به جاى اين استدلال به آيه مىتوانيم به رواياتى مراجعه كنيم كه مىگويد أقل حمل عبارت از شش ماه است ، مثل روايتى كه مىگويد زنى مقدار عده خودش را نگه داشته و بعد رفته با ديگرى ازدواج كرده و يا ديگرى مالك شده است ، و حملى برداشته و به دنيا آمده است ، آنجا مىگويد اگر از شش ماه كمتر شد ، ملحق به اولى است و اگر شش ماه و بيشتر شد ، ملحق به دوم است ، كه از آنجا معلوم مىشود معيار عبارت از شش ماه است در أقل حمل كه مىگويد به دومى ملحق مىشود و اگر كمتر باشد به اولى ملحق مىشود « 1 » .\r\n\r\nشرط سوم ؛ كمتر بودن فاصله از اكثر حمل :\r\nدرباره اكثر حمل ، قول عامه گفته‌اند از يك سال بيشتر است ، بلا اشكال باطل است ، و بطلان آن هم نزد همه مسلم است و نيز در نزد اطباء و از هر كسى سؤال بشود . در حالى كه اهل سنت تا هشت سال هم ادعا كرده‌اند ، اينها جزء اباطيل است . در اماميه ، نُه ماه ، ده ماه ، و حد اكثر يك سال گفته شده است .\r\nبررسى اقوال : قول به نُه ماه را گاهى به أشهر و گاهى به مشهور نسبت داده‌اند ، ولى با مراجعه روشن مىشود كه قطعاً نُه ماه ، نه مشهور است و نه اشهر ، چون اولين كسى كه نُه ماه گفته اسكافى است « 2 » ، از بين كتاب‌هائى كه در دست ما هست ؛ مقنعه ، موصليات مرحوم سيد مرتضى ، نهايه و خلاف و مبسوط مرحوم شيخ ، مراسم مرحوم سلار ، مهذب و كامل مرحوم ابن براج « 3 » ، اصباح مرحوم كيدرى ، جامع الخلاف مرحوم قمى سبزوارى كه معاصر مرحوم علامه است ، كشف اللثام ، رياض و جواهر ، كسانى هستند كه تسعه گفته‌اند ، و شايد بشود گفت كه كافى و وسائل هم مىخواهند همين را بگويند ، چون در كافى و وسائل « 4 » فقط\r\n\r\n\r\n","description":"","footnote":"\r\n( 1 ) - وسائل الشيعه ، همان ، ح 1 و 11 و 12 . و جامع احاديث الشيعه ، همان ، احاديث 2 ، 11 ، 13 ، 20\r\n( 2 ) - توضيح استاد مدظله : كتاب ايشان دست ما نيست ، ظاهراً كتاب الاحمدى فى الفقه المحمدى تأليف مرحوم ابن جنيداست و ما فتاواى ايشان را از نقل ديگران استفاده مىكنيم\r\n( 3 ) - توضيح استاد مدظله : در مختلف مىگويد ابن براج فى كتابيه ، و مراد ايشان دو كتاب مهذب و كامل مرحوم ابن براج‌است كه كامل دست ما نيست و به وسيله مختلف نقل مىكنيم . ( ج 7 ، ص 315 )\r\n( 4 ) - وسائل الشيعه ، همان ، باب 17\r\n","page_name":" 7775 ","page_number":90},
  {"content":"\r\n\r\nروايت‌هاى نُه ماه را آورده‌اند و لذا ممكن است بگوييم اينها هم نُه ماه را خواسته‌اند بگويند .\r\nاما كسانى كه ده ماه گفته‌اند عبارتند از ؛ از موضعى از مبسوط كه نقل شده است « 1 » ، شرايع ، مختصر نافع ، قواعد ، تبصره ، ارشاد ، تلخيص مرحوم علامه « 2 » ، تنقيح مرحوم فاضل مقداد ، معالم الدين مرحوم ابن قطان ، غاية المرام مرحوم صيمرى ، از ابى العباس كه مراد ابن فهد حلى « 3 » است نيز در غاية المرام نقل شده است .\r\nقائلين به يك سال ؛ اعلام مرحوم شيخ مفيد « 4 » ، انتصار مرحوم سيد مرتضى ، و كتاب‌هاى ديگرى هم هست كه به عقيده ما اينها سنه مىخواهند بگويند ولى مرحوم صاحب جواهر مىخواهد بگويد كه اينطورى نيست ، كافى مرحوم ابو الصلاح حلبى ، غنيه مرحوم ابن زهره ، متشابهات القرآن مرحوم ابن شهر آشوب « 5 » ، به نظر ما سرائر ظاهرش همين است ، جامع مرحوم يحيى بن سعيد ، مختلف مرحوم علامه ، كنز العرفان مرحوم فاضل مقداد ، مسالك شهيد ثانى ، نهاية المرام\r\n\r\n\r\n","description":"","footnote":"\r\n( 1 ) - توضيح استاد مدظله : من همينطور يك مقدارى مطالعه كرديم ، پيدا نكردم ، حالا با كامپيوتر شايد آقايان پيدا كنند ، ولىآن كه در مبسوط موجود است ، متعدد همان نه ماه در مبسوط زياد است ، ولى موضعى من المبسوط كه ده ماه گفته باشد آن را پيدا نكردم\r\n( 2 ) - توضيح استاد مدظله : علامه در تلخيص فرموده است كه « على رأى » و چنان كه مرحوم فخرالمحققين نقل كرده ، مىگويد هر جا پدرم « على رأى » مىگويد فتوايش همان است\r\n( 3 ) - توضيح استاد مدظله : مرحوم ابن فهد در مهذب البارع و مقتصر مسأله را عنوان نكرده است ، كتاب ديگرى دارد كه آن‌دست ما نيامده است\r\n( 4 ) - توضيح استاد مدظله : مرحوم شيخ مفيد رساله‌اى به نام الاعلام دارد ، اين رساله جزء مصنفات مرحوم شيخ مفيد به‌عنوان آخرين رساله در جلد نهم منتشر شده است ، « الاعلام فى ما اتفقت الامامية عليه من الاحكام على خلاف ما اتفقت عليه العامة من الاحكام » ، وفاقيات اماميه بر خلاف وفاقيات عامه در اين رساله جمع آورى شده است\r\n( 5 ) - توضيح استاد مدظله : كشف اللثام از مرحوم ابن شهر آشوب نقل كرده ولى كسانى كه كشف اللثام را خواسته‌اند حاشيه‌بزنند است ، پيدا نكرده‌اند\r\n","page_name":" 7776 ","page_number":91},
  {"content":"\r\n\r\nمرحوم صاحب مدارك ، روضة المتقين مرحوم مجلسى اول ، كفايه مرحوم فاضل سبزوارى ، و مفاتيح مرحوم فيض . تقريبا دوازده نفر هستند كه قائل شده‌اند . البته در مقابل اين قول هم ادعاى اجماع وجود دارد كه آن را نيز بررسى خواهيم كرد .\r\nمرحوم محقق قول به يكسال را متروك دانسته كه ظاهر آن اين است كه قول شاذ و نادرى است ولى وجه اين سخن ايشان براى ما روشن نيست . در كشف اللثام نيز مىفرمايد به جز ابن سعيد قول صريحى به يكسال وجود ندارد « 1 » . و نيز كشف اللثام و به تبع او جواهر و حدائق ، كلمات سه نفر از بزرگان را كه صريح در يك سال است ، خيال كرده‌اند كه اينها جزء اقوال سنه نيست و جزء اقوال تسعة است و آنها را درست نقطه مقابل گرفته‌اند .\r\nعده‌اى از بزرگان هم ترديد داشته‌اند و ترجيحى نداده‌اند ؛ وسيله مرحوم ابن حمزه ، ايضاح مرحوم فخر المحققين ، لمعه شهيد اول ، روضه شهيد ثانى ، البته شهيد ثانى احتمالى مطرح كرده است تا به شكلى جمع بين اقوال بكند ، به اين صورت كه بگوييم افراد مختلف هستند ، بعضى اشخاص در بعضى اصناف حد اقلش مثلا نُه است ، بعضش ده است ، بعضش يك سال است ، با اين حال ايشان ترجيحى نداده است . بعضى هم بين نُه و ده ترديد كرده‌اند ؛ مرحوم فاضل آبى در كشف الرموز ، مرحوم علامه در تحرير . مرحوم صاحب حدائق هم بين نُه ماه و يك سال ترديد كرده است .\r\nبنابراين ، اينكه مشهور يا اشهر قول به نُه ماه باشد ، صحيح نيست .\r\n\r\nعبارات علماء قائل به يك سال ؛\r\nالاعلام : « أقل الحمل لما يخرج حياً مستحلًا فهو عند الامامية و جمهور العامة واحد و هو ستة أشهر و أما أكثره فهو عندنا سنة واحدة » « 2 » .\r\n\r\n\r\n","description":"","footnote":"\r\n( 1 ) - توضيح استاد مدظله : در جواهر نيز از كشف اللثام نقل مىكند كه من قول صريحى به سنة پيدا نكردم ، ولى در عبارت‌جواهر ، سقطى از قلم مرحوم صاحب جواهر يا نساخ وجود دارد ، زيرا در كشف اللثام كه مرحوم صاحب جواهر از آنجا نقل مىكند ، مىگويد كه قول صريحى غير از ابن سعيد پيدا نكردم ، اين « غير از ابن سعيد » در جواهر واقع نشده است\r\n( 2 ) - توضيح استاد مدظله : در چاپ اين رساله به جاى عندنا ، عندهم چاپ شده است كه قطعاً غلط است و معلوم است كه آراء سنىها چيست\r\n","page_name":" 7777 ","page_number":92},
  {"content":"\r\n\r\nانتصار : « مما انفردت به الامامية القول بأن أكثر مدة الحمل سنة واحدة » « 1 » ، بعد هم مىگويد « لا خلاف في أن السنة مدة للحمل و انما الخلاف فى ما زاد عليها فصار ما ذهبنا اليه مجمعا على أنه حمل » « 2 » . ظاهر عبارت اول آن است كه در مقابل اهل سنت است ولى ظاهر اين عبارت كه « ما ذهبنا اليه مجمعا على أنه حمل » ، آن است كه مورد اجماع آنها هم هست ، هيچ اختلافى نداريم ، در واقع مىفرمايد كه يكسال را همه قبول دارند كه حمل ممكن است حتى اهل سنت .\r\nكافى مرحوم ابوالصلاح : « أقل الحمل ستة أشهر و أكثره تسعة أشهر و الريب بثلاثة أشهر فتصير الغاية فى أكثر الحمل سنة كاملة » « 3 » مىگويد اكثرش نُه ماه است يعنى أكثر متعارفش نُه ماه است و متعارفاً از نُه ماه تجاوز نمىكند ، ولى در سه ماه هم شبهه حمل هست و لو بر خلاف غالب است ولى ممكن است حامله بشود ، بنابراين ، غالب و غير غالب را كه در نظر بگيريم ، حد أكثر به حسب مجموع يك سال است .\r\nغنية : « أكثره فى غالب العادة تسعة أشهر بلا خلاف و ينضاف الى ذلك أشهر الريب و هى ثلاثة أشهر وه هى أكثر أيام الطهر بين الحيضتين فيصير أكثر مدة الحمل سنة بدليل اجماع الطائفة » « 4 » .\r\nمتشابهات القرآن مرحوم ابن شهر آشوب نيز عين همين تعبير غنيه را دارد ، و صريح مىگويد كه أكثر حمل عبارت از يك سال است و هو مجمع عليه « 5 » .\r\nمرحوم سيد مرتضى جمله‌اى دارد كه قابل ملاحظه است ، از كلام مرحوم سيد مرتضى استفاده مىشود كه اكثر حمل كه حكم ظاهرى بر آن پياده مىشود ، نُه ماه\r\n\r\n\r\n","description":"","footnote":"\r\n( 1 ) - الشريف المرتضى ؛ الانتصار ؛ مؤسسة النشر الاسلامى ، ص 345\r\n( 2 ) - همان ؛ ص 346\r\n( 3 ) - ابى الصلاح الحلبى ؛ الكافى ؛ مكتبة اميرالمؤمنين عليه السلام ؛ اصفهان ، ص 314\r\n( 4 ) - ابن زهرة الحلبى ، غنية النزوع ، مؤسسه امام صادق عليه السلام ، قم ، ص 387\r\n( 5 ) - توضيح استاد مدظله : در كشف اللثام مىگويد كه ابن شهر آشوب هم اين مطلب را دارد ، آقايانى كه خواسته‌اند كشف اللثام و رياض را تصحيح كنند و تعليق بزنند ، گفته‌اند كه اين در مناقب ابن شهر آشوب نيست و كتاب فقهى هم ندارد ، در حالى كه اين مطلب را مرحوم ابن شهر آشوب در متشابهات القرآن گفته است\r\n","page_name":" 7778 ","page_number":93},
  {"content":"\r\n\r\nاست ولى اكثر واقعى تا يك سال هم ادامه دارد ، در نتيجه مىگويد اگر بعد از نُه ماه كه از مباشرت گذشت ، بچه‌اى به دنيا آمد ، جايز است بگويد اين بچه من نيست ، ولى در عين حال مسأله قطعى نيست ، يعنى با ادعاى زن مبنى بر انتساب بچه به شوهر ، موضوع لعان پيش مىآيد ، و روشن است كه لعان وقتى مطرح مىشود كه الحاق محتمل باشد ، براى همين است كه در كمتر از شش ماه جاى لعان نيست .\r\nولى در اينجا چون محتمل است كه حمل تا يك سال ادامه پيدا كند ، ايشان لعان را پذيرفته است . « ان جائت بولد لأكثر من تسعة أشهر كان له نفيه الا أنه متى نفاه و رافعته المرأة الى الحاكم بعد دخوله بها كان عليه ملاعنتها اذا جاءت به لأكثر من مدة الحمل ، فأما إن جائت به لأقل من ستة أشهر من منذ يوم العقد و الدخول فلا يجب عليه ملاعنتها لأن هذا الحكم مقطوع محكوم من جهة الشارع انه ليس بإبن له » « 1 » ، بعد هم مىگويد كه أصح اقوال همان نُه ماه است . سيد مرتضى كه در انتصار آن تعبير را دارد ، در موصليات « 2 » مىگويد « أكثر الحمل ، فالمشهور عند أصحابنا انه تسعة أشهر و قد ذهب قوم الى سنة من غير اصلٍ معتمد » « 3 » ، و در جاى ديگرى دارد كه « لا شبهة أن المعتاد فى أكثر الحمل هو تسعة أشهر » ، و خود ايشان هم اين را اختيار مىكند « و احكام الشريعة . . .\r\nالمعتاد من الامور لا الخارق للعادة و الخارج عنها » « 4 » .\r\nاگر بخواهيم بين اين دو كلام مرحوم سيد مرتضى جمع بكنيم ، مىتوانيم بگوييم محتمل است كه مرحوم سيد مرتضى هم همان مطلبى را مىگويد كه\r\n\r\n\r\n","description":"","footnote":"\r\n( 1 ) - ظاهراً استاد مدظله عبارت شيخ طوسى و يا ابن ادريس را به جاى سيد مرتضى نقل كرده‌اند ، زيرا شبيه عبارت فوق درنهايه شيخ ، ص 505 ، موجود است ، هر چند ذيل عبارت در نهايه وجود ندارد ، و نيز عين همين عبارت در سرائر ابن ادريس ، ج 2 ، ص 258 وجود دارد . ولى در آثار سيد مرتضى ( در نرم‌افزار معجم فقهى ) به خصوص در الانتصار عبارت مذكور يافت نشد . ( مقرر ) مراجعه بايد بشود\r\n( 2 ) - توضيح استاد مدظله : دو موصليات وجود دارد ، موصليات اولى و موصليات ثانيه ، در موصليات ثانيه همين مطلبى را كه بر خلاف انتصار هست ، دارد ، ولى مرحوم علامه حلى از موصليات اولى نقل كرده است ، كه در دست ما نيست ، حالا آن سهو قلم او است كه همين ثانيه را اولى تعبير كرده است ، يا اينكه هم در موصليات اولى و هم در ثانيه دارد ، آن را نمىدانم چون اولى در دست ما نيست . موصليات ثانيه در جلد اول مصنفات مرحوم سيد مرتضى چاپ شده است\r\n( 3 ) - رسائل المرتضى ؛ ج 1 ، ص 192\r\n( 4 ) - همان ، ص 193\r\n","page_name":" 7779 ","page_number":94},
  {"content":"\r\n\r\nمرحوم ابن ادريس در سرائر دارد « 1 » ، ايشان مىگويد كأنه أكثر حمل به حسب عادت متعارف عبارت از نُه ماه است به طورى كه حكم ظاهرى هم مطابق با همان مىشود و در نتيجه فرد مىتواند نفى كند ، ولى در واقع تا يك سال قابل دوام است و لذا بحث لعان مطرح مىشود . منتهى ايشان در انتصار اين نكته را كه تا يكسال قابل دوام است ، ذكر كرده ، و در موصليات مىگويد كه مشهور مىگويد تسعة أشهر ، و ذهب قوم الى سنة . يعنى قوم من أصحابنا ، از اين هم استفاده مىشود كه قائل به يكسال بيش از يك نفر است و عده‌اى قائل به سنة هستند و شايد هم منظورشان اين باشد كه سنة غير متعارف هم نيست . در مقابل اين ممكن است ايشان مىخواهد بگويد آن‌چه در نظر مشهور متعارف است و شايد حكم ظاهرى هم تابع آن باشد ، ( هر چند در اينجا كلامى ذكر نكرده است ) يعنى يكى از اين حكم ظاهرىها كه بشود مىتواند نفى بكند ، نُه ماه است .\r\nدلايل اقوال : راجع به نُه ماه و يك سال رواياتى نقل مىشود ، ولى راجع به عشره هيچ روايتى نقل نكرده‌اند ، فقط تعبير عده‌اى از كتب اين است كه : « جماعتى ذكر كرده‌اند كه أنّ به رواية » ، و گويا اولين بار اين تعبير را شهيد ثانى به كاربرده و عده‌اى هم بعد از ايشان همين تعبير را ذكر كرده‌اند ، حال آن جماعت چه كسانى هستند كه مدعى شده‌اند كه « انّ به رواية » ؟ اولين كسى كه برخورد كرديم ، مرحوم ابن حمزه در وسيله « 2 » است ، كه مىگويد در مسأله سه روايت وجود دارد ، تسعة ، عشرة و سنة ، خودش هم ترجيحى نمىدهد . در كلمات كسى ديگر صريحا چنين تعبيرى نيست . فخر المحققين در ايضاح « 3 » مىگويد به حسب مستفاد از روايات اين اقوال ثلاثه پيدا شده است ، و نظير اين تعبير در تنقيح نيز آمده است ، و نيز چند نفر ديگر كه گفته‌اند اين اختلاف نظر به حسب مستفاد من الروايات است ، پس\r\n\r\n\r\n","description":"","footnote":"\r\n( 1 ) - چنان كه تذكر داده شده عبارت ابن ادريس همان است كه استاد به عنوان عبارت سيد مرتضى نقل كرده‌اند . ( مقرر )\r\n( 2 ) - ابن حمزة الطوسى ، الوسيله ، ص 318\r\n( 3 ) - ايضاح الفوائد ، ج 3 ، ص 259\r\n","page_name":" 7780 ","page_number":95},
  {"content":"\r\n\r\nاينكه شهيد ثانى گفته جماعتى چنين گفته‌اند ، گويا به استناد اين تعبيرات آقايان است .\r\nرواياتى كه براى نُه ماه تمسك كرده‌اند ، يكى همان روايت أبى حمزه است كه ما آن را صحيح مىدانيم ، ( روايت شماره يك كه بحث خواهد شد ) .\r\n\r\nروايات :\r\n1 . محمد بن يحيى عن احمد بن محمد عن الحسين بن سعيد عن محمد بن الفضيل عن أبى حمزة قال سألت أبا جعفر عليه السلام عن الخلق قال : . . . فإذا وقعت النطفة . . . ثم توضع فى بطنها فتردد تسعة ايام فى كل عرق و مفصل و منها للرحم ثلاثة اقفال ؛ قفل فى اعلاها مما يلى السره من الجانب الايمن و القفل الآخر وسطها و القفل الآخر اسفل من الرحم فيوضع بعد تسعة ايام فى القفل الاعلى فيمكث فيه ثلاثة اشهر فعند ذلك يصيب المرأة خبث النفس و التهوع ثم ينزل الى القفل الاوسط فيمكث فيه ثلاثة اشهر و . . . ثم ينزل الى القفل الاسفل فيمكث فيه ثلاثة اشهر فذلك تسعة اشهر ثم تطلق المرأة . . . « 1 » .\r\nو رياض نقل كرده و به تبع رياض هم جواهر نقل كرده است ، منتها يك اشكالى در آن روايت به نظر مرحوم صاحب جواهر آمده است كه جواهر يا مرحوم صاحب رياض به گونه‌اى توجيه مىكنند كه توجيه بسيار مستبعدى است .\r\nبحث سندى : اين روايت به نظر ما صحيحه است هر چند جواهر و رياض از آن به خبر تعبير كرده‌اند . مراد از محمد بن يحيى ، محمد بن يحيى عطار است و ثقه است ، مراد از احمد بن محمد وقتي كه در روايت‌ها مطلق ذكر بشود ، احمد بن محمد بن عيسى است ، حسين بن سعيد اهوازى هم ثقه است ، ابو حمزه هم ابو حمزه ثمالى است ، باقى مىماند محمد بن فضيل « 2 » كه توضيحى اجمال ذكر\r\n\r\n\r\n","description":"","footnote":"\r\n( 1 ) - كافى ، ج 6 ، ص 15 ، باب بدء خلق الانسان ، ح 5\r\n( 2 ) - توضيح استاد مدظله : در بعضى از مباحثات درباره محمد بن فضيل مفصل بحث كرده‌ايم ، در جامع الروات بحث‌مفصلى راجع به محمد بن فضيل دارد و به نظر من تحقيقىترين موردى است كه جامع الروات بحث كرده است ، جامع الروات بحث تحقيقى كم دارد ، و اين بحثش هم هر چند تمام نيست و محل اشكال است ولى بالاخره بعضى از دقايقى را متوجه شده و بعضى جاها فهم كلام خود جامع الروات كار مشكلى است كه از كجا آن را استفاده كرده . به هر حال قبلًا دو روز بحث كرديم و گفتيم كه از كجا استفاده كرده است\r\n","page_name":" 7781 ","page_number":96},
  {"content":"\r\n\r\nمىكنيم . راوى با عنوان محمد بن فضيل متعدد است ، يكى محمد بن فضيل بن كثير ازدى الصيرفى الكوفى است كه توصيف به صفت ازرق هم شده و الكوفى الازرق ذكر شده است و اين را مرحوم شيخ يك جا دارد كه يرمى بالغلو ، در يك جا دارد كه ضعيف در رجال ، ولى در فهرست به عنوان محمد بن فضيل الازرق صاحب كتاب نقل كرده است ، بحثى راجع به مذهب او نكرده و رد شده است و گفته على بن الحكم كتابش را روايت مىكند .\r\nديگرى محمد بن قاسم بن الفضيل بصرى است كه نوه فضيل بن يسار است و توثيق شده است .\r\nمرحوم اردبيلى در جامع الروات درباره بسيارى از رواياتى كه در سند آن محمد بن فضيل واقع شده و از جمله رواياتى كه حسين بن سعيد از ابى الصباح كنانى نقل مىكند ( مثل همين روايت مورد بحث ) ، مىگويد اين روايات و أكثر از ثقه است و اين محمد بن فضيل كه در سند است محمد بن فضيلِ ازدىِ ضعيف نيست ، بلكه محمد بن القاسم بن فضيل البصرى ، نوه فضيل بن يسار است كه توثيق شده است ، و مفصل راوى و مروى عنه او را ذكر مىكند ، و مىگويد همه اين محمد بن فضيل‌ها انتساب به جد است ، مثل على بن بابويه كه انتساب به جد است اينجا هم انتساب به جد است و مراد محمد بن قاسم بن فضيل بن يسار است كه توثيق شده است .\r\nولى به نظر ما دليل معتنابهى نداريم كه اين‌ها همه انتساب به جد باشد ، يك جا فقط استثناءاً ذكر شده كه راجع به محمد بن قاسم بن فضيل راوى مىگويد كه ابن فضيل بن يسار از شما يك سؤالى كرده است كه مراد همين ابن قاسم بن فضيل بن يسار است ، موارد ديگر هر جا ديديم ، تعبير به محمد بن قاسم يا محمد بن قاسم\r\n\r\n","description":"","footnote":"","page_name":" 7782 ","page_number":97},
  {"content":"\r\n\r\nبن فضيل بن يسار شده است ، تعبير محمد بن فضيل گفته نمىشود ، حالا اگر احياناً در موردى با انتساب به جد ، محمد بن فضيل گفته باشد ، صرف اينكه محمد بن قاسم بن فضيل با محمد بن فضيل مطلق از نظر راوى و مروى عنه در عده‌اى از روايات شريك هستند ، دليل نمىشود كه محمد بن فضيل مطلق ، همان محمد بن قاسم بن فضيل است و محمد بن فضيل ازدى صاحب كتاب نيست . درباره محمد بن فضيل ازدى نوشته‌اند كه « له كتاب و يرويه جماعة » ، و يكى از كسانى كه آن كتاب را نقل مىكند و مرحوم نجاشى اسم برده است ، محمد بن حسين بن أبى الخطاب است ، او كسى است كه جماعتى از او نقل مىكنند و لذا نمىتوانيم بگوييم محمد بن فضيل مطلق ، محمد بن فضيلى كه ابن كثير است ، نيست ، بلكه همان است كه يك مرتبه در جايى برخورد شده كه از باب انتساب به جد به او نسبت داده شده است . هيچگونه شاهد ظنى بر اين مطلب نيست هر چند اين محمد بن فضيل مطلق در بعضى جاها هم با محمد بن قاسم مشترك بوده و يا در رواى و مروى عنه مشترك هستند و نيز روايتى نداريم كه دو نقل كرده باشند .\r\nمنتها به نظر ما همان محمد بن فضيل بن كثيرى كه مرحوم شيخ تضعيف كرده ، ثقه است ، چرا كه اول تعبير مىكند « يرمى بالغلو » ، و درباره اين تعبير كسانى مثل مرحوم وحيد بهبهانى و شايد شيخ محمد صاحب استبصار تحقيق كرده‌اند ؛ اينها گفته‌اند كه رمى به غلو در كلمات قدماء هيچگونه علامت ضعف شخص نيست ، چون مسلك قدماء در غلو غير از مسلكى است كه بطلان آن نظريه را متأخرين تثبيت كرده‌اند ، خيلى از چيزهايى كه به حسب ادله مسلم ثابت شده كه غلو نيست ، آنها غلو مىدانسته‌اند ، مثل قائل شدن به علم غيب در امامان « 1 » . لذا اگر\r\n\r\n\r\n","description":"","footnote":"\r\n( 1 ) - توضيح استاد مدظله : ديدم در جايى تعبير مىكند كه بين دو راوى اختلاف بوده ، يكى از اين روات مىگفته كه ائمه خداهستند و غلو واقعى داشته ، آن يكى ديگر گفته بود كه اينطورى نيست ، گفته‌اند برويم از خودشان بپرسيم ، رفته‌اند در زده‌اند ، قبل از اينكه سؤال بكنند ، حضرت در را باز كردند و فرمودند : « لا ، بل مخلوقون مربوبون » ، مىگويد همان راوى كه نسبت داده‌اند كه اين جزء غلات است ، همين روايت را نقل كرده كه رفته‌اند سؤال كرده‌اند و حضرت از پشت در فرموده‌اند كه اينها عبد خدا هستند و مخلوق هستند ، و كسانى كه رمى به غلو كرده‌اند ، گفته‌اند همين دليل بر غلوش است ، علم غيب را به امام نسبت داده ، مىگويد از پشت درب امام نيت اينها را فهميد ، علم غيب داشت\r\n","page_name":" 7783 ","page_number":98},
  {"content":"\r\n\r\nكلمه غلو وارد شد ، دليل بر تضعيف نيست ، خيلى از تضعيفاتى كه نقل شده به مناط غلو است ، كه اگر معارض نداشته باشد ، چون دليلى بر اعتبار روايت نيست ، روايت ساقط مىشود . ولى در مورد محمد بن فضيل مرحوم نجاشى مىگويد كتابش را جماعتى نقل مىكنند ، كه يكى از آن‌ها محمد بن حسين بن ابو الخطاب است كه از اجلاء ثقات است ، مرحوم شيخ هم راوى كتاب را على بن حكم قرار داده كه او هم از اجلاء ثقات است ، و روشن است كه اينها كتاب كسى را كه غالى است ، نقل نمىكنند و پيداست كه اينها او را غالى نمىدانند و نقل مىكنند ، مرحوم نجاشى هم كتابش را بعد از شيخ نوشته ، و اشكالى نسبت او نياورده است ، اكثار مطلقات روايات را هم به حسب ظاهر بايد به همين محمد بن فضيل بن كثير نقل كرد ، چون اكثار روايات معمولًا از كتب است ، اجلاء و افراد مختلف روايت كرده‌اند و ما بايد روايت او را بپذيريم . خلاصه ، روايت‌هايى كه محمد بن فضيل در سندش واقع شده است ، معتبر است ، هر چند ما او را با محمد بن قاسم بن فضيل متحد نمىدانيم ، و اصولًا براى اثبات اعتبار روايت نيازى به اثبات اتحاد اين دو نفر نداريم . از نظر زمانى هم مشكلى به سند وارد نيست چون محمد بن فضيل ، حضرت صادق عليه السلام را درك كرده است ، ابو حمزه هم بعد از حضرت صادق عليه السلام زنده بوده است ، و سال فوت او سال صد و پنجاه است كه دو سال بعد از وفات حضرت صادق عليه السلام است ، قصه معروفى هم هست كه امام زمانش را تشخيص داده كه چه كسى است . پس ما محمد بن فضيل را معتبر مىدانيم چه مستقيم از ابى حمزه نقل كرده باشد و چه با واسطه ابى الصباح كنانى و به هر حال در سند اين روايت اشكالى نيست .\r\nبحث دلالى : در متن روايت يك تعبيرى است كه از آن استفاده مىشود كه اول تا\r\n\r\n","description":"","footnote":"","page_name":" 7784 ","page_number":99},
  {"content":"\r\n\r\nنُه روز حمل در يك جا است ، بعد از نُه روز در يك جايى واقع مىشود و سه ماه در آنجا قرار مىگيرد ، و بعد از سه ماه دوباره در قفل ديگر قرار مىگيرد ، و بعد دوباره بعد از سه ماه ديگر در يك قفل ديگر قرار مىگيرد كه نُه ماه مىشود ، كه در نتيجه در روايت مدت حمل ، نُه ماه و نُه روز مىشود و اينها گفته‌اند نُه ماه و نُه روز كسى قائل نيست و اين خلاف اجماع است . براى حل مشكل گفته‌اند اينكه مىگويد در قفل اول سه ماه مىگذرد يعنى سه ماه به ضميمه آن نُه روزى كه قبل از ورود به قفل بوده ، ولى با نظر به عبارت مشاهده مىشود كه اين معنا بسيار مستبعد است .\r\nولى به گمان ما مىتوان همان معناى ظاهرى روايت را پذيرفت ، و چنان كه شنيده شده و البته بايد تحقيقى بشود ، متعارف حمل آن است كه چند روزى از نُه ماه مىگذرد ، و احتمال دارد آقايانى كه حد أكثر نُه ماه گفته‌اند ، منظورشان نفى ده ماه است نه جمود بر نه ماه دقيق . چنان كه تعبير روايت مىگويد نُه ماه بچه مىماند ، هشت ماه نمىماند ، هفت ماه مىماند ، شش ماه مىماند ، ولى بين ماه‌ها را تعبير نمىكنند ، اين خيلى تعبير رائجى است ، گاهى تعبير كه مىشود ، آن كسرها مراد نيست ، اينكه مىگويد نُه ماه حد أكثر است ، در مقابل ده ماه است ، در مقابل يك سال است و در مقابل نُه ماه و چند روز نيست ، فقهائى هم كه ذكر كرده‌اند ، مرادشان اين است . البته يكى از روايات مىگويد اگر يك لحظه از نُه ماه گذشت ، مادر را هلاك مىكند كه آن روايت ضعيف السند است و مطلبش هم مقطوع الخلاف است و نمىدانيم اين را چه كسى گفته است . چنين تعبيراتى در مباحث حج هم رايج است مثلا مىگويد اگر نصف شد چطور ، گاهى در طواف مثلًا ثلاثه تعبير مىشود و در مقابل أربعه است ، اين تعبيرها همه متعارف است ، به هر حال روايت صحيح السند است و بايد آن را اخذ كرد .\r\n2 . روايت وهب : عدة من أصحابنا عن أحمد بن أبى عبد الله عن أبيه عن وهب عن ابى عبد الله عليه السلام قال « قال امير المؤمنين عليه السلام يعيش الولد لستة أشهر و لسبعة أشهر و\r\n\r\n","description":"","footnote":"","page_name":" 7785 ","page_number":100},
  {"content":"\r\n\r\nلتسعة أشهر و لا يعيش لثمانية أشهر » « 1 » . منظور از وهب همان وهب بن وهب است كه تضعيف شده است .\r\nدر اين روايت مقدارى را مقسم قرار داده كه از نُه ماه بيشتر نيست ، در واقع مقسم ، عبارت از مواردى است كه قابليت وضع حمل سالم داشته باشد كه آن هم حمل شش ماه يا هفت ماه يا هشت ماه و يا نُه ماه است ، كمتر را ذكر نكرده چون حمل كمتر از شش ماه نمىشود ، بيشتر را هم ذكر نكرده براى اينكه بيشتر نمىشود ، متفاهم عرفى اين است كه كمتر و بيشتر از آن حمل نيست ، لذا با اين بيان حداكثر و حداقل حمل كه موضوع اعاشه است ، تعيين شده است . البته اگر كسى مناقشه كند كه چرا چند روز بيش از نه ماه را نگفته با اين كه حمل اين مقدار معمول است ؟ مىتوان پاسخ داد كه وقتي متعارف و معمولش نُه ماه است ، ديگر اين چند روز احتياجى به بيان ندارد ، و معلوم است كه اگر نُه ماه و نُه روز شد بچه زنده مىماند ، اين اخبارات ، اخبار از واضحات نيست ، بلكه اخبار از امورى است كه مفيد فايده‌اى باشد ، و لذا چون مازاد بر نه ماه قابل ترديد نبوده آن را ذكر نكرده است ، ولى آن كه قابل ترديد است ، اين است كه اگر بر خلاف متعارف در كمتر از نه ماه فرزندى به دنيا آمد ، جاى شبهه دارد كه آيا يعيش يا لا يعيش ، حضرت فرموده زنده مىماند و فقط هشت ماه است كه لا يعيش . ولى از مجموع روايات استفاده مىشود كه كه نُه ماه مورد ترديد نيست ، بنابراين ، حضرت مىخواهند اين بيان را مقدمه بيان يك نكته مخفى قرار دهند و آن اين كه حمل ، نُه ماه و شش ماه و هفت ماهش اعاشه دارد ، ولى هشت ماهش ندارد ، و هدف بيان تفاوت هشت ماه با ساير موارد است كه يا اعاشه ندارد و يا اعاشه‌اش واضح نيست . اين نحوه بيان در موارد ديگر نيز كاربرد دارد ، يعنى گاهى شيئى را مقدمه براى شيئ ديگر ذكر مىكنند كه يك قدرى مخفى است ، و بعضى چيزها را به يك شىء معين ضميمه\r\n\r\n\r\n","description":"","footnote":"\r\n( 1 ) - وسائل الشيعة ، ابواب احكام الاولاد ، باب 17 ، ح 2 . جامع احاديث الشيعه ، ابواب احكام الاولاد ، باب 12 ، ح 1\r\n","page_name":" 7786 ","page_number":101},
  {"content":"\r\n\r\nمىكنند مثل اينكه گاهى مىگويند انسان يقين داشته باشد يا ظن داشته باشد ، مىتواند فلان حكم را عمل كند ، ظن را به صورت يقين كه واضح است ، ضميمه مىكنند ، در اين گونه موارد كه مجموع من حيث المجموعش واضح است ، مىخواهد بگويد اين هم مانند آن شىء واضح است ، و اين لازمه‌اش اين نيست كه همه اين افراد مورد شك قرار گرفته باشد و در نتيجه بگوييم پس بيش از نُه ماه چرا ذكر نشده ، و پاسخ بدهيم كه چون واضح است ذكر نكرده و اين موارد مذكور جزء مخفىها است ، لذا به نظر مىرسد كه اين روايت همانطورى كه ديگران هم فهميده‌اند ظهورش در اينكه حد أكثر حمل نُه ماه است ، قابل انكار نيست و دلالتش را مىپذيريم منتها ضعيف السند است .\r\n3 . على بن محمد عن صالح بن ابى حماد عن يونس بن عبد الرحمن عن عبد الرحمن بن سيّابه عمّن حدثه عن أبى جعفر عليه السلام « قال سألته عن غاية الحمل بالولد فى بطن أمه كم هو ؟ فان الناس يقولون ربما بقى فى بطنها سنين يا سنتين على الاختلاف ، فقال كذبوا أقصى حد الحمل تسعة أشهر لا يزيد لحظة و لو زاد ساعة لقتل أمه قبل أن يخرج » « 1 » .\r\nبحث سندى : در اين روايت اگر از ناحيه صالح بن ابى حماد و عبد الرحمن بن سيابه اشكال نكنيم ، از ناحيه عمن حدثه كه مرسله است ، اشكال مىكنيم و روايت يونس بن عبد الرحمن را كه جزء اصحاب اجماع است ، براى اعتبار بقيه سند ، كافى نمىدانيم ، اگر ابن ابى عمير و صفوان و بزنطى باشند ، فقط مشايخ بلا واسطه آنها معتبر است . اين روايت از نظر سند به نظر ما اشكال دارد . اين ضعف سند با شهرت هم جبران نمىشود زيرا شهرت آن چنان كه گذشت ثابت نيست . هر چند گاهى مشهور تعبير كرده‌اند و گاهى شبيه به اجماع خواسته‌اند بگويند و در رياض تعبير شهرت عظيم واقع شده ، ولى اينطور نيست ، و هيچ معلوم نيست كه از قائلين به سنة بيشتر باشد . بلكه اشهر بودن اين قول را هم قبول نكرديم .\r\n\r\n\r\n","description":"","footnote":"\r\n( 1 ) - وسائل الشيعة ، همان ، ح 3 . جامع احاديث الشيعة ، همان ، ح 17\r\n","page_name":" 7787 ","page_number":102},
  {"content":"\r\n\r\nبحث دلالى : متن اين روايت هم قابل قبول نيست ، چرا كه مراد از ساعت يعنى قطعة من الزمان ، اگر يك مقدارى بگذرد مادر را مىكشد . در حالى كه به حسب تجربه مسلم است كه چنين چيزى نيست .\r\n4 . ابان عن رجل عن ابى عبد الله عليه السلام قال « ان مريم عليهما السلام حملت بعيسى عليه السلام تسع ساعات و كل ساعة شهراً » « 1 » ، اين روايت را در جواهر آورده و معلوم نيست كه به چه مناسبتى اين روايت را آورده ، چون اين روايت اولًا مرسل است ، دوم ، روايات متعددى وجود دارد كه حضرت عيسى شش ماهه به دنيا آمده است ، و اين با روايت‌هاى ديگر معارض است ، و سوم اين كه ربطى به موضوع ندارد . اين كه حضرت مريم نه ماه حمل برداشته دليل نمىشود كه حد أكثر حمل نُه ماه است .\r\n5 . صحيحه عبد الرحمن بن حجاج ، « قال سمعت أبا ابراهيم عليه السلام يقول اذا طلق الرجل امرأته فادعت حملا انتظر بها تسعة أشهر فان ولدت و الا اعتدت ثلاثة أشهر ثم قد بانت منه » « 2 » ، كأنه نُه ماه أقصى الحمل است كه منتظر بشود ، اگر بچه متولد نشد ، با شهور عده نگه دارد ، چون عده يا با وضع حمل است يا با شهور است كه شهور سه ماهه است ، وضع حمل كه نكرد ، با شهور بايد قرار بدهد . و از آن‌جا كه ممكن است طلاق با دخول خيلى فاصله بشود ، مراد نُه ماه بعد از دخول است ، نه بعد از طلاق ، و لو حيض هم ديده بشود حيض با حمل جمع مىشود ، روايت‌هاى ديگرى هم هست كه نُه ماه بعد از دخول صبر مىكند . در سند اين روايت ابراهيم بن هاشم هست كه ما آن را صحيح مىدانيم و اشكالى در آن نيست . البته دو روايت ديگر هم هست كه با ملاحظه آنها ممكن است مراد اين روايت روشن بشود .\r\n6 . حميد بن زياد عن ابن سماعة و ابى على الاشعرى عن محمد بن عبد الجبار « كه طريق دوم صحيحه است » عن صفوان عن محمد بن حكيم عن العبد\r\n\r\n\r\n","description":"","footnote":"\r\n( 1 ) - وسائل الشيعة ، همان ، ح 7 . جامع احاديث الشيعة ، همان ، ح 18\r\n( 2 ) - وسائل الشيعة ، كتاب الطلاق ، ابواب العدد ، باب 25 ، ح 1\r\n","page_name":" 7788 ","page_number":103},
  {"content":"\r\n\r\nالصالح عليه السلام « قال قلت له المرأة الشابة التى تحيض مثلها يطلقها زوجها فيرتفع طمثها يطلقها زوجها فيرتفع طمثها ما عدتها ؟ قال ثلاثة أشهر ، قلت جعلت فداك فانها تزوجت بعد ثلاثة أشهر فتبين بها بعد ما دخلت على زوجها انها حامل ، قال هيهات من ذلك يا بن حكيم ، رفع الطمث ضربان اما فساد من حيضة فقد حل لها الازواج و ليس بحامل ، و اما حامل فهو يستبين فى ثلاثة أشهر لأن الله تعالى قد جعله وقتا يستبين فيه الحمل ، قال : قلت له فانها ارتابت قال : عدتها تسعة أشهر ، قلت فانها ارتابت بعد تسعة أشهر قال : انما الحمل تسعة أشهر قلت فتتزوج ، قال : تحتاط بثلاثة أشهر ، قلت فانها ارتابت بعد ثلاثة أشهر قال ليس عليها ريبة تتزوج » « 1 » . روايت صحيحه است .\r\nبرخى از جمله صاحب جواهر خواسته‌اند بگويند از اين روايات مجموعاً استفاده مىشود كه حمل نُه ماه است و از نُه ماه بيشتر نمىشود منتها اگر حمل به دنيا نيامد و به وسيله وضع حمل عده تمام نشد ، به وسيله شهور عده نگه مىدارد كه سه ماه است ، خود روايت دليل بر اين است كه نُه ماه معيار است .\r\nولى به نظر مىرسد كه روايت دوم ، هم دليل بر خلاف است و هم هم موجب تفسير روايت پيشين مىشود ، توضيح آن‌كه : دو تعبير در اين روايت وارد شده ؛ يكى تعبير مىكند « تحتاط بثلاثة أشهر » ، و معناى احتياط اين است كه شبهه حمل در آن هست ، در ذيل هم مىگويد بعد از اينكه يك سال شد ، « فانها ارتبات بعد ثلاثة أشهر ، قال ليس عليها ريبة تتزوج » ، ريبه يعنى ترديد ، پس اگر صدر و ذيل حساب شده باشد ، نتيجه آن است كه تا نُه ماه خيلى متعارف و طبيعى است و بيشتر از نُه ماه غير متعارف است ، ولى چون احياناً تا يك سال طول مىكشد ، اين ريبه و شبهه هست ، لذا بايد احتياط بكند و يك سال بگذرد ، ولى يك سال كه تمام شد احتياط هم مطرح نيست ، اين روايت با اين بيان قرينه فهم روايت قبلى هم مىشود كه تعبير به « اعتدت » كرده بود ، و در واقع آن روايت نمىخواهد بگويد با اينكه مقطوع\r\n\r\n\r\n","description":"","footnote":"\r\n( 1 ) - وسائل الشيعة ، همان ، ح 4\r\n","page_name":" 7789 ","page_number":104},
  {"content":"\r\n\r\nاست كه ديگر اين حامله نيست ، عده نگه دارد ، بلكه مىفرمايد با اينكه از نُه ماه گذشته است ، ولى چون بر خلاف معمول احتمال هست كه بعد از نُه ماه هم حمل ادامه پيدا كند ، بايد سه ماه عده نگه دارد . پس از مجموع اول و آخر استفاده مىشود كه نُه ماه ، حد متعارف از حمل‌ها است ولى غير متعارف احياناً تا يك سال هم كشيده مىشود ، به نظر ما اين دو روايت با يك سال بهتر تطبيق مىكند . و البته ممكن است اشخاصى كه گفته‌اند براى عشره هم روايت وجود دارد ، منظورشان همين روايت باشد ، چون مىفرمايد عده‌اش نُه ماه است و يك ماه هم براى اينكه شرط طلاق موجود باشد ، ده ماه مىشود ، لذا شايد اين روايت جزء رواياتى باشد كه بعضى براى ده ماه گفته‌اند .\r\n7 . عدة من أصحابنا عن سهل بن زياد عن محمد بن عيسى عن يونس عن محمد بن حكيم عن أبى عبد الله أو أبى الحسن عليهما السلام ، « قال : قلت له رجل طلق امرأته فلمّا مضت ثلاثة أشهر ادعت حبلًا قال : ينتظر بها تسعة أشهر ، قال : قلت فانها ادعت بعد ذلك حبلًا قال هيهات هيهات انما يرتفع الطمث من ضربين اما حبل بين و اما فساد من الطمث و لكن تحتاط بثلاثة أشهر بعده » « 1 » . در اين روايت هم چون كلمه احتياط كه ذكر شده ، به نظر ما استفاده مىشود كه تا يك سال احتمال حمل هست .\r\nالبته به لحاظ سندى نوعاً محمد بن حكيم را ثقه نمىدانند ، ولى چون صفوان ، ابن ابى عمير و بزنطى كه « لا يروون الّا عن ثقة » از او روايت مىكنند ، و هم‌چنين به دليل روايت يونس بن عبد الرحمن از او ، و اين كه اجلاء همه از او روايت دارند ، محمد بن حكيم هم ثقه است . لذا ما اين روايت را صحيحه مىدانيم . هر چند به احتمال قوى اين روايت همان روايت قبلى باشد و بر حسب اختلافى كه در نقلِ به معنا پيش مىآيد چنين نقل شده باشد ، البته در اين نقل با ترديد ذكر شده و معلوم نيست كه از امام صادق عليه السلام است يا امام كاظم عليه السلام ، و در آن نقل ، عن العبد الصالح كه\r\n\r\n\r\n","description":"","footnote":"\r\n( 1 ) - وسائل الشيعه ، همان ، ح 5\r\n","page_name":" 7790 ","page_number":105},
  {"content":"\r\n\r\nهمان ابى الحسن عليه السلام است به تصريح ذكر شده است .\r\n8 . الحسين بن محمد عن معلى بن محمد عن الحسن بن على عن أبان عن ابن حكيم عن ابى ابراهيم أو أبيه عليه السلام « انها قال فى المطلقة يطلقها زوجها فتقول أنا حبلى فتمكث سنة قال ان جائت به لأكثر من سنة لن تصدق و لو ساعة واحدة فى دعواها » « 1 » . از اينكه مىگويد بيشتر از يكسال تصديق نمىشود ، چنين بر مىآيد كه گويا اگر بيشتر از سال نبود زن تصديق مىشود . در واقع اين نكته كه « هن مصدقات على ارحامهم » به مقدار يك سال قبول مىشود . پس اين روايت سنة را معيار قرار داده است .\r\nبحث سندى : در سند اين روايت مراد از حسين بن محمد ، حسين بن محمد عامر اشعرى است كه از اجلاء است ، حسن بن على كه در سند قرار گرفته است ، هم مىتواند حسن بن على وشاء باشد و هم مىتواند حسن بن على بن فضال باشد ، اگر وشاء باشد ، او امامى است و اگر حسن بن على بن فضال باشد محل بحث است كه فطحى است و يا امامى ، اما هر چه باشد ثقه است ، البته احتمال وشاء بيشتر است ، هر چند هر دو از ابان بن عثمان ، اكثار روايت دارند ، ولى معلى با وشاء مناسب‌تر است . منظور از ابان هم ابان بن عثمان است ، ابان بن عثمان از سه نفر با نام ابن حكيم نقل مىكند كه هر سه ثقات هستند و مشكلى از اين ناحيه نيست ، يكى حديد بن حكيم ، ديگرى حكم بن حكيم صيرفى ، يكى هم محمد بن حكيم است ، هر سه اينها ثقه هستند ، بر وثاقت دو نفر اول تصريح شده ، و از محمد بن حكيم هم كسانى كه لا يروون و لا يرسلون عن ثقة مثل صفوان و ابن ابى عمير و بزنطى روايت مىكنند ، اجلاء ديگر هم از قبيل يونس بن عبد الرحمن و حماد بن عثمان از او اخذ حديث كرده‌اند ، بنابر اين در وثاقت او هم حرفى نيست .\r\nپس غير از معلى بن محمد اشكالى وجود ندارد ، اشكال هم از اين ناحيه است كه معلى بن محمد به تعبير مرحوم نجاشى مضطرب الحديث و المذهب است . ولى\r\n\r\n\r\n","description":"","footnote":"\r\n( 1 ) - وسائل الشيعة ، همان ، ح 3\r\n","page_name":" 7791 ","page_number":106},
  {"content":"\r\n\r\nمرحوم آقاى خوئى مىفرمايد اين اضطراب مذهب با وثاقت منافاتى ندارد . چون مراد از مذهب معناى رايج امروزى نيست بلكه مذاهبى كه بوده ، در واقع نوعى سليقه‌هاى مخصوصى بوده ، مثلًا فرد راجع به غلو يك نظر خاصى داشته و بعد برگشته است ، اين معنايش اين نيست كه شيعه نبوده است ، حال ممكن است گاهى يونس بن عبد الرحمن مذهبى داشته است ، منظور از اضطراب حديث هم گاهى اين است كه حديث خوب ضبط نشده ، ولى در عين حال ، چون حسين بن محمد بن عامر كه از اجلاء است ، به معلى بن محمد اعتماد كرده و كتابش را روايت كرده است ، و ابن غضائرى كه خيلى سختگير است ، مىگويد يعرف و ينكر ، بعضى رواياتش خوب است و بعضى خوب نيست ، به عنوان استشهاد خوب است ، رمى صريحى نمىكند ، به نظر مىرسد كه اين تعبيرات روايات او را از اعتبار نمىاندازد و به روايت‌هاى او كه در كافى زياد هم هست ، مىتوان اعتماد كرد .\r\n9 . « و فى المرفوع المروى عن نوادر المعجزات للراوندى عن سيدة النساء فاطمه عليهما السلام انها ولدت الحسين عليه السلام عند تمام سنة من حملها به » « 1 » .\r\nاين احتمال وجود دارد كه در اين روايت ، ستة با سنة تصحيف شده باشد ، چون روايات متعدد راجع به حمل حضرت سيد الشهداء عليه السلام شش ماه گفته است ، و نيز روايت فقط مىخواهد بگويد شش ماه ( يا يك سال به بنابر عدم تصحيف ) كه تمام شد وضع حمل شد ، و اشاره‌اى به اقل و اكثر حمل ندارد . به علاوه كه روايت مرفوع است و سند ذكر نشده ، و نيز احتمال تصحيف هم وجود دارد و لو به قرينه\r\n\r\n\r\n","description":"","footnote":"\r\n( 1 ) - توضيح استاد مدظله : اين روايت در وسائل و جامع احاديث الشيعه نيست ولى در جواهر و قبلش هم رياض دارد كه مىگويد در نوادر المعجزات قطب راوندى است ، نوادر المعجزات قطعه‌اى از خرائج قطب راوندى است ، من خرائج نداشتم كه نگاه كنم ، من در زنجان ديده بودم ، بين چاپى و نسخه خطى خرائج اختلاف هست ، خيلى روايات در نسخه خطى بود و در اين خرائج موجود نبود ، اصل روايت را نداشت ، رياض از نوادر المعجزات كه يك بابى از ابواب همين خرائج قطب راوندى است ، نقل كرده است\r\n","page_name":" 7792 ","page_number":107},
  {"content":"\r\n\r\nساير روايات متعدد كه همه شش ماه گفته‌اند .\r\n10 . حريز عمن ذكره عن احدهما عليه السلام : « الله يعلم ما تحمل كل انثى و ما تغيض الأرحام و ما تزداد ، قال الغيض كل حمل دون تسعة أشهر و ما تزداد كل شىء يزداد على تسعة أشهر فكلما رأت المرأة الدم الخالص فى حملها فانها تزداد بعدد الأيام التى رأت فى حملها من الدم » « 1 » ، دم خالص يعنى دم حيض كه با دم ديگرى مخلوط نشده باشد ، منظور از روايت هم اين است كه زنى در طول حمل پنج روز يا شش روز و يا هفت روز خون ديده ، آن هم بر نُه ماه اضافه مىشود ، كه اينها را به عنوان ادله يك سال ذكر كرده‌اند با اينكه اينها با نُه ماه يا با عشره شايد مناسب‌تر باشد .\r\n11 . عن زراره عن أبى جعفر و أبى عبد الله عليهما السلام « فى قوله ما تحمل كل أنثى يعنى الذكر و الانثى و ما تغيض الارحام ، قال الغيض ما كان أقل من الحمل ، و ما تزداد ما زاد على الحمل فهو مكان ما رأت من الدم فى حملها » « 2 » .\r\n12 . عن زرارة عن أبى عبد الله عليه السلام « فى قول الله يعلم ما تحمل كل أنثى ، قال الذكر و الانثى و ما تغيض الارحام ، قال ما كان دون التسعة فهو غيض ، و ما تزداد قال ما رأت الدم في حال حملها ازداد به على التسعة الاشهر ، ان كانت رأت الدم خمسة أيام أو أقل أو أكثر زاد ذلك على التسعة الاشهر » « 3 » ، كه اگر پنج روز يا شش روز و يا بيشتر از اينها در زمان حمل خون ديد ، آنها هم به ايام حمل اضافه مىشود .\r\nخلاصه اين روايات مناسب براى سنة نيست بلكه براى نُه ماه مناسب است ، البته با توجه به اين نكته كه نادر است كه بيشتر از اينها خون ببيند ، اين با همان نُه ماه و نُه روز كه حد اكثرش است ، مناسب‌تر است . اگر اين روايات تأييد نُه ماه نكند ، آن طرف را تأييد نمىكند .\r\n13 . روى سلمة بن الخطاب عن اسماعيل بن اسحاق عن اسماعيل بن ابان عن\r\n\r\n\r\n","description":"","footnote":"\r\n( 1 ) - وسائل الشيعة ، ابواب احكام الاولاد ، باب 17 ، ح 6 . و تفسير العياشى ، ج 2 ، ص 204\r\n( 2 ) - تفسير العياشى ، همان\r\n( 3 ) - تفسير العياشى ، همان ، ص 205\r\n","page_name":" 7793 ","page_number":108},
  {"content":"\r\n\r\nغياث عن جعفر بن محمد عن أبيه عن جده عن على عليهم السلام قال « أدنى ما تحمل المرأة لستة أشهر و أكثر ما تحمل لسنة » « 1 » . در اين روايت اختلاف نسخه است ، بعضى « لسنة » دارد و بعضى « لسنتين » دارد ، اينها گفته‌اند اگر نسخه لسنتين باشد قهراً روايت محمول به تقيه است و چون ما نمىدانيم نسخه لسنة يا لسنتين صحيح است ، نمىتوانيم به اين روايت اخذ كنيم .\r\nولى به نظر مىرسد كه لسنة درست باشد ، چون مرحوم صدوق چنان كه در مقدمه فرموده است در من لايحضر رواياتى را كه فتوا مىدهد ، نقل مىكند ، كتاب فتوائى ايشان است ، و اگر گاهى رواياتى بر خلاف فتواى خودش نقل كرده مىگويد اين روايت را ما قبول نداريم بلكه آن روايت ديگر را قبول داريم ، مكرر اين گونه موارد مختلف وجود دارد ، مثل عروه كه كتاب فتوايى است و اگر روايت بر خلاف فتواى خودش هم نقل كند آن را رد مىكند ، ايشان هم همينطور است « 2 » . در اين صفحه دو روايت نقل كرده است ، يك روايت از عبد الرحمن بن حجاج « 3 » كه نُه ماه صبر مىكند ، اگر به حسب معمول وضع حمل مىشود كه هيچ ، و اگر نشد سه ماه ديگر هم بر آن اضافه مىكند . و به دنبالش اين روايت غياث را مىآورد ، و اگر اين روايت يك روايت موافق عامه باشد كه مرحوم صدوق خودش قبول ندارد ، اينطورى نمىگذرد كه نقل كند و از آن رد بشود ، و به علاوه ، كه چنين تقيه‌اى هم بى معناست كه امام صادق عليه السلام يك چيزهايى را به امير المؤمنين عليه السلام بر خلاف واقع\r\n\r\n\r\n","description":"","footnote":"\r\n( 1 ) - وسائل الشيعة ، احكام الاولاد ، باب 17 ، ح 15 . و من لا يحضره الفقيه ، ج 3 ، ص 511 ، ح 4973\r\n( 2 ) - توضيح استاد مدظله : مثلًا در همين صفحه از من لايحضر راجع به زنى حامله‌اى كه شوهرش فوت مىكند ، روايتى ازابوالصباح كنانى هست مىگويد خرج حامله از سهم الارث آن بچه داده بشود ، و روايتى از سكونى هست كه از اصل مال برداشته بشود . روايت اينطورى است : « عن الصباح عن أبى عبدالله عليه السلام فى المرأة الحبلى المتوفى عنها زوجها لينفق عليها من مال ولدها الذى فى بطنها » . اين روايتى است كه ابوالصباح كنانى نقل مىكند ، اين عبارت فقيه است كه در همين صفحه‌اى است كه روايت غياث نقل شده ، « و فى رواية السكونى قال قال على بن ابيطالب عليه السلام نفقة الحامل المتوفى عنها زوجها من جميع المال حتى تضع » . اين دو روايت را نقل مىكند و بعد مىفرمايد « والذى نفتى به رواية الكنانى » ، روايت‌هاى مخالف را نقل مىكند ولى مىگويد كه كدام يك از اين روايت‌ها مورد فتواى ما است\r\n( 3 ) - منظور روايت شماره پنج است كه مورد بحث قرار گرفت\r\n","page_name":" 7794 ","page_number":109},
  {"content":"\r\n\r\nنسبت بدهد و بگويد امير المؤمنين عليه السلام چنين فرمودند ، حالا اگر خود حضرت بفرمايند كه شما ده ماهه اخذ كنيد ، يك ساله اخذ كنيد ، دو ساله اخذ كنيد ، مىتوان آن را حمل بر تقيه كرد ، اما نسبت كذب و آن هم به امير المؤمنين عليه السلام بسيار مستبعد است و اين فتواى خودش است ، كه با روايت عبدالرحمن بن حجاج كه قبل از اين روايت كه نقل مىكند مطابق است .\r\nبحث سندى : غياث كه در سند قرار گرفته غياث بن ابراهيم تميمى است كه مرحوم نجاشى شرح حالش را ذكر كرده و توثيق كرده است ، راوى كتاب او اسماعيل بن ابان وراق است ، اسماعيل بن ابان وراق در كتب ما معنون نيست ، ولى در كتب عامه معنون است و با اعتراف به تشيع او ، همه توثيق كرده‌اند و بعضى گفته‌اند كه عيبش تشيّعش است و الا در وثاقتش حرفى نيست ، و لو تشيع ممكن است در اصطلاح اينها شيعه اصطلاحى نباشد و به معناى اين باشد كه امير المؤمنين عليه السلام را بر آن چند نفر ديگر و اقلا بر عثمان مقدم بداند ، مراد آن باشد ، ولى همين را اين سابقين روى آن افكار انحرافى كه داشتند ، عيب مىدانستند ، ولى در عين حال كه اين گونه است ، در صدقش نتوانسته‌اند خدشه‌اى وارد كنند ، يحيى بن معين كه از علماء جرح و تعديل مهم آنها است ، احمد بن حنبل ، ابن عدى ، جوزجانى و افراد متعددى همه او را محكم توثيق كرده‌اند و اين از توثيقات خود ما محكم‌تر است ، اينها با اعتراف به اينكه به عقيده خود آنها نقطه ضعف دارد ، معذالك نقطه ضعف وثاقتى ندارد ، حتى جوزجانى كه جزء منحرفين و نصب از امير المؤمنين عليه السلام است ، او هم مىگويد عيبش تشيعش است و الّا اشكال ديگرى ندارد . از دارقطنى هم به حسب بعضى از نقل‌ها توثيقش نقل شده ، و به حسب بعضى از نقل‌ها گفته قوى نيست ، شايد مراد از قوى نيست ضعيف به اصطلاح ما نباشد ، بلكه ممكن است منظور آن باشد كه بعضى از رواياتش مطابق اصولى كه مختار آنها هست ، نباشد . خلاصه كسى است كه عامه با اعتراف به اينكه مسلكش\r\n\r\n","description":"","footnote":"","page_name":" 7795 ","page_number":110},
  {"content":"\r\n\r\nمرضى اينها نيست ، گفته‌اند در وثاقتش هيچ حرفى نيست ، و حتى متمايلين به نصب هم به وثاقت او اعتراف كرده‌اند ، پس در اعتبارش به نظر ما اشكالى نيست .\r\nسلمة بن خطاب هم كسى است كه مشايخ مهم ما از او اخذ حديث كرده‌اند و كتابش را نقل كرده‌اند و معتمد آنها بوده است ، حالا يك تعبيرى مرحوم نجاشى دارد كه آن هم صريح در ضعف‌هاى آنطورى نيست ، با ملاحظه اعتماد مشايخ كه يكى دو نفر هم نيستند ، سلمة بن خطاب هم به نظر مىرسد كه معتمد باشد .\r\nكتاب سلمة بن خطاب را هم معاريف مشايخ قمىها روايت كرده‌اند و از او زياد اخذ حديث كرده‌اند ، يكى دو نفر نيست ، مرحوم آقاى خوئى راوىهاى او را نقل كرده است ، همه ثقات هستند و يك نفر ضعيف در اينها نيست ، البته مرحوم نجاشى كلمه ضعيف فى الحديث گفته است ولى خيلى احتمال قوى است كه اين تضعيف به تبع از مرحوم ابن غضائرى باشد . مبناى مرحوم ابن غضائرى متن شناسى بوده و متن‌شناسى هم اجتهاد محض است . ولى افرادى كه متصل به زمان سلمة بن خطاب بوده‌اند و بلا واسطه اخذ حديث كرده‌اند ، اينطور نبوده كه هم او را اهل جعل بدانند و معذالك همه از او اخذ حديث كنند ، سعد بن عبد الله ، صفار ، محمد بن على بن محبوب ، احمد بن ادريس ، على بن ابراهيم و محمد بن يحيى العطار ، اكثر اينها كتاب‌هايش را روايت كرده‌اند و بعضى هم اخذ حديث كرده‌اند ، لذا راجع به سلمة اشكالى نمىكنيم .\r\nاما اسماعيل بن اسحاق ، نام او در بعضى از نسخ من لا يحضر نيست ، چاپ آقاى غفارى ، اين را در پرانتز گذاشته كه بعضى از نسخ ندارد . اگر داشته باشد كه بودنش بعيد هم نيست ، روايت به نظر ما عيبى ندارد ، چون جاى ديگر مشابهش هست كه روايت‌هاى ديگر هم در ثواب الاعمال هست و بعضى جاهاى ديگر هم هست كه همين طريق است كه اسماعيل بن اسحاق هم در طريقش هست ، بعيد نيست كه باشد ، البته اسماعيل بن اسحاق در كتب ما و در كتب عامه عنوان نشده\r\n\r\n","description":"","footnote":"","page_name":" 7796 ","page_number":111},
  {"content":"\r\n\r\nاست ، ولى مرحوم صدوق كه خودش رجالى و محدث و اهل فن است و اصالة العداله‌اى هم نيست ، اين را در اينجا مورد فتوا قرار داده و نقل كرده است ، استفاده مىشود كه معتمد مرحوم صدوق است و مورد قبول او است و اين براى اعتبار روايت كفايت مىكند . خلاصه ، به نظر مىرسد كه چون جرحى راجع به اسماعيل بن اسحاق نشده ، بايد اين روايت معتمد باشد . منتها ممكن است اشكالى مطرح شود مبنى بر اين كه مرحوم صدوق در اين مسأله غير از اين روايت ، روايت عبد الرحمن بن حجاج را هم نقل كرده كه صحيحه است و امكان دارد كه به اعتماد همان روايت فتوا داده ، و اين روايت معيار فتوا نبوده باشد ، كه در جواب مىتوان گفت همان‌طور كه در بحث از روايت عبدالرحمان بن حجاج گفته شد ، دلالت آن خيلى روشن نيست ، و احتمال دارد كه جزء روايات سنة باشد ، بر خلاف نظر بعضى كه از روايت‌هاى غير سنة گرفته‌اند ، به دليل همين اجمال نمىتوان گفت مرحوم صدوق به اعتماد آن فتوا داده و روايت غياث را به عنوان تأييد است آورده ، بلكه بايد بگوييم كه به خاطر همين روايت سنة ايشان فتوا داده است و به خاطر روايت عبد الرحمن بن حجاج نيست . شاهد ما هم اين است كه روايت ديگرى وجود دارد كه با همين بحث تناسب دارد و مؤيد مدعاى ما در اجمال روايت عبدالرحمن است : عن سورة بن كليب قال سئل ابو عبدالله عليه السلام عن رجل طلق امرأته تطليقة على طهر من غير جماع بشهود طلاق السنة « 1 » و هى ممن تحيض فمضى ثلاثة أشهر فلم تحض الا حيضة واحدة ثم ارتفعت حيضتها حتى مضت ثلاثة أشهر أخرى و لم تدر ما رفع حيضتها ، فقال : ان كانت شابة مستقيمة الطمث فلم تطمث فى ثلاثة أشهر الا حيضة ثم ارتفع طمثها فلاتدرى ما رفعها فإنها تتربص تسعة اشهر من يوم طلقها ثم تعتد بعد ذلك ثلاثة اشهر ثم تزوج إن شائت « 2 » .\r\n\r\n\r\n","description":"","footnote":"\r\n( 1 ) - توضيح استاد مدظله : در روايات ما و نيز كلمات فقهاء طلاقى كه با شرايط كامل طبق مذهب اماميه باشد ، طلاق السنةگفته مىشود و به طلاق بدون شرايط كه سنىها انجام مىدهند ، طلاق البدعة گفته مىشود\r\n( 2 ) - وسائل الشيعة ، كتاب الطلاق ، ابواب العدد ، باب 13 ، ح 2 . و جامع احاديث الشيعه ، ابواب العدد ، باب 3 ، ح 8\r\n","page_name":" 7797 ","page_number":112},
  {"content":"\r\n\r\nدر اين روايت زنى كه ممن تحيض است با شرايط صحيح طلاق داده شده ( طلاق السنة ) و بعد از طلاق بين آن حيض متقدم و حيضى كه بعد از طلاق قرار گرفته ، فاصله سه ماه شده ، يعنى در عرض سه ماه يك مرتبه حيض ديده است ، در حالى كه متعارفا سه حيض و چند حيض ديده مىشود ، و خودش هم نمىداند كه چه علتى دارد كه حيض نمىبيند ، و يائسه هم نيست ، حضرت در جواب فرموده‌اند : اين زن نُه ماه از اول طلاق صبر مىكند و بعد هم سه ماه ديگر عده نگه مىدارد . پس ، از اول طلاق دوازده ماه مىگذرد ، و چون طلاق در طهر غير مواقعه بوده است ، اگر بلا فاصله هم بعد از دخول طلاق داده باشد يعنى حيض شده باشد و بعد هم پاك شده باشد و بعد بلا فاصله طلاق داده باشد ، باز هم چند روزى فاصله مىشود . كه با محاسبه نه ماه و سه ماه و اين چند روز مجموعاً دوازده ماه و چند روز بايد عده نگه دارد . به علاوه كه متعارف اشخاصى كه مىخواهند طلاق بدهند ، مدت‌ها و بلكه چند سال با هم متاركه مىكنند ، روايات هم هيچ تفصيلى بين صورت متاركه و عدم متاركه نداده است ، و فرموده كه بعد از دوازده ماه كه از طلاق گذشت ، مىتواند با ديگرى ازدواج بكند . از اين استفاده مىشود كه اين روايت به خاطر شبهه حمل چنين حكمى نكرده است ، چنان‌كه در بحث عده نگه داشتن كسى هم كه سالها متاركه كرده و مباشرت نكرده و يا غايب بوده است ، ولى نسبت به آن شوهر مدخوله بوده ، بعد از طلاق بايد عده نگه دارد ، عده براى شبهه حمل نيست ، و يكى از تشريفات طلاق مدخوله است ، هر چند شبهه حمل نداشته و يا اصلًا امكان هم نداشته باشد .\r\nبا اين توضيح روشن مىشود كه در اين روايت و نيز روايت عبدالرحمان بن حجاج نمىتوان اين اشكال را مطرح كرد كه ممكن است انتظار نه ماه براى كشف حمل باشد و سه ماه بعدى براى تشريفات خود طلاق باشد . با در نظر گرفتن اين\r\n\r\n","description":"","footnote":"","page_name":" 7798 ","page_number":113},
  {"content":"\r\n\r\nروايت سورة ابن كليب با آن روايت عبد الرحمن بن حجاج ، انسان مىفهمد كه نمىتوان براى مسأله شبهه حمل به روايت عبدالرحمن استدلال كرد . اما در رواياتى كه ما استدلال مىكرديم ، اين نكته وجود داشت كه بعد از نُه ماه مىگويد ريبه حمل هست ، لذا ما مىگفتيم حتى بعد از نه ماه با اين تعبير معلوم مىشود كه حمل محتمل است اما در اين دو روايت كلمه ريبه نيست ، و ممكن است حمل را در اوائل ادعا كرده باشد ، نُه ماه براى تشريفاتش باشد ، شايد دوباره حيض ديگرى ببيند ، ممكن است شبهه حمل باشد و ممكن است قطع به عدم حمل بشود ، هر دو ممكن است ، ممكن است بگويند اصلًا ريبه حمل نيست و تمام شده است .\r\nچرا كه براى عده مستقيم و غير مستقيم تا نُه ماه طول مىكشد ، انسان‌ها مختلف هستند ، بعضى كه اصلا غير مستقيم نيست و عده‌اش همان سه ماهه تمام مىشود ، بعضى ديگر كه مستقيم الحيض است احتمال دارد اين عارضه موقت باشد و دوباره حيض ببيند ، اينها تا نُه ماه كشش دارد .\r\nعلى أى تقدير ، بعيد است كه مرحوم صدوق براى خاطر سنة به روايت عبد الرحمن بن حجاج استدلال كرده باشد ، ما مىگوييم آن كه صريح در روايت سنة است ، روايتى است كه اختلاف نسخه داشت و به نظر ما به آن استناد كرده و آن روايت هم معتبر است .\r\n\r\nجمع بين روايات ؛\r\nبين رواياتى كه از آن استفاده مىشود كه حداكثر تا يك سال ادامه پيدا مىكند و شبهه حمل هست ، با رواياتى كه ظاهرش ، نُه ماه است ، مىتوان چنين جمع كرد كه روايات تسعه ، بر متعارف حمل مىشود ، و به حسب متعارف حمل از نُه ماه بيشتر نيست ولى احتمال اينكه بيشتر بشود ، هست ، لذا اگر ثابت نشد زن حق ندارد تا نُه ماه ازدواج كند ، بايد صبر كند شايد تا يك سال ادامه پيدا كرد ، البته براى اين جمع آن روايت ضعيف السند و مضطرب المتن كه اگر يك ساعت هم بيش از نه ماه باشد مادر را مىكشد ، بايد كنار گذاشته شود ، ولى بقيه حمل مىشود . اين جمع\r\n\r\n","description":"","footnote":"","page_name":" 7799 ","page_number":114},
  {"content":"\r\n\r\nاظهر از جمعى است كه از كلام سيد مرتضى استفاده مىشود .\r\nاز كلام مرحوم سيد مرتضى استفاده مىشود كه بعد از نُه ماه ، از بعضى جهات به حسب ظاهرى حكم مىشود كه اين ديگر بچه آن مرد نيست ، لذا مرد مىتواند نفى كند ، اگر بگويد اين بچه من نيست ، خلاف شرع نيست ، ولى اگر زن به حاكم شكايت كرد و گفت بچه اين مرد است ، چون در مقام ثبوت ، محتمل است كه بيش از نُه ماه ادامه پيدا كند ، مسأله لعان پيش مىآيد ، پس حكم ظاهرى ، اماره بر نفى است ، منتها اگر يك طرف ادعاى الحاق كرد ، چون واقعا محتمل است بيشتر از يك سال باشد ، بايد لعان تشكيل بشود .\r\nعلى أى تقدير ، به نظر ما از مجموع روايات ، همان‌طور كه خارجا واقع هم شده و از بعضى از اطباء نقل شده كه مىگويند حداكثر تا يك سال به طور نادر مىرسد ، البته به بيش از يك سال نمىرسد « 1 » ، چنين استفاده مىشود كه حداكثر همان تا يك سال اقوى است ، و البته اين قول و يك قول متروك و خلاف اجماع يا شهرت قوى نيست ، و چنان كه گذشت ؛ اعلام مرحوم شيخ مفيد ، انتصار مرحوم سيد مرتضى ، كافى مرحوم ابو الصلاح ، غنيه مرحوم ابن زهره ، متشابهات القرآن مرحوم ابن شهر آشوب ، اينها همه بر سنة دعواى اجماع كرده‌اند ، و سرائر هم كه به حسب ظاهر نُه ماه گفته است ، ولى از نظر واقعى گفته كه احتمال طول كشيدن تا يك سال هم هست ، جامع مرحوم يحيى بن سعيد ، مختلف مرحوم علامه ، مسالك ، نهاية المرام مرحوم محقق ، روضة المتقين مرحوم مجلسى اول ، كفايه مرحوم سبزوارى ، مفاتيح مرحوم فيض و ما هم استظهار كرديم كه مرحوم صدوق هم جزء قائلين به\r\n\r\n\r\n","description":"","footnote":"\r\n( 1 ) - توضيح استاد مدظله : آقاى حاج ميرزا عبدالله مجتهدى سرابى كه از علماء بزرگ تبريز بود ، ايشان مىگفت من ازمرحوم دكتر على اكبر مجتهدى پرسيدم كه اكثر حمل چقدر طول مىكشد ؟ گفت : نه ماه ، ده ماه ، گفتم : بيشتر هم مىشود ؟ گفت : حداكثر تا يك سال به طور نادر به طول مىانجامد ، گفتم : بيشتر از آن هم مىشود ؟ گفت : بيشتر نمىشود . ايشان مىگفت كه در كنز المدفون سيوطى اينطورى دارد ، من ندارم ولى ايشان اينطورى نقل مىكرد كه در كنز المدفون سيوطى هست كه تمام اين معاريف بيش از يك سال در شكم مادر بوده‌اند ، مثلًا شافعى چهار سال بوده ، خود سيوطى نوشته است\r\n","page_name":" 7800 ","page_number":115},
  {"content":"\r\n\r\nاين معنا هست . خلاصه ، يك قول شاذ و متروك نيست ، در جواهر كيفيت بيان به گونه‌اى است كه افرادى كه وقت نمىگذارند و به مصادر مراجعه نمىكنند ، به همان اكتفاء مىكنند و خيال مىكنند كه يك فتواى نادرى است .\r\n\r\nبحث درباره مدت حمل پيامبر اسلام صلى الله عليه و آله\r\nشهيد ثانى يك مطلب تازه‌اى دارد كه كس ديگرى بيان نكرده است ايشان به اين مطلب كه مورد اتفاق اماميه است كه از يك سال بيشتر نمىشود ، اشكال كرده و فرموده كه حمل پيغمبر صلى الله عليه و آله در دوازدهم ذى الحجة و ايام تشريق واقع شده ، و ولادت ايشان هم در ماه ربيع الاول است ، و مسلّم است كه مدت حمل پيغمبر صلى الله عليه و آله سه ماه نبوده است ، پس بايد بگوييم پانزده ماه و هيچ كسى هم اين را جزء اختصاصات پيغمبر صلى الله عليه و آله ذكر نكرده است ، چون مرحوم شيخ طوسى در مبسوط در يك فصلى تمام اختصاصات پيغمبر صلى الله عليه و آله را دارد و علماى ديگر هم دارند و ذكر كرده‌اند ، و اين ويژگى را به عنوان اختصاصى پيامبر صلى الله عليه و آله ذكر نكرده‌اند . و از همين جا پيداست كه پانزده ماه حمل را طبيعى گرفته‌اند . و اين گويا يك نحو تأييدى است از كلام سنىها كه حمل بيشتر از يك سال هم مىشود .\r\nمرحوم شيخ بهائى اين شبهه را بر اساس نسىء جواب داده « 1 » و فرموده اينكه در كافى دارد « حملت به فى أيام التشريق » « 2 » ، گفته‌اند در جاهليت بعضى از مشركين\r\n\r\n\r\n","description":"","footnote":"\r\n( 1 ) - توضيح استاد مدظله : چند مشكل را به وسيله همين نسىء حمل كرده‌اند ، از سؤالاتى كه آن موسى كرده و آقاى شرف‌الدين جواب داده است ، اين است كه در روايات ما هست كه حضرت هر وقت حج بجا مىآوردند ، مستتراً در مأذمين بول انجام مىداد و علتش هم اين است كه سنگ هوبل و بت هوبل را از آنجا تراشيده‌اند ، اين سؤال بود كه اين همه جمعيت حركت مىكند ، چطور مىشود كه مستتر انجام داده بشود ؟ آقاى شرف الدين همين را جواب داده كه بر اساس مسأله نسيئى ، ديگران حجشان وقت ديگرى بود كه اسمش را ذى حجه گذاشته بودند ، و حضرت در موقع ذى حجه واقعى حج بجا مىآوردند ، آن موقع‌ها آنجا كسى نبود و مشكلى هم ندارد . يا اين مسأله كه شافعى معتقد است كه حج واجب فورى نيست ، و استدلال مىكند ، كه وجوب حج در سنه ششم هجرت نازل شده است ، ولى سال نهم سال برائت است و در سال نهم و دهم حج انجام شد و اين اگر واجب فورى بود بايد همان سال اجرا بشود . اين را هم جواب داده‌اند كه چون شرايط مساعد نبوده است ، هنوز آنها مسلط بوده‌اند و حج آنها روى قانون نسىء به ذى حجه واقعى تطبيق نمىكرد ، پيغمبر صلى الله عليه و آله صبر كردند كه به ذى حجه واقعى تطبيق كند و بعد حج را بجا بياورند و اين منافاتى با فوريت حج ندارد\r\n( 2 ) - الكافى ، ج 1 ، باب مولد النبى صلى الله عليه و آله ، ص 439 . توضيح استاد مدظله : سه روز بعد از يوم النحر كه يازدهم و دوازدهم وسيزدهم است ، ايام التشريق است و علت اينكه تشريق مىگفتند اين بوده كه گوسفندها را جلوى آفتاب مىانداختند تا خشك شود\r\n","page_name":" 7801 ","page_number":116},
  {"content":"\r\n\r\nگفتند كه اين مصلحت نيست كه همه ما در ذى حجه حج بجا بياوريم ، شيطان به آنها القاء كرده كه شما چه اختصاصى داشته باشد تنها در ماه ذى حجه حج بجا بياوريد ، ماه‌هاى ديگر هم بجا بياوريد ، به حسب بعضى از نقل‌هايى كه قديم ديده‌ام ، گفته‌اند كه اگر اين ذى حجه معيار باشد ، ذى حجه گاهى به وقت شدت گرما مىافتد و كمتر به مكه مىآيند و اين از نظر اقتصاد به صلاح اهل مكه نيست ، بهتر اين است كارى بكنيم كه حج با ماه‌هاى شمسى تطبيق كند ، به شكلى بجا بياوريم كه هميشه حدود فروردين و آن وقت‌ها باشد كه هوا مناسب است ، اشخاص هم زيادتر بيايند ، اينها يك نقشه‌اى كشيدند كه در نتيجه زمان حج ، خود حج ، ايام نحر ، ايام تشريق كه سه روز بعد النحر است ، همه تبدل پيدا مىكند ، گفته‌اند كه فرض كنيد الآن سال 1400 قمرى است ، ذى حجه حج بجا مىآوريم ، سال بعد هم كه دوازده ماه بعد از اين است ، آن هم در ذى حجه در 1401 حج بجا مىآوريم ، طبعاً اگر بخواهند دست نزنند ، در 1402 بايد در ذى حجه حج بجا بياورند ، ولى اينها براى خاطر اينكه در ماه‌هاى ديگر هم حج بجا بياورند ، يك ماه تأخير مىانداخته‌اند يعنى در ذى حجه 1402 حج بجا نمىآورند ، در محرم 1402 حج بجا مىآورند ، ولى اسم همان زمان حج را كه محرم 1403 بود ، ذى حجه مىگذاشتند ، به اين شكل كه ، سال را كه مىخواستند تأخير بياندازند آن محرم اول را اصلا حساب نمىكردند ، هيچ اسمى هم روى آن نمىگذاشتند ، ( نسىء به معناى تأخير است ) و در سابق نصف اول سال قمرى جفت جفت و نصف ديگر تك تك بوده است ، ربيع الاول و ربيع الثانى ، جمادى الاولى و جمادى الثانى ، محرم و صفر را هم صفر الاول و صفر الاخر تعبير مىكردند ، اينها حالا سالى را كه مىخواستند نسىء قرار بدهند ، محرم را ذكر نمىكردند ، ماه صفر واقعى را\r\n\r\n","description":"","footnote":"","page_name":" 7802 ","page_number":117},
  {"content":"\r\n\r\nمىگفتند صفر الاول ، بعد آن ربيع الاول مىشد صفر الثانى ، بعد ماه‌ها هر كدام يك ماه عقب مىرفت ولى تا آخر محرم 1403 را اسمش را ذيحجه مىگذاشتند چون يك ماه عقب رفته بودند ، آن ماه محرم اول را اسقاط كرده بودند ، اسم هم نداشت .\r\nبنابر اين اين كه اينها گفته‌اند حمل حضرت در ايام تشريق بوده ، در ذيحجه واقعى نبوده ، ذيحجه جعلى يا جمادى الثانيه بوده يا جمادى الاولى ، كه اسمش را ذى حجه گذاشته بودند و چون يوم نحرش دهم آن ماه بوده است ، ايام تشريق هم يازدهم و دوازدهم همان ماه بوده ، لذا تعبير صحيح مىشود ، حمل حضرت هم اگر جمادى الثانيه باشد ، درست با دوازدهم ربيع الاول نُه ماه كامل مىشود ، اگر هفدهم ربيع الاول ولادت بگيريم ، نُه ماه و پنج روز مىشود ، و اگر حمل در جمادى الاولى واقع شده باشد ، مدت حمل پيغمبر ده ماهه مىشود و اين هم اشكالى ندارد كه اينطور بشود .\r\nاين مطلب ، در فروغ ابديت « 1 » هم عنوان شده ، ولى نويسنده در محاسبه اشتباه كرده‌اند و به مرحوم مجلسى اشكال كرده‌اند كه مرحوم مجلسى در حساب اشتباه كرده است ، در حالى كه در فروغ ابديت اشتباه شده و گفته‌اند نسىء به اين معنا نيست ، چون مرحوم آقاى طباطبائى هم دارد كه نسىء به اين معنا نيست و معناى ديگرى است . در فروغ ابديت گفته شده كه ما تصور مىكنيم كه عرب‌ها دو مرتبه ، يكى در ماه رجب و يكى هم در ماه ذى حجه حج بجا مىآوردند ، و حمل پيغمبر صلى الله عليه و آله در آن ماه رجب منعقد شده است « 2 » . در حالى كه صحيح آن است كه عرب‌ها دو موسم زيارتى داشتند ، يكى موسم عمره و يكى هم موسم حج ، موسم\r\n\r\n\r\n","description":"","footnote":"\r\n( 1 ) - رك : سبحانى ، جعفر ؛ فروغ ابديت ، دفتر تبليغات اسلامى ، قم ، 1372 ، ج 2 ، ص 153 - / 155\r\n( 2 ) - توضيح استا مدظله : من از ايشان پرسيدم شما از كجا تصور مىكنيد ؟ تصور مدرك تصور مىخواهد ؟ ايشان گفت كه‌من از مرحوم آقاى طباطبايى شنيدم ، من از مرحوم آقاى طباطبايى پرسيدم كه از شما چنين چيزى نقل شده است ، ايشان فرمود كه من يك جايى ديده‌ام و يادم رفته است . من كتب تاريخ و حديث را مفصل هر چه در وسعم بود نگاه كرده بودم ، مرحوم آقاى طباطبايى از حفظ گفته بود و خطاى حافظه بود\r\n","page_name":" 7803 ","page_number":118},
  {"content":"\r\n\r\nعمره رجب بوده و موسم حج هم ذى حجه بوده ، اين دو موسم زيارتى مدتى فاصله بشود انسان غفلت مىكند ، گويا مرحوم آقاى طباطبايى كه نويسنده بر اساس فرمايش ايشان مطلب را نوشته خيال كرده كه موسم حج بوده است ، در حالى كه موسم زيارتى عمره بوده است .\r\nما بر اساس آن‌چه از مجاهد و از ابوعلى در كتب مختلف نقل شده است ، به نظرم كه از ابو على تبيان هم نقل مىكند و مجمع البيان هم دارد ، مراد از ابو على ، ابو على جبائى بايد باشد ، نقل مىكنند كه سال نُهم هجرت كه سال برائت بود ، آن وقت هنوز ذيقعده بود و حج در ذيقعده بوده است ، سال بعدش كه پيغمبر صلى الله عليه و آله حجة الوداع بجا آوردند ، ذيحجه بود و بعد پيغمبر صلى الله عليه و آله فرمودند كه ديگر كسى حق ندارد تغيير حج بدهد « ان الزمان استدار » ، چنين تعبيرى هست كه تثبيت شد و ديگر از ذيحجه به اين طرف كسى حق ندارد « 1 » . بعد اختلاف شده ، بعضى مىگويند در سال نهم هجرت ذيقعده بوده و در سال بعد ذيحجه بوده و حضرت تثبيت كردند ، اين مجاهد و ابو على اينطورى نقل مىكنند .\r\nولى از كلبى كه او هم نسّابه معروف و مهم است ، در كتاب اخبار مكه تأليف ازرقى كه زمان حضرت هادى عليه السلام نوشته شده نقل مىكند كه هم سال نُهم و هم سال دهم هر دو در ذيحجه واقعى انجام شده كه اگر پيغمبر صلى الله عليه و آله تثبيت نمىكردند به محرم مىرفت . آن‌چه كلبى نقل مىكند با روايتى كه ما داريم كاملا تطبيق مىكند ، در روايات ما آن طور كه اقبال از كتاب النبوه مرحوم صدوق نقل مىكند ، حمل پيغمبر صلى الله عليه و آله در دوازدهم جمادى الثانيه واقع شده است ، منتها تعبير اين است كه\r\n\r\n\r\n","description":"","footnote":"\r\n( 1 ) - توضيح استاد مدظله : چيز جالبى است كه براى اينها اسم ذى حجه گذاشتند ، من به يك چيز ديگرى منتقل شدم كه‌محمد رضا كه با فوزيه ازدواج كرد ، اين ازدواج به حسب قانون كشورى صحيح نبود ، بايد ايرانى الاصل باشد تا اين ازدواج صحيح باشد ، رضا خان اين مشكل را حل كرد و گفت من ايرانى الاصل بودن او را به او اعطا كردم و اين ايرانى الاصل شد ، بعد كه طلاق داده شد ، مرحوم آقاى والد مىفرمود كه ديدم روزنامه نوشته بود كه ايرانى الاصل بودن او را ديگر حذف كرده‌اند\r\n","page_name":" 7804 ","page_number":119},
  {"content":"\r\n\r\nاينطورى كه مرحوم مجلسى نقل كرده ، « اثنا عشر ليلة بقيت من جمادى الثانية « 1 » » ، خود ايشان مىگويد كه بايد مضت باشد كه دوازدهم باشد ، ولى شيخ على در حاشيه شرح لمعه از اصول الاخيار پدر مرحوم شيخ بهائى نقل مىكند ، پدر مرحوم شيخ بهائى هم از اقبال نقل مىكند كه جاى اين بقيت ، ذهبت دارد ، همان مضت كه ايشان مىخواست بگويد ، ايشان مىگويد در دوازدهم جمادى الثانيه حمل پيغمبر صلى الله عليه و آله واقع شده است .\r\nحالا ما اين را حساب مىكنيم ترتيب محاسبه اين است كه عرب‌ها روى قانون نسىء در بيست و پنج ماه ، دو حج بجا مىآوردند ، مثلا ملاحظه كنيد الآن بر فرض 1400 است ذى حجه است و حج بجا مىآورند ، سال ديگر هم كه 1401 باشد كه دوازده ماه مىگذرد حج بجا مىآوردند ، حج ديگر سيزده ماه مىشد كه محرم 1403 بود و اسمش را هم ذى حجه مىگذاشتند ، پس اين دو حجى كه بجا آوردند ، در بيست و پنج ماه دو حج بجا مىآوردند ، يكى در 1401 و يكى هم در محرم 1403 ، در بيست و پنج ماه دو حج بجا مىآوردند ، در بيست و پنج سال كه دوازده برابر هر سال است ، بيست و چهار حج بجا مىآوردند ، سال بيست و پنج بود ولى بيست و چهار حج بجا مىآوردند ، در اثر تأخير ماه اينطورى بود ، حالا ما اين را حساب مىكنيم . مىگوييم حمل حضرت مطابق روايت كتاب النبوه مرحوم صدوق در جمادى الثانى واقع شده ، سال بعد هم در جمادى الثانى بجا آوردند ، اين يك سال كه در جمادى الثانى عرب‌ها بجا آوردند ، هم سال حمل حضرت جمادى الثانى بوده و هم سال بعد در جمادى الثانى ، سال‌هاى بعد جلو رفته‌اند ،\r\n\r\n\r\n","description":"","footnote":"\r\n( 1 ) - بحارالانوار ، ج 15 ، ص 251\r\n","page_name":" 7805 ","page_number":120},
  {"content":"\r\n\r\nاين جمادى الثانى ، ماه بعدى در جمادى الثانى بجا آوردند ، دو ماه بعد در رجب بجا آوردند ، رجب ، شعبان ، رمضان ، شوال ، ذيقعد ، ذيحج ، اين الآن سيزده ماه شد ، هم دوازدهمين سالش و هم سيزدهمين سالش ، هر دو به ذى حجه برخورد كرد ، منتها اولش چون حمل در موقع جمادى الثانى واقع شده ، قهرا موقع دوازدهم ذى حجه حساب كنيم ، سيزده سال و نيم مىشود ، آن كه مىخواهيم اين است كه موقعى كه حجة الوداع شده از حمل حضرت شصت و سه سال و نيم گذشته بوده كه با سه ماهى كه بعد متولد مىشود ، از حمل حضرت شصت و سه سال و نُه ماه گذشته است ، چون حضرت شصت و سه سال عمر كرده و نُه ماه هم مدت حملش ، شصت و سه سال و نُه ماه مىشود ، حجة الوداع كه سه ماه قبل از ولادت است ، شصت و سه سال و نيم مىشود ، ما الآن مىخواهيم اين را با شصت و سه سال و نيم تطبيق بدهيم ، بعد از سيزده سال و نيم ، الآن دوازده سال شد و سيزده سال ، هر دو به ذى حجه افتاد ، پنجاه سال ديگر هم برود روى اينكه شصت و سه سال و نيم مىشود ، چون هر بيست و پنج سال به بيست و پنج سال مىشود ، شصت و سه سال و نيم حج پيغمبر در سال حجة الوداع مىشود و سال قبلى حجة الوداع هر دو ذى حجه بوده كه حضرت تثبيت كردند و نگذاشتند تغيير كند ، اين روى حسابى كه كلبى نقل كرده است .\r\nپس به حسب اين محاسبه حمل حضرت در دوازدهم جمادى الثانى بوده ، و در سال حجة الوداع ، كه پيغمبر صلى الله عليه و آله ذى حجه را تثبيت كردند ، حمل حضرت نُه ماهه بوده ، يعنى اگر عمر حضرت تا حجة الوداع محاسبه شود حمل حضرت شش ماه است سه ماه ديگر هم اگر باشد ، كه با رحلت حضرت در ماه صفر اين سه ماه محقق است ، حضرت در نُه ماهه به دنيا آمده ، يا نُه ماه و پنج روز و يا يك قدرى بيشتر ، و اين خيلى طبيعى است .\r\nولى روى حسابى كه مجاهد و ابو على مىگويند ، كه مىگويند در حجة الوداع اولين حج قرار گرفته است ، و قبلش در ذى قعده بوده است ، اگر آن باشد ، با جمادى الاولى تطبيق مىكند ، كه قهراً حضرت ده ماهه مىشود ، ولى روايت ، نُه ماهه گفته است و متعارف‌تر هم هست و اشكالى هم ندارد .\r\n\r\n","description":"","footnote":"","page_name":" 7806 ","page_number":121},
  {"content":"\r\n\r\nفخر رازى در تفسيرش مىگويد كه عربها گفتند صلاح ما نيست كه حج هميشه در ماه ذى حجه باشد ، هوا گاهى گرم مىشود و گاهى سرد مىشود و در گرما خيلىها حاضر نمىشوند بيايند و منافع ما در اين نيست ، لذا بنا را بر اين گذاشتند كه بعضى سال‌ها را سيزده ماهه كنند كه در نتيجه با سال شمسى تطبيق بدهند ، مثلا همه‌اش در اوايل فروردين بشود ، در نتيجه ممكن است سه سال اول مثلًا ذى حجه به فروردين افتاده باشد ، يكى ممكن است در آن قسمت آخر فروردين باشد ، يكى ديگر قسمت‌هاى وسط فروردين باشد ، يكى قسمت اول فروردين باشد ، چون متعارفا بين سال شمسى و قمرى يازده روز تفاوت مىكند ، قهرا بعضى سنوات را سيزده ماهه مىكنند كه دوباره با فروردين تطبيق بكند ، و قهراً نتيجه اين سيزده ماهه بودن ، تأخير ايام حج و به هم خوردن اشهر حُرُم است ، و آيه شريفه كه تعبير مىكند « انّ عدة الشهور عند الله اثنى عشر شهراً » « 1 » در واقع نفى اين كار اعراب است كه گاهى انحرافى سيزده ماهه ايجاد مىكردند ، اين بيان هم محتمل است ، چون لازم نيست كه همه‌اش در چهار سال سه سالش ثابت باشد و بعد سال چهارم سيزده ماهه بشود ، ممكن است گاهى دو سالش دوازده ماهه و يك سالش سيزده ماهه است ، چرا كه با وجود تفاوت يازده روزه در سه سال ، سى و سه روز تفاوت مىكند ، و قهرا در بعضى سنوات بايد يك مقدارى زودتر سال را سيزده ماهه كنند .\r\nخلاصه ، به گفته فخر رازى اعراب اين كار را مىكردند و حج را در ايام فروردين انجام مىدادند ، و ايشان اين قول را قول صحيح مىداند . بعضى ديگر خواسته‌اند بگويند كه براى اينكه پشت سر هم نباشد ، اينها فقط در محرم تصرف مىكردند ، ذيقعده و ذيحجه و محرم كه پشت سر هم است ، محرم را به تأخير مىانداختند ، همه ماه‌ها را تبدل نمىكردند ، فقط همان محرم بوده كه گاهى در خود محرم ، اسمش را محرم مىگذاشتند و احترام قائل بودند و جنگ را ترك مىكردند و گاهى\r\n\r\n\r\n","description":"","footnote":"\r\n( 1 ) - سوره توبه / 36\r\n","page_name":" 7807 ","page_number":122},
  {"content":"\r\n\r\nمحرم را براى بعد مىانداختند و جنگ مىكردند ، آن را خود ايشان به بعض نسبت داده است ، ولى مىگويد درست نيست ، و صحيحش اين است كه همه ماه‌ها در تغيير و تبديل بوده است .\r\nبه نظر ما وجه أقرب براى عبارت « حملت به أمه فى أيام التشريق » در كلام مرحوم كلينى چيز ديگرى است ، كافى اين قسمت را از كتب عامه أخذ كرده است ، و بر خلاف اتفاق اماميه ، هم ولادت حضرت را دوازدهم نوشته و هم وفات را دوازدهم نوشته است « 1 » . و عباراتى كه كلينى نقل كرده ، همه در كتب سنىها هست كه در كتب ما اصلًا خبرى از اينها نيست ، هم ولادت ، هم وفات و هم جاى ولادت پيغمبر كه حضرت در كجا متولد شدند ، همه اينها از كتب عامه اخذ شده است و عين اين تعبيرات در كتب آنها هست . اين مطالب را زبير بن به كار كه نسابه قريش است ، نقل كرده كه حمل حضرت در ثانى ايام تشريق عند الجمرة الوسطى واقع\r\n\r\n\r\n","description":"","footnote":"\r\n( 1 ) - توضيح استاد مدظله : مرحوم حاج شيخ عباس راجع به ولادت ، مسعودى را هم ضميمه كرده ، ايشان خيال كرده‌مسعودى جزء اماميه است ، به تبع مرحوم نجاشى كه ايشان هم مسعودى را جزء اماميه خيال كرده ، ولى مرحوم نجاشى اشتباه كرده و راجع به مسعودى صاحب مروج الذهب اطلاعى نداشته است . توضيح آن كه دو على بن حسين مسعودى وجود دارد كه معاصر هم هستند ، هر دو هم در يك زمان كتاب نوشته‌اند ، يكى صاحب مروج الذهب است كه در 332 نوشته شده و بعد البته اضافه كرده است ، و يكى هم صاحب اثبات الوصية على بن حسين مسعودى در 332 نوشته است ، با بررسى آثار مسعودى صاحب مروج الذهب و تطبيق آنها روشن مىشود كه همه نقلياتش راجع به انبياء و امثال اينها مطابق با مذاق عامه است ، ولى نقليات مسعودى صاحب اثبات الوصية مطابق با اماميه است ، مسعودى صاحب مروج الذهب در طبقات جزء شافعيه ترجمه شده است وى در التنبيه و الاشراف در صفحه 100 يا 99 ، ( التنبيه و الاشراف يا آخرين كتاب است و يا اينكه اواخر نوشته شده است ، چون از زمان فوتش مرحوم نجاشى اطلاع نداشته ، مىگويد تا 333 زنده بوده است ، ايشان در 345 التنبيه و الاشراف را نوشته است و در همان سال يا در 346 فوت كرده ، اختلاف است . ) درباره قطعية يعنى اشخاصى كه قطعوا بموت موسى بن جعفر عليه السلام در مقابل واقفه كه مىگويند حضرت زنده است و فوت نكرده است ، مىگويد قطعيه افراد مختلفى هستند يكى اماميه اثنا عشريه‌اى كه اكثرش هم همين‌ها هستند ، مىگويد « القطعيه بالامامة الاثنى عشرية منهم الذين كان اصلحهم فى حسب العدد ما رواه ابان بن ابى عياش عن سليم بن قيس الهلالى ان النبى صلى الله عليه و آله قال لعلى يا على ! انت و اثنى عشر من ولدك ائمة الحق و لم يرو هذا الحديث غير ابان بن ابى عياش عن سليم بن قيس » ، روشن است كه صاحب اثبات الوصية كه شيعه است ، نمىگويد مدركى براى دوازده امام نيست غير از همين روايت كه آن هم اين ابان بن ابى عياش از سليم بن قيس نقل كرده است ، فرد امامى مذهب اينطور تعبير نمىكند ، و پيداست كه نويسنده اين مطلب شيعه امامى نيست ، منتها خيلى از سنىها نسبت به افضليت اميرالمؤمنين عليه السلام گرايش‌هايى در بعضى جاها مثل ما دارند ، جهات ديگرى هست كه خيلى از سنى دارند\r\n","page_name":" 7808 ","page_number":123},
  {"content":"\r\n\r\nشد ، ولادتش هم منزل محمد بن يوسف در فلان جا واقع شد ، همه اينها را در آنجا دارد ، مرحوم كلينى از كتب سنىها برداشته ، منتها خود زبير بن به كار يك مطلبى دارد كه ايشان آن ذيلش را نگاه نكرده است ، او كه مىگويد در ايام تشريق واقع شده است ، ولادت حضرت را ماه رمضان مىداند ، هم ايام التشريق گفته و ولادت حضرت را بر خلاف مشهور در ماه رمضان مىداند ، ولى مرحوم كلينى ديده كه شهرت بين عامه و خاصه ولادت در ماه ربيع الاول است ، مشهور عامه را از نظر ولادت از او اخذ كرده ، ولى از نظر حمل چون در كتب عامه جايى پيدا نكرده و ديده كه زبير بن به كار در ايام التشريق نوشته ، او هم كه نسابه قريش است ، از آنجا اخذ كرده است و ديگر غفلت كرده كه او ولادت حضرت را در ماه رمضان نوشته نه در ماه ربيع الاول كه مشهور قائل هستند . اين اشتباه مرحوم كلينى است « 1 » .\r\nناگفته نماند كه در حل اين مشكل بايد توجه داشت كه دوازدهم ربيع الاول كه سنىها مىگويند ، ربيع الاول تبدلى نبوده ، ربيع الاول واقعى است كه كتب ما مىنويسند ، كتب ما كه مىگويند ماه ربيع الاول يا بعضش هم شايد ربيع الثانى است ، زمان خودشان را مىخواهند بگويند ، ربيع الاول تبدلى كه نمىگويند ، ولى ايام التشريق اصطلاحى است كه تابع حج بوده ، آن وقت هم چون حج بوده ، قطعاً تشريقش هم بوده است ، معناى تشريق جلوى آفتاب انداختن است و واقعا هم همان موقع ايام التشريق بوده است ، هر چند ذى حجه‌اش واقعى نبوده باشد ، ولى تشريق واقعيت محفوظش با همين است كه قربانىها را جلوى آفتاب بيندازند ، ولذا چون ايام حج متبدل بوده ، ايام تشريقش هم متبدل بوده است ، ولى ربيع\r\n\r\n\r\n","description":"","footnote":"\r\n( 1 ) - توضيح استاد مدظله : در كتب سابقين اين اشتباه گاهى وجود دارد ، گاهى مىگويند مثلًا يكى از اين معصومين فلان وقت متولد شد ، كى وفات كرد ، كى به امامت رسيد ، مدت امامت را مىخواهند تطبيق مىكنند ، مىبينند جور در نمىآيد ، يكى از يك جا اخذ شده و يكى از جاى ديگر ، همين الغدير كه مرحوم آقاى امينى نوشته ، اصل غدير جزء قطعيات است و در آن هيچ حرفى نيست ، بحث در كيفيت آن است ، گاهى يكى از يك جا اخذ كرده و يكى از جاى ديگر و اگر بخواهيم با هم ضميمه كنيم با هم تناسب ندارد ، چون از كتب مختلفى اخذ شده است\r\n","page_name":" 7809 ","page_number":124},
  {"content":"\r\n\r\nالاول و ربيع الثانى واقع محفوظ داشته است ، و به حسب روايات ما تولد حضرت در ماه ربيع الاول واقع شده است .\r\nبه نظر ما قول صحيح براى حل مشكل آن است كه « حملت به امه ايام التشريق » روايت نيست ، هر چند در شرح لمعه به عنوان روايت نقل كرده ولى روايت نيست ، كلام خود مرحوم كلينى است و ايشان در اين مسأله اشتباه كرده است . و بر اين قول اماميه كه حمل بيش از يك سال نيست ، و همه چيز هم شاهد بر صحت آن و بطلان حرف سنىها است ، هيچگونه مناقشه‌اى وارد نيست . چه ما نسىء را به شكلى كه گفته‌اند ، بپذيريم كه خيلىها گفته‌اند ، و چه قول مرحوم آقاى طباطبائى را بپذيريم كه مىفرمايد كه در آيه شريفه  « يُحِلُّونَهُ عاماً وَ يُحَرِّمُونَهُ عاماً »  « 1 » ممكن است مراد از تحريم و تحليل راجع به جنگ باشد . كه البته ايشان اين نكته را كه اصل نسىء به خاطر حج بوده و نتيجه آن در ايام اشهر حرم هم ظاهر مىشده است ، يك ماه مطابق آن قانونشان حرام مىدانستند و يك ماه حلال ، بر خلاف لفظ آيه مىداند ، ولى به نظر ما بر خلاف لفظ آيه هم نيست و منافاتى ندارد .\r\nدليل قول ده ماه : اين قول را مرحوم محقق ، حسن دانسته است ، احتمالًا منشأ اين قول اين باشد كه خارجاً تا ده ماه ديده شده است ، و بيش از ده خيلى نادر است و نادرها حكم معدوم دارند ، ممكن است الآن هم يك وسائلى پيدا بشود كه چند سال هم نگه دارند ولى نوادر را به حساب نمىآورند و غير غالب به حساب مىآيد ، و اين علما با ضميمه كردن واقعيت خارجى به رواياتى كه تغيض و تزداد را به كمتر از نُه ماه كمتر و بيشتر از آن تفسير كرده‌اند ، مجموعاً خواسته‌اند بگويند تا ده ماه مىتواند ادامه داشته باشد ، البته اين وجهى است كه باعث شده برخى مدعى شوند كه اين قول هم روايت دارد است ، مثل مرحوم ابن حمزه كه گفته روايت دارد . البته تعبير متأخرين مثل ايضاح و بعد از او كه گفته‌اند « المستفاد من\r\n\r\n\r\n","description":"","footnote":"\r\n( 1 ) - سوره توبه / 37\r\n","page_name":" 7810 ","page_number":125},
  {"content":"\r\n\r\nالروايات » ، مقدارى روشن‌تر است ، و با اين ضميمه كردن خارج به روايات مقدارى مناسب‌تر است ، ولى بالاخره با ملاحظه جمع بين روايات و سند و جهات ديگر ، قول به يكسال مقدم بر دو قول ديگر است .\r\n\r\nامكان لعان در كمتر و بيشتر از زمان حمل\r\nبحثى مرحوم شيخ مفيد دارد و در مختلف از مرحوم شيخ طوسى هم نقل شده و بعضى هم به هر دو نسبت داده‌اند ، البته مختلف عبارات را نقل كرده « 1 » ، گويا مىخواهد بفرمايد مرحوم شيخ مفيد و مرحوم شيخ طوسى هم عقيده هستند كه اگر اقل از شش ماه شد شخص اختيار دارد كه نفى بكند و بگويد اين بچه من نيست و مىتواند اقرار بكند و بگويد بچه من است ، مشكلى ندارد ، البته غير از مرحوم شيخ مفيد و اگر بپذيريم مرحوم شيخ طوسى ، كسى ديگرى به اين مطلب قائل نيست ، بعضى صريحاً گفته‌اند كه اين مطلب درست نيست ، البته براى اين مدعا كشف اللثام وجهى ذكر كرده است و در جواهر هست كه البته به نظر ما وجه معتنابهى نيست .\r\nشيخ مفيد در مقنعه : « و ان ولدته حياً تاماً لأقل من ستة أشهر من يوم لامسها فليس بولد له فى حكم العادة و هو بالخيار ان شاء أقرّ به و ان شاء نفاه عنه غير أنه لو نفاه فخاصمته المرأة ، و ادعت انه منه و اختلفا فى زمان الحمل كان عليه ملاعنتها « 2 » » و روشن است كه اگر مورد تصديق باشد كه شش ماهه است ، جاى لعان نيست ، بلكه در كمتر از شش ماه است كه جاى لعان است .\r\nو ظاهر اين تعبير اين است كه صورتى كه علم دارد كه كمتر از شش ماه است و منظور آن است كه متعارف نيست و معتاد نيست كه كمتر از شش ماه باشد ولى احتمال است كه ندرتاً باشد ، ايشان مىگويد مىشود . ايشان هم‌چنين درباره اكثر از تسعة اشهر هم مىگويد : « و لو أن رجلا تزوج بامرأة و دخل بها ثم اعتزلها بعد الدخول و\r\n\r\n\r\n","description":"","footnote":"\r\n( 1 ) - مختلف الشيعة ، ج 7 ، ص 316 - / 317\r\n( 2 ) - المقنعه ، ص 538\r\n","page_name":" 7811 ","page_number":126},
  {"content":"\r\n\r\nجائت بولد لأكثر من تسعة أشهر من يوم دخل بها لم يكن الولد منه و كان له نفيه الا أن تخاصمها المرأة فيه و تخالفها فى وقت . . . « 1 » » اين دو عبارت وجود دارد ، منتها راجع به اقل أقر دارد و راجع به اكثر كان له نفيه دارد ، اين عبارت مقنعه است .\r\nشيخ در نهاية : « فإن جائت به لأقل من ستة أشهر حيا سليما جاز له نفيه و كذلك ان جائت بالولد لأكثر من تسعة أشهر كان له نفيه الا انه متى نفاه و رافعته المرأة الى الحاكم كان عليه ملاعنتها « 2 » » . به نظر مىرسد منظور شيخ از اين عبارت « كان له نفيه » ، اين نيست كه حق اقرار هم دارد كه بگويد بچه من است ، بلكه فقط ملزم نيست كه بگويد بچه من نيست ، بخواهد نفى بكند اشكال شرعى ندارد ، اما ممكن است كه نخواسته نفى بكند و معناى نفى نكردن اين نيست كه ملتزم بشود كه بچه من است ، ايشان در چند سطر بعد عبارتى دارد كه مراد را روشن مىكند ، و منظور اين است كه اين بچه از نظر شرعى بچه اين نيست ، بخواهد مىتواند بگويد نيست ، اما اين دلالت ندارد كه بگويد بچه من است ، و منافات ندارد با قول ديگران كه مىخواهند بگويند اين منفى است ، لذا ممكن است بگويد كه شرعا منفى هم هست و حق هم ندارد به خودش نسبت بدهد ، « و اذا كان للرجل امرأة لم يدخل بها أو يكون قد دخل بها غير انه يكون قد غاب عنها غيبة تزيد على زمان الحمل وجب عليه نفيه عن نفسه « 3 » » ، اينجا نمىخواهد بگويد كه اگر سكوت بكند خلاف شرع كرده ، بلكه منظور آن است كه اين شرعا بچه او نيست . به نظر ما با ملاحظه اين جهات مرحوم شيخ طوسى نمىخواهد بگويد كه مرد مىتواند اقرار كند كه بچه اوست ، بلكه از نظر شرعى بايد بچه خودش نداند ولى خيلى ملزم نيست كه تظاهر بكند به اين مطلب كه بچه من نيست . خلاصه ، از اين عبارت صريحا چيزى درنمىآيد ، اما مرحوم شيخ مفيد صريحاً مىگويد كه مىتواند اقرار بكند .\r\n\r\n\r\n","description":"","footnote":"\r\n( 1 ) - همان ، ص 539\r\n( 2 ) - النهاية ، ص 505\r\n( 3 ) - النهاية ، ص 506\r\n","page_name":" 7812 ","page_number":127},
  {"content":"\r\n\r\nحالا بحث اين است كه مستند اين مطلب چيست ؟ در كشف اللثام « 1 » مىگويد شايد مستند اين روايتى باشد كه به آن روايت هم سنداً و هم دلالتاً اشكال كرده‌اند ، « عن حسن بن محبوب عن أبى جميلة عن أبان بن تغلب قال سألت أبا عبد الله عليه السلام عن رجل تزوج امرأة فلم تلبس بعد ما اهديت اليه الا أربعة أشهر حتى ولدت جارية فأنكر ولدها و زعمت هى انها حبلت منه ، فقال لا يقبل ذلك منها ، و ان ترافعا الى السلطان تلاعنا و فرق بينهما و لم تحل له أبداً « 2 » » ، وقتى لعان مطرح مىشود استفاده مىشود كه به حسب حكم واقعى چنين احتمالى در كار هست ، و الولد للفراش اقتضا مىكند كه با وجود احتمال ، به فراش ملحق بشود . و از آن طرف هم روايت شش ماه كمتر است كه فرزند را نفى مىكند ، و گويا منظور كشف اللثام اين است كه براى جمع اينها بگوييم كه اختيار هست كه ملحق بشود يا ملحق نشود ، گفته‌اند كه شايد منشأ استدلال اين روايت باشد .\r\nبحث سندى : در سند اين روايت جز أبى جميلة اشكالى نيست ، كتابى كه منسوب به ابن غضائرى است ، أبى جميلة مفضل بن صالح را خيلى شديد تضعيف كرده و مىگويد كذاب يضع الحديث ، مرحوم نجاشى و مرحوم شيخ طوسى در شرح حال خود ابى جميله چيزى ندارند ، با اينكه اينها معمولا ملتزم هستند كه اگر نقطه ضعفى هست ، ذكر كنند ، منتها در شرح حال جابر بن يزيد جحفى مىگويد « روى عنه جماعة غمز فيهم و ضعفوا منهم عمرو بن شمر و مفضل بن صالح » ، مرحوم آقاى خوئى از اين عبارت استظهار كرده كه ضعف اين افراد متسالم به بين الاصحاب است ، با اينكه هيچ نحو ظهورى ندارد و هيچ مدلول نيست ، همين كه مرحوم ابن غضائرى تضعيف كرده باشد ، كافى است كه بگويند تضعيفش كرده‌اند ، چنان كه وقتى مرحوم نجاشى ضعيف بگويد ، مىگويند ارباب رجال تضعيفش كرده‌اند . ولى امثال اين تضعيف‌ها كه به احتمال قوى راجع به\r\n\r\n\r\n","description":"","footnote":"\r\n( 1 ) - كشف اللثام ، ج 7 ، ص 534\r\n( 2 ) - وسائل الشيعة ، ابواب احكام الاولاد ، باب 17 ، ح 10\r\n","page_name":" 7813 ","page_number":128},
  {"content":"\r\n\r\nمرحوم ابن غضائرى است ، و به خصوص اين مورد كه رواياتى را از جابر بن يزيد جحفى نقل كرده چندان مورد اعتنا نيست ، زيرا روايت‌هاى مربوط به جابر و روات از جابر ، رواياتى است كه مسائل غلو در آن مطرح است و در اين مسائل اختلاف انظار شديد است و خيلى نمىشود اين تضعيفات را اعتنا كرد ، و لذا اگر در مقابلش دليل قابل ملاحظه‌اى باشد اينها صلاحيت معارضه ندارند . رساله منتسب به مرحوم ابن غضائرى چندان مسلم نيست كه از او باشد است ، مرحوم آقا شيخ بزرگ صريحا منكر است ، مرحوم آقاى خوئى هم به تبع ايشان اين انكار را قبول كرده است ، البته ما نمىتوانيم به طور قطعى چيزى بگوييم ولى يك نمونه براى جعل او آنجا نقل كرده است . ابن عضائرى با سند نقل مىكند كه خود ابى جميله مىگويد رساله معاويه به محمد بن أبى بكر را من جعل كردم و اين را دليل بر ضعف او قرار داده است . اين مطلب دو اشكال دارد ؛ يكى در سند آن است زيرا در طريق سندى كه در آنجا نقل مىكند على بن محمد بن زبير قرار دارد كه در كتب ما توثيق نشده است ، هر چند در خيلى مواقع مرحوم شيخ طوسى كتاب‌هاى على بن حسن بن فضال را به وسيله على بن محمد بن زبير روايت مىكند ، ولى اين روايت كردن قرينه‌اى براى اعتماد به او نيست ، چون شيخ اين كار را براى قرب سند انجام داده است . توضيح آن‌كه : يكى از روش‌هايى كه سابقاً رايج بوده است ، اين است كه بعضى از كتب مسلم الانتساب را براى قرب الاسناد از اشخاصى كه واسطه كمترى دارند نقل مىكرده‌اند ، و براى اعتماد به طريق نبوده ، بلكه اعتبار روايت از جاى ديگرى ثابت بوده است . على بن محمد بن زبير هم پيرمرد بوده و روايت به وسيله او جنبه قرب الاسنادى دارد . برخى حتى براى قرب الاسناد از طريق جن هم روايت نقل كرده‌اند « 1 » . اصطلاحا علو سند تعبير مىكنند ، عالى السند دليل بر\r\n\r\n\r\n","description":"","footnote":"\r\n( 1 ) - توضيح استاد مدظله : من مكرر عرض كرده‌ام ، مرحوم آقاى شرف الدين كه از ايشان اجازه روايتى گرفتيم ، يك ثبت‌الاثبات چاپ شده كه آنجا چاپى است منتها يك مقدارش را سفيد گذاشته بودند كه ايشان به خط خودش و با امضاء خودش اسم آن طرف مستجيز را بگذارد ، آنجا از شيخ از هر كه كتب عامه را مىخواهد روايت كند كه مىگويد ما صحيح بخارى را به طريق معمرين با ده واسطه نقل مىكنيم كه بايد همه صد و بيست ساله باشند كه با ده واسطه بخواهد كتاب بخارى را نقل كند ، و ما حدثنى به شمحروش از طريق الجن مثلا از بخارى ، از طريق جن هم كه واسطه همان يكى بيشتر نيست ، در بحار هم آن حديث « من خرج عن زيه فدمه هدر » را از طريق جن نقل كرده است\r\n","page_name":" 7814 ","page_number":129},
  {"content":"\r\n\r\nاعتبار سند نيست ، و به معناى اين نيست كه سند خيلى خوب است ، اصطلاح است در بين محدثين يعنى قليل الواسطه است ، حالا مىخواهد معتبر باشد مىخواهد نباشد . در اين مورد هم تصريح شده كه على بن محمد بن زبير علو سند داشته است و به خاطر اعتماد به او نيست كه در طريق آمده است .\r\nاشكال ديگر اين است كه اين گونه جعل كردن كه براى طعن افرادى مثل معاويه است ضررى به ساير روايات فرد نمىزند هر چند ما اين روش را نمىپسنديم و توجيهى ندارد كه براى طعن بر دشمن به جعل متوسل شويم و تازه اگر كسى استثناءاً در يك موردى روى عناوين ثانويه بگويد ، كه اينطور عناوين ثانويه‌ها به نظر ما سليقه خوبى نيست ، اگر در يك جا يك مطلبى را استثناءاً جعل كرده باشد حالا بعد فهميده باشد كه اين راه غلطى است و در هيچ جاى ديگر اين كار را نكرده باشد ، اگر دليل معتبرى بر آن باشد ، به روايت‌هاى ديگرش صدمه نمىخورد . مثل اين كه افراد مهم بر مطالب ديگر او اعتماد كرده باشند ، اين سليقه نامتعارف او به روايت‌هاى ديگرش صدمه نرسد .\r\nدر مورد ابى جميله نيز مىبينيم كه كتابش را حسن بن على بن فضال نقل كرده كه خودش از اجلاء ثقات است و جزء اصحاب اجماع است و از او در اسانيد روايات زيادى دارد كه يكى دو روايت نيست ، و نيز بزنطى و ابن ابى عمير و صفوان كه مرحوم شيخ تصريح كرده كه لا يروون و لا يرسلون الا عن ثقه ، از او روايت دارند و بلكه بزنطى اكثار روايت دارد ، يونس بن عبد الرحمن از فقهاء معروف است و جزء اصحاب اجماع است و اكثار روايت كرده است ، عبد الله بن مغيرة از او روايت دارد ، عثمان بن عيسى هم كه از اصحاب اجماع است ، روايت دارد ، و هم‌چنين است حسن بن محبوب ، اينها همه از او روايت دارند ، بنابر اين ،\r\n\r\n","description":"","footnote":"","page_name":" 7815 ","page_number":130},
  {"content":"\r\n\r\nعبارت كذابٌ يضع الحديث با اين محكمى كه در اين رساله منسوب به مرحوم ابن غضائرى هست ، مورد قبول اجلّاء مذكور نبوده كه اگر اينطور تشخيص بدهند از او اخذ حديث نمىكنند . نظر ما اين است كه از نظر سند در روايت‌هاى مفضل بن صالح مناقشه نكنيم .\r\nبحث دلالى : اين روايت دلالتى بر مدعا ندارد كه ثابت شود كه كمتر از شش ماه هم ممكن است . و به نظر مىرسد همين كه موضوع لعان پيش آمده كشف مىكند محتمل فرض شده كه مورد لعان است . همين جواب را به اين استدلال داده‌اند كه اگر بعد از چهار ماه زن ادعا كرد بچه از آن شوهر است و گفتند سراغ لعان بروند ، درست است و اشكال وارد است كه چهار ماه نمىشود ، ولى زن كه مىگويد كه اين بچه تو است ، ممكن است ناشى از اين باشد كه زن مدعى اين باشد كه بيش از چهار ماه است ، شش ماه شده است ، ممكن است بگويد كه درست است كه چهار ماه است كه خانه تو آمده‌ام ، ولى اين مسأله حالا يا با دخول بوده يا با ملاعبه بوده قبلا پيشآمد كرده ، اين حمل مربوط به قبل است ، همه اينها محتمل است ، چون محتمل است موضوع براى لعان پيش مىآيد . پس اين كه اين مورد موضوع لعان شده دليل نيست كه در جايى كه قطعاً ملاعبه و دخولى نشده و صرفا چهار ماه بعد بوده ، باز هم حق لعان وجود داشته باشد .\r\nعلى اى تقدير ، مسأله خيلى روشن است كه اگر ثابت بشود تولد در كمتر از شش ماه است ، حالا احتمال خيلى ضعيف هم داده بشود كه قبل از شش ماه هم منكر باشد ، اقرار نمىتواند بكند ، و اگر بعد تالى فاسدى پيدا نكند ، سكوتش ذاتاً اشكالى ندارد ، ولى اقرار نمىتواند بكند .\r\nيكى از شرائطى كه براى الحاق ذكر شد ، دخول بود و بعد بر اين مطلب در شرايع تفريع مىكند ، « فلو لم يدخل بها لم يلحق به » در جواهر هم مىفرمايد اجماعاً\r\n\r\n","description":"","footnote":"","page_name":" 7816 ","page_number":131},
  {"content":"\r\n\r\nبقسميه و نصوصاً « 1 » ، و توضيح داده شد كه اين تعبير به نوعى مسامحه است ، زيرا اگر فراش محقق باشد ، يعنى زوج ، يا مالكى بود كه احتمال الحاق به او بود ، و لو دخول نشده باشد مىگوييم ملحق مىشود ، در اثر ملاعبه حمل برداشته ، هم ملاعبه از امور غير عادى نيست و هم با ملاعبه حمل برداشتن غير عادى نيست ، لذا اگر اين مطلب محتمل باشد كه در اثر ملاعبه بدون دخول حمل برداشته باشد ، با قاعده الولد للفراش بايد به او ملحق كنيم و اين ادعاى اجماع بقسميه تسامحى است .\r\nالبته ظاهر ابتدايى از اين تعبير كه « لو لم يدخل بها لم يلحق » ، گويا اين است كه حكم دائر مدار واقع عدم الدخول است ، ولى به قرينه صدر و ذيل و ساير قرائن ، ظاهراً مرحوم صاحب جواهر چنين استظهار كرده كه مراد از لم يدخل بها ، اين است كه علم هم جزء موضوع است يعنى اگر علم داشته باشند كه دخول نشده است ملحق نيست ، پس عبارت « لم يدخل بها » يعنى « احرز أنه لم يدخل بها » ، و در نتيجه مىخواهد نتيجه گيرى كند كه اگر دخول محتمل باشد ، الحاق هست ، و نفس عدم دخول واقعى ، مانع از الحاق نيست ، مگر اينكه مراد از اين الحاق و عدم الحاق ، عدم الحاق واقعى باشد يعنى اگر واقعاً دخول نشده باشد ، ملحق نيست .\r\nناگفته نماند كه حكم ظاهرى بحث ديگرى است ، و در حكم ظاهرى علم جزء موضوع است و دخالت دارد ، ولى نسبت به حكم واقعى ، بنابر فرمايش آقايان ، نفس دخول و عدم دخول موضوع است . البته ما اصل مطلب را قبول نداريم و دخول را لازم نمىدانيم و انزال به ملاعبه هم باعث الحاق مىشود .\r\n\r\n\r\n","description":"","footnote":"\r\n( 1 ) - جواهر الكلام ، ج 31 ، ص 229\r\n","page_name":" 7817 ","page_number":132},
  {"content":"\r\n\r\nدر اين مطلب دو مدعاى قابل بحث وجود دارد ؛ يكى مراد مرحوم محقق از اين عبارت است . برداشت ما بر خلاف استظهار صاحب جواهر است كه معتقد است مرحوم محقق قطع را هم داخل موضوع مىداند . به نظر ما از عبارت چنين چيزى بدست نمىآيد ، چنان كه در رسائل و جاهاى ديگر هم هست اشياء در موضوعات واقعى وضع شده ، علم در موضوعات دخالت ندارد . البته براى تنجز و احكام ظاهريه بحث ديگرى است . و نيز ممكن است از عبائر ديگر محقق كه بعد مىآيد استفاده كنيم كه مختار ايشان در اين موارد چنين هست يا نيست ، ولى از اين عبارت چيزى بدست نمىآيد .\r\nبحث ديگر فتواى مرحوم صاحب جواهر است كه مىفرمايد ، دخول اگر مشكوك شد و بچه‌اى هم به دنيا آمد ، اگر سائر شرائط مثل اقل حمل و اكثر حمل درست بود و فقط دخول مشكوك بود ، ايشان مىفرمايد ملحق مىشود ، به دليل قانون الولد للفراش . اين قاعده ، قانونى است شرعا كه عامه و خاصه قبول كرده‌اند ، روايات فريقين است كه اگر مشكوك شد كه ولد ، بچه زوج است يا بچه اجنبى است ، البته به نحو شبهه نه زنا ، در اين موقع شرعا ملحق به زوج است كه صاحب فراش است ، اينجا هم الآن حملى پيدا كرد و بچه‌اى به دنيا آمده نمىدانيم كه بچه شوهرش است يا بچه غير شوهر ، زيرا نمىدانيم كه شوهر دخول كرده يا دخول نكرده ، يعنى اصل دخول مشكوك است ، و گاهى ممكن است شوهر هم شك كند كه دخول شده يا نشده ، در همه اين صور ، بچه به دنيا آمده را بايد بچه خودش حساب بكند ، به دليل قانون الولد للفراش ، فراش به معناى شوهر باشد يا زن ، ولد ملحق به زوج است . البته اگر مسأله شك نباشد و شوهر به قطع انكار كند بحث لعان پيش مىآيد ولى اين جا شوهر نفى نمىكند و شك دارد .\r\nمرحوم محقق همچنين مىفرمايد كه اگر دخول قطعى باشد ولى بچه در كمتر از شش ماه آورده بشود ، اين هم به شوهر ملحق نمىشود ، چون قطعى است . اينجا هم مرحوم صاحب جواهر مىفرمايد در فرضى كه مشكوك باشد كه آيا نُه ماه گذشته است يا نه ؟ مثل فرض دخول مشكوك ، الولد للفراش مىگويد ملحق به اوست ، اگر زمان دخول هم مشكوك شد و در نتيجه شك شد كه آيا واجد شرط\r\n\r\n","description":"","footnote":"","page_name":" 7818 ","page_number":133},
  {"content":"\r\n\r\nهست يا واجد شرط دوم نيست ، الولد للفراش اثبات مىكند كه واجد شرط دوم هست ، با الولد للفراش هم اثبات دخول مىشود و هم مقدار زمان كه شرط براى دخول است ، وجود دارد .\r\n« و كذا لو اتفقا على انقضاء ما زاد عن تسعة أشهر أو عشرة من زمان الوطى أو ثبت ذلك بغيبة متحققة تزيد عن أقصى الحمل و لا يجوز له الحاقه بنفسه و الحال هذه « 1 » » ، يكى از مواردى هم كه الحاق نيست ، اين است كه طرفين قبول دارند كه از وقت دخول بيشتر از مدت حمل گذشته است ، اينجا هم به زوج ملحق نمىشود ، و يا اين كه مربوط به اتفاق الطرفين نيست ، بلكه يك سال است يا دو سال است كه شوهر غيبت كرده است ، در اينها هم محقق مىفرمايد ملحق نيست و اگر بخواهد شوهر دعواى الحاق بكند و او را به خودش ملحق بكند ، خلاف شرع است .\r\n\r\nبررسى روايات الولد للفراش\r\nپيغمبر صلى الله عليه و آله در خطبه حجة الوداع فرموده‌اند كه الولد للفراش و للعاهر الحجر ، و معصومين عليهم السلام در روايات به اين فرمايش پيغمبر صلى الله عليه و آله استدلال كرده‌اند ، فريقين با اين فرمايش پيغمبر صلى الله عليه و آله روايت نقل كرده‌اند و در اسانيد كثيرى از روايات ما واقع شده است .\r\n1 . محمد بن يحيى عن احمد بن محمد عن على بن الحكم عن ابان بن عثمان عن الحسن الصيقل ( ما راويان اين روايت را اشكال نمىكنيم ) عن ابى عبد الله عليه السلام قال سمعته يقول و سئل عن رجل اشترى جارية ثم وقع عليها قبل أن يستبرء رحمها قال بئس ما صنع يستغفر الله و لا يعود ، قلت و انه باعها من آخر و لم يستبرء رحمها ثم باعها الثانى من رجل آخر فوقع عليها و لم يستبرء رحمها فستبان حملها عند الثالث ، فقال ابي عبد الله عليه السلام الولد للفراش و للعاهر الحجر « 2 » » . قانون اين است كه اگر كسى جاريه مدخوله‌اى را\r\n\r\n\r\n","description":"","footnote":"\r\n( 1 ) - جواهر الكلام ، ج 31 ، ص 231\r\n( 2 ) - وسائل الشيعه ، ابواب نكاح العبيد و الاماء ، باب 58 ، ح 2 . جامع احاديث الشيعه ، ابواب نكاح العبيد ، باب 43 ، ح 2 . الكافى ، ج 5 ، ص 491\r\n","page_name":" 7819 ","page_number":134},
  {"content":"\r\n\r\nخريد ، صبر كند تا يك حيض ببيند و استبراء رحم كند تا شبهه حمل از آن اولى دفع بشود و فورى با او مباشرت نكند ، اماره است براى اينكه از مالك قبل حامله نيست ، حالا در اين روايت اين استبراء نشده و مشترى مباشرت كرده است ، حضرت فرمودند بچه‌اى كه به دنيا آمده فرزند فرد اخير است كه بالفعل مالك است ، روايت فراش موجود بالفعل را اقتضا مىكند ، از اين روايت نفى عاهر هم مىشود ، اگر شبهه زنايى هم باشد ( امكان آلوده شدن در اماء زياد است ، در احرار نادر است ) ، مىفرمايد و للعاهر الحجر ، بعضى گفته‌اند مراد از حجر سنگسار است ، كه ظاهراً تفسير درستى نباشد چون هر زانى سنگسار نمىشود ، عاهر مطلق زانى است ، ولى سنگسار براى زانى محصن است ، پس اين تعبير كنايه است ، در بعضى موارد هم هست كه للعاهر التراب ، و در بعضى نقل‌ها الثلعب ، كه آن هم به نظرم تراب است ، يعنى كنايه است كه به او خاك و يك چيز بىارزش بدهند ، يعنى هيچ چيزى نصيب او نيست ، و بچه ربطى به او ندارد . به هر حال استفاده مىشود كه بچه به فراش موجود داده مىشود ، و فراش‌هاى سابق چون زائل شده ، فعلا محتمل است كه بچه اخير باشد و به اخير داده مىشود . البته در اين روايت وجود عاهر فرض نشده چون اين افراد جاهل بوده‌اند .\r\n2 . روايت سعيد اعرج : ابو على الاشعرى عن محمد بن عبد الجبار و حميد بن زياد عن ابن سماعة جميعا عن صفوان عن سعيد الاعرج عن أبى عبدالله عليه السلام « قال سألته عن رجلين وقعا على جارية فى طهر واحد لمن يكون الولد ؟ قال للذى عنده لقول رسول الله صلى الله عليه و آله الولد للفراش و للعاهر الحجر « 1 » » .\r\nبحث سندى : اين روايت دو طريق دارد ؛ طريق اول ؛ ابو على الاشعرى عن محمد بن عبد الجبار ثقه هستند و صحيحه است ، ابو على الاشعرى ، احمد بن ادريس است و از آن ناحيه صحيحه است . و حميد بن زياد عن ابن سماعة ، هر دو\r\n\r\n\r\n","description":"","footnote":"\r\n( 1 ) - وسائل الشيعه ، همان ، ح 4 . جامع احاديث الشيعه ، همان ، ح 5 . الكافى ، همان\r\n","page_name":" 7820 ","page_number":135},
  {"content":"\r\n\r\nواقفى هستند ولى واقفى ثقه هستند ، اگر آن طريق صحيح نبود ، روايت موثقه حساب مىشد ، ولى چون اين روايت هم طريق موثق و هم طريق صحيحه دارد ، روايت صحيحه حساب است ، سعيد اعرج هم سعيد بن عبد الرحمن أعرج است كه بعضى هم عبدالله گفته‌اند و او هم ثقه است .\r\nدر اين تعبير كه « الولد للفراش و للعاهر الحجر » ، دو احتمال وجود دارد ؛ يكى اينكه بگوييم از اين تعليل الولد للفراش و للعاهر الحجر ، دو حكم استفاده مىشود ، هم الحاق ولد به فراش بالفعل و نفى از فراش‌هاى قبلى ، و هم نفى ولد زنا بودن زيرا در كنيز خطر زنا زياد است ، و حضرت با اين تعبير اين احتمال را منفى دانسته‌اند . پس احتمال اول اين كه روايت علت براى هر دو جهت باشد . و احتمال دوم هم اين كه حضرت نمىخواهند اين را براى فراش بالفعل دليل بياورند و فقط براى نفى زنا ذكر كرده‌اند . ولى ظاهرش اين است كه براى الحاق به فراش بالفعل هم مىخواهند تعليل بياورند ، و اين احتمال اقوا است .\r\nدر روايت مىگويد « رجلين وقعا على جارية فى طهر واحد » ، معنايش اين است كه اگر در دو طهر بود ، اشكالى نداشت ، ظاهرش عبارت از اين است كه استبراء نشده است ، اين موارد متعارفا موارد جهل به حكم است ، چون اين مسائل را همه نمىدانند ، فردى مالك شده ، مباشرت مىكند . در صورت علم مسأله فرق مىكند ، اگر زنا كرده باشد ، به زانى ملحق نمىشود .\r\n3 . على بن ابراهيم عن أبيه عن ابن ابى عمير عن حماد عن الحلبى عن أبى عبد الله عليه السلام « قال أيما رجل وقع على وليدة قوم حراماً ثم اشتراها ثم ادعى ولدها فانه لا يورث منه شىء فانّ رسول الله صلى الله عليه و آله قال الولد للفراش و للعاهر الحجر و لا يورّث ولد الزنا الا رجل يدعى ابن وليدته « 1 » » . اين روايت صحيحه است و بر اساس آن مالك مىگويد اين بچه وليده من و كنيز من است و مدعى نيست كه فرزند خودش است ، به زانى ملحق\r\n\r\n\r\n","description":"","footnote":"\r\n( 1 ) - وسائل الشيعه ، همان ، باب 74 ، ح 1 . كافى ، ج 7 ، ص 163 ، باب ميراث ولد الزنا ، ح 1\r\n","page_name":" 7821 ","page_number":136},
  {"content":"\r\n\r\nنيست ، بلكه چون مالك مدعى است كه بچه نماء كنيز است و ارث مملوك اوست ، به عنوان مالكيت از مملوك ارث مىبرد ، و لو اولاد او نيست ، اولاد خارجى البته به طور غير شرعى بچه آن زانى است ولى نماء مالك است .\r\nدر اين مسأله دو احتمال هست ؛ يكى اين است كه شرائط طورى بوده كه به مالك ملحق نبوده است ، و احتمال اينكه از او باشد يقيناً وجود نداشته باشد ، منتها ابن الوليدة بودن يعنى ابن الخارجى وليدة بودن قطعى است . و فرقى هم نمىكند كه كنيز هم زانيه باشد يا نباشد و فقط مرد زانى باشد ، در روايت آن چه مسلم است ، زانى بودن آن شخص ديگر است ، و خصوصيات كنيز از اين جهت ذكر نشده است . بنابر اين احتمال اول اين است كه مالك مىگويد اين بچه ابن وليده من است ، ابن شرعى يا عرفى فرقى نمىكند ، و حضرت هم مىفرمايد اين ارث را مىبرد و آن زانى نمىبرد .\r\nاحتمال ديگر اين است كه مالك هم مباشرت كرده باشد ، و احتمال الحاق به او هم باشد ، خيلى قطعى نيست ، منتها ابنى تعبير نمىكند و ابن وليدتى تعبير مىكند ، شايد يك مقدار ارشاد داشته باشد كه اضافه به خودش نمىخواهد بدهد ، آن كه مقطوع است ، اين است كه وليده‌اش اين را زاييده است ، اما اينكه مربوط به خودش باشد يا مربوط به زانى كه قبلا زنا كرده بوده ، نمىداند .\r\n4 . على بن ابراهيم عن محمد بن عيسى عن يونس عن على بن سالم عن يحيى عن أبى عبد الله عليه السلام فى رجل وقع على وليدة حراما ثم اشتراها فادعى ابنها ، قال فقال لا يورث منه ان رسول الله صلى الله عليه و آله قال الولد للفراش و للعاهر الحجر و لا يورّث ولد الزنا الا رجل يدعى ابن وليدته « 1 » » . اين روايت از نظر متن عين روايت قبلى است ، منتها راوى يحيى است ، به نظر ما ، مراد از على بن سالم ، على بن أبى حمزه است و مراد از يحيى نيز ابو بصير است چون عين همين روايت را ابو بصير نقل كرده است ، منتها\r\n\r\n\r\n","description":"","footnote":"\r\n( 1 ) - كافى ، همان ، ح 3\r\n","page_name":" 7822 ","page_number":137},
  {"content":"\r\n\r\nدر اين روايت خواسته‌اند با كنيه تعبير نكنند و با اسماء تعبير كنند . منتها با طريق خودش به يونس نقل كرده ؛ يونس بن عبد الرحمن عن على بن سالم عن يحيى عن أبى عبد الله عليه السلام عين روايت را نقل كرده است « 1 » ، بالاخره اين روايت را هم معتبر مىدانيم . در جلد 8 تهذيب نيز از حلبى به همين مضمون است . خود صحيحه حلبى به طريق صحيح ديگرى نيز نقل شده است ؛ البزوفرى ( حسين بن على بن سفيان بزوفرى از اجلاء و مشايخ ثقات است ) عن أحمد بن ادريس عن احمد بن محمد عن ابن ابى عمير عن حماد عن الحلبى عن ابى عبد الله عليه السلام قال ايما رجل وقع على وليدة قوم حراما ثم اشتراها فادعى ولدها فانه لا يورّث منه ، فان رسول الله صلى الله عليه و آله قال الولد للفراش و للعاهر الحجر و لا يورّث ولد الزنا الا رجل يدعى ابن وليدته « 2 » » . در طريق صحيح ديگرى كه روايت حلبى نقل شده ، ديگر نام ابراهيم بن هاشم نيست كه بگويند حسنه است يا صحيح است ، بلكه صحيح قطعى است ، « حسين بن سعيد عن ابن ابى عمير عن حماد عن الحلبى عن أبى عبد الله عليه السلام قال أيما رجل وقع على وليدة قوم حراما . . . « 3 » » . كه همان روايت كافى است ، ولى اين از حسين بن سعيد نقل كرده است ، كتاب حسين بن سعيد هم از مشاهير كتب بوده و به طرق بسيار زيادى به دست مرحوم شيخ رسيده است .\r\n5 . الحسن بن محمد بن سماعة قال حدثهم وهيب عن أبى بصير عن أبى عبدالله عليه السلام قال أيما رجل وقع على أمة قوم . . . . فلا يورّث ولد الزنا الا رجل يدعى ولد جاريته « 4 » » . وهيب ثقه است . از زيد شحام هم به همين مضمون نقل شده ، كه او هم ثقه است ، « حسن بن محمد بن سماعة قال حدثهم جعفر و ابو شعيب » ، جعفر عمويش است ، جعفر بن سماعة كه اينها واقفى ثقات هستند ، « عن أبى جميلة ، عن\r\n\r\n\r\n","description":"","footnote":"\r\n( 1 ) - تهذيب الاحكام ، ج 9 ، ص 343 ، ح 1232\r\n( 2 ) - تهذيب الاحكام ، ج 8 ، ص 207 ، ح 734\r\n( 3 ) - تهذيب الاحكام ، ج 9 ، ص 346 ، ح 1242\r\n( 4 ) - تهذيب الاحكام ، ج 9 ، ص 344 ، ح 1235 . الاستبصار ، ج 4 ، ص 183 ، ح 687\r\n","page_name":" 7823 ","page_number":138},
  {"content":"\r\n\r\nزيد الشحام عن أبى عبد الله عليه السلام أيما رجل وقع على جارية . . . « 1 » » . از على بن ابى حمزه هم نقل شده ، « حسين بن سعيد عن القاسم بن محمد عن على بن أبى حمزه عن أبى عبد الله « 2 » » ، همين عليه السلام روايتى است كه از ابى بصير قبلًا نقل كرديم يا از حلبى هم مطابق او نقل شد ، البته اينجا بعيد نمىدانيم كه سقطى شده باشد كه على بن أبى حمزه عن أبى عبد الله عليه السلام ، در واقع عن أبى بصير عن أبى عبد الله عليه السلام باشد ، چون نوعاً على بن أبى حمزة روايت را به وسيله أبى بصير نقل مىكند ، اين روايت هم كه از أبى بصير بود ، در نقل ديگر على بن سالم كه به نظر ما همان على بن ابى حمزه است ، از يحيى كه همان ابو بصير است نقل كرده است . در يك نقل ديگر هم بى واسطه است ، احتمال سقط واسطه در اينجا هست .\r\n6 . محمد بن الحسن الصفار عن محمد بن حسين بن أبو الخطاب عن جعفر بن بصير عن الحسن الصيقل قال سئل ابو عبد الله عليه السلام و ذكر مثله الا انه قال : قال ابوعبدالله :\r\nالولد للذى عليه السلام عنده الجارية و ليصبر لقول رسول الله صلى الله عليه و آله الولد للفراش و للعاهر الحجر « 3 » » ، و منظور از مثله روايتى است كه از كافى به عنوان اولين حديث نقل كرديم . منظور از وليصبر هم اين است كه وظيفه خريدار صبر كردن است ، تحمل كند كه يك حيض ببيند . مثل همان عبارت يستغفر الله و لا يعود ، در نقل ديگر دنبال يستغفر الله و لايعود ، تعبير وليصبر است يعنى بعداً اگر چنين چيزى شد ، بايد صبر كند تا\r\n\r\n\r\n","description":"","footnote":"\r\n( 1 ) - تهذيب الاحكام ، همان ، ح 1236 . الاستبصار ، ج 4 ، ص 183 ، ح 688\r\n( 2 ) - تهذيب الاحكام ، همان ، ص 346 ، ح 1243 . الاستبصار ، ج 4 ، ص 185 ، ح 694\r\n( 3 ) - وسائل الشيعه ، ابواب نكاح العبيد و الاماء ، باب 58 ، ح 3 . تهذيب الاحكام ، ج 8 ، ص 169 ، ح 588\r\n","page_name":" 7824 ","page_number":139},
  {"content":"\r\n\r\nحيضى ببيند .\r\n7 . محمد بن على بن محبوب عن على بن السندى عن صفوان عن اسحاق بن عمار عن سعيد الاعرج عن أبى عبد الله عليه السلام قال قلت له الرجل يتزوج المرأة و ليست بمأمونة تدعى الحمل قال ليصبر لقول رسول الله صلى الله عليه و آله الولد للفراش و للعاهر الحجر « 1 » » . ما اين سند را صحيح مىدانيم . منظور آن است كه صبر كند تا مطمئن شود كه حملى ندارد و حمل از زنا اينجا مطرح نيست و اگر حملى بود به شخص قبلى ملحق مىشود . چون احتمال است كه مباشرت كرده باشد و زن هم كه مدعى حمل است .\r\n8 . على بن جعفر فى كتابه عن أخيه موسى بن جعفر عليه السلام قال سألته عن رجل وطىء جارية فباعها قبل أن تحيض ، فوطئها الذى اشتراها فى ذلك الطهر فولدت له ، لمن الولد ؟ قال للذى هى عنده ، فليصبر لقول رسول الله صلى الله عليه و آله الولد للفراش و للعاهر الحجر « 2 » » . اين روايات همه معتبره هستند .\r\nمعناى روايات الولد للفراش : از الولد للفراش و للعاهر الحجر چه چيزى استفاده مىشود ؟ نفى همه آثار اولاد الّا ما خرج بالدليل ، يا فقط نفى بعضى از آثار ؟ بنابر فرض اول بايد گفت شرعاً هيچكدام از آثار اولاد در مورد ولد زنا بار نمىشود مگر استثناءاً چيزى ثابت شده باشد ، مثل اين مطلب تقريبا شبيه به مسلم ، كه شخص نمىتواند با ولد زناى خودش ازدواج كند و جواز نظر به او دارد . پاسخ به اين پرسش مبتنى بر بررسى روايات است .\r\nالحلبى عن أبى عبد الله عليه السلام قال أيما رجل وقع على وليدة قوم حراما ثم اشتراها فادعى ولدها فانه لا يورّث منه شىء فان رسول الله صلى الله عليه و آله قال : الولد للفراش و للعاهر الحجر و لا يورّث ولد الزنا الا رجل يدعى ابن وليدته » . يك جهت بحث اين است كه در اين روايت ، با طرق مختلفى كه نقل شده و در روايت يحيى ( أبى بصير ) ، و در روايت على بن أبى حمزه ، اين تعبير وجود دارد كه « الا رجل يدعى ابن وليدته » ، گاهى شنيده شده كه عرب‌ها ولد را به پسر مىگويند ، در كلام بزرگان همچنين\r\n\r\n\r\n","description":"","footnote":"\r\n( 1 ) - وسائل الشيعه ، همان ، باب 56 ، ح 1 . تهذيب الاحكام ، همان ، ص 183 ، ح 640\r\n( 2 ) - وسائل الشيعه ، همان ، باب 58 ، ح 7\r\n","page_name":" 7825 ","page_number":140},
  {"content":"\r\n\r\nچيزى آمده است ، چنان كه در عروه در بحث قضاء ، آنجا هم كه مىگويد حبوه را ولد اكبر مىبرد ، مراد پسر است ، در اجازه تجهيز ميت هم بعضى گفته‌اند كه به معناى پسر است . در اين روايت هم گويا به همين معنا اطلاق شده است ، چرا كه اول فرموده « ثم ادعى ولدها » ، و بعد مىفرمايند « الا رجل يدعى ابن وليدته » ، و از تعبير ابن استفاده كرده است . در حالى كه ، به نظر مىرسد آيه قرآن  « يُوصِيكُمُ اللَّهُ فِي أَوْلادِكُمْ لِلذَّكَرِ مِثْلُ حَظِّ الْأُنْثَيَيْنِ  « 1 »  »  ، اولاد را به معناى جامع بين ذكور و اناث اطلاق شده است ، ما احتمال مىدهيم كه دو جور استعمال در لغت باشد ، يكى معناى وصفى كه جامع است و در آيه استعمال شده ، يعنى آن كه متولد شده از شخص است كه هم پسر را شامل مىشود و هم دختر را . و استعمال ديگر همان معناى پسر و ابن است . كه در فارسى هم گاهى و بلكه بيشتر همينطور است ، كه نوعا دختر را مىگويند دختر فلان شخص است ، اما فرزند ، متعارفا در پسرها اطلاق مىشود ، خلاصه ، در اين نقل‌ها ولد با ابن تطبيق شده است . البته در دو سه نقل ديگر ، در نقل ابو بصير و نقل زيد شحام تعبير « ابن » نيست و از همان تعبير « ولد » استفاده شده است . على أى تقدير ، اگر در جايى كلمه ولد ذكر شد ، با استعمالات مختلفى كه انسان مىبيند ، نمىتوانيم تعميم بدهيم و بگوييم اصل اولى اين است كه تعميم داشته باشد الا ما خرج بالدليل ، أقلا ظهور در تعميم ندارد .\r\nجهت ديگر بحث اين است كه اين روايت را به دو صورت مىشود معنا كرد ؛ يكى اين كه ولد الزنا بودن بچه مشكوك باشد و ديگرى آن كه ولد الزنا بودن بچه متولد شده مفروض باشد ، هر چند در صدر روايت اين مطلب فرض نشده است ، و فقط فردى كه وقاع كرده مدعى شده كه اين بچه فرزند من است ، ولى در ذيل روايت تعبير به ولد الزنا كرده است . در اين صورت كه در زنازاده بودن بچه شبهه‌اى نيست ، امام مىفرمايند كه زانى هيچ كاره است ، و به مالك اولى ارث داده مىشود ، و چنان كه در عروه آمده و اينجا هم داشت و سابقا هم بحث كرديم ، اين ارث بردن به حساب اين است كه آن أمه و وليده مملوكش بوده ، و اين بچه هم نماء\r\n\r\n\r\n","description":"","footnote":"\r\n( 1 ) - سوره نساء / 11\r\n","page_name":" 7826 ","page_number":141},
  {"content":"\r\n\r\nملكش بوده است ، و در زمان ملكيتش ، نمائى پيدا كرده كه آن نماء نمىتواند براى شخص حرّى كه زنا كرده است ، باشد ، چرا كه زنا كرده نه وطى به شبهه ، پس اين بچه رقّ است و نماء ملكِ مالك اولى است ، و مالكش ارث مىبرد . بر اساس اين معنا اين سؤال پيش مىآيد كه چرا زانى نبايد ارث ببرد در حالى كه ملكى را خريده كه داراى نماء بوده است ، و مقتضاى قاعده اين است كه هم ملكش است و هم اگر در شكمش مثلا بچه‌اى بود ، آن هم ملكش مىشود ، ولى اينجا مىفرمايند كه ملك او نمىشود و ارث هم نمىبرد ؟ در پاسخ دو احتمال مطرح مىشود ؛ يكى اينكه اين مسأله‌اى است تعبدى كه اگر شخصى زنا كرد و نمائى حاصل شد ، حتى اگر اصل كنيز را هم بخرد ، صلاحيت ملكيت نماء آن را ندارد ، و اشكال عقلى هم ندارد كه نه به عنوان ولديت و نه به عنوان مملوكيت چيزى نصيب زانى نشود .\r\nحكم شرعى اين است كه للعاهر الحجر . احتمال ديگر آن كه بگوييم تعبير « يدعى ابن وليدته » ، نشان مىدهد كه مالك گويا مىخواهد بگويد كه من كينز را فروخته‌ام ، و روشن است كه اگر بچه‌اى هم در شكمش بود ، و طرف مقابل حرّ بود و امكان الحاق ولد به او بود ، بچه به او مىرسيد ، ولى اينجا اينطور نيست و بچه او هم نمىتواند باشد ، يعنى بچه رق است و مالك مىگويد من اين را نفروخته‌ام ، در نتيجه بايد مالك اول به عنوان مالكيت ارث مىبرد .\r\nبا اين توضيحات روشن مىشود كه در اينجا كه فراش صاحب اولاد نيست ، و بچه تكوينا بچه زانى است ولى شرعاً نفى ولديت از او شده است ، شارع نمىخواهد اين بچه را اولاد فراش حساب كند هر چند به روايت الولد للفراش تمسك شده است . قطعاً كسى احتمال نمىدهد كه اينجا احكام اولاد بار بشود و هيچ مسلمانى تا حالا نگفته ولد الزنايى كه از زنا متولد شده ، بچه فراش است ، البته ممكن است مملوك شخص باشد ، ولى وارثيت به عنوان بچه هيچ احتمالى در كار نيست و كسى هم احتمال نداده است .\r\n\r\n","description":"","footnote":"","page_name":" 7827 ","page_number":142},
  {"content":"\r\n\r\nپس اگر مراد اين فرض باشد ، علت اين كه حضرت به « الولد للفراش و للعاهر الحجر » تمسك كرده‌اند اين است كه مىخواهند بفرمايند كه براى الحاق ولد ، بايد فراش باشد ، البته شبهه هم به يك معنا فراش است ، ولى چون زانى فراش نيست ، در اينجا اولاد را به زانى نداده‌اند ، و در واقع حضرت براى نفى اولاد از زانى به الولد للفراش تمسك كرده‌اند . هر چند كه عرفاً ولد او است ، ولى شرع براى او ولد حساب نمىكند . ولى اين نكته كه مالك ارث مىبرد ، به دليل الولد للفراش و للعاهر الحجر نيست . زيرا اگر بخواهيم بر اساس ادله الولد للفراش بگوييم مالك ارث مىبرد ، بايد معناى جامعى بين دو چيز در نظر بگيريم كه جامع عرفى ندارند .\r\nولديت و مملوكيت ، يعنى للفراش جامع بين ولد و مملوك را اراده كرده است . زيرا در اين‌جا به عنوان ولديت قطعاً ارث نمىبرد و بايد به عنوان مملوكيت باشد و از طرف ديگر قاعده هميشه در صورت شك در فراش و غير فراش ، ولد را ملحق به فراش مىكند ، مثل رواياتى كه چند نفر وقاع كرده‌اند و بعد حمل در سومى ظاهر شده است و حضرت بچه را ملحق كرده به آخرى و گفته فراش فعلى اين است و آنها از فراشيت خارج شده‌اند . ولى مىدانيم كه يك وجه جامع عرفى بين اين دو معنا نيست ، بنابراين ، به نظر مىرسد كه اينجا با الولد للفراش نمىخواهند بفرمايند كه چون مالك ، فراش است بنابراين بچه ملحق به او است بلكه مىخواهند نفى كنند و بگويند عاهر هيچ كاره است ، چون شرط الحاق و ارث فراش است ، و زانى كه فراش نيست كنار مىرود .\r\nاما بر اساس اين معنا كه ولد الزنا بودن مفروض نباشد و احتمال الحاق به مالك هم وجود داشته باشد ، در واقع تعبير ولد الزنا در روايت به اعتبار ادعاى مدعى ذكر شده است و از آن‌جا كه عاهر ارث نمىبرد ، حضرت در مقابل زانى كه مىگويد اين ولد من است ، مىفرمايد : اگر ولد تو باشد ولد زنا است و ولد زنا ارث نمىبرد ، از كلام پيغمبر صلى الله عليه و آله استفاده مىشود كه ولد الزنا ارث نمىبرد ، و نيز چون ادعاء زانى\r\n\r\n","description":"","footnote":"","page_name":" 7828 ","page_number":143},
  {"content":"\r\n\r\nقطعى نيست و محتمل است كه بچه متولد شده از آنِ هر يك از طرفين باشد ، بر اساس الولد للفراش ، بچه به فراش ملحق است و لذا فراش ، به عنوان پدر بودن وارث بچه مىشود .\r\nاما در اين‌باره كه نفى ولديت على نحو الاطلاق است الا ما خرج بالدليل يا فقط نفى برخى آثار را در برمىگيرد ؟ ظاهر عبارت نفى برخى آثار است توضيح آن‌كه ؛ گاهى عبارت چنين است كه شخص سؤال مىكند و مىگويد بچه‌اى از زنا به دنيا آمده ، آيا ارث مىبرد ؟ حضرت مىفرمايند ارث نمىبرد چون شرعا ولد الزنا ولد نيست ، كه اگر اين تعبير باشد ، ممكن است كه عموم تنزيل بفهميم كه الا ما خرج بالدليل ، ولى در اين روايت سؤالى نيست تا جوابى هم داده بشود ، بلكه خود حضرت در مورد فردى زانى كه ادعاى ولد دارد مىفرمايند : ارث نمىبرد ، كأنه از اين استفاده مىشود كه اثر ظاهرى مستفاد از ادعاى ولد ، مسأله وارثيت است ، چون او مىگويد اين ولد من است ، و حضرت مىفرمايند كه ارث نمىبرد ، روايت‌هاى ديگرى هم هست كه مىگويد كسى وقاع كرده ، حضرت در جواب مىفرمايند كه « الولد لغية لا يورّث « 1 » » ، از اين تعبيرات استفاده مىشود همه مسائلى كه راجع به الحاق ولد مطرح بوده كه آيا ولد من است يا نيست ، در واقع مقدمه براى ارث است ، و محرم و نامحرم بودن و يا جهات ديگر در جواب‌ها مطرح نيست ، بلكه اصلًا كسى كه مىگويد اين بچه من است هدفش اين است كه فردا ارث او را ببرد . به نظر ما اگر كسى بررسى كند منصرف از اين استعمالات اين است كه ناظر به مسأله ارث هستند و پيغمبر صلى الله عليه و آله هم كه فراش را مطرح فرموده‌اند ناظر به مسائل ارث است ، روايت‌هاى زيادى هم هست كه مىگويد اولاد زنا ارث نمىبرد .\r\nبنابر اين اين روايات ناظر به ارث است و ساير احكام را بايد از جاى ديگرى تحقيق كرد كه ملحق هست يا نيست . حتى به نظر ما نمىتوان ادعا كرد به جز ارث همه\r\n\r\n\r\n","description":"","footnote":"\r\n( 1 ) - به عنوان نمونه : وسائل الشيعه ، ابواب احكام الاولاد ، باب 101 . تهذيب الاحكام ، ج 9 ، ص 343 ، ح 1233\r\n","page_name":" 7829 ","page_number":144},
  {"content":"\r\n\r\nاحكامى كه له زانى و به نفع اوست از او سلب شده باشد و چنين ادعايى نيازمند شاهد است . به علاوه كه ولد الزنا عرفاً ولد است ، و اگر كسى كه احكام را نداند مىگويد اولاد من است ، اينها اينطور جزء واضحات نبوده كه همه مسائل را بدانند ، الآن هم عوام مردم نمىدانند . به هر حال به نظر مىرسد كه از اين قاعده استفاده مىشود كه اگر مشكوك بود كه آيا بچه فراش يا بچه غير فراش است ، شرعا ملحق به فراش است .\r\nمسألة : در شرايع مىفرمايد : « و مع الدخول و انقضاء اقلّ الحمل لا يجوز له نفى الولد لمكان تهمة امه بالفجور بل و لا مع يقينه « 1 » » ، اگر كسى با زنى زنا كرد و بچه‌اى هم متولد شد ، مشكوك شد كه آيا اين بچه ولد زنا است يا ولد فراش است ؟ مرحوم محقق مىفرمايد بچه ملحق به فراش است ، زيرا ولد زنا بودن معلوم نيست ، حتى اگر وطى زانى متأخر از وطى صاحب فراش هم باشد ، به صاحب فراش ملحق مىشود ، به دليل روايتى كه متفق عليه فريقين است كه الولد للفراش و للعاهر الحجر ، و مصداق روشنش همين است كه در مورد اشتباه بين عاهر و فراش ، به فراش ملحق مىشود . و بديهى است وقتى در صورت قطعى بودن زنا ، بچه ملحق به فراش است ، به طريق اولى در جايى كه خود زنا مشكوك باشد نيز بچه ملحق به فراش مىشود .\r\nصاحب جواهر بعد از اثبات اين مطلب كه فرزند به فراش ملحق است ، مىفرمايد حتى اگر بچه‌اى كه به دنيا آمده ، از نظر قيافه شبيه به زانى هم باشد ، معذالك الحاق به فراش مقدم است و در اينجا قيافه نقشى ندارد ، ولى روايتى از داود بن فرقد نقل مىكند ، كه با اين مدعا سازگارى ندارد ؛ داود بن فرقد عن الصادق عليه السلام أتى رجل رسول الله صلى الله عليه و آله فقال يا رسول الله صلى الله عليه و آله انى خرجت و امرأتى حائض و رجعت و هى حبلى فقال له رسول الله صلى الله عليه و آله من تتهم ؟ قال اتهم رجلين ، قال ايت بهما فجاء\r\n\r\n\r\n","description":"","footnote":"\r\n( 1 ) - جواهر الكلام ، ج 31 ، ص 236\r\n","page_name":" 7830 ","page_number":145},
  {"content":"\r\n\r\nبهما فقال رسول الله صلى الله عليه و آله ان يك ابن هذا فيخرج قططتا كذا و كذا فخرج كما قال رسول الله صلى الله عليه و آله فجعل معقلته على قوم امه و ميراثه لهم . . . « 1 » » ، به حسب ظاهر ، حيض يكى از نشانه‌هاى برائت رحم است ، البته اين كه حمل با حيض جمع مىشود يا نمىشود مورد بحث است ، و اختيار كرده‌اند كه احيانا جمع مىشود ، ولى مسأله حيض ديدن اماره عرفى است كه الآن ديگر اين حامله نيست . در اين روايت با وجود فراش حضرت از پدر نفى ولد كردند ، گفتند ديه‌اى كه بر عاقله است ، اينجا به خويشاوندان پدر داده نمىشود ، و فرمودند پدر و خويشان پدرى از او ارث نمىبرند .\r\nبه استدلال به اين روايت دو اشكال شده يكى اين كه مرسل است ، و ديگرى جوابى كه در كشف اللثام و جواهر هست كه مىگويند اين « قضية فى واقعة » . به نظر ما جواب دوم بسيار بعيد است ، چون خودش مىگويد موقعى كه من خارج شدم اين حيض بود ، الآن مىبينم كه حبلى است ، خود همين كه حيض بوده يعنى اماره براى نفى حمل در آن بوده ، و الا اگر آنطور باشد ، بايد بگويد من كه خارج شدم يك سال پيش يا دو سال پيش خارج شدم ، الآن مىبينم كه اين حمل برداشته است ، در حالى كه اينطور نمىگويد ، اين منشائش اين است كه حيضى كه موجب برائت رحم است ، حاصل شده بوده و بعد هم مىبيند كه حبلى است . جواب صحيح آن است كه اين خصوصياتى كه حضرت فرموده‌اند ، صد در صد مطابق با واقع است ، و اين غير از مسأله قيافه است . چون حضرت مىدانستند كه اگر اولاد اين باشد با تمام اين خصوصيات خواهد بود و اگر با خصوصياتى ديگر شد ، اولاد ديگرى است ، چنين اخبارى كرده‌اند كه مطابق با آن علم واقعى است ، و عادتاً هم با آن خصوصيات زيادى كه حضرت ذكر كرده‌اند ، اگر كسى ببيند اطمينان پيدا مىكند كه بچه شخص است ، و اين فراتر از علم قيافه است . زيرا ممكن است در اصل قيافه\r\n\r\n\r\n","description":"","footnote":"\r\n( 1 ) - وسائل الشيعه ، ابواب احكام الاولاد ، باب 100 ، ح 2\r\n","page_name":" 7831 ","page_number":146},
  {"content":"\r\n\r\nاشخاص شبيه باشند ، ولى گاهى خيلى جزئيات هست با آن جزئيات ممكن است متعارف اشخاص هم اطمنيان پيدا كنند . آن جزئيات دراين روايت بيان نشده و با كذا و كذا گفته شده است ، در واقع حضرت مطابق با علم غيب خودشان حكم فرموده‌اند ، و از اينها براى موارد عادى و متعارف كه اشخاص با نفس قيافه بخواهند ملحق بكنند ، استفاده نمىشود . البته حضرت معمولًا در امور به علم عادى خودشان عمل مىكنند ، ولى گاهى براى اينكه ديگر مشكلاتى نباشد ، استثناءاً با علم خاصى كه خداوند به ايشان داده عمل مىكنند .\r\nاما اينكه در بعضى از اخبار وارد شده « أن القيافة فضلة من النبوة « 1 » » ، و اين كه گاهى حضرت به آن عمل كرده‌اند « 2 » ، جواهر مىفرمايد اگر چنين مطلبى هم باشد ، منافاتى با بحث ما ندارد . در واقع ما وقتى نمىدانيم بچه فراش يا غير فراش است ، با قيافه نمىتوانيم نفى فراش كنيم . مواردى هم كه به قيافه تمسك شده از اين موارد نيست ، حالا غير از اين روايت ، موردى است كه مسأله دوران بين زنا و فجور نيست ، بلكه بين دو نفر شبهه است ، كه اينجا قيافه نقش پيدا كرده است ، از اينها نمىتوانيم استفاده بكنيم كه بين فراش و عاهر ، فراش را نفى كنيم . به علاوه كه ممكن است در بعضى جاها بعضى از مراتب قيافه ، حجيتى داشته باشد مثلًا با بعضى از جزئياتِ اطمينان آور همراه باشد به گونه‌اى كه اهل قيافه بگويند اصلا از هزار تا يكى هم مشابه اين نمىآيد ، آنجا ممكن است حجت باشد ، اما صرف نفس مشابهت ، حجيتى ندارد ، لذا صدمه‌اى به اصل مطلب نمىخورد .\r\nنكته ديگر در اين بحث آن است كه بعضى بحث را مطلق ذكر كرده و گفته‌اند بعد از اين كه تنازع پيش آمد ، لعان مطرح مىشود و با لعان نفى ولد مىشود ، و در واقع تنازع را مطلقاً زمينه لعان دانسته‌اند ، در مقابل بعضى مثل كشف اللثام\r\n\r\n\r\n","description":"","footnote":"\r\n( 1 ) - به عنوان نمونه ر . ك : بحارالانوار ، بيروت ، ج 76 ، ص 210\r\n( 2 ) - وسائل الشيعه ، ابواب نكاح العبيد و الاماء ، باب 55 ، ح 4 و 5 . كافى ، ج 1 ، ص 322\r\n","page_name":" 7832 ","page_number":147},
  {"content":"\r\n\r\nمىگويند « 1 » : وقتى لعان مطرح مىشود كه دعواى زوجين صرفا اين باشد كه زن مىگويد اين بچه تو است و مرد هم مىگويد بچه من نيست ، و ادعاى زائدى ندارند ، اما اگر مرد يك مطلب زائدى ذكر كرد و گفت بچه من نيست بلكه بچه زانى است ، يعنى علاوه بر نفى ولد ، سبب را هم ذكر كرد و ديگرى را گفت ، ديگر بحث لعان مطرح نيست ، و لعان مخصوص صورت نفى و اثبات ولد است . مرحوم صاحب جواهر مىفرمايد : ادله لعان أعم است و اختصاصى به اين ندارد كه دعوا منحصر به نفى و اثبات باشد و يا اينكه مرد سبب نفى را هم ادعا كند ، حالا هر جا يقين پيدا كرده كه ديگرى زنا كرده و مستند است ، اسم مىبرد ، جواهر مىگويد فرقى ندارد و اطلاق دارد « 2 » . البته با پذيرش نفى ولد اثبات نمىشود كه طرف مقابل را زانى بدانند و او را رجم كنند ، بلكه براى نفى ولد كافى است ، ملازمه ندارد كه همه ادعاى مرد ثابت بشود ، بلكه فقط مقدارى از ادعايش كه نفى است ، ثابت مىشود ، هر چند اين بخش از مدعا به قسمت ديگر آن مقرون است ولى چون براى اثبات زنا طريق اثباتى ندارد ، اطلاقات فقط شامل قسمت اول مىشود .\r\nالبته براى استناد به الولد للفراش نيازى نيست كه حتماً اثبات و نفى در كار باشد ، ممكن است اثبات و نفى نكنند ، فجورى واقع شده ، الآن شك مىكنند كه تكليف چيست ، حضرت مىفرمايد كه عاهر كنار برود ، اصلًا بحث اختلاف نيست ، بلكه اگر بچه متولد شد ، اين بحث پيش مىآيد كه به كدام ملحق كنند ؟ آيا زوج حق دارد خودش را صاحب بچه بداند يا نه ؟ كه بر اساس « و للعاهر الحجر » ، ظاهر اين است كه عاهر كنار برود ، با اين كه فجور بودنش كأنه مسلم است ، پس اظهر افراد اين قاعده همين است كه هر دو ( فراش و عاهر ) محقق است .\r\nمسألة : « و لو زني بامرأة فأحبلها ثم تزوج بها » صاحب جواهر اينجا مىفرمايد اگر انعقاد در فراش باشد ، بچه او است ، هر چند بعداً فراشيتش زائل بشود ، و اگر موقع\r\n\r\n\r\n","description":"","footnote":"\r\n( 1 ) - كشف اللثام ، ج 7 ، ص 535\r\n( 2 ) - جواهر الكلام ، ج 31 ، ص 232\r\n","page_name":" 7833 ","page_number":148},
  {"content":"\r\n\r\nانعقاد فراش نبود و بعد فراش شد ، بچه او نيست ، در واقع معيار حدوث حمل است كه آيا در فراش بوده يا نه ؟ و حكم تابع همين است ، ولى در بعضى از موضوعات احكام مانند اينكه عالم بايد احترام بشود ، حدوثش دخالت ندارد ، اگر اول عالم بود و بعد زوال علم شد ، حكم زائل است ، يا اول عالم نبود و بعد حادث شد ، احترام دارد ، يعنى حكم مترتب بر خود عنوان است ، ولى اينجا چنان كه از ادله استفاده مىشود ، معيار ، عبارت از موقع تحقق حمل است ، اگر در فراشِ زوجى حملى تحقق شد به او ملحق است ، ولى اگر موقع تحقق حمل زانى بوده و بعداً فراش شده باشد ، ملحق به فراش نمىشود . پس ازدواج بعدى يا مالكيت بعدى ، به درد نمىخورد ، قاعده هم اقتضاى همين مطلب را مىكند ، و روايت هم بيانگر همين مطلب است : « على بن مهزيار عن محمد بن الحسن القمى قال كتب بعض أصحابنا على يدى الى أبى جعفر عليه السلام جعلت فداك ما تقول فى رجل فجر بامرأة فحملت ثم انه تزوجها بعد الحمل فجائت بولد و هو أشبه خلق الله به فكتب بخطه و خاتمه الولد لغية لا يورث « 1 » » .\r\n\r\nاتفاق و اختلاف زوجين در مسأله الحاق\r\nدر شرايع « 2 » فرموده اگر زوجين اتفاق كردند كه از موقع وقاع بيش از نُه ماه يا ده ماه گذشته است ، قهراً ولد به زوج ملحق نمىشود « 3 » ، البته از اطلاق كلام مرحوم صاحب شرايع استفاده مىشود كه فرض مسأله چند صورت است ؛ يكى آن كه زوج و زوجه هر دو مىگويند بچه ما نيست ، ديگرى آن‌كه ممكن است هر دو با اين كه مىگويند بيش از نُه ماه است ولى مدعىاند بچه خودشان است ، ديگر اين كه يكى از اينها مدعى است و يكى منكر است ، همه اين فروض متصور است . پس لازمه اين بحث اين نيست كه طرفين ادعاى نفى ولديت كنند ، ممكن است طرفين\r\n\r\n\r\n","description":"","footnote":"\r\n( 1 ) - وسائل الشيعه ، ابواب احكام الاولاد ، باب 101 ، ح 1\r\n( 2 ) - توضيح استاد مدظله : من در ذهنم نيست كه قبل از شرايع جايى باشد\r\n( 3 ) - جواهر الكلام ، ج 31 ، ص 230\r\n","page_name":" 7834 ","page_number":149},
  {"content":"\r\n\r\nمدعى ولديت باشند ، يا يكى مدعى باشد و يكى نباشد ، يا اين‌كه يكى سكوت كرده و يكى نكرده باشد ، همه اينها قابل تصوير است . از عبارت شرايع استفاده مىشود كه اگر زوجين ادعايى مىكنند كه ثبوتا نمىتواند ملحق باشد ، كارى به ادعاى اينها نيست ، و بچه به زوج ملحق نمىشود . و لو خود اينها ادعاى نفى نكنند يا حتى ادعاى الحاق بكنند ولى فايده‌اى ندارد .\r\nيك بحث اين است كه چرا ايشان اختصاصاً در اينجا اين مسأله را عنوان كرده است ؟ در حالى كه براى الحاق سه شرط ذكر شده بود ، دخول و كمتر نبودن از شش ماه و بيشتر نبودن از حد اكثر حمل ، و اگر در عدم تحقق آن دو شرط ديگر هم توافق بكنند ، توافقشان منشأ نفى الحاق هست ، ولى ايشان در آنجا هيچ صحبتى نكرده است ، و چنان كه در جواهر مىگويد همه اينها حكم واحد دارد ، و كار شرايع وجهى ندارد ، اگر توافق معتبر باشد در همه جا معتبر است .\r\nمطلب ديگر اين كه صاحب شرايع عبارت « و لا يجوز له الحاقه بنفسه و الحال هذه » ، را در آخر ذكر كرده است ، و شايد وجه آن اين باشد كه در اين قسم اخير ، عدم الحاق قدرى مخفىتر بوده است ، چون اصل اقتضاى الحاق مىكند زيرا اصل اين است كه زمانِ اكثر حمل نگذشته است ، لذا ايشان فقط اين فرض را ذكر كرده است ، ولى در دو فرض قبل كه اصل هم با عدم الحاق است ، اگر زوجين بر عدم الحاق توافق كرده‌اند ، مسأله خيلى روشن‌تر است . البته احتمال بعيدى هم هست كه اين « لا يجوز له الحاقه » در كلام ايشان به هر سه فرض بخورد ، يعنى هم اتفاق در اصل دخول و هم اتفاق در أقل حمل و هم أكثر حمل ، چون اين نكته مورد بحث است كه قيد مذكور بعد از چند جمله ، فقط به اخير مىخورد يا به همه جملات سابق ؟\r\nاينجا به احتمال بعيد اين عبارت ناظر به همه فروض پيشين باشد ، اگر چنين باشد عبارت ايشان نيازى به توجيه ندارد .\r\nمطلب ديگر در كلام مرحوم محقق اين است كه شايد اطلاق كلام ايشان اين\r\n\r\n","description":"","footnote":"","page_name":" 7835 ","page_number":150},
  {"content":"\r\n\r\nفرض را هم شامل شود كه خود اينها ادعاى الحاق مىكنند ، منتها سببى را ذكر مىكنند كه مقتضاى آن سبب عدم الحاق بچه است ، كه ايشان مىگويد چون آن سبب را قائل هستند بايد به آن سبب و اطلاقش اخذ كنيم . اما فرد ظاهر كلام ايشان اين است كه خود اينها هم مىخواهند منكر بشوند ، و نوعاً هم بحث را روى همين فرض آورده‌اند كه زوجين دارند انكار مىكنند .\r\nحال بحث اين است كه اگر خود اينها انكار بكنند ، آيا انكار اينها كافى است ؟\r\nاشكال مرحوم صاحب جواهر اين است در اين بين حق ثالثى هم وجود دارد ، و وجهى ندارد كه با انكار زوجين آن حق نفى بشود ، و آن حق هم حق فرزند است كه در آينده نخواهد توانست خودش را به اينها متصل كند ، و بايد خودش را ولد زنا يا چيز ديگرى بداند . پس سقوط حق او وجهى ندارد . البته اين دو نفر كه انكار كرده‌اند ، ديگر نمىتوانند به خودشان ملحق بكنند ، اما حق ديگرى و حق بچه ساقط نشده است . به نظر ما هم اين مطلب درست است .\r\nشهيد ثانى ، مىفرمايد چگونه ممكن است كه حكم واقعى ، نفى ولد باشد چون زوجين مىدانند كه فرزند آن‌ها نيست و در عين حال حكم ظاهرى الحاق باشد و اين دو حكم در حق اين‌ها چگونه جمع مىشود . جواهر پاسخ مىدهد وقتى زوجين خودشان مىدانند كه بچه خود آنها نيست ، آنها احكام اينكه بچه خودشان نيست بايد بار كنند ، ولى اين اقتضا نمىكند كه ديگران هم ملزم باشند مطابق آن كارى كه آنها انجام مىدهند ، انجام بدهند ، و ممكن است براى ديگران ثابت نباشد و آن‌ها اين بچه را اولاد همان صاحب فراش بدانند ، در اين صورت حاكم مىتواند به طور مثال اينها را اجبار بكند كه شما بايد نفقات اين را بدهيد ، حاكم مىتواند معامله فراش بكند بگويد بچه تو است و جلوگيرى بكند كه با او ازدواج نكنند . به هر حال هر كسى حكم خودش را بينه و بين الله تشخيص مىدهد ، ولى چون براى ديگران و حاكم ثابت نيست ، حاكم مىتواند مطابق قانون فراش عمل كند ، اين دو\r\n\r\n","description":"","footnote":"","page_name":" 7836 ","page_number":151},
  {"content":"\r\n\r\nقابل تفكيك است ، ولى در كلام مسالك تفكيك نشده است . مرحوم صاحب جواهر مىخواهد بفرمايد كه به حسب ظاهر شما بايد بگوييد كه بچه او است ، ولى در مقام واقع اگر يقين داريد بايد نفى كنيد « 1 » .\r\nاختلاف در دخول و ولادت : شرايع فرموده « و لو اختلفا فى الدخول أو فى ولادته فالقول قول الزوج مع يمينه « 2 » » ، اگر اختلاف زوجين در دخول يا ولادت بچه باشد اصل با زوج است چون زوج منكر است ، و با قسم نفى مىشود . و در صورتى كه اختلاف در ولادت باشد و مرد مدعى شود كه اين بچه از اين زن نيست ، اگر زن نتواند اقامه بينه كند قول مرد با يمين پذيرفته مىشود ، زيرا ولادت بچه جزو امورى نيست كه لا يعلم الا من قبلها ، و مىتوان بر آن اقامه بينه كرد ، زن‌ها در موقع وضع حمل خيلى موقع شهادت مىدهند ، اصل هم مقتضى است ، بنابراين ، با يمين زوج نفى مىشود . البته در اصل دخول هم همين طور است و زن بايد بينه بياورد و الا سخن مرد با يمين مقدم است . و گويا به خاطر همين جامع رجوع به اصل صاحب جواهر اين دو مسأله را يك مسأله فرض كرده است .\r\nمرحوم صاحب جواهر تفسيرى بر عبارت شرايع دارد و فرموده كه منظور از دخول « الوطىء الموجب لالحاق الولد و عدمه » است ، يعنى وطىاى كه موجب الحاق ولد شود ، كه در نتيجه زن مدعى وقوع چنين دخولى است ، مرد هم مىگويد اصلا دخولى نشده است ، روشن است كه مراد از اين « الوطى الموجب لالحاق الولد » ، موجبيت از حيث زمان الوطى نيست ، چون اين فرض موضوع مسأله بعدى است ، با اين وصف در اين عبارت مرحوم صاحب جواهر دو احتمال وجود دارد ؛ يكى اين است كه گاهى ممكن است به بعضى از ملاعبه‌ها هم دخول گفته شود ، مثل دخول در دبر كه اگر قطع باشد كه استرسال منى هم در آن نشده ، باز به آن دخول\r\n\r\n\r\n","description":"","footnote":"\r\n( 1 ) - جواهر الكلام ، ج 31 ، ص 232 . توضيح استاد مدظله : عبارتى در همين صفحه جواهر هست مىخواستم كه اين اشتباه نشود : « و كيف يجتمع الحكم بعدم جواز الحاقه و وجوب نفقته » ، اين نفقته غلط است و وجوب نفيه است ، اين عبارت مسالك است كه غلط چاپ شده است\r\n( 2 ) - همان ، ص 233\r\n","page_name":" 7837 ","page_number":152},
  {"content":"\r\n\r\nگفته شود ، ولى در عين حال دخول موجب الحاق نيست ، لذا ايشان مىخواهد بگويد اينجا اصل دخول مشكوك است ، و در واقع ايشان مىخواهد عبارت محقق را تفسير كند و از اجمال بيرون ببرد ، چون بر بعضى از مصاديق ، دخول صدق مىكند ولى قطع نظر از مسأله زمان ، الحاق ولد قطعا در آن نيست ، چون بعضى از مصاديق دخول صلاحيت الحاق ندارد ، پس احتمال اول اين است كه ايشان مىخواهد بگويد شبهه مصداقى است كه دخولى كه صلاحيت الحاق دارد واقع شده يا نشده ، اگر واقع شده باشد ، الحاق هم هست ، اگر واقع نشده باشد ، الحاق نيست .\r\nاحتمال ديگر كه ما احتمال مىدهيم كه مراد همين باشد ، آن است كه ايشان تحقق فراش را مشروط به دخول مىداند ، و اين‌جا هم مىخواهد فراش را مسلم فرض كند ، يعنى زن و شوهر بعد از تحقق فراشيت ، اختلاف در دخول دارند ، پس اصل تحقق يك بار دخول مشكوك نيست تا فراشيت زير سؤال برود ، اصل دخول مسلم فراش است منتها مثلًا دو سال قبل بوده است ، حال به جز اين دخول مسلم كه موجب تحقق فراشيت شده ، شك است كه آيا دخول ديگرى واقع شده كه بچه ملحق شود يا نه تا در نتيجه بچه ملحق به فراش نباشد ؟ در واقع ايشان با اين تفسير ، مىخواهد بفرمايد كه حتى اگر محقق مدخوله بودن را در فراش شرط دانسته باشد ، معذالك منافاتى با شك در دخول ندارد ، چون يكى دخولى است كه محقق فراشيت است ، و ديگرى كه مورد ترديد است دخولى است كه اگر باشد باعث الحاق ولد است . اين هم تفسيرى است كه شايد ناظر به جوابى باشد كه بعد به مرحوم صاحب رياض مىدهد .\r\nاختلاف در مدت حمل : فرض ديگر آن است كه در مورد دخول و ولادت بچه از زن اتفاق دارند ، منتها اختلاف در اين است كه اقل مدت حمل گذشته يا نه ؟ و مرد مىگويد هنوز شش ماه از مواقعه من نگذشته است و در نتيجه اين بچه من نيست ،\r\n\r\n","description":"","footnote":"","page_name":" 7838 ","page_number":153},
  {"content":"\r\n\r\nزن مىگويد گذشته است و بچه تو است ، يا مرد مىگويد من دو سال پيش مواقعه كرده‌ام و بچه من نيست ، زن مىگويد چند ماه پيش از اين تو مواقعه كردى ، و بچه مستند به تو است ، به هر حال به خاطر اختلاف در مدت حمل انكار مىكنند ، در اين فرض شهيد اول در لمعه اصل را با زن مىداند ، و لذا زن بايد قسم بخورد . اما در بين صور مختلف اين فرض ، يك صورتش مورد اشكال واقع شده است ، و آن فرضى است مرد مىگويد شش ماه نگذشته ، قهراً نمىتواند بچه من باشد ، و زن مىگويد از مواقعه تو شش ماه گذشته و بچه تو است ، اينجا اصل با مرد است ، لذا مرد منكر است چرا بايد زن قسم داده بشود . البته در صورتى كه مرد مىگويد از مواقعه خيلى گذشته و در نتيجه اين بچه من نيست ، زن مىگويد آن قدر نگذشته است ، اصل اين است كه از اقصى الحمل نگذشته باشد ، و اصل با زن است ، و كه زن منكر است قسم مىخورد ، پس قانون اقتضا مىكند كه تفصيل بين صورتين باشد ، شهيد ثانى در شرح لمعه « 1 » و مسالك « 2 » همين اشكال را كرده است . و نيز فرموده مىتوانيم اين صورت را كه مرد مىگويد هنوز از وقت مباشرت شش ماه نگذشته است ، بر همان مسأله اختلاف در اصل دخول منطبق كنيم ، زيرا اين صورت به اين دعوا بازگشت مىكند كه مىكند كه آيا قبل از شش ماه دخول شده تا ملحق باشد يا نه ؟ پس آن هم به دخول برگشت ، در هر دو شك در دخول مىكند ، چرا ايشان در شك در دخول در مسأله قبلى گفته كه حق با مرد است و مرد بايد قسم بخورد ولى در اين صورت كه دخول قطعى است و وقتش معلوم نيست ، مطلقا گفته زن بايد قسم بخورد ، حتى در جائى كه مرد مىگويد كه از وقت دخول شش ماه نگذشته كه مثل مسأله سابق است ؟\r\nمرحوم صاحب جواهر بين صورتى كه اصل دخول مشكوك باشد و صورتى كه اصل دخول مقطوع باشد و اختلاف در مدت باشد فرق قائل است . و در عين حال\r\n\r\n\r\n","description":"","footnote":"\r\n( 1 ) - الروضة البهية ، ج 2 ، ص 135\r\n( 2 ) - مسالك الافهام ، ج 8 ، ص 384\r\n","page_name":" 7839 ","page_number":154},
  {"content":"\r\n\r\nتحليف مطرح در لمعه را درست مىداند و تفصيلى بين صورتين نمىدهد . ايشان مىفرمايد اگر در مسأله اختلاف در مدت فقط تمسك به اصل مطرح بود تفصيل مد نظر شهيد ثانى را مىپذيرفتيم ، ولى قاعده الولد للفراش مقدم بر اصل است ، و اقتضا مىكند كه در هر دو صورت بچه به فراش ملحق بشود ، يعنى ، چه اختلاف در اقل مدت باشد چه در اكثر مدت ، حرف زن متبع مىشود ، چون حرف زن با قانون فراش مطابق است ، زن منكر مىشود ، مرد بايد براى اثبات حرف خودش كه بر خلاف فراش است ، بينه بياورد . منتها بايد توجه داشت كه در مواردى مثل قاعده فراش و قاعده يد كه وقتى يكى از طرفين دعوا سخنش مطابق با اين دو قاعده باشد منكر محسوب مىشود ، اين نكته هم وجود دارد كه منكر نبايد ادعايى بيشتر از مفاد قاعده داشته باشد . مثلا در قاعده يد ، اگر منكر بگويد من مالك اين مالم چون اين را از طرف مقابل خريده‌ام و در واقع سبب ملكيت را نيز ادعا كند ، مدعايش نياز به اثبات دارد و به صرف قسم نمىتوان تكيه كرد . چون در اگر بخواهيم با قاعده يد سخن منكر را مبنى بر ادعاى سبب بپذيريم لازمه‌اش اين است كه قاعده يد در مورد مثبتات نيز حجت باشد ، يعنى با اثبات ملكيت ملزوم آن يعنى خريدن نيز ثابت شود ، در حالى كه مثبتات قاعده يد و نيز قاعده فراش حجت نيستند . در اينجا هم قول ذو اليد كه مدعى سب است مقدم نيست ، و بايد اثبات كند . و البته اگر صرفاً بگويد اين شىء مال من است ، يد اثبات ملكيت مىكند . در مانحن فيه و قاعده فراش هم اگر زن صرفاً بگويد كه اين بچه تو است كه فراش هستى و بيشتر از آن هم ادعايى نكند ، لازم نيست حرف خودش را اثبات كند و تفصيلى هم در كار نيست ، ولى اگر ادعاى دخول داشته باشد كه بچه به دخول مستند باشد ، چون اين ادعا زائد بر نفس خود فراش است ، نيازمند اثبات خواهد بود و ادله فراش اينجا را اثبات نمىكند ، چرا كه اصولًا مثبتات را اثبات نمىكند و اين‌جا دخول جزو ملزومات الحاق است . و از طرف ديگر اصل عدم\r\n\r\n","description":"","footnote":"","page_name":" 7840 ","page_number":155},
  {"content":"\r\n\r\nدخول اقتضا مىكند كه حق با مرد باشد . و به دليل همين نكته است كه در فرض اختلاف در دخول اصل با مرد است ، اما در فرض اختلاف در مدت حمل كه دخول متفقٌ عليه است مىفرمايد كه حق با زن است ، چون زن بيش از الحاق ولد به فراش ادعايى ندارد .\r\nعلاوه بر اين مرحوم صاحب جواهر مدعى است غير از قاعده فراش ، قاعده ديگرى هم وجود دارد به نام اصل الحاق به وطى محترم كه در مانحن فيه هم كاربرد دارد و آن اين است كه اگر از مردى وطى حلالى اثبات بشود و بچه‌اى هم از زن متولد شده باشد و مورد بحث باشد كه آيا اين مستند به آن وطى حلال است يا مستند به وطى حرام ، اصل الحاق به وطى محترم جارى مىشود كه غير از قانون فراش است و خودش قانون برأسه است . حال در مسأله ما كه طرفين ادعا مىكنند كه دخول حلال كرده ، منتها مرد مىگويد دخول من وقتى واقع شده كه نمىتواند بچه به آن مستند باشد ، و زن مىگويد دخول تو وقتى بوده كه بچه صلاحيت استناد به آن را دارد ، بايد قانون دوم كه أخص از قانون فراش است جارى شود .\r\nچون در قانون فراش لازم نيست دخول اثبات شود و محقق الوقوع باشد تا بچه به ذو الفراش نسبت داده شود و صرف فراش بودن كافى است و لذا در مسأله اول شرايع كه فرموده بود اگر دخولى قطعا واقع نشده بود ، بچه زوج نخواهد بود ، مرحوم صاحب جواهر مىفرمود اگر دخول مشكوك هم باشد ملحق مىكنيم ، چون قانون فراش يك موضوع أعم است و در جايى هم كه وطى مشكوك باشد ، قاعده فراش جارى مىشود . ولى در مسأله ما كه دخول قطعى است ، قانون دوم جارى مىشود كه مخصوص موارد است كه وطى قطعى باشد . اين قانون اخص از قانون الولد للفراش است ، چون شرطش اين است كه وطى قطعى باشد . از اين جا ايشان نتيجه مىگيرد علت اين كه شهيد اول بين دو صورت مسأله اختلاف در مدت تفصيل نداده جارى شدن همين قاعده است . چون بر اساس قاعده الحاق به\r\n\r\n","description":"","footnote":"","page_name":" 7841 ","page_number":156},
  {"content":"\r\n\r\nوطى محترم ديگر تفاوتى ندارد كه اختلاف در گذشتن اقل حمل باشد يا گذشتن بيش از اكثر حمل .\r\nاشكال به صاحب جواهر : ايشان در مسأله اول كه اصل دخول مشكوك بود ، در اجراى قاعده فراش تفصيل قائل شده ، فرموده بود كه اگر زن ادعايى بيش از قاعده فراش داشته باشد سخنش مسموع نيست ، مگر جايى كه اصلى با حرف او موافق باشد ، ولى اين‌جا و در اجراى قاعده لحوق با وطى محترم ، كه هر دو اصل دخول را قبول دارند و زن مدعى است كه وقاع در فلان تاريخ بوده هيچ تفصيلى نمىدهد ، فرقش چيست ؟ در حالى كه اين‌جا هم زن يك معناى زائدى ادعا مىكند و تاريخ براى وقاع ذكر مىكند ، چرا در اين قانون دوم مىگوييد كه چنين وجهى نيست و على وجه الاطلاق حرف زن را اثبات مىكنيد ؟\r\nجواب : پاسخ آن است كه گاهى ادعاى زايدى كه منكر مطرح مىكند با مفاد قاعده لازم و ملزومند و گاهى چنين رابطه‌اى ندارند . مثلًا در قاعده يد ، اگر مدعى شود كه اين شئ را از طرف مقابل خريده‌ام پس ملك من است ، چون يد داشتن و ملكيت متوقف بر خريد از طرف مقابل نيست و اعم است ، اين ادعا ، ادعايى است زائد كه نيازمند اثبات است . ولى اگر سبب مورد ادعاى زن با مفاد قاعده لازم و ملزوم باشند ديگر ادعاى زايدى مطرح نشده و به صرف ادعا سخنش مسموع است و از منكر بودن خارج نمىشود . حال در مانحن فيه و قاعده فراش مدعاى زن لازمه قاعده فراش است ، زيرا زن مدعى است مدت حملى كه من از تو برداشتم ، أقل از حمل و يا أكثر از حمل نيست ، و اين سخن لازمه ادعاى اصلى خودش است ، زيرا ادعاى الحاق ولد به فراش ، با كم و بيش نبودن از مدت حمل ملازم است . و فرقى نمىكند كه زن از اينكه مدت صلاحيت دارد يا ندارد ، اسمى ببرد يا نبرد . بنابر اين تفصيل بين اختلاف در دخول و اختلاف در مدت دخول توجيه دار مىشود . ولى صاحب جواهر نمىتواند اين جواب را به اشكال بدهد ، زيرا به نظر\r\n\r\n","description":"","footnote":"","page_name":" 7842 ","page_number":157},
  {"content":"\r\n\r\nايشان الحاق ، بدون دخول ممكن نيست ، و اگر زن گفت كه تو دخول كرده‌اى ، قهراً بچه تو است ، در واقع لازمه همان ادعاى اول خودش را مطرح مىكند ، و سبب خاصى را ادعا نكرده است ، پس نيازى به اثبات ندارد . ولى عقيده ما اين است كه صاحب ولد بودن با دخول ملازم نيست ، با ملاعبه هم مىشود ، يا ممكن است در حمام حمل بردارد ، به هر حال متوقف بر خصوص دخول نيست ، بنابر اين ما مىتوانيم بگوييم ، اگر زن ادعاى دخول كرد ، بايد آن را اثبات كند ، براى اينكه زائد بر جنبه اثبات ، نتيجه فراش بودن را مىخواهد ادعا كند . ولى اين كه مرحوم صاحب جواهر چرا اين تعبير را كرده است ؟ معلوم نيست ، شايد غفلت شده ، شايد هم اينجا با توجه به همان مبناى صحيح كه بدون دخول هم مىشود ، سخن گفته است . به هر حال فرمايش ايشان روى آن مسلكى كه خود ايشان دارد ، مشكل است .\r\nولى بر اساس عقيده ما ، اگر زن كه مدعى است بچه ملحق به فراش است ، به استناد يك شيئى كه لازمه آن عبارت از الحاق است مدعى شود ، ادعايش نياز به اثبات ندارد ، و فرق ندارد كه لازم را مستقيم ادعا كند و يا به استناد ملزوم لازم را ادعا كند ، هر دو حكم واحد را دارد . و در اينجا مىتوانيم همين تفصيل را قائل بشويم و بگوييم چون فراش بودن مرد و استناد بچه به مرد ، متوقف به دخول نيست ، ادعاى دخول مطلب زائدى است ، اصل هم با عدم دخول است . پس ما قائل به تفصيل هستيم ، و مىگوييم اگر تنها ادعا كرد كه بچه ملحق به فراش است ، مىپذيريم ، اما اگر گفت مدرك من دخول است و ملاعبه‌اى در كار نبوده و هيچى نبوده ، چون اين ادعا چنين نيست كه لازمه خود فراش بودن باشد ، اصل با مرد است كه نفى دخول مىكند و ادعاى زن نيازمند اثبات است ، اصل فراشيت هم اثبات نمىشود ، چون استناد حمل به يك چيزى است كه اصل ، آن را نفى مىكند و ادله فراش آن را اثبات نمىكند .\r\n\r\n","description":"","footnote":"","page_name":" 7843 ","page_number":158},
  {"content":"\r\n\r\n\r\nارزيابى و نظر نهايى\r\nآيا در فراش ، دخول شرط است ؟ كلمات بزرگان مختلف است ، مرحوم شيخ طوسى در مبسوط ، بر اين مطلب كه فراشيت با عقد محقق است ، دعواى نفى خلاف مىكند ، به معناى نفى خلاف بين مسلمين . مرحوم ابن حمزه در وسيله مىگويد فراش بودن با عقد و وطى محقق مىشود ، و با ملاحظه صدر و ذيل مطلب استفاده مىشود كه اين عطف ، به معناى مجموعى نيست كه اگر هر دو محقق شد ، فراش مىشود ، بلكه هر كدام از اين دو به طور مستقل فراش مىآورد ، در نتيجه وطى به شبهه ملحق به فراش است و حكم فراش را دارد . در برخى كتاب‌ها مانند بحار و نيز كلمات لغويين ، فراش را زوج يا زوجه گفته‌اند ، و قيد دخول هم نزده‌اند . ولى از طرف ديگر در بحث نفى ولد با لعان ، يعنى جايى كه به حسب ظاهر شرع بچه از زوج است و در اثر انكار زوج و لعان منتفى مىشود و الا مقتضاى قاعده اين است كه بچه زوج باشد ، گفته‌اند جايى كه دخول شده باشد ، مقتضاى قاعده اين است كه فقط با لعان نفى ممكن است و لولا اللعان بچه ملحق به زوج است . يعنى كلمه دخول را صريحاً آورده‌اند ، در ايضاح تعبير اين است كه بايد دخول بشود تا فراش بشود . رياض مىفرمايد فراش موقعى محقق مىشود كه زوجه مدخوله زوج باشد جواهر هم كلماتش مختلف شده و متهافت به نظر مىآيد ؛ ايشان در اول بحث كه يكى از شرائط الحاق دخول دانسته شده و گفته‌اند اگر قطعى شد كه مدخوله نيست ، ملحق نخواهد بود ، ايشان مىفرمايد كه اگر دخول مشكوك باشد ، با قاعده فراش ملحق مىكنيم ، زيرا مراد از فراش يا زوج است يا مرأه ، اگر زوج باشد فراشيت با نفس عقد محقق شده ، و اگر مراد زن باشد ، در الولد للفراش حذف مضاف صورت گرفته است يعنى ذو الفراش ، ذو الفراش هم همان شوهر است ، و روشن است كه با عقد زن در اختيار شوهر قرار گرفته و ذوالفراش بودن محقق است ، پس در هر دو فرض به مجرد عقد عنوان فراش\r\n\r\n","description":"","footnote":"","page_name":" 7844 ","page_number":159},
  {"content":"\r\n\r\nمحقق است ، منتها اگر قطع حاصل شده كه حملى از او برنداشته ، حكم ظاهرى در آنجا جارى نيست ، و اگر مشكوك شد ، قاعده فراش مىگويد فراشيت محقق است چون زن و شوهر هستند ، و انتساب ولد مشكوك است كه آن‌هم با قاعده فراش ملحق است . ولى در بحث بعد كه صاحب رياض مىگويد موقعى فراش محقق مىشود كه زن مدخوله باشد ، ايشان در مقابل مىفرمايد بنابر يك احتمال مدخوله بودن شرط است و بنابر يك احتمال شرط نيست ، اگر فراش را زوج بدانيم ، چه مدخوله باشد و چه غير مدخوله ، فراش محقق است ، ولى اگر مرأه را فراش بدانيم ، مدخوله بودن شرط است ، و در واقع بين دو احتمال تفصيل قائل است . عبارات ايشان چنين است :\r\n« قد يقال « 1 » بعدم اعتبار العلم بالدخول مع ولادتها ما يمكن تولده منه تغليباً للنسب و لقوله صلى الله عليه و آله الولد للفراش فان المراد به الزوج أو المرأة على تقدير مضاف أى ذى الفراش و على التقديرين يقتضى اللحوق ، خرج منه ما علم عدم الدخول لما عرفت و يبقى غيره و حينئذ يكون الاصل بعد وقوع العقد لحوق الولد بالزوج مع الامكان « 2 » » . بنابراين عبارت ، آن چه فراشيت درست مىكند ، نفس العقد است ، عقد كه شد اگر احتمال لحوق به فراش بود ، به زوج ملحق مىكنيم . ولى بعد از چند صفحه چنين مىفرمايند : « ان المراد بالفراش المرأة كما عن بعضهم أو الزوج كما عن المصباح المنير و معناه على الاول ان الولد لذى افتراش المرأة فيتحقق حينئذ بمطلق الدخول بالمرأة « 3 » » ، كه بنابر اين تعبير ، اگر زوج فراش باشد فراشيتش با نفس عقد محقق مىشود ، ديگر دخول معتبر نيست ، ولى اگر مرأة باشد ، دخول هم بايد باشد ، زيرا ايشان گفته ، « ذى افتراش المرأة » كه كنايه از غشيان و مواقعه است و ذى المرأة نگفته . خلاصه ، مشخص نيست كه مختار ايشان چيست ، و يك نحو تنافى هست .\r\n\r\n\r\n","description":"","footnote":"\r\n( 1 ) - توضيح استاد مدظله : اين قد يقال‌هايى كه در اينجا هست ، نظر خودش است ، به جاى يمكن ان يقال تعبير قد يقال‌مىشود ، يعنى يك مقدار از يمكن هم بالاتر است\r\n( 2 ) - جواهر الكلام ، ج 31 ، ص 229\r\n( 3 ) - همان ، ص 235\r\n","page_name":" 7845 ","page_number":160},
  {"content":"\r\n\r\nبه نظر ما چنين مىرسد كه براى تسميه به فراش ، فعليت مباشرت شرط نيست ، و شأنيت و قابليت كافى است ، كه آن‌هم با نفس عقد حاصل مىشود و فراش گفته مىشود ، پس الولد للفراش نمىگويد كه آن كه دخول هم كرده باشد بلكه يعنى الولد للزوج .\r\nاما در مورد دو مسأله مطرح شده در باب اختلاف زوجين ؛ يكى اختلاف در اصل دخول ، و ديگرى اختلاف در زمان دخول بعد از اتفاق در دخول . در اصول در باب استصحاب گاهى مىگويند شك در رافع است ، گاهى شك در رافعية الموجود است نه وجود الرافع ، مثلا چراغى روشن بوده و اگر باد آمده باشد خاموشش كرده ، حال اگر اصل آمدن باد مشكوك باشد شك در وجود الرافع است . ولى اگر باد آمده و ما شك مىكنيم كه آيا به اندازه كافى شديد بوده كه خاموش بكند ؟ شك در رافعية الموجود داريم . اينجا هم دو فرع است ؛ يكى شك در دخول كه شك در وجود رافع است و اگر دخول شده باشد ، حرفى نيست و ملحق به مرد است ، و دوم اين است كه دخول شده ، اما آيا دخولى هست كه الحاق بياورد و از أقل حمل كمتر نباشد و از اقصى بيشتر نباشد ؟ كه اين مثل شك در رافعية الموجود است .\r\nدر فرع اول كه اصل لحوق مشكوك است ، گفته‌اند اصل با مرد است كه مىخواهد دخول را انكار بكند ، البته دو مسأله را با هم طرح كرده است ، يكى اختلاف در اصل دخول و ديگرى اين كه مرد مدعى است كه اين بچه را اين زن به دنيا نياورده است ولى زن آن را بچه خود و مستند به دخول مرد مىداند . در هر دو صورت به اصل عدم تمسك شده به علاوه اين كه در فرض اول صاحب جواهر فرموده كه « و لأن الأول من فعله فيقبل قوله فيه » ، يعنى مربوط به فعل خود مرد است و قبول مىشود . وجه اين استدلال بر ما مشخص نيست ، و اين كبراى كلى از كجا ثابت شده كه اگر در فعل يك كسى شك شد ، نفس ادعايش كافى است ؟ در برخى موارد كه « لا يعلم الّا من قبله » و به گونه‌اى است كه نمىتواند بينه بياورد ، مثل نيّت ،\r\n\r\n","description":"","footnote":"","page_name":" 7846 ","page_number":161},
  {"content":"\r\n\r\nكه اگر كسى مىگويد من فلان نيت را كرده‌ام ، بايد از خود شخص بايد بپرسند كه چنين نيتى انجام داده يا نه ؟ كه در نتيجه با قسم يا بدون قسم حرف طرف قبول مىشود ، ولى صرف اينكه فعل شخص است ، در حالى كه به حسب نوع امكان بينه آوردن هم هست و مىتواند نفى و اثبات كند ، دليل نمىشود كه ادعاى فرد پذيرفته شود . كسى كه مىخواهد بگويد من دخول نكرده‌ام ، مىتواند اثبات كند ، بگويد من دو سال پيش از اين مسافرت كرده‌ام ، دو سال اصلا تو را نديده‌ايم ، و . . .\r\nبه هر حال براى اقامه بينه راه دارد . و نيز ما طرف را عادل فرض نكرديم كه از باب عدالت بپذيريم . نتيجه سخن جواهر اين است كه مثلًا در موارد ديگر كه راجع به فعل خودش است اگر كسى بگويد من به شخصى بدهكار بودم و پرداخت كرده‌ام ، و به صرف اين ادعا ، سخنش پذيرفته بشود ، اين را ما نمىفهميم . و خود مرحوم محقق و نيز مرحوم علامه در بعضى از كتبش در اصل اين مبنا كه چون فعل شخص است بايد پذيرفته شود اشكال مىكنند . به علاوه كه اگر اين مبنا صحيح باشد بايد در مسأله دخول هم بگوييم همانطور كه وضع حمل فعل زن است ، مفعول واقع شدن هم فعل او است ، عرضى است كه مربوط به او است ، كار طرفينى است ، اينجا چطور يك طرف را بگيريم و آن طرف ديگر را نگيريم ، آن مىگويد من مورد چنين چيزى واقع شدم ، او هم مىگويد كه تو واقع نشدى ، او راجع به خودش مىگويد او هم راجع به خودش مىگويد . به هر حال در فرض دوم ، چون امكان دارد اقامه بينه بشود ، وجهى ندارد كه قول زن متبع باشد ، در اين زمينه شهادت زن‌ها متبع است . در نتيجه مرد كه قبول دارد كه اگر اين زن اين بچه را زائيده باشد بچه خودش است ، بايد با اقامه بينه بر ولادت بچه از زن بچه را بپذيرد و قبول هم نداشته باشد ، قاعده فراش مىگويد بچه او است .\r\nدر مسأله دوم كه اصل دخول مسلم است و در وقت دخول اختلاف است ، شهيد اول در لمعه گفته قول زن مقدم است منتها بايد قسم بخورد ، ولى نكته اين\r\n\r\n","description":"","footnote":"","page_name":" 7847 ","page_number":162},
  {"content":"\r\n\r\nجاست كه اين مسأله دو صورت دارد ، كه در يك صورت اصل با زن است و در يك صورت اصل با مرد است ، صورتى كه مرد مىگويد كه از وقت دخول من كمتر از شش ماه گذشته است ، اينجا اصل با مرد است ، اما در جايى كه مرد مىگويد از دخول من بيشتر از اقصى الحمل گذشته ، اصل با زن است و بين اين دو صورت تفاوت هست ، در مورد اين كه چرا شهيد اول هر دو را يكسان فرض كرده و نيز درباره بيانات صاحب جواهر بحث كرديم ، آن‌جا ايشان فرموده بود ، در فرضى كه دخول قطعى است و زمان دخول مشكوك است ، غير از قانون فراش قانون ديگرى داريم به نام اصل لحوق به وطى محترم كه اين قانون أخص از قانون فراش است ، چون بايد در آن دخول قطعى باشد ، در حالى كه در قانون فراش قطعى بودن دخول معتبر نيست و با وجود شك در دخول ، حكم مىشود كه بچه ملحق به فراش است ، ولى در جايى كه قطعاً وطيى واقع شده است ، اگر شك شود كه آيا اين دخول موجب تولد فرزند هم شده يا نه ؟ اين قاعده حكم مىكند كه بايد به اين دخول ملحق كنيم ، و فرقى هم ندارد كه اختلاف در اقل مدت حمل باشد يا اكثر آن .\r\nاشكال ما به اين قاعده دوم اين است كه ، صاحب جواهر در فرض اختلاف در دخول ، به جاى تمسك به قاعده فراش ، اصل عدم دخول را مقدم مىداند و قاعده فراش را جارى نمىكند ، ولى در مسأله دوم كه دخول قطعى است و هر يك از طرفين ادعايى دارند ، و گاهى اصل با زن است و گاهى با مرد ، ايشان اصل جارى نكرده و مستقيم اين قاعده را اجرا مىكند ، فرق بين دو مقام براى ما مشخص نيست . البته اگر در همين مسأله زن و مردى كه در مورد دخول توافق دارند ، صرفاً در مورد الحاق اختلاف مىكردند سخن صاحب جواهر صحيح بود ولى فرض آن است كه در مورد زمان هم اختلاف دارند و هر يك چيزى را مىگويند ، مرد مىگويد كمتر از شش ماه يا بيشتر از يك سال از مباشرت گذشته است ، و زن\r\n\r\n","description":"","footnote":"","page_name":" 7848 ","page_number":163},
  {"content":"\r\n\r\nمىگويد كمتر نبوده و بيشتر هم نبوده است ، و لذا بايد قانون مدعى و منكر اين جا هم جارى شود . ولى ايشان جارى نمىكنند . به علاوه اين كه ايشان اين اصل را از كجا آورده براى ما معلوم نيست ، چون در كتاب‌هاى سلف هم نيست ، يك قانون عقلائى هم نداريم ، البته اگر اطمينان باشد ، اشكالى ندارد . ولى به هر حال ايشان وجهى ذكر نمىكند .\r\nالبته مىتوان جواب صاحب جواهر را به گونه‌اى ديگر بيان كرد تا اشكال فوق وارد نباشد ؛ و آن اين كه اگر اختلاف بين زن و شوهر راجع به اين باشد كه آيا بچه از آنِ شوهر هست يا نيست ، اينجا با قاعده فراش حكم مىكنيم كه بچه شوهر است ، ولى اگر اختلاف به اين نحو بيان نشود و بلكه ملزوم آن مطرح شده باشد ، تا الحاق ، به عنوان لازمه اثبات شود ، ديگر قاعده فراش به كار نمىآيد . مثل اختلاف در اصل تحقق دخول ، كه با قاعده فراش نمىتوانيم اثبات دخول كنيم ، چون مثبتات اين قاعده حجت نيست ، لذا بايد سراغ اصل برويم ، اصل هم اقتضا مىكند كه دخولى نشده باشد . ولى در مسأله‌اى كه دخول قطعى است ، و زمان دخول مشكوك است ، قاعده فراش اصلًا جارى نيست ، بلكه قاعده ديگرى هست به نام اصل لحوق به وطى محترم ، و آن اين است كه اگر دخول مشروعى محقق شد و حملى هم قطعى شد ولى استناد حمل به آن دخول مقطوع مشكوك شد ، بايد بگوييم اين حمل به اين وطى مشروع مستند است . و ديگر تفاوتى ندارد كه بيش از اين دو امر قطعى زن و مرد چه ادعا مىكنند ، چون اين قانون جارى مىشود و قاعده مدعى و منكر اينجا جارى نمىشود . در نتيجه اين مسأله ، با مسأله اختلاف در اصل دخول فرق دارد « 1 » .\r\nبيان صاحب رياض : ايشان اشكال را به نحو ديگر جواب داده ، و فرموده اگر\r\n\r\n\r\n","description":"","footnote":"\r\n( 1 ) - استاد مدظله اين بيان را به كمى تفصيل بيشتر نيز در صفحاتى قبل ذكر نموده و افزوده‌اند كه صاحب جواهر بر اساس مبانى خود نمىتوانند به اين بيان متمسك شوند\r\n","page_name":" 7849 ","page_number":164},
  {"content":"\r\n\r\nمىخواستيم با اصل عدم مسائل را حل كنيم ، ممكن بود بين دو صورت اختلاف در اقل و اكثر حمل تفاوت قائل شويم ، ولى در اين مسأله ، قانون فراش بر اصل استصحاب تقدم دارد . موضوع قانون فراش هم بچه‌اى است كه از زن مدخوله به دنيا آمده ، و اختلاف شده كه به شوهر ملحق است يا نه ؟ بنابر اين موضوع اين قاعده دخول است ، و در فرض اختلاف در اصل دخول ، اصل عدم دخول ، دخول را منتفى مىكند و در واقع قاعده فراش را بلاموضوع مىكند . و لذا اصل بر قاعده مقدم است . ولى در مسأله دوم دخول مقطوع است و موضوع فراش محقق شده است و قانون فراش بر استصحاب تقدم دارد ، بنابراين ، به استناد قاعده فراش ، ادعاى مرد كه مىگويد بچه من نيست ، باطل مىشود ، چه مرد بگويد از وقت دخول كم گذشته و چه بگويد زياد گذشته ، و حرف زن مسموع است كه مطابق قاعدة فراش است . بنابر اين اگر هم اصلى در كار باشد ، قاعده فراش جلوى اصل را مىگيرد . به علاوه كه ايشان مىفرمايد مىتوان گفت به جز قاعده فراش اصلى در كار نيست ، زيرا در مقابل اين اصل كه قبلًا دخولى واقع نشده و بچه مستند به دخول مرد نيست ، اين اصل قرار دارد كه دخول ديگرى كه منشأ اين حمل شده باشد ، در كار نيست ، چون حادثى واقع شده است ، آن حادث آيا وقاع اين شوهر است يا وقاع يك شخص ديگرى است ، اصل مىگويد آن واقع نشده و اين هم واقع نشده است ، متعارض مىشود ، پس با اصل نمىتوان گفت حق با شوهر است ، پس چون اين دو اصل با هم تعارض مىكنند و اصلى باقى نمىماند . و بايد به قاعده فراش متمسك شويم « 1 » .\r\nاشكال : مرحوم صاحب جواهر چنين اشكال مىكند كه اگر بپذيريم كه در فراش دخول شرط است و موضوع فراش را دخول بدانيم ، ديگر مسأله اختلاف در اصل دخول را نمىتوان با قاعده فراش حل كرد ، و بايد سراغ اصل برويم . چون دليل\r\n\r\n\r\n","description":"","footnote":"\r\n( 1 ) - رياض المسائل ، ج 10 ، ص 488 - 489\r\n","page_name":" 7850 ","page_number":165},
  {"content":"\r\n\r\nأخص از مدعا مىشود . توضيح آن كه : اگر بر فرض ، زوج دو سال قبل مباشرتى كرده باشد و الآن هم اولادى به دنيا آمده باشد ، قطعاً اين اولاد مستند به مباشرت دو سال قبل نيست ، ولى به دليل همان مباشرت دو سال قبل عنوان فراش محقق است ، حالا اگر اختلاف كردند كه آيا مباشرت ديگرى نيز واقع شده يا نه ؟ و زن مدعى دخول شد ( كه اگر شده باشد بچه از آن است ) ، مسأله ، مصداق مسأله اختلاف در اصل دخول مىشود ، و در عين حال فراش هم محقق است . پس اين كه صاحب رياض مىگويد در مسأله اول ، قانون فراش جارى نيست ، و نمىتوانيم با قانون فراش حق را به زوجه بدهيم و بايد با اصل حق را به زوج بدهيم ، سخن اشتباهى خواهد بود ، زيرا در بعضى فروض قطعى است كه فراش محقق شده است و مواقعه‌اى شده است ، منتها مواقعه‌اى كه مقطوع است به ولد ارتباطى ندارد ، پس فرمايش ايشان نمىتواند مصحح كلام قوم باشد ، كه در مسأله اول ، اصل عدم دخول را جارى كرده‌اند . و اگر سخن ايشان درست باشد ، در مثال ما هم چون فراشيت محقق است ، منتها نمىدانند دخول شده يا نه ، بايد حكم كنيم كه اين بچه از او متولد شده است ، اين دخول واقع شده است و در نتيجه اگر دخولى واقع شده ، بچه هم بچه زوج است . شاهد اين نكته كه در مسأله اول در نظر قوم فرقى ندارد كه فراش قبلًا محقق شده باشد يا نه ، اين است كه اگر فرض مسأله در جائى بود كه حتى يك بار دخول هم مشكوك است بايد بحث را مبتنى بر اين نكته اختلافى مىكردند كه آيا به صرف خلوت ، دخول ثابت مىشود يا نه ؟ و آيا ظاهر ( اماريت خلوت بر دخول ) مقدم است يا اصل عدم دخول ؟ و بايد مسأله را چنين مطرح مىكردند كه اگر به صرف خلوت حكم به دخول نكرديم و اصل را عدم دخول دانستيم ، حال كه بچه‌اى متولد شده ، به مرد ملحق مىشود يا نه ؟ ولى چون چنين نگفته‌اند ، استفاده مىشود كه ما چه اخذ به ظاهر بكنيم و زن را به صرف خلوت مدخوله فرض كنيم ، و چه به اصل عمل كنيم و زن را مدخوله ندانيم ، در هر\r\n\r\n","description":"","footnote":"","page_name":" 7851 ","page_number":166},
  {"content":"\r\n\r\nدو صورت مسأله اختلاف در دخول كه مسأله اول ما بود مطرح است . پس موضوع مسأله اعم است . صاحب جواهر از اين شاهد نتيجه مىگيرد وجهى كه رياض براى عدم تمسك به فراش در مسأله اول بيان كرده ناتمام است .\r\nنقد بر جواهر : به نظر ما اينكه كلمات فقهاء اطلاق داشته باشد ، محل ترديد است ، چون اين عبارت را كه : « لو اختلفا فى الدخول » ، به دو گونه مىتوان فهميد ؛ يكى همان كه مرحوم صاحب جواهر بيان مىكند ، يعنى اختلاف در دخولى كه براى الحاق سببيت دارد ، كه اطلاق آن شامل هر دو صورت مىشود ، چه قطع داشته باشند كه دخولى دو سال قبل واقع شده و چه قطع نداشته باشند . و از طرف ديگر مىتوان گفت منظور اختلاف در اصل تحقق دخول است ولو براى يك بار ؟\r\nيعنى اختلاف در اين كه زن مدخوله است يا نه ؟ و نيز شاهدى كه ايشان براى اطلاق كلام فقهاء ذكر كرده قابل جواب است ؛ به اين صورت كه ممكن است كه اين مسأله اصولًا مبتنى بر اماريت خلوت بر دخول و عدم آن نباشد ، چون تفريع وقتى معنا دارد كه تحقق خلوت قطعى باشد و بعد از خلوت اختلاف در تحقق دخول شده باشد ، ولى در صورتى كه خلوت نشده باشد يا خود خلوت مشكوك باشد ، ديگر اخذ به ظاهر بى معناست . و روشن است كه مسأله اختلاف در دخول اعم از اين است كه خلوت قطعى باشد يا نه ؟ يعنى چنين نيست كه مسأله اختلاف در دخول هميشه وقتى پيش بيايد كه تحقق خلوت قطعى است . پس اختلاف در دخول مسأله‌اى كلى است ، و لزوماً متفرع بر تحقق خلوت نيست و ممكن است كه خود خلوت هم مشكوك باشد ، پس نمىتوان گفت چون علما مسأله را بر اماريت خلوت بر دخول متفرع نكرده‌اند ، معلوم مىشود صورت مدخوله بودن زن را هم داخل بحث دانسته‌اند ، ما دليل قطعى نداريم . ولى از سوى ديگر كلام مرحوم صاحب رياض خيلى صاف است ، چون مىفرمايد جايى كه فراش مشكوك است و قاعده فراش جارى نيست ، به اصول مراجعه مىكنيم ، ولى در مسأله دوم كه\r\n\r\n","description":"","footnote":"","page_name":" 7852 ","page_number":167},
  {"content":"\r\n\r\nفراش قطعى است ، فراش مقدم بر اصول است و به آن تمسك مىكنيم ، كه بيانى است روشن . پس به نظر مىرسد اشكال جواهر بر ايشان وارد نباشد .\r\nنكته ديگر اين كه به نظر ما هيچ وجهى ندارد كه بگوييم قاعده فراش در جائى است كه اصلًا اسمى از دخول كه شرطش است و اسمى از سبب و حتى سبب منحصر هم نبرده باشند ، و اگر اسم بردند ، داخل در باب مدعى و منكر است و مسأله فراش كنار مىرود . وجهى ندارد كه اطلاقات ادله الولد للفراش را به اينجا حمل كنيم . و اگر فقها چنين كرده‌اند ؛ ما احتمال مىدهيم ( حالا صحيح يا سقيم باشد ) كه مراد آنها اين باشد كه متيقن از قانون الولد للفراش كه حضرت در مواردى پياده كرده‌اند مواردى است كه دو وطى واقع شده است ؛ وطى زنائى عاهر و وطيى كه از فراش است ، كه الحاق به هر دو محتمل است ، و لذا فرموده‌اند كه الولد للفراش . اما شمول آن نسبت به صورتى كه يكى زنا كرده و ديگرى كه فراش است اصلا معلوم نيست كه دخولى كرده باشد كه محتمل الالحاق باشد ، ( حالا دخول بسيار با فاصله كالعدم است ) ، محل بحث است ، و نمىتوان به صراحت گفت الولد للفراش اينجا هم مىخواهد أحد الدخولين را بر ديگرى ترجيح دهد ، و معلوم نيست چنين ظهور اطلاقى اين را بگيرد ، روى اين جهت اگر اختلاف در دخول شد ، اينها مىگويند ادله فراش معلوم نيست اين مورد را گرفته باشد و بايد مطابق با اصول اوليه عمل كنيم . پس اين كه مىگويند قاعده فراش بر اصول حكومت دارد ، در جائى است كه جريان قاعده فراش ثابت باشد ، در اينطور موارد اينها مىخواهند بگويند قاعده فراش ثابت نيست . البته براى اطلاق گيرى چندان نمىشود برهان اقامه كرد ، بلكه به عرف القاء كنند كه آيا قاعده شامل اين صورت هم مىشود كه يك طرف اصلًا معلوم نيست وطيى كرده باشد ولى دخول طرف ديگر قطعى باشد ؟ اگر احراز شد كه عرف حتى اين صورت را مىفهمد ، قاعده فراش بر اين اصول مقدم مىشود . به هر حال ، به ظن بسيار قوى مراد فقهاء اين\r\n\r\n","description":"","footnote":"","page_name":" 7853 ","page_number":168},
  {"content":"\r\n\r\nاست ، و اينكه مرحوم صاحب جواهر مىفرمايد ، نيست .\r\nصاحب جواهر همچنين در پاسخ به اشكال تعارض دو اصل عدم دخول و اصل عدم سبب ديگر براى حمل ، مىفرمايد اين اصل‌ها متعارض نيست ، چون اين اصل كه حمل از ديگرى نشده است ، مثبتاتش حجت نيست ، و لذا اثبات نمىكند كه أقل مدت حمل از دخول زوج گذشته است ، يعنى محتواى اصل ديگر را نفى نمىكند ، بنابر اين تعارضى نيست .\r\nاز نظر ما اين اشكال مرحوم صاحب جواهر وارد نيست ، زيرا براى تعارض لازم نيست كه آن اصل ، ثابت كند كه از زمان دخول به اندازه أقل مدت حمل گذشته است ، همين كه يك اصل بگويد عامل ديگرى در كار نيست ، و فرزند ملحق به ديگرى نيست ، و اصل ديگر هم مىگويد كه به زوج ملحق نيست ، كافى است چون هر دو منشأ آثار است ، اصل‌ها با هم متعارض مىشوند ، چون معنا ندارد كه بچه به هيچ كس ملحق نباشد . بنابر اين لازم نيست آن اصل به عين موضوع اين بيايد تا شما بگوييد مثبت است و تعارض ندارد . اين اشكال مرحوم صاحب جواهر هم درست نيست .\r\nدر مجموع به نظر مىرسد براى توجيه عبارت مرحوم محقق و شهيد اول كه مشابه آن را در لمعه داشت ، بيان رياض درست است . در بحث قضاء در ملحقات عروه در اينكه ميزان براى مدعى و منكر چيست ، در مورد اين مسأله كه اگر مثلًا اختلاف در اين بود كه بيع واقع شده يا هبه ؟ بيانى دارد ، كه محصل آن اينجا هم مىآيد . توضيح آن‌كه : گاهى اختلاف در وقوع دخول است ، و اين اختلاف مقدمه براى بحث الحاق بچه به مرد است ، و كارى به ساير جهات و احكام ديگر دخول مثل استقرار مهر و . . . . ندارد ، او هم مىگويد دخول نشده و بچه من نيست ، اين ادعاى دخول و عدم دخول با نفس ادعاى اينكه بچه تو هست يا نيست ، يكى است . ولى گاهى اختلاف در دخول براى استقرار مهر است ، يكى مىگويد دخول\r\n\r\n","description":"","footnote":"","page_name":" 7854 ","page_number":169},
  {"content":"\r\n\r\nشده و در نتيجه استقرار مهر هست ، و ديگرى مىگويد نيست . در اينجا اصل با منكر دخول است ولى در فرض اول اصل با مُثبت دخول است ، چون آن‌جا دخول مقدمه براى الحاق است . گاهى نيز اختلاف در مسئله دخول ، مقدمه‌اى است براى هر دو مطلب الحاق و استقرار مهر ، و مرد كه منكر دخول است مىخواهد هر دو را منتفى كند ، در اين فرض ، تداعى پيش مىآيد ، يعنى طرفين هم مدعى و هم منكرند ، يعنى براى استقرار مهر زن مدعى است و به اعتبار مدعى بودن ، بايد اثبات كند و بينه بياورد ، ولى راجع به اينكه بچه مربوط به مرد است ، زن منكر است و لازم نيست بينه بياورد ، و مرد هم همينطور است ، اگر مرد بخواهد بگويد مهر استقرار ندارد ، احتياجى به اثبات ندارد ولى بخواهد بگويد بچه من نيست بايد بينه بياورد و اثبات كند كه بچه او نيست .\r\nدر اين مسأله هم كه ادعاى دخول كردند ، هر سه نوع تصور مىشود ، آقايان اين بحث را هم در باب استقرار مهر و هم در بحث الحاق عنوان كرده‌اند ، و ظاهر كلماتشان در بحث الحاق ، اين است كه اين ادعاها مقدمه همان مسأله‌اى است كه در آن باب مطرح هست ، بنابراين ، اين كه گفتند اگر زن و شوهر در مسئله دخول و عدم آن اختلاف دارند ، چون در اين باب ، معنايش الحاق و عدم الحاق است ، نبايد بگوئيم كه چون دخول لازمه فراش نيست پس زن مدعى دخول و مرد منكر است ، چون در اين‌جا ادعا و انكار دخول ، توطئه براى الحاق و عدم الحاق است ، و اصولًا در بسيارى از مواقع شخصى كه ادعايى مىكند ، احكام شرعى ديگر آن ادعا را نمىداند ، و مثلًا نمىداند كه يكى از احكام دخول ، استقرار مهر است ، و فقط با هدف اثبات الحاق مدعى دخول مىشود . حال كه ظاهر ادعا و انكار اين است ، بنابراين ، اگر بگوئيم ملحق به مرد نيست ، به همان دليلى است كه مرحوم صاحب رياض فهميده ، يعنى قاعده فراش را در اين جا نمىشود پياده كرد ، زيرا شرط الحاق فراش بودن است و فراش هم مشروط به دخول است ، در اينجا كه\r\n\r\n","description":"","footnote":"","page_name":" 7855 ","page_number":170},
  {"content":"\r\n\r\nشك در وقوع دخول داريم ، اصل موضوع فراش از بين مىرود ، قهراً ادله فراش نمىتواند در اينجا پياده بشود ، چون اصل عدم دخول محكوم‌ٌبه قاعده فراش نيست ، ولى در مسئله دوم كه دخول قطعى شده ، محكوم‌ٌبه قاعده فراش خواهد بود ، و قاعده فراش تقدم دارد ، پس به نظر مىرسد كه كلمات قوم همان مطلبى است كه مرحوم صاحب رياض مىخواهد بفرمايد ، و فرمايش مرحوم صاحب جواهر خيلى با تكلف است .\r\nآقايان بعضى جاها اصل آن را صريحاً ذكر كرده‌اند ، مثل وسيله مرحوم ابن حمزه كه صريحاً ذكر كرده كه در فراش حقيقى بودن ، و نيز در شبهه و ما به حكم الفراش مىگويد كه دخول و وطى معتبر است « 1 » . ولى به نظر فهم عرفى ابتدايى ، بالفعل اين تسميه‌ها ، بر اساس شأنيت يك شىء است نه بالفعل بودن آن . به نظر مىرسد همينطور كه بسيارى از لغويون فراش را گاهى به زوج و گاهى بالمرأه تفسير كرده‌اند ، و قيد دخول هم نياورده‌اند ، دخول در مفهوم فراش دخالت نداشته باشد ، البته اين‌كه در الحاق بگوئيم مطلق فراش الحاق ندارد ، بحث ديگرى است و ممكن است كسى تأملى داشته باشد . در كلى اين قاعده كه الولد للفراش ، قيود و شرايط مطرح نيست و براى تحقيق بايد روايات مسأله را بررسى كرد ، در روايات مسأله هم شمول نسبت به موارد غير دخول مشكل است ، همه موارد مطرح شده مواردى است كه دخول واقع شده است . به هر حال ممكن است بگوئيم هر چند در مفهوم فراش دخول معتبر نيست ، ولى حكم فراشى كه شارع مقدس جعل كرده ، در فرض دخول است ، ما هم در غير مورد دخول پيدا نكرديم كه كلمه فراش اطلاق كرده باشند . در عين حال ما معتقديم كه اگر ملاعبه شد و انزال در محل شد ملحق مىشود ، و اشكالى هم ندارد ، در واقع فراش بودن به خاطر همين است ، ازدواج كرده ، چيزى هست و انزالى هم شده و زن هم حمل برداشته ، ما نمىتوانيم بگوئيم\r\n\r\n\r\n","description":"","footnote":"\r\n( 1 ) - الوسيلة ، ص 317\r\n","page_name":" 7856 ","page_number":171},
  {"content":"\r\n\r\nاين به وسيله فجور واقع شده است . و اين نكته را عرف به خوبى مىفهمد كه دخول مقدمه بحث الحاق است و الا اگر دخول شده باشد ولى قطعاً هيچ مايعى از مرد خارج نشده ، نمىتوان گفت ملحق است . فهم عرفى چنين است كه دخول مقدمه انزال است و موضوعيت ندارد ، و اگر قطعى باشد كه انزالى شده و يا اين كه نشده همين بحث الحاق و عدم الحاق پيش مىآيد . بحث الحاق تعبد محض نيست بلكه شارع مىخواهد بگويد حملى كه مشكوك باشد كه حرام يا حلال است ، شما بگوئيد حلال است . البته اين فرض كه بدون دخول انزال شده باشد در كلمات فقها نيامده است ، فرض صاحب رياض هم اين است كه مرد مىگويد كه اصلًا دخول نكرده و انزال هم نشده ، و زن مىگويد كه دخول شده و انزال معتبر هم شده و بچه تو است ، موردى كه ما فرض مىكرديم ، اصلًا در كلمات فقهاء نيست .\r\nبحث ديگر اين است كه در فرع دوم كه دخول و ولادت قطعى بود و مدت حمل مشكوك بود ، در يك فرض زن مىگفت كه بيش از شش ماه از دخول گذشته ، و اصل هم اين بود كه نگذشته ، در عين حال بر اساس قاعده فراش ، فرزند به مرد ملحق شد ، با اينكه شش ماه بودن مشكوك است . در اينجا معمول كلمات بزرگان اين است كه زن بايد قسم بخورد تا الحاق ثابت شود . در جواهر مىفرمايد بعضى گفته‌اند كه در اينجا احتياج به قسم ندارد ، زيرا احتياج به يمين در جائى است كه فرد منكر باشد ، در حالى كه در اينجا زن مدعى است ، و اگر منكر مىبود قسم لازم مىشد . ولى در اين‌جا با اينكه مدعى است ما ملحق كرديم و گفتيم حرف زن متبع است ، و اگر در جائى به وسيله دليل خاص حكم به ثبوت ادعاى يك طرف كرديم ، ديگر « اليمين على من أنكر » جارى نمىشود . در اين‌جا هم با اين كه زن مدعى است ، ولى حكم بر اساس قاعده فراش ثابت شده ، و ديگر احتياجى نيست كه زن قسم بخورد .\r\nولى به نظر ما همانطور كه مرحوم صاحب جواهر مطابق ديگران گفته حق آن\r\n\r\n","description":"","footnote":"","page_name":" 7857 ","page_number":172},
  {"content":"\r\n\r\nاست كه زن بايد قسم بخورد ، توضيح مطلب آن‌كه ؛ اگر معيار تعيين مدعى و منكر را موافقت و مخالفت با اصل استصحابى بدانيم ، در اينجا بايد بگوئيم زن مدعى است زيرا مىگويد بيش از شش ماه از زمان دخول گذشته است ، و سخنش مخالف اصل استصحاب است ، چون استصحاب مىگويد هنوز شش ماه از زمان وطى نگذشته است . با اين حال قول زن متبع است و شارع حرفش را معتبر دانسته ، اما اگر بگوئيم ميزان تعيين مدعى و منكر ، فقط استصحاب نيست ، بلكه منكر كسى است كه قاعده‌اى كه اعم از اصل يا اماره است ، موافق او باشد ، به گونه‌اى كه اگر ادعايى در كار نبود ، حق با او بود . فرقى هم ندارد كه آن قاعده استصحاب باشد ، يا چيزى كه حاكم بر استصحاب است ، حتى اگر خلاف استصحاب باشد . در اين صورت عنوان منكر بر زن صدق مىكند . بعضى براى تعيين مدعى چنين تعبير مىكنند كه ميزان ، « لو تركَ تُرِك » است ، يعنى اگر ادعائى از طرف كس ديگرى در كار نباشد ، همينطورى چون قاعده و دليل معتبر با آن طرف مقابل است ، نمىگويند كه تو قسم بخور بلكه حق از آن اوست . حال همانطور كه ادعاى طرف مقابل باعث شود كه قسم الزامى شود ، اين‌جا هم قسم لازم است . بنابراين ، همان‌طور كه مرحوم صاحب جواهر مىفرمايد ، زن در هر صورت منكر است ، چه حرفش مطابق اصل استصحابى باشد و چه مطابق با قاعده فراش باشد كه حاكم و مقدم بر اصل استصحابى است ، و قهراً بايد قسم بخورد ، به نظر مىرسد كه اين صحيح باشد .\r\n\r\nتولد بچه بعد از طلاق\r\nدر اين زمينه مجموعاً از كلمات بزرگان سه مسأله استفاده مىشود ، يكى اين است كه اگر بچه‌اى بعد از عده متولد شد كه از نظر مقدار زمان صلاحيت الحاق به مطلِّق داشت ، آيا به مطلِّق ملحق مىشود يا عدّه علامت برائت رحم است و شارع آن را اماره قرار داده بر اينكه زن ديگر حملى از او ندارد و قهراً اين حمل ملحق به\r\n\r\n","description":"","footnote":"","page_name":" 7858 ","page_number":173},
  {"content":"\r\n\r\nقبلى نيست ؟\r\nيك بحث هم اين است كه اگر در فرض بالا قائل شديم كه ملحق است كه بسيارى مىگويند ملحق است ، اگر بعد از عده ازدواج ديگرى كرد و حمل مشكوك شد كه آيا از دوم است يا از اول است ، با وجود گذشت عده و صحت ازدواج دوم ، آيا فرزند به شوهر دوم ملحق است ، يا چون مشتبه است ، و صلاحيت الحاق به اول و دوم دارد ، بايد قرعه بزنيم ؟\r\nبحث سوم هم اين است كه در طلاق رجعى كه مىخواهيم مقدار حمل را حساب كنيم ، از وقت طلاق بايد حساب كنيم يا از وقت تمام شدن عده بايد حساب كنيم و ببينيم اكثر حمل گذشته يا نگذشته است ؟ مرحوم شيخ در بعضى از كتبش و بعضى من تبع مرحوم شيخ گفته‌اند كه اكثر حمل را كه مىخواهيم معيار قرار بدهيم ، از اول طلاق نيست و بايد بعد از تمام شدن عده رجعيه را مبدأ قرار داد ، چون خود ايام عده در طلاق رجعى حكم زوجيت را دارد ، اگر محتمل شد كه در همين ايام مباشرتى شده و منتقل شده ، مثل مباشرت در ايام زوجيت حقيقيه خواهد بود .\r\nمسأله : در شرايع و بعضى از كتب قدما عنوان شده است كه : « لو طلّقها فاعددت ثم جائت بولد ما بين الفراق الى أقصى مدة الحمل لحق به اذا لم توطىء به عقد و لا شبهة » اگر زنى طلاق داده شده ، و بعد از عده ، بدون آن‌كه عقد جديد يا وطى شبهه‌اى شده باشد ، بچه‌اى به دنيا آمده ، و معلوم نيست كه آيا از باب فجور محقق شده ، يا اين از همين مرد بوده ، يعنى زن حين طلاق حامله بوده و عده‌اش در حقيقت زائل نشده بوده است چون عده حامل وضع حمل است ، در اين صورت اگر امكان الحاق باشد ، بايد بگوييم كه بچه همين مرد است .\r\nراجع به بچه‌اى كه بعد از طلاق متولد شده ، بسيارى از كتب فقهى سابقين ، مثل مرحوم شيخ طوسى ، اصباح مرحوم كيدرى ، مرحوم محقق حلى ، و ديگران ، معيار\r\n\r\n","description":"","footnote":"","page_name":" 7859 ","page_number":174},
  {"content":"\r\n\r\nالحاق را اين مىدانند كه از وقت طلاق به قدر اكثر حمل نگذشته باشد ، ولى در كتب متأخر مثل وسيله ، زمان طلاق را معيار نمىدانند ، بلكه مىگويند فاصله بين وطى زوج تا وضع حمل ، معيار است . و ظاهر عبارات علماى سابقين هم آن است كه طلاق صحيح را مورد بحث قرار داده‌اند ، يعنى طلاق در طهر غير مواقعه ، كه زن بايد بعد از مواقعه حيض ببيند ، و بعد كه پاك شد ، طلاق صحيح است . و روشن است كه طلاق در حمل اثرى ندارد ، حال بحث اين است كه با وجود وضوح اين مطلب ، چرا متأخرين موضوع را وطى قرار داده‌اند ، و سابقين ، طلاق را ذكر كرده‌اند ؟ و جالب است كه معمولًا در كلمات شيخ در مبسوط تهافت زياد است ، ولى نسبت به اين جهت هيچ نحو تهافت و اختلافى نيست .\r\nبراى توجيه اين اختلاف اين نكته كافى به نظر مىرسد كه مرحوم شيخ در جاهاى مختلف نقل كرده كه الحاق ولد ، متوقف بر دخول نيست و اگر ملاعبه بكند و در اثر ملاعبه منى به رحم طرف منتقل بشود ، در صورت شك در نسب بچه ، بايد به فراش ملحق كنند ، اينها گفته‌اند كسى كه مىخواهد طلاق بدهد ، هر چند در طهرى كه طلاق واقع شده ، دخول نكرده و لذا طلاق صحيح است ، ولى ممكن است ملاعبه كرده باشد ، و ممكن است در اثر ملاعبه حملى برداشته باشد ، پس اين امكان وجود دارد كه كسى متصل به طلاق ملاعبه كرده و از همان هم حمل ايجاد شده باشد ، و اگر بخواهيم أقل زمان فرض كنيم ، لزومى ندارد وطى يك سال يا دو سال قبل را حساب كنيم ، همين كه احتمال هست كه با ملاعبه ملحق شده باشد ، كافى است . و يا در اين فرض كه مشكوك است كه حتى يك بار دخول محقق شده باشد ، باز هم اين احتمال كه ملاعبه صورت گرفته باشد هست ، و نيز اين فرض كه تحقق دخول محرز است ولى معلوم نيست كه آن دخول متصل به طلاق بوده يا با فاصله بوده است ؟ چون اين احتمال وجود دارد كه متصل به طلاق چنين مواقعه‌اى واقع شده باشد ، لذا احتمال الحاق به مطلِّق نيز هست . پس به نظر\r\n\r\n","description":"","footnote":"","page_name":" 7860 ","page_number":175},
  {"content":"\r\n\r\nمىرسد كسانى كه معيار را محاسبه از زمان طلاق دانسته‌اند نه زمان وطى ، به خاطر ملاعبه بوده نه اين كه غفلت كرده باشند و در واقع اين آقايان متأخر يك مقدار اين قسمت را مورد غفلت قرار داده‌اند و در كتاب‌ها حاشيه نزده‌اند . البته در جواهر تلاش كرده كه اين تعبير را اصلاح كند ، به وسيله مرحوم آقاى سيد ابوالحسن اصلاح شده‌اش را نوشته‌اند . جواهر قيدى را به عبارت افزوده است « ثم جاءت بولد ما بين ( الوطى الذى لحقه ) الفراق الى اقصى مدة الحمل « 1 » » ، گويا اين قيد كنايه است از اين كه آن وطى از فراق او است براى آخرين دفعه وطى مىكند كه بعداً طلاقش بدهد ، مثلًا چنين تعبيرى شده باشد . خلاصه تعبيرِ مسامحى است . به حسب معمول موارد و در اكثر مواردى كه طلاق مىدهند مدت‌ها منازعه است و گاهى بين اشخاص متاركه مىشود ، اكثر موارد حتى ملاعبه هم در كار نيست ، اين تسامح در تعبير است .\r\nناگفته نماند كه كلًا در بحث الحاق ، فرض آقايان اين نيست كه شايد وطى نكرده باشد ، اين تصورى بود كه ما مىكرديم ، كه شايد در اثر ملاعبه چنين چيزهايى واقع شده باشد . به هر حال اگر قطعى باشد كه از وقت وطى ، اقصى الحمل گذشته ولى اقصى الحمل از وقت طلاق نگذشته ، حتماً به مرد ملحق نيست .\r\nمسألة : صاحب جواهر مسأله تولد بعد از طلاق را چنين قيد مىزند كه به شرطى به زوج اول ملحق است كه بعد از طلاق عقد يا وطى به شبهه‌اى نشده باشد ، ولى اگر عقدى بعداً واقع شده و وطى هم محقق شده ، و صلاحيت الحاق به عقد دوم وجود دارد ، بچه به دومى ملحق است « اما اذا لحقه فراش آخر به عقد أو شبهه فان لم يمكن لحوقه بالثانى فهو للأول و ان لم يمكن لحوقه بالأول فهو للثانى و ان لم يمكن لحوقه بواحد منهما انتفى عنهما » . توضيح آن‌كه گاهى فقط صلاحيت الحاق به زوج دوم را دارد و به او ملحق مىشود ، گاهى نيز فقط صلاحيت الحاق به اولى را دارد ،\r\n\r\n\r\n","description":"","footnote":"\r\n( 1 ) - جواهر الكلام ، ج 31 ، ص 236\r\n","page_name":" 7861 ","page_number":176},
  {"content":"\r\n\r\nكه بايد به همان اولى ملحق شود ، و گاهى نيز امكان الحاق به هر دو را دارد ، به اين معنا كه وطى اين دوم از شش ماه كمتر نيست ، و از آن اول هم از اقصى الحمل بيشتر نيست ، در اين صورت ، به حسب رواياتى كه هست ، به دومى ملحق مىشود ، بلكه در شبهه هم مىگويند همينطور است . البته صاحب جواهر در اين فرض مىفرمايد : « ففى ترجيح الثانى أو القرعة قولان قد تقدم الكلام فيهما سابقاً و يأتى أيضاً ، و لا ريب فى أن الأقوى منهما ما هو المشهور بين الأصحاب من كونه للثانى للنصوص التى فيه الصحيح و غيره « 1 » » . و البته گاهى نيز پيش مىآيد كه صلاحيت الحاق به هيچكدام را ندارد . در مورد اين فرض ، اصباح كيدرى تفصيل قائل است و مىگويد اينكه بعد از عده ازدواج كرده ، اگر عده بائن باشد ، به هيچكدام ملحق نيست ، ولى در رجعى به اول ملحق است . براى ما روشن نشد كه مراد از اين عبارت چيست ؟ و شايد هم غلط چاپى باشد .\r\nمسألة : « لو طلق امرأة فاعتدت و تزوجت أو باع أمته فوطأها المشترى أو أعتقها فاعتدت و نكحت ثم جائت بولد لدون ستة أشهر كاملًا فهو للأول و ان كان لستة أشهر فصاعداً فهو للثانى « 2 » » ، در اين مورد با مراجعه‌اى كه كرديم شهرت با الحاق به فرد دوم است ، رواياتى هم هست كه مىخوانيم ؛\r\n1 . صحيحه حلبى ؛ « عن أبى عبد الله عليه السلام قال اذا كان لرجل منكم الجارية يطئها فيعتقها فاعتدت و نكحت فإن وضعت لخمسة أشهر فانه من مولاه الذى أعتقها و ان وضعت بعد ما تزوجت لستة أشهر فانه لزوجها الأخير « 3 » » .\r\n2 . « محمد بن على بن محمود عن أحمد بن محمد بن أبى نصر عن من رواه عن زرارة قال\r\n\r\n\r\n","description":"","footnote":"\r\n( 1 ) - توضيح استاد مدظله : اينكه ايشان مىفرمايد سابقاً بحث كرديم و بعداً هم مىآيد ، راجع به وطى به شبهه در جلد 29 جواهر مفصل دارد ، ولى اين بحث را كه اگر مشتبه شد ، قرعه هست يا به دومى ملحق مىشود ، ما در مراجعه اجمالى كه كرديم برخورد نكرديم ، ممكن است با تفحص معلوم شود كه كجا بحث كرده‌اند\r\n( 2 ) - جواهر الكلام ، ج 31 ، ص 237\r\n( 3 ) - وسائل الشيعه ، ابواب نكاح العبيد و الاماء ، باب 58 ، ح 1 . جامع احاديث الشيعه ، احكام الاولاد ، باب 12 ، ح 6\r\n","page_name":" 7862 ","page_number":177},
  {"content":"\r\n\r\nسألت أبا جعفر عليه السلام عن الرجل اذا طلق امرأة ثم نكحت و قد اعتدت و وضعت لخسمة أشهر فهو للأول و ان كان ولد أنقص من ستة أشهر فلامه و لأبيه الأول ، و إن ولد لستة أشهر فهو للأخير « 1 » » . به نظر ما اين روايت را بايد صحيحه حساب كرد ، زيرا ما مشايخ ابن ابى نصر را ثقه مىدانيم .\r\n3 . « على بن الحسن عن جعفر بن محمد بن حكيم عن جميل عن أبى العباس قال اذا جائت بولدٍ لستة أشهر فهو للأخير و ان كان أقل من ستة أشهر فهو للأول « 2 » » . اين روايت موقوف است و اسمى از امام نبرده ، ولى امثال اين روايت ، هم احتمال دارد كه موقوف باشد و هم احتمال دارد كه مضمره باشد ، يعنى ممكن است « قال » كلام ابا العباس باشد و روايت مضمره مىشود يعنى « قال المعصوم » ، و اگر « قال » كلام جميل است كه مىگويد ابا العباس قال ، روايت موقوف مىشود كه به امام نسبت نداده . حال اگر بگوييم هر چند اجلاء اين گونه روايات أجلاء را به شكل فتوا نقل مىكنند ، ولى به هر حال از خودشان كه نمىگويند ، بلكه اين تعبيرات يا عين حديث است يا نقل به معناى حديث است . چنان كه مرحوم ابو على طوسى پسر مرحوم شيخ طوسى مىگويد أصحاب ما عند اعواز النصوص فتواى مرحوم على بن بابويه را حكم منصوص قرار مىدادند ، چون فتاوايش مطابق نصوص بوده ، كأنه نصى هست و فتوا مىداده . منتها اين كه اصحاب فقط در هنگام اعواز النصوص چنين كارى مىكردند نه هميشه ؟ ممكن است به اين دليل باشد كه فتوا را نقل به معناى روايت حساب مىكردند ، و يا ممكن است كه آن فقهاء هم به گونه‌اى انسداد قائل بوده‌اند ، و در نتيجه آن وقتى نصى در كار نبود از باب انسداد به فتواى على بن بابويه مراجعه مىكرده‌اند . خلاصه ، ممكن است اين فتواى اجلاى اصحاب را هم مثل فتواى على بن بابويه بدانيم و در نتيجه معتبر باشد . در سند هم\r\n\r\n\r\n","description":"","footnote":"\r\n( 1 ) - وسائل الشيعه ، ابواب احكام الاولاد ، باب 17 ، ح 11 . جامع احاديث الشيعه ، همان ، ح 11\r\n( 2 ) - وسائل الشيعه ، همان ، ح 12 . جامع احاديث الشيعه ، همان ، ح 12\r\n","page_name":" 7863 ","page_number":178},
  {"content":"\r\n\r\nعلى بن حسن كه ابن فضال است ، فطحى ولى موثق و از اجلاى ثقات است و در وثاقتش هيچ حرفى نيست ، جعفر بن محمد بن حكيم توثيق صريحى ندارد ، ولى همين على بن حسن ، از او اكثار روايت دارد و او را شيخ خود قرار داده و نيز اشخاص ديگرى مانند محمد بن حسين بن ابى الخطاب از او روايت دارند .\r\n4 . روايت جميل بن صالح ؛ عن محمد بن احمد بن يحيى ، عن احمد بن محمد ، عن على بن حديد ، عن جميل ، عن بعض أصحابنا عن أحدهما عليهما السلام فى المرأة تتزوج فى عدتها قال يفرق بينهما و تعتد عدة واحدة منهما فان جائت بولد لستة أشهر أو أكثر فهو للأخير و ان جائت بولد لأقل من ستة أشهر فهو للأول « 1 » » . اين روايت ناظر به وطى به شبهه است چون در عده تزويج كرده است . در نقل فقيه هم كه گويا به آن اعتماد دارد ، تعبير كرده « و فى رواية جميل بن دراج فى المرأة تتزوج . . . « 2 » » . حال اين كه جميل بن صالح صحيح است يا جميل بن دراج ، مىتوان گفت كه شايد در سند قبلى برخى على بن حديد را اشكال بكند ، ظاهر فقيه آن است كه صدوق به نقل جميل اعتماد دارد ، و به نظرش طريق معتبرى بوده است .\r\n5 . روايت حسن صيقل « عن رجل اشترى جارية ثم وقع عليها قبل أن يستبرىء رحمها قال بئس ما صنع يستغفر الله و لا يعود ، قلت فانه باعها من رجل آخر فوقع عليها و لم يستبرىء رحمها ثم باعها الثانى من رجل آخر فوقع عليها و لم يستبرىء رحمها فستبان حملها عند الثالث فقال أبو عبد الله عليه السلام الولد للفراش و للعاهر الحجر « 3 » » . اين روايت كه قبلًا هم بحث آن گذشت مقدارى ابهام دارد ، ولى از ساير روايات استفاده مىشود كه مراد از فراش ، همين است كه فراش فعلى دارد نه اينكه قبلًا فراش بوده است ، چون مىفرمايد بچه ملحق به كسى است كه بعداً حمل پيش او ظاهر شده است .\r\n\r\n\r\n","description":"","footnote":"\r\n( 1 ) - وسائل الشيعه ، ابواب ما يحرم بالمصاهره ، باب 17 ، ح 14 و نيز ابواب احكام الاولاد ، باب 17 ، ح 13\r\n( 2 ) - كتاب من لا يحضره الفقيه ، ج 3 ، ص 470 ، ح 4639\r\n( 3 ) - وسائل الشيعه ، ابواب نكاح العبيد و الاماء ، باب 58 ، ح 2 . جامع احاديث الشيعه ، ابواب نكاح العبيد ، باب 43 ، ح 2 . كافى ، ج 5 ، ص 491\r\n","page_name":" 7864 ","page_number":179},
  {"content":"\r\n\r\n6 . « عن الحسن الصيقل قال سئل أبو عبد الله عليه السلام و ذكر مثله الا أنه قال قال أبو عبد الله عليه السلام الولد للذى عنده الجارية و ليصبر لقول رسول الله صلى الله عليه و آله الولد للفراش و للعاهر الحجر « 1 » » . اين نقل ديگرى است به طريق ديگرى كه معتبر است ، حضرت مىفرمايد بايد صبر كند و مباشرت نكند ، ولى حالا به هر دليلى كه اين كار را كرده ، بچه ملحق است .\r\nمقنع هم عين همين مطلب را نقل كرده است « 2 » .\r\n7 . صحيحه سعيد اعرج به دو طريق نقل شده است ، يك طريقش موثق است و يك طريقش صحيح است ، « عن أبى عبد الله عليه السلام قال سألته عن رجلين وقعا على جارية فى طهر واحد لمن يكون الولد ؟ قال للذى عنده الجارية لقول رسول الله صلى الله عليه و آله الولد للفراش و للعاهر الحجر « 3 » » .\r\n8 . در آن روايتى هم كه بحار از كتاب على بن جعفر نقل كرده ، همينطورى است « عن رجل وقع جارية فباعها قبل أن تحيض فوطئها الذى اشتراها فى ذلك الطهر فولدت له لمن الولد ؟ قال الولد للذى هى عنده فليصر ( بايد فليصبر باشد ) لقول رسول الله صلى الله عليه و آله الولد للفراش و للعاهر الحجر « 4 » » .\r\nدر مقابل ، فقط يك روايت محمد بن قيس است ، « عن أبى جعفر عليه السلام قال قضى أمير المؤمنين عليه السلام فى وليدة جامعها ربها فى قبل طهرها ثم باعها من آخر قبل أن تحيض فجامعها الآخر و لم تحض فجامعها الرجلان فى طهر واحد فولدت غلاما فاختلفا فيه فسألت ام الغلام فزعمت انهما أتياها فى طهر واحد فلا أدرى أيهما أبوه ، فقضى عليه السلام فى الغلام انه يرثهما كليهما و يرثانه سواء « 5 » » . شيخ طوسى در ذيل اين روايت چنين توضيح داده كه گفته اگر دو شريك باشند و با هم در طهر واحد مواقعه بكنند ، اين موقع بايد قرعه بكشند ، و\r\n\r\n\r\n","description":"","footnote":"\r\n( 1 ) - وسائل الشيعه ، همان ، ح 3 . جامع احاديث الشيعه ، همان ، ح 3\r\n( 2 ) - جامع احاديث الشيعه ، همان ، ح 4\r\n( 3 ) - وسائل الشيعه ، ابواب نكاح العبيد ، باب 58 ، ح 4 . جامع احاديث الشيعه ، همان ، ح 5 . كافى ، همان\r\n( 4 ) - وسائل الشيعه ، همان ، ح 7 . جامع احاديث الشيعه ، همان ، ح 6 . بحارالانوار ، بيروت ، ج 10 ، ص 252\r\n( 5 ) - وسائل الشيعه ، همان ، ح 6 . جامع احاديث الشيعه ، همان ، ح 8\r\n","page_name":" 7865 ","page_number":180},
  {"content":"\r\n\r\nاما اگر مملوك نفر دوم است ، يعنى اول مملوك يكى بوده و بعد هم مملوك دومى شده ، ولى هر دو در يك طهر مواقعه كرده‌اند ، ديگر قرعه مطرح نيست و بايد به مالك دوم ملحق بشود ، اين روايت هم در مقام تقيه صادر شده است ، چون موافق برخى از عامه است « 1 » .\r\nالبته روايت ديگرى هم هست كه قرعه را مطرح مىكند : « الحسين بن سعيد عن ابن أبى عمير عن حماد عن الحلبى عن أبى عبد الله قال اذا وقع المسلم و اليهودى و النصرانى على المرأة فى طهر واحد قرع بينهم فكان الولد للذى تصيبه القرعة « 2 » » . در اين روايت كه صحيحه است بحث از شركاء هم نيست ، و شايد اطلاق آن شامل موردى كه مالك عوض شده نيز بشود ، و البته از طرف ديگر ممكن است كسى جمعاً بين الادلة بگويد كه اين روايت ، حمل بر موردى مىشود كه چند شريك در طهر واحد مواقعه كرده‌اند ، و مربوط به عوض شدن مالك‌ها نيست ، اين را مىشود جمع كرد .\r\n\r\nوطى به شبهه\r\nبحث آن است كه اگر در فراش ديگرى ، وطى به شبهه شد و معلوم نشد كه بچه‌اى كه به دنيا آمده ، از فراش حقيقى است يا از واطى به شبهه ، آيا اينجا هم به اخير كه واطى به شبهه است ، ملحق مىشود يا بايد قرعه كشيد ؟ « 3 »\r\nاز نظر روايات معتبر نمىتوانيم الحاق به واطى اخير را اثبات كنيم و بايد به تفصيل قائل شويم . قواعد هم اقتضا نمىكند كه به اخير ملحق بشود . روايت معتبرى نداريم كه به اخير ملحق بشود ، حالا يا به حساب اينكه زوجه در عده بوده و يا اصلًا طلاق نداده ، ولى چون وطى او متأخر از وطى مالك بوده ، به وطى به\r\n\r\n\r\n","description":"","footnote":"\r\n( 1 ) - تهذيب الاحكام ، ج 9 ، ص 358 ، ح 1280\r\n( 2 ) - وسائل الشيعه ، ابواب ميراث ولد الملاعنه ، باب 10 ، ح 1 . تهذيب الاحكام ، ج 9 ، ص 348 ، ح 1249 . جامع احاديث‌الشيعه ، همان ، ح 9\r\n( 3 ) - توضيح استاد مدظله : اين مساله در دو جا عنوان شده است ؛ يكى در اوايل كتاب النكاح است كه در جواهر در جلد بيست و نهم بحث كرده است ، و يكى هم در همين مساله الحاق الاولاد در جلد سى و يكم\r\n","page_name":" 7866 ","page_number":181},
  {"content":"\r\n\r\nشبهه ملحق شود .\r\nمرحوم صاحب جواهر براى وطى به شبهه چهار روايت نقل كرده كه فقط يكى از اين روايات موضوعش وطى به شبهه است و روايات ديگر ناظر به موردى است كه بعد از عده عقد كرده و ربطى به وطى به شبهه ندارد . كه البته بحث درباره همه اين روايات قبلًا گذشته است . يكى صحيحة الحلبى عن أبى عبد الله عليه السلام « 1 » ، كه زن عده را نگه داشته و بعد از عده كه آن زوج اول اجنبى شده ، از فراشيت به كلى خارج شده ، اين يك فراش جديد پيدا كرده ، مىفرمايد ملحق به اخير است ، ديگرى مرسله ابن أبى نصر عن من رواه عن زرارة « 2 » ، است كه ما صحيح مىدانيم .\r\nروايت سوم ، روايت ابى العباس است كه بعيد نيست مربوط به همين بحث باشد « قال اذا جائت بولد لستة أشهر فهو للأخير « 3 » » . كه ظاهرش ، زوج اخير است نه واطى اخير ، و لااقل اگر ظهور نداشته باشد ، احتمال اقوا آن است كه منظور زوج اخير است . و بالاخره مرسلة جميل بن صالح عن بعض أصحابنا عن أحدهما عليهما السلام فى المرأة تتزوج فى عدتها قال يفرق بينهما و تعتد عدة واحدة منهما فان جائت بولد لستة أشهر أو أكثر فهو للأخير « 4 » » . فقط اين روايت راجع به مسأله تزويج در عده است و حكم كرده كه به اخير ملحق مىشود . اين مصداق براى وطى به شبهه است . البته اين روايت ناظر به وطى به شبهه‌اى است كه با تزويج صورت گرفته باشد ، و لذا ممكن است در موردى كه بدون عقد ، وطى به شبهه شده باشد ، حكم مسأله تفاوت داشته باشد ، چنان كه فتاواى فقهاى ديگر هم هست ، و شايد مورد اتفاق باشد كه قرعه بايد كشيده شود . مثلا زن ديگرى را خيال كند كه زن خودش است ، يا مملوكه خودش است و با اعتقاد به زوجيت يا مملوكيت وطى كند ، اينجا فتاوا قرعه است ، و اگر به فرض بخواهيم به اين روايت عمل بكنيم ، فقط همين صورت را شامل\r\n\r\n\r\n","description":"","footnote":"\r\n( 1 ) - وسائل الشيعه ، ابواب احكام الاولاد ، باب 17 ، ح 1\r\n( 2 ) - وسائل الشيعه ، همان ، ح 11\r\n( 3 ) - وسائل الشيعه ، همان ، ح 12\r\n( 4 ) - وسائل الشيعه ، همان ، ح 13\r\n","page_name":" 7867 ","page_number":182},
  {"content":"\r\n\r\nمىشود كه به تخيل ازدواج صحيح وطى كرده باشد ، يعنى ممكن است ازدواج فاسد ، در اين جهت در حكم ازدواج صحيح قرار داده بشود . چنان كه شهيد اول مىگويد در حج چيزهاى فاسد حكم صحيح را دارد ، مثلًا در حج افساد مىگويد كه حكم صحيح را دارد ، اگر كسى وقاع كرد مىگويد حكم صحيح را دارد و بايد تمام كند . در اين جا هم ممكن است كسى چنين چيزى را ادعا كند . ولى در جائى كه صرفا وطى به شبهه باشد ، هيچ مدركى براى الحاق به اخير نداريم ، و به نظر مىرسد كه « القرعة لكل أمر مشكل » ، اينجا جارى است . البته اگر مقطوع بود كه اين بچه متولد شده ، از وقاع شبهه است ، به او ملحق مىشد چون شبهه هم حكم نسب را دارد ، ولى وقتى معلوم نيست ، بايد قرعه كشيد . براى قرعه روايات صحيح السند هم هست ، كه قبلًا خوانده شد ؛ مثل اين روايت كه « وطىء رجلان أو ثلاثا جارية فى طهر واحد فولدت فادعوه جميعاً أقرع الوالى بينهم . . . « 1 » » ، و مثل صحيحة حلبى كه « اذا وقع المسلم و اليهودى و النصرانى على المرأة فى طهر واحد قرع بينهم فكان الولد للذى تصيبه القرعة « 2 » » . به نظر مىرسد كه اگر صرفا وطى به شبهه باشد و فراش متأخرى ناشى از ملكية يا تزويج به ظاهر صحيح در كار نباشد ، آن موقع جاى قرعه است ، و بسيارى فتوا داده‌اند و شايد هم شهرت داشته باشد .\r\nولى از طرف ديگر وطى به شبهه در حكم صحيح فرض شده و در الحاق مثل ازدواج صحيح است ، از تفاهم عرفى اينطورى استفاده مىشود ، و اگر چنين نبود و فقط قاعده الولد للفراش بود ، خيلى از مسائل مربوطه را نمىتوانستيم حل كنيم ، مثلًا زنى كه طلاق بائن داده شده و با ديگرى هم ازدواج نكرده ، اگر چند ماه ديگر بچه‌اى به دنيا آورد ، همه فتاواى اتفاقى است كه به خود زوج ملحق مىشود ، الولد للفراش معنايش اين است كه موقعى كه فراش دارد اگر بچه‌اى متولد شده باشد ، به\r\n\r\n\r\n","description":"","footnote":"\r\n( 1 ) - وسائل الشيعه ، ابواب نكاح العبيد ، باب 57 ، ح 1 . استاد مدظله پيش از اين ، اين روايت را ذكر نكرده‌اند . ( مقرر )\r\n( 2 ) - وسائل الشيعه ، ابواب ميراث ولد الملاعنه ، باب 10 ، ح 1 . تهذيب الاحكام ، ج 9 ، ص 348 ، ح 1249 . جامع احاديث‌الشيعه ، همان ، ح 9\r\n","page_name":" 7868 ","page_number":183},
  {"content":"\r\n\r\nفراش ملحق مىشود ، ولى كسى كه طلاق بائن داده ، پنج شش ماه هم گذشته ، فراشى ندارد كه به آن ملحق شود . چون موقعى كه فراش بود اصلًا معلوم نبود حملى داشته باشد ، بعد كه ولدى به دنيا آمده ، فراشش نيست ، معذالك از روايات استفاده مىشود كأنه اگر انسان احتمال داد كه مربوط به فراش قبلى باشد ، بايد به آن ملحق كند ، ولى همين روايات مىگويد اگر يك فراش معتبر ديگرى هم در كار بود ، هر چند به هر دو محتمل الانتساب است ، ولى بايد به دومى ملحق كنيم ، از اين مىشود استفاده كرد كه چه به وسيله شبهه باشد و چه به وسيله عقد جديد باشد و صحت الحاق به دوم داشته باشد ، بايد به دوم ملحق كنيم و نبايد قرعه بكشيم ، شهرت بسيار قوى هم به همين مطلبى است كه اينها به الحاق به دوم حكم كرده‌اند « 1 » .\r\nمرحوم شيخ در مبسوط هر دو فرع فوق را عنوان كرده است ، فرع اول يعنى ازدواج بعد از عده در كتاب اللعان عنوان شده است و فرموده بايد قرعه كشيد و « عندنا » تعبير مىكند « 2 » ، و مسأله بعدى يعنى مباشرت يا ازدواج جاهلانه در زمان عده ، در كتاب العدد طرح شده است كه عندنا قرعه كشيده مىشود « 3 » ، ولى مشهور بين اماميه در هر دو مسأله اين است كه به دوم ملحق است و قرعه نيست .\r\nدر مسأله اول بعضى با مرحوم شيخ طوسى موافقت كرده‌اند ، مثل تحرير مرحوم علامه « 4 » كه حتى بعد از عده حكم كرده ، فخر المحققين فتوا داده « 5 » و در آن مسأله‌اى كه در ايام العدة ازدواج شده و بچه متولد شده است ، با مرحوم شيخ در اينكه قرعه بايد كشيده بشود ، موافقت كرده ، مرحوم كيدرى در اصباح با مرحوم شيخ موافقت كرده است ، جامع يحيى بن سعيد هم گمان مىكنم كه جزء اينها\r\n\r\n\r\n","description":"","footnote":"\r\n( 1 ) - چنان كه در پاراگراف قبلى مذكور است ايشان ابتدا احتمال داده‌اند كه شهرت با قرعه شد ولى در جلسات بعدى فرموده‌اند كه شهرت بسيار قوى بر الحاق به دومى هست . ظاهراً نظر مبارك ايشان همين نظر اخير باشد . ( مقرر )\r\n( 2 ) - المبسوط ، ج 5 ، ص 205\r\n( 3 ) - المبسوط ، ج 5 ، ص 247\r\n( 4 ) - تحرير الاحكام ، طبع قديم ، ج 2 ، ص 44\r\n( 5 ) - ايضاح الفوائد ، ج 3 ، ص 260\r\n","page_name":" 7869 ","page_number":184},
  {"content":"\r\n\r\nاست « 1 » ، قواعد « 2 » ، معالم الدين مرحوم ابن قطان ، كه در آنجا مىگويد قرعه و يحتمل اينكه به ثانى ملحق باشد ، در مسأله دوم هم اصباح كيدرى و بعضى ديگر موافق شيخ هستند . خلاصه كم و بيش در هر دو مسأله قائلى وجود دارد .\r\nاما در كتاب‌ها مباحث با هم خلط شده ، در مورد ازدواج بعد از عده ممكن است كسى بگويد كه از خود ادله عده استفاده مىكنيم كه اگر عده را بجا آورد و بعد هم تزويج صحيح شد ، احكام تزويج صحيح بار مىشود و قهراً حمل هم به دوم ملحق مىشود . ولى گاهى اين روايات را كه راجع به بعد از عده است ، در موردى آورده‌اند كه تزويج باطلى در كار بوده و يا وطى به شبهه بوده است .\r\nخلاصه ، با هم خلط شده است ، ممكن است كسى بين اين موارد تفكيك بكند ، و در فرض وطى در عده بگويد مىتوان قرعه كشيد . مرحوم علامه حلى اين مساله را در قواعد عنوان كرده كه زنى بعد از طلاق و گذشت عده با ديگرى ازدواج كرده و بچه‌اى متولد شده است ، اينجا ايشان فرموده كه به اخير ملحق مىشود و يحتمل القرعة « 3 » ، يعنى در همين موردى كه به حسب ظاهر شرع حكم مىشود كه بچه اخير است ، ايشان احتمال قرعه هم داده است . از طرف ديگر مرحوم فخر المحققين فرموده كه فتواى مرحوم شيخ طوسى ، قرعه است و اقوى هم نزد من همين است و به آن فتوا مىدهم « 4 » ، ولى با مراجعه مشخص مىشود كه مرحوم شيخ طوسى تعبير به « عندنا قرعه » را در مبسوط در مورد كسى فرموده كه جاهلًا در زمان عده ازدواج كرده و وطى هم كرده « 5 » ، كه وطى شبهه محسوب مىشود ، تعبير\r\n\r\n\r\n","description":"","footnote":"\r\n( 1 ) - با مقدارى فحص در مظان مطلب چيزى كه مؤيد فرمايش استاد مدظله باشد مشاهده نشد . ( مقرر )\r\n( 2 ) - قواعد الاحكام ، ج 3 ، ص 99\r\n( 3 ) - قواعد الاحكام ، ج 3 ، ص 99\r\n( 4 ) - ايضاح الفوائد ، ج 3 ، ص 260\r\n( 5 ) - مرحوم شيخ اين بحث را حداقل در سه موضع از جلد پنجم مبسوط بيان كرده ، در صفحه 205 اشاره‌اى به اين كه وطىدر عده فراش اول باشد ندارد ، ولى در صفحات 247 و 308 كه به مناسبت ديگرى همين بحث را مطرح مىكند موضوع بحث را وطى در عده فراش قبلى قرار داده و اشاره كرده كه قبلًا اين بحث گذشته است . و البته در صفحه 207 نيز حكم شبهه را با تعبير « عندنا يقرع » بيان فرموده است . ( مقرر )\r\n","page_name":" 7870 ","page_number":185},
  {"content":"\r\n\r\nعندنا هم ظاهرش عند الامامية است . در واقع مرحوم فخر المحققين و نيز همشيره زاده مرحوم علامه سيد حميد الدين ، سخن شيخ طوسى را با كلام علامه خلط كرده و در موضوعى كه علامه مطرح كرده ، گفته‌اند مرحوم شيخ طوسى قرعه را انتخاب كرده ، در حالى كه شيخ فرض مورد نظر علامه را طرح نكرده ، و جائى را مطرح كرده كه يقيناً وطى به شبهه است ، يعنى وطى در زمان عده . و احتمالا مرحوم علامه هم ، همين اشتباه را كرده و تصور كرده كه شيخ هم در فرض ازدواج بعد از عده قرعه را مطرح كرده و عندنا گفته ، لذا بعد از فتواى خودش مبنى بر الحاق به فراش دوم ، فرموده و يحتمل القرعة . از كلام جواهر هم خلط فهميده مىشود . مرحوم محقق نيز در دو جا بحث را عنوان كرده است ؛ يكى در اوائل نكاح ، كه در مورد وطى به شبهه فرموده « استخرج بالقرعة على تردد « 1 » » و البته مختار خودش الحاق به اخير است ، در واقع ايشان در جايى كه موضوع وطى به شبهه است ، تعبير على تردد فرموده‌اند ولى در بحث جارى كه بعد از عده ازدواج شده و بچه‌اى به دنيا آمده ، بدون ترديد مىگويد ملحق به اخير است و اين دو مسأله دو موضوع جداى از هم دارند .\r\nمسأله : اگر زنى بعد از طلاق و اتمام عده ، بدون اين‌كه با ديگرى ازدواج كرده باشد ، فرزندى به دنيا بياورد ، اگر از شش ماه متجاوز نباشد ، مسلّم ملحق به اولى است ، البته مبدأ شش ماه در به اين اول طلاق گرفته مىشود ، ولى در رجعى مورد خلاف است كه آيا از اول طلاق محاسبه مىشود يا از اول انقضاء عده ؟ چون گفته‌اند رجعى حكم زوجيت را دارد و كأنه از پايان عده بايد گرفت و در واقع فرض كرده‌اند كه اگر محتمل باشد در ايام عده رجعيه مباشرتى كرده باشد ، ولد به او ملحق مىشود ، چون در حكم زوجيت است ، اما در به اين ملحق نمىشود ، همين احتمال مباشرت در عده رجعيه كافى است كه ملحق بشود ، لازم نيست\r\n\r\n\r\n","description":"","footnote":"\r\n( 1 ) - شرايع الاسلام ، ج 2 ، ص 507 . جواهر الكلام ، ج 29 ، ص 259\r\n","page_name":" 7871 ","page_number":186},
  {"content":"\r\n\r\nوطى ثابت بشود . پس كسى كه طلاق به اين داده شده ، اگر بعد از اتمام عده و بدون ازدواج با ديگرى ، اگر از انقضاء عده ، اكثر از شش ماه گذشته ، ولى اكثر حمل نگذشته است ، چه حكمى دارد ؟ در اين مورد مرحوم شيخ طوسى و بعضى ديگر از موافقين ايشان ، گفته‌اند كه الحاق به زوج نمىشود ، در واقع يعنى اگر عده به اين گذشت ديگر ملحق نمىشود ، هر چند احتمال الحاق ثبوتى هست ، ولى شرعا ملحق نيست . مرحوم شيخ در دو جا تعبير دارد ؛ يكى اين است كه اگر خودش ادعاء كرد كه عده من منقضى شده ، و بعد از آن شش ماه گذشت ، بايد بگوييم ديگر اين بچه ملحق به آن مرد نيست ، بعضى گفته‌اند وقتى زن مدعى انقضاء عده مىشود در واقع مدعى مىشود كه حامله نيست ، پس خودش اقرار كرده كه من اين را از جاى ديگرى آورده‌ام ، ديگر بعد از اين نمىتواند اعتراف كند و بگويد بچه اين شوهر است . البته در برخى تعبيرات ديگر كلمه اقرار ندارد ، يعنى به حسب قواعد ظاهريه عده‌اش تمام شده بود ، مثلًا حيضى ديده ، حالا دو حيض يا هر چه هست ، و بيش از شش ماه هم گذشته است و بعد بچه به دنيا مىآيد ، باز هم شيخ طوسى در خلاف با اينكه اقرارى هم در كار نبوده كه اخذ به اقرار او بشود ، دعواى اجماع مىكند كه به اولى ملحق نمىشود ، بعضى ديگر هم احياناً يا احتمال داده‌اند يا پذيرفته‌اند ، ولى اين حرف را اكثر قريب به اتفاق قبول نكرده‌اند و قاعده‌اش هم همين است ، چون اين اجماعاتى كه مرحوم شيخ ادعا مىكند ، اكثرش محل مناقشه است ، آن اجماعى كه ما مىخواهيم نيست ، حالا هرطور توجيهى داشته باشد ، نمىتوانيم از بچه‌اى كه صلاحيت الحاق به اولى دارد ، سلب صلاحيت الحاق كنيم . البته در موردى كه هنوز شش ماه نگذشته است و ازدواج هم نكرده است ، بچه ملحق به اولى است ، شارع آن فراش را مقدم داشته است ، مورد اتفاق هم هست ، و كسى هم اختلاف نكرده است ، هر چند بعد از عده بوده است ، ولى آن عده فايده‌اى ندارد .\r\n\r\n","description":"","footnote":"","page_name":" 7872 ","page_number":187},
  {"content":"\r\n\r\nخلاصه ، به نظر مىرسد كه هم به حسب فتاواى قريب به اتفاق و هم از نظر روايات ، امكان الحاق به اولى داشته باشد ، صرف گذشتن شش ماه بعد از اولى هيچ جهتى ندارد ، به آن دعواى اجماعات نمىتوانيم اعتماد كنيم و حق با ديگران است .\r\n« والسلام »\r\n\r\n","description":"","footnote":"","page_name":" 7873 ","page_number":188},
  {"content":"\r\n\r\n\r\n8 / 2 / 1386 شنبه‌درس شمارهء ( 999 - 996 ) كتاب النكاح / سال نهم\r\nبسم الله الرحمن الرحيم\r\n\r\nسنن ولادت :\r\nمراد امورى است كه بعد از ولادت مستحب و يا گاهى واجب است .\r\n\r\nبحث ختان :\r\nيكى از مستحبات ، ختنه مولود در روز هفتم است . عبارت مرحوم محقق اين است :\r\n« أما الختان فمستحب يوم السابع ولو اخر جاز ولو بلغ و لم يختن وجب ان يختن نفسه »\r\nدر بحث ختان ما به 3 مسئله مىپردازيم :\r\n1 - آيا ختان فى حد نفسه واجب است يا مستحب ؟\r\n2 - بر فرض كه ختان واجب باشد آيا قبل از بلوغ بر ولى به نحو واجب موسّع ختنه پسر واجب است و يا بر ولىّ مستحب است . و چنانچه ولىّ ختنه نكرد ، وقتى خودش بالغ شد بايد بجا بياورد .\r\n3 - حكم خنثاى مشكلة چيست ؟ آيا بر خنثى مشكله ، ختان واجب است ؟\r\n\r\n1 - وجوب ختان :\r\nيك بحث كلى اين است كه آيا ختان فى حد نفسه واجب است يا خير ؟\r\nالف - بيان اقوال :\r\nقبل از مرحوم شيخ در مسأله ختان چيزى پيدا نكرديم . مرحوم كلينى فقط روايت نقل كرده و مختار ايشان از عنوان باب هم فهميده نمىشود « 1 » . مرحوم صدوق در فقيه تعبير « الختان سنة للرجال و مكرمة للنساء » دارد كه البته اين تعبير مأخوذ از روايت است ، اگر چه صدوق به عنوان كلام خودش آن را آورده است . در\r\n\r\n\r\n","description":"","footnote":"\r\n( 1 ) - عنوانى كه ايشان براى اين بحث انتخاب كرده « تطهير » است\r\n","page_name":" 7874 ","page_number":189},
  {"content":"\r\n\r\nهدايه هم همين تعبير را از امام صادق عليه السلام نقل كرده است . در كلمات سيد مرتضى هم به چيزى برخورد نكرديم . از مرحوم شيخ مفيد نيز صراحتاً به چيزى برخورد نكرديم . اما گاهى كلمات برخى از بزرگان مشعر به اين است كه گويا نمىخواهند آن را واجب بدانند . مثلًا مرحوم شيخ مفيد دارد كه مستحب است روز هفتم ختنه شود ولى اصل اين كه ختنه جزء واجبات است را ندارد . در غنيه مرحوم ابن زهره و وسيله مرحوم ابن حمزه هم همينطور است . سيد ابن زهره در غنيه مىگويد چند چيز مستحب است يكى اينكه اسم بگذارند و ديگر اينكه سر بتراشند و يكى هم عبارت از اين است كه روز هفتم ختنه كنند . اما بعداً متعرض نمىشود كه اگر اين مستحب عمل نشد ، پس از بلوغ آيا خودش وظيفه دارد خود را ختنه كند يا نه ؟\r\nمستحب را متعرض شده اما واجبش را متعرض نشده است . اين سكوت يك مقدارى مشعر به عدم وجوب است . در وسيله ابن حمزه هم همينطور است .\r\nاحتمالًا بعضى كتاب‌هاى ديگر هم باشد . البته اينها ظهورى نيست كه بشود به آن اعتماد كرد ولى طورى است كه انسان ترديد مىكند آيا اينها واجب مىدانستند و عنوان نكرده‌اند يا اصلًا واجب نمىدانسته‌اند .\r\nمرحوم شيخ طوسى و بعدىها تا زمان مرحوم صاحب حدائق ، همه فتوا به وجوب داده‌اند . و كسى كه راجع به وجوب مناقشه كرده باشد نقداً پيدا نكرديم .\r\nمرحوم صاحب حدائق هم كلام صريحى ندارد بلكه فقط مىفرمايد با روايات نمىشود اثبات وجوب كرد و عمده اجماع در مسأله است . يك جا هم تعبير به الاجماع المدعى كرده است . منتها مرحوم صاحب جواهر مىفرمايد كه مرحوم صاحب حدائق مايل به عدم وجوب است . من فكر مىكنم چون مذاق مرحوم صاحب حدائق در باب اجماع اين است كه آقايان در نقل اجماع تسامح دارند لذا نمىشود به آن اعتماد كرد ، نخواسته اين مسأله را باز كند و گفته مدرك روايتى نداريم و عمده اجماع است . نخواسته بگويد اجماع هم اشكال دارد . روى ذوق\r\n\r\n","description":"","footnote":"","page_name":" 7875 ","page_number":190},
  {"content":"\r\n\r\nموارد ديگرش مرحوم صاحب جواهر اين برداشت را كرده كه مايل به عدم وجوب است . چون صاحب حدائق مىگويد روايات ظاهر در استحباب است و عمده در اين مسأله اجماع است و اما نسبت به وجود اجماع سكوت مىكند . مرحوم صاحب جواهر از اين سكوت به ضميمه ساير موارد كه اجماع را صاحب حدائق تسامحى مىداند ، برداشت كرده كه مايل به عدم وجوب است .\r\nاز مرحوم حاج شيخ فضل الله نورى نقل شده كه ايشان شاگرد ميرزاى شيرازى بوده است . مرحوم ميرزا مسافرتى مىكند . ايشان درس مرحوم حاج شيخ رازى مىرود كه فقيه عرب بوده و سبك فقه جواهرى و فقه كاشف الغطاء داشته است .\r\nاز مرحوم حاج شيخ فضل الله نقل شده كه مىگفت آخر بحث كه مىشد مثلًا مناقشه در روايات بود ، بعد مىگفت العمدة الاجماع آن بغل دستى هم مىگفت كه العمدة الاجماع تحويل به بغل دستى خودش مىداد و او هم مىگفت العمدة الاجماع و همينطور مىچرخيد تا دوباره به خودش مىرسيد . فردا هم همينطور بود . هر روز مسأله با العمدة هو الاجماع حل مىشد . خلاصه اگر مخالفى باشد در بين متأخرين فقط مرحوم صاحب حدائق است . البته شنيدم يكى از علماى معاصر نجف هم كه مطرود جامعه نجف بوده ، به عدم وجوب ختنه فتوا داده بوده است كه خيلى سر و صدا ايجاد كرده بوده است .\r\nب - بيان اجماع و بررسى آن :\r\nتعبيرات مختلفى راجع به دعواى اجماع در مسأله هست . اول كسى كه شبيه به اتفاق تعبير كرده مرحوم ابن ادريس است كه عندنا تعبير مىكند . سپس مرحوم محقق در نكت النهاية مىگويد اصل وجوب ختنه مورد اتفاق اماميه است . شهيد ثانى ، مرحوم صاحب مدارك ، مرحوم صاحب كفايه و اشخاص ديگر و شايد مرحوم فيض ادعاى اجماع علماى اسلام و نه فقط اماميه كرده‌اند منتها از كلام مرحوم شيخ در خلاف استفاده مىشود كه وجوب ختان در بين اهل سنت\r\n\r\n","description":"","footnote":"","page_name":" 7876 ","page_number":191},
  {"content":"\r\n\r\nاجماعى نمىباشد و بعضى قائل به استحباب آن هستند . مرحوم شيخ در خلاف مىفرمايد خراسانيين از اصحاب قائل به استحباب ختان مىباشند و آن را مانند وتر و اضحيه مىدانند . اگر وجوب ختان مورد توافق عامه مىبود و خلافش در اماميه نبود و از ناحيه معصوم تعرضى نشده بود ، از تقرير معصوم حكم مسأله استفاده مىشود و همين براى صحت مسأله كافى بود . ولى با توجه به اختلافى كه وجود دارد و مرحوم شيخ در خلاف آن را نقل كرده است ، از اين راه نمىتوانيم استفاده كنيم .\r\nالبته از آنجا كه مرحوم علامه در مختلف الشيعه از شيخ مفيد و متقدمين بر شيخ مفيد ، مطلبى بر خلاف اين مطلب نقل نكرده است روى هم رفته مىشود ظن قوى پيدا كرد كه اين مسأله بين شيعه همين طور بوده است كه واجب مىدانستند و در بين شيعه مسأله جزء خلافيات نيست و الا در مختلف آن را عنوان مىنمود . منتها خيلى از كتب هست كه خيلى از مسائل حتى واجبات را ننوشته‌اند ، حتى در كتاب‌هاى مفصل ما گاهى مسائلى است كه در آنها نوشته نشده و در كتاب‌هاى ديگرى نوشته شده است . و لذا عدم ذكر در كتاب مختلف تنها براى تأييد خوب است . اما به هر حال در اينكه شهرت خيلى قوى در مسأله هست ترديدى نيست و تقريباً مخالف صريحى هم ديده نشده است . بعضىها هم كه واجب بودن ختان را متعرض نشده‌اند ، احتمالًا به اين علت بوده كه عنوانى كه مطرح نموده‌اند ، تشريفات مولود بوده است . لذا ضمن تشريفات مولود به عنوان استحباب ختان را ذكر كرده‌اند . و اما اصل ختان جزء تشريفات مولود نيست ، از احكامى نيست كه به عنوان اينكه تازه به دنيا آمده است بخواهد اجرا شود ، بلكه مىخواهد تازه باشد و مىخواهد تازه نباشد ، حكم خاص خود را دارد . لذا خيلى ملزم نبوده‌اند كه در آنجا اين بحث را ذكر كنند .\r\n\r\n","description":"","footnote":"","page_name":" 7877 ","page_number":192},
  {"content":"\r\n\r\n\r\nتنبيهٌ : بيان عبارات شيخ در مبسوط و خلاف\r\nبحث ختان در كتاب الحدود خلاف و مبسوط مطرح شده است « 1 » . كه چون فوايدى بر آنها مترتب است ، عبارات را مىخوانيم و توضيح مىدهيم :\r\nالف ) عبارت مبسوط : الختان فرض عند جماعة فى حق الرجال و النساء و قال قوم هو سنة يأثم بتركها و قال بعضهم واجب و ليس بفرض و عندنا انه واجب فى الرجال و مكرمة فى النساء .\r\nسه گروه اول بين زن و مرد فرقى نگذاشته‌اند اما گروه اخير كه مراد ظاهراً طايفه اماميه است چون عندنا تعبير نموده است ، بين مرد و زن تفصيل قائل شده‌اند .\r\nحالا ببينيم اين عبارت چه مىخواهد بگويد .\r\nمقدمةً بايد بگوييم اصطلاح سند در قديم و در روايات با سنتى كه مصطلح فعلى است تفاوت دارد . در اصطلاح فعلى سنت در مقابل واجب است اما در كلمات قدما و روايات سنت مقسم براى واجب و غير واجب است « 2 » .\r\nو اما مراد از كلمه فرض كه هم در قديم اطلاق مىشده و هم در روايات هست ، امورى است كه واجب مستقيم الهى است و ما فرضه الله است و پيامبر صلى الله عليه و آله آنها را نياورده است .\r\nحال شيخ در ابتدا مىفرمايد بعضى گفته‌اند ختان ، واجب مستقيم الهى است ( فرض ) و در مقابل برخى قائل شده‌اند ( سنة يأثم بتركها ) ختان از امورى است كه\r\n\r\n\r\n","description":"","footnote":"\r\n( 1 ) - اين بحث در كتاب الحدود در بخشى كه مربوط به اشربه محرمه است بعد از بحث خمر ذكر شده است . اين به نظر نامأنوس مىآيد . در مورد اينكه چه تناسبى بين بحث ختان و بحث اشربه هست مىتوان گفت كه مشابه اين در كافى هست آنجا كه بحث غنا را در كتاب الاشربه ذكر كرده است . علتش اين است كه گاهى يك شىء داراى مقارنات غالبى است و به تناسب آن مقارنات غالبه هم ذكر مىشود . مثلًا معمولًا همراه شرب خمر ساز و آواز هم هست . به خاطر اين تناسب ، در بحث شراب ، غنا را هم كلينى ذكر كرده است . اينجا هم به احتمال قوى ختان كه مخصوص اسلام نيست ، تشريفاتى همراه آن بوده است و الان هم على القاعده باشد . شايد يكى از آن تشريفات پذيرايى افراد با مسكر بوده است به اين تناسب ختان را بحث اشربه هم آورده‌اند . چون جزء مقارنات غالبيه بوده است\r\n( 2 ) - اين كلام استاد به جهت رفع تنافى متوهم در تعبير « سنة يأثم بتركها » مىباشد . ( مقرر )\r\n","page_name":" 7878 ","page_number":193},
  {"content":"\r\n\r\nپيامبر صلى الله عليه و آله آورده و از باب ما آتاكم الرسول فخذوه است كه به نحو غير مستقيم از ناحيه حق تعالى واجب شده است .\r\nتقابل بين اين دو معنا واضح است و اشكالى ندارد . اما گروه سوم كه گفته‌اند واجب ليس بفرض ، به چه معناست و چگونه بايد آن را مقابل با دو قول قبل دانست ؟ ظاهر اين تعبير آن است كه واجب اوسع از فرض است .\r\nممكن است واقعاً آنها كه گفته‌اند سنة يأثم بتركها و آنها كه گفته‌اند واجب ليس بفرض ، هر دو يك چيز بخواهند بگويند . منتها چون به هر حال احتمال مغاير بودن مراد آنها هم مىرفته است لذا مرحوم شيخ خواسته عين تعبيرات را بياورد . لذا هر دو تعبير را ذكر كرده است . از طرف ديگر نيز ممكن است از روايات استفاده بشود كه سنت در مواردى اطلاق مىشود كه تأكيد شده باشد و به صورت اجرا در آمده باشد ، خواه واجب بوده باشد و خواه مستحب . و لذا كسانى كه گفته‌اند سنة يأثم بتركها ، مرادشان سنة واجبه است كه اخص مطلق از واجب بوده و به معناى مسأله واجبى است كه تأكيد در آن بوده و دستور هم داده شده و به حالت اجرا هم در آمده است و اما واجب ليس بفرض ، چنين معنايى را افاده نمىكند و لذا شيخ هر دو تعبير را جداگانه آورده است .\r\nو از سوى سوم كثيراً واجب به معناى ثبوت است . واجب را با مصطلح فعلى خودمان نبايد تفسير كنيم واجب به معناى ثابت است . امورى كه در شريعت هست گاه ثابت است و گاه ثابت نيست . امور ثابت گاه به عنوان وجوب ثابت است و گاه به عنوان استحباب ثابت است . آنها كه گفته‌اند واجب و ليس بفرض ممكن است بخواهند بگويند قانون ختان در شريعت مطهره ثابت است ولى فرض نيست و مستحب است .\r\nخلاصه از آنجا كه معلوم نيست دو تعبير سنة يأثم بتركها و واجب ليس بفرض ، متحد المعنى باشند و يا مغاير باشند ، وظيفه مرحوم شيخ اين است كه عين\r\n\r\n","description":"","footnote":"","page_name":" 7879 ","page_number":194},
  {"content":"\r\n\r\nتعبيرات را بياورد . اما عبارت خلاف ، ابهام موجود در كلام فوق را بر طرف مىكند .\r\nب ) عبارت خلاف : روى اصحابنا ان الختان سنة فى الرجال و مكرمة فى النساء الا انهم لايخيرون تركه فى الرجال فانهم قالوا انه لو أسلم و هو شيخ فعليه أن يختتن و قالوا ايضاً لايتم الحج الابه لانه لايجوز ان يطوف بالبيت الا فختتناً و هذا معنى الفرض على هذا التفصيل : يعنى در اينجا همان خاصيت فرض وجود دارد . كأنه ما هم مىخواهيم به فرض قائل شويم و معناى فرض در اينجا هم هست . عين فرض نيست منتها از نظر لزوم اتيان حكم فرض را دارد كه انسان بايد بجا بياورد . سنتى است كه در لزوم اتيان با فرض كه واجب مستقل الهى است ، حكم واحد دارد .\r\nسپس مىفرمايد : « و قال أبوحنيفه سنة يأثم بتركها هذا قول البغداديين من اصحابه » در اين عبارت دو احتمال مىرود يكى اينكه ابوحنيفه مىگويد سنة يأثم بتركها و بغداديين هم همين حرف را مىزنند . احتمال دوم اينكه بغداديين از اصحاب از ابوحنيفه اين قول را نقل كرده‌اند كه مىگويد سنة يأثم بتركها « 1 » .\r\nسپس مىفرمايد : « و قال اهل خراسان منهم هو واجب مثل الوتر و الاضحيه و ليس بفرض » يعنى خراسانىهاى از اصحاب گفته‌اند ختان يك واجب استحبابى است و فريضه نيست . از تنظير به وتر و اضحيه معلوم مىشود كه مراد از واجب غير فرض يعنى چيزى كه ثابت در شريعت است و لكن فريضه نيست و ثبوتش مثل ثبوت وتر و اضحيه كه مستحب‌اند مىباشد . از اين عبارت ، ابهام عبارت مبسوط رفع مىشود كه مراد از واجب و ليس بفرض همان ثبوت غير الزامى است . سپس مىفرمايد : « و قال الشافعى هو فرض على الرجال و النساء دليلنا اجماع الفرقة و اخبارهم . . . » : كيفيت استدلال ايشان بر مختار خودش مبهم است . محصلش اين است كه چون خود عامه روايت انه سنة للرجال و مكرمة للنساء را نقل كرده‌اند لذا ختان آن فريضه‌اى كه واجب الهى باشد نيست .\r\n\r\n\r\n","description":"","footnote":"\r\n( 1 ) - آراء ابوحنيفه در كتاب مبسوط سرخسى نوشته شده است\r\n","page_name":" 7880 ","page_number":195},
  {"content":"\r\n\r\nج ) دليل ضرورت : مرحوم صاحب جواهر مىفرمايد اصل ختان واجب است .\r\nعبارات ايشان چنين است : « الختان واجب فى نفسه » ختان يك وجوب نفسى دارد و يك وجوب شرطى دارد . اينكه طواف بدون ختان باطل است و به عبارت اخرى شرط صحت طواف ، ختان است ، وجوب شرطى ختان است و اما چنانچه كسى اصلًا نمىخواهد طواف انجام دهد ، باز هم فى نفسه لازم است ختنه شود . اين وجوب نفسى ختان است . سپس مىفرمايد :\r\n« للضرورة من المذهب والدين التى استغنت بذلك عن تظافر النصوص كغيرها من الضروريات »\r\nايشان مسأله ختان را از اجماع بالاتر مىداند . توضيح آنكه اجماع در مواردى است كه فقها در آن مسأله اتفاق كرده‌اند اما گاه ممكن است مسأله‌اى ضرورى فقه باشد به اين معنا كه اشخاصى كه وارد فقه مىشوند ، بالضرورة و خيلى روشن مىدانند كه فقيه بايد به اين مسأله فتوا دهد . اين مرحله از اجماع بالاتر است . از اين مرحله بالاتر اينكه مسأله‌اى ضرورى عمومى باشد يعنى نه تنها فقها بلكه فقيه و عوام همه مىدانند كه مطلب چنين است . مثلًا نماز را همه مىدانند كه واجب است و اختصاصى به فقيه ندارد . روزه و حج و زكات نيز همين طور است . اينها ضرورى مذهب هستند . مرحوم صاحب جواهر ، ختان را نيز از همين قبيل يعنى ضرورى مذهب مىداند .\r\n( ضرورى مذهب مسأله‌اى است كه حتى كسانى كه تازه وارد جامعه مسلمانان شده‌اند و يك مقدار بمانند ، مىدانند كه آن مسأله جزء اسلام است . ديگر عوام و خواص ندارد . همه مىدانند كه اسلام نماز دارد ، روزه و حج دارد « 1 » ) .\r\nايشان مىفرمايد مسيحىها ختنه ندارند اما يهود و مسلمانان ختنه دارند و هر\r\n\r\n\r\n","description":"","footnote":"\r\n( 1 ) - البته گاه كسانى كه تازه از خارج آمده‌اند و تازه مسلمان شده‌اند ولى هنوز وارد جامعه اسلامى نشده‌اند ، قاصر محسوب مىشوند\r\n","page_name":" 7881 ","page_number":196},
  {"content":"\r\n\r\nكسى كه وارد اسلام بشود مىفهمد كه ختنه در اسلام هست . و سپس مىفرمايد اينطور مسائل يعنى ضروريات مذهب و دين احتياجى به نصوص ندارد تا در نصوص بحث كنيم .\r\nد ) ادله مرحوم صاحب حدائق بر استحباب ختان :\r\nمرحوم صاحب حدائق مىفرمايند روايات ظهور در استحباب ختان دارند .\r\nچون رواياتى كه چيزهاى حنيفيه كه حضرت ابراهيم عليه السلام آورده را مىشمارد ، ختان را نيز در عداد آن امور ذكر كرده‌اند و آن امور و آداب مستحب‌اند و از ذكر ختان در سياق آن امور مستحب مىفهميم ختان هم مستحب است . عمده دليل ايشان همين است . اول دليلى كه خيلى اشخاص بر استحباب ذكر مىكنند نيز همين است « 1 » .\r\nدليل ديگر صاحب حدائق روايت الختان فى الرجال سنة و مكرمة فى النساء است كه در آن سنت ظهور در استحباب دارد و با ادله ظاهر در وجوب معارضه مىكند .\r\n\r\nنقد كلام صاحب حدائق :\r\nدليل عمده مرحوم صاحب حدائق سياق است . سياق ممكن است فى الجمله اشعارى بياورد ولى ظهورى كه قابل استناد باشد نيست . مثلًا گاهى مىخواهند از\r\n\r\n\r\n","description":"","footnote":"\r\n( 1 ) - بعضى از رواياتى كه ايشان به آنها استدلال مىكند عبارتند از :\r\n1 - عن هشام بن سالم عن ابى عبدالله عليه السلام قال : من الحنيفيه الختان ( الكافى ، ج 6 ، ص 36 )\r\n2 - عن ابى بصير عن ابى عبدالله عليه السلام : من سنن المرسلين الاستنجاء والختان .\r\n3 - فى تفسير العياشى عن زراره عن ابى جعفر عليه السلام : ما ابقت الحنيفيه شيئاً حتى ان منها قص الاظفار و اخذ الشارب و الختان ( تفسير عياشى ، ج 1 ، ص 388 ) .\r\n4 - عن طلحه بن زيد عن جعفر بن محمد عن ابيه عن آبائه عن على عليه السلام قال قال رسول الله صلى الله عليه و آله ان الله عزوجل بعث خليله بالحنيفية و امره باخذ الشارب وقص الاظفار و نتف الابط و حلق العانه و الختان ( همان ) .\r\nسپس مرحوم صاحب حدائق مىفرمايد : روشن است كه آمدن ختان در ضمن امور مستحبى قرينه بر استحباب ختان است . اگر هم رواياتى باشد كه ظهور در وجوب داشته باشد مانند : عن السكونى عن ابى عبدالله عليه السلام قال اميرالمؤمنين عليه السلام : اذا اسلم الرجل اختتن ولو بلغ ثمانين سنة ( الكافى ، ج 6 ، ص 37 ) .\r\nجمعاً بين الادله ما اين روايات را حمل بر مستحب موكد مىكنيم\r\n","page_name":" 7882 ","page_number":197},
  {"content":"\r\n\r\nتاسيسات و امورى كه يك پيامبر آورده بگويند در اين موارد ممكن است واجب و مستحب را با هم ذكر كنند . نمىتوان گفت چون چند امر مستحبى را ذكر كرده پس نبايد امور الزامى را بگويد .\r\nبر فرض هم كه سياق دليل باشد به حسب ظن قوى مراد از ختانى كه در اينجا هست ختان الاولاد است . ختان اولاد كه جزء سنن حضرت ابراهيم است مستحب است . اگر واجب باشد اصل الختان واجب است و بحث ما در مورد اصل الختان است و مصداق‌هاى رايجى كه در شريعت پيامبر است همان ختان در حال بچگى است مرسوم و متعارف نيست كه بزرگان را ختنه كنند . در بعضى از روايات ديگر هم آمده كه ختان الصبى از سنن است . بعيد نيست در مواردى كه ختان به طور مطلق از سنن شمرده شده مراد همين ختان الصبى باشد يا ختان روز هفتم باشد كه مستحب است و به عبارت ديگر به عنوان تشريفات مولود كه در روز هفتم مىگرفته‌اند ، امورى را ذكر نموده‌اند كه ختان نيز جزء آنها است و اين يعنى ختان جزء مستحباتِ آن ايام است ، اما اينكه اصل ختان آيا واجب است يا نه ، اين روايات دلالتى ندارد .\r\nاما دليل دوم صاحب حدائق را هم به اين صورت جواب داده‌اند كه سنت در اصطلاح متأخرين اگر چه در مقابل وجوب است اما در روايات و شايد هم در كتب فقهى قديمى ، مسلماً به معناى طريقه‌اى است كه پيامبر اكرم صلى الله عليه و آله آن را اجرا كرده‌اند و به مرحله عمل رسيده باشد خواه آن طريقه وجوبى باشد و يا استحبابى باشد .\r\nبنابراين تعبير به سنت در اين روايت با ادله وجوب معارضه ندارد . در بسيارى از روايات كلمه سنت در مسلم الوجوب به كار رفته است .\r\nه ) رواياتى كه براى وجوب ختان به آنها استدلال شده است .\r\n1 - روايتى كه در عيون آمده است و در آن مأمون به حضرت رضا عليه السلام مىگويد من مىخواهم محض اسلام را بدانم و سپس از حضرت خواسته كه اسلام را به او\r\n\r\n","description":"","footnote":"","page_name":" 7883 ","page_number":198},
  {"content":"\r\n\r\nمعرفى كند . حضرت رضا عليه السلام يك رساله‌اى مرقوم داشتند و براى او فرستادند . در ضمن آن رساله مىفرمايند : الختان سنة واجبة للرجال و مكرمة للنساء « 1 » .\r\nدر مورد اين روايت ممكن است اشكال شود كه كلمه « واجبة » معلوم نيست به معناى همان وجوب اصطلاحى باشد ، لذا ما هم روى اين روايت خيلى تاكيد نمىكنيم . ولى مرحوم صاحب جواهر با بيانى مىخواهد بفرمايد دلالت اين روايت بر وجوب ختان تمام است .\r\nمرحوم صاحب جواهر با اينكه در بسيارى از جاهاى ديگر وقتى به كلمه واجبه مىرسند مىگويند در لغت‌هاى قديم به معناى مقابل سنت نبوده است ، اما در اينجا آن را مقابل گرفته است و لذا به لفظ واجبه تمسك مىكند و دلالت روايت را بر وجوب ختان تمام مىداند بعد آن كه جالب است ، اينكه صاحب جواهر اضافه مىكند حالا كه در اين بحث سنت ، به معناى واجبه شد ، قرينه مىشود كه در جاهاى ديگر نيز كه كلمه سنت وارد شده ، به همين معناى وجوب باشد ، تعبيرش اين است : « و منه يظهر وجه الدلالة فى المستفيض من النصوص أو المتواتر من كون الختان سنة و فى بعضها السنة فى الختان على الرجال و ليس على النساء و فى آخر من الحنيفية الختان و فى صحيحة ابن سنان ختان الغلام من السنة و خفض الجوارى ليس من السنة و فى خبر السكونى عن أبى عبدالله عليه السلام خفض النساء مكرمة ليست من السنة و ليست شيئاً واجبا و أى شىء لفضل من المكرمة » .\r\nسپس تقريب ديگرى غير از آنچه به روايت محض الاسلام استدلال نمود و بيان كرد ، مطرح مىكند و آن اينكه ختنه جوارى و زن‌ها يقيناً مستحب است و در استحبابش حرفى نيست . پس در روايت ابن سنان كه فرمود خفض الجوارى ليس من السنة يعنى واجب نيست ، پس سنت به معناى وجوب است و در مقابلش كه\r\n\r\n\r\n","description":"","footnote":"\r\n( 1 ) - عيون اخبار الرضا عليه السلام ، ج 1 ، ص 132\r\n","page_name":" 7884 ","page_number":199},
  {"content":"\r\n\r\nفرمود ختان الغلام من السنة يعنى واجب است « 1 » .\r\n\r\nنقد كلام صاحب جواهر\r\nفرمايشات مرحوم صاحب جواهر محل مناقشه است .\r\nاولًا : چنانچه خود صاحب جواهر در جاهاى ديگر گفته و ما هم قبلًا در توضيح عبارت خلاف و مبسوط متذكر شديم ، اصطلاح سنت در قديم و در روايات با سنتى كه مصطلح فعلى است تفاوت دارد . در اصطلاح فعلى سنت در مقابل واجب است ولى در كلمات قدما و روايات ، سنت مقسم براى واجب و غير واجب است .\r\nو ثانياً : به حسب معمول درباره سنت دو اطلاق بيشتر نداريم يا سنت به معناى استحباب است و يا به معناى طريقه جاريه است و گمان نمىكنم حتى در يك مورد هم معناى خصوص وجوب از آن اراده شده باشد .\r\nو ثالثاً : ظاهر ابتدايى سنت واجبه اين است كه وجوب وصف احترازى است . و وصف توضيحى نيست . و وصف احترازى به اين معنا است كه سنت على وجه الاطلاق ممكن است سنت واجبه باشد و ممكن است سنت غير واجبه باشد .\r\nو رابعاً : به فرض روايت محض الاسلام را اشكال سندى نكرديم و پذيرفتيم كه دلالت بر وجوب ختان دارد . و لكن اين دليلى جداى از ادله ديگر است . اينكه در اين روايت سنت به معناى وجوب است را بخواهيم قرينه بگيريم كه در آنجاهايى كه سنت مطلق گذاشته شده نيز مراد از سنت واجب است ، بى وجه است .\r\nو خامساً : اگر مراد از سنت واجبه در روايت محض الاسلام ، وجوب اصطلاحى\r\n\r\n\r\n","description":"","footnote":"\r\n( 1 ) - عبارت جواهر چنين است : « فان المراد بعد معلومية استحبابه فى النساء نفى الوجوب فيدل على ارادة الواجبة من السنة فى مقابلتها الى غير ذلك من النصوص . . . » . جواهر ، ج 31 ، ص 261\r\n","page_name":" 7885 ","page_number":200},
  {"content":"\r\n\r\nهم باشد ، به مناط تعدد دال و مدلول است و همان قرينه بر اين است كه سنت به معناى عام خودش استعمال شده و به معناى خاص نيست .\r\nو سادساً : در مورد روايت ابن سنان ، گرچه ختان زن‌ها مستحب است ولى مىتوان گفت مستحبى كه تأكيد شده باشد و در اثر تأكد به اجرا گذاشته باشند نيست به خلاف ختان غلام و پنج شش امر ديگر كه در روايات با هم به عنوان امور حنيفيه ذكر شده‌اند و روى آنها تأكيد شده و به اجرا گذاشته شده‌اند . مرحوم صاحب جواهر مىگويد از آنجا كه استحباب ختان زن‌ها را قبول كرده‌ايد و در اين روايت سنت بودن آن نفى شده و سنت بودن ختان غلام اثبات شده ، پس ختان غلام بايد واجب باشد . در حالى كه لازمه سنت بودن ، اين نيست كه واجب باشد .\r\nسنت به معناى طريقه‌اى است كه اجرا شده است و علامت تأكيد است به اين معنا كه غير از جعل قانون ، به مرحله اجرا هم گذاشته شده است .\r\nو سابعاً : گاهى بعضى از سنن در اوايل صدر اسلام بوده و بعد شرايط عوض شده و زائل مىشوند و در مقابل بعضى از سنن ، ثابت مىباشند . شايد مراد از سنت واجبه در روايت محض الاسلام ، سنت ثابته است ( ثبوت به معناى ادامه است ) . سنت واجبه يعنى سنتى كه الان هم سنت است . و اگر سنت به معناى طريقه جاريه هم گرفته شود ، سنت واجبه به معناى طريقه موجود است يعنى در حال ذكر هم موجود است . مثلًا اگر در جايى بگويند به علامت زيد يقين دارم و قيد نياورند مراد عدالت حالايى زيد است ، و يا اگر گفته شود به حيات زيد يقين دارم چنانچه قيد نياورند يعنى حيات حالايى و حيات بعد و يا حيات قبل نيست . اينجا هم همين طور است ، سنت موجود يعنى سنتى كه همين الان موجود است .\r\n\r\nبيان اشكالى نسبت به كلام استاد و جواب آن\r\nممكن است راجع به پاسخ رابعى كه به كلام صاحب جواهر داده شد اشكالى به ذهن برسد و آن اينكه حمل مطلق بر مقيد يك مطلب مسلم بين آقايان است و صاحب جواهر مطابق با اين مبنا سنت مطلق در روايات ديگر را حمل بر وجوب كه در روايت محض الاسلام مراد از سنت دانسته شده ، كرده است .\r\n\r\n","description":"","footnote":"","page_name":" 7886 ","page_number":201},
  {"content":"\r\n\r\nدر پاسخ به اين اشكال بايد ابتدا توضيح بدهيم كه اصل مطلق و مبناى حمل مطلق بر مقيد كجاست ؟ بنابر تحقيقى كه سلطان العلماء نموده است الفاظ در مقابل مطلق وضع نشده‌اند بلكه در مقابل معنايى وضع شده‌اند كه اهمال دارد و اطلاق و تقييد و مضيق بودنش از قرائن و عوامل ديگر استفاده مىشود . خود لفظ از نظر اطلاق و تقييد لااقتضاء است . گاهى با مقدمات حكمت اطلاق ثابت مىشود و گاهى با قيود و بياناتى كه ذكر مىشود ، آن لفظ ، مطلق و يا مقيد مىگردد .\r\nو لذا مثلًا در قضيه الحيوان ناطق در مفهوم حيوان درج نشده كه اوسع است و تمام مصاديق را مىگيرد تا در نتيجه وقتى با محمول قضيه به آن قيد بزنيم ، گفته شود بين صدر و ذيل تنافى است و مجاز است . بلكه گفته‌اند لفظ حيوان مهمله است و مهمله هم با مطلق و هم با مقيد سازگار است .\r\nاما تحقيق مسأله اين است كه مطلق و مقيد بودن در قضايا با محمول تعيين نمىشود بلكه با موضوع تعيين مىشود . مثلًا در الانسان حيوان ، انسان اطلاق دارد و زيد ، بكر ، عمرو ، سياه ، سفيد ، مرد ، زن ، ايرانى و غير ايرانى و تمام مصاديقى كه اين عنوان بر آنها منطبق است را شامل مىگردد و محمول براى چنين موضوعى مىآيد . هنگامى كه مقدمات حكمت حاصل شد ، نتيجه‌اش اين خواهد بود كه محمول بر همه مصاديق موضوع بار مىشود ولى اطلاق از ناحيه محمول نيست بلكه از ناحيه موضوع است . اشتباه است بگوييم محمول اطلاق دارد چرا كه در اين صورت معناى قضيه اين خواهد بود كه تمام اصنافى كه حيوان دارد بر انسان حمل مىشود در حالى كه همه اقسام محمول را روى موضوع نمىبريم بلكه چنانچه موضوع افرادى داشت ، اين محمول بر تمام افراد موضوع حمل مىشود .\r\nمثلًا اگر گفته شود زيد مجتهدٌ ، اطلاق درباره محمول گفته نمىشود به اين معنا كه اگر دو قسم مجتهد داريم يكى مجتهد عادل و ديگرى مجتهد غير عادل ، مقتضاى اطلاق اين نيست كه همه اصناف مجتهد بر زيد حمل شود چون در اين صورت\r\n\r\n","description":"","footnote":"","page_name":" 7887 ","page_number":202},
  {"content":"\r\n\r\nبايد گفت زيد هم مجتهد عادل است و هم مجتهد غير عادل ، هم مجتهد پير است و هم مجتهد جوان است ، هم مجتهد ايرانى است و هم غير ايرانى است ، چنين نيست . خلاصه اطلاق در موضوع معنا دارد و در محمول بى معنا است .\r\nحالا در مسأله جارى اگر يكى گفته شد الختان سنةٌ و در جاى ديگر گفته شد الختان سنةٌ واجبة ، اين اصلًا مسأله مطلق و مقيد نيست . نمىتوان گفت محمول در يك جا سنت است كه مطلق است و در جاى ديگر سنت واجبه است كه مقيد است و سپس بر اساس قانون مطلق و مقيد ، سنت را بر سنت واجبه حمل نماييم .\r\nاين قانون در اينجا پياده نمىشود . اين قانون در جاهايى پياده مىشود كه يك نحوه تنافى بين مطلق و مقيد باشد كه بيان آن چون طول مىكشد ، وارد آن نمىشوم .\r\nمنتها چنانچه دو محمول داشتيم كه يكى اعم مطلق از ديگرى بود ، مثلًا حيوان و جوهر دو مفهومى هستند كه نسبت بين آنها عموم و خصوص مطلق است . چنانچه هر دو حمل بر انسان شدند و گفتيم الانسان حيوان و الانسان جوهرٌ ، نمىتوان گفت كه مراد از جوهر ، قسمى خاص از آن يعنى حيوان است . و يا مثلًا اگر در يكى گفته شد زيد مجتهد و در جاى ديگر گفته شد ، زيد مجتهد عادلٌ ، نمىتوان گفت مراد از مجتهد در قضيه اول مجتهد عادل است . هيچ شاهدى بر اين مطلب نيست .\r\nدر لفظ مجتهد ، عدالت درج نشده است . يك مرتبه كه مىخواهد عدالت زيد را هم اثبات كند ، مىگويد زيد مجتهد عادل و در مرتبه ديگر كه مىخواهد فقط اصل اجتهاد را ثابت كند مىگويد زيدٌ مجتهدٌ . و ديگر به قرينه قضيه اول ظهور پيدا نمىكند كه كلمه مجتهد در قسمى از اقسام مجتهد استعمال شده است . و خلاصه قانون مطلق و مقيد ربطى به اين بحث ندارد كه بخواهيم اين گونه قضايا را قرينه بگيريم .\r\n2 - روى غياث بن ابراهيم عن جعفر بن محمد عن ابيه عليه السلام قال قال على عليه السلام :\r\n\r\n","description":"","footnote":"","page_name":" 7888 ","page_number":203},
  {"content":"\r\n\r\nلابأس ان لاتختنن المرأة فأما الرجل فلابد منه « 1 » .\r\nاين روايت از نظر سندى معتبر است . غياث بن ابراهيم را مرحوم نجاشى توثيق كرده و مىگويد جماعة من الناس به طرق عديده‌اى - كه ظاهراً بعضى از طرقش هم صحاح است - كتابش را روايت مىكنند . و اين روايت هم ظاهراً از كتاب برداشته شده است .\r\nاز نظر دلالت هم كه در آن تعبير « لابد منه » آمده است كه ظهور در وجوب دارد .\r\n3 - در احتجاج نقل شده كه حضرت امام صادق عليه السلام در مورد ختان در پاسخ به شخص زنديقى مىفرمايند : كار خالق متعال درست بوده است . حكمت الهى اقتضا مىكند كه خلقت كردن اين موجودات غير مختون باشد و همان حكمت الهى هم اقتضا مىكند كه دستور بدهد مردم اجرا كنند : « ذاك من الله حكمةٌ و صواب غير انه من ذلك و اوجبه على خلقه « 2 » » .\r\nاين روايت سند معتبرى ندارد ولى دلالت آن خوب است و مىتواند مويد باشد . اگر هم كلمه وجوب ، به معناى ثبوت باشد اما كلمه اوجب وقتى با على متعدى شود ظهور در وجوب اصطلاحى دارد .\r\n4 - عن ابى بصير قال سألت اباجعفر عليه السلام عن الجاريه تسبى من ارض الشرك فتسلم فتطلب « 3 » لها من يخفضها فلاتقدر على امرأة فقال اما السنة فى الختان على الرجال و ليس على النساء « 4 » .\r\nابوبصير از حضرت باقر عليه السلام سؤال مىكند كه زنى را از ارض شرك اسير مىكنند\r\n\r\n\r\n","description":"","footnote":"\r\n( 1 ) - جامع الاحاديث ، ج ، باب 45 ، ح 8\r\n( 2 ) - الاحتجاج ، ج 2 ، ص 86\r\n( 3 ) - اگر نطلب باشد بهتر است . در بعض نسخ هم نطلب دارد\r\n( 4 ) - الكافى ، ج 6 ، ص 37 . جامع الاحاديث ، ج ، باب 49 ، ح 1\r\n","page_name":" 7889 ","page_number":204},
  {"content":"\r\n\r\nو بعد هم زن مسلمان مىشود اما كسى پيدا نمىشود كه او را ختنه كند ( چون مستحب است كه زن‌ها هم ختنه شوند ) حضرت در جواب مىفرمايند ختنه در مورد رجال است و درباره نساء واجب نيست .\r\nكلمه سنت اعم است و به معناى طريقه است و لفظ « على » معمولًا در موارد الزامى مىآيد اگر چه قرينه ديگرى نباشد . مگر اينكه معارضى داشته باشد كه در آن تصرف مىكنيم . مثلًا وقتى مىگويند عليكم به اين مطلب يعنى يلزمكم .\r\nالبته دلالت اين روايت كه صاحب جواهر به آن تمسك نموده خيلى معلوم نيست كه درست باشد و لذا ما به عنوان مؤيد ذكر مىكنيم .\r\n5 - فى خبر السكونى عن أبى عبدالله عليه السلام قال قال اميرالمؤمنين عليه السلام : « اذا اسلم الرجل اختتن ولو بلغ ثمانين » .\r\nمرحوم صاحب جواهر به نصوصى براى اثبات وجوب ختنه استدلال مىكند ، كه يكى از آنها روايت فوق است . به اين بيان كه روايت فوق مىگويد مسيحى هشتاد ساله هم اگر مسلمان شود ، بايد ختنه شود و قول به فصلى هم نيست ، بنابراين استفاده مىشود كه ختان به طور كلى واجب است .\r\n\r\nنقد استاد :\r\nمنتها آيا اين روايت دال بر مطلب است ؟ البته راجع به سندش نمىخواهيم بحث كنيم بلكه راجع به اصل دلالت بحث مىكنيم .\r\nيك مرتبه نسبت به اصل شيئى امر مىكنند و مىگويند شما اين كار را بكنيد .\r\nاين امر وضعاً و يا اطلاقاً و يا به حكم عقل ، ظهور در وجوب دارد . اما گاهى اصل مسأله را مىداند ، و سؤال از فرعى از فروع آن مسأله مىكند . اينجا اگر امرى شد ، نمىتواند دلالت بر وجوب كند . مثلًا نماز شب را فراموش كرده و مىپرسد آيا قضا كند ؟ نمىپرسد نماز شب بخوانم يا نخوانم حكم نماز شب را مىداند كه واجب است يا مستحب است ، بلكه فرعى از فروعش را مىپرسد كه اگر نماز شب از وقتش تأخير افتاد آيا هنوز امر دارد ؟ اينجا اگر امر شد ديگر ظهور در وجوب ندارد .\r\nدر روايت فوق الذكر نيز اگر از اول گفته بودند چنانچه ولى در بچگى شما را ختنه نكرد ، شما خودتان را ختنه كنيد ، البته ظهور آن در وجوب مسلم بود ولى در\r\n\r\n","description":"","footnote":"","page_name":" 7890 ","page_number":205},
  {"content":"\r\n\r\nاين روايت مىگويد دستور ختان درباره كسانى كه مسيحى بوده‌اند هم هست . حال اين دستور وجوبى بوده و يا استحبابى بوده مطلب ديگرى است . چون درباره ايشان اين شبهه وجود دارد كه ممكن است اگر بخواهند زير بار اسلام بروند ، به اين كارها حاضر نشوند ، آيا آن ادله آمره نسبت به چنين افرادى اطلاق دارد . آيا كافر مسلمان شده هم بايد اين كار را بكند يا نه . حالا ادله آمره مىخواهند مستحبى باشند يا وجوبى . چون مورد سؤال اين است حضرت فرموده‌اند كافر كه مسلمان شد ولو هشتاد ساله هم باشد بايد ختنه كند .\r\nمنتها ممكن است براى اين روايت يك تقريبى بكنيم . قانون مسلم بين فريقين اين است كه الاسلام يجبّ ما قبله . حديث جبّ ، كارى به مستحبات ندارد و راجع به واجبات است . به خاطر اينكه اگر غير مسلمانان بفهمند در اسلام اين كارها واجب است ، فرار مىكنند ولو مصالح كلى هم اين واجبات را اقتضا مىكند منتها چون اسلام دين جهانى است و به همه جا بايد سرايت كند و طورى نباشد كه به مشكل برخورد كند ، لذا حديث جبّ وارد شده است . حال ظنّ بسيار قوى هست كه به خاطر همين مسأله جبّ ، اين حديث وارد شده تا خيال نشود كه ختان نيز مانند نماز و روزه و حج است و جبّ مىشود و ديگر لازم نيست . و چون اصل حديث جبّ مربوط به واجبات است ، به نظر مىرسد اين روايت نيز دلالت بر وجوب ختان مىكند تا موضوع حديث جبّ باشد .\r\n6 - فى صحيفة جعفريات باسناده عن على عليه السلام قال وجدنا فى قائم سيف رسول الله صلى الله عليه و آله فى صحيفه ان الاغلف لايترك فى الاسلام حتى يختتن ولو بلغ ثمانين سنة .\r\nاين روايت هر چند از نظر سند معتبر نيست ولى براى تاييد خوب است .\r\nحضرت مىفرمايند اين شخصى را كه مسلمان شده ، ولو پيرمرد هم شده ، نبايد رهايش كنند . با اينكه براى چنين شخصى خيلى سنگينى دارد كه ختنه‌اش كنند .\r\nاين نحوه تعبير عبارت اخراى لابد منه است كه در روايات ديگر بود . و خلاصه از\r\n\r\n","description":"","footnote":"","page_name":" 7891 ","page_number":206},
  {"content":"\r\n\r\nنظر دلالت تعبير قوى است .\r\nاز مجموع اين روايات استفاده مىشود كه اصل ختان واجب مىباشد . و بر خلاف نظر صاحب حدائق به نظر ما روايات خوبى دالّ بر وجوب داريم كه صحاح مىباشند . از نظر اقوال هم تا زمان مرحوم صاحب حدائق مخالفى در اين مسأله ديده نشده است . خلاصه به نظر ما مسأله صاف است و وجوب ختان مسلم است .\r\n\r\n2 - وجوب ختان بر ولى :\r\nبعد از اين كه ما قائل به وجوب ختان شديم اين مسأله طرح مىشود كه آيا قبل از تكليف ختان بر ولى واجب است يا مستحب است ؟ و اگر بر ولى واجب است نحوه وجوب آن چگونه است . وجوب عينى است يا كفائى ؟\r\nالف ) بيان اقوال : مشهور بين آقايان اين است كه اگر ولى ختان را انجام نداد .\r\nخلاف شرعى انجام نداده است . البته روز هفتم ختان براى ولىّ استحباب بيشترى دارد ولى اصلش هم براى ولىّ مستحب است . بعضى هم خواسته‌اند بگويند ختان بر ولى واجب است مثل علامه در تحرير كه اين قول را را كالصريح انتخاب كرده است . از عبارت دو كتاب ديگر نيز استظهار مىشود كه وظيفه ولىّ ، قبل از بلوغ ختان است .\r\nب ) بيان صور مسأله : كسانى كه مىگويند قبل از بلوغ ختان بر ولى واجب نيست آن را ممكن است به دو گونه تصور كرده باشند . يكى اين كه ختان بين ولى و فرزند بعد از بلوغ واجب كفايى است . وظيفه اين است كه فرزند هنگام بلوغ مختون باشد . اگر ولى اين كار را كرد كه بهتر هم همين است و افضل از آن اين است كه در روز هفتم انجام شود ، ديگر از فرزند ساقط است چون واجب كفايى انجام شده است . و اگر ولى ختنه نكرد بر فرزند واجب است كه بعد از بلوغ خودش را ختنه كند . بنابراين اگر ولى بداند بعد از بلوغ فرزند اين كار را انجام نمىدهد يا در محيطى است كه زمينه اين كار نيست مثل بعضى از كشورهاى غير اسلامى در اين صورت\r\n\r\n","description":"","footnote":"","page_name":" 7892 ","page_number":207},
  {"content":"\r\n\r\nولى بايد قبل از بلوغ بچه را ختنه كند و اگر نكند گناه كرده است .\r\nتصور ديگر اين است كه بگوييم ختان بر ولى مستحب است ولى مستحبى كه واجب را ساقط مىكند . نفل يسقط به الفرض . بر خلاف نظر صاحب حدائق « 1 » به نظر ما اشكالى ندارد كه به وسيله مستحب واجب ساقط بشود . منافاتى ندارد كه به وسيله مستحب واجب ساقط شود . چون گاه واجب ، واجب مشروط است و شرطش يك امر مستحبى است كه با اتيان آن ديگر آن واجب ، وجوب نخواهد داشت . خود آن شرط مىتواند محكوم به يكى از احكام خمسه باشد . در اينجا مستحب است مثل زكات كه قبل از وقتش صدقه مستحب است و لذا زكات فطره چنانچه قبل از زمان وجوب پرداخت شود ساقط مىشود . و گاه با بجا آوردن مستحب ديگر موضوعى براى وجوب باقى نمىماند و قهراً واجب ساقط مىشود مثل همين بحث ختان .\r\nج ) بيان ادله : 1 ) براى استحباب به روايت على بن يقطين تمسك شده است .\r\nمتن روايت چنين است : على بن يقطين قال سالت اباالحسن عليه السلام عن ختان الصبى لسبعة ايام من السنة هو او يوخر ؟ و ايهما افضل ؟ قال سبعة ايام من السنة و ان اخر فله بأس .\r\nگفته‌اند در اين روايت على وجه الاطلاق اجازه تأخير از روز هفتم داده شده است و حدى هم تعيين نكرده‌اند . بنابراين اگر ولى تا زمان بلوغ فرزند را ختنه نكند اشكالى ندارد ، چون كلمه ولىّ در روايت نيامده است و تنها چنين آمده است كه اگر تأخير افتاد اشكالى ندارد و الّا بايد چنين بيان مىنمود كه تأخير از روز هفتم اشكالى ندارد ولى قبل از بلوغ وظيفه دارد چنين كارى را بكند . در حالى كه چنين قيدى را نزده است .\r\nاما به نظر ما اين نحوه استدلال درست نيست و اين روايت اگر ظهور در وجوب\r\n\r\n\r\n","description":"","footnote":"\r\n( 1 ) - مرحوم صاحب حدائق از اينكه اسقاط فرض توسط مندوب در فقه مشابه ندارد ، در بحث عقيقه نتيجه مىگيرد كه پس‌بايد مانند عقيقه و ختان واجب باشد . تبيين نظريه ايشان و ردّ آن در بحث عقيقه به تفصيل خواهد آمد\r\n","page_name":" 7893 ","page_number":208},
  {"content":"\r\n\r\nنداشته باشد ، ظهور در استحباب ندارد . موضوع اين روايت صبى است نه بالغ ، چون در آن لفظ ختان الصبى آمده است . تاخير تا زمانى كه فرزند صبى است جايز است ولى وقتى كه از صبابت خارج شد و به بلوغ رسيد آيا تا اين زمان هم جايز باشد اين را ديگر شايد روايت دلالت نكند . روايت ظاهرش و يا به تعبير بهتر قدر مسلمش اين است كه اگر ولى بخواهد تاخير بيندازد و موضوعش هم صبى باشد ، در اين صورت تاخير جايز است . ديگر چنين اطلاقى ندارد كه غير ولى ، غير صبى را بخواهد ختنه كند . اگر نگوييم كه در وظيفه ولىّ در حال صبابت بچه ظهور دارد ، استفاده چنين اطلاقى بسيار مشكل است . روايت تنها مىخواهد بگويد افضل آن است كه ولىّ در روز هفتم ختنه كند و اگر تأخير انداخت مشكلى براى ولىّ نيست اما بيش از اين اطلاق ندارد . بنابراين به اين روايت براى استحباب نمىتوان استدلال كرد .\r\nشايد بتوان واجب كفايى بودن ختان را ثابت كنيم . به اين صورت كه اگر عدم ختان مبغوض شرع باشد و ولى بداند بعد از بلوغ زمينه‌اى براى ختان فرزند وجود ندارد ، در اين صورت مادامى كه ترخيصى از جانب مولا نيايد بر ولى واجب است كه ختان را انجام دهد . چنانچه ولىّ مىداند اگر بچه‌اش را ختنه نكند ، وقتى بزرگ شد به هر دليلى خود او يا اشخاص ديگر او را ختنه نمىكنند و ما نيز از ادله با بيانات مختلفى كه در امثال اينجور مسائل هست ، مىفهميم كه مختون نبودن شخص بالغ مبغوض شارع است ولو عاجز هم باشد تناسب حكم و موضوع چنين اقتضايى دارد . بنابراين بايد ولىّ از همين حالا دست به كار شود و الّا بعداً نه خودش توانايى دارد و نه خود بچه اين كار را مىكند و نه ديگران برايش انجام مىدهند و مبغوض شارع محقق مىشود . مثلًا چنانچه ولىّ مىداند اگر الان بچه را تربيت نكند ، بعداً تربيت نمىشود و به هزار نوع فساد كشيده مىشود كه مبغوض شارع است اين وظيفه ولىّ است كه الان بچه را هدايت و تربيت كند . وقتى\r\n\r\n","description":"","footnote":"","page_name":" 7894 ","page_number":209},
  {"content":"\r\n\r\nمىدانيم امرى مبغوض شارع است و شارع آن را نمىخواهد . مگر اينكه دليل خاصى وارد شده باشد و به شخص ارفاق كرده باشد و بگويد درست است كه اين امر مبغوض من است ولى من تفضلًا به ولىّ تكليفى نمىكنم و البته اين صورت اشكال عقلى هم ندارد ، ولى مادامى كه چنين ترخيصى از ناحيه مولا صادر نشده باشد و بدانيم شارع مقدس مطلوباتى دارد و آن مطلوبات الزامى بر زمين مىماند .\r\nبايد ولى از حالا كارى كند كه آن مطلوبات بر زمين نماند . خلاصه به نظر مىرسد اين معنا را مىتوانيم راجع به ختان قائل شويم كه از مستحباتى كه مىتوان لاالى بدل ترك كرد نيست . بلكه مىتواند ترك كند به خاطر اينكه بعداً خودش انجام مىدهد و الّا اگر مقطوع باشد كه انجام نمىشود ، بايد در هنگام صباوت اين كار را بكند تا مختوناً بالغ شود .\r\nالبته بايد توجه داشت كه خيلى اشخاص خلاف شرعى را انجام مىدهند و انسان مىداند اگر كارى را انجام دهد آن خلاف شرع موضوعش از بين مىرود ، مثلًا شخص نفقه بچه خودش را نمىدهد . در اين مورد وظيفه اشخاص ديگر غير از اولياء دين نيست كه اين كار را بكنند تا آن مبغوض حاصل نشود . اين را مىشود گفت كه حرج نوعى است ولى نسبت به اولياء چنين چيزى نيست و آن يك حكم استثنايى خاصى دارد .\r\n\r\n3 - ختان خنثى\r\nدر مورد خنثى عقيده ما بر خلاف مشتهر بين آقايان اين است كه خنثاى مشكل طبيعت ثالثه است . چون عرف وى را طبيعت ثالثه مىداند . عرف مىگويد اگر بارور كند مرد است ، و اگر بارور شود و رحم داشته باشد زن است و اگر هر دو باشد اين حالت برزخى و بينابين دارد . اما اينكه براى مفهوم مرد معناى ثبوتى خاصى باشد كه مصداق بودن براى مفهوم مرد ، دائرمدار آن باشد ، مثل اينكه دنده‌اش چطور باشد و يا مغزش چطور باشد ، به گونه‌اى كه ندانيم آيا اين معيار و ملاك در\r\n\r\n","description":"","footnote":"","page_name":" 7895 ","page_number":210},
  {"content":"\r\n\r\nخنثى وجود دارد يا نه ، چنين معيار و ملاكى جزء مفاهيم عرفيه نيست . لذا به نظر ما خنثى طبيعت ثالثه است . مؤيد عقيده ما اينكه به حسب احكام نيز خيلى جاها احكام برزخى بر خنثى بار شده است . يعنى احكام اختصاص زن يا مرد بار شده است . مثل حكم ارث كه در روايات هم وارد شده است .\r\nبنابراين اگر احكام از احكام اختصاصى مرد يا احكام اختصاصى زن بود در اين صورت شامل خنثى نمىشود . اما اگر اطلاقاتى داشتيم كه خنثى را هم شامل شود در اين صورت بر خنثى لازم است .\r\nدر ختان هم اطلاقاتى داريم كه از تحت آن فقط زن خارج شده است . اين اطلاقات اقتضاء مىكند كه ختان بر خنثى نيز لازم باشد ، چون دليلى بر خروج خنثى از تحت اطلاق نداريم . مانند اطلاقات چيزهاى حنيفيه كه دستور داده شده و يكى از آنها عبارت از ختان است .\r\nاما اگر موضوع حكم خصوص مرد بود مثل اينكه طواف بايد مختوناً انجام شود كه به نظرم قيد رجوليت در آنجا درج شده است . در اين صورت فقط بر مرد واجب است ، چون بر زن كه مسلماً واجب نيست و بر خنثى كه حالت برزخى دارد نيز دليلى براى الحاقش به مرد نداريم و لذا بنابراين مبنا كه در شروط برائتى شويم ، بايد اصل برائت را در مورد خنثى جارى نماييم . ( شرط طواف ختان است ) « 1 » .\r\n« * والسلام * »\r\n\r\n\r\n","description":"","footnote":"\r\n( 1 ) - مرحوم شيخ انصارى در بحث خنثاى رسائل به مشكل افتاده و گفته احكام خاصه زن و احكام خاصه مرد هر دو مرتفع است و اما عناوين مشتركه و عامه مثل حرمت كذب و غيبت براى خنثى نيز هست . خيلى از محرمات و بعضى از واجبات عناوين مشتركه‌اى است كه براى خنثى نيز هست . در حالى كه چنانچه گفتيم به نظر ما اطلاقات اقتضا مىكند خنثى نيز همان حكم اختصاصى را داشته باشد ، مثل ختان\r\n","page_name":" 7896 ","page_number":211},
  {"content":"\r\n\r\n\r\n27 / 1 / 1384 شنبه‌درس شمارهء ( 1005 - 1000 ) كتاب النكاح / سال نهم\r\nبسم الله الرحمن الرحيم\r\n\r\nعقيقه\r\nمشهور بين علماء استحباب عقيقه براى مولود است . برخى از علماء هم لازم دانسته‌اند و بعضى هم احتياط كرده‌اند . طبق نقل مرحوم علامه ، مرحوم ابن جنيد صريحاً لازم دانسته و حدس مىزنم صاحب كشف الرموز هم اين مطلب را نقل كرده است . مرحوم سيد مرتضى در انتصار و مرحوم فاضل آبى در كشف الرموز صريحاً واجب دانسته‌اند . مرحوم سيد مرتضى حتى دعواى اجماع هم كرده است .\r\nاز بعضى از كتب هم استظهار شده است . مثلًا در كافى عنوان باب « باب وجوب العقيقه » است و مرحوم مجلسى از اين استظهار كرده كه ايشان گويا عقيقه را واجب مىداند . البته اين استظهار محل اشكال است ولى اين احتمال هم وجود دارد كه مرحوم كلينى هم عقيقه را واجب بداند .\r\n« وافى » هم عنوان باب را « باب وجوب العقيقه » گفته است . صرف عنوان باب شايد دليلى بر مطلب نباشد ولى وقتى ايشان حديث « المولود مرتهن بالعقيقه » را تفسير مىكند از آن استفاده مىشود كه عقيقه را لازم مىداند . يعنى بدون اداء از شخص منفك نمىشود . شخص مقيد به عقيقه است . مثل اين كه شخص را با عقيقه به هم بسته‌اند و از شخص تفكيك نمىشود . تا اداء نكند عقيقه با او هست .\r\nبنابراين مرحوم فيض نيز قائل به وجوب مىباشد . چون بعد از اين تفسير ، هيچ بيان ديگرى ندارد كه مثلًا بگويد اين لزوم نيست و تأكد است و لذا به نحوى\r\n\r\n","description":"","footnote":"","page_name":" 7897 ","page_number":212},
  {"content":"\r\n\r\nاستشمام مىشود كه ايشان نيز قائل به وجوب است . « 1 »\r\n\r\nبررسى ادله وجوب عقيقه :\r\n1 - اجماع : مرحوم سيد مرتضى به اجماع استدلال كرده است . ما اين را مكرر عرض كرده‌ايم كه اين اجماعاتى كه در كلام قدما است ، اجماعاتى بر كبريات مسأله است . اين اجماعات را اجماع اجمالى بر نتايج مىدانند و دعواى اجماع بر نتايج مىكنند . يعنى مىخواهند بگويند همه كسانى كه آن كبريات كلى را قبول دارند على نحو الاجمال اين نتيجه را هم قبول دارند .\r\nمثلًا در خلاف هست كه : در اين مسأله اخبار هست ، معارضى هم نيست فدل اجماعهم على ذلك . در حالى كه ممكن است اصلًا فقهاء مسأله را عنوان نكرده باشند ولى چون از نظر فقهاء اين بوده كه اخبارى كه معارض ندارند حجت است و از طرفى ايشان به معارض برخورد نكرده اين را دليل گرفته كه همه اين را قبول دارند و مطلب اجماعى است .\r\nبه همين خاطر است كه مىبينيم در آن عصرها ، ادعاى اجماعى با ادعاى اجماع ديگر معارض است و هر كس براى اثبات مطلب خودش به اجماع تمسك مىكند . به عبارت ديگر منشأ ادعاى اجماع استقراء اقوال علماء نبوده .\r\nحال اگر ما در تطبيق كبريات با آن صغرياتش شبهه كرديم قهراً اين اجماعات به درد نمىخورد و موضوع بحث ما از همين قبيل است . بنابراين استدلال مرحوم سيد مرتضى محل اشكال است .\r\n\r\n\r\n","description":"","footnote":"\r\n( 1 ) - مرحوم صاحب جواهر مىفرمايد بعض متأخرى المتأخرين نيز قائل به وجوب شده است . من نفهميدم مراد از اين بعض كيست . شايد صاحب وافى باشد چون مرحوم صاحب وافى ظاهرش اين است كه عنوان را هم وجوب قرار داده است . البته اين خيلى دليل نيست . مرحوم فيض در مفاتيح مستحب مؤكد دانسته است\r\n","page_name":" 7898 ","page_number":213},
  {"content":"\r\n\r\n2 - آيات و رواياتى كه ظهور در وجوب عقيقه دارند\r\nالف : آيه  « وَ افْعَلُوا الْخَيْرَ »  . مرحوم سيد مرتضى به اين آيه استدلال كرده است اما معلوم نيست كه چگونه بر وجوب عقيقه دلالت دارد به نظر ما اين دليل خيلى ضعيف است .\r\nب : اوامر كثيره‌اى كه در مورد عقيقه وارد شده است . برخى از بزرگان خواسته‌اند اشكال سندى كنند ولى با توجه به كثرت اوامر ديگر نيازى به ملاحظه سند ندارد .\r\nاشكال مرحوم صاحب حدائق به اين دليل : ايشان مىفرمايد عقيقه در سياق امورى وارد شده كه مسلماً مستحب مىباشند و همين ظن غالب براى انسان ايجاد مىكند كه امر به عقيقه هم دلالت بر استحباب داشته باشد . مرحوم صاحب جواهر همين مطلب را با تاكيد بيشترى بيان مىكند و مىفرمايد اقتران اول دليل و اوضح دليل بر استحباب است .\r\n\r\nاشكال استاد مدظله بر كلام صاحب حدائق :\r\nدر مواردى مانند « اغتسل للجمعة و للجنابة » كه استحباب راجع به غسل جمعه ثابت شده ولى نمىدانيم ديگرى واجب است يا مستحب ، سه نظر و جو دارد :\r\nاول : ظهور ابتدايى فقط امر در وجوب را بايد لحاظ كرد و از چيزهاى ديگر رفع يد مىكنيم . به عبارت ديگر اقتران هيچ تاثيرى در آن ظهور ابتدايى نمىگذارد .\r\nدوم : اين اقتران تاثير دارد و موجب مىشود آن ظهور ابتدايى به همان معناى استحبابى كه سياق اقتضا مىكند منقلب شود .\r\nسوم : اين اقتران تاثير دارد و موجب مىشود كه آن ظهور ابتدايى اجمال پيدا كند . و به نظر ما قول صحيح همين قول سوم است . مثلًا در روايات جمع آمده كه از خانه كه خارج مىشوى فلان دعا را بخوان ، بعد كه به ميقات رسيدى چه بگو . در كجا كه رسيدى چه كار كن ، كجا رفتى طواف انجام بده بعد برو فلان دعا را بخوان .\r\nما مىبينيم در اين روايات مستحب و واجب مقرون هم است اينها طورى نيست كه همه اينها واجب است و شما بعد ببينيد در كجا استحبابش ثابت مىشود . اين كيفيت بيان فقهاء و روايات ظاهرش اين است كه اگر كسى بخواهد حج مناسب\r\n\r\n","description":"","footnote":"","page_name":" 7899 ","page_number":214},
  {"content":"\r\n\r\nانجام بدهد بهتر است به اين شكل انجام دهد . البته بعضى از اينها واجب است و بعضى مستحب . ولى ديگر استفاده نمىشود كه كدام واجب است و كدام مستحب است . اگر بخواهيم بگوييم مستحب است يعنى مجموع من حيث المجموع به اين شكل بجا آوردن مستحب و افضل افراد است ، اما ديگر مشخص نمىشود واجب كدام است و مستحب كدام است .\r\nبنابراين ، مرحوم صاحب جواهر كه مىگويد اقتران اول دليل و اوضح دليل بر استحباب است كلام تامى نيست . چنانچه ختان مقرون به همين امور مستحبى است و آنجا ايشان ختان را واجب مىداند و هيچ هم ترديد در آن نيست و جزء ضروريات است . در حالى كه در آنجا ايشان اين صحبت را نمىكند اما به عقيقه كه مىرسد مىفرمايد اقتران اوضح دليل است .\r\n\r\nاشكال استاد مدظله به اصل استدلال :\r\nبه نظر ما اشكال اصلى اين است كه اوامرى كه در مورد عقيقه است همه مربوط به عقيقه در روز هفتم است و يقيناً اين امر استحبابى است . امر شده كه در روز هفتم مولود چند چيز هست و يكى از آنها عقيقه است . چنين امرى قطعاً استحبابى است . به طبيعى عقيقه امر نشده تا بگوييم واجب است يا مستحب است « 1 » ممكن است اصل عقيقه واجب باشد و ممكن است مستحب باشد . به عبارت ديگر اين اوامر ناظر به اصل عقيقه نيست . براى اين مطلب بايد به ادله ديگر مراجعه كنيم .\r\nپس منهاى سياق به اين روايات نمىتوان براى وجوب اصل عقيقه ، فى حد نفسه استدلال نمود .\r\nج : روايات ارتهان :\r\nدر تعدادى از روايات اين مضمون كلى به چشم مىخورد كه « المولود مرتهن\r\n\r\n\r\n","description":"","footnote":"\r\n( 1 ) - مانند روايت عبدالله بن سنان : عن عبدالله بن سنان عن ابى عبدالله عليه السلام قال : عق عنه و احلق رأسه يوم السابع . . . . كافى ، ج 6 ، ص 27\r\n","page_name":" 7900 ","page_number":215},
  {"content":"\r\n\r\nبالعقيقه » « 1 » اين روايات عبارتند از :\r\n1 - موثقه عمار ساباطى : كه مىفرمايد « كل مولود مرتهن بالعقيقه » . در كافى همين روايت را ابى خديجه عن ابى عبدالله نقل كرده . تهذيب هم از كافى نقل كرده است و در معانى الاخبار هم به آن اشاره شده است .\r\nبررسى سندى روايت ابى خديجه :\r\nنكته اول : ابى خديجه سالم بن مكرم جمّال همانطور كه مرحوم آقاى خويى بيان كرده ثقه است . مرحوم نجاشى تعبير مىكند ثقة ثقة . عده كثيرى از رجاليين توثيق كرده‌اند . فقط در مقابل اينها مرحوم شيخ در فهرست تضعيف كرده است .\r\nطبق تحقيق مرحوم آقاى خويى منشأ تضعيف مرحوم شيخ يك اشتباه است .\r\nدو نفر به نام سالم هست يكى « سالم بن ابى سلمه » و يكى هم « سالم ابوسلمة » اين ابى خديجه سالم بن مكرم است كه جمّال حضرت صادق عليه السلام بوده است . حضرت صادق به او فرمودند تو كنيه‌ات را عوض كن و ابوسلمه بگذار . در اسانيد روايات هم شاهد هست . كنيه ديگرش غير از ابوخديجه ابوسلمه است . ولى سالم بن ابى سلمة ، سالم بن ابى سلم كندى سجستانى است و توثيق نشده و بعضى هم تضعيف كرده‌اند .\r\nمرحوم شيخ طوسى به استناد روايت‌هاى زيادى كه عبدالرحمن بن ابى هاشم از سالم بن مكرم نقل مىكند و در بعضى از اسانيد چنين واقع شده « عبدالرحمن بن ابى هاشم عن سالم بن ابى سلمه » . و از طرفى در اين كه مروى عنه عبدالرحمن بن ابى هاشم ، سالم بن مكرم است ، ترديدى نيست ، خيال كرده كنيه پدر سالم بن مكرم هم ابوسلمه بوده و همين موجب شده كه او با سالم بن ابى سلمه كندى سجستانى كه توثيق هم نشده اشتباه شود . و ضعفى را كه براى سالم بن ابى سلمه\r\n\r\n\r\n","description":"","footnote":"\r\n( 1 ) - صاحب وافى اين روايات را اين گونه معنا مىكند : الزكاة الفطرة و العقيقة حقان واجبان فى عنق الانسان والمولود و هما مقيدان بهما لاينفكان عنهما الا بالاداء . و شايد بتوان از اين تفسير و اينكه مناقشه نكرده و جواب نداده بتوان گفت ايشان قائل به وجوب است و شايد مراد مرحوم صاحب جواهر از بعض متأخرى المتأخرين ايشان بوده است\r\n","page_name":" 7901 ","page_number":216},
  {"content":"\r\n\r\nبوده به سالم بن مكرم منتقل كرده .\r\nدر جاى ديگر هم شايد مرحوم شيخ متوجه شده كه كنيه خود سالم بن مكرم ابوسلمه است و كنيه پدرش نيست و اگر هم جايى سالم بن ابى سلمه آمده تصحيف و غلط نسخه است ، لذا وى را توثيق كرده است .\r\nبنابراين مىشود گفت اصلًا مرحوم شيخ ، سالم بن مكرم را تضعيف نكرده بلكه سالم بن ابى سلمه سجستانى را تضعيف كرده و در تطبيقش اشتباه كرده است .\r\nبه همين خاطر است كه ما مىبينيم مرحوم نجاشى سالم بن مكرم را خيلى محكم توثيق كرده و در مورد وى « ثقة ثقة » تعبير كرده است .\r\nبدون در نظر گرفتن مطلب فوق ، صاحب قاموس الرجال اين مسئله را به شكل ديگرى حل كرده است . ايشان مىگويد كلمات شيخ طوسى در مورد سالم بن مكرم متعارض است . يك جا فرموده ثقه و يك جا هم فرموده ضعيفٌ . اين دو كلام مرحوم شيخ طوسى در اثر تعارض ساقط است و كنار مىگذاريم . از طرفى مرحوم نجاشى كه گفته ثقةٌ ثقةٌ ديگر در مقابلش حجتى قرار نگرفته لذا به توثيق مرحوم نجاشى اخذ مىكنيم .\r\nمرحوم آقاى خويى به صاحب قاموس الرجال اشكال مىكند و مىفرمايد :\r\nتضعيف مرحوم شيخ در يك طرف و در طرف مقابل توثيق مرحوم شيخ و توثيق مرحوم نجاشى قرار مىگيرد . اين تضعيف با آن دو توثيق معارضه مىكند و همه تساقط مىكنند .\r\n\r\nنقد كلام مرحوم آقاى خويى :\r\nمرحوم آقاى خويى اين را مسلم فرض كرده كه اگر دو حرف متعارض از زراره نقل شد كه يكى از اينها مطابق با نقل محمد بن مسلم بود اينجا همه اين نقل‌ها سقوط پيدا مىكند . ولى به نظر ما مسأله اينطورى نيست . اگر يك نفر دو جور حرف زده است مىگويند كلام كسى كه يكنواخت حرف نمىزند با كسى كه يكنواخت\r\n\r\n","description":"","footnote":"","page_name":" 7902 ","page_number":217},
  {"content":"\r\n\r\nحرف مىزند صلاحيت معارضه ندارد . بناى عقلاء اين طرفش را اخذ مىكند .\r\nكلام آقاى خويى به منزله اين است كه يك شخصى كه دو حرف زد ، دو شخص مىشود . گويا دو شخصيت پيدا مىكند . در حالى كه اين طور نيست . در اين موارد ادله حجيت نسبت به آن كه متعارض حرف زده ساقط است و صدق العادل يقيناً آن را نگرفته است . اما در مورد كسى كه متهافت حرف نزده ، چنين قطعى وجود ندارد كه صدق العادل آن را نگرفته باشد . محتمل است كه صدق العادل اين مورد را گرفته باشد و فقط كلام كسى كه متهافت سخن گفته از تحت آن خارج شده باشد .\r\nحال يا از اول خارج باشد و يا اراده جدى درباره او تخصيص خورده باشد .\r\nنكته دوم :\r\nدر سند روايت ، ابى خديجه معلى بن محمد واقع شده است . در مورد معلى بن محمد آمده است كه « صالح الروايه يعرف و ينكر » .\r\nتعبير « يعرف و ينكر » به اين معنا نيست كه گاهى جعل روايت مىكند . بلكه منظور اين است كه گاهى منقولات او قابل عمل نيست ، به خاطر اين كه مطلب نادرستى را نقل كرده است - ولى همين مطلب نادرست را او همانطور كه بوده نقل كرده است - گاهى هم مطالبى را كه نقل مىكند صحيح است . بسيارى از ثقات اين طور هستند لذا اين تعبير به معناى تضعيف راوى نيست .\r\nاز طرف ديگر مرحوم كلينى كتاب و شاء را به وسيله معلى بن محمد نقل مىكند . از اين معلوم مىشود كه مرحوم كلينى كه هم رجالى و هم محدث درجه اول است به نقل معلى بن محمد اعتماد كرده است و همين به معناى توثيق وى به وسيله مرحوم كلينى است .\r\nديگر اين كه معلى بن محمد طريق به كتاب وشاء است و كتاب وشاء از كتب ثابته معروفه است ، لذا ضعف معلى بن محمد تأثيرى در صحت روايت ندارد .\r\nو مطلب آخر اين كه اين روايت غير از طريق معلى بن محمد به طريق « محمد\r\n\r\n","description":"","footnote":"","page_name":" 7903 ","page_number":218},
  {"content":"\r\n\r\nبن يحيى العطار عن احمد بن محمد بن عيسى » نيز نقل شده كه اين طريق قطعاً صحيح است . خلاصه اين روايت معتبر است و در آن هيچ حرفى نيست .\r\n2 - روايت ابى خديجه در نقل فقيه :\r\nدر فقيه وارد شده كه « و فى رواية ابى خديجه عن ابى عبدالله قال : كل انسان مرتهن بالفطرة و كل مولود مرتهن بالعقيقه » .\r\nدلالت اين نقل بر وجوب عقيقه محكم‌تر از نقل كافى است چون مقرون به فطرة است و « فطره » بلااشكال واجب است . عقيقه را هم به فطره ضميمه كرده و مىخواهد بگويد اين هم واجب است . منتها در طريق فقيه ، محمد بن على كوفى وجود دارد كه همان ابوسمينه است و وى تضعيف شده است . لذا نقل فقيه هر چند از نظر دلالى قوىتر است ولى از نظر سندى ضعيف است و قابل اعتماد نيست .\r\n3 - روايت مشابه در دعائم و هدايه است كه براى تأييد خوب است .\r\n4 - روايت موثقه سماعة : « عده من اصحابنا عن احمد بن محمد بن خالد و على بن ابراهيم عن أبيه عن عثمان بن عيسى عن سماعة : « قال سألته عن رجل لم يأب عن ولده عنه والده حتى كبروكان غلاماً شاباً أو رجلا قد بلغ قال اذا ضحى عنه أوضح الولد نفسه فقد عن عقيقته و قال قال رسول الله صلى الله عليه و آله المولود مرتهن بعقيقته فكه أبواه أو شركاه » اين روايت سماعه هم يكى از روايات است كه معتبر است . گرچه سماعه به عامى بودن معروف است .\r\nد : دسته ديگر رواياتى است كه عقيقه را ايجاب كرده و به كلمه وجوب تمسك شده است . مانند روايت ابى بصير : عن ابى بصير عن ابى عبدالله عليه السلام قال سألته عن العقيقه أواجبةٌ هى ؟ قال نعم واجبةٌ « 1 » .\r\nيا روايت عمر بن يزيد : روى عمر بن يزيد عن ابى عبدالله عليه السلام قال : سمعته يقول :\r\n\r\n\r\n","description":"","footnote":"\r\n( 1 ) - كافى ، ج 6 ، ص 25\r\n","page_name":" 7904 ","page_number":219},
  {"content":"\r\n\r\nكل امرىء مرتهن يوم القيامه بعقيقته و العقيقه أوجب من الاضحيه « 1 » .\r\nنقد اين دليل : راجع به لفظ وجوب جواب داده‌اند كه وجوب در مصطلح روايات و شايد قدماء اصحاب به معناى وجوب مصطلح فعلى نيست . وجوب در لغت به معناى ثبوت شىء است و اين معنا با استحباب هم سازگار است و شامل آن مىشود . روايت عمر بن يزيد را هم شاهد گرفته‌اند كه در اينجا به معناى ثبوت است . بلكه همين روايت را دليل بر استحباب موكد گرفته‌اند ، البته ابتدا مرحوم شهيد ثانى « يؤيد » تعبير كرده و مرحوم فيض در مفاتيح « يشعر » تعبير مىكند و مرحوم صاحب مدارك در نهاية المرام « يمكن ان يستدل » تعبير كرده كه اين يك مقدارى محكم‌تر از اشعار و تأييد است . گويا اگر كسى هم استدلال كند اشكال ندارد . به قول مرحوم آقا ميرزا رضى : اگر كسى اين طورى حرف بزند از شهر بيرونش نمىكنند ، ولى اين ديگر نزد بعدىها جزء استدلالات روشن براى مطلب شده است . در حدائق هم استدلال شده كه چون اضحيه مستحب است پس « اوجب من الاضحيه » به معناى استحباب موكد است و وجوب به معناى ثبوت است . البته در مورد استحباب اضحيه مرحوم صاحب مدارك « اضحية مستحبة عند اكثر اصحابنا » تعبير مىكند ولى مرحوم صاحب حدائق « اتفاق اصحابنا » تعبير كرده است كه مقدارى محكمتر از تعبير صاحب مدارك است .\r\n\r\nنقد كلام صاحب حدائق :\r\nبه نظر مىرسد روايت عمر بن يزيد بر هيچ طرف دليل نيست . أوجب را مىتوان به تأكد مطلوبيت نيز معنا نمود . تأكد ثبوت با تأكد مطلوبيت قابل تطبيق است . اين تأكد قابل تشكيك است . مرتبه‌اى از آن همان استحباب موكد است و مرتبه‌اى از آن بر واجب قابل تطبيق است . بنابراين از خود روايت عمر بن يزيد نمىتوان فهميد كه مراد استحباب موكد است يا واجب و به عبارت ديگر چيزى كه\r\n\r\n\r\n","description":"","footnote":"\r\n( 1 ) - همان\r\n","page_name":" 7905 ","page_number":220},
  {"content":"\r\n\r\nاوجب از يك امر استحبابى است هم مىتواند واجب باشد و هم مىتواند مستحب مؤكد باشد . استحكام ثبوت كه عبارت اخراى محكم بودن طلب است هم با وجوب و هم با استحباب مرتبه بالاتر مىسازد .\r\nه : روايت‌هايى كه كلمه « لزوم » در آن آمده و روايت‌هايى كه كلمه « عليه » در آنها آمده است . آقايان همه جا « عليه » را دليل بر وجوب مىدانند و « لزم » را نيز دليل بر وجوب مىدانند . « وجب » به معناى ثبت است ولى لزم يعنى چيز چسبيده به چيزى . همه اينها لزوم را دليل بر همين معناى مصطلح عرفى مىدانند و اين روايات عبارتند از :\r\nموثقه عمار ساباطى « 1 » و « العقيقه لازمة لمن كان غنياً و من كان فقيراً اذا ايسر فعل فان لم يقدر على ذلك فليس عليه شىء » در ذيلش هم هست « و ان لم يعق عنه حتى ضحى عنه فقد اجزأته الاضحيه و كل مولود مرتهن بعقيقته » .\r\nاسحاق بن عمار : محمد بن يعقوب عن على بن محمد عن صالح بن ابى حماد عن محمد بن ابى حمزه عن صفوان عن اسحاق بن عمار قال سألت ابالحسن عليه السلام عن العقيقه على الموسر و المعسر ؟ فقال ليس على من لايجد شىء من يجد عليه . . . .\r\nاين روايت در كافى به طريق ديگرى هم آمده است : على بن ابراهيم عن ابيه عن اسماعيل بن مرار عن يونس عن اسحاق بن عمار عن ابى ابراهيم عليه السلام :\r\nدر طريق اول على بن محمد آمده است . اين يا علان كلينى ، شيخ و دائى كلينى است و يا على بن محمد ماجيلويه است كه از او به على بن محمد بن بندار نيز تعبير مىشود . على بن محمد ماجيلويه نوه دخترى احمد بن ابى عبدالله برقى است . كلينى به واسطه او از برقى و على بن اسحاق نقل مىكند ولى در ساير موارد مراد از على بن محمد همان دائى خودش علان كلينى است ولى در هر صورت هر دو ثقه هستند .\r\n\r\n\r\n","description":"","footnote":"\r\n( 1 ) - به دو طريق نقل شده است . باب 32 روايت 14 و 15\r\n","page_name":" 7906 ","page_number":221},
  {"content":"\r\n\r\nصالح بن ابى حماد هم طبق تحقيق ثقه است . فضل بن شاذان او را معتبر دانسته و ظاهراً جزء مستثنى منه رجال نوادر الحكمة نيز هست . محمد بن ابى حمزه هم ثقه است و لذا روايت به نظر ما روايت معتبرى است .\r\nدر طريق دوم اگر كسى در اسماعيل بن مرار مناقشه داشته باشد اشكالى به اعتبار سند نمىرساند . زيرا او طريق به كتاب يونس است . لذا اين طريق هم معتبر است .\r\nاز نظر دلالت روايت تعبير مىكند كه موسر عقيقه كند منتها اگر كسى معسر است ، ذمه‌اش مشغول نيست . ظاهر روايت اين است كه وجوب را مسلم گرفته است . چون تعبير مىكند آيا فريضه اين است يا آن ؟ بر اين لازم است يا بر آن ؟\r\nمعلوم مىشود كه فريضه بودن را مفروغ عنه گرفته است .\r\nآنچه تاكنون آمد رواياتى بود كه براى وجوب عقيقه به آنها استدلال شده است ولى در مقابل ، به رواياتى براى استحباب عقيقه استدلال شده است . از جمله اين روايات آنهايى است كه در آن عقيقه در ضمن امور مستحبى ذكر شده است . نقد و بررسى اين روايات قبلًا ذكر شده است . مرحوم صاحب حدائق به روايت عمر بن يزيد نيز براى استحباب تمسك كرده است كه نقد اين دليل نيز گذشت .\r\nدسته ديگر رواياتى است كه در آنها حضرت مىفرمايند اضحيه مجزى از عقيقه است . مرحوم صاحب حدائق مىفرمايد اگر عقيقه واجب باشد معنا ندارد كه غير واجب از آن كفايت كند . ايشان تعبير مىكند در فقه مشابه اين را نداريم كه مستحب از واجب كفايت كند و چون اين جا حكم به كفايت مىكند ما انّاً كشف مىكنيم كه واجب نبوده است .\r\nمرحوم صاحب رياض در پاسخ مىفرمايد اين مسئله در فقه مشابهاتى دارد .\r\nموارد زيادى داريم كه يك امر مستحبى از واجب كفايت مىكند « 1 » . مثلًا ما هم\r\n\r\n\r\n","description":"","footnote":"\r\n( 1 ) - رياض المسائل ، ج 10 ، ص 510\r\n","page_name":" 7907 ","page_number":222},
  {"content":"\r\n\r\nمانند صاحب رياض قائل هستيم كه غسل مستحبى از غسل واجب كفايت مىكند .\r\nمثال ديگر نماز جمعه است . در زمان غيبت نماز جمعه واجب نيست و مستحب است ولى از نماز ظهر مجزى است . از نظر ايشان نماز جمعه واجب تخييرى نيست . وجوب تعيينى براى ظهر است و نماز جمعه مستحبى است كه از واجب كفايت مىكند « 1 » .\r\nالبته مثال نماز جمعه قابل مناقشه است . فرض كنيد فردى نمىتواند نماز ظهر را بخواند يا نمىگذارند بخواند ولى مىتواند نماز جمعه را به جا بياورد . آيا در اين فرض باز هم نماز جمعه مستحبى است و يجوز تركه لا الى بدل ؟ چطور مىتوانيم ثابت كنيم در چنين فرضى نماز جمعه لازم نيست ؟ اين را نمىشود اثبات كرد .\r\nهر چند مثال نماز جمعه مورد مناقشه بود ولى همان مثال كفايت غسل مستحبى از واجب براى اين بحث كافى است . البته موارد ديگرى هم داريم كه آنها هم مىتواند شاهد باشد . مثلًا اگر شخص نابالغ اول ظهر نماز ظهر را خواند و يك ساعت بعد بالغ شد ديگر احتياجى ندارد كه دوباره نماز بخواند . و يا ميتى را فرض كنيد كه بايد دفن شود ، اگر شخص نابالغ بود و يا بر او حرجى بود ، طبعاً بر او دفن واجب نيست ولى چنانچه اين بچه نابالغ ميت را دفن نمود و يا با حرج دفن كرد يسقط به الواجب اينها نقل يسقط به الفرض است .\r\nبنابراين استدلالى كه مرحوم صاحب حدائق ذكر كرده و مرحوم صاحب جواهر\r\n\r\n\r\n","description":"","footnote":"\r\n( 1 ) - صاحب رياض ، از اينكه چنانچه كسى در روز جمعه نماز نخواند و سپس بخواهد قضا كند ، بايد حتماً نماز ظهر بخواند ، خواسته استنباط كند كه نماز جمعه مستحبى است كه يجزى عن الواجب و عدل واجب نيست . و لكن اين استنباط درست نيست . تفاوت بين واجب غير و استحباب در قضا نيست . قضا ممكن است حساب ديگرى داشته باشد . مثلًا در اماكنى كه شخص مخير است نماز را تمام يا قصر بخواند . چنانچه نمازش فوت شود ، مىگويند قضاء آن را بايد قصداً بجا آورد . كأنه اصل الطبيعة به ذمه آمده است . مصداق طبيعت در موقع اداء يك چيز است ولى در موقع قضاء مصداق طبيعت شكلش عوض مىشود\r\n","page_name":" 7908 ","page_number":223},
  {"content":"\r\n\r\nآن را پذيرفته ، تمام نيست . در ادامه ، مرحوم صاحب جواهر تعبيراتى دارد كه اين تعبيرات نبايد انسان را از ميدان خارج كند . ايشان عدم وجوب عقيقه را كالمقطوع به محسوب كرده يا مىفرمايد قول به وجوب عقيقه ناشى از عدم تعمق در فقه است و تعميراتى از اين قبيل .\r\nالبته حق مرحوم صاحب جواهر بر تمام حوزه‌هاى علميه قابل انكار نيست ، انصافاً اگر جواهر نبود شايد فقه به گونه‌اى ديگر بود ولى اين موجب نمىشود كه ما از واقعيات صرف نظر كنيم . مرحوم صاحب جواهر در جايى كه نمىتواند با استدلال برهانى مطلبى را تمام كند از اين تعابير استفاده مىكند . ما بايد ببينيم منهاى اين تعابير دليل بر مطلب چيست و به لحاظ روحى و روانى تحت تاثير اين تعابير واقع نشويم .\r\n\r\nروايت ضريح محاربى :\r\nروايت ديگرى كه براى استحباب به آن تمسك شده روايت ضريح محاربى است . متن روايت به نقل كافى اين است : ضريح المحاربى عن ابى عبدالله فى العقيقه قال : اذا جاوزت سبعة ايام فلاعقيقة له « 1 » .\r\nهمين روايت در كتاب محمد بن مثنى از ضريح محاربى با مختصر تفاوتى آمده است : محمد بن مثنى القاسم الحضرمى عن جعفر بن محمد بن شريح الحضرمى عن ضريح المحاربى عن ابى عبدالله عليه السلام قال قلت المولود يعق عنه بعد ما كبر قال اذا جاز سبعة ايام فلاتعق عنه « 2 » .\r\nاين طريق دوم تا حدودى روشن‌تر از طريق اول است و مىتواند اجمال آن را بر طرف كند . حتى اگر نتوانيم اعتبار آن را ثابت كنيم . زيرا به حسب متعارف خيلى بعيد است كه كسى بخواهد يك تفاوت جزئى را جعل كند . اگر يك مطلبى را دو نفر نقل كنند يكى از آنها موثق باشد و يكى ذاتاً موثق نيست ولى تفاوت نقل‌ها جزئى باشد احتمال اينكه آن طريقى كه ثقه نيست مطلبى را جعل كرده باشد خيلى\r\n\r\n\r\n","description":"","footnote":"\r\n( 1 ) - وسائل ، ج ؟ ؟ ؟ ، ص 455\r\n( 2 ) - مستدرك الوسائل ، ج 15 ، ص 152 . راجع اصول ست عشر ، اصل محمد بن مثناى حضرمى\r\n","page_name":" 7909 ","page_number":224},
  {"content":"\r\n\r\nضعيف است .\r\nحال ببينيم مراد از اين روايت چيست ؟ در مورد « لاتعق عنه » دو احتمال وجود دارد .\r\nاحتمال اول : اين است كه مراد ، نفى تشريفات عقيقه باشد . مثلًا از تشريفات عقيقه اين است كه مادر نبايد از آن بخورد . بنابراين اگر در بعضى روايات آمده اگر بزرگ شد باز هم از طرف او عقيقه كنند مراد از آن عقيقه همان اضحيه است كه همان قربانى است . ديگر تشريفات عقيقه را ندارد .\r\nاحتمال دوم : مراد از لاتعق عنه اين است كه ملزم نيست عقيقه را به جا آورد .\r\nنفى لزوم يا تاكد استحباب است . آن تاكدى كه براى روز هفتم است را ديگر ندارد .\r\nروى هر دو احتمال ، وقتى قرار شد بعد از روز هفتم ما تشريفات عقيقه را نداشته باشيم و يا عقيقه لزوم نداشته باشد . از اين معلوم مىشود كه اصل عقيقه يك امر مستحبى است . اگر اصل عقيقه واجب باشد قاعده‌اش اين بود كه بگويند اگر از روز هفت گذشت باز هم نبايد آن را ترك كرد . مانند نماز كه اگر از اول وقت گذشت اصل وجوب آن باقى است .\r\nبه نظر ما دلالت اين روايت بر استحباب عقيقه تمام است و از مجموع ادله شايد بتوان استفاده كرد كه منصرف از كلمه عقيقه همان است كه براى تشريفات بچه روز هفتم بجا مىآورند و آن هم به قرينه ادله ديگر الزامى نيست . به علاوه شهرت قوى هم بر عدم الزام است .\r\nدر تاييد اين مطلب ما مىبينيم در مورد حلق هم مشابه اين روايت‌ها را داريم . با آنكه استحباب حلق مسلم است . مثلًا در صحيحه عمركى آمده است : « سألته عن مولود يحلق رأسه بعد يوم السابع فقال اذا مضى سبعة ايام فليس عليه حق » . به نظر مىرسد كه اين كلمه « على » كه در خصوص اين موارد هست ظهورى در الزام ندارد بلكه نفى تاكد استحباب است .\r\n\r\n","description":"","footnote":"","page_name":" 7910 ","page_number":225},
  {"content":"\r\n\r\nدر روايت ديگر دارد : « سألته عن مولود ترك اهله حلق رأسه فى اليوم السابع هل عليه بعد ذلك حلقه و صدقة بوزنه ؟ قال اذا مضى سبعة ايام فليس عليه الحلق انما الحلق و العقيقة و الاسم يوم السابع » همه اينها در روز هفتم است . با ملاحظه مجموع اين روايات انسان به اين نتيجه مىرسد كه اين « على » ها ، عبارت اخراى از هم مىباشند و مراد از آنها تأكد استحباب است .\r\nبه عبارت ديگر نفى همان امر مرسوم و متعارف است نه نفى يك امر واجب .\r\nدر مورد روايات ارتهان هم مىبينيم در بعضى آمده « المولود مرتهن بالعقيقه » ولى در بعضى هم مانند صحيح معاذ فراء حضرت مىفرمايند « الغلام رهن بابعه بكبش يسمى فيه و يعق عنه . . . » با آنكه مىدانيم عقيقه در روز هفتم مستحب موكد است ولى در مورد آن كلمه « رهن » آمده پس اين كلمه هم در اين موارد ظهور در وجوب ندارد .\r\nاز نظر سندى معاذ فراء ثقه است معلى بن محمد نيز در سند وجود دارد كه ما آن را اشكال نمىكنيم .\r\nاحتمال هم دارد كه در روايات ارتهان مراد از رهن حفظ باشد . كه در اين صورت هم ديگر دلالت بر وجوب نمىكند . يك شىء را براى حفاظت رهن قرار مىدهند كه خطر از بين رفتن از بين برود . در اين جا هم يعنى حفاظت بچه متوقف بر عقيقه است و اين ارتباطى با الزام شرعى ندارد .\r\nبنابراين با ملاحظه مجموع من حيث المجموع روايات و شهرت قوى به نظر مىرسد كه عقيقه واجب نباشد .\r\n\r\nحكم خوردن از گوشت عقيقه براى والدين و خويشاوندان :\r\nدر اين مسئله كلمات بزرگان مختلف است . مشهور بين علماء اماميه اين است كه خوردن والدين كراهت دارد و عيال والدين را هم عده‌اى اضافه كرده‌اند ، بعضى هم به عيال پدر اقتصار كرده‌اند .\r\nدر مقابل اين ، عده‌اى تعابيرى دارند كه فى الجمله گويا قائل به حرمت هستند .\r\n\r\n","description":"","footnote":"","page_name":" 7911 ","page_number":226},
  {"content":"\r\n\r\nمرحوم شيخ طوسى در نهايه و مرحوم قطب الدين كيدرى در اصباح مىگويند :\r\nلايجوز للأبوين ان يأكلا من العقيقه . در اينجا لايجوز تعبير شده است . مرحوم ابن براج در مهذب و برخى ديگر مىگويند : لايأكلان من العقيقه و بعد مرحوم ابن براج مىگويد : « و روى جواز ذلك و الاحوط ماقدمناه » . گويا ايشان هم تمايل به حرمت دارد . در فقه الرضا و فقيه و مقنع صدوق نيز « لايأكلان » تعبير مىكنند .\r\nهمه متعلق نهى را والدين عنوان كرده‌اند ، تنها كسى كه موضوع را « مادر » قرار داده است مرحوم كلينى است . در كافى عنوان باب را « أن الام لاتاكل من العقيقه » قرار داده است . در اين باب دو روايتى را كه أم از عقيقه نمىخورد نقل كرده روايتى را هم كه ام و أب و عيال أب نمىخورند را نيز آورده است .\r\nدر روضة المتقين تعبيرى هست كه گويا ايشان خواسته همين كلام مرحوم كلينى را حفظ كند . مىگويد ام كراهت دارد و الاولى اين است كه أب و ساير عيال أب نيز استفاده نكنند . يعنى اگر ترك كرد كار خوبى انجام داده اما فعلش كار بدى نيست . مرحوم مجلسى در مرات العقول نيز مىفرمايد ظاهر كلام مرحوم كلينى اختصاص كراهت به ام است .\r\n\r\nبررسى روايت‌هاى مسئله :\r\n1 - الحسين بن محمد عن معلى بن محمد و محمد بن يحيى عن احمد بن محمد جميعاً عن الوشاء عن احمد بن عائد عن ابى خديجه عن ابى عبدالله عليه السلام قال : لايأكل هو ولا احد من عياله من العقيقه ، قال وللقابله الثلث من العقيقه فان كانت القابلة ام الرجل او فى عياله فليس لها منها شىءٌ و تجعل اعضا ثم يطبخها و يقسمها و لايعطيها الا لاهل الولايه و قال ياكل من العقيقه كل احد الا الام « 1 » . « 2 »\r\n2 - عدة من اصحابنا عن احمد بن محمد بن خالد عن ابيه عن زكريا بن آدم عده الكاهلى\r\n\r\n\r\n","description":"","footnote":"\r\n( 1 ) - كافى ، ج 6 ، ص 31\r\n( 2 ) - اين سند صحيح است و اشكالى در آن نيست . ابى خديجه هم طبق تحقيق ثقه است\r\n","page_name":" 7912 ","page_number":227},
  {"content":"\r\n\r\nعن ابى عبدالله عليه السلام فى العقيقه قال : لاتطعم الام منها شيئاً .\r\n3 - عدة من اصحابنا عن احمد بن ابى عبدالله عن ابيه عن عبدالله بن المغيره عن ابن مسكان عمن ذكره عن ابى عبدالله عليه السلام قال : لاتأكل المرأة من عقيقة ولدها ولابأس بأن تعطيها الجار المحتاج من اللحم .\r\nظاهر هر سه روايت اين است كه به ام داده نمىشود . اگر چيزى در طرف مقابل نبود بايد مىگفتيم به حسب ظاهر حرام است . مرحوم محقق در نكت النهايه مىفرمايد درست است كه نهى شده ولى سيره با عدم تحريم است . به سيره مسلمانان يا اماميه تمسك كرده است .\r\nبه نظر ما هم شهرت قوى بر عدم تحريم وجود دارد . قول صريحى هم نسبت به تحريم پيدا نكرديم . حتى شيخ طوسى كه لايجوز تعبير كرده معلوم نيست مرادش تحريم باشد . يجوز در كلمات قدما به اين معنا است كه منعى در آن نيست نه منع تحريمى و نه منع تنزيهى . اقلًا نهى محكمى درباره‌اش نيست . لذا لايجوز با كراهت هم سازگار است . سرائر كه عبارت نهايه را نقل مىكند مىفرمايد در مورد شدت كراهت كلمه لايجوز به كار برده مىشود و اين معنا رايج است .\r\nخلاصه در اين طور مسائل كه سيره قريب به اتفاق اشخاص و فتوا بر عدم حرمت است شايد بتوان گفت اين روايات در محيطى كه صادر شده غير از شدت كراهت چيز ديگرى از آن فهميده نمىشده است . مثلًا در روايت ابى خديجه شما مىبينيد اول از خوردن عيال نهى شده بعد حضرت مىفرمايد غير از ام هر كس بخورد عيب ندارد . معلوم مىشود دارد مراتب مبغوضيت را بيان مىكند و ممكن است هر مراتبش غير الزامى باشد .\r\nبنابراين در مجموع با شهرت خيلى قوى و سيره خارجى مىتوان گفت خوردن ام از عقيقه حرمت ندارد .\r\nبحث ديگرى هم هست كه اگر به فرض خوردن مادر را از عقيقه جايز بدانيم ،\r\n\r\n","description":"","footnote":"","page_name":" 7913 ","page_number":228},
  {"content":"\r\n\r\nچنانچه مادر خورد ، در فقه رضوى آمده است كه در اين صورت ديگر مادر بچه‌اش را شير ندهد و مرحوم صدوق هم مطابق فقه رضوى فتوا داده است . منتها اين مطلب بدون دليل و مدرك است و ما شهرت را هم حجت نمىدانيم چه برسد به فتواى يك نفر ، شايد روايتى را ديده باشد كه در آن از باب تسامح در ادله سنن نهى شده باشد . و مراد از آن كراهت باشد .\r\n« * والسلام * »\r\n\r\n","description":"","footnote":"","page_name":" 7914 ","page_number":229},
  {"content":"\r\n\r\n\r\n22 / 2 / 1386 شنبه‌درس شمارهء ( 1011 - 1006 ) كتاب النكاح / سال نهم\r\nبسم الله الرحمن الرحيم\r\n\r\nاحكام ارضاع ولد\r\n\r\nخلاصه دروس :\r\nدر بحث اول ؛ يعنى حكم ارضاع ولد توسط ام ، پس از بيان عدم خلاف و معروف بودن قول به عدم وجوب شير دادن بر امّ در بين اصحاب ، و قول بعضى از عامه به وجوب ، به بررسى دليل قول به وجوب و جواب‌هاى داده شده از آن پراخته‌ايم ، پس از آن به بررسى ادله عدم وجوب پرداخته و با اشاره به ضعف استدلال به آيات ، مستند اين حكم را عبارت از روايت صحيحه منقرى دانسته‌ايم ، البته مقتضاى اصل هم - در صورت اشكال در سند روايت منقرى - عبارت از عدم وجوب است . و در نهايت مسأله قول به وجوب ارضاع بر ام در دو صورت عدم وجود مرضعه ديگرى غير از مادر و عدم توان پدر براى اجير كردن مرضعه ، توسط « مسالك » و « رياض » ، و اشكالات « جواهر » بر آنها را بررسى و قول به استثناء مذكور را تقويت كرده‌ايم .\r\nدر بحث دوم ؛ يعنى حكم لباء ( آغوز ) ، گفته شد كه پنج نفر از فقهاء حكم به وجوب و اكثر فقهاء يا تصريح به عدم فرق بين رضعه اول و غير آن كرده‌اند و يا ظاهرشان عدم فرق است . و در اينجا هم اولًا دليلى كه تام بر وجوب باشد وجود ندارد و ثانياً مقتضاى اصل هم عدم وجوب است .\r\nدر بحث سوم ؛ يعنى حكم اجير شدن زن براى ارضاع در حال زوجيت ، پس از بيان قول مشهور كه عبارت از عدم فرق بين صورت پس از اطلاق با صورت وجود زوجيت و جواز اجير شدن زن در هر دو صورت است ، به بيان قول شيخ ، ابن\r\n\r\n","description":"","footnote":"","page_name":" 7915 ","page_number":230},
  {"content":"\r\n\r\nحمزه و قطب الدين كيدرى و بررسى كلام شيخ طوسى و دو گونه استظهارى كه در مورد آن شده است ، پرداخته‌ايم و با جواب از توجيهات آمده در كلام شيخ ، جواز اجير شدن زن در حال زوجيت را ثابت كرده‌ايم .\r\nدر بحث چهارم ؛ يعنى أحقيت مادر به ارضاع ولد ، در صورت پس از طلاق حرفى نيست كه اين احقيت ثابت است مگر اينكه مرضعه ديگرى به كمتر از مبلغ درخواستى او راضى به ارضاع ولد او بشود و اما قبل از طلاق اين مسأله در كلمات ساير فقهاء توجهى به آن نشده است ، ولى مرحوم شيخ طوسى و ابن حمزه رحمه الله رضايت شوهر را شرط براى آن دانسته‌اند و جهتش را منافات آن با بخشى از تمتعات مرد دانسته‌اند . ولى به جهت وجود روايت خاصه در اين باره ، حكم به عدم اشتراط مىشود .\r\nدر بحث پنجم ؛ يعنى حكم سپردن بچه به غير مادر به كمتر از اجرة المثل ، كه فقط ابوحامد از عامه قائل به عدم جواز شده است ، با بررسى استدلال وى به آيه  ( فَإِنْ أَرْضَعْنَ . . . )  و جواب از آن ، قول به جواز را با توجه به روايات خاصه در اين باره تاكيد نموده‌ايم .\r\nدر بحث ششم ؛ يعنى حكم ارضاع بالتسبيب ام ، پس از بيان كلمات فقهاء در مسأله كه برخى بحث از آن را در غير مورد اجاره و برخى ديگر آن را به دنبال بحث از اجير شدن مادر آورده‌اند ، با اشاره به استفاده جواز واگذارى ارضاع به كنيز و الغاء خصوصيت از آن در غير مورد اجاره ، از باب احترام عمل مسلمان ، قائل به استحقاق اجرت در هر دو صورت شده‌ايم .\r\nدر بحث هفتم ؛ يعنى حكم اجير كردن ديگرى توسط ام اجير شده ، با اشاره به اختلاف در مسأله ، با توجه به وجود خصوصيت براى مادر اجير شده ، الغاء خصوصيت از آن و حكم به جواز اجير كردن غير توسط مادر را مشكل دانسته‌ايم .\r\nدر بحث هشتم ؛ يعنى اشتراط فقر در لزوم اجرت رضاع بر پدر ، با اشاره به اينكه\r\n\r\n","description":"","footnote":"","page_name":" 7916 ","page_number":231},
  {"content":"\r\n\r\nبيشتر علماء مثل نفقه در ساير اوقات ، وجوب نفقه بچه بر پدر در ايام رضاع را مشروط به فقير بودن بچه دانسته‌اند و فقط ظاهر عده‌اى از قدماء كه اين قيد را در اينجا نياورده‌اند و همينطور مرحوم صاحب رياض هم كه احتمال مطلق بودن وجوب اجرت ارضاع ولد بر پدر را داده است ، حكم به نحو مطلق است ، با توجه به وجود ادله عامه كه دلالت بر چنين اشتراطى در مورد وجوب نفقه بچه بر پدر مىكنند ، به بررسى ادله خاصه‌اى كه چنين اشتراطى را در ايام رضاع ملغى مىداند پرداخته‌ايم و با بيان عدم دلالت آيه  ( فَإِنْ أَرْضَعْنَ . . . )  بر اين مطلب و همينطور روايات لزوم پرداخت اجرت از ارث پدرى ، بر الغاء چنين شرطى ، حكم به اشتراط را تثبيت كرده‌ايم .\r\nدر بحث نهم ؛ يعنى حكم وضعى نبودن لزوم پرداخت اجرت رضاع بر پدر ، ادعاء بعضى نسبت به وضعى بودن اين حكم در اينجا مانند نفقه زوجه ، حرفى بدون دليل دانسته‌ايم .\r\nدر بحث دهم ؛ يعنى مقدار رضاع ، پس از بيان مقصود از  « حَوْلَيْنِ كامِلَيْنِ »  و اينكه براى بيان دقيق بودن مقصود از حولين و عدم تسامح در آن است ، ابتداء به بررسى حد رضاع از حيث زياده بر حولين كه مورد اختلاف است و مشهور جواز ازدياد يكى و ماه است و عده‌اى هم با آنها مخالفت كرده‌اند ، پرداخته‌ايم و با بيان عدم دليل تام براى قول مشهور ، احتمال عدم جواز ازدياد از دو سال را با توجه به دلالت روايات بر آن تقويت كرده‌ايم . سپس به بررسى حد رضاع از حيث نقصان از حولين كه قول مشهور عدم جواز كمتر از بيست و يك ماه است و در مقابلشان نظر ابن عباس و پذيرفتن آن توسط برخى از اصحاب است كه كمتر از آن را هم جايز دانسته‌اند به شرط اينكه زمان حمل بچه بيشتر از نه ماه باشد ، پرداخته‌ايم و با بيان عدم دليل بر قول ابن عباس ، قول مشهور را كه مطابق روايت هم هست پذيرفته‌ايم .\r\n\r\n","description":"","footnote":"","page_name":" 7917 ","page_number":232},
  {"content":"\r\n\r\n\r\nاحكام ارضاع ولد\r\nدر اين باب أبحاث متعددى وجود دارد كه عبارتند از : 1 - حكم ارضاع ولد توسط مادر ، 2 - حكم لباء ( آغوز ) ، 3 - حكم اجير شدن زن براى ارضاع در هنگام زوجيت ، 4 - أحق بودن مادر به ارضاع ولد ، 5 - حكم سپردن بچه به غير مادر به كمتر از اجرة المثل ، 6 - حكم ارضاع بالتسبيب امّ ، 7 - حكم اجير كردن ديگرى توسط ام اجير شده ، 8 - اشتراط فقر در لزوم اجرت رضاع بر پدر ، 9 - حكم وضعى نبودن لزوم پرداخت اجرت رضاع بر پدر ، 10 - مقدار رضاع .\r\n\r\nبحث اول : حكم ارضاع ولد توسط امّ\r\nالف - اقوال در مسأله :\r\nصاحب جواهر رحمه الله مىگويد : « بلاخلاف اجده » شير دادن بچه بر مادر واجب نيست « 1 » . در « رياض المسائل » هم مىگويد : معروف بين اصحاب ، عدم وجوب شيردادن است « 2 » .\r\nو به طورى كه مراجعه كردم ، شايد همه فقهاء گفته‌اند كه ارضاع ولد وظيفه زن نيست ، بله بهتر است كه او شير بدهد ، ولى ملزم به آن نيست ؛ از زمان مرحوم شيخ طوسى به بعد ، هر چه فتوا ديدم ، همينطورى بود .\r\nفقط بعضى از عامه قائل به وجوب ارضاع بر ام شده‌اند « 3 » كه ابتداء به بررسى دليل آن پرداخته ، سپس ادله عدم وجوب را ذكر مىكنيم .\r\nب - دليل قول به وجوب :\r\nاستدلال به آيه  ( وَ الْوالِداتُ يُرْضِعْنَ أَوْلادَهُنَّ  « 4 »  ) :  بعضى از عامه گفته‌اند كه اين آيه از باب اخبار به داعى انشاء است و در آن امر به ارضاع توسط مادر وجود دارد ، پس بر وجوب ارضاع توسط ام دلالت مىكند .\r\n\r\n\r\n","description":"","footnote":"\r\n( 1 ) - جواهر الكلام : 31 : 272\r\n( 2 ) - رياض المسائل 10 : 515\r\n( 3 ) - الخلاف 5 : 130\r\n( 4 ) - بقره : 233\r\n","page_name":" 7918 ","page_number":233},
  {"content":"\r\n\r\n\r\nجواب‌هاى داده شده از آيه :\r\nجواب اول : مرحوم شيخ طوسى مىگويد : با توجه به وجود ادله بر عدم وجوب ، آن ادله قرينه مىشوند بر اينكه امر آمده در اين آيه كه اطلاق آن مقتضى وجوب است ، حمل بر استحباب بشود « 1 » .\r\nجواب دوم : مرحوم صاحب رياض بر خلاف شيخ كه در هيئت تصرف كرد ، تصرف اطلاق و تقييدى كرده و مىگويد : اين امر را حمل به بعضى از صورتهايى مىكنيم كه در آن صورتها شير دادن به بچه بر مادر واجب مىشود مثل اينكه كسى براى شير دادن وجود نداشته باشد ، يا اينكه پدر بچه توان اجير كردن كسى را نداشته باشد و يا اينكه مادر بچه ، خودش كنيز باشد ، كه بحث تفصيلى از استثناء برخى از صور از تحت قول به عدم وجوب ارضاع بر ام خواهد آمد « 2 » .\r\nاشكال صاحب جواهر بر اين جواب : مرحوم صاحب جواهر مىگويد : لكنه كماترى « 3 » ؛ چرا كه حمل يك امر متعلق بر فروض نادر و اينكه مقصود از مادرها ، كنيزها باشد ، كه مولى مىتواند آنها را بر شير دادن اجبار نمايد ، خيلى بر خلاف متعارف است .\r\nجواب سوم : به نظر مىرسد كه نيازى به حمل بر استحباب هم نيست ؛ چرا كه اين آيه در مقام بيان وجوب شرطى است ،  ( وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ ، لِمَنْ أَرادَ أَنْ يُتِمَّ الرَّضاعَةَ  « 4 »  )  يعنى كسى كه مىخواهد شير دادن را به صورت تام و كامل انجام بدهد و سنّت را به جاى آورد ، بايد دو سال كامل به بچه‌اش شير بدهد .\r\nو اما اينكه آيا اصل شير دادن بر مادر واجب است يا نه ؟ اين آيه ربطى به آن ندارد .\r\nج - ادله عدم وجوب ارضاع بر ام\r\nبراى عدم وجوب ارضاع بر ام به سه وجه تمسك شده است كه عبارتند از :\r\n\r\n\r\n","description":"","footnote":"\r\n( 1 ) - خلاف 5 : 130\r\n( 2 ) - رياض المسائل 10 : 515\r\n( 3 ) - جواهر الكلام 31 : 273\r\n( 4 ) - بقره : 233\r\n","page_name":" 7919 ","page_number":234},
  {"content":"\r\n\r\n1 - اصل عدم وجوب ارضاع بر مادر ، 2 - آيات قرآن ، 3 - روايت .\r\nبا توجه به روشن بودن استناد به اصل ، به بيان نحوه استدلال به آيات و روايت مىپردازيم :\r\n\r\nآيات دالّه بر عدم وجوب :\r\n1 - آيه  ( فَإِنْ أَرْضَعْنَ لَكُمْ فَآتُوهُنَّ أُجُورَهُنَّ  « 1 »  ) :  كه وجه استدلال به آن اين است كه اگر ارضاع بر زن واجب بود قاعده‌اش اين بود كه حق تعالى تكليف هر دو را تعيين مىكرد ؛ به اينكه زن بايد شير بدهد و مرد هم بايد اجرت آن را بپردازد ، و از اينكه نسبت به زن سكوت نموده است استفاده مىشود كه اين عمل براى زن اختيارى بوده است و هيچ تكليفى متوجه او نبوده است .\r\n2 - آيه  ( وَ إِنْ تَعاسَرْتُمْ فَسَتُرْضِعُ لَهُ أُخْرى )  « 2 »  :  كه وجه استدلال به آن اين است كه اگر شير دادن بر زن واجب بود ، نمىفرمود كه اگر زن و شوهر با هم در رابطه با اجرت كنار نمىآيند ، پس يك فرد ديگرى به او شير بدهد . و اين يعنى اينكه چيزى به گردن زن نيست .\r\n3 - آيه  ( لا تُضَارَّ والِدَةٌ بِوَلَدِها )  « 3 »  :  البته استدلال به اين آيه را به گمانم قبل از صاحب جواهر كس ديگرى ذكر نكرده است . و وجه استدلال به آن اين است كه اگر مرد بخواهد كه مادر را اجبار بر شير دادن به بچه بكند ، اين ضرر زدن به مادر است و در اين آيه از ضرر زدن به مادر به سبب بچه‌اش نهى شده است .\r\n4 - آيه  ( فَآتُوهُنَّ أُجُورَهُنَّ )  « 4 »  :  كه اين استدلال را مطرح نكرده‌اند و وجه استدلال به آن اين است كه با توجه به حرمت اخذ اجرت بر واجبات بنا بر شهرت قوى ، از اينكه دستور به پرداخت اجرت داده شده است معلوم مىشود كه شير دادن بچه بر مادر واجب نيست .\r\n\r\n\r\n","description":"","footnote":"\r\n( 1 ) - طلاق : 6\r\n( 2 ) - طلاق : 6\r\n( 3 ) - بقره : 233\r\n( 4 ) - طلاق : 6\r\n","page_name":" 7920 ","page_number":235},
  {"content":"\r\n\r\n\r\nاشكال « حدائق » بر دو آيه ( فَإِنْ أَرْضَعْنَ ) و  ( وَ إِنْ تَعاسَرْتُمْ )  :\r\nمرحوم صاحب حدائق راجع به استدلال به دو آيه مذكور بر عدم وجوب ارضاع بچه بر مادر مىگويد : « لا يخلو من نظر » چون آيات مذكور در مورد مطلقه و بائن است و عدم وجوب ارضاع ولد بر مطلقه ، دليل بر عدم وجوب آن بر غير مطلقه نمىشود و مورد بحث ما در اينجا در مورد زوجه و مادر غير مطلقه است « 1 » .\r\nدر « رياض المسائل » هم « فيه نظر » دارد كه مقصودش بايد همين اشكال آمده در « حدائق » باشد « 2 » .\r\nجواب صاحب جواهر از اشكال مذكور : مرحوم صاحب جواهر مىگويد كه اين اشكال وارد نيست ؛ چرا كه از اين آيات چنين استفاده مىشود كه مقتضاى امومت ، عبارت از شير دادن نيست يعنى از وظائف مادر بودن ، لزوم شير دادن به بچه نيست . و با توجه به استفاده مذكور ، خصوصيت مورد آنها كه درباره طلاق است ، منافاتى با شمول آنه نسبت به مطلق مادر ندارد و لذا دلالت آيات شامل مادرى كه مطلّقه نيست هم مىشود . و ظاهر عبارت محقق هم در متن « شرايع » همين است كه مقتضاى امومت ، عبارت از ارضاع نيست ، اگر چه ممكن است كه در شرايطى بر او واجب بشود كه بحث آن خواهد آمد « 3 » .\r\nاشكال بر جواهر در تاييد اشكال بر آيات : روشن نيست كه ايشان چگونه مىخواهند بر مرحوم صاحب حدائق و صاحب رياض رحمه الله اشكال بكند ؛ چرا كه مدلول آيات اين مىشود كه امومت علت تامه براى لزوم ارضاع نيست و الا بعد از طلاق هم بايد ارضاع بر ام واجب باشد . ولى نفى علت تامه بودن نمىتواند جزء العلة بودن را هم نسبت به آن نفى كند ؛ به اينكه يك جزء علت هم وجود زوجيت باشد . پس اين احتمال كه مادر بودن به عنوان جزء العلة مطرح باشد ، با اين آيات\r\n\r\n\r\n","description":"","footnote":"\r\n( 1 ) - الحدائق 25 : 72\r\n( 2 ) - رياض المسائل 10 : 515\r\n( 3 ) - جواهر الكلام 31 : 273\r\n","page_name":" 7921 ","page_number":236},
  {"content":"\r\n\r\nدفع نمىشود ، و اشكال صاحب حدائق وارد است .\r\n\r\nبررسى دلالت آيات مورد استدلال\r\n1 - آيه  ( فَإِنْ أَرْضَعْنَ لَكُمْ فَآتُوهُنَّ أُجُورَهُنَّ )  « 1 »  :  اين نكته روشن است كه دخول ان شرطيه بر يك فعل دليلى بر جايز بودن آن نيست ، بلكه با هر يك از احكام خمسه مىسازد ، و لذا با اينكه بستنى احرام بر مستطيع واجب است ، اين گونه تعبير مىكنند كه اگر محرم شد فلان امور بر او حرام مىشود . و مرحوم شهيد ثانى هم به اين نكته توجه دارد كه ممكن است كه شرط واجب باشد ، لذا در مقام استدلال به اين آيه مىگويد : با توجه به اينكه در آيه شريفه تكليفى براى زن تعيين نشده است ، معلوم مىشود كه زن تكليفى در اينجا ندارد .\r\nولى جوابش اين است كه آيات قرآنى در صدد بيان تمامى مسائل و احكام نيستند ، بلكه چيزهاى درجه اول را كه خيلى روى زمين مانده و كمتر به آن توجه مىشود ، براى جلوگيرى از انحراف زياد ، بيان مىكند . و بيان بقيه احكام را به ائمه ارجاع داده است  ( وَ كُلَّ شَيْءٍ أَحْصَيْناهُ فِي إِمامٍ مُبِينٍ ) . \r\nدر اين مسأله هم حكم پرداخت أجرت به زن را - كه مردها كمتر پايبند به پرداخت اجرت هستند و چنين حساب مىكنند كه مادرها به جهت عواطف مادرى و محبتشان به بچه‌شان شير مىدهند ، ما چرا پولش را بدهيم ؟ ! - بيان نموده است و اما حكم مادر را در اين باره بيان نكرده است .\r\nو لذا اگر در روايات وجوب ارضاع را براى مادر اثبات كند ، مخالفتى با ظاهر قرآن ندارد .\r\n2 - بررسى دلالت آيه  ( وَ إِنْ تَعاسَرْتُمْ فَسَتُرْضِعُ لَهُ أُخْرى )  « 2 »  : \r\nاين آيه هم منافاتى با وجوب ارضاع بر مادر ندارد ؛ چرا كه در مقام بيان اين مطلب است كه اگر مشكلى وجود داشت ؛ مثل اينكه شير زن ناقص بود يا مريض\r\n\r\n\r\n","description":"","footnote":"\r\n( 1 ) - طلاق : 6\r\n( 2 ) - طلاق : 6\r\n","page_name":" 7922 ","page_number":237},
  {"content":"\r\n\r\nبود يا ناتوان از بچه دارى بود و يا اينكه مرد نمىخواست كه اجرت او را بدهد و بالاخره از هر ناحيه‌اى كه تعاسر باشد و نتوانند كه با هم كنار بيايند ، در تمامى اين موارد مىفرمايد  ( فَسَتُرْضِعُ لَهُ أُخْرى )  مرضعه ديگرى براى او فراهم نمايند . و اما اينكه آيه چنين دلالت نمايد كه مادر مىتواند بدون هيچ عسرى از شير دادن به بچه امتناع نمايد ، دلالت روشنى بر اين مطلب در آيه وجود ندارد .\r\n3 - بررسى دلالت آيه  ( لا تُضَارَّ والِدَةٌ بِوَلَدِها )  « 1 »  :  در اين آيه دو معنا محتمل است :\r\nيكى اينكه باء را الصاق بگيريم كه معنايش اين مىشود كه مادر و پدر نبايد به بچه ضرر بزنند ؛ چه از ناحيه شير ندادن به او و گرفتن او از شير و چه زدن ضرر ديگرى به او . اين معنا اصلًا ربطى به بحث ما ندارد . دوم اينكه باء را سببيّت بگيريم كه معنايش چنين مىشود كه مادر و پدر نبايد به جهت فرزند ضررى متوجه آنها بشود . و اين معنا به حسب روايت ، به طورى كه در « فقه القرآن » « 2 » راوندى آمده است نظرش به اين است كه مرد نبايد از مباشرت با زن ، و زن نبايد از تمكين نمودن ، به جهت خوف از حامله شدن دوباره زن ، خوددارى نمايند . و اما آيا شير دادن به بچه از حقوق زوجيت است تا اينكه امتناع از آن ، ضرر زدن به مرد باشد يا اينكه اجبار زن بر آن ، ضرر زدن به او باشد ، از حيث صغروى مورد بحث است و لذا با مثل اين آيه نمىتوان عدم وجوب ارضاع بر مادر را اثبات نمود .\r\n4 - بررسى دلالت آيه  ( فَآتُوهُنَّ أُجُورَهُنَّ ) :  اولًا به نظر ما معلوم نيست كه اخذ اجرت بر واجبات اشكال داشته باشد ، اگر چه نظر مشهور قريب به اتفاق اينطوراست .\r\nو ثانياً : اين آيه در مورد پس از طلاق است ؛ در حالى كه مورد بحث ما درباره قبل از طلاق است .\r\n\r\n\r\n","description":"","footnote":"\r\n( 1 ) - بقره : 233\r\n( 2 ) - فقه القرآن 2 : 122\r\n","page_name":" 7923 ","page_number":238},
  {"content":"\r\n\r\n\r\nاستدلال به روايت براى عدم وجوب ارضاع :\r\nمحمد بن يعقوب عن على بن ابراهيم عن ابيه و على بن محمد القاسانى عن القاسم بن محمد الجوهرى عن سليمان بن داود المنقرى قال : سئل ابوعبدالله عليه السلام عن الرضاع فقال : « لاتجبر الحرة على رضاع الولد و تجبر ام الولد » « 1 » .\r\nتماميت استناد به روايت : بر خلاف تعبير به خبر از اين روايت - كه بعضى كرده‌اند - اين روايت سندش صحيح است ، كما اينكه دلالتش هم بر عدم وجوب شير دادن به بچه بر مادر روشن است .\r\nخلاصه : با بررسى ادله به دست آمد كه همانطورى كه پس از طلاق دادن ، ارضاع ولد بر مادر واجب نيست ، در حال زوجيت هم ارضاع ولد بر مادر وجوبى ندارد و مستند اين حكم هم روايت سليمان منقرى است ، اگر چه بر فرض ضعف سند روايت منقرى باز هم با توجه به عدم وجود دليل بر وجوب ، به مقتضاى اصل حكم به عدم وجوب ارضاع ولد بر ام مىشود .\r\nد - استثناء دو مورد از عدم وجوب ارضاع بر ام\r\nوقوع استثناء در كلمات « مسالك « 2 » » و « رياض « 3 » » : مرحوم شهيد ثانى و صاحب رياض رحمه الله گفته‌اند كه در دو صورت ارضاع ولد بر مادر واجب مىشود كه عبارتند از :\r\n1 - اگر مرضعه ديگرى براى شير دادن بچه پيدا نشود ، شير دادن بر مادر واجب مىشود .\r\n2 - اگر پدر قدرت بر اجير كردن مرضعه نداشته باشد ، يا اينكه حرجى بر او متوجه بشود ، و خود ولد هم مالى نداشته باشد در اين صورت هم شير دادن به بچه بر مادر واجب مىشود .\r\nاضافه بيان « رياض المسائل » : مرحوم صاحب رياض يك تعبير اضافه‌اى از\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 499 ، ابواب احكام الاولاد ، الباب 51 ، الحديث 4\r\n( 2 ) - المسالك 8 : 412\r\n( 3 ) - رياض المسائل 10 : 515\r\n","page_name":" 7924 ","page_number":239},
  {"content":"\r\n\r\n« مسالك » دارد و آن اين است كه در اين دو صورت نفقه ولد بر مادر واجب مىشود و لذا شير دادن بر او لازم مىشود .\r\nاشكال مشترك صاحب جواهر بر استثناء : مرحوم صاحب جواهر يك اشكال مشترك بر « مسالك » و « رياض » دارد و يك اشكال هم به خصوص « رياض » مىكند .\r\nاشكال مشترك او اين است كه اين دو مورد تخصّصا از حكم به عدم وجوب ارضاع بر ام خارج هستند و نيازى به استثناء و تخصيص نيست ؛ چرا كه بحث ما در مورد وجوب ارضاع بر ام « بما أنّها ام » است و اما اينكه يك شرايطى پيش بيايد كه حيات بچه متوقف بر شير دادن اين مادر باشد - كما اينكه در دو صورت مذكور اينچنين است - اين صورت خارج از بحث حكم ارضاع بر ام است ؛ چرا كه در اين دو صورت هم بين مادر و غير مادر فرقى وجود ندارد و بر زنان ديگر هم كه بتوانند شير بدهند حفظ جان اين بچه واجب است و خصوصيتى براى مادر بما اينكه مادر است وجود ندارد « 1 » .\r\nاشكال مختص صاحب جواهر : مسأله وجوب نفقه در صورت اول پيش نمىآيد ؛ چرا كه فرض اين است كه پدر مىتواند اجرت رضاع را بپردازد ، ولى مرضعه‌اى وجود ندارد و با اين حساب منافاتى ندارد كه شير بدهد و اجرتش را هم بگيرد ، در حالى كه معناى واجب النفقة اين است كه ديگر نمىتواند اجرت شير دادن را بگيرد ، پس تعبير به واجب النفقه شدن در اينجا صحيح نيست « 2 » .\r\nجواب از اشكال صاحب جواهر : به نظر مىرسد كه اين استثناءها صحيح است و شير دادن بر مادر در اين دو صورت واجب مىشود ، لكن بايد توجه داشت كه اولًا مورد بحث در اينجا خصوص مقدار شيرى كه بچه را از مرگ نجات بدهد نيست و اختصاصى به صورت توقف حفظ جان او به ارضاع مادر ندارد ، بلكه در مورد مقدار شيرى است كه لازم است كه به بچه داده شود و كمتر از آن ظلم به بچه\r\n\r\n\r\n","description":"","footnote":"\r\n( 1 ) - جواهر الكلام 31 : 272\r\n( 2 ) - جواهر الكلام 31 : 272\r\n","page_name":" 7925 ","page_number":240},
  {"content":"\r\n\r\nمىشود ، اگر چه حفظ جان بچه توقف بر آن نداشته باشد . و روشن است كه در اين وظيفه مادر با ساير مرضعه‌ها يكسان نيست و بر مادر واجب مىشود كه بچه خود را در اين مدت شير بدهد .\r\nو ثانياً مسأله واجب النفقه غير از مسأله انفاق به مقدار حفظ نفس است ؛ و مقدار انفاق در مورد واجب النفقه خيلى بيشتر از انفاق براى حفظ نفس است ، پس اين دو مسأله نبايد خلط بشود . كما اينكه مسأله جواز اخذ اجرت بر شير دادن از كسى كه بچه واجب النفقه او است ( پدر ) منافاتى با وجوب شير دادن بر مادر در صورت اول ندارد .\r\n\r\nبحث دوم : حكم لباء ( آغوز )\r\nاقوال در مسأله : اكثر فقهاء ظاهرشان اين است كه فرقى بين شير اول و آغوز و شير دادن‌هاى بعدى وجود ندارد و هيچ كدامشان بر مادر وجوبى ندارد ؛ چرا كه حكم به عدم وجوب ارضاع بر مادر كرده‌اند ، بدون اينكه استثنايى بكنند . بعضى هم تصريح به عدم فرق نموده‌اند . در مقابل ، پنج نفر از فقهاء حكم به وجوب آغوز بر مادر كرده‌اند كه عبارتند از :\r\n1 - مرحوم علامه در « قواعد » ، اگر چه در چند كتاب ديگرش اصلًا آغوز را عنوان نكرده است و به طورى كلى حكم به عدم وجوب ارضاع ولد بر مادر نموده است مثل كتاب « تحرير » ، « تبصره » ، « ارشاد » و « تلخيص المرام » . و اما در « قواعد » علاوه بر حكم به وجوب آغوز بر مادر ، آن را بدينگونه تعليل كرده است كه اگر آغوز را به او ندهد ، مىميرد و حفظ جان او توقف بر دادن آغوز دارد « 1 » .\r\n2 - مرحوم شهيد اول در « لمعه » « 2 » ، 3 - مرحوم شهيد ثانى در « حاشيه ارشاد » ، 4 - مرحوم ابن قطان در « معالم الدين » ، 5 - مرحوم صيمرى در « غاية المرام » .\r\nدليل عدم وجوب آغوز بر مادر : در اينجا هم مقتضاى اصل عدم وجوب است و\r\n\r\n\r\n","description":"","footnote":"\r\n( 1 ) - قواعد الاحكام 3 : 101\r\n( 2 ) - اللمعة الدمشقية : 176\r\n","page_name":" 7926 ","page_number":241},
  {"content":"\r\n\r\nاز استدلال علامه همچنين جواب داده‌اند كه ادعاى توقف حيات ولد بر آغوز ، بر خلاف وجدان است . مرحوم صاحب جواهر هم اين را اضافه مىكند كه بر فرض هم كه متوقف باشد ، توقف بر آغوز مادرش ندارد بلكه آغوز زن ديگرى هم كه تازه زاييده باشد كفايت مىكند . و وقتى كه واجب كفايى شد ، در واجب كفايى به مناط اضطرار ، گرفتن اجرت جايز است و قدر مسلم از آن ادله‌اى كه قائلين به حرمت اخذ اجرت بر واجبات كرده‌اند ، در واجبات به عنوان اولى است و الا در واجب كفايى به عنوان ثانوى اشكالى ندارد .\r\n\r\nبحث سوم : حكم اجير شدن زن براى ارضاع در حال زوجيت\r\nاقوال در مسأله : در اينكه زن در حال زوجيت آيا مىتواند براى شير دادن اجير بشود يا خير ؟ دو قول وجود دارد كه عبارتند از :\r\n1 - قول مشهور كه گفته‌اند كه حكم حالت زوجيت با حكم پس از طلاق يكسان است و در هر دو صورت اجير شدن زن براى ارضاع اشكالى ندارد .\r\n2 - قول شيخ در « مبسوط » كه اولين كسى است كه قول به عدم جواز استيجار زوجه براى شير دادن و همين طور خدمت كردن را قائل شده است « 1 » و در « خلاف » هم اگر چه تصريح نكرده است ، ولى ظاهرش اين است كه همين قول را مىخواهد بيان كند ؛ چرا كه در بحث اجير شدن ، اگر چه در ابتداء تعبير به زوجه مىكند ولى در ادامه به جاى آن مطلقه و بائن را موضوع قرار داده است كه ظاهرش اين است كه مقصودش از ابتداء همان زوجه مطلقه بوده است . كما اينكه در « سرائر » هم همين قول به عدم جواز را از « خلاف » شيخ استظهار مىكند . بعد از مرحوم شيخ هم مرحوم ابن حمزه در « وسيلة » « 2 » و همينطور قطب الدين كيدرى در « اصباح « 3 » » با شيخ موافقت كرده‌اند .\r\n\r\n\r\n","description":"","footnote":"\r\n( 1 ) - المبسوط 3 : 239\r\n( 2 ) - الوسيلة : 316 - 315\r\n( 3 ) - اصباح الشيعة\r\n","page_name":" 7927 ","page_number":242},
  {"content":"\r\n\r\nدليل قول به عدم جواز : براى قول به عدم جواز مرحوم شيخ كلامى دارد كه به دو گونه از آن استظهار شده است كه عبارتند از :\r\n1 - استظهار علامه از كلام شيخ و اشكالش بر او : مرحوم علامه و تابعين او ، توجيه شيخ در مورد وجه عدم جواز اجير شدن زوجه براى ارضاع را اينطور گفته‌اند كه با توجه به اينكه مرد مالك تمام منافع زن است ، زن حق ندارد كه نسبت به بخشى از منافع خود نظير شير دادن بچه عقد جديدى انجام بدهد . بعد ، مرحوم علامه و تابعين او ، اين اشكال را بر اين توجيه شيخ مىكنند كه ما دليلى بر اين مطلب نداريم كه همه منافع زن ملك شوهر باشد ، بنابراين اجير شدن زن براى ارضاع اشكالى ندارد . مرحوم فاضل مقداد هم در « تنقيح » يك ان قلت و قلت در اينجا دارد كه نخواستم متعرض آن بشوم .\r\nاشكال بر استظهار مذكور : اين استظهار اگر چه يك مثالى مرحوم شيخ دارد كه قدرى اين را تأييد مىكند ولى با فتواى صريحى كه در صدر كلام شيخ آمده است و حكم به عدم جواز الزام زن بر ارضاع نموده است ، منافات دارد ؛ چرا كه اگر تمام منافع زن ملك مرد باشد - كه از جمله آنها شير دادن است - وجهى براى عدم جواز الزام زن بر ارضاع نخواهد بود .\r\n2 - استظهار دوم از كلام شيخ : به نظر مىرسد كه مراد شيخ اين است كه با توجه به اينكه تمامى استمتاعات از زن ملك شوهر است ، پس هر عقدى كه مضاد با آن باشد محكوم به بطلان خواهد بود ، و از آن جمله است اجير شدن زن براى شير دادن كه اين كار با بخشى از استمتاعات مرد از زن ، ضد است و لذا نمىشود كه عقدى روى آن بيايد .\r\nنظير اينكه اگر شخصى بخواهد پس از اجير شدن براى زيارت كربلا در عرفه ، براى انجام مراسم حج هم اجير بشود ، اين اجاره دوم به جهت ضدين بودن آنها صحيح نخواهد بود .\r\n\r\n","description":"","footnote":"","page_name":" 7928 ","page_number":243},
  {"content":"\r\n\r\nجواب از توجيه آمده در استظهار دوم : از توجيه مذكور چنين جواب داده‌اند كه اشكالى ندارد كه با رضايت خود زوج كه مالك استمتاعات از زن است ، زوج بخشى از حق استمتاعات خود را با ارضاعى كه حق نداشت كه زنش را بر آن اجبار كند ، مبادله نموده و مالك ارضاع بشود ؛ يك ملكى را به ملك ديگرى تبديل كردن كه اشكالى ندارد . و داشتن حق استمتاع به حسب عقد اول همچنين اقتضايى ندارد كه آن حق هميشه باشد و مرد حقّ مبادله آن را با ملك ديگرى نداشته باشد .\r\nو به عبارت روشن‌تر : اگر چه در باب اجاره براى عمل ، مثل اجير شدن براى انجام دو كار در يك زمان ، اصل اجاره دوم محكوم به بطلان است ؛ چرا كه شخص اجير موظف به انجام هر دو كار است ، اگر چه مُوجر از او طلب نكند ؛ و اجاره براى ضدين باطل است . ولى در اجاره منفعت فرق مىكند و اقتضاء اجاره در آن اين است كه در صورت خواستن مستأجر و مالك منفعت ، از منفعت استفاده مىشود و در اين صورت منافاتى بين عقد نكاح كه مالكيت منفعت را اقتضاء مىكند و بين اجير شدن زن براى ارضاع ولد وجود نخواهد داشت و بر فرض هم كه تضاد در اينجا را هم بپذيريم ، همانطورى كه گفته شد مبادله كردن يكى از منافع به منفعتى ضد آن ، اشكالى ندارد .\r\n\r\nبحث چهارم : احقيت مادر به ارضاع ولد\r\nدر اينكه پس از طلاق زن احق به ارضاع ولد خود از ديگران است - البته در صورتى كه مرضعه ديگرى به كمتر از مبلغ درخواستى او ، راضى به ارضاع بچه نباشد - حرفى نيست و از بعضى از روايات هم اين احقيّت استفاده مىشود . و اما در مورد قبل از طلاق : آيا اين احقيت وجود دارد يا اينكه جواز ارضاع براى او منوط به اجازه شوهر است ؟ محل خلاف است .\r\nاقوال در مسأله : در كلمات ساير فقهاء توجه به اين مسأله نشده است ، ولى مرحوم شيخ طوسى مىگويد : حتى اگر زن حاضر است كه به نحو مجانى و تبرعى\r\n\r\n","description":"","footnote":"","page_name":" 7929 ","page_number":244},
  {"content":"\r\n\r\nبچه خود را شير بدهد ولى باز هم جواز اين كار منوط به اجازه شوهر است . مرحوم ابن حمزه هم در « وسيله » رضايت شوهر را شرط مىداند « 1 » .\r\nدليل حكم به اشتراط رضايت زوج : دليل اين حكم همان طورى كه در كلمات شيخ آمده است مسأله استحقاق طلب تمتع از زن توسط شوهر است كه اقتضاء مىكند كه جواز شير دادن به بچه كه منافات با بخشى از استمتاعات زوج است منوط به اجازه او باشد .\r\nحكم به جواز ارضاع ولد و دليل آن : به نظر مىرسد كه اين أحقيّت ارضاع ولد در صورتى كه مطابق اجرت ديگران باشد خصوصاً اگر مجانى باشد ، به دليل خاص - كه روايت داود بن حصين است و بحث مفصل آن در باب حضانت خواهد آمد - ثابت است و به واسطه آن ، ديگر نوبت به ادله عامه حق استمتاع و مقتضاى آنها نمىرسد .\r\nو البته اولويت سپردن بچه به مادرش براى شير دادن مسلم بوده و محل بحث نيست .\r\n\r\nبحث پنجم : حكم سپردن بچه به غير مادر به كمتر از اجرة المثل\r\nبحث اين است كه آيا در صورتى كه مرضعه‌اى باشد كه به كمتر از اجرة المثل حاضر به شير دادن بچه است در حالى كه مادر فقط در مقابل اجرة المثل حاضر به شير دادن است ، آيا مرد مىتواند بچه‌اش را به آن مرضعه بسپارد ؟\r\nقائل به عدم جواز و استدلالش : در اينجا از ابوحامد نقل شده است كه اين كار جايز نيست ؛ چرا كه در آيه  ( فَإِنْ أَرْضَعْنَ لَكُمْ فَآتُوهُنَّ أُجُورَهُنَّ )  اطلاق آيه براى مادر اثبات حق كرده و مىگويد مرد بايد اجرت او را بدهد و جايز نيست به ديگرى بسپارد .\r\nاشكال شيخ طوسى رحمه الله : مرحوم شيخ در اينجا مىگويد بله خلافى نيست در\r\n\r\n\r\n","description":"","footnote":"\r\n( 1 ) - المبسوط 3 : 239 و الوسيله : 316 - 315\r\n","page_name":" 7930 ","page_number":245},
  {"content":"\r\n\r\nاينكه اگر شير داد اجرتش را بايد بدهد ولى اينكه آيا با اراده زن تعيّن پيدا مىكند و مرد حق ندارد به ديگرى محوّل كند ، چنين مطلبى از آيه استفاده نمىشود . بعد مرحوم شيخ يك ان قلت و قلت‌هايى دارد كه به جهت اجنبى بودن آنها از اين بحث ، متعرض آنها نمىشويم .\r\nان قلت : ممكن است براى قول ابوحامد بدينگونه تقريب شود كه اين اشكال شيخ بر آن وارد نشود و آن اينكه خود شيخ مىگويد كه در صورت ارضاع حتماً بايد اجرت را به زن داد و اين شامل صورت منع شوهر از ارضاع توسط او هم مىشود . پس معلوم مىشود كه زن اين حق را دارد و الا بايد گفته مىشد كه در صورتى كه زن بر خلاف خواست شوهر - كه مىخواسته است بچه را به مرضعه ديگرى بدهد - به بچه شير بدهد ، استحقاق اجرتى نخواهد داشت ؛ چرا كه جايز نبوده است كه اين كار را بكند .\r\nقلت : جواب نقضى : اگر تقريب مذكور تمام باشد ، بايد بگوييم كه اگر چنانچه زن درخواست بيشتر از اجرة المثل را هم انجام بدهد ، مرد حق ندارد ارضاع را به ديگرى محوّل كند ، چرا كه به طور مطلق اگر زن بخواهد ارضاع را انجام بدهد اين حق را دارد منتها فقط پرداخت به مقدار اجرة المثل بر مرد لازم مىشود و مقدار زائد بر آن بر مرد لازم نيست . در حالى كه مسلّم است كه اگر زن درخواست مبلغى بيشتر از اجرة المثل نمايد ، مرد مىتواند مرضعه ديگرى را اجير نمايد .\r\nجواب حلّى : با توجه به كلمه « لكم » در آيه  ( فَإِنْ أَرْضَعْنَ لَكُمْ )  كه با كلمه « لام » تعبير نموده است ، معلوم نيست كه اين آيه شامل غير صورت موافقت مرد بشود ؛ حالا عدم موافقت مرد به هر جهتى كه باشد : ممكن است به جهت درخواست زيادتر از اجرة المثل زن باشد و يا به خاطر وجود مرضعه ديگرى كه به كمتر از اجرة المثل هم راضى است و يا به علت مزاحمت شير دادن زن با تمتع او از زن ، بالاخره اين آيه چنين حكمى را در صورت عدم موافقت مرد براى زن ثابت نمىكند .\r\n\r\n","description":"","footnote":"","page_name":" 7931 ","page_number":246},
  {"content":"\r\n\r\nبله رواياتى داريم كه اگر زن درخواست اجرت بيشتر از ديگران نكند ، حق تقدم دارد و الا اگر كسى راضى به اجرتى كمتر از او باشد ، مرد مىتواند ارضاع ولد را به او محول نمايد كه روايات مذكور ظاهراً شامل غير مطلقه هم مىشود كه تفصيل بحث آن در بحث حضانت خواهد آمد .\r\n\r\nبحث ششم : حكم ارضاع بالتسبيب امّ\r\nاين بحث متفرع بر حق ارضاع داشتن امّ است و آن اينكه بعد از اينكه قائل به حق تقدم داشتن زن در مسأله رضاع بر سايرين شديم ، بحث واقع مىشود در اينكه آيا اين حق فقط به صورت مباشرتى براى او است يا اينكه به صورت اعم از مباشرت و تسبيب اين حق براى او هست ؟\r\nكلمات فقهاء در مسأله : ظاهر شيخ طوسى در « نهاية » « 1 » ، ابن براج در « مهذّب » « 2 » اين است كه زن حق دارد - در صورتى كه بيش از ديگران پول نخواهد - يا خودش و يا كنيزش بچه را شير بدهد و در اين صورت مستحق اجرت هم خواهد بود . كما اينكه ظاهر محقق حلى در « شرايع » « 3 » هم همين است و صورت سومى را هم به آنها اضافه كرده است كه آن است كه زن مىتواند شير دادن را به ديگرى هم واگذار نمايد و در اين صورت هم بايد اجرت او داده شود .\r\nهمانطورى كه ملاحظه شد مورد كلمات اين بزرگان مسأله اجاره نيست ؛ چرا كه حرفى از اجاره نيست و به جهت حق اولويتى كه براى مادر هست اين حكم واگذارى به كنيز و به غير مطرح شده است .\r\nدر مقابل ايشان ظاهر عبارت علامه در « قواعد » كه مسأله را به دنبال بحث از اجاره آورده است قراردادن بحث در صورت اجير شدن امّ است . كما اينكه مرحوم شهيد ثانى در « مسالك » « 4 » و عده‌اى ديگر كه از او تبعيت كرده‌اند ؛ يعنى در « نهاية\r\n\r\n\r\n","description":"","footnote":"\r\n( 1 ) - نهاية : 503\r\n( 2 ) - المهذب 1 : 482\r\n( 3 ) - شرايع الاسلام 2 : 566\r\n( 4 ) - مسالك الافهام 8 : 415\r\n","page_name":" 7932 ","page_number":247},
  {"content":"\r\n\r\nالمرام » « 1 » ، « كفايه » « 2 » ، « كشف اللثام » « 3 » و « حدائق » « 4 » صورت مسأله را در مورد استيجار قرار داده و عبارت « شرايع » را بر آن حمل كرده‌اند .\r\nبيان حكم در مسأله : اگر مسأله اجاره را در نظر نگيريم و بر اساس حق اولويت مادر براى ارضاع ، حكم مسأله را بررسى بكنيم بايد گفت : بر اساس اينكه به كنيز خود نيز مىتواند واگذار نمايد ، مىتوان الغاء خصوصيت نمود و قائل به جواز واگذارى ارضاع به غير هم شد ؛ چرا كه اگر احتمال خصوصيتى باشد براى خصوص شير مادر است و اما اگر بر اساس ادله از آن تعدى به كنيز بشود پس احتمال خصوصيت منتفى فرض شده است و لذا واگذارى به غير كنيز هم در صورت صلاحديد مادر جايز خواهد بود . و اما پس از استفاده حكم به جواز واگذارى به كنيز و به غير كنيز ، اثبات كردن لزوم دادن مزد به غير مادر در اين صورت ممكن است كه مورد بحث باشد و مىتوان گفت كه از باب اينكه عمل مسلمان محترم است و در صورتى كه كسى بدون قصد تبرع ، چه مباشرتاض و چه به نحو تسبيب اگر كارى را انجام دهد ، آن شخص مستحق اجرت خواهد بود . پس در اينجا هم استحقاق اجرت هست .\r\n\r\nبحث هفتم : حكم اجير كردن ديگرى توسط ام اجير شده\r\nبحث ديگرى كه مربوط به اجاره است اين است كه آيا مادر اجير شده مىتواند ديگرى را براى ارضاع ولد اجير كند ؟ البته روشن است كه بحث در مورد صورت اطلاق است ؛ كه به يكى از دو صورت يعنى لزوم ارضاع بالمباشرة يا جواز ارضاع بالمباشرة و بالتسبيب ، تصريح نشده باشد .\r\nاقوال در مسأله و بيان مقتضاى تحقيق : بعضى گفته‌اند كه مقتضاى اطلاق ، اعم از مباشرت و تسبيب است و بعضى گفته‌اند كه يك نحوه انصراف و ظهور در انجام\r\n\r\n\r\n","description":"","footnote":"\r\n( 1 ) - نهاية المرام 1 : 462\r\n( 2 ) - كفاية الاحكام : 193\r\n( 3 ) - كشف اللثام 7 : 546\r\n( 4 ) - الحدائق 25 : 74\r\n","page_name":" 7933 ","page_number":248},
  {"content":"\r\n\r\nبه نحو مباشرى دارد .\r\nمقتضاى تحقيق اين است كه در مواردى كه براى اجير خصوصيتى وجود دارد ، الغاء كردن آن خصوصيت و تعدى از آن به انجام بالتسبيب مشكل بوده و نيازمند به تصريح است ، مثل اينكه كسى را كه قرائت خوبى دارد براى نماز اجير مىكنند .\r\nدر اينجا هم كه مادر بودن خصوصياتى دارد كه در ديگران نيست ، تعدى از آن به غير مشكل است و لذا حكم به اجازه اجير كردن ديگرى توسط مادر اجير شده مشكل است .\r\n\r\nبحث هشتم : اشتراط فقر در لزوم اجرت رضاع بر پدر\r\nتوضيح بحث : بحث در اين است كه آيا حكم به لزوم پرداخت اجرت ارضاع ولد كه بر عهده پدر است ، به نحو مطلق است يا اينكه مشروط به فقر ولد است ؟\r\nاقوال در مسأله : در غير زوجه از واجب النفقه‌ها يعنى اب و ام و همينطور اولاد بعد از دوره رضاع ، اختلافى نيست كه وجوب نفقه آنها مشروط به فقر آنهاست و اما در مدت رضاع ، بيشتر علماء گفته‌اند كه در صورت فقير نبودن ولد ، اجرت ارضاع بر پدر واجب نيست ، ولى ظاهر اطلاق عبارات عده‌اى از قدماء اين است كه يكى از وظايف پدر پرداختن اجرت ارضاع ولد است ؛ چرا كه اين وظيفه را مشروط به فقر ولد نكرده‌اند ، كما اينكه از بين متأخرين هم مرحوم صاحب رياض احتمال داده است كه پرداخت اجرت ارضاع ولد ، به نحو مطلق بر پدر واجب باشد .\r\nبررسى اقوال قدماء در مسأله : به نظر مىرسد كه معلوم نيست كه مقصود علماء سابق ، حكم به لزوم پرداخت اجرت بر پدر به نحو مطلق باشد ؛ چرا كه اولًا : چنين ظهور معتنابه يا تصريحى نكرده‌اند كه آيا بايد اجرت را از مال خودش بدهد يا مىتواند آن را از مال بچه هم بدهد . و ثانياً : صرف اينكه ظاهرش اين باشد كه در هر صورت بايد از مال خودش بدهد ، اين ظهور در اينجا قابل تمسك نيست ؛ چرا كه\r\n\r\n","description":"","footnote":"","page_name":" 7934 ","page_number":249},
  {"content":"\r\n\r\nاين كلمات ناظر به غالب موارد است كه بچه‌ها از خود مالى ندارند تا اينكه اجرت ارضاع آنها از آن مال پرداخت شود و اينكه بچه‌اى چنين مالى داشته باشد بر خلاف متعارف و از موارد نادره است و لذا تعبيرات فقهاء هم ناظر به موارد متعارف بوده است و استظهار اطلاق از آنها تمام نيست .\r\nادله حكم به عدم اشتراط : امورى كه ممكن است كه مورد استناد حكم به وجوب دادن اجرت ارضاع از مال خود پدر به طور مطلق قرار گرفته باشد عبارتند از : 1 - آيه شريفه  ( فَإِنْ أَرْضَعْنَ لَكُمْ فَآتُوهُنَّ أُجُورَهُنَّ )  2 - روايات لزوم دادن اجرت رضاع ولد از ارث پدرش . كه جهت روشن شدن حكم مسأله به بررسى دو دليل مذكور مىپردازيم :\r\nالف - بررسى دلالت آيه  ( فَآتُوهُنَّ أُجُورَهُنَّ ) :  بر خلاف « رياض » كه به اين آيه استناد كرده است ، به نظر نمىرسد كه ظهور معتنابهى در آيه شريفه بر اين مطلب دلالت نمايد ؛ كه به طور مطلق پدر بايد اجرت ارضاع ولد را از مال خودش پرداخت نمايد ؛ چرا كه مفاد آيه اين است كه اجرت را بايد بدهيد و اما اينكه از مال خودتان يا از مال بچه ؟ چيزى از آيه در اين جهت در نمىآيد ؛ چرا كه در هر دو صورت ؛ يعنى حتى در صورتى كه از مال بچه مىتواند بدهد ، اين وظيفه پدر كه ولىّ بچه است ، مىباشد كه اجرت را بپردازد . و همانطورى كه در مورد اطلاق عبارات قدماء گفتيم ، بر فرض هم كه ظهورى در لزوم پرداخت از مال خود پدر وجود داشته باشد ، ناظر به متعارف موارد است كه بچه از خود مالى ندارد . و در هر حال چنين ظهورى كه به طور مطلق پدر بايد از مال خودش اجرت رضاع را بپردازد از اين آيه قابل احراز نيست .\r\nب - بررسى روايات پرداخت اجرت از ارث پدرى : ممكن است گفته شود كه اينكه اشاره‌اى به قيد مال نداشتن بچه نشده است و به طور مطلق حكم به لزوم پرداخت اجرت ارضاع از تركه اولياء بچه شده است ، دليل بر اين است كه\r\n\r\n","description":"","footnote":"","page_name":" 7935 ","page_number":250},
  {"content":"\r\n\r\nپرداخت اجرت رضاع بچه از مال پدر او مشروط به فقير بودن خود بچه نيست .\r\nدر جواب از اين بيان بايد گفت اولًا : مفاد اين روايات - همانطورى كه به زودى بيانش مىآيد - اين است كه در صورت مردن پدر ، اجرت رضاع بايد از سهم بچه از سهم الارث بچه از پدرش داده نشود نه اينكه بايد از اصل تركه پرداخت تا اينكه گفته شود كه به طور مطلق بر عهده پدر و در مالش بوده است . و ثانياً : اينكه به قيد فقير بودن بچه اشاره شده است و گفته شده است كه از سهم الارث او اجرت رضاع پرداخت شود - همانطورى كه قبلًا هم گفته شد - اين گونه حكم كردن ناظر به متعارف است كه بچه از خود چيزى ندارد و لذا به جهت اينكه خيلى خلاف متعارف است كه بچه از خودش مالى داشته باشد ، به نحو مطلق حكم شده است كه بايد اجرت رضاع او از ارث پدرش داده شود .\r\nج - ذكر روايات بودن اجرت رضاع در ارث پدر\r\n1 - محمد بن يعقوب عن محمد بن يحيى عن احمد بن محمد عن ابن محبوب عن ابن سنان يعنى عبدالله عن ابى عبدالله عليه السلام فى رجل مات و ترك امرءة و معها منه ولد فألقته على خادم لها فارضعته ثم جاءت تطلب رضاع الغلام من الوصى ؟\r\nفقال : لها أجر مثلها و ليس للوصى ان يخرجه من حجرها حتى يدرك و يدافع اليه ماله « 1 » .\r\nنكته سندى : اين عبارت « يعنى عبدالله » از صاحب وسائل است نه از روات قبلى ، و اين دأب مرحوم صاحب جواهر وسائل است كه برخى از اسماء مشترك را تفسير مىكند . در اينجا هم عبدالله بن سنان يك برادرى دارد به نام محمد كه او هم جزو روات از امام صادق عليه السلام است ، ولى خيلى كم از حضرت روايت مىكند و لذا اگر به صورت مطلق « ابن سنان عن ابى عبدالله عليه السلام » گفته شود ، مقصود عبدالله است .\r\n\r\n\r\n","description":"","footnote":"\r\n( 1 ) - وسائل الشيعة 16 : 178 ، الباب 71 من ابواب احكام الاولاد ، الحديث 1 . و جامع احاديث الشيعه 26 : 505 ، الباب 54 من ابواب احكام الاولاد ، الحديث 1\r\n","page_name":" 7936 ","page_number":251},
  {"content":"\r\n\r\nتوضيح معنا : « خادم » به معناى خدمتكار به مذكر و مؤنث قابل اطلاق است ولى نوعاً به كنيز گفته مىشود . و ضمير « جاءت » هم على المظنون به همان « امرءة » بر مىگردد ، اگر چه اين احتمال هم كه به كنيز برگردد به نحو ضعيف وجود دارد ، و البته احتمال مظنون اين است كه نمىخواهد بگويد كه از اصل تركه بده ، بلكه كأنه مىگويد از سهم خود بچه اجرت رضاع را بده .\r\n2 - « التهذيب » الحسين بن سعيد عن الحسن بن محبوب عن ابن ابى عمير عن بعض اصحابنا عن زرارة قال : سألت ابا جعفر عليه السلام عن رجل مات و ترك امرءة و ذكر مثله « 1 » .\r\n3 - « الدعائم » عن جعفر بن محمد عليه السلام انه سئل عن رجل مات و ذكر مثله الى قوله « من حجرها » « 2 » .\r\nنكته سندى : صاحب كتاب « دعائم » از علماى مهم اسماعيليه است ، البته پيداست كه آدم به آن ملايى اعتقاد به آن نداشته است ، ولى چيزهايى كه براى آنها خواسته است تنظيم كند را - به طورى كه يك قطعه‌اى از مصادر آن در « ايضاح » هست - از كتب ما برداشته است ، از جمله اين روايت را از « تهذيب » نگرفته است ؛ چرا كه وى متقدم بر شيخ است و در طبقه تلامذه كلينى مثل ابن قولويه است و در سال 463 فوت كرده است ، بلكه از « كافى » و يا از مصادر « كافى » اخذ كرده است و لذا روايت را به امام صادق عليه السلام نسبت داده است نه به امام باقر عليه السلام كه در « تهذيب » آمده است .\r\n4 - « الدعائم » عن على عليه السلام : انه قال فى الذى يطلق امرأته و هى ترضع : « انّها اولى برضاع ولدها ان أحبت ذلك و تأخذ الذى تعطى المرضعة » « 3 » .\r\nتوضيح معنا : در اين روايت هم ظهورى در اين ندارد كه آيا بايد اين اجرتى كه به\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 506 . الباب 54 من ابواب احكام الاولاد ، ذيل الحديث 1\r\n( 2 ) - جامع احاديث الشيعة 26 : 506 ، الباب 54 من ابواب احكام الاولاد ، ذيل الحديث 1\r\n( 3 ) - جامع احاديث الشيعة 26 : 506 ، الباب 54 من ابواب احكام الاولاد ، الحديث 2\r\n","page_name":" 7937 ","page_number":252},
  {"content":"\r\n\r\nاو داده مىشود از مال خود پدر باشد يا اينكه مىتواند از مال خود بچه هم پرداخت شود . بلكه اين روايت فقط مىگويد كه اجرت او بايد داده شود . و اما اينكه از كجا داده شود ؟ بيانى ندارد و مىسازد با اينكه از مال خودش بدهد يا از مال بچه .\r\n5 - « كافى » على عن ابيه عن ابن ابى عمير عن بعض اصحابنا عن ابن ابى يعفور عن ابى عبدالله عليه السلام قال : « قضى اميرالمؤمنين عليه السلام فى رجل توفى و ترك صبيا فاسترضع له قال : اجر رضاع الصبى ممايرث من أبيه و امر » « 1 » .\r\nكه عين همين عبارت « قضى . . . » تا آخر را « تهذيب » و « فقيه » هم روايت كرده‌اند ، منتها دومى به صورت مرسل است و سند اولى بعد از « بعض اصحابنا » ادامه‌اش چنين است : عن عبدالله ابن ابى يعفور قال : قضى . . . الخ .\r\n6 - « تهذيب » الحسين بن سعيد عن عبدالله بن ابى خلف عن بعض اصحابنا عن اسحاق بن عمار عن ابى عبدالله عليه السلام قال : قضى اميرالمؤمنين فى رجل توفى و ذكر مثله ، و زاد قوله « و انه حظّه » « 2 » .\r\nدو روايت ديگر هم در مسأله است كه نه در « وسائل » آمده است و نه در « جامع الاحاديث » كه آن دو عبارتند از :\r\n7 - « تهذيب » ( جلد نهم ، رقم 946 ) على بن الحسن بن فضال عن يعقوب بن يزيد عن محمد بن ابى عمير عن بعض اصحابنا عن ابى عبدالله عليه السلام قال : قضى على عليه السلام فى صبى مولود مات ابوه : ان رضاعه من حظّه مما ورث من أبيه « 3 » . كه اين روايت همان است كه صاحب جواهر با تعبير « مرسله ابن ابى عمير » اشاره كرده است .\r\n8 - « تهذيب » ( جلد نهم ، رقم 947 ) عنه عن السندى عن ابن ابى عمير عن اسحاق بن عمار عن ابن ابى يعفور عن ابى عبدالله عليه السلام قال : قضى اميرالمؤمنين عليه السلام فى\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 506 ، الباب 54 من ابواب احكام الاولاد ، الحديث 3\r\n( 2 ) - جامع احاديث الشيعة 26 : 506 ، الباب 54 من ابواب احكام الاولاد ، ذيل الحديث 3\r\n( 3 ) - تهذيب الاحكام 9 : 224\r\n","page_name":" 7938 ","page_number":253},
  {"content":"\r\n\r\nرجل توفى و ترك صبيا : اجر رضاع الصبى مما يورث من أبيه و امه من حظّه « 1 » .\r\nو البته احتمال اينكه در روايت حسين بن سعيد ( كه تحت شماره‌ى شش ذكر شد ) سقطى شده باشد و با اين روايت اخير يك روايت باشند بعيد نيست ؛ به اينكه هر دو روايت مال ابن ابى يعفور باشد ، و عبارت « عن ابن ابى يعفور » در روايت حسين بن سعيد ، بعد از « اسحاق بن عمار » ساقط شده باشد . به هر حال :\r\nرواياتى كه ذكر شد دلالت مىكنند بر اينكه اجرت رضاع بچه‌اى كه پدر او يا پدر و مادر او مرده‌اند بايد از سهم الارث او از تركه آنها پراخت شود .\r\nخلاصه : اينكه دليلى بر خروج رضاع از تحت عمومات اشتراط وجوب نفقه به فقر وجود ندارد و لذا تحت عمومات باقى مانده و حكم به عدم وجوب پرداخت اجرت رضاع از مال پدر يا مادر ، در صورت ثروت داشتن بچه مىشود .\r\n\r\nبحث نهم : حكم وضعى نبودن لزوم پرداخت اجرت رضاع بر پدر\r\nفرق بين نفقه زن و نفقه اقارب اين است كه نفقه زن علاوه بر وجوب تكليفى ، وجوب وضعى هم دارد ؛ يعنى اگر به هر جهت پرداخت نكند ؛ چه به جهت عدم توان و يا از روى عصيان ، در هر دو صورت مديون زوجه مىشود . ولى نفقه اقارب فقط حكم تكليفى دارد و لذا اگر به هر جهت نفقه پدر يا فرزند را ندهد ، مديون او نمىشود .\r\nو اينكه بعضى گفته‌اند كه حكم وضعى هم هست و دين مىشود ، همان طورى كه جواب داده‌اند دليلى بر اين ادعاء وجود نداشته و مسأله هم صاف بوده و نياز به بحث ندارد .\r\n\r\nبحث دهم : مقدار رضاع\r\nعبارت « شرايع » : و نهاية الرضاع حولان و لايجوز النقض عن ذلك ولو نقص كان جورا و يجوز الزيادة على الحولين شهرا او شهرين ولايجب على الوالد دفع اجرة مازاد على\r\n\r\n\r\n","description":"","footnote":"\r\n( 1 ) - نفس المأخذ\r\n","page_name":" 7939 ","page_number":254},
  {"content":"\r\n\r\n حَوْلَيْنِ  « 1 »  . \r\n1 - مقصود از حولين كاملين : در مورد آيه شريفه  ( وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ )  اين سؤال شده است كه قيد كامل براى چه آورده شده است ؟ مگر قبل از كامل شدن حول ، به آن حول گفته مىشود ؟ !\r\nمرحوم فاضل مقداد در « كنز العرفان » « 2 » از بعضى كه اسم آن را نبرده است ، نقل كرده است كه مقصود از حولين كاملين دو سال شمسى است ؛ كأنّ سال قمرى كه در ماههايش كمتر از سى روز هم دارد ، سال ناقصى است و سال شمسى سال كامل است .\r\nولى اين حرف خيلى بعيد است ؛ چرا كه در تعبيرات قرآن و روايات ، مادامى كه خلاف معناى متعارف عرفى كه رايج بين آنها بوده است ، ثابت نشود ، الفاظ بايد حمل بر آن بشود و در مورد « حول » معناى متعارف و رايج عبارت از سال قمرى است ، كما اينكه تمامى مواليد و وفيات ائمه عليهم السلام و همين طور وفيات علماء و بزرگان در سابق بر اساس قمرى بوده است . از جمله در بعضى از روايات سؤال شده است كه چرا در آيه  ( ثَلاثَ مِائَةٍ سِنِينَ وَ ازْدَادُوا تِسْعاً )  « 3 » سيصد و نه سال گفته شده است ؟ حضرت جواب داده است كه سيصد سال شمسى بوده است كه با محاسبه قمرى سيصد و نه سال مىشود و تعبير قرآن بر آن اساس است .\r\nو اما وجه صحيحى كه ديگران هم گفته‌اند اين است كه اگر چه معناى حقيقى سال فقط با تكميل سال گفته مىشود ، ولى اطلاق مجازى سال در مواردى كه مقدارى كمتر باشد نيز در بين عرف استعمال مىشود . و تقييد به كمال در آيه شريفه براى بيان اين معناست كه مقصود دو سالى است كه كامل باشد . تا اينكه توهم معناى مجازى آن نيايد ؛ چرا كه اطلاق مجازى در امثال سال و عدد كم\r\n\r\n\r\n","description":"","footnote":"\r\n( 1 ) - شرايع الاسلام 2 : 566\r\n( 2 ) - كنزالعرفان\r\n( 3 ) - كهف : 25\r\n","page_name":" 7940 ","page_number":255},
  {"content":"\r\n\r\nنيست ؛ مثلًا تعبير چهار هزار شاگرد براى امام صادق عليه السلام معنايش اين نيست كه كمتر يا بيشتر نبوده‌اند ، و لذا با استقصايى كه انجام دادم تعداد شاگردان حضرت را كه شيخ در رجالش آورده است سه هزار و خرده‌اى است يعنى از سه هزار گذشته است و وارد چهار شده است ، لذا تعبير به چهار هزار شده است .\r\nبه كتاب الفين علامه رحمه الله هم از اين باب كه از هزار گذشته و وارد هزار دومى شده است الفين اطلاق شده است . و همينطور است در تعبير به اينكه يك سال در فلان جا ماندم و مانند آن كه ديگر حساب تمامى ايام و ساعات نمىشود . و به نحو تسامحى اين گونه تعبيرات انجام مىگيرد .\r\nدر هر حال در اينجا هم تعبير به « كاملين » براى جلوگيرى از احتمال تسامح در مورد حولين است .\r\n2 - حد رضاع از حيث زياده بر حولين : در بحث از مقدار رضاع از دو جهت بحث انجام مىشود كه عبارتند از : 1 - حد رضاع از حيث زياده ، 2 - حد رضاع از حيث نقيصه .\r\nدر اينجا به بررسى حد آن از حيث زياده مىپردازيم :\r\nالف - اقوال در مسأله : مشهور به شهرت خيلى قوى جواز ازدياد تا دو ماه است ولى عده‌اى يا قائل به عدم محدوديت براى شير دادن شده‌اند مثل شيخ مفيد در « مقنعه » كه مىگويد : در صورتى كه براى طفل ضرر نداشته باشد ، بيش از دو سال جايز است ولى استحقاق اجرت در كار نيست « 1 » . و يا تمايل به عدم محدوديت پيدا كرده‌اند ، مثل مرحوم صاحب مدارك « 2 » و مرحوم صاحب كفايه و شايد مرحوم صاحب مفاتيح هم از آنها باشد . يك احتمال هم هست كه عبارت است از عدم جواز بيش از دو سال ، كه بايد مورد بررسى بيشترى قرار بگيرد .\r\nب - ادله قول مشهور : عمده دليلى كه در اينجا مطرح شده است روايتى است كه\r\n\r\n\r\n","description":"","footnote":"\r\n( 1 ) - مقنعة : 531\r\n( 2 ) - نهاية المرام 1 : 464\r\n","page_name":" 7941 ","page_number":256},
  {"content":"\r\n\r\nمنحصراً مرحوم ابن ادريس با « على ماروى » به آن اشاره كرده است « 1 » .\r\nو لكن همانطورى كه مرحوم صاحب حدائق و برخى ديگر گفته‌اند هيچ روايتى راجع به زيادة وجود ندارد . ولى ظاهراً - همانطورى كه بعضى ديگر هم تحقيق كرده‌اند - مقصود از آن كلام شيخ طوسى در « نهايه » « 2 » است ؛ چرا كه ابن ادريس مطالب « نهايه » شيخ را روايت مىداند و از آن تعبير به « أخرجه اخراجاً » مىكند ؛ يعنى فتاواى شيخ را در « مبسوط » و غير آن مثل « جمل و عقود » مىداند و مطالب « نهايه » را از باب نقل روايت مىداند .\r\nو روشن است كه بر فرض قبول روايت بودن مطلب آمده در « نهايه » شيخ ، باز هم از حد يك روايت مرسل بالاتر نيست و با اين حساب قابليت استناد را نخواهد داشت ، خصوصاً كه در كتب سابقين بر شيخ جواز ازدياد دو ماه وجود ندارد ، و مرحوم شيخ اولين كسى است كه آن را مطرح كرده است .\r\nتعبيرى هم مرحوم صاحب جواهر براى ذكر جواز يكى دو ماه در عبارات دارد و آن اينكه با توجه به اينكه گاهى از شير گرفتن بچه مشكل مىشود و يكى دو ماه طول مىكشد ، به اين خاطر اين جواز يكى دو ماه را متعرض شده‌اند .\r\nبا آنچه كه در بيان اقوال در مسأله گفته شد ضعف دعواى اجماع بر جواز يكى دو ماه كه در كلام مقدس اردبيلى و غير او به دنبال شيخ طوسى ذكر شده است ، روشن مىشود ؛ چرا كه در كلمات سابقين بر شيخ حرفى از چنين تحديدى وجود ندارد و بلكه عدم تحديد در كلام مفيد آمده است ، كه بيان شد .\r\nج - ادله احتمال عدم جواز ازدياد از حولين :\r\nدر مقابل قول مشهور كه به مقدار دو ماه ازدياد از دو سال را جايز مىدانند ، اين احتمال مطرح است كه مرحوم مقدس اردبيلى در « زبدة البيان » « 3 » با حمل كلمات\r\n\r\n\r\n","description":"","footnote":"\r\n( 1 ) - سرائر 2 : 648\r\n( 2 ) - نهاية : 503\r\n( 3 ) - زبدة البيان : 558 - 557\r\n","page_name":" 7942 ","page_number":257},
  {"content":"\r\n\r\nفقهاء در جواز بيش از دو سال به مقدار يكى دو ماه ، بر صورت ضرورت و احتياج به آن ، خودش قائل به احتياط وجوبى بر ترك ازدياد از حولين شده است و در بعضى از كتابها هم مثل « تبصره » علامه و « كنز العرفان » فاضل مقداد مسأله جواز ازدياد يكى دو ماه را ذكر نكرده‌اند .\r\nصاحب جواهر هم براى بيان اينكه مقتضاى اصل اولى عدم جواز ازدياد از دو سال به راههاى ديگرى - از قبيل اينكه بعد از دو سال ، شير زن از خبائث است كه حرام است و همين طور از فضولات مالايؤكل لحمه است كه بايد اجتناب كرد - تمسك كرده است « 1 » كه اينها دليل معتنابهى نيستند .\r\nبررسى مقتضاى روايات : عمده در اينجا بررسى روايات مسأله است كه ببينيم آيا دلالت بر جواز ازدياد از حولين مىكنند يا اينكه مانع از ازدياد هستند .\r\n1 - صحيحه سعد بن سعد الاشعرى عن ابى الحسن الرضا عليه السلام قال : سألته عن الصبى هل يرضع اكثر من سنتين ؟ فقال : « عامين » قلت : فان زاد على سنتين هل على أبويه من ذلك شى ؟ قال : « لا » « 2 » .\r\nمعناى روايت : به نظر ما معناى ظاهر از اين روايت - كه صاحب جواهر هم بى ميل به آن نيست - اين است كه سؤال از جواز شير دادن بيش از دو سال است و حضرت در جواب فرموده‌اند : دو سال ؛ يعنى همين دو سال است و ليس الاه .\r\nصاحب جواهر مىگويد يعنى شخص نبايد خودش مختارا اين كار را بكند ؛ البته كلمه اختيار را نياورده است ، بلكه فاعل « زاد » را عبارت از خود بچه دانسته است كه كأنّ فعل اين شخص نبوده است . پس ذيل روايت هم دلالتى بر جواز ازدياد از دو سال ندارد ، تا منافاتى با صدر روايت كه بر عدم جواز دلالت مىكرد داشته باشد . و مىتوان گفت كه مقصود از « فان زاد على سنتين » يعنى اينكه با توجه به اينكه\r\n\r\n\r\n","description":"","footnote":"\r\n( 1 ) - جواهر الكلام 31 : 278\r\n( 2 ) - جامع احاديث الشيعه 26 : 504 ، الباب 53 من احكام الاولاد ، الحديث 7\r\n","page_name":" 7943 ","page_number":258},
  {"content":"\r\n\r\nبه طور دقيق تاريخ نمىگذاشتند ، سؤال مىشود كه اگر از روى غفلت و اشتباه در حساب بيش از دو سال شير بدهد آيا چيزى بر عهده پدر و مادر بچه مىآيد ؟\r\nحضرت مىفرمايد : خير .\r\nو اما معناى محتمل ديگر اين است كه مقصود روايت بيان اين معناست كه رضاعى كه مطلوب شرع است و اجرت برايش تعيين شده است ، همان دو سال است و اما زياده‌ى بر دو سال اگر چه ممنوعيتى ندارد ، ولى آن خاصيت عمل كردن به سنت مستحب و اجرت را ندارد .\r\nولى همان طورى كه گفته شد معناى ظاهر از روايت همان معناى اول است و ظاهراً منفى در ذيل روايت هم عبارت از كفّاره است و اطلاقش شامل صورت عمد و غير عمد مىشود ، اگر چه فرقى نمىكند كه مختص صورت غير عمد باشد يا شامل صورت عمد هم باشد ؛ چرا كه در هر صورت كفاره مورد نفى قرار مىگيرد يا به دليل اجتهادى و يا به اصل . و در هر حال صدر روايت دلالت بر عدم جواز رضاع بيش از دو سال كرده و ذيل آن هم منافاتى با آن ندارد .\r\n2 - صحيحه حلبى قال قال ابوعبدالله عليه السلام : ليس للمرأة ان تأخذ فى رضاع ولدها اكثر من حولين كاملين فان ارادا الفصال قبل ذلك عن تراض منهما فهو حسن و الفصال الفطام « 1 » .\r\nكه اين روايت در سه شماره از « جامع الاحاديث » آمده است ؛ يعنى از كتابهاى « تهذيب » ، « كافى » و « تفسير عياشى » كما اينكه اين عبارت را شيخ صدوق رحمه الله در « فقيه » از ابى بصير و قاضى نعمان در « دعائم » از حضرت على عليه السلام نقل كرده است « 2 » .\r\nمعناى روايت : در معناى اين روايت گفته‌اند : يعنى حق ندارد براى بيش از دو سال پولى بگيرد . ولى به نظر من اين احتمال هست كه مراد از « ليس للمرأة ان تاخذ\r\n\r\n\r\n","description":"","footnote":"\r\n( 1 ) - جامع احاديث الشيعه 26 : 502 ، الباب 53 من ابواب احكام الاولاد ، الحديث 1\r\n( 2 ) - جامع احاديث الشيعة 26 : 503 - 502\r\n","page_name":" 7944 ","page_number":259},
  {"content":"\r\n\r\nفى رضاع ولدها اكثر من سنتين » يعنى حق ندارد پس از دو سال شروع به شير دادن نمايد و مرزش همان دو سال است و اين معنا اگر معناى أظهر از روايت نباشد ، كمتر از آن معنايى كه گفته‌اند نيست .\r\nخلاصه : به نظر ما ظهور روايت سعد بن سعد اشعرى و همينطور اشعارى كه در روايات حلبى ، ابى بصير و « دعائم » هست به عنوان مؤيّد آن ، كافى است براى عدم جواز ارضاع پس از دو سال ، منتها ما در اينجا احتياط وجوبى مىكنيم و از فتوى امتناع مىكنيم ؛ چرا كه موافق صريحى با اين نظر نيافتيم .\r\nبله اين احتمال هست كه نظر مرحوم صدوق و همين طور كلينى رحمه الله كه اين روايات را نقل كرده‌اند ، عدم جواز ارضاع در بيش از دو سال باشد ، كما اينكه محقق اردبيلى هم احتياط كرده است و بلكه محتمل است كه مسأله در بين اقدمين از شيخ طوسى همين طور باشد ولى چون روشن نيست و قائل صريحى راجع به اين حكم پيدا نكرديم احتياط وجوبى اين است كه پس از دو سال از شير دادن پرهيز شود .\r\n3 - حد رضاع از حيث نقصان از حولين :\r\nالف - اقوال در مسأله : قول مشهور در مسأله عدم جواز كمتر از بيست و يك ماه است و در مقابل مشهور قول به جواز كمتر از بيست و يك ماه در صورت طولانى شدن دوره حمل - به طورى كه مجموع حمل و رضاع به سى ماه برسد - است . اين قول را ابن عباس مطرح كرده است و يحيى بن سعيد هم در « جامع » « 1 » مطابق آن فتوا داده است . كما اينكه عده‌اى هم آن را پسنديده‌اند مثل فاضل مقداد رحمه الله در « كنز العرفان » و مرحوم فيض در « مفاتيح » كه گفته‌اند : « حَسَنٌ » و مرحوم صاحب مسالك كه آن را موجّه خوانده است « 2 » و عده‌اى هم آن را نقل كرده ولى رد نكرده‌اند مثل\r\n\r\n\r\n","description":"","footnote":"\r\n( 1 ) - الجامع للشرايع : 459\r\n( 2 ) - المسالك 8 : 417\r\n","page_name":" 7945 ","page_number":260},
  {"content":"\r\n\r\nمرحوم قطب راوندى در « فقه القرآن » « 1 » ، شيخ طوسى رحمه الله و همين طور مرحوم شيخ ابوالفتوح در تفسيرش .\r\nب - بررسى قول ابن عباس : مستند قول ابن عباس عبارت از آيه شريفه  ( وَ حَمْلُهُ وَ فِصالُهُ ثَلاثُونَ شَهْراً )  « 2 » است ؛ گفته‌اند : آيه شريفه مىفرمايد حمل و فصال نبايد سى ماه كمتر باشد و كأنّه معيار عبارت از سى ماه است ؛ پس هر قدر كه حمل طول كشيد ، باقيمانده سى ماه را بايد به شير دادن بپردازد تا اينكه سى ماه تكميل گردد .\r\nپس اگر حملش شش ماه باشد ، بيست و چهار ماه بايد شير داده شود و اگر نه ماه بود ، بيست و يك ماه و اگر يكسال بود هيجده ماه بايد شير داده شود .\r\nولى اين استدلال به نظر تمام نمىرسد ؛ چرا كه آيه شريفه در مقام تشريع حكم نيست ، آيه در صدد بيان امور طبيعى است و زحماتى را كه مادر تحمل مىكند را بيان مىكند  ( وَ وَصَّيْنَا الْإِنْسانَ بِوالِدَيْهِ إِحْساناً حَمَلَتْهُ أُمُّهُ كُرْهاً وَ وَضَعَتْهُ كُرْهاً وَ حَمْلُهُ وَ فِصالُهُ ثَلاثُونَ شَهْراً )  مىخواهد بفرمايد كه اين امور از چيزهاى زحمت دارى است كه بايد حقوقش اداء شود . نه اينكه ناظر به بيان حدود و احكام حمل و شير دادن باشد .\r\nالبته طبيعى است كه فرض متعارف را در نظر گرفته است كه معمولًا سى ماه است و اما متعرض فروض غير متعارف كه گاهى كمتر و گاهى بيشتر است نشده است و نيازى هم به ذكر آنها نبوده است ؛ چرا كه حكم آنها از ادله اجتهادى و يا اصول قابل استفاده است . و اين مقدار مذكور در آيه ، بر قول مشهور هم منطبق است كه متعارفاً حمل نه ماه طول مىكشد و شير دادن هم تا بيست و يك ماه تقليلش جايز دانسته\r\n\r\n\r\n","description":"","footnote":"\r\n( 1 ) - فقه القرآن 2 : 121\r\n( 2 ) - احقاف : 25\r\n","page_name":" 7946 ","page_number":261},
  {"content":"\r\n\r\nشده است ، كما اينكه بعضى براى جواز كمتر از بيست و چهار ماه به مقدار بيست و يك ماه به اين آيه تمسك كرده‌اند به اينكه معناى آيه اين است كه سى ماه بايد باشد و با توجه به اينكه متعارف حمل نه ماه است ، قهراً مفاد آيه اين مىشود كه به مقدار بيست و يك ماه هم شير دادن كفايت مىكند .\r\nولى به اين استدلال اشكال شده است كه در برخى از روايات براى شش ماه بودن اقلّ حمل و اينكه بيست و چهار ماه هم شير دادن است به اين آيه تمسك شده است و اين استدلال با معنايى كه گفته شد ناسازگار است .\r\nج - بررسى دليل قول مشهور : به نظر مىرسد كه حق با قول مشهور است كه كم كردن سه ماه از دو سال را جايز دانسته‌اند و تفصيلى بين حمل‌ها قرار نداده‌اند و مستند آن هم رواياتى است كه مقدار واجب براى شير دادن را بيست و يك ماه و كمتر از آن را جور و ظلم بر شير خوار دانسته‌اند « 1 » ، و روشن است كه لفظ جور ظاهر در حرمت است ، الا اينكه قرينه‌اى از آن منع كند .\r\nو الحمدلله رب العالمين\r\n« * والسلام * »\r\n\r\n\r\n","description":"","footnote":"\r\n( 1 ) - جامع احاديث الشيعه 26 : 504 ، الباب 53 من ابواب احكام الاولاد ، الحديث 8 و 9\r\n","page_name":" 7947 ","page_number":262},
  {"content":"\r\n\r\n\r\n30 / 2 / 1386 يكشنبه‌درس شمارهء ( 1017 - 1012 ) كتاب النكاح / سال نهم\r\nبسم الله الرحمن الرحيم\r\n\r\nاحكام حضانت ولد\r\n\r\nخلاصه دروس :\r\nدر بحث اول ؛ يعنى متولى حضانت بچه ( در درجه اول ) ، با بيان اختلاف زياد در بين اصحاب در مسأله ، و اينكه قول أشهر حكم به بودن حضانت بچه به عهده مادر تا دو سال و ادامه آن تا هفت سالگى در صورت دختر بودن بچه و بودن حضانت پسر از دو سالگى و دختر از هفت سالگى به عهده پدر است ، ابتداء به ذكر روايات مسأله پرداخته‌ايم و سپس با توجه به آنها به بررسى وجوه قول أشهر كه سه وجه است پرداخته و ضعف آنها را در اينجا بيان نموده‌ايم ، سپس جمع فيض كاشانى رحمه الله را هم نقد كرده و بالاخره جمع مختار را كه حكم به تفصيل بين صورت طلاق و غير آن است اثبات نموده و بيان داشته‌ايم كه در صورت عدم طلاق حضانت به عهده پدر است ولى در صورت طلاق حضانت بچه به طور مطلق تا هفت سالگى به عهده مادر است .\r\nدر بحث دوم ؛ يعنى موضوعيت فطام يا دو سالگى ، با بررسى ادله صاحب جواهر بر موضوعيت مدت رضاع و فطام و تضعيف آنها ، بالاخره قول به موضوعيت فطام را با استناد به روايت كنانى ، تقويت نموده‌ايم .\r\nدر بحث سوم ؛ يعنى شرايط حضانت كننده ، ابتدا به بررسى شرايط عامه كه عبارت از حرّيت ، عقل ، اسلام ، عدالت و مقيم بودن است پرداخته و با قبول شروط حرّيت به جهت روايات ، عقل به جهت تناسب حكم و موضوع و مسلّم بودن نياز به آن در واگذارى حضانت به شخص و اسلام در دوره تربيت به جهت\r\n\r\n","description":"","footnote":"","page_name":" 7948 ","page_number":263},
  {"content":"\r\n\r\nاستفاده از مذاق شرع ، نه در دوره رضاع كه فتاوا و روايات دلالت بر جواز ارضاع توسط مسيحى ، يهودى و مشرك مىكنند ، دليلى بر قيد عدالت و مقيم بودن و غير آنها نيافته و حكم به عدم اعتبار آنها نموديم . سپس شرط خاصه زن را كه شوهر نداشتن است مورد بررسى قرار داديم و در طى آن با قبول قيد عدم تزوّج با غير در تعلق حق حضانت به مادر ، اوّلًا اينكه ازدواج دوباره با شوهرش را مانع بدانند را نفى كرده‌ايم و ثانياً مانع را عبارت از عروسى دانسته‌ايم و صرف عقد را مانع ندانسته‌ايم و ثالثاً حق حضانت را پس از طلاق بائن قابل برگشت قرار داده‌ايم .\r\nدر بحث چهارم ؛ يعنى حكم حضانت خنثى ، با اشكال به « جواهر » كه تمسك به عام فوق نموده و در پس از دو سالگى حضانت خنثى را به عهده پدر دانسته است ، اين تمسك را با توجه به مبناى مشهور كه خنثى را طبيعت ثالثه نمىدانند و تمسك به عام در شبهه مصداقيه‌اش را جايز نمىدانند ، نادرست دانسته و مورد را مجراى استصحاب قرار داده‌ايم - البته بنابر جريان استصحاب در شك در مقتضى - و بنا بر عدم جريان استصحاب در شك در مقتضى ، حكم به قرعه نموده‌ايم .\r\nو اما بنا بر مبناى خودمان كه اولًا خنثى را طبيعت ثالثه مىدانيم و ثانياً در مورد حق حضانت فرض بين پسر و دختر قائل نشديم ، بعد از اينكه عام‌هاى خاص زمين ماند به عام فوق كه ولايت پدر است تمسك نموده و حق حضانت خنثى پس از دو سالگى را از آنِ پدر دانسته‌ايم .\r\nدر بحث پنجم ؛ يعنى متولى حضانت با فوت پدر ، كه مخالفى با قول به تعلق حق حضانت به مادر در اين صورت نيافتم ، به بررسى ادله اين قول پرداخته و فقط دلالت روايات را در اينجا تام دانسته‌ايم . و در ضمن اين بحث ، انتقال حق حضانت حتى در صورت شوهر كردن مادر ، را هم مورد بررسى قرار داده‌ايم و حكم به انتقال در اين صورت را - اگر چه ظاهر كلمات بزرگان چنين است - مشكل دانسته‌ايم .\r\nدر بحث ششم ؛ يعنى متولى حضانت با فوت والدين ، با توجه به اختلاف زياد\r\n\r\n","description":"","footnote":"","page_name":" 7949 ","page_number":264},
  {"content":"\r\n\r\nدر اين باره و عدم دليل در مسأله ، مگر روايت ضعيفى درباره خاله كه آن هم قابل استناد نيست ، مقتضاى قاعده را عدم وجود حق حضانت براى غير والدين دانسته و تعيين متولى حضانت را به عهده حاكم و در صورت نبودن آن ، عدول مؤمنين قرار داده‌ايم .\r\nدر بحث هفتم ؛ يعنى قابليت اسقاط حق حضانت ، كه ظاهراً كسى قبل از شهيد ثانى آن را مطرح نكرده است ، مقتضاى روايات را جواز اسقاط يا واگذارى حق حضانت دانسته‌ايم .\r\n* * * \r\nاحكام حضانت ولد\r\nدر باب حضانت و تربيت بچه مباحثى را مورد بررسى قرار مىدهيم كه عبارتند از :\r\n1 - متولى حضانت بچه ( در درجه اول ) ، 2 - موضوعيت فطام يا دو سال ، 3 - شرايط حضانت كننده ، 4 - حضانت خنثى ، 5 - متولى حضانت با فوت پدر ، 6 - متولى حضانت با فوت والدين ، 7 - قابليت اسقاط حق حضانت .\r\n\r\nبحث اول : متولى حضانت بچه ( در درجه اول )\r\nالف - اقوال در مسأله : در مورد اصل اينكه حضانت در درجه اول با كدام يك از پدر يا مادر است و تا چند سال ؟ اقوال زيادى وجود دارد كه ظاهراً ده قول مىشود ، كه در اينجا تعدادى از آنها را ذكر مىنماييم :\r\n1 - قول مشهور : حضانت بچه تا دو سال با مادر است ، پس از دو سالگى اگر پسر باشد حضانت آن با پدر مىشود و اگر دختر باشد ، تا هفت سالگى باز هم با مادر است و پس از آن با پدر مىشود . البته پس از مراجعه روشن مىشود كه طلاق شهرت بر اين قول ناصواب است ، بله مىتوان آن را قول أشهر خواند .\r\n\r\n","description":"","footnote":"","page_name":" 7950 ","page_number":265},
  {"content":"\r\n\r\n2 - قول شيخ در « خلاف » « 1 » و « مبسوط » « 2 » ، مرحوم كيدرى در « اصباح » « 3 » ، ابن براج در « مهذب » « 4 » ، صاحب مدارك در « نهاية المرام » « 5 » و مرحوم سبزوارى در « كفاية » « 6 » : تا هفت سال حضانت بچه - چه پسر و چه دختر - به عهده مادر است و پس از آن به عهده پدر مىشود .\r\n3 - قول شيخ صدوق رحمه الله در « مقنع » « 7 » مىگويد : « اذ اطلق الرجل امرأته و بينهما ولد ، فالمرأة أحقّ بالولد مالم تتزوّج » يعنى زن حق حضانت دارد نسبت به بچه ، مادامى كه ازدواج نكرده باشد .\r\n4 - قول مرحوم مفيد در « مقنعه » ، سلار رحمه الله در « مراسم » و مرحوم يحيى بن سعيد در « جامع » « 8 » : مىگويند پس از فطام حضانت دختر تا زمان بلوغش به عهده مادر و حضانت پسر تا بلوغش به عهده پدر است ، و من خيال مىكنم كه مرادشان اين است كه تا زمانى كه تحت كفالت نيست ، بايد يك وليى داشته باشد .\r\n5 - بر خلاف كل فقهاء مرحوم ابن فهد در « المهذب البارع » و « المقتصر » قائل به اشتراك حق حضانت بين مادر و پدر در مدت رضاع به طور بالسويّه شده است .\r\nب - ذكر روايات مسأله :\r\nاز آنجا كه مستند عمده در مسأله عبارت از روايات است ، متعرض ذكر روايات مسأله و دلالت آنها مىشويم كه عبارتند از « 9 » :\r\n1 - « كافى » ابوعلى الاشعرى عن الحسن بن على عن العباس بن عامر عن داود بن الحصين عن ابى عبدالله عليه السلام قال : ( والوالدات يرضعن اولادهن حولين كاملين ) قال :\r\nمادام الولد فى الرضاع فهو بين الابوين بالسويّة ، فاذا فطم فالأب أحق به من الام ، فاذا مات\r\n\r\n\r\n","description":"","footnote":"\r\n( 1 ) - الخلاف 5 : 131\r\n( 2 ) - مبسوط 6 : 39\r\n( 3 ) - اصباح الشيعة\r\n( 4 ) - المهذب 2 : 352\r\n( 5 ) - نهاية المرام 1 : 467\r\n( 6 ) - كفاية الاحكام : 194\r\n( 7 ) - مقنع : 360\r\n( 8 ) - الجامع للشرايع : 460 - 459\r\n( 9 ) - در كتاب جامع الاحاديث بعضى از روايات مربوط به اينجا را كه در باب ديگرى است ، در اينجا نياورده است !\r\n","page_name":" 7951 ","page_number":266},
  {"content":"\r\n\r\nالاب فالام احقّ به من العصبة و ان وجد الاب من يرضعه باربعة دراهم و قالت الام لا ارضعه الا بخمسة دراهم ، فان له ان ينزعه منها الا أن رأى ذلك خير إله و أرفق به ان يترك مع امه « 1 » .\r\nسند روايت : ابوعلى اشعرى همان احمد بن ادريس است كه ثقه است ، حسن بن على كوفى هم كه نوه عبدالله بن مغيره است كه درباره‌اش « ثقة ثقة » گفته‌اند ، عباس بن عامر قصبانى هم ثقة است ، داود بن حصين هم ثقه است ، اگر چه در مورد واقفى بودنش اختلاف هست ؛ شيخ او را از واقفه شمرده است ، ولى نجاشى چنين نكرده است و بعيد نيست كه جزو كسانى باشد كه بعداً برگشتند ، در هر حال چون عقيده ما اين است كه عباس بن عامر قصبانى قبل از وقف از داود بن حصين اخذ حديث كرده است ، روايت صحيحه مىشود .\r\nمعناى روايت : اولًا روايت در مورد قبل از طلاق است ، ثانياً : در مورد « مادام الولد فى الرضاع » دو وجه محتمل است : يكى اينكه مقصود خصوص زمان شير دادن باشد . دوم اينكه مقصود همان دو سالى باشد كه بچه به حسب متعارف معمول در آن مدت در حال شير خوردن است و ثالثاً : در مورد « فهو بين الابوين بالسوية » بعداً خواهيم گفت كه اختصاص حضانت در اين مدت به مادر منافاتى با اين تعبير ندارد . و رابعاً : ظاهر عبارت « فان له ان ينزعه منها » اين است كه مىتواند بچه را بگيرد و به ديگرى بسپارد كه نگهدارى كرده و به او شير بدهد ، نه اينكه در مواقع شير دادن به ديگرى بدهد و بعدش به مادر بگرداند .\r\n2 - « تفسير عياشى » داود بن الحصين عن ابى عبدالله عليه السلام و ذكر نحوه الا ان فيه :\r\nفان له ان ينزعه منها الا ان ذلك أخير له و أرفق به ان يترك مع امه . « 2 » تفاوت معناى اين نقل با نقل كلينى رحمه الله در اين است كه طبق نقل كلينى مىفرمايد : اگر ديد كه با مادرش باشد بهتر است در اين صورت بگذارد پيش مادرش بماند ، ولى طبق نقل\r\n\r\n\r\n","description":"","footnote":"\r\n( 1 ) - جامع احاديث الشيعه 26 : 513 . الباب 58 من ابواب احكام الاولاد ، الحديث 1\r\n( 2 ) - جامع احاديث الشيعه 26 : 514 ، الباب 58 من ابواب احكام الاولاد ، ذيل الحديث 1\r\n","page_name":" 7952 ","page_number":267},
  {"content":"\r\n\r\nعياشى رحمه الله مىفرمايد : بهتر و ارفق اين است كه بچه را پيش مادرش بگذارد و به ديگرى نسپارد . و البته احتمال زياده شدن در نقل كلينى بعيد است در حالى كه احتمال نقيصه و سقط در نقل عياشى بيشتر است .\r\n3 - « كافى » محمد بن يحيى عن احمد بن محمد عن محمد بن اسماعيل عن محمد بن الفضيل عن ابى الصباح الكنانى عن ابى عبدالله عليه السلام قال : اذا طلّق الرجل امرأته و هى حبلى ، أنفق عليها حتى تضع حملها و اذا وضعته أعطاها أجرها ولايضارّها الا ان يجد من هو أرخص اجرا منها ، فان هى رضيت بذلك الاجر فهى أحق بابنها حتى تفطمه . « 1 »\r\nمعناى روايت : به نظر ما ظاهر از روايت اين است كه اختصاصى به رضاع ندارد و مىفرمايد : مرد بايد اجرت نگهدارى ، شير دادن و تربيت بچه را به زن بدهد ، مگر اينكه شخص ديگرى حاضر به انجام با قيمت كمتر باشند كه در اين صورت مرد حق دارد كه به آن دايه بدهد تا اينكه ارزانتر تمام بشود . پس ظاهر اين روايت اين است كه زن در ايام رضاع نسبت به پرستارى و حق الحضانة تقدم دارد ، مگر اينكه مزد بيشترى بخواهد .\r\n4 - « كافى » الحسين بن محمد عن معلّى بن محمد عن الحسن بن على الوشاء عن أبان عن فضل ابى العباس قال : قلت لابى عبدالله عليه السلام : الرجل أحقّ بولده ام المرأة ؟\r\nقال : لابل الرجل . فان قالت المرأة لزوجها الذى طلّقها : انا ارضع ابنى به مثل ما تجد من ترضعه فهى احق به . « 2 »\r\nمعناى روايت : ظاهر سؤال از أحق بودن به ولد ، سؤال از حق حضانت است و امام عليه السلام اين حق را به مرد مىدهد و اما در ادامه مىفرمايد كه در صورتى كه زن راضى به شير دادن به بچه به مانند مبلغى كه ديگرى حاضر به شير دادن به او باشد ، بشود ، در اين صورت زن احق به بچه است .\r\n\r\n\r\n","description":"","footnote":"\r\n( 1 ) - جامع احاديث الشيعه 26 : 514 ، الباب 58 من ابواب احكام الاولاد ، الحديث 2\r\n( 2 ) - جامع احاديث الشيعه 26 : 514 ، الباب 58 من ابواب احكام الاولاد ، الحديث 3\r\n","page_name":" 7953 ","page_number":268},
  {"content":"\r\n\r\nو مقصود همان حضانت است ، نه خصوص شير دادن ؛ چرا كه چنين كارى غير متعارف و مشكل است و لذا خلاف ظاهر است .\r\n5 - صحيح ايوب بن نوح : اين روايت را شيخ صدوق رحمه الله در « فقيه » و ابن ادريس رحمه الله در « سرائر » از كتاب مسائل الرجال عبدالله بن جعفر حميرى نقل كرده است و سند هم صحيح است ؛ چرا كه جماعت مشايخ از حميرى نقل مىكنند و خود وى نامه را مستقيم ديده است : روى عبدالله بن جعفر الحميرى عن ايوب بن نوح قال : كتب اليه بعض اصحابه : أنه كانت لى امرأة ولى منها ولدٌ و خلّيت سبيلهما فكتب عليه السلام : « المرأة أحق بالولد الى ان يبلغ سبع سنين الا أن تشاء المرأة » « 1 » .\r\nمعناى روايت : اين روايت مستند قول صاحب مدارك و « كفاية » است كه فقط اين روايت را صحيحه دانسته و بر اساس مفاد آن گفته‌اند كه مادر حق حضانتش نسبت به پسر و دختر تا هفت سالگى ادامه دارد و پس از آن نوبت به پدر مىرسد ، مگر اينكه زن از حق خودش صرف نظر نمايد . و « ثبت » در روايت به معناى ثابت و مشروع بودن است ؛ يعنى چه زمانى أخذ بچه از مادر براى پدر ثابت مىشود .\r\n6 - مرسله سليمان بن داود منقرى عمن ذكره قال : سئل ابوعبدالله عليه السلام عن الرجل يطلق امرأته و بينهما ولد أيّهما أحق بالولد ؟ قال : « المرأة أحق بالولد مالم تتزوّج » . « 2 »\r\nاين روايت را شيخ صدوق رحمه الله نيز در « فقيه » آورده است : روى سليمان بن داود المنقرى عن حفص بن غياث او غيره قال : سألته اباعبدالله عليه السلام عن رجل طلق امرأته و ذكر مثله « 3 » .\r\nمعناى روايت : اين همان روايت است كه شيخ صدوق رحمه الله در « مقنع » مطابق آن فتوا داده است و فتواى مقنع مطلق هم هست ؛ يعنى مرد و زن ندارد و در هر دو\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 515 ، الباب 58 من ابواب احكام الاولاد ، الحديث 4\r\n( 2 ) - جامع احاديث الشيعة 26 : 515 ، الباب 58 من ابواب احكام الاولاد ، الحديث 6\r\n( 3 ) - همان\r\n","page_name":" 7954 ","page_number":269},
  {"content":"\r\n\r\nطرف مقيد به ازدواج نكردن است ، البته مقصود مادامى است كه بچه در سن تحت حضانت بودن است يعنى بالغ و رشيد نشده است ، نه به طور مطلق . كما اينكه مرحوم صدوق در « فقيه » هم ظاهرش فتواى بر طبق آن است و شايد وجه انتخاب آن توسط صدوق كنار گذاشتن باقى روايات به جهت معارضه با يكديگر باشد ، علاوه بر اينكه مفاد اين روايت مؤيّد به وجه عقلى هم هست و آن اينكه سنخيت بچه با مادر و عواطف مادرانه سازگارتر است .\r\nبله سند اين روايت ضعيف و غير قابل استناد است .\r\n7 - « مستدرك » ابن ابى جمهور فى درر اللئالى عن ابى هريرة عن النبى صلى الله عليه و آله انه قال : « الام أحق بحضانة ابنها مالم تتزوج » « 1 » .\r\n8 - « وفيه » ابن ابى جمهور فى درر اللئالى عن عبدالله بن عمر ان امرأة قالت يا رسول الله ان ابنى هذا كان بطنى له وعاء وثديى له سقاء و حجرى له حواء و ان اباه طلقنى و اراد ان ينتزعه منّى . فقال لها النبى صلى الله عليه و آله : « انت احق به مالم تنكحى » « 2 » .\r\nمعناى دو روايت : مفاد اين دو روايت هم مثل مرسله سليمان بن داود منقرى است و ذكر ابن در آنها خصوصيتى براى او ايجاد نمىكند ؛ چرا كه نسبت به دختر به طريق اولى چنين خواهد بود .\r\nدو روايت ديگر هم باقى مانده است كه در « جامع الاحاديث » در اين باب ذكر نشده است و آنها عبارتند از :\r\n9 - « فقيه » روى الحسن بن محبوب عن ابى أيوب عن الفضيل بن يسار عن ابى عبدالله عليه السلام انه قال : أيّما امرأة حرّة تزوّجت عبدا فولدت منه اولادافهى أحق بولدها منه و هم احرار ، فاذا اعتق الرجل فهو احقّ بولده منها لموضع الأب « 3 » .\r\nمعناى روايت : اين روايت صحيحه دلالت مىكند بر اينكه در صورت حرّ بودن\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 515 ، الباب 58 من ابواب احكام الاولاد ، الحديث 7\r\n( 2 ) - جامع احاديث الشيعة 26 : 515 ، الباب 58 من ابواب احكام الاولاد ، الحديث 8\r\n( 3 ) - جامع احاديث الشيعة 26 : 516 ، الباب 59 من ابواب احكام الاولاد ، الحديث 1\r\n","page_name":" 7955 ","page_number":270},
  {"content":"\r\n\r\nيكى از زوجين بچه تابع اشرف آنهاست و حضانتش هم حق اوست و اما در صورت حرّ بودن زوجين ، ابوّت و پدر بودن موجب ترجيح جانب او و تعلق حق حضانت به او مىشود و اين روايت در مورد قبل از طلاق از حيث سند و دلالت روايت خوبى است .\r\n10 - « كافى » محمد بن يحيى عن احمد بن محمد عن ابن محبوب عن داود الرقّى قال : سألت اباعبدالله عليه السلام عن امرأة حرّة نكحت عبدا فأولدها اولاد اثم انه طلقها فلم تقم مع ولدها و تزوّجت ، فلما بلغ العبد أنها تزوّجت أراد ان ياخذ ولده منها و قال انا احقّ بهم منك ان تزوّجت . فقال : « ليس للعبد ان ياخذ منها ولدها و ان تزوّجت حتى يعتق ، هى احق بولدها منه مادام مملوكا ، فاذا اعتق فهو احقّ بهم منها » « 1 » .\r\nمعناى روايت : اين روايت - كه صحيحه است نه موثقه ؛ چرا كه همانطورى كه بارها گفته‌ايم امثال حسن بن محبوب قبل از واقفى شدن از داود رقى اخذ حديث نموده‌اند - با توجه به اينكه اوّلًا مسأله طلاق در آن مطرح شده است و ثانياً قيد تزويج زن هم در آن آمده است دلالت اطلاقى بر أحقيت و اولويت مرد در صورت عدم طلاق ندارد . علاوه بر اينكه حكم را هم در اينجا به صورت كلى نياورده است تا اينكه گفته شود كه خصوصيت مورد مقيِّد اطلاق حكم نمىشود ؛ چرا كه حكم را به صورت شخصى آورده است و مىفرمايد « ليس للعبد ان ياخذ منها ولدها » يعنى اين عبد مورد سؤال نمىتواند بچه‌هاى او را از دستش بگيرد ؛ كه هم « ولدها » و هم « للعبد » ظاهر در خصوص هستند .\r\nج - اشكال بر صاحب مدارك و سبزوارى رحمهم الله :\r\nاشكالى كه در اينجا متوجه مرحوم صاحب مدارك « 2 » و سبزوارى در « كفاية » « 3 » مىشود ، وجود صحيحه فضيل بن يسار در اينجاست ، بر خلاف مدعاى ايشان كه\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 516 ، الباب 59 من ابواب احكام الاولاد ، الحديث 2\r\n( 2 ) - نهاية المرام 1 : 467\r\n( 3 ) - كفاية الاحكام : 194\r\n","page_name":" 7956 ","page_number":271},
  {"content":"\r\n\r\nروايت صحيحه را منحصر در صحيحه ايوب بن نوح دانسته‌اند ، البته ما روايات ديگرى را هم در اينجا صحيحه مىدانيم ، لكن آنها بحث داشتند ، ولى اين روايت صحيحه است و دلالتش هم خيلى روشن است .\r\nد - وجوه قول أشهر : با توجه به اختلافى كه در رواياتى كه مطرح شد ، وجود دارد ، بايد ببينيم چه وجهى براى قول مشهور و بلكه أشهر وجود دارد كه مقتضاى روايات چنين قولى شده است ؛ يعنى تعلق حق حضانت بچه به مادر تا دو سالگى و پس از آن ، تعلق حق حضانت به پدر تا هفت سالگى در صورت پسر بودن بچه و به مادر در صورت دختر بودن او .\r\nوجه اول : مرحوم صاحب جواهر مىگويد : با توجه به دعواى اجماع بر اينكه حضانت پسر پس از دو سال حق پدر است و همينطور اجماع بر اينكه حضانت دختر تا هفت سال حق مادر است ، ما امثال روايت فضيل بن يسار را كه بر احق بودن پدر دلالت مىكنند ، با روايت ايوب بن نوح تقييد مىزنيم « 1 » .\r\nاشكال اين وجه :\r\nاولًا : اينكه صاحب جواهر ادعاى اجماع بر اينكه حضانت پسر پس از دو سالگى حق پدر است را علاوه بر « غنية » به ابن ادريس در « سرائر » هم نسبت داده است ، درست نيست ؛ چرا كه صاحب سرائر بر مطلب دوم ؛ يعنى اينكه حق حضانت دختر تا هفت سالگى مربوط به مادر است ، دعواى اجماع كرده است و اما مطلب اول را مقتضاى قواعد اوليه دانسته است ؛ كه قاعده اقتضاء مىكند كه پدر به جهت عقل و تدبيرش متكفل تربيت اولاد باشد و مواردى از تحت آن خارج شده است كه يكى در مدت رضاع يا حولين است كه به عهده مادر است و ديگرى هم حضانت دختر تا هفت سالگى است كه اين هم طبق اجماع حق مادر قرار داده شده است « 2 » .\r\n\r\n\r\n","description":"","footnote":"\r\n( 1 ) - جواهر الكلام 31 : 285 - 284\r\n( 2 ) - السرائر 2 : 653\r\n","page_name":" 7957 ","page_number":272},
  {"content":"\r\n\r\nو اما اينكه با توجه به اينكه به طور بتّى مطلب اول را مقتضاى قواعد دانسته است ، اين به معناى معقد اجماع بودن هست يا نه ؟ يك بحث ديگرى است .\r\nو ثانياً : اگر چه ادعاى اجماع بر هر دو مطلب در « غنية » « 1 » وجود دارد ، لكن بر فرض اينكه اجماع منقول حجت باشد ، در جايى است كه خلاف آن در اكثر موارد ، در مورد مدعى اجماع ثابت نشده باشد . در حالى كه مرحوم ابن زهره تقريباً در مورد نود و نه درصد از فتاواى خودش ادعاى اجماع مىكند و در اكثر آنها خلاف آن ثابت شده است . و روشن است كه ديگر چنين دعواى اجماعى نمىتواند مورد اعتماد باشد ، و اينكه مرحوم صاحب جواهر آن را مورد استناد قرار داده است ، صحيح نيست .\r\nوجه دوم : بنابر قول به انقلاب نسبت در مثل سه دليل « اكرم العلماء » ، « لاتكرم العلماء » و « اكرم العلماء العدول » كه دليل اخير كه خاص است و « لاتكرم العلماء » را تبديل به « لاتكرم الفساق من العلماء » مىكند و در نتيجه نسبت تباين او با « اكرم العلماء » تبديل به اخص مطلق مىشود و لذا « اكرم العلماء » را تخصيص مىزند . در اينجا هم مىگوييم كه دو دليل عام متباين يعنى « ادله‌اى كه ولايت بر حضانت را به طور كلى - در پسر و دختر - براى پدر مىداند » و « روايت ايوب بن نوح كه به طور كلى - در پسر و دختر - حضانت را تا هفت سال ، حق مادر مىداند » ، بعد از وجود دليل خاص كه اجماعى است كه ابن ادريس رحمه الله بر حق حضانت داشتن مادر بر دختر تا هفت سال ادعاء كرده است ، اين دليل سوم تخصيص مىزند دليل اول را و آن را در اين مدت مخصوص پسر مىكند و لذا نسبت بين دو دليل اخص مطلق مىشود ؛ يعنى دليل اول حق حضانت را براى پدر نسبت به مذكر اثبات مىكند و\r\n\r\n\r\n","description":"","footnote":"\r\n( 1 ) - غنية النزوع : 387\r\n","page_name":" 7958 ","page_number":273},
  {"content":"\r\n\r\nاخص مىگردد از دليل دوم كه حضانت را براى مطلق مذكر و مؤنث قرار داده است و لذا تخصيص مىزند دليل دوم را و آن را مخصوص مؤنث مىكند .\r\nاشكال وجه دوم : اگر چه ما در مورد اصل اينكه دليل خاص به طور كلى قرينه بر تصرف در دليل عام باشد و آن را تفسير كند ، بحث داريم ولى بنابر تماميت اين حرف - همانطورى كه آقايان آن را مسلّم گرفته‌اند - در اين قسم از انقلاب نسبت گفته مىشود كه همانطورى كه اگر « اكرم العلماء » بگويند و بعدش « لاتكرم الفساق من العلماء » هم گفته شود ، همه مىگويند كه اين جمع عرفى دارد و بعد از ملاحظه دليل دوم مىفهميم كه مراد جدى لزوم اكرام عالم عادل است و بدين صورت تنافى بين آنها برداشته مىشود و در اين مطلب فرقى نمىكند كه كدام يك از دليل عام يا دليل خاص اول وارد شده باشد ، و همان طورى كه اگر دو دليل متباين وجود داشته باشد و ما با يك قرينه و يا دليل ديگرى كه شاهد جمع بين آنهاست پى به مراد جدى از آنها ببريم ؛ به نحوى كه تباين بين آنها از بين برود ، در اين قسم از انقلاب نسبت هم چه اشكالى دارد كه يك دليل خاصى وارد بشود كه اخص از يكى از دو دليل متباين باشد و ما به واسطه آن پى به مراد جدى از آن دليل عام ببريم ؛ به نحوى كه آن دليل نسبتش با دليل ديگرى كه با آن متباين بود ، تبديل به عموم و خصوص مطلق بشود و بدين وسيله تنافى بين آنها از بين برود و لذا اين به نظر عرفى و روشن است .\r\nولى مشكلى كه در اينجا وجود دارد اين است كه لفظ به كار گرفته شده در صحيحه ايوب بن نوح عبارت از « ولد » است و اين لفظ - با توضيح بيشترى كه در اشكال بر وجه سوم مىآيد - قابل حمل به معنايى كه مختص به دختر باشد نيست ؛ چرا كه فرد ظاهر ولد عبارت از فرزند پسر است . و لذا اين وجه هم وجه تامى براى قول مشهور در جمع بين روايات نيست .\r\nوجه سوم : تقريب سومى كه براى قول مشهور مىشود مطرح كرد ، عبارتست از جمع بين دو دليل با اخذ به قدر متيقن آنها و كنار گذاشتن مقدار غير متيقن از معناى آنها .\r\n\r\n","description":"","footnote":"","page_name":" 7959 ","page_number":274},
  {"content":"\r\n\r\nمثلًا در دو دليل « اكرم العلماء » و « لاتكرم العلماء » هر كدام از آنها يك قدر متيقنى دارد كه نص در آن است و يك غير متيقنى دارد كه ظاهر در آن است ؛ « اكرم العلماء » قدر متيقنش عالم عادل است و ظاهر در عالم فاسق است ، كما اينكه « لاتكرم العلماء » قدر متيقنش عالم فاسق است و ظاهر در عالم عادل است . و در چنين مواردى با اخذ به قدر متيقن از هر يك از دو دليل ، ظاهر دليل ديگر كه مخالف با آن است ، كنار گذاشته مىشود . مثالى كه مرحوم شيخ در « مكاسب » « 1 » براى اين گونه جمع ذكر كرده است ، عبارت از دو دليل « ثمن العذرة سحت » و « لاباس ببيع العذرة » است كه قدر متيقن از اولى عذره انسان و قدر متيقن از دومى عذره غير انسان است و در اينجا با اخذ به قدر متيقن هر يك از آنها از ظاهر اطلاقى طرف مقابل رفع يد مىشود .\r\nدر اينجا هم گفته شود كه تناسبات حكم و موضوع از جمله امورى است كه در قدر متيقن دخالت دارد ؛ مرد سنخيت با پسر و زن با دختر سنخيت دارد و لذا قدر متيقن از ادله‌اى كه براى مرد حق حضانت را قائل شده است ، در مورد پسر و اطلاقش شامل دختر هم مىشود و متيقن از ادله‌اى كه براى زن قائل به حق حضانت شده است ، در مورد دختر و اطلاقش شامل پسر هم مىشود و با اين بيان قول مشهور از جمع بين روايات استفاده مىشود ؛ چرا كه اخذ به دو قدر متيقن شده و از ظاهر اطلاقى طرف مقابل رفع يد مىگردد .\r\nاشكال وجه سوم : ما بر فرض كه اين گونه جمع كردن را جمع عرفى دانسته و آن را از حيث كبروى بپذيريم ، لكن همان گونه كه در اشكال بر وجه دوم اشاره شد ، در خصوص اينجا اين جمع قابل اجراء نيست ؛ چرا كه در اطلاقات عرب‌ها قدر متيقن از « ولد » ذكور است و اين كلمه در خيلى جاها از كلمات فقهاء و روايات بر خصوص مذكر اطلاق مىشود و الان هم اين گونه اطلاق رايج است ، مثلًا حبوه\r\n\r\n\r\n","description":"","footnote":"\r\n( 1 ) - كتاب المكاسب 1 : 24 - 23\r\n","page_name":" 7960 ","page_number":275},
  {"content":"\r\n\r\nبراى ولد اكبر است و راجع به نماز پدر كه به گردن ولد اكبر مىآيد هم كلمه ذكور در كار نيست ولى فتواى همه اين است كه مراد از « ولد » عبارت از مذكر است و لذا اينكه گفته شود كه مقصود از « ولد » در امثال روايت ايوب بن نوح خصوص دختر است خيلى بعيد است ، بله اطلاق آن بر خصوص پسر امرى متعارف است ، مثل « آقازاده » در فارسى با اينكه دختر و پسر هر دو زاده پدر هستند ولى اين لفظ معمولًا به پسر گفته مىشود ، بنابراين اجراى اين جمع در اينجا خلاف متعارف است .\r\nه - جمع فيض كاشانى بين ادله : عبارت « وافى » : الرجل احق بالولد مع الطلاق و النزاع الا فى الصورة المذكورة ( كه زن به مقدارى كه ديگران مىگيرند ، راضى بشود ) و ان لم يكن هناك تنازع و تشاجر فالام أحق به الى سبع سنين مالم تتزوج « 1 » .\r\nاشكال اين جمع : اگر چه اين جمع را در « حدائق » هم دارد و عين عبارت فيض را آورده است ، اگر چه به او نسبت نداده است ، كما اينكه مرحوم مجلسى هم در « مرآة العقول » اين جمع را به بعض الافاضل - و مرادش فيض است - نسبت داده است و گويا به آن تمايل پيدا كرده است . ولى شاهدى بر اين جمع در ميان ادله پيدا نكرديم ، مثلًا در روايت فضيل بن يسار كه مىفرمايد : « ايما امرأة حرة تزوجت عبدا فولدت منه أولاد فهى احق بولدها منه و هم احرار ، فاذا اعتق الرجل فهو أحق بولده منها لموضع الاب » اصلًا حرفى از طلاق و نزاع نيست و اطلاقش شامل هر دو صورت طلاق و غير طلاق ، نزاع و غير نزاع مىشود و همينطور در روايت ايوب بن نوح كه سائل مىگويد : « كان لى امرأة ولى منها ولد و خلّيت سبيلها ؟ فكتب عليه السلام : المرأة احق بالولد الى ان يبلغ سبع سنين الا ان تشاء المرأة » موضوع روايت طلاق است ، ولى منازعه و غير منازعه در آن نيست . روايت داود بن حصين هم كه مىفرمايد « فالاب احق به من الام » راجع به منازعه نيست .\r\nو - بيان جمع مختار : به نظر مىرسد كه بايد تفصيل بدهيم بين قبل از طلاق و\r\n\r\n\r\n","description":"","footnote":"\r\n( 1 ) - وافى\r\n","page_name":" 7961 ","page_number":276},
  {"content":"\r\n\r\nپس از طلاق ؛ به اينكه حق حضانت در قبل از طلاق متعلق به پدر باشد و اما پس از طلاق تا هفت سالگى متعلق به مادر باشد و فرقى در اين تفصيل بين دختر و پسر وجود ندارد .\r\nوجه تفصيل مذكور : و وجه جمعى كه ذكر شد اين است كه در مورد قبل از طلاق كه زن در حباله شوهر است ، هيچ روايتى كه اثبات حضانت براى مادر بكند وجود ندارد و اختلافى كه وجود دارد درباره بعد از طلاق است كه روايت صحيحه ايوب بن نوح حق حضانت بعد از طلاق را تا هفت سالگى حق مادر دانسته است .\r\n\r\nبررسى روايات معارض با صحيحه ايوب بن نوح :\r\n1 - روايت بقباق « 1 » : ممكن است گفته شود كه اين روايت - كه معتبر هم هست - دلالت مىكند بر اينكه در صورت طلاق هم حضانت بچه پس از دو سالگى حق پدر است ؛ چرا كه مفاد روايت مذكور اين است كه در ايام رضاع به شرط اكتفاء زن به چيزى كه ديگران مىگيرند ، حضانت حق مادر است و ظاهرش اين است كه اين را از كلى « الرجل احق بولده‌ام المرأة ؟ قال عليه السلام : بل الرجل » استثناء كرده است ؛ يعنى حق حضانت در غير اين صورت متعلق به پدر است . پس اين روايت با روايت ايوب بن نوح كه حق حضانت را در مطلقه تا هفت سالگى متعلق به مادر دانسته است منافات دارد .\r\nجواب از معارضة : يك احتمال ديگرى در معناى اين روايت وجود دارد كه روايت را از ظهور در چنين مفادى دور مىسازد و آن اينكه محتمل است كه مراد از احقيت مورد سؤال در روايت ، را جمع به خصوص رضاع باشد نه راجع به اعم از رضاع و تربيت و حضانت ، و با وجود اين احتمال ، روايت اجمال پيدا مىكند .\r\n2 - روايت ابوالصباح كنانى « 2 » : در اين روايت هم شبيه روايت بقباق احتمال محدوديت حضانت زن بر بچه تا زمان فطام وجود دارد ، ولى با توجه به اينكه\r\n\r\n\r\n","description":"","footnote":"\r\n( 1 ) - در صفحه 6 گذشت\r\n( 2 ) - در صفحه 5 گذشت\r\n","page_name":" 7962 ","page_number":277},
  {"content":"\r\n\r\nاحتمال دارد كه مورد سؤال و جواب در اين روايت هم خصوص حق رضاع باشد - خصوصاً اگر عبارت حديث « أرضعته » باشد ، كما اينكه در « استبصار » آمده است نه « وضعته » كه در دو نسخه « كافى » و يك نسخه از « تهذيب » است - ديگر ظهورى براى روايت در آن معنا احراز نمىگردد .\r\n3 - روايت داود رقّى « 1 » : در اين روايت هم اگر چه ظاهر عبارت « فاذا اعتق فهو احق بهم منها » منافى با روايت ايوب بن نوح ، ولى احتمال اختصاص اين حكم به صورت ازدواج زن - كه در روايت قيد شده است - مانع از تحقق ظهور روايت در چنين معنايى است .\r\n4 - روايت داود بن حصين « 2 » : و اما اين روايت هم با مختار ما منافاتى ندارد ؛ چرا كه مقصود از « مادام الولد فى الرضاع فهو بين الابوين بالسويّة » بر خلاف آنچه كه ابن فهد حلى برداشت كرده است و حق حضانت را در دوران رضاع مشترك بين پدر و مادر دانسته است ، به يكى از دو معنا است : معناى اول اينكه با توجه به اينكه پول از ناحيه پدر و زحمت نگهدارى از ناحيه مادر است پس هر دو بالسويه شركت دارند ، ولى اين معنا با توجه به اينكه معمولًا مادرها تبرعا از بچه‌اشان حضانت مىكنند ، درست به نظر نمىرسد . معناى دوم - كه به نظرم مىآيد - اين است كه هر دو حق دارند ؛ اما زن حق دارد كه به قيمت مساوى يا كمتر از ديگران قبول كند و بچه را بگيرد و اما مرد هم حق دارد كه اگر زن به قيمت بيشتر از ديگران را درخواست كند به او ندهد . پس هر دو بالسويه ذى حق هستند .\r\nو ظاهراً مقصود ابن فهد هم يكى از اين دو معناست ؛ چرا كه خود ابن فهد در « مقتصر » با اينكه در ابتداء مسأله بالسويه بودن را مطرح مىكند ولى بعداً با قول به اختصاص به مادر در اين مدت كه از ديگران نقل مىكند موافقت مىنمايد و آن را قوّى مىخواند و اين نشان مىدهد كه غرض ابن فهد هم اشاره به روايت داود بن\r\n\r\n\r\n","description":"","footnote":"\r\n( 1 ) - در صفحه 11 گذشت\r\n( 2 ) - در صفحه 3 گذشت\r\n","page_name":" 7963 ","page_number":278},
  {"content":"\r\n\r\nحصين و يكى از دو معناى يادشده بوده است .\r\nپس اين روايت صدرش هيچ مخالفتى با معناى مختار ندارد و اما اينكه در ذيل مىفرمايد « فاذا فطم فالاب احق به من الام » ، اين هم مطابق مختار ماست ؛ چرا كه مورد اين روايت غير طلاق است و ما در غير طلاق قائل به احق بودن پدر نسبت به بچه شديم .\r\n\r\nبحث دوم : موضوعيت فطام يا دو سالگى\r\nدر اينكه در نزد مشهور ، در مدت رضاع يا دو سال اول حق حضانت براى مادر است حرفى نيست و اما اينكه آيا موضوع حكم عبارت از ايام رضاع و حصول فطام است ؟ يا اينكه تحقق دو سال موضوعيت دارد محل بحث است ؛ بيشتر كلمات قوم - تا مقدارى كه ديدم - تعبير به ايام الرضاع و قبل الفطام كرده‌اند ، بعضى هم دو سال را گفته‌اند ، بعضى ديگر هم مدة الرضاع گفته و آن را به حولان تفسير نموده‌اند . بايد بررسى نمود كه معيار كدام است ؟\r\n\r\nمدعاى « جواهر » و ضعف ادله‌اش :\r\nمرحوم صاحب جواهر مىگويد : و ان كان صغيرا فالام احق بالولد مدة الرضاع و هى حولان ذكرا كان او انثى اذا رضعته هى بنفسها او بغيرها ، بلاخلاف معتد به أجده فيه ، بل فى الرياض « اجماعا و نصا و فتوى » « 1 » كه ظاهرش اين است كه ايشان معيار را عبارت از مدت رضاع مىداند و براى اين حكم به عدم خلاف و پس از آن هم در ادامه به آيه  ( لا تُضَارَّ والِدَةٌ بِوَلَدِها )  و همينطور به روايات زيادى در اينجا تمسك كرده است كه هيچ كدام از آنها شاهد بر اين مطلبى كه مورد بحث است نيست ؛ چرا كه آيه شريفه را اولًا خودش هم در ادامه كلامش سازگار با مدّعاى ابن فهد كه حق حضانت را در اين مدت مشترك و بالسويه بين پدر و مادر دانسته است ، خوانده است به اين بيان كه آيه مذكور در ادامه‌اش ( ولامولود له بولده ) دارد كه پدر و مادر هر دو را در بر\r\n\r\n\r\n","description":"","footnote":"\r\n( 1 ) - جواهرالكلام 31 : 284\r\n","page_name":" 7964 ","page_number":279},
  {"content":"\r\n\r\nمىگيرد و ثانياً آيه مذكور در روايات تفسير شده است و مقصود از آن چيز ديگرى قرار داده شده است .\r\nو اما اينكه ايشان روايت‌هايى مثل روايتى كه مىگويد اگر پدر آزاد شود حق پدر است و يا روايت ايوب بن نوح را كه خود اينها آن را راجع به خصوص دختر دانسته‌اند دليل بر اشتراك بين دختر و پسر در مدت دو سال و ايام رضاع براى مادر قرار داده است ، هيچ كدام اينها شاهد براى مختار ايشان نيست .\r\n\r\nمختار در مسأله و دليلش :\r\nبه نظر مىرسد كه متعارف به حسب تفاهم عرفى اين است كه براى رضاع و فطام موضوعيت باشد و اما براى زمان دو سال موضوعيتى نباشد ؛ چرا كه اينكه در زمان رضاع بخواهند بچه را از مادر جدا كنند و در مواقع نياز به شير دادن به او برگدانند ، امرى غير متعارف و نيازمند به تصريح است و تناسب حكم و موضوع هم اقتضاء مىكند كه خصوصيتى براى ايام الرضاع باشد و ميزان عبارت از دو سال نباشد ؛ كه اگر زودتر از دو سال از شير گرفتند باز هم حق حضانت باشد . البته آن مقدارى كه مسلم است كه زن حق حضانت پيدا مىكند در صورتى است كه مزد بيشترى از ديگران نخواهد و اين صورت مورد اجماع است و اما اگر مزد بيشترى بخواهد ، اينكه در اين صورت هم حق حضانت متعلق به او باشد تسلّمى در مورد آن وجود ندارد .\r\nروايتى كه مىتواند مستند براى موضوعيت فطام باشد روايت كنانى است « 1 » كه حضرت مىفرمايد فان رضيت بذلك الاجر فهى احق بابنها حتى تفطمه » كه در اين عبارت كه راجع به حضانت است ؛ چرا كه « احق بابنها » دارد نه « احق برضاعه » ، پس يعنى احق به خود بچه است ، غايت حق حضانت را عبارت از فطام دانسته است .\r\n\r\n\r\n","description":"","footnote":"\r\n( 1 ) - در صفحه 5 گذشت\r\n","page_name":" 7965 ","page_number":280},
  {"content":"\r\n\r\nاجماع هم در مسأله هست ؛ يعنى مخالفى الى الان راجع به اين مسأله پيدا نكرده‌ام .\r\n\r\nبحث سوم : شرايط حضانت كننده\r\nشرايطى را براى حضانت كننده ذكر كرده‌اند كه يكى از آنها مخصوص مادر است و باقى آنها در مطلق متولى حضانت معتبر دانسته شده است كه قبل از شرط خاص به بررسى شرايط عامه مىپردازيم .\r\nشرايط عامه : چند چيز به عنوان شرط در هر حضانت كننده‌اى دانسته شده است كه عبارتند از :\r\nالف - حريّت : اين شرط از نظر روايات ثابت است و به جهت عدم ابتلاء بحثى از آن نمىكنيم .\r\nب - عقل : اين شرط از باب تناسب حكم و موضوع پيداست كه يك چنين مهمى را كه مسأله نگهدارى و تربيت بچه است نمىتوان به ديوانه سپرد كه يا خودش انجام بدهد و يا اينكه به ديگرى بسپارد .\r\nو اينجا نظير حقوق مالى مثل مالكيت نيست كه براى ديوانه ثابت مىشود و ولىّ او آن را استيفاء مىكند ؛ چرا كه معلوم نيست در اينجا كه معناى حق حضانت اين است كه يا خودش انجام بدهد و يا به ديگرى واگذار كند ، اين تصميم‌گيرى حق او بشود و قابل انتقال به اولى او باشد .\r\nو ديوانه ادوارى هم در مدتى كه صلاحيت دارد ، مشكلى ندارد و مثل موارد ديگر كه مثلًا بيعش صحيح است ، حق حضانت را هم متولى مىشود . و صاحب جواهر هم همين را مىگويد .\r\nو اما تفصيل بين ديوانه مختصر و غير مختصر را مرحوم شهيد ثانى آورده است و صاحب جواهر آن را رد مىكند . و وجه عدم تعرض اكثر علماء به شرط عقل به جهت توضيح واضحات بودن آن است و اما متأخرين كه در صدد تاليف كتاب\r\n\r\n","description":"","footnote":"","page_name":" 7966 ","page_number":281},
  {"content":"\r\n\r\nجامع فقهى بوده‌اند به امثال اين قيد هم اشاره كرده‌اند .\r\nج - اسلام : اين قيد را مرحوم شيخ طوسى ذكر كرده است و همه ذكر نكرده‌اند و به نظر مختار هم اين قيد در دوره شير دادن و نگهدارى تا سن تربيت كه از هفت سالگى است اعتبار ندارد و هم فتوى و هم روايات دلالت بر جواز شير دادن توسط مسيحى و يهودى و مشركه مىكند ، ولى در دوره تربيت به نظر مىرسد كه از مذاق شرع فهميده مىشود كه جايز نيست كه بچه مسلمان در اختيار و تربيت كفار باشد تا اينكه تربيت كفرى پيدا كند و حداقل بايد گفت كه احتياط لزومى در اجتناب است .\r\nد - / عدالت : اين قيد هم در كلام مرحوم شيخ طوسى آمده است و بسيارى از فقهاء پس از او ، يا آن را رد كرده‌اند و يا اينكه اصلًا آن را ذكر نكرده‌اند - و به نظر مىرسد كه دليلى بر اعتبار اين قيد هم وجود ندارد و همين مقدار كه اطمينان به عدم خيانت باشد كافى است و اگر چنين شرطى معتبر بود ، كمتر زنى هست كه غيبت نكند !\r\nه - مقيم بودن : اين قيد كه شخص حضانت كننده بايد مقيم باشد و غير مقيم چنين حقى ندارد از قيودى است كه اهل سنت آورده‌اند و شيخ طوسى رحمه الله هم آن را پذيرفته است و الا دليلى بر آن وجود ندارد و همين طور است اين قيد كه اگر شخص بخواهد بچه را از شهر به روستا ببرد ، حق حضانت او ساقط مىشود چون در روستا تربيت درستى نيست ؛ چرا كه مثل اين قيود دليلى بر آنها نيست و چه بسا در شهر فساد باشد و در روستا صلاح وجود داشته باشد .\r\n\r\nشرط عدم تزويج در مادر :\r\nالف - اقوال در اشتراط و دليل آن : اين شرط را از قديم و جديد هم گفته‌اند و اختلافى هم در آن نيست ، فقط مرحوم ابوالصلاح در « كافى » از ذكر شرايط خوددارى كرده است و آن را مجمل گذاشته است . و از نظر دليل هم روايت داود\r\n\r\n","description":"","footnote":"","page_name":" 7967 ","page_number":282},
  {"content":"\r\n\r\nبن كثير رقى كه حسن بن محبوب از او روايت كرده است « 1 » - و گفته شد كه اين روايت قبل از وقف و معتبر است - و همين طور روايت سليمان بن داود منقرى كه از حفص يا غير او نقل مىكند ، اگر چه مرسله است ، دلالت بر اعتبار عدم تزويج در حضانت داشتن مادر مىكنند .\r\nب - اعتبار زوج نداشتن در حضانت ام مطلقا : مرحوم شهيد ثانى در كلام محقق صاحب شرايع كه مىگويد « لو تزوّجت الام سقطت حضانتها عن الذكر والانثى و كان الاب احقّ بهما » « 2 » اين احتمال را داده است كه حتى اگر زن باشد با شوهر قبلىاش كه پدر بچه‌اش است ، ازدواج نمايد باز هم حق حضانت از او ساقط مىشود و به عبارت ديگر فقط زن در صورتى حق حضانت دارد كه شوهر نداشته باشد . و اين احتمال مطابق با مختار ما در مسأله مىشود كه حق حضانت مادر را مختص به صورت طلاق دانستيم و در صورت وجود ازدواج حق حضانت را متعلق به پدر دانستيم .\r\nولى قبلًا هم گفتيم كه اين مختار ما در مسأله هيچ موافقى با آن در بين قوم نيافتيم ، لكن به جهت وجود اقوال كثيرة در مسأله كه در اين طور موارد دعواى اجماع صحيح نيست و مىشود قول جديدى را اختيار نمود ، ما چنين قولى را مطابق با روايات تشخيص داده و برگزيديم .\r\nو لذا اين احتمال در كلمات قوم نمىآيد ؛ چرا كه صريح يا ظهور قوى كلمات قوم اين است كه ازدواج جديدى كه با غير انجام دهد مانع از تعلق حق حضانت به مادر مىشود .\r\nج - مانعيت عقد يا عروسى : مقتضاى جمود بر لفظ اين است كه اصل زوجيت هم كه با عقد تحقق پيدا مىكند ، مانعيت داشته باشد و نيازى به تحقق عروسى و رفتن به منزل شوهر نباشد .\r\n\r\n\r\n","description":"","footnote":"\r\n( 1 ) - در صفحه 11 گذشت\r\n( 2 ) - جواهر الكلام 31 : 292\r\n","page_name":" 7968 ","page_number":283},
  {"content":"\r\n\r\nولى به نظر مىرسد كه در اطلاق‌گيرى و انصراف ، تناسبات حكم و موضوع دخالت دارد ؛ گاهى موضوع از مستحدثات شرع است و شارع آن را از عالم وحى آورده است ، در اين طور موضوعات فقط بايد لفظ را مدّ نظر قرار داد و لذا قابليت اطلاق‌گيرى در آنها وجود داشته و انصراف در آنها خيلى كم است . و اما در اين گونه موضوعات كه عرف آنها را مىفهمد و در اينجا اولًا معلوم نيست كه در قديم هم اين مقدار فاصله بين عقد و عروسى بوده است و خيلى احتمال قوى هست كه عقد با فاصله كمى وصل به عروسى مىشد ، نه اينكه چند سال فاصله بشود و لذا معلوم نيست كه اين شرطيت شامل چنين زوجيتى هم كه در آن زمان معمول نبوده است بشود . و ثانياً بر فرض كه چنين فاصله‌هايى هم معمول بوده است ، لكن در اينجا عرف مىفهمد كه نظر شارع به مزاحمت انجام وظايف شوهر يا وظيفه تربيت بچه و رسيدگى به آن است و لذا در صورت عقد صرف ، وجهى ندارد كه دليل اشتراط شامل اين فرض هم بشود و تمسك به اطلاق در اين گونه موارد مشكل است .\r\nبنابراين به صرف عقد كردن ، قبل از عروسى نمىتوان حكم به سقوط حق حضانت از ام نمود .\r\nد - بازگشت حق حضانت با طلاق : اگر طلاق رجعى باشد كه روشن است حق بر نمىگردد . چون در مطلقه رجعيه هنوز زوجيت باقى است . و اما اگر طلاق بائن باشد در اين صورت بعضى مانند ابن ادريس رحمه الله قائل به عدم عود و برخى ديگر - كه شايد اكثر باشند - قائل به عود حق حضانت شده‌اند .\r\nبه نظر مىرسد كه حق با قول به عود حق حضانت با طلاق بائن است و وجهش اين است كه در بعضى از شرايط و استثناءات ، به تناسب حكم و موضوع ، عرف قضية را حينيّة تلقى مىكند نه اينكه آن را الى الابد بداند . مثلًا اگر گفته شود كه تقليد از مجتهد جايز است مگر اينكه فاسق بشود . انسان مىفهمد كه اگر فسق اين\r\n\r\n","description":"","footnote":"","page_name":" 7969 ","page_number":284},
  {"content":"\r\n\r\nمجتهد زايل بشود ، مىشود از او تقليد كرد و قضيه حينيه است نه الى الابد .\r\nدر اينجا هم عرف مىفهمد كه اين شرط شوهر نداشتن در حق حضانت تعبدى محض نيست بلكه به جهت مزاحمت آنها با يكديگر بوده و قضيه حينيه است و لذا اگر شوهر فوت كند ، يا اينكه زن را طلاق بائن بدهد ، مانع بر طرف شده و حق حضانت به مادر عود مىكند .\r\n\r\nبحث چهارم : حكم حضانت خنثى\r\nكلام صاحب جواهر در مسأله : مرحوم صاحب جواهر مىگويد : پس از شك در اينكه آيا خنثى پسر هست يا دختر كه در صورت اول حضانت او پس از دو سالگى حق پدر است و در صورت دوم حق مادر است . با توجه به اينكه دو گونه دليل عام داشتيم كه يكى از آنها مىگفت : پس از فطام ، حق حضانت به طور مطلق براى پدر است و يكى از آنها كه صحيحه ايوب نوح بود ، دلالت مىكرد بر اينكه به طور مطلق حق حضانت متعلق به مادر است . به جهت تعارض آنها ، از آنها دست كشيده و به سراغ عام فوق آنها مىرويم كه عبارت از اين است كه به جهت قوت عقلى پدر ، نگهدارى و تربيت بچه‌ها به عهده اوست ، پس نتيجه اين مىشود كه حق حضانت خنثى پس از فطام متعلق به پدر او مىشود . و اگر اين تمام شد ديگر نوبت به استصحاب حضانت مادر نمىرسد .\r\n\r\nاشكال بر « جواهر » و بيان مختار :\r\nبا توجه به اينكه طبق مبناى مشهور تمسك به عام در شبهه مصداقيه‌اش جايز نيست و مشتهر بين آنان اين است كه خنثى را طبيعت ثالثه نمىدانند ، لذا تمسك به عمومات در اينجا تمسك به عام در شبهه مصداقيه است ؛ كه معلوم نيست آيا پسر است يا دختر ؟ پس اين تمسك جايز نخواهد بود و لذا نوبت به استصحاب حالت سابقه كه حضانت مادر بر بچه در ايام رضاع است ، مىرسد و اگر كسى در شك در مقتضى ، اشكال در جريان استصحاب نكند ، اين استصحاب در اينجا\r\n\r\n","description":"","footnote":"","page_name":" 7970 ","page_number":285},
  {"content":"\r\n\r\nجارى مىشود و در صورت تمام ندانستن اجراء استصحاب در موارد شك در مقتضى ، چون عموماتى هم در كار نبود ، نوبت به قرعه مىرسد كه براى هر امر مشكلى است .\r\nو اما طبق نظر ما كه اولًا فرقى بين دختر و پسر نگذاشتيم و در قبل از طلاق به طور مطلق حضانت را حق پدر و پس از طلاق هم به طور مطلق حضانت را حق مادر دانستيم و ثانياً خنثى را طبيعت ثالثه مىدانيم ، نوبت به اشكال در تمسك به عام نمىرسد و بعد از اينكه عام‌هاى خاص زمين ماند ، به عام فوق كه ولايت پدر است تمسك مىشود و حق حضانت براى پدر ثابت مىشود .\r\n\r\nبحث پنجم : متولى حضانت با فوت پدر\r\nبراى قول به انتقال حق حضانت به مادر ، در صورت فوت پدر - كه مخالفى با آن پيدا نكردم - به وجوهى تمسك شده است كه به بررسى آنها مىپردازيم :\r\nالف - آيه شريفه ( واولواالارحام بعضهم اولى ببعض فى كتاب الله ) « 1 » : به اين آيه شريفه براى تقدم ام بر وصى پدر در حضانت بر ولد تمسك شده است .\r\nو فيه : ولى اين استدلال ناتمام است ؛ براى اينكه اين آيه حرفى در مورد اولى بودن و تقدم بعضى از اشخاص بر بعضى ديگر از اشخاص حىّ نيست ، بلكه مىگويد بعضى از ارحام كه زنده‌اند بر بعضى از ارحام كه مرده‌اند نسبت به خود ميت و تركه او اولويت دارد و الا به ترتب بين خود اولواالارحام كه زنده‌اند و اينكه كلام بر كدام مقدم است ، كارى ندارد . علاوه بر اينكه اگر مقصود اولويت بعضى از ارحام نسبت به بعضى ديگر باشد ، اجمال پيدا مىكند ؛ چون ممكن است دو هم طبقه با هم باشند مثل اخوه و اجداد كه اگر چه از نظر عرفى اجداد مقدم بر اخوه هستند ولى شرعاً با هم هم طبقه هستند . بنابراين براى تقدم مادر بر وصى پدر نمىتوان به اين آيه تمسك نمود .\r\n\r\n\r\n","description":"","footnote":"\r\n( 1 ) -\r\n","page_name":" 7971 ","page_number":286},
  {"content":"\r\n\r\nب - اجماع : اينكه مرحوم صاحب جواهر مىگويد « بلاخلاف اجده فيه » و شايد بعضى هم دعواى اجماع كرده باشند ، اگر چه شايد همين طور باشد ؛ چون مخالفى پيدا نكردم ، ولى اجماعى بودنش ثابت نيست و لذا براى تاييد خوب است .\r\nج - استدلال به روايات :\r\nروايات خوبى براى استدلال براى انتقال حق حضانت به مادر نه وصى ، وجود دارد كه عبارتند از :\r\n1 - صحيحه عبدالله بن سنان عن ابى عبدالله عليه السلام فى رجل مات و ترك امرأة و معها منه ولد فألقته على خادم لها فأرضعته ثم جاءت تطلب رضاع الغلام من الوصى ؟ فقال : « لها أجر مثلها و ليس للوصى ان يخرجه من حجرها حتى يدرك و يدفع اليه ماله » « 1 » .\r\n2 - اين روايت را كه متنش از « كافى » نقل شده است ، در « دعائم » هم نقل كرده است ، كما اينكه مرحوم شيخ هم آن را در « تهذيب » از ابن ابى عمير از بعض اصحاب به صورت مرسل نقل نموده است « 2 » ، و ما مرسلات ابن ابى عمير را بر خلاف مرحوم آقاى خويى و مرحوم آقاى خمينى كه قبول ندارند ، معتبر مىدانيم . در هر حال روايت ابن سنان مورد پذيرش همه است و دلالتش هم بر مطلب تمام است ، اگر چه مرحوم صاحب جواهر در اينجا آن را ذكر نكرده است و به ذكر مرسله ابن ابى عمير اكتفاء نموده است « 3 » .\r\nد - استدلال به اشفق و ارفق بودن مادر از وصى : يعنى چون مادر اشفق و ارفق از وصى نسبت به بچه است پس مناسبت دارد كه حق حضانت به او منتقل گردد .\r\nو فيه : اين وصف كه ذكر شد با أعقل بودن پدر كه وصى قرار داده است معارض است و نمىتواند سبب براى تقديم مادر بر وصى كه پدر آن را صلاح تشخيص\r\n\r\n\r\n","description":"","footnote":"\r\n( 1 ) - جامع احاديث الشيعه 26 : 505 ، الباب 54 من ابواب احكام الاولاد ، الحديث 1\r\n( 2 ) - جامع احاديث الشيعه 26 : 505 ، الباب 54 من ابواب احكام الاولاد ، ذيل الحديث 1\r\n( 3 ) - جواهر الكلام 31 : 293\r\n","page_name":" 7972 ","page_number":287},
  {"content":"\r\n\r\nداده است ، گردد .\r\nه - تمسك به استصحاب به ضميمه عدم قول به فصل : يعنى در صورتى كه پدر قبل از پايان رضاع بچه از دنيا برود با استصحاب حق حضانت براى مادر و عدم انتقال آن به وصى را اثبات مىكنيم و اما اگر پدر بعد از تعلق حق حضانت به او از دنيا برود ديگر راهى براى تمسك به استصحاب وجود ندارد ؛ چرا كه حق حضانت از مادر جدا شده است و حق پدر بود و پس از فوت او هم مشكوك است كه آيا به مادر منتقل مىشود يا به وصى . لكن با تمسك به قول به عدم فصل ، با توجه به تعلق حق حضانت در صورت اول به مادر به اقتضاء استصحاب ، در اين صورت هم حق حضانت براى مادر ثابت مىشود .\r\nو فيه : اولًا به اين عدم قول به فصل‌ها خيلى نمىتوان اطمينان كرد ؛ چرا كه در مسائلى كه عنوان نكرده‌اند تا ملاحظه شود كه در تفاصيل مسأله آيا عدم قول به فصل هست يا نه ؟ چگونه مىتوان آن را پذيرفت . و ثانياً همان طورى كه مكرّر گفته‌ايم ، ميزان عدم قول به فصل نيست ، بلكه قول به عدم فصل است و به عبارت ديگر ميزان اجماع بسيط است و اجماع مركب كه عدم قول به فصل است ، اعتبارى ندارد .\r\nو - تمسك به كلمه « أحق » در روايات : يعنى اينكه روايات دلالت مىكند كه پدر احق از مادر است معنايش اين است كه هر دو ذاتاً حق دارند منتها حق پدر ترجيح دارد . پس با فوت پدر و حق نداشتن او ، قهراً حق منتقل به طرف مرجوح كه مادر است مىشود .\r\nو فيه : كلمه احق بودن در موارد اطلاق آن در محاورات عرفيه دلالتى بر انحصار حق بين آنها نمىكند و نهايت آن دلالت بر وجود اقتضاء در هر دو طرف و مانع بودن اين نسبت به آن است و شاهدش اين است كه در « شرايع » و ساير كتب آمده است كه مسلم احق از كافر است و حرة احق از مملوك است ، در حالى كه اگر اين\r\n\r\n","description":"","footnote":"","page_name":" 7973 ","page_number":288},
  {"content":"\r\n\r\nمسلمان فوت كند و يا اين حرّه فوت كند آيا حضانت به كافر منتقل مىشود ، در حالى كه كفر مانعيت مطلقه دارد ؟ !\r\nحكم به انتقال به مادر حتى در صورت شوهر كردن او : مرحوم صاحب جواهر به اين وجه اخير براى قول به انتقال حق حضانت از پدر به مادر حتى در صورت شوهر كردن او استدلال نموده است كه ضعف آن بيان شد . و قول به انتقال به مادر در اين صورت اگر چه مورد قبول بسيارى از بزرگان مانند مرحوم علامه در « ارشاد » « 1 » و « تلخيص المرام » ، مرحوم فاضل مقداد در « تنقيح » ، مرحوم ابن شجاع قطان در « معالم الدين » ، شهيد ثانى در « مسالك » « 2 » ، صاحب مدارك در « نهاية المرام » « 3 » و مرحوم فيض در « مفاتيح » و فاضل اصفهانى رحمه الله در « كشف اللثام » « 4 » و همين طور ظاهر كلمات بسيارى از علماء ديگر هم هست كه در صورت ازدواج مادر هم باز حق حضانت به مادر مىرسد نه به وصى پدر ؛ براى اينكه حكم انتقال حق حضانت از پدر به مادر در صورت فوت پدر را ، بعد از مسأله سقوط حق حضانت از مادر در صورت ازدواج ذكر كرده‌اند . و اين گونه ذكر كردن از باب ذكر استثناء و يا قيود به دنبال جمله‌هاى متعدد است كه حداقل و قدر متيقن از آن - اگر قرينه‌اى بر خلاف نباشد - رجوع آن به جمله اخير است و لذا ظهور كلمات بزرگان عبارت از انتقال حق حضانت به مادر حتى بعد از تزويج است .\r\nولى اين حكم به نظر مشكل مىآيد ؛ چرا كه دو روايتى كه مورد استناد اين حكم بود اخذ به اطلاق آنها مشكل است و منصرف اليه آنها صورت عدم ازدواج مادر است و جهتش همان تعارض شوهردارى و عدم تناسب بين آن و بچه دارى است كه سابقاً هم به آن اشاره گرديد ، و دليل ديگرى بر اين الحاق وجود ندارد كه قابل استناد باشد .\r\n\r\n\r\n","description":"","footnote":"\r\n( 1 ) - ارشاد الاذهان 2 : 40\r\n( 2 ) - مسالك الافهام 8 : 427\r\n( 3 ) - نهاية المرام 1 : 470\r\n( 4 ) - كشف اللثام 7 : 550\r\n","page_name":" 7974 ","page_number":289},
  {"content":"\r\n\r\n\r\nبحث ششم : متولى حضانت با فوت والدين\r\nدر مورد اين كه پس از فوت والدين آيا كسى حق حضانت دارد يا نه ؟ در روايات فقط نسبت به خاله روايت ضعيفى وارد شده است و او را در حكم مادر قرار داده است كه قابليت استدلال ندارد . لذا از نظر روايات مسأله حق حضانت براى كس ديگرى ثابت نيست .\r\nو استدلال به آيه  ( وَ أُولُوا الْأَرْحامِ بَعْضُهُمْ أَوْلى بِبَعْضٍ ) *  براى انتقال حق حضانت هم قبلًا ضعف تمسك به آن گذشت .\r\nو اجماعى هم در كار نيست ، بلكه كلمات فقهاء در اينجا اختلاف زيادى با هم دارند : عده‌اى غير از ابوان كس ديگرى را ذكر نكرده‌اند ، بعضى مثل مرحوم ابن ادريس و صاحب مدارك رحمه الله ابوان و جدّ ابى را گفته‌اند و بعضى هم مثل مرحوم شيخ مفيد در « مقنعه » « 1 » علاوه بر جدّ ابى و در مرتبه پس از آن ، جدّ امى را هم ملحق كرده‌اند . البته اين احتمال هم در كلام او هست كه پس از آنها بقيه ارحام هستند ؛ كلامشان خيلى روشن نيست و بنابر قول به انتقال به ارحام باز هم اختلاف دارند كه آيا طبقات ارحام مطابق با ارث است يا خير ؟ پس به هر حال اجماعى در مسأله وجود ندارد . مقتضاى قاعده اين است كه كسى غير از ابوان حق حضانت ندارند و تعيين آن به عهده حاكم است كه هر كسى را كه بهتر از عهده تربيت برآيد ، براى اين كار تعيين نمايد و اگر حاكم نبود ، نوبت به عدول مؤمنين مىرسد .\r\n\r\nبحث هفتم : قابليت اسقاط حق حضانت\r\nمرحوم صاحب جواهر اين بحث را در اول مباحث حضانت از صاحب رياض رحمه الله آورده است كه آيا حق حضانت از حقوق قابل اسقاط است يا اينكه از قبيل ولايت پدر يا جد يا حاكم بر مال يا نكاح است كه قابل اسقاط نيست ؟ « 2 »\r\nقبل از شهيد ثانى به كسى برخورد نكردم كه اين مسأله را عنوان كرده باشد ، و به\r\n\r\n\r\n","description":"","footnote":"\r\n( 1 ) - المقنعة : 531\r\n( 2 ) - جواهر الكلام 31 : 284\r\n","page_name":" 7975 ","page_number":290},
  {"content":"\r\n\r\nدنبال شهيد ثانى در « شرح لمعه » « 1 » عين عبارت شهيد ثانى را مرحوم صاحب رياض با يك تغيير جزيى در آخر - كه وجود و عدمش دخالتى ندارد - آورده است ، و هر دوى آنها گفته‌اند كه اين از حقوق است و صاحب رياض هم به دنبال شهيد ثانى متمايل به قابل اسقاط بودن آن شده است و وجه آن را عدم دليل بر لزوم تصدى حضانت از جانب آنها و اينكه اصل عبارت از عدم وجوب است دانسته است ، و از شهيد اول هم قول به قابل اسقاط بودن حق حضانت را استظهار نموده است ؛ چرا كه شهيد اول مىگويد : اگر مادر از حضانت امتناع كرد ، حضانت از براى پدر مىشود و اگر او هم امتناع ورزد مجبورش مىكنند كه آن را انجام بدهد « 2 » . ولى ظاهراً اين استظهار تمام نيست ؛ براى اينكه حكم به انتقال حق حضانت در صورت امتناع مادر ، دليل بر جواز امتناع از جانب مادر نمىشود ، بلكه با حرمت آن هم مىسازد .\r\nبله اصل اين مطلب كه دليلى بر لزوم تصدى حضانت بر او نداريم حرف تمامى است ، بلكه ظواهر روايات مسأله اين است كه اين حق از حقوقى است كه الزامى نيست و پدر و مادر مىتوانند از حق خود گذشته و آن را به ديگرى واگذار كنند .\r\nمثلًا در روايت ايوب بن نوح مىگويد : تا هفت سال حق حضانت با زن است مگر اينكه بخواهد آن را به ديگرى واگذار نمايد و در نقل « سرائر » آمده است كه « فكتب :\r\nاذ اصار له سبع سنين فان أخذه فله و ان تركه فله » « 3 » يعنى مرد مىتواند از حق حضانت خود استفاده كند و يا اين كه از آن استفاده نكند .\r\nو همين طور در روايت داود بن حصين كه مىفرمايد : اگر مادر بيشتر از ديگران طلب اجرت كند ، پدر مىتواند بچه را براى شير دادن به ديگرى بسپارد . دليل بر جواز اسقاط حق حضانت است و الا بايد مىفرمود كه اين كار مادر خلاف شرع\r\n\r\n\r\n","description":"","footnote":"\r\n( 1 ) - شرح اللمعة 5 : 464\r\n( 2 ) - رياض المسائل 10 : 529\r\n( 3 ) - جامع احاديث الشيعة 26 : 515 ، الباب 58 من ابواب احكام الاولاد ، الحديث 5\r\n","page_name":" 7976 ","page_number":291},
  {"content":"\r\n\r\nاست و بايد با قيمتى كه ديگران قبول مىكنند او هم بپذيرد تا اينكه سقوط اين حق نسبت به او لازم نيايد .\r\nبلكه دليلى بر عدم جواز اسقاط اين حق و واگذارى آن به شخص ثالث و غير پدر و مادر هم ، وجود ندارد ؛ چرا كه احق بودن به اين معناست كه ديگران حق مزاحمت با او را ندارند و اما معنايش اين نيست كه اينها حق اسقاط اين حق و تفويض آن به ديگران را ندارند .\r\nو از رواياتى هم كه در مورد حقوق بچه وارد شده است كه مثلًا اسم خوب بگذارد ، از او گذشت كند و . . . ظهورى در اين باره و اينكه حق حضانت و تربيت از حقوق الزامى است به دست نمىآيد .\r\n« * والسلام * »\r\n\r\n","description":"","footnote":"","page_name":" 7977 ","page_number":292},
  {"content":"\r\n\r\n\r\n7 / 3 / 1386 دوشنبه‌درس شمارهء ( 1021 - 1018 ) كتاب النكاح / سال نهم\r\nبسم الله الرحمن الرحيم\r\n\r\nنفقه زوجيت\r\nنفقه به يكى از اسباب سه گانه : زوجيت ، قرابت و ملك ، واجب مىگردد . بر وجوب نفقه زوجيت كه مورد بحث ما است كتاب و سنت و اجماع قائم بوده و بحث چندانى ندارد . ليكن مسأله داراى شرايط و فروعى است كه نيازمند بحث و بررسى است .\r\n\r\nشرايط وجوب نفقه زوجيت\r\nمرحوم صاحب شرايع براى وجوب نفقه زوجه دو شرط ذكر كرده و مىفرمايد :\r\n« الشرط اثنان : الاول : ان يكون العقد دائماً . الثانى : التمكين الكامل و هو التخلية بينها و بينه بحيث لاتخص موضعاً و لاوقتاً . فلو بذلت نفسها فى زمان دون زمان او فى مكان دون آخر مما يسوغ فيه الاستمتاع لم يحصل التمكين » « 1 » .\r\nنخستين شرط براى وجوب نفقه اين است كه عقد دائم باشد ، زيرا در عقد انقطاعى نفقه بر زوج واجب نيست . شرط دوم آن است كه زوجه در همه امورى كه در استمتاعات زوج دخيل است ، به طور كامل تمكين نموده و در هيچ زمان يا مكانى مانع وى نگردد . بنابراين چنانچه در يك زمان خاص يا يك مكان خاصى از استمتاعات او ممانعت نمايد ، شرط لازم و تمكين كامل حاصل نشده و قهراً نفقه نيز واجب نمىگردد .\r\nمرحوم شهيد ثانى در مسالك مكان را در اينجا به بدن نيز تعميم داده و فرموده\r\n\r\n\r\n","description":"","footnote":"\r\n( 1 ) - شرايع الاسلام ، ج 2 ، ص 347\r\n","page_name":" 7978 ","page_number":293},
  {"content":"\r\n\r\nاست : ممكن است بذل نفس به هر شكلى كه زوج خواهان آن باشد در تحقق تمكين مدخليت داشته باشد .\r\nالبته اين تعميم خلاف ظاهر است و معلوم نيست مراد مرحوم محقق از « مكان » مفهومى با اين توسعه باشد . ليكن اصل مطلب درست است و زوجه بايد به هر شكلى كه استمتاع از آن متعارف است ، آماده بوده و به طور كامل تمكين نمايد .\r\nصاحب شرايع سپس مىافزايد :\r\n« و فى وجوب النفقة بالعقد او بالتمكين تردد ، اظهره بين الاصحاب وقوف الوجوب على التمكين » .\r\nروشن نيست كه آيا وجوب نفقه ، متوقف بر تمكين است يا بر عقد توقف دارد ، ليكن اظهر بين اصحاب آن است كه متوقف بر تمكين است . با اينكه شرطيت تمكين را در صدر عبارت مسلم و مقطوع فرض كرده ، در اينجا آن را مردد دانسته است .\r\nتفاوت صدر و ذيل و مراد ايشان از تمكين مقطوع و تمكين مردد چيست و چگونه مىتوان بين اين دو جمع نمود ؟\r\n\r\nراههاى جمع بين صدر و ذيل كلام صاحب شرايع\r\n1 - از جمله راه‌هايى كه در اين ارتباط مطرح گرديده ، معنايى است كه شهيد ثانى در مسالك بيان فرموده و صاحب جواهر نيز به تبع ايشان به آن قائل شده است .\r\nمرحوم شهيد مىفرمايد : ممكن است مقصود از تمكين مقطوع در صدر ، تمكين شأنى بوده و مراد از تمكين مردد در ذيل ، تمكين فعلى باشد . يعنى بحث در ذيل در اين است كه آيا براى وجوب نفقه ، علاوه بر شرطيت تمكين شأنى ، تمكين فعلى نيز معتبر است يا تحقق عقد با مجرد تمكين شأنى براى آن كافى است ؟ چه آنكه اين دو از يكديگر قابل تفكيك بوده و ممكن است متعلق نفى و اثبات و ترديد و قطعيت ، دو مطلب جداگانه و متمايز باشد .\r\n\r\n","description":"","footnote":"","page_name":" 7979 ","page_number":294},
  {"content":"\r\n\r\n2 - راه ديگرى كه ممكن است به وسيله آن بين صدر و ذيل جمع نمود اين است كه بگوييم : مراد از تمكين مقطوع در صدر ، اصل تمكين است كه به يكى از دو صورت « تمكين على نحو الاجمال » يا « تمكين بقائى » قابل تصور است . به اين معنا كه تمكين اجمالى ( اعم از بقائى يا حدوثى ) و يا تنها تمكين بقائى به طور مسلم شرط وجوب نفقه است .\r\nاما در ذيل ترديد در اين است كه آيا علاوه بر تمكين بقائى ، حدوثاً نيز تمكين لازم است يا خير ؟\r\nمراد از تمكين بقائى كه با عقد و عقد نشوز تحقق مىيابد و نشوز هم به نحو شرط متأخر مانع آن است ، به اين معناست كه بايد مانند موقعى كه عروسى مىكند و به خانه شوهر مىرود ، در طول زمان بقاء زواج و مدت استمرار زوجيت ، در صورت درخواست شوهر تمكين نمايد تا نفقه واجب باشد .\r\nولى تمكين حدوثى به معناى آن است كه آيا نفقه از آغاز حدوث تمكين واجب مىشود ، كه بر اساس آن چون فعلًا تمكين محقق نشده ، نفقه نيز واجب نخواهد بود ، يا پيش از آن نيز واجب است ؟\r\n3 - احتمال ديگر براى جمع بين صدر و ذيل آن است كه بگوييم : با توجه به اينكه شرط مىتواند داراى دو اطلاق - يكى به شكل شرط مقارن و ديگرى به نحو اعم از شرط مقارن و شرط متأخر - باشد ، لذا ممكن است مراد در صدر كه مقطوع و يقينى است اصل شرطيت اعم از شرط مقارن يا شرط متأخر باشد ، ولى در ذيل ترديد در اين است كه آيا شرط تمكين به نحو مقارن است يا خير ؟\r\nبر اساس اين احتمال ، معناى ذيل عبارت شرايع اين است كه آيا نفقه زن با عقد واجب مىشود ؟ و به عبارت ديگر آيا تمكين به نحو . جامع اعم از مقارن يا متأخر شرط است تا در نتيجه - نظر به اينكه به حسب ظاهر زن مطيع و فرمانبردار است و هنگامى كه به منزل شوهر مىرود تمكين خواهد كرد - هم اكنون تمكين به نحو\r\n\r\n","description":"","footnote":"","page_name":" 7980 ","page_number":295},
  {"content":"\r\n\r\nشرط متأخر حاصل بوده و نفقه او بر شوهر واجب باشد ؟\r\nيا آنكه با عقد واجب نمىشود بلكه چون تمكين به نحو شرط مقارن دخيل است ، هنگام انعقاد عقد كه هنوز به منزل شوهر نرفته ، شرط حاصل نبوده و نفقه واجب نمىباشد ؟\r\n4 - راه ديگر براى جمع بين صدر و ذيل مبتنى بر مبحثى است كه در اصول در مورد اتحاد يا اختلاف ظرف وجوب و ظرف واجب مطرح است .\r\nظرف وجوب با ظرف واجب ممكن است يكسان فرض شده و فاصله زمانى بين آن دو وجود نداشته باشد ، يعنى اصل وجوب همزمان با تكليف واجب بر ذمه مكلف بار شود و پيش از آن هيچ حكم تكليفى براى آن كار وجود نداشته باشد .\r\nبنابراين مثلًا همچنان كه ظرف نماز جمعه ، روز جمعه است ، ظرف وجوب آن نيز روز جمعه است و روزهاى قبل از جمعه ، وجوب بالفعلى در كار نبوده و هيچ تكليفى متوجه مكلف نخواهد بود و طبعاً تهيه هيچ يك از مقدمات آن نيز شرعاً لازم نيست .\r\nاما ممكن است زمان وجوب و زمان واجب ، مختلف فرض شود . مثل اينكه در روز پنج شنبه ، حكم تكليفى وجوب نماز جمعه بالفعل متوجه مكلف باشد ، در حالى كه واجب آن متأخر و مربوط به روز جمعه است . در اين صورت پيش از روز جمعه نيز تهيه بعضى از مقدمات بر عهده مكلف لازم خواهد بود .\r\nبر اين اساس در بحث جارى براى جمع بين صدر و ذيل عبارت شرايع مىتوان براى وجوب نفقه دو اطلاق در نظر گرفت : يكى وجوب بالفعل و ديگرى وجوب اعم از بالفعل و متأخر .\r\nآنچه كه در صدر به آن اشاره شده ، وجوب نفقه اعم از بالفعل و متأخر است .\r\nيعنى اگر تمكينى حاصل شود ، وجوب نفقه صرف نظر از اينكه بالفعل باشد يا متأخر ، قطعى خواهد بود . اما آنچه در ذيل مطرح گرديده ، وجوب بالفعل نفقه\r\n\r\n","description":"","footnote":"","page_name":" 7981 ","page_number":296},
  {"content":"\r\n\r\nاست كه معناى عبارت ذيل با توضيح چنين خواهد شد :\r\nدر اينكه وجوب بالفعل نفقه با عقد حاصل مىشود ( كه در نتيجه ، الان هم كه تمكين صورت نگرفته و واجب نيز بعداً تحقق مىيابد ، پرداخت نفقه لازم باشد ) يا با تمكين ( كه نتيجتاً پيش از آن تكليفى متوجه مكلف نباشد ) ترديد وجود دارد .\r\nاظهر بين اصحاب آن است كه وجوب فعلى متوقف بر تمكين است .\r\n5 - توجيه ديگر براى جمع بين صدر و ذيل آن است كه - فارغ از آنكه وجوب فعلى نفقه را مشروط به تمكين دانسته و وجوب نفقه را روز به روز و متعاقب تمكين بر عهده شوهر بدانيم - قائل شويم : منظور از « وجوب النفقة » در ذيل وجوب وضعى و دينيت است و بگوييم : اصل دينيت - اعم از اينكه مانند خود وجوب تكليفى روز به روز بر ذمه شوهر بيايد يا بالفعل و حالّ بوده و از آغاز عقد وجود داشته باشد - مشروط به تمكين بوده و قطعى است كه در صدر على نحو الاجمال به آن اشاره شده است . اما ترديد در ذيل در دينيت بالفعل است كه آيا با عقد مىآيد يا آنكه با تمكين محقق مىگردد .\r\n\r\nذكر يك نكته و نظر استاد مدظله\r\nبا اين همه ، آنچه كه به عقيده ما رعايت آن بر طرفين لازم است و شأنيت يا فعليت اقدام از سوى هر يك از دو طرف تفاوتى در حكم ايجاد نمىكند ، اين است كه مانند تمام معاوضات ، هنگامى كه در يكى از طرفين شأنيت پرداخت عوض يا معوض وجود داشته باشد ، همين شأنيت براى وجوب پرداخت از جانب طرف مقابل كافى است ، و او نمىتواند بگويد : تا تو پرداخت نكنى من به آن اقدام نخواهم كرد .\r\nدر بحث جارى ممكن است منظور از شرطيت تمكين براى وجوب نفقه به همين معنا باشد . بنابراين اگر تمكين نياز به گذشت زمان داشته باشد ، شوهر نمىتواند از پرداخت نفقه امتناع ورزد . همچنان كه زن در صورت درخواست\r\n\r\n","description":"","footnote":"","page_name":" 7982 ","page_number":297},
  {"content":"\r\n\r\nشوهر نمىتواند خوددارى كرده و بگويد : نفقه را بده تا تمكين نمايم .\r\nآنچه مسلم است اين است كه رعايت اين مقدار براى طرفين ضرورى است و شأنيت و فعليت اقدام از سوى دو طرف حكم واحد را خواهد داشت .\r\n\r\nمسأله‌اى متفرع بر بحث جارى\r\nيكى از مسائلى كه مرحوم شهيد در مسالك بر مسأله مورد بحث متفرع كرده ، عدم جريان استصحاب روى برخى از فروض است « 1 » .\r\nايشان مىفرمايد : بنابر آنكه وجوب نفقه و دينيت را به وسيله عقد ثابت دانسته و نشوز را مانع و مسقط به حساب آوريم ، و به عبارت ديگر دينيت را حدوثاً ثابت دانسته و قائل شويم بقاءاً به وسيله نشوز از بين مىرود ، در اين صورت چنانچه بين زن و شوهر در مورد تحقق نشوز يا عدم نشوز اختلاف پيدا شود و نتوانيم حقيقت امر را به دست آوريم ، نظر به اينكه اصل وجوب و دينيت با عقد ثابت شده و سقوطش مشكوك است ، مقتضاى استصحاب ، بقاى وجوب نفقه و عدم تحقق نشوز است .\r\nولى چنانچه تمكين را شرط وجوب دانسته و آن را دخيل در تتميم اقتضاء بدانيم و نشوز را از قبيل مانع به حساب نياوريم ، و به عبارت ديگر ، تمكين در وقت را دخيل در استمرار وجوب دانسته و تداوم مالكيت نفقه را تا هنگامى بدانيم كه - مانند زمان عروسى - زن با درخواست شوهر موافقت و تمكين نمايد و اگر مخالفت كند آن را از نظر اقتضا محدود و متوقف به حساب آوريم ، در اين صورت چنانچه در مورد نشوز و عدم نشوز شك و اختلاف پيدا شود ، نظر به اينكه نشوز از قبيل مانع نيست بلكه اصل مالكيت و استمرار وجوب نفقه از جهت اقتضا مشكوك است ، لذا اگر مانند مرحوم شيخ و عده‌اى ديگر شك در مقتضى را حجت ندانيم قهراً استصحاب در مورد استمرار وجوب نفقه و مالكيت دين جارى نخواهد بود .\r\n\r\n\r\n","description":"","footnote":"\r\n( 1 ) - اين مسأله به عنوان يكى از ثمرات بحث جارى همراه با نظر استاد مدظله در آينده تكرار خواهد شد\r\n","page_name":" 7983 ","page_number":298},
  {"content":"\r\n\r\n\r\nنقطه نظرى از فاضل مقداد\r\nمرحوم فاضل مقداد در تنقيح تعبيرى دارد كه نوعاً از آن غفلت مىشود و ظاهراً بر خلاف كلمات قوم است و گويا ايشان در آن متفرد است .\r\nايشان بعد از آنكه اصل تمكين را در وجوب نفقه معتبر دانسته ، مىگويد ثمراتى را كه بزرگان براى مسأله ذكر كرده‌اند بر اساس اعتبار تمكين به يكى از دو نحو شرطيت و سببيت مىباشد . كه آيا اين اعتبار به كدام يك از دو نحو است ؟ به نحو شرطيت يا سببيت ؟ كه در بسيارى موارد بنابر شرطيت نفقه واجب ولى بنابر سببيت واجب نمىباشد .\r\nولى مطلب ايشان ظاهراً بر خلاف كلمات قوم است ، زيرا كسانى كه قائل به اعتبار تمكين شده‌اند اين مطلب را عنوان نكرده‌اند . بلكه اعتبار تمكين در كلمات آنان اعم از اين است كه توقف وجوب نفقه بر آن به نحو توقف المشروط على الشرط يا توقف المسبب على السبب باشد . در برابر كسانى كه تمكين را معتبر ندانسته ، بلكه تنها عدم نشوز را اعتبار داده‌اند .\r\n\r\nتحقيق درباره شرطيت تمكين و عدم النشوز\r\nبزرگان اين مطلب را كه آيا تمكين شرط وجوب نفقه است يا نشوز مانع آن است مطرح كرده و ثمراتى نيز بر آن مترتب ساخته‌اند .\r\nاعتبار تمكين را به مشهور نسبت داده‌اند . عده‌اى نيز آن را شرط نمىدانند . از قدماء صاحب سرائر آن را شرط ندانسته و ميزان را عدم النشوز مىداند . مرحوم سبزوارى صاحب كفايه نيز همين را قائل شده و مىگويد : لعله الأقرب . حدائق هم عدم النشوز را اظهر دانسته و بر آن اصرار مىورزد .\r\nجماعتى نيز در مسأله ترديد دارند . مرحوم محقق در شرايع ترديد دارد و مىفرمايد : اظهر در بين اصحاب اعتبار تمكين است . مرحوم علامه در قواعد تعبير « فيه اشكال » مىآورد . در تحرير هم خودش نظر نداده و مىگويد : مشهور قائل به\r\n\r\n","description":"","footnote":"","page_name":" 7984 ","page_number":299},
  {"content":"\r\n\r\nاعتبار تمكين هستند ، سپس بر اساس نظر مشهور تفريع مىكند . مسالك نيز كلام اصحاب را نقل كرده ولى در ادله آنان مناقشه مىنمايد . فاضل مقداد هم در تنقيح ترديد دارد و مىفرمايد : ادله داراى اجمال است .\r\nدر كفايت ادله براى اثبات مدعا نيز تعابير مختلفى آمده است . عده‌اى قائل به اجمال ادله شده و سراغ اصل رفته‌اند . فاضل مقداد در تنقيح ، صاحب مدارك در نهاية المرام ، كاشف اللثام و صاحب رياض همگى مدعى اجمال هستند . مرحوم علامه در يكى از فروع مسأله مىفرمايد : انّ الزوج الكبير لانفقة عليه للزوجة الصغيرة لانّ المناط فى وجوب الانفاق على الزوجات التمكين التام المستند الى العقد الصحيح و هو غير معلوم الثبوت هنا . كه ظاهراً ترديد دارد . و گويا مىخواهد به اصل تمسك كند .\r\nبسيارى از قدماء هم مسأله را عنوان نكرده و نظر آنان چندان روشن نيست . مثلًا از مقنعه مرحوم شيخ مفيد ، مراسم سلار ، نهايه مرحوم شيخ و كافى مرحوم ابى الصلاح در مورد بحث نفياً و اثباتاً چيزى به دست نمىآيد گرچه فروعى بر مسأله تفريع كرده‌اند .\r\n\r\nردّ وجود اجماع بر اعتبار تمكين\r\nهمانطور كه عرض شد اعتبار تمكين را به مشهور نسبت داده‌اند ، بلكه ادعاى اجماع نيز بر آن شده و مرحوم صاحب رياض از كلام شهيد ثانى در شرح لمعه وجود اجماع بر اعتبار تمكين را استظهار كرده است . ولى تا آنجا كه ما به اقوال مراجعه كرده‌ايم مسأله اجماعى نيست و نبايد آن را از نظر قدماء و متأخرين اجماعى فرض كرد .\r\nپيش از زمان صاحب رياض مسأله اختلافى بوده و ايشان نخستين بار ادعاى اجماع را مطرح ساخته است .\r\nاز ميان قدماء كه ما برخورد كرده‌ايم ، مرحوم ابن ادريس يكى از كسانى است كه تمكين را معتبر ندانسته و صريحاً ميزان در وجوب نفقه را عقد و مسقط آن را نشوز\r\n\r\n","description":"","footnote":"","page_name":" 7985 ","page_number":300},
  {"content":"\r\n\r\nدانسته است ، همچنان كه نفقه صغيره را بر زوج كبير - با اينكه تمكينى نكرده - به نفس عقد واجب مىداند . گرچه برخى از آقايان كلام ايشان را متهافت دانسته و اشكال كرده و گفته‌اند : ايشان در يك جا به اعتبار تمكين قائل شده و در جاى ديگر نشوز را مانع شمرده و اين دو مطلب با يكديگر سازگارى نداشته بلكه با مبناى خود ابن ادريس نيز ناسازگار است . ليكن به نظر ما اشكال آنان وارد نيست . زيرا ايشان كه ميزان را مانعيت نشوز مىداند ، به اعتبار تمكين تقديرى نيز - كه در كلام مرحوم محقق در شرايع و مرحوم علامه در قواعد هم آمده است - معتقد است .\r\nچون ترديدى نيست كه زن بايد درخواست شوهر را اجابت كرده ، در برابر خواسته او تسليم گردد و الّا وجوب نفقه وى ساقط خواهد شد و اين همان تمكين تعليقى يا تقديرى است كه مساوق با عدم النشوز بوده و غير از تمكين بالفعل است كه مورد اصلى بحث ما است . به همين جهت بنابر نظر ايشان بانويى كه در فاصله عقد و زفاف با درخواستى از جانب شوهر خود مواجه نگشته و قهراً تمكين بالفعل از وى تحقق نيافته است ، نظر به اينكه از تمكين تقديرى برخوردار است و در صورت درخواست شوهر تسليم وى مىشده ، نفقه او همچنان بر شوهر واجب خواهد بود .\r\nدر مسأله زن صغيره‌اى كه از شوهر كبير خود تمكين نمىكند نيز - كه البته جايز هم نيست و نبايد تمكين كند - ايشان ( مرحوم ابن ادريس ) مىفرمايد : چون نفقه با عقد واجب شده و نشوز مانع آن است لذا وجوب نفقه همچنان لازم و باقى خواهد بود .\r\nالبته بسيارى از سابقين مثل مرحوم شيخ مفيد و مرحوم سيد مرتضى اين مسأله را عنوان نكرده‌اند ليكن در مقنعه مفيد تعبيرى وجود دارد كه با كلام و نظر مرحوم ابن ادريس سازگار است .\r\nدر مقنعه مىفرمايد : پس از آنكه زن مهريه را گرفت وظيفه دارد در برابر مطالبه\r\n\r\n","description":"","footnote":"","page_name":" 7986 ","page_number":301},
  {"content":"\r\n\r\nشوهر تمكين كرده و امتناع نورزد و چنانچه امتناع كند ناشزه محسوب شده و حق نفقه او ساقط مىشود .\r\nنظير تعبير شيخ مفيد مبنى بر سقوط حق نفقه از ناشزه در كلمات قدماى ديگر نيز هست . در متأخرين نيز برخى مانند مرحوم سبزوارى در كفايه قول مانع بودن نشوز را با تعبير لعله الاقرب تأييد كرده‌اند . مرحوم صاحب حدائق نيز بر اين نظر تأكيد دارد .\r\n\r\nتوضيحى درباره كلام شهيد ثانى در مسالك\r\nاين مبحث در ايضاح و شرح لمعه تا حدودى و در مسالك مفصل‌تر مورد بررسى قرار گرفته است . مرحوم صاحب رياض و مرحوم صاحب جواهر نيز با تفصيل بيشترى به آن پرداخته‌اند . نظر به اينكه برخى از عبائر مسالك نيازمند توضيح است آن را مىخوانيم . ايشان مىفرمايد :\r\n« اعلم انّ الشىء قد يثبت فى الذمه و يتأخّر وجوب تسليمه كالدين المؤجّل » .\r\nيعنى وضع و تكليف لزوماً هميشه با هم نيستند ، لذا ممكن است چيزى وضعاً ثابت شود در حالى كه متعلق تكليف ، متأخر از آن باشد .\r\n« ولاخلاف فى انّ وقت التسليم فى النفقة صبيحة كل يوم و فى الكسوة اول الصيف و الشتاء ، و ذلك بعد حصول التمكين . و الخلاف فى وقت ثبوتها فى الذمه » .\r\nايشان دعواى لاخلاف مىكند كه وجوب تسليم مربوط به بعد از حصول تمكين است . از اين كلام مىتوان استفاده كرد كه اگر بين عقد و زفاف فاصله شود و مثلًا تا هنگام عروسى يك سال به طول انجامد ، گرچه ناشزه بر زن صدق نمىكند ليكن بنابر هر مبنايى قطعاً وجوب تسليم نفقه بر مرد ثابت نيست و كسانى هم كه نشوز را مانع دانسته و گفته‌اند وجوب با عقد ثابت مىشود ، در واقع قائل به ثبوت وجوب وضعى هستند و پيش از حصول تمكين ، پرداخت نفقه را لازم نمىدانند ، بلكه معتقدند كه مخارج طول سال سلفاً به صورت دين بر ذمه زوج واجب بوده و\r\n\r\n","description":"","footnote":"","page_name":" 7987 ","page_number":302},
  {"content":"\r\n\r\nاو بايد پس از عروسى و حصول تمكين ، مخارج سال گذشته را بپردازد و ذمه خود را فارغ سازد .\r\n« ولاريب فى انّ للنفقة تعلقاً بالعقد و التمكين جميعاً فانها لاتجب قبل العقد ولو نشزت بعد العقد لم تطالب بالنفقة » .\r\nيعنى عقد و تمكين ، وضعاً و تكليفاً در وجوب نفقه نقش داشته و مؤثرند لذا همچنان كه پيش از عقد واجب نيست ، بعد از عقد نيز با نشوز و عدم تمكين ساقط مىشود و زن نمىتواند از شوهر خود مطالبه نفقه نمايد . زيرا تمكين در استمرار وجوب نفقه دخيل است . و حكم اين دو مورد واضح و بى اشكال است .\r\n« و اختلف فى انها بم تجب ؟ فقيل بالعقد كالمهر لابالتمكين ، لدلالة الادلة السابقة على وجوبها للزوجة من غير تقييد » .\r\nدر عين حال كه عقد و تمكين هر دو در وجوب نفقه نقش دارند ، اختلاف شده كه آيا نفقه به وسيله كدام يك از آن دو واجب مىشود . برخى گفته‌اند : وجوب وضعى نفقات به وسيله تمكين نيست بلكه مانند مهر به وسيله عقد بر ذمه زوج مىآيد . زيرا اولًا : اطلاقات ادله بدون تقييد است و دلالت دارد بر اينكه با اجراى عقد ، عنوان زوجه بر زن صدق مىكند و در فاصله عقد و زفاف - ولو از جانب شوهر تقاضايى نشده تا تمكين يا نشوز محقق گردد - نفقه زن واجب است ، گرچه وجوب تكليفى و تسليم آن متأخر باشد .\r\n« غاية انّ النشوز لما ثبت انه مانع من وجوب الانفاق كان الشرط عدم ظهور المانع . فمالم يوجد المانع يستمر الوجوب المعلق على الزوجية الحاصلة بالعقد . فالعقد مثبت و النشوز مسقط . ولانها تجب للمريضة و الرتقاء » .\r\nاصل حدوث وجوب نفقه با عقد حاصل مىشود ، ليكن چنانچه نشوز را مانع بدانيم ، عدم ظهور مانع ، شرط استمرار وجوب خواهد بود . لذا تا هنگامى كه نشوز حاصل نشده اين وجوب استمرار خواهد داشت .\r\n\r\n","description":"","footnote":"","page_name":" 7988 ","page_number":303},
  {"content":"\r\n\r\nثانياً : قطع نظر از اطلاقات ادله هم مىدانيم كه اگر به واسطه بيمارى يا مثلًا در اثر رتق ، مباشرت با زن ممكن نباشد - با اينكه اظهر افراد تمكين ، وقاع در قبل است و وقاع و تمكين از چنين زنى كه نشوزى ندارد متصور نيست - مع ذلك نفقه‌اش واجب است و از اين معلوم مىشود كه تمكين شرط نيست بلكه وجوب نفقه به وسيله عقد محقق مىگردد ، و نشوز تنها مسقط آن است .\r\n« وقيل لاتجب بالعقد مجرداً بل بالتمكين . لان المهر يجب به و العقد لايوجب عوضين مختلفين . و لان النفقة مجهولة الجملة و العقد لايوجب مالًا مجهولًا » .\r\nدر برابر كسانى كه وجوب نفقه را به عقد مستند مىدانستند ، برخى آن را ناتمام دانسته و وجوهى براى شرطيت تمكين ذكر كرده‌اند و گفته‌اند : لازمه وجوب نفقه به وسيله عقد دو اشكال قواعدى است : يكى آنكه براى يك معوض ( / بضع ) دو عوض ( / مهر و نفقه ) قرار مىگيرد و اين ممكن نيست و يك معوض نمىتواند دو عوض داشته باشد . بنابراين آنچه كه در برابر بضع قرار مىگيرد و با عقد لازم مىشود همان مهر است و نفقه ربطى به عقد نداشته و با تمكين لازم مىگردد .\r\nديگر آنكه چون نفقه افراد به تناسب نيازهاى فردى ، زمان‌ها ، مكان‌ها و عوامل مختلف ديگر متفاوت است ، لازمه وجوب نفقه به وسيله عقد آن است كه براى معوض ، امر مجهولى عوض قرار گيرد و اين نيز صحيح نيست .\r\n« و لما روى ان النبى صلى الله عليه و آله تزوج و دخل بعد سنتين و لم ينفق الّا بعد دخوله . ولقوله صلى الله عليه و آله :\r\nاتقوالله فى النساء فانهن عوار عندكم اتخذتموهن بأمانة الله و استحللتم فروجهن بكلمة الله و لهن عليكم رزقهن و كسوتهن بالمعروف » .\r\nعمل رسول مكرم اسلام صلى الله عليه و آله و كلام آن بزرگوار نيز بر خلاف اين بوده و شاهد بر آن است كه وجوب نفقه به تمكين است نه به عقد . زيرا اولًا طبق نقل روايت ، حضرتش پس از دو سال با زوجه خود مباشرت نموده و نفقه او را صرفاً پس از دخول پرداخته‌اند . ثانياً خود آن حضرت پيش از بيان وجوب نفقه زنان فرموده‌اند :\r\n\r\n","description":"","footnote":"","page_name":" 7989 ","page_number":304},
  {"content":"\r\n\r\nآنان عاريه‌هايى در دست شما هستند . و با توجه به تعبير « انهن عوارعندكم » مىتوان گفت كه « عوار » تنها بر زنانى صادق است كه به خانه شوهر رفته و تمكين نموده باشند . پس نفقه و لباس آنان نيز هنگامى واجب مىشود كه نزد شوهرها رفته باشند .\r\nلذا قائلين به شرطيت تمكين از كلام حضرت استفاده كرده و گفته‌اند : « اوجب لهن اذا كنّ عند الرجال و هو يدلّ على التمكين » .\r\nناگفته نماند كه استدلال به عمل پيامبر صلى الله عليه و آله و كلام آن بزرگوار در ايضاح فخرالمحققين نيز آمده است .\r\n« و لانّ الاصل برائة الذمه من وجوب النفقة ، خرج منه حالة التمكين بالاجماع فيبقى الباقى على الاصل » .\r\nمرحوم شهيد در ادامه كلام خود استدلال قائلين به شرطيت تمكين را چنين بيان فرموده كه با تمسك به اصل نيز مىتوان ثبوت وجوب نفقه با عقد را منتفى دانست . يعنى اگر در خلال فاصله بين عقد و زفاف كه هنوز عروسى نكرده‌اند ، شك كنيم كه آيا نفقه واجب است يا خير ، نظر به اينكه وجوب نفقه ، اصلش مشكوك است و قدر مسلم آن پس از تمكين است ، مقتضاى اصل ، برائت ذمه بوده و وجوب نفقه قبل از تمكين منتفى مىگردد . آنگاه مىفرمايد :\r\n« و فى جميع هذه الادلة نظر لانّ عدم ايجاب العقد عوضين مختلفين و عدم ايجابه مالًا مجهولًا مجرد دعوى او استبعاد قد دلّ الدليل على خلافها فانّ الايات الدالة على وجوب الانفاق على الزوجة من غير تقييد تدل على انّ العقد اوجب النفقة على ذلك الوجه . و اىّ مانع من ايجاب العقد امرين مختلفين كما فى شراء الدابة و المملوك ؟ فان العقد يوجب الثمن كالمهر و يوجب الانفاق المجهول من غير شرط اجماعاً . و عدم انفاق النبى صلى الله عليه و آله قبل الدخول - لو سلم - لايدل على عدم الوجوب باحدى الدلالات والخبر يدلّ على خلاف مطلوبكم . . .\r\nو اما اصالة البرائة فانما تكون حجة مع عدم دليل ناقل عنه لكنه موجود هنا بالعمومات\r\n\r\n","description":"","footnote":"","page_name":" 7990 ","page_number":305},
  {"content":"\r\n\r\nالدالة على وجوب نفقة الازواج ، و الاصل عدم التخصيص » .\r\nزيرا اولًا علاوه بر آنكه ما قائل به وجود دو عوض در برابر يك معوض نشده‌ايم و عوض را تنها مهر مىدانيم و مانعى ندارد غير از مهر امور ديگرى نيز بر عهده احدالمتعاقدين قرار گيرد ، نظر شما ادعائى است كه دليل بر خلاف آن داريم .\r\nو اين به جهت آن است كه الزامات و وظايفى كه شارع مقدس - علاوه بر آنچه كه در معاوضه اخذ شده - براى يك طرف يا طرفين مقرر مىكند ، هيچ منافاتى با واحد بودن عوض در برابر معوض واحد ندارد . همچنان كه نفقه دابه و مملوك را علاوه بر ثمن با نفس شراء بر مشترى واجب شمرده و اين امر اجماعى است .\r\nوجوب نفقه بر ذمه مشترى در عين حال كه جزء امور معاوضى نيست حكمى است شرعى كه بر معامله دابّه و مملوك بار مىشود و مجهول بودن نفقه نيز هيچ خللى به معامله وارد نمىكند .\r\nثانياً بر فرض كه عدم پرداخت نفقه قبل از دخول را توسط پيامبر اكرم صلى الله عليه و آله بپذيريم ، اين امر دليل بر عدم وجوب نيست ، زيرا وجوب نفقه پيش از وقاع ، وجوب تكليفى نيست ، بلكه وجوب وضعى و به نحو سلف است و لذا آن حضرت طى آن مدت اقدام به پرداخت آن نكرده‌اند .\r\nناگفته نماند كه مرحوم آقاى خويى هم قائل شده‌اند كه رسم متعارف بر اين است كه معمولًا زوجه حق نفقه پيش از زمان زفاف خود را اسقاط مىكند . يعنى مالكيت نفقه با عقد آمده ، ليكن سيره عقلاء و روش متعارف زنان بر اسقاط حق نفقه پيش از زمان عروسى است .\r\nدر مورد اصالة البرائه نيز مرحوم شهيد مىفرمايد : با وجود عمومات و اطلاقات ادله ، نوبت به اصل نمىرسد . زيرا اصل در فرضى جارى است كه ادله اجتهادى وجود نداشته باشد . مرحوم فخرالمحققين نيز در ايضاح تمسك به اصل را مردود شمرده است .\r\n\r\n","description":"","footnote":"","page_name":" 7991 ","page_number":306},
  {"content":"\r\n\r\nمرحوم شهيد ثانى در پايان مىفرمايد : « و على كل حال فالاظهر بين الاصحاب هو القول الثانى كما اشار اليه المصنف » « 1 » .\r\nاز ظاهر ابتدايى اين عبارت به نظر مىرسد كه خود ايشان بر خلاف نظر اصحاب ، قول اول يعنى ثبوت وجوب نفقه به وسيله عقد را قوىتر مىدانند .\r\n\r\nكلام صاحب جواهر با توضيح استاد مدظله\r\nمرحوم صاحب جواهر در عين حال كه به يك معنا شرطيت تمكين را معتبر شمرده است ، همه مطالب مسالك را در ردّ ادله كسانى كه تمكين را شرط كرده‌اند آورده و تقريباً با شهيد ثانى موافقت نموده است .\r\nايشان مىفرمايد : از رواياتى كه در زمينه حق مرد بر زن وارد شده و مثلًا خروج بدون اذن شوهر از منزل را جايز ندانسته و برآورده ساختن خواسته شوهر را مبنى بر مباشرت واجب شمرده است ، استفاده مىشود كه زنى كه در اين محدوده از اين حقوق تخلف نمايد مستحق نفقه نخواهد بود . همچنين از كلام خدا : « الرجال قوامون على النساء بما فضل الله بعضهم على بعض و بما انفقوا من اموالهم » « 2 » . مىتوان استفاده كرد كه مرد در برابر نفقه‌اى كه مىپردازد از زن متمتع مىشود و گويا اين نوعى معاوضه است ، به طورى كه اگر زن امتناع ورزد نفقه‌اش قطع خواهد شد « 3 » .\r\nاز مجموع كلام ايشان چنين به نظر مىرسد كه ايشان نشوز و عدم نشوز و ثبوت نفقه و عدم ثبوت نفقه را در همان مواردى مىداند كه شارع مقدس حقوقى براى مرد تثبيت كرده است . بنابراين بانويى كه هنوز عروسى نكرده و به خانه شوهر نرفته و قهراً خروج از منزل يا درخواست مباشرت هم در مورد او موضوعيت ندارد و در واقع حقوقى عليه او تثبيت نشده است ، چنين بانويى مستحق نفقه نخواهد بود . ولى در مواردى كه اين حقوق موضوعيت پيدا مىكند و مثلًا شوهر در زمينه\r\n\r\n\r\n","description":"","footnote":"\r\n( 1 ) - مسالك الافهام ، ج 8 ، ص 442 - 440\r\n( 2 ) - سوره نساء ، آيه 34\r\n( 3 ) - جواهر الكلام ، ج 31 ، ص 306\r\n","page_name":" 7992 ","page_number":307},
  {"content":"\r\n\r\nحقوق مقرر خويش همسر خود را امر يا نهى مىنمايد ، چنانچه تمكين كند نفقه‌اش واجب خواهد بود . همچنان كه عدم تمكين نيز باعث سقوط حق نفقه او مىگردد .\r\nبر همين اساس در مواردى كه زن به واسطه عذر شرعى و امثال آن قادر به تمكين كامل نيست و مانند حائض يا محرم يا قرناء نمىتواند به خواسته شوهر جامه عمل بپوشاند ، امتناع وى به منزله مخالفت با حقوق مقرّر شوهر و نشوز نيست و چنانچه نسبت به ساير تمتعات مجاز امتناع نورزيده و تمكين نمايد مستحق نفقه خواهد بود .\r\nايشان در عين حال مىفرمايد : مسائل تنقيح نشده و چندان روشن نيست .\r\n\r\nپاسخ استاد مدظله به استدلال صاحب جواهر\r\nبراى ما هيچ يك از دو فرمايش ايشان روشن نيست . زيرا اولًا استظهار اين معنا از روايات كه حقوق مرد پس از عروسى حاصل مىشود صحيح نيست و ما دليلى براى اثبات آن نداريم . بلكه ظاهراً اجماعى است كه حقوق مرد به مجرد انعقاد عقد حاصل مىشود و چنانچه مانعى در كار نباشد ، در صورت مطالبه مرد بر زن لازم است كه تسليم وى گردد .\r\nبر فرض كه بپذيريم حقوق مرد پس از عروسى حاصل مىشود ، ملازمه‌اى بين تأخير حقوق مرد و تأخير حقوق زن وجود ندارد . به چه دليل قائل شويم حق النفقه زن نيز با عقد حاصل نشده و پس از انقضاى فاصله زمانى بين عقد و زفاف به وجود مىآيد ؟ ممكن است حدوث حق زن از آغاز انعقاد عقد باشد ليكن بقاى آن در صورت مطالبه شوهر مشروط به تمكين و عدم نشوز باشد .\r\nثانياً استفاده ايشان از آيه شريفه و استظهار نوعى معاوضه از آن ناتمام است .\r\nزيرا مصداق انفاق و مراد از « بما انفقوا » در آيه شريفه ، خصوصاً كه با صيغه ماضى بيان شده ، بر خلاف نظر كسانى كه آن را نفقات دانسته‌اند ، به احتمال قوى مهر است كه به مجرد عقد حاصل مىشود . خداوند متعال با ميزان و ملاك قوت عقل ،\r\n\r\n","description":"","footnote":"","page_name":" 7993 ","page_number":308},
  {"content":"\r\n\r\nبه واسطه آنكه مردها از قدرت عقلى بالاترى برخوردار هستند و مهر نيز توسط آنان پرداخت مىگردد ، قيمومت و سرپرستى زنان را به آنها سپرده است كه طبيعتاً به نفس عقد صورت مىگيرد .\r\nاين معنا هم در آيات قرآنى و هم در روايات وارد شده است چنان كه در سوره ممتحنه نيز مراد از « ما انفقوا » مهر است و به هيچ وجه بر نفقات خارجى صدق نمىكند . در برخى از روايات نيز قيمومت در برابر مهر قرار گرفته و با تعبير « انما يشتريها باغلى الثمن » بيان گرديده است .\r\nو در روايت محمد بن قيس عن الباقر عليه السلام آمده است : قال : قضى علىّ عليه السلام فى رجل تزوج امرأة و اصدقها و اشترطت انّ بيدها الجماع و الطلاق ، قال : خالفت السنة و ولّت الحق من ليس باهله . قال : فقضى انّ على الرجل النفقة و بيده الجماع و الطلاق « 1 » .\r\nمراد از نفقه در اينجا چنان كه در صدر عبارت هم آمده صداق است همچنان كه مرحوم صدوق نيز در كتاب خود كه فتوايى است با تغيير « النفقة » به « الصداق » آن را روشن ساخته است « 2 » .\r\nبه هر حال استفاده جنبه معاوضى از آيه شريفه و در نظر گرفتن معناى نفقه براى « بما انفقوا » بسيار خلاف ظاهر است و دليلى بر آن نداريم . علاوه بر آن ، اگر در يك معاوضه يكى از دو طرف از منافع خود بهره بردارى نكند ، چرا ديگرى از حق خود محروم گردد ؟ مثلًا در يك اجاره ، اگر مستأجر كه مالك منفعت است از حق خود استفاده نكرد ، آيا نبايد حق موجر را بپردازد ؟ و آيا موجر كه اجرت براى او به وسيله عقد ثابت شده ، حق مطالبه اجرت را ندارد ؟\r\nبنابراين بر فرض هم كه استفاده معناى معاوضى از آيه شريفه را بپذيريم و اين معاوضه را بين تمتع مرد و نفقه زن قرار دهيم ، مقتضاى آن ثبوت حق نفقه زن است و مطالبه نكردن مرد در فاصله بين عقد و عروسى ، موجب سقوط اين حق\r\n\r\n\r\n","description":"","footnote":"\r\n( 1 ) - عوالى اللالى ، ج 3 ، ص 366 ( 280 )\r\n( 2 ) - الفقيه ، ج 3 ، ص 276\r\n","page_name":" 7994 ","page_number":309},
  {"content":"\r\n\r\nنمىشود .\r\n\r\nشرطيت تمكين فعلى در كلمات بزرگان\r\nيكى از امورى كه در غير از قواعد علامه و تنقيح فاضل مقداد ، در كلمات بزرگانى مثل مرحوم شيخ و مرحوم كيدرى در اصباح و مرحوم يحيى بن سعيد در جامع آمده و بر خلاف كلام ديگران است ، اعتبار تمكين بالفعل براى وجوب نفقه است . اين بزرگواران تصريح كرده‌اند كه تمكين تقديرى براى وجوب نفقه كافى نيست . حتى مرحوم شيخ تصريح مىكند كه اگر مرد بداند در صورت مطالبه از زن ، تمكين خواهد كرد ، ليكن مطالبه نكند و قهراً تمكين بالفعل تحقق نيابد ، نفقه بر ذمه او واجب نخواهد بود . آنان چه در مورد تمكين و چه درباره نشوز ، ميزان را فعليت دانسته و به تمكين تقديرى و نشوز تقديرى قائل نيستند .\r\nولى از كلام مرحوم علامه در قواعد استفاده مىشود كه ظاهر تمكين در كلمات قائلين به اعتبار آن ، تمكين تقديرى است . يعنى بداند كه در صورت مطالبه ، تمكين مىنمايد . لذا ايشان در بسيارى از موارد به دليل آنكه تمكين تقديرى هم مشكوك است نفقه را واجب ندانسته و حكم ظاهرى مسأله را بنابر اقتضاى اصل ، عدم وجوب نفقه مىداند .\r\nاز كلام ايشان استفاده مىشود كه اگر مثلًا مردى بداند كه زن به واسطه تدين يا شهوى بودن ، تقاضاى او را حتماً تمكين خواهد كرد ، نفقه او واجب خواهد بود .\r\nمرحوم فاضل مقداد نيز در تنقيح ميزان را هم براى تمكين و هم براى نشوز ، تقديرى دانسته و حتى در صورتى كه ميزان در وجوب نفقه عدم النشوز باشد ، فعليت را لازم نمىداند . بنابراين اگر بداند در صورت مطالبه ، نشوز حاصل خواهد شد ، ولو نشوز بالفعل از زن ظاهر نشده ، نفقه‌اش واجب نخواهد بود . همچنين اگر بداند در صورت مطالبه ، تمكين خواهد كرد ، گرچه تمكين بالفعل حاصل نشده ، نفقه‌اش واجب مىباشد .\r\n\r\n","description":"","footnote":"","page_name":" 7995 ","page_number":310},
  {"content":"\r\n\r\n\r\nتحقيقى درباره سبب و زمان ثبوت حق نفقه زن\r\nمطلب عمده‌اى كه اصل مسأله است و بسيارى از فروع نيز نوعاً از همين مسأله منشعب شده و به تنقيح آن وابسته است ، اين است كه آيا حق نفقه زن به وسيله عقد و از همان آغاز زمان انعقاد عقد به وجود مىآيد يا خير ؟ بدين منظور بايد آيات و روايات مربوطه را مورد مطالعه و بررسى قرار دهيم .\r\nدر ضمن اين مبحث دو آيه ذكر شده كه يكى آيه 34 سوره نساء است كه به مناسبت كلام مرحوم صاحب جواهر مقدارى به آن پرداختيم ، و معلوم گرديد كه درباره موضوع مورد بحث چيزى از آن به دست نمىآيد .\r\nآيه دوم : لينفق ذو سعة من سعته و من قدر عليه رزقه فلينفق مما ءاتيه الله لايكلف الله نفساً الّا ما ءاتيها سيجعل الله بعد عسر يسراً « 1 » .\r\nگرچه از اين آيه استظهار مىشود كه نفقه ولو كم باشد بايد پرداخته شود ، ليكن آيا اين آيه در مقام اصل تشريع هست تا اصل وجوب نفقه را اثبات و تشريع كند يا آنكه فارغ از اصل وجوب ، در صدد بيان آن است كه اگر در سعه نباشد ، هر مقدار كه براى او مقدور است بپردازد تا بعداً براى وى گشايشى فراهم گردد ؟\r\nظاهراً اصل پرداخت نفقه به زوجه مفروغ عنه است و قسمت اول آيه نيز مقدمه‌اى براى بيان قسمت دوم است كه مىگويد : هر مقدار كه پروردگار به او داده ، همان را بپردازد . لذا اطلاق‌گيرى از آن براى تعيين زمان وجوب مشكل بوده و دلالتش در اين باره جاى تأمل است .\r\n\r\nامّا روايات :\r\n1 - صحيحه اسحاق بن عمار : قال : قلت لابى عبدالله عليه السلام : ما حق المرأة على زوجها الذى اذا فعله كان محسناً ؟ قال : يشبعها و يكسوها و ان جهلت غفرلها و قال ابوعبدالله عليه السلام :\r\nكانت امرأة عند ابى عليه السلام تؤذيه فيغفر لها « 2 » .\r\n\r\n\r\n","description":"","footnote":"\r\n( 1 ) - سوره طلاق ، آيه 7\r\n( 2 ) - كافى ، ج 5 ، ص 510 ، ح 1\r\n","page_name":" 7996 ","page_number":311},
  {"content":"\r\n\r\nاصل سؤال درباره اين است كه حدّ بهتر بودن و كمال چيست ؟ و چه وقت بر مرد اطلاق محسن مىشود ؟ لذا دلالت آن بر بيش از استحباب نيست و نمىتوان وجوب نفقه به نفس عقد و زوجيت را از آن استفاده نمود .\r\nبرخى هم خواسته‌اند از كلمه « محسناً » استفاده استحباب كنند ، ليكن پاسخ داده شده است كه مفهوم احسان اعم از وجوب و استحباب است .\r\nالبته به قرينه عبارت « و ان جهلت غفرلها » و بيان روش امام باقر عليه السلام در برخورد با زنى كه ايشان را اذيت مىكرده ، دلالت بر استحباب روشن است ، ليكن بر فرض هم كه اين دلالت را نپذيريم ، استفاده وجوب از آن ممكن نيست .\r\n2 - روايت تفسير قمى در تفسير « بما انفقوا » : قوله الرجال قوامون على النساء بما فضل الله بعضهم على بعض و بما انفقوا من اموالهم ، يعنى فرض الله على الرجال ان ينفقوا على النساء « 1 » .\r\nاولًا اين تفسير مربوط به خود مرحوم قمى است و آن را به حديث و روايت نسبت نداده است . ثانياً مراد از « ان ينفقوا » در كلام ايشان روشن نيست و نمىتوان آن را به صورت قاطع نفقات مصطلح دانست ، زيرا ممكن است به مفهوم تعيين مهريه فرض كرده باشد .\r\n3 - روايت دعائم كه قسمتى از خطبة الوداع را نقل كرده است : انّ رسول الله صلى الله عليه و آله خطب فى حجة الوداع فذكر النساء فقال : ولهنّ عليكم رزقهنّ و كسوتهن بالمعروف « 2 » .\r\nكلمه معروف يعنى آنچه كه شايسته است و عرف هم مصداقش را تشخيص مىدهد . برخى به آيه  عاشِرُوهُنَّ بِالْمَعْرُوفِ  استدلال كرده و نتيجه گرفته‌اند كه تا وقتى زن‌ها را به خانه خود نبرده‌اند ، نفقه بر عهده آنها واجب نيست . همين نتيجه\r\n\r\n\r\n","description":"","footnote":"\r\n( 1 ) - مستدرك ، ج 15 ، ص 218 ، ح 6\r\n( 2 ) - مستدرك ، ج 15 ، ص 217 ، ح 1\r\n","page_name":" 7997 ","page_number":312},
  {"content":"\r\n\r\nرا مىتوان در مورد اين روايت گفت كه پس از آنكه زن‌ها را به خانه خود برديد ، روزى و لباس شايسته آنان بر ذمه شما واجب است .\r\nحالا بر فرض كه كسى چنين استنتاجى را از روايت نپذيرفته و دلالت بر اين معنا را انكار نمايد ، اما آيا مىتواند قائل به دلالت روايت بر اين معنا باشد كه : تا وقتى زن‌ها را به خانه خود نبرده‌اند ، نفقه آنها واجب است ؟ ظاهراً چنين دلالتى روشن نيست بلكه مىتوان گفت كه روايت بر اين معنا دلالت ندارد .\r\nخصوصاً اگر اين روايت را با متمم آن كه در تحف العقول نقل شده مورد ملاحظه قرار دهيم ، به خوبى روشن مىشود كه چنين دلالتى را نمىتوان براى روايت دعائم قائل شد .\r\n4 - فى تحف العقول : عن النبى صلى الله عليه و آله : انه قال فى خطبة الوداع : انّ لنسائكم عليكم حقاً ولكم عليهنّ حقاً حقكم عليهن ان لايوطئن فرشكم ولايدخلن بيوتكم احداً تكرهونه الّا باذنكم و ان لايأتين بفاحشة فان فعلن فانّ الله قد اذن لكم ان . . . فاذا انتهين و اطعنكم فعليكم رزقهن و كسوتهن بالمعروف « 1 » .\r\nدر اينجا نيز به نيكى روشن است كه فرض مسأله در جايى است كه زن به خانه شوهر رفته باشد و اساساً فرض اينكه هنوز به خانه شوهر نرفته باشد از موضوع مسأله خارج است . و با ضميمه روايت دعائم و نگاه به صدر و ذيل ، بيشترين دلالت دو روايت بر همان معنايى است كه برخى از عاشروهن بالمعروف استفاده كرده‌اند و هيچ ظهورى بر وجوب نفقه از آغاز عقد ندارد .\r\n5 - روايت ديگر دعائم : عن جعفر بن محمد عليه السلام انه قال : سبع من سوابق الاعمال فعليكم بهنّ فدكرهنّ و قال فيهنّ : والنفقة على العيال « 2 » .\r\nسوابق الاعمال يعنى اعمالى كه بسيار شايسته و مناسب است و بر ساير اعمال پيشى دارد .\r\nمنظور از عيال هم اعم از ازواج است و همه اشخاصى را كه تحت عيلوله شخص قرار گرفته و آنها را وجوباً يا استحباباً نفقه مىدهد شامل مىگردد . اما\r\n\r\n\r\n","description":"","footnote":"\r\n( 1 ) - وسائل ، ج 21 ، ص 517 ، ح 2\r\n( 2 ) - مستدرك ، ج 15 ، ص 217 ، ح 2\r\n","page_name":" 7998 ","page_number":313},
  {"content":"\r\n\r\nنسبت به زمان و شرايط وجوب و موارد غير واجب ، ابهام داشته و از اين نكات كه مثلًا غير از زوجه ، ساير افراد تحت تكفل وى اگر از دارايى كافى براى نفقه خود برخوردار باشند نفقه آنها واجب نيست و چنانچه از عهده هزينه زندگى بر نمىآيند واجب است و زوجه اعم از اينكه ثروتمند يا فقير باشد ، نفقه‌اش بر عهده شوهر واجب است ، ساكت مىباشد .\r\n6 - روايت جعفريات : عن على عليه السلام قال : يجبر الرجل على النفقة على امرأته فان لم يفعل حبس و تجبر المرأة على ان ترضع ولدها و تجبر على ان تخبز له و تخدمه داخل بيتها « 1 » .\r\nسند اين روايت خيلى ضعيف است و ظاهرش نيز قابل عمل نيست و آقايان به مضمون آن فتوا نمىدهند . زيرا در زمينه ارضاع ولد يا پختن نان و خدمت در خانه مسلم است كه هيچ نوع اجبارى در كار نيست . بر فرض صدور هم ممكن است مراد از اجبار ، تاكيد مطلب و تحقق آن از طريق دوستى و درخواست باشد .\r\nهمچنان كه ممكن است مراد از حبس ، سلب محبت از او و انجام امورى از اين قبيل باشد .\r\n7 - روايت يونس بن عمار : قال : زوجنى ابوعبدالله عليه السلام جارية كانت لاسماعيل ابنه فقال : احسن اليها . قلت : و ما الاحسان اليها ؟ قال : اشبع بطنها واكس جثتها و اغفر ذنبها . . . « 2 » .\r\nكه نظر به موارد و شرايط نفقه ندارد و قابل استفاده براى موضوع مورد بحث نمىباشد .\r\n8 - روايت ابى بصير : قال : سمعت اباجعفر عليه السلام يقول : من كانت عنده امرأة فلم يكسها مايوارى عورتها و يطعمها مايقيم صلبها كان حقاً على الامام أن يفرّق بينهما « 3 » .\r\nاين روايت نيز دلالت بر مطلب ما ندارد . زيرا اولًا : معلوم نيست كه به صرف تحقق عقد و از زمان انعقاد آن منظور شده باشد ، ثانياً « من كانت عنده امرأة » ظهورى\r\n\r\n\r\n","description":"","footnote":"\r\n( 1 ) - جامع احاديث الشيعه ، ج 26 ، ص 575 ، ح 7\r\n( 2 ) - وسائل ، ج 21 ، ص 511 ، ح 8\r\n( 3 ) - همان ، ص 509 ، ح 2\r\n","page_name":" 7999 ","page_number":314},
  {"content":"\r\n\r\nدر عنديت تشريعى به معناى عقد ندارد . بلكه بعيد نيست مراد از آن ، عنديت تكوينى باشد كه معنايش اين خواهد بود كه زن را به خانه‌اش برده باشد .\r\n9 - روايت جميل بن درّاج : قال : لايجبر الرجل الّاعلى نفقة الابوين و الولد . قال ابن ابى عمير : قلت لجميل : والمرأة ؟ قال : قد روى عنبسة عن ابى عبدالله عليه السلام قال : اذا كساها ما يوارى عورتها و يطعمها ما يقيم صلبها اقامت معه و الّا طلقها . . . « 1 »\r\nاين روايت همچنان كه درباره اقرباء در مقام بيان اين مطلب نيست كه خودشان از دارايى برخوردار باشند يا نباشند ، و داراى اطلاق نيست ، درباره مرأة هم همين گونه مىباشد و پاسخش صرفاً درباره اين است كه نفقه تا چه حدى لازم است و ناظر به زمان و شرايط آن نيست .\r\n10 - روايت شهاب بن عبدربّه : قال : قلت لابى عبدالله عليه السلام : ما حق المرأة على زوجها ؟\r\nقال : يسدجوعتها و يستر عورتها ولايقبح وجهاً فاذا فعل ذلك فقد والله ادّى اليها حقّها . قلت :\r\nفالدهن ؟ قال : . . . « 2 »\r\nدر اين روايت نيز سؤال درباره مقدار نفقه است . اما نسبت به اصل نفقه كه از چه وقت و با چه شرايطى واجب مىشود ناظر نيست .\r\n11 - روايت ديگرى از دعائم : عن على عليه السلام انه قال : اذا لم يجد الرجل ماينفق على امرأته استؤنى فان جاءها بشىء لم يفرق بينهما و ان لم يجد شيئاً اجّل و فرّق بينهما « 3 » .\r\nكه بيش از اين نمىرساند كه اگر شوهر توان و دارايى كافى داشته باشد بايد نفقه را بپردازد و الّا دينى است كه بايد براى پرداخت آن به شوهر مهلت دهند . اما اينكه آيا در خانه شوهر است يا نه ، و بخواهيم نتيجه بگيريم كه نفقه از زمان عقد كه در خانه پدر است نيز واجب مىشود ، از روايت چيزى به دست نمىآيد .\r\n12 - روايت تفسير عياشى : عن ابى القاسم الفارسى قال : قلت للرضا عليه السلام جعلت فداك :\r\n\r\n\r\n","description":"","footnote":"\r\n( 1 ) - وسائل ، ج 21 ، ص 510 ، ح 4\r\n( 2 ) - همان ، ص 513 ، ح 1\r\n( 3 ) - مستدرك ، ج 15 ، ص 217 ، ح 3\r\n","page_name":" 8000 ","page_number":315},
  {"content":"\r\n\r\nان الله يقول فى كتابه : فامساك بمعروف او تسريح باحسان ، و ما يعنى بذلك ؟ فقال : امّا الامساك بالمعروف فكف الاذى و احباء النفقة . . . « 1 »\r\nيعنى بايد نفقه او را بدهد . ظاهر امساك ، امساك در مقابل طلاق دادن نيست ، بلكه مراد امساك تكوينى است يعنى هنگامى كه او را به خانه خود آورده است به نيكى او را اداره كند . بنابراين مقتضاى امساك بمعروف اين نيست كه چه در خانه پدر و يا اعم از خانه شوهر و خانه پدر ، او را به نيكى نگهدارى كند . بلكه اصولًا موردى را كه در خانه پدر باشد شامل نمىشود زيرا به آن امساك گفته نمىشود .\r\n13 - روايت عبدالرحمن بن الحجاج عن ابى عبدالله عليه السلام قال : خمسة لايعطون من الزكاة شيئاً : الاب و الام والولد و المملوك و المرأة و ذلك انهم عياله لازمون له « 2 » .\r\n14 - روايت علل : عدة من اصحابنا يرفعونه الى ابى عبدالله عليه السلام انه قال : خمسة لايعطون من الزكاة : الولد والوالدان و المرأة والمملوك لانّه يجبر على النفقة عليهم « 3 » .\r\nدر اين دو روايت آمده است كه به چند نفر زكات داده نمىشود ، زيرا اينها عيال شخص هستند و او از پرداخت نفقه آنان ناگزير است . اب و ام را هم كه در صورت نداشتن دارائى ، واجب النفقه مىشوند در زمره عيال او ذكر نموده است . روشن است كه اين دو روايت نه وجوب نفقه على الاطلاق را مىرساند ، و نه در مقام اينكه زمان و شرايط وجوب و اينكه نفقه چه مواردى از موارد ياد شده واجب و چه مواردى غير واجب است را بيان نمايد . بلكه منظور منع زكات مطلقاً از عيالاتى است كه تكويناً عيال شخص هستند و حتى بسا پرداخت نفقه آنها در هيچ صورتى هم لازم نباشد مثل برادرى كه او را با وجود امكانات تحت عيلوله خود قرار داده است .\r\nبنابراين با عنايت به اينكه فرزند و پدر و مادر در شرايط خاصى واجب النفقه\r\n\r\n\r\n","description":"","footnote":"\r\n( 1 ) - وسائل ، ج 21 ، ص 512 ، ح 13\r\n( 2 ) - كافى ، ج 3 ، ص 552 ، ح 5\r\n( 3 ) - وسائل ، ج 9 ، ص 241 ، ح 4\r\n","page_name":" 8001 ","page_number":316},
  {"content":"\r\n\r\nمىشوند و در همه وقت و همه شرايط واجب النفقه نيستند ، از اين دو روايت نمىتوان به منظور اثبات وجوب نفقه زوجه در زمان پيش از عروسى استفاده كرد .\r\nزيرا شرايط وجوب در جاى ديگر بيان شده و اين دو روايت نيز از اين جهت داراى اطلاق نمىباشد . البته اطلاق آنها را از اين جهت كه به واجب النفقه نمىتوان زكات داد ، نمىتوان انكار كرد .\r\nبه هر حال ، از مجموع اين روايات كه بسيار زياد هم هست چيزى مازاد بر مفاد عاشروهن بالمعروف اثبات نمىشود و ظهور و اطلاقى بيش از آن ندارد . بنابراين آنچه كه مىتوان گفت اين است كه : پس از آنكه زن به خانه شوهر رفت ، چنانچه از دستورات شوهر تخلف نامشروع نكند ، نفقه‌اش واجب است . و اگر شوهر بخواهد نفقه‌اش را نپردازد ، خلاف مفاد عاشروهن بالمعروف عمل كرده است .\r\n\r\nثمره قائل شدن به وجوب نفقه پيش از عروسى\r\n« 1 »\r\nروشن است كه قائل شدن به وجوب نفقه پيش از آنكه زن به خانه شوهر برود ، به اين معناست كه هنوز عنوان نشوز تحقق نيافته و به همين لحاظ نفقه او را واجب شمرده‌ايم . و اين خود يك ثمره ثبوتى است و در آن اشكالى نيست .\r\nيك ثمره اثباتى هم كه براى قول به وجوب نفقه ذكر كرده‌اند ، در صورتى است كه پس از رفتن به خانه شوهر در تمكين زن شك كنيم . آقايان گفته‌اند : به اقتضاى آنكه تمكين را شرط بدانيم يا نشوز را مانع به حساب آوريم ، نتيجه متفاوت خواهد شد . زيرا بنابر شرط دانستن تمكين ، مقتضاى اصل ، عدم تمكين است كه نتيجه‌اش مديون نبودن شوهر خواهد بود . در حالى كه اگر نشوز را مانع به حساب آوريم اصل اقتضا مىكند كه نشوزى محقق نشده و طبعاً وجوب نفقه بر ذمه شوهر خواهد بود .\r\n\r\n\r\n","description":"","footnote":"\r\n( 1 ) - توضيح بيشتر اين ثمره در ارتباط با نظر مرحوم شيخ و برخى ديگر مبنى بر حجت نبودن شك در مقتضى ، در پايان توجيهاتى كه براى جمع بين صدر و ذيل كلام شرايع ذكر كرديم گذشت . ليكن در اينجا همراه با نظر استاد مدظله بيان شده است\r\n","page_name":" 8002 ","page_number":317},
  {"content":"\r\n\r\nليكن به نظر مىرسد كه فرقى بين هيچ يك از اينها نيست و در هر صورت بايد حكم كنيم كه زن تمكين نكرده و پاسخ مثبت نداده و وجوبى بر ذمه شوهر نيست .\r\nزيرا مقصود از نشوز جز اين نيست كه شوهر تقاضايى كرده و زن پاسخ مثبت نداده است . لذا اگر تمكين را شرط بدانيم مقتضاى اصل آن است كه تمكين نكرده يعنى پاسخ مثبت نداده است و اگر نشوز را ميزان قرار دهيم در اين صورت نيز شك ما در اين است كه آيا زن پاسخ مثبت داده يا نداده ، كه مقتضاى اصل اين خواهد بود كه پاسخ مثبت نداده و نتيجه هر دو يكسان خواهد شد .\r\nبنابراين با توجه به معناى نشوز ، پس از آنكه شوهر از زن درخواست مباشرت نمود ، اگر شك كنيم كه آيا زوجه تمكين كرده يا نشوز نموده ، و به عبارت ديگر آيا زوجه به درخواست زوج پاسخ مثبت داده يعنى تمكين كرده ، يا آنكه پاسخ مثبت نداده و نشوز نموده ، در اين صورت آيا مقتضاى اصل مطابق گفته شوهر است كه مىگويد : زن پاسخ مثبت نداده ، يا مطابق گفته زن است كه مىگويد : پاسخ مثبت داده‌ام ؟ به نظر ما چنانچه قرينه‌اى خارجى بر اثبات گفته زن دلالت نداشته باشد ، مقتضاى اصل آن است كه زن حاضر نشده و جواب مثبت نداده است ، و فرقى بين دو قول نيست .\r\nاصل كلى مسأله و ثمره‌اى كه بر آن مترتب ساخته‌اند همين مبحث بود كه عرض شد . فروع متعدد ديگرى هم هست كه چون جزئيات است از آنها مىگذريم .\r\n« * والسلام * »\r\n\r\n\r\n","description":"","footnote":"","page_name":" 8003 ","page_number":318}
  ]