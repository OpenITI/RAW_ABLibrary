[
  {"content":"\r\n\r\nبسم الله الرحمن الرحيم\r\nاشعة اللمعات\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nعرفان نظرى : 20 ( فلسفه وعرفان : 106 )\r\n- تخصصى ( طلاب ودانشجويان )\r\n- تخصصى ( پژوهشگران واساتيد حوزه و دانشگاه )\r\n1116\r\n2307\r\nآثار دفتر تبليغات اسلامى شعبه خراسان 26\r\nجامى ، عبدالرحمن بن احمد ، 817 - 898 ق . شارح .\r\nاشعة اللمعات / نورالدين عبدالرحمن جامى ؛ تحقيق هادى رستگار مقدم گوهرى ؛ تهيه دفتر تبليغات اسلامى شعبه خراسان - قم : بوستان كتاب قم ( انتشارات دفتر تبليغات اسلامى حوزهء علميهء قم ) ، 1383 .\r\n240 ص . - ( بوستان كتاب قم ؛ 1116 . آثار دفتر تبليغات اسلامى شعبه خراسان ؛ 26 )\r\n23000 ريال : isbn 964 - 371 - 616 - 3\r\nفهرست نويس براساس اطلاعات فيپا .\r\nپشت جلد به انگليسى :\r\nsheyth nur al - din abdorahman jaml ash a at al - loma at\r\n( islamic gnccit theory )\r\nكتابنامه به صورت زيرنويس .\r\nنمايه .\r\n1 . عراقى ، ابراهيم بن بزرگمهر ، 610 - 688 ؟ ق . لمعات - نقد و تفسير . 2 . عشق ( عرفان ) . 3 . عرفان - متون قديمى تا قرن 14 . 4 . شعر فارسى - قرن 7 ق . 5 . شعر عرفانى - قرن 7 ق . 6 . نثر فارسى - قرن 7 ق . الف . عراقى ، ابراهيم بن بزرگمهر ، 610 - 688 ؟ ق . لمعات . شرح . ب . رستگار مقدم گوهرى ، هادى ، ج . دفتر تبليغات اسلامى حوزهء علميهء قم . شعبه خراسان . د . دفتر تبليغات اسلامى حوزهء علميهء قم . بوستان كتاب قم . ه‍ . عنوان . و . عنوان : لمعات . شرح .\r\n8023 ل 4 ع / 9 / 286 bp\r\n83 / 297\r\n1383\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nاشعة اللمعات\r\nشيخ نورالدين عبدالرحمن جامى\r\nتحقيق : هادى رستگار مقدم گوهرى\r\nتهيه : دفتر تبليغات اسلامى شعبه خراسان\r\nبوستان كتاب قم\r\n1383\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبوستان كتاب قم\r\nاشعة اللمعات\r\nنويسنده : شيخ نوالدين عبدالرحمن جامى * تحقيق : هادى رستگار مقدم گوهرى\r\nتهيه : دفتر تبليغات اسلامى شعبهء خراسان\r\nناشر : مؤسسه بوستان كتاب قم ( انتشارات دفتر تبليغات اسلامى حوزهء علميهء قم )\r\nليتوگرافى ، چاپ و صحافى : چاپخانهء دفتر تبليغات اسلامى * نوبت چاپ : اول / 1383\r\nشمارگان : 1500 * بها : 2300 تومان\r\nتمام حقوق c محفوظ است\r\nprinted in the islamic republic of iran\r\nدفتر مركزى : قم ، خ شهداء ( صفائيه ) مؤسسه بوستان كتاب قم ، ص پ 917 ، تلفن 7742155 ، نمابر 7742154\r\nفروشگاه مركزى قم ، چهار راه شهدا ( محل عرضه 12000 عنوان كتاب با همكارى بيش از 170 ناشر ) تلفن : 7743426\r\nفروشگاه شماره 2 : تهران ، خ انقلاب ، خ فلسطين جنوبى ، كوچه دوم ( پشن ) ، پلاك 3 / 22 ، تلفن 6460735\r\nفروشگاه شمارهء 3 : مشهد ، چهار راه خسروى ، خ آزادى ، مجتمع ياس ( انتشارات دفتر تبليغات اسلامى ) ، تلفن : 2233672\r\nفروشگاه شمارهء 4 : اصفهان ، خ حافظ چهار راه كرمانى ، گلستان كتاب ( دفتر تبليغات اسلامى شعبهء اصفهان ) ، تلفن 2220370\r\nپست الكترونيك : e - mail : bustan @ bustaneketab . com\r\nجديدترين آثار مؤسسه وآشنايى با آن در وب سايت :\r\nnttp : / / www . bustaneketab . com\r\nباقدردانى از همكارانى كه در توليد اين اثر نقش داشته اند :\r\nويراستار : محمد رضا موحدى * كنترل ويرايش : محمد نقويان و بوذر ديلمى معزى * اصلاحكات حروف نگارى : رضا گريوانى و محمود هدايى * صفحه آرايى : احمد اخلى و احمد مؤتمنى * نمونه خوانى : ابوالحسن مسيب نژاد ، بيژن سهرابى ، محمد حسين مظفرى ، ابراهيم غلامين ، سيدعلى قائمى وجليل حبيبى * نظارت وكنترل : عبدالهادى اشرفى * طراح جلد : حسن محمودى * مسؤول توليد : حسين محمدى * كنترل فنى صفحه آرايى و پى گير چاپ : سيدرضا محمدى\r\nناشر\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nمقدّمه حضرت آية اللّه العظمى سيّد عزّ الدّين موسوى حسينى زنجانى 11\r\nمقدّمه مصحّح 19\r\nاشعّة اللّمعات 21\r\nتقريظ استاد سيّد جلال الدّين آشتيانى دامت افاضاته 23\r\nمقدّمه شارح 25\r\nتمهيد 29\r\nشرح اصطلاح ممكن ، واجب و وجود 29\r\nوجود به معناى كون و حصول و حقيقت وجود 30\r\nمعناى حقيقت وجود ، حقيقت محمديه ، واحديّت وحدت و برزخيّت اولى ، تعيّن ثانى ، حقيقت قلم اعلى حقيقت لوح محفوظ 33\r\nحقايق ممكنات 36\r\nحروف عاليات 36\r\nوجود ممكنات ظهور وجود حقّ تعالى است در حقايق ماهيّت ايشان 37\r\nمعيّت وجود حقّ تعالى به ماهيّت 37\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nنحوهء معيّت و قيّوميّت حقّ سبحانه با اشياء 38\r\nقرب و معيّت همهء ماهيات اعم از شريفه و خسيسه 40\r\nمظهر شىء صورت اوست 41\r\nمغايرت مظهر در آن چيزى كه در وى ظاهر است 41\r\nظاهر در تعيّن و تقيّد تابع مظهر است 42\r\nدر معناى مظهر 42\r\nتفاوت موجودات خارجى در صلاحيّت مظهريّت اسماء و صفات الهى 42\r\nاثر وجود حقّ سبحانه و تعالى در اعيان ثابته 43\r\nمظاهر و صور اسماء و صفات الهى 44\r\nجهات موجودات نسبت به حقّ سبحانه 44\r\nاقسام مقربات 45\r\nاقسام تجلّيات حضرت حقّ سبحانه 47\r\nدر معناى منازله - دانى - تدلّى 48\r\nمعرفت و ادراك حقّ تعالى 49\r\nرابطهء محبت ميان محبّ و محبوب 49\r\nدر معناى حمد در نزد صوفيّه 51\r\nمقدّمه : در اشارت به موضوع و محمولات مسائل علمى كه شيخ مصنّف در صدد ايراد بعض مسائل آن است 69\r\nلمعهء اوّل : در بيان مبدئيت عشق مر معشوق و عاشق را و كيفيت انتشاء ايشان از وى و اين در تعيّن اوّل است و در بيان آنكه هريك در چه محتاج است به آن ديگر 73\r\nلمعهء دوم : در بيان كمال جلا كه نمود خودستش در مجالى و مظاهر و اين منتشى از تعيّن ثانى است 79\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nلمعهء سيّم : در بيان كمال استجلا كه شهود خودستش در مظاهر و مجالى و ما يتبع هذا الشهود من الاحوال 87\r\nلمعهء چهارم : در بيان آنكه معشوق و محبوب بلكه عاشق و محبّ نيز در همهء مراتب ، حضرت حقّ است 91\r\nلمعهء پنجم : در بيان اختلاف مظهر در هر آن و تفاوت ظهور ظاهر به حسب اختلاف مظهر 97\r\nلمعهء ششم : در بيان آنكه هريك از محبوب و محبّ آينهء يكديگرند و هريك ، به طور آن ديگر بر مىآيد و به خصوصيت خود مقيّد نيست 105\r\nلمعهء هفتم : در بيان ظهور عشق باطلاقه در جميع مظاهر و بروز او به كسوت معشوقى بر همهء مدارك و مشاعر 109\r\nلمعهء هشتم : در اشارت به تجلّياتى كه ارباب سلوك را واقع مىشود و بيان احكام 119\r\nلمعهء نهم : در بيان آنكه مشهود هريك از معشوق و عاشق ، در آينهء آن ديگرى چه چيز است و در بيان مراتب شهود عاشق و نهايت آن 123\r\nلمعهء دهم : در بيان آنچه ظاهر در مظهر را لاحق مىشود از جهت خصوصيت مظهر و آنچه مظهر را عارض مىشود از جهت ظهور ظاهر در وى 129\r\nلمعهء يازدهم : در دفع شبهه‌اى چند كه سالكان الى اللّه را روى مىنمايد و بدان در ورطهء حلول و اتحاد و زندقه و الحاد مىافتند 135\r\nلمعهء دوازدهم : در بيان وصول سالكان به تمامى سير الى اللّه و شروع ايشان در سير فى اللّه و تحقيق آن 139\r\nلمعهء سيزدهم : در بيان حجب نورانى و ظلمانى كه موجبات سفر مذكورند و سفر مذكور عبارت از رفع آن حجب است 143\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nلمعهء چهاردهم : در بيان تمايز قوس وجوب و امكان از يكديگر و تحقيق مقام قاب قوسين و بيان سرّ و باطن آنكه مقام أو أدنى است و تميز ميان ايشان 151\r\nلمعهء پانزدهم : در بيان فعل محبّ چگونگى اضافت هر چيزى به او و تحقيق سعادت و شقاوت 157\r\nلمعهء شانزدهم : در اشارات به مثالى كه به آن روشن گردد كه چگونه كثرت اشكال مختلفه ، در وحدت واحد حقيقى اثر نكند و در عين كثرت ، واحد به همان وحدت حقيقى خود باشد 163\r\nلمعهء هفدهم : در بيان تنوّع تجلّيات معشوق و ترقّى عاشق در استعدادات به حسب آن تجلّيات و در تحقيق سخنانى كه اين طايفه در معنى استعداد گفته‌اند و اشارت به بىنهايتى راه در سير فى اللّه 167\r\nتمهيد 168\r\nلمعهء هجدهم : در بيان سبب حركت عاشق و طلب او و تحقّق آن حركت و ترقّى او ابد الآبدين 179\r\nلمعهء نوزدهم : در بيان فراخى حوصلهء عاشق و كمال سعت و تمامى قابليت او و تحقيق معنى قلب و بيان وحدت حقيقى 183\r\nلمعهء بيستم : در بيان تقسيم صفات به وجودى و عدمى و اضافت صفات وجودى به معشوق و صفات عدمى به عاشق و تحقيق معنى فقر و بيان مراتبش و بيان \" الفقر سواد الوجه فى الدارين \" و ترجيح فقر بر غنا 187\r\nلمعهء بيست و يكم : در بيان آنكه عاشق مىبايد كه از غرض پاك شود و طلب و ارادات خود را از ميان بردارد و به مراد معشوق نگرد اما ميان مرضى و نامرضى فرق كند 193\r\nلمعهء بيست و دوم : در بيان سرّ تكليف عاشق سالك به اشتغال وى به صور افعال و اعمال ، از مجاهدات صورى و معنوى و احتجاب وى به آن‌ها ، از شهود عين جمع كه بعدى كه مراد محبوب\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nاست عبارت از آن است و در تحقيق معنى قرب در عين بعد كه مترتّب بر آن تكليف است 197\r\nلمعهء بيست و سوم : در بيان كمال تجريد و تفريد عاشق و انقطاع او از همه حتى كه از معشوق نيز و تحقيق وحدت ذاتى عشق 201\r\nلمعهء بيست و چهارم : در بيان آنكه صفات وجودى كه عاشق راست ، در حقيقت آن صفات معشوق است و پيش عاشق امانت است و تحقيق آنكه تبادل ميان ايشان در صفات واقع است 203\r\nلمعهء بيست و پنجم : در بيان تفرقه ميان علم اليقين و عين اليقين و حقّ اليقين و بيان مراتب عشق در اطوار 205\r\nلمعهء بيست و ششم : در بيان كيفيت مراقبهء محبّ مر محبوب را و بيان احتياج هريك به آن ديگرى از حيثيّت محبيّت و محبوبيّت 209\r\nلمعهء بيست و هفتم : در بيان مبدأ شهود عاشق و تحقيق آنكه شاهد چگونه مشهود مىشود 213\r\nلمعهء بيست و هشتم : در بيان تبديل صفات عاشق و بقاى بعد الفناء و وصول او به مقام فرق بعد الجمع و موطن تكميل و ارشاد 217\r\nفهرست‌ها 223\r\nآيات 225\r\nاحاديث 226\r\nاشخاص 227\r\nكتاب‌ها 228\r\nاشعار 229\r\nاصطلاحات 235\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمقدّمه حضرت آية اللّه العظمى سيّد عزّ الدّين موسوى حسينى زنجانى\r\nالحمد للّه ربّ العالمين ، و صلّى اللّه على محمّد و آله الطّيّبين ، لا سيّما العلم المنصوب و العلم المصبوب و الغوث و الرّحمة الواسعة وعدا غير مكذوب ؛ و لعنة اللّه على اعدائهم أجمعين .\r\nگمان مىكنم كسى كه در مضامين بعضى از آيات شريفه و خطبه‌هاى نهج البلاغه و برخى از ادعيهء معصومين عليهم السّلام ، نيكو بينديشد ، چاره‌اى نداشته باشد جز اذعان و تسليم به جملهء وافرهء آنچه در مباحث حكمت متعاليه و عرفان اسلامى است . به طور مثال ، در دعاى وارد بعد از نماز مولاى متّقيان عليه السّلام آمده است : « يا كائن يا كينون » خطاب به حضرت احديّت « يا كائن » و بالاتر از آن « يا كينون » ؛ عطف \" كينون \" به \" كائن \" ، شايد براى آن است كه ذات او - تعالى مجده و جلّ ثناءه - غير از كينونت و صرف هستى ، نيست و اگر \" كائن \" خطاب مىشود ، نفس كينونت است نه « شىء له الكينونة » « 1 » ؛ هرچند تحقيق آن است كه معناى مشتق بسيط بوده نه مركّب « 2 » ، وفاقا للمحقق الشريف .\r\nدر اعمال روز جمعه ، شيخ الطائفه محمّد بن حسن الطّوسى قدّس سرّه ، دعايى را نقل مىفرمايد :\r\n\r\n\r\n","description":"","footnote":"\r\n( 1 ) . يعنى ذات حقّ غير از صرف الوجود نيست و او - جلّ عزّه - كينونت صرف است ؛ بدين معنا كه ، در او دو ماهيّت تصوّر نمىشود كه كينونت و وجود بر آن عارض شود . ر . ك : مقام الأسنى في شرح اسماء الحسنى ، كفعمى ، قم ، ص 94 ؛ و در مصباح المتهجّد ، ص 293 ، « يا كينون يا مكوّن » آمده است .\r\n( 2 ) . در اصول فقه در مبحث « مشتق » به تحقيق رسيده كه مفهوم آن بسيط است .\r\n","page_name":" 11 ","page_number":11},
  {"content":"\r\n\r\n« يا من هدانى إليه ، و دلّنى عليه حقيقة الوجود ، و ساقنى من الحيرة إلى معرفته ؛ اى كسى كه هدايت كرد مرا به سوى او و مرا بر او ، حقيقت وجود راهنمايى كرد و از ورطهء حيرت و سرگردانى به معرفتش سوق داد » « 1 » .\r\nاز باقر علوم الأنبياء و المرسلين عليه السّلام مروى است كه فرمود : « أنّه قال في صفة القديم إنّه واحد ، صمد ، أحديّ المعنى ، ليس بمعاني كثيرة ، مختلفة ، قال قلت : \" - جعلت فداك - يزعم قوم من أهل العراق أنّه يسمع به غير الّذي يبصر ، و يبصر به غير الّذي يسمع ؛ \" قال فقال : \" كذبوا ، و ألحدوا ، و شبّهوا ، تعالى اللّه عن ذلك ، إنّه سميع ، بصير ، يسمع بما يبصر ، و يبصر بما يسمع ؛ \" قال قلت : \" يزعمون أنّه بصير على ما يعقلونه ؛ \" قال فقال : تعالى اللّه إنّما يعقل ما كان بصفة المخلوق ، و ليس اللّه كذلك » ؛ در توصيف قديم - تبارك و تعالى - فرمود كه : \" او واحد است و صمد ، احدىّ المعنى و داراى معانى مختلف بسيار ديگرى نيست ، مانند مفهوم سميع و بصير و اراده و قدرت و غيره ؛ \" راوى عرض كرد : \" فدايت شوم ! گروهى از اهل عراق گمان دارند كه خداوند مىشنود به غير آنچه مىبيند و مىبيند به غير آنچه مىشنود ؛ \" فرمود : \" دروغ گفتند ! اينان با اين عقيده ، ملحد شدند و خداوند را با مخلوقاتش تشبيه كردند ؛ زيرا آن‌ها به غير از آنچه مىبينند ، مىشنوند ؛ خداى تعالى برتر از اين اوهام و قياسات است ، همانا او ، سميع و بصير است ، از آن جهت كه سميع است ، از همان جهت بصير است و از آن جهت كه بصير است ، از همان جهت نيز سميع است ؛ \" راوى گفت : \" عرض كردم آن‌ها چنين گمان مىكنند كه خداوند بصير است ، همان معنايى است كه خودشان مىفهمند ؛ \" آن حضرت فرمود : \" خداوند برتر است از اين‌گونه سخنان ؛ آنچه به عقل محدودشان از صفات الهى ( سميع و بصير ) مىآيد ، همان است كه در مخلوقات هست ، آن‌ها بيشتر از اين تعقّل ندارند ، امّا خداى متعال اين‌گونه نيست . » « 2 » »\r\nفرمايش آن حضرت كه فرمود : « احدىّ المعنى » يعنى اگر حدود و ماهيّات به حيطهء ذات احديّت وارد گردد ، ذات از احديّت محضه مىافتد و متكثّر الحدود و الماهيّات مىگردد\r\n\r\n\r\n","description":"","footnote":"\r\n( 1 ) . مصباح المتهجّد ، ص 320 ، بيروت .\r\n( 2 ) . كافى ، ج 1 ، ص 108 و التوحيد ، ص 144 و بحار الأنوار ، ج 4 ، ص 69 .\r\n","page_name":" 12 ","page_number":12},
  {"content":"\r\n\r\n- تعالى شأنه - سپس امام عليه السّلام در توضيح مطلب مىفرمايد : « يسمع بما يبصر ، و يبصر بما يسمع » يعنى حدود و ماهيّات ، ذات خودشان را در آن ذات اقدس دادند و به يك حقيقت موجود تبديل شدند .\r\nبا بيان اين مختصر ، چنين نتيجه گرفته مىشود كه انسان داراى عقل سليم ، نبايد بدون ژرف‌انديشى ، مطالب عاليه ( فلسفه و عرفان ) را انكار كند ؛ وانگهى نبايد مقام و منزلت ژرف‌انديشان از فقهاى اماميه را كه در اوج معرفت هستند ، به مرتبهء ساده‌انديشى پايين بياورد و به خيال خدمت به مذهب ، بزرگان تشيّع را ، مانند حكيم طوسى ، علّامه حلّى ، ابن ابى جمهور احسايى و فيض كاشانى و غيره ، از زمره - ژرف‌انديشان خارج سازد .\r\nنكته قابل توجّه اين است كه معصوم ، منحصر در چهارده ذوات مقدسه ائمّه معصومين عليهم السّلام مىباشد و خطا در غير ايشان ، جائز و چنان‌كه معروف است ، خطاى بزرگان مانند خودشان بزرگ است ، گويى خداوند متعال با لغزش‌هايى كه بزرگان و سرشناسان از فلاسفه و عرفا مرتكب شده‌اند - كه به برخى از آن‌ها اشاره خواهد شد - به بشر فهمانده كه شيطان در كمين افراد نشسته است ؛ جايى كه از قول شيطان نقل مىفرمايد :  لَأَقْعُدَنَّ لَهُمْ صِراطَكَ الْمُسْتَقِيمَ  « 1 » من در كمين بشر و در متن صراط مستقيم نشسته‌ام و آن‌ها را از راه راست منحرف خواهم ساخت . به‌طورىكه بعضى از سرشناسان اين طايفه ( عرفا ) در زلّاتى غير قابل عفو و اغماض افتاده‌اند كه  تَكادُ السَّماواتُ يَتَفَطَّرْنَ *  ؛ « 2 » امّا بااين‌همه ، خود حقّ تعالى فرمان مىدهد كه :  وَ لا يَجْرِمَنَّكُمْ شَنَآنُ قَوْمٍ عَلى أَلَّا تَعْدِلُوا اعْدِلُوا هُوَ أَقْرَبُ لِلتَّقْوى  ؛ « 3 » عداوت با قومى ، شما را وادار نكند كه در حقّ آن‌ها با عدالت رفتار نكنيد ، عدالت را مراعات كنيد كه نزديك‌تر به تقواست .\r\nما به تبعيت از قرآن كريم و با برائت از آن‌ها ، مطالب حقّه را از آن‌ها مىگيريم . اكنون به بيان شطرى از انحرافات ربّ النوع عرفان نظرى ، محيى الدّين بن عربى ، مىپردازيم :\r\n1 . وى در مورد حضرت سيّد الشّهداء عليه السّلام چنين آورده است : « إنّ يزيد إمام زمانه ، و خليفة اللّه فى أرضه ، و خروج الحسين [ الإمام عليه السّلام 
  ] كان غير مشروع ، و انّ الحسين قتل بشريعة\r\n\r\n\r\n","description":"","footnote":"\r\n( 1 ) . اعراف ( 7 ) آيهء 16 .\r\n( 2 ) . مريم ( 19 ) آيهء 90 .\r\n( 3 ) . مائده ( 5 ) آيهء 8 .\r\n","page_name":" 13 ","page_number":13},
  {"content":"\r\n\r\nجدّه ؛ يزيد پيشواى زمان خودش و خليفه خدا در زمينش بود و خروج ( جنگيدن ) حسين مشروع نبود ؛ بنابراين حسين بر اساس شريعت جدّش كشته شد » . « 1 » يعنى همان‌طور كه در شريعت رسول خدا صلى اللّه عليه و آله است كه هركس بر ضد امام زمان خودش قيام كند ، بايد كشته شود ، به همان جهت حسين بن علىّ عليهما السّلام كشته شد . فضّ اللّه فاك ، و عليك و على كلّ منحرف ، معاند حفنة من التّراب ! بأىّ حجّة كان يزيد القرود و الفهود إمام المسلمين ، و خليفة اللّه في الأرض أ بقتله سيّد شباب أهل الجنّة ؟ ! أم بإباحة مدينة الرّسول ، حتّى حملت ألف باكر من السّفاح ؟ ! أم بحرقة الكعبة ، كان إماما للمسلمين ؟ ! . يعنى خدا دهانت را بشكند و بر دهان تو و هر منحرف معاند ديگر خاك باد ! به كدام دليل يزيد بوزينه‌باز ، پيشواى مسلمان‌ها و جانشين خدا در روى زمين شد ، آيا با كشتن سيّد شباب اهل جنّت ( ابا عبد اللّه الحسين ) ؟ ! يا مباح كردن ناموس مهاجر و انصار كه در مدينة الرّسول صلّى اللّه عليه و آله هزار دختر به طور غير مشروع حامله شدند ؟ ! و يا با آتش كشيدن كعبه ؟ !\r\n2 . در بحث از اوتاد و اقطاب در فتوحات المكّيّه مىگويد : « و منهم من يكون ظاهر الحكم و يحوز الخلافة الظاهرة ، كما حاز الخلافة الباطنة من جهة المقام ، كأبي بكر ، و عمر ، و عثمان ، و عليّ ، و الحسن ، و معاوية بن يزيد ، و عمر بن عبد العزيز ، و المتوكّل » « 2 » ؛ حضرت آيت‌الله والد قدس سرّه در حاشيه بر فتوحات فرموده‌اند : « لا بدّ أن يكون المتوكّل اسما لرجل من أهل المقامات ، لا نعرفه و انقطعت عنّا آثاره ، و لم يقرع أسماعنا اسمه و وصفه ، و نعوذ باللّه لو كان مراده من المتوكّل ، المتوكّل العبّاسى ، السّكّير ، المقامر ، حليف التّنبور ، رأس الشّقاء ، و عنوان الرّذالة ، النّاصبىّ ، العدوّ ، المجاهر لأب الائمّة و خليل النّبوّة ، ولىّ الأولياء ، و إمام الأئمّة صلوات اللّه عليه و على أبنائه ، و زاد اللعين على أشقياء بنى أميّة ، و جمع بين أنحاء العداوة و المسخرة ، و كان يتفكّه بما يخجل القلم عن ذكره » ، يعنى ، ناچار [ از باب حمل بر صحّت 
  ] بايد بگويم كه متوكّل ، نام يكى از اهل مقامات و عرفان است كه ما او را نمىشناسيم و از وى اثرى ( كتابى )\r\n\r\n\r\n","description":"","footnote":"\r\n( 1 ) . سيد باقر شريف قرشى : حياة الإمام حسين ، ج 3 ، ص 403 به نقل از الغوامض و العواصم ، محيى الدين العربى ، ص 232 .\r\n( 2 ) . فتوحات المكّيّة ، ج 2 ، ص 8 ، باب الثالث و السبعون .\r\n","page_name":" 14 ","page_number":14},
  {"content":"\r\n\r\nدر دست نيست و نامش به گوش ما نرسيده است . به خدا پناه مىبريم كه اگر محيى الدّين مقصودش متوكّل عباسى لعين ، مشروب‌ساز و قمارباز و يار آلات موسيقى ( تنبور ) ، بوده باشد ! يعنى كسى كه در رأس شقاوت و سركرده پستى و رذالت ناصبى ، دشمن اهل بيت عصمت و طهارت و نيز دشمن آشكاراى ابو الائمّه و خليل النبوّة ، ولى اولياء و امام الائمّه هدى عليهم السّلام بود . اين لعين پست بر اشقياء بنى اميّه فزونى داشت و انواع رذالت و دشمنى و مسخره كردن را نسبت به ائمّه اطهار عليهم السّلام روا داشت . تاريخ كارهايى را از او نقل مىكند كه قلم از بيانش شرم دارد » . اين در حالى است كه معتقد هستم معاندت و خبث طينت متوكّل بيشتر از يزيد بن معاويه است و دلايل اين مطلب را در مباحث و رسايل اعتقادى به تفصيل بيان كرده‌ام .\r\n3 . حكيم عالىقدر ، ملّا على نورى « 1 » قدس سرّه در بخشى از سخنان صدر المتألهين كه در نتيجه هم‌فكرى و هم‌عقيدگى وى را با ابن عربى مىرساند ، مىفرمايد : « همه اين سخنان نظر به بدعتى دارد كه شيخ مميت الدّين معروف به محيى الدّين عربى در دين اسلام گذاشته است .\r\nبه‌طورىكه كلا عذاب و عقاب و انتقام الهى را در آخرت از اساس ، نفى و انكار كرده است ؛ اين بدعت‌گذارى از ناحيه ابن عربى و طرفدارانش ، به دليل شبهه‌اى است كه از طرف گروهى از اصحاب بحث و نظر از متكلّمين ، نشأت گرفته است ؛ آن‌ها معتقدند كه بر اساس قاعدهء حسن و قبح عقلى ، منافات دارد كه حقّ تعالى فردى را كه در يك برههء زمانى كوتاه گناهى مرتكب شده است ، الى الأبد عذاب كند و اين با وجود افضال و احسانش سازگارى ندارد و بر خلاف\r\n\r\n\r\n","description":"","footnote":"\r\n( 1 ) . استاد اعظم آخوند ملّا على بن جمشيد نورى مازندرانى ، بزرگ‌ترين استاد در حكمت متعاليه و زنده‌كنندهء طريقهء ملّا صدرا ، مدرّس نامدار اواخر قرن دوازده و نيمه اوّل قرن سيزده هجرى قمرى ، داراى مقامى بىرقيب در بين شارحان و مروّجان مبانى صدر المتألهين است ، و مسلّما اگر او ظهور ننموده بود ، و از حدود بيست و پنج تا نزديك صدسالگى به تدريس كتب ملّا صدرا اشتغال نداشت ، صدر المتألهين شناخته نمىشد و مقام خود را به دست نمىآورد . طى چندين سال تدريس ، تعداد كثيرى از بزرگ‌ترين حكما و عرفا و محققان متخصّص در مشرب ملّا صدرا ، از حوزه پرفيضش بهره‌ها جسته‌اند . برخى از آن بزرگان عبارتند از : سيّد رضى لاريجانى مازندرانى ، آخوند ملّا آقاى قزوينى ، آخوند ملّا عبد اللّه زنوزى ، ملّا محمّد جعفر لنگرودى لاهيجى ، آخوند ملّا اسماعيل دركوشكى ، حكيم حاج ملّا هادى سبزوارى ، ملّا زين العابدين نورى ، ميرزا حسن چينى ، ميرزا حسن نورى فرزند برومند آخوند نورى ، آخوند ملّا رضاى تبريزى ، آخوند ملا مصطفى قمشه‌اى ، و جمع بسيار ديگرى كه در حوزه‌ى فيّاض اين حكيم فرزانه تربيت شده‌اند . م .\r\n","page_name":" 15 ","page_number":15},
  {"content":"\r\n\r\nعدل الهى است . بر اساس اين شبهه ، آنان عذاب و انتقام الهى را انكار كردند و آن را دليل عقلى و برهانى قرار دادند و مسلكى را در دين اسلام پايه‌ريزى كردند ؛ درحالىكه آيات و اخبار واردهء متواتر بسيارى در دين مبين اسلام وجود دارد كه در تهديدات و توعيدات عذاب آخرتى است ؛ زيرا نظام اجتماع معاش مردم و تمدّن بشرى متوقف بر امنيت اجتماعى آن‌هاست و با عدم آن ، هرج‌ومرج و اختلال نظام معاش مردم در دنيا لازم مىآيد ، مانند حدود و تعزيرات شرعى كه خداوند متعال براى اصلاح و حراست از زندگى فانى دنيايى مقرر داشته است » « 1 » .\r\n4 . محيى الدّين در فصوص الحكم مىنويسد : « و ما نصّ بخلافته منه على أحد » الى آخر ؛ « [ رسول خدا صلّى اللّه عليه و آله 
  ] بر خليفه‌اى به خلافتش تصريح نفرموده و او را معيّن نكرده است ؛ زيرا مىدانست كه در امّتش كسى هست كه خلافت را از ناحيه پروردگارش به دست مىگيرد ، بنابراين همان خليفة اللّه است » .\r\nامام خمينى قدس سرّه در اين فقره از قول ابن عربى ، خلافت را به خلافت معنوى و خلافت ظاهرى تقسيم كرده و در مورد خلافت ظاهرى مىفرمايد : « خلافت ظاهرى از منصب الهى است كه آثار چنين خلافت و منصبى ، اولويت داشتن بر انفس و اموال مردم مىباشد ، همچنين خلافت ظاهرى و منصب الهى ، امر پنهانى و پوشيده‌اى است بر مردم و لازم است كه حتما بر آن تصريح شود و تعيين گردد » سپس قسم ياد مىكند كه « نصّ بر خلافت از همه پيامبران نسبت به وصىّ خود و به خصوص در شريعت جهانى و ابدى اسلام از بزرگ‌ترين و مهم‌ترين واجبات بر رسول خدا صلّى اللّه عليه و آله مىباشد ، ضايع كردن اين كار مهم موجب تشتت و از هم گسيختگى امر امّت مىشد و اساس نبوّت مختلّ مىگشت و آثار شريعت اسلام را محو و نابود كردن از زشت‌ترين امورى است كه هيچ‌كس از مردم عادّى به آن راضى نيست ، چه رسد به رسول اكرم و نبىّ مكرّم اسلام صلّى اللّه عليه و آله ، پناه مىبريم به خدا از شرّ نفسمان . » « 2 »\r\nاين اندكى از بسيار انحرافاتى است كه اگر بزرگان مرتكب شوند ، انحرافاتشان بسيار\r\n\r\n\r\n","description":"","footnote":"\r\n( 1 ) . ملّا صدرا شيرازى : تفسير الكبير ، ج 1 ، ص 69 - 71 .\r\n( 2 ) . امام خمينى : تعليقه بر فصوص الحكم ، ص 196 - 197 .\r\n","page_name":" 16 ","page_number":16},
  {"content":"\r\n\r\nبزرگ و غير قابل اغماض مىباشد . پس بر سالك حقيقى طريق عرفان ، لازم است از ائمّه معصومين عليهم السّلام كه طهارت ذاتى و ظاهرى دارند و نيز از هر عيب و نقصى تضمين شده‌اند ، تبعيّت كند و اين فرمان الهى است كه در آيهء شريفه مىفرمايد :  إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ  « 1 » حقّ تعالى به رسولش فرمان مىدهد كه چنين بگو : « اگر شما به راستى ، عشق سلوك به حقّ داريد ، پس بايد از من تبعيّت كنيد كه در اين صورت خداوند تعالى شما را دوست خواهد داشت » . براى وصول به اين منظور بايد سراغ كسانى رفت كه حقيقتا ره پيموده‌اند ، نه به دنبال مدّعيان دروغينى كه عمر به بيهودگى گذرانده و اصطلاحاتى چند آموخته و از اين راه سالكان را فايده‌اى نياموخته‌اند و تنها راه نجات ، متشرّع بودن به شريعت حقّهء حقيقيّه و تبعيّت از ذوات مقدّسه و انوار تابناك ائمّه معصومين - صلوات اللّه عليهم اجمعين - مىباشد .\r\nمشهد مقدّس سيّد محمّد عزّ الدّين الحسينى الموسوى سىام جمادى الثانى 1422\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 31 .\r\n","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nمقدّمه مصحّح\r\nحمد مخصوص خدايى است كه خاك را از ذلّت و خوارى ، به شرف پيامبر ما - خاتم انبياء على الاطلاق صلّى اللّه عليه و آله - لوحهء انسانيّت بنواخت و در سويداى قلب صنوبرىاش مهر و عشق او بيفكند و او را در خلوتخانهء  قابَ قَوْسَيْنِ أَوْ أَدْنى  بر ديگر مقرّبانش برترى بخشيد ؛ و درود بىپايان بر فرزند گرامىاش باد كه قائم به قسط حق تعالى است و گوش به فرمان و اذن ظهورش داشته تا مخدّرات حقايق موجودات را به كشف و عيان برساند ؛ تا سايهء ايزدى بر اين گنبد دوّار مستولى گرداند و حقايق اسماء و صفاتش را از حجابات نور و ظلمت خارج سازد .\r\nفخر الدّين عراقى ، صاحب كتاب لمعات ، يكى از شاعران و عرفاى قرن هفتم هجرى است ( 610 - 688 ه ) . آثار او اعمّ از نظم و نثر ، در سلوك عرفانى است و به شيوهء شيخ احمد غزالى در سوانح مشى نموده ، يعنى مدار سخنش را بر عشق نهاده است .\r\nعرفان عراقى مبتنى بر وحدت وجود است ؛ البته دور از ذهن نيست كه اين را تصوّر كنيم ؛ چرا كه او اين معنا را از حلقهء درس استادش - صدر الدّين قونوى - آموخته است و وى شارح و تبيين‌كننده نظريات محيى الدّين عربى مىباشد . وحدت وجودى كه در آثار عراقى به چشم مىخورد به ويژه در لمعات ، همان است كه از ديرباز در تصوّف مطرح بوده است كه گاه به روش عشّاق بيان گشته ، چون شيخ احمد غزالى در سوانح ، گاه به روش عرفان نظرى ، چون محيى الدّين عربى كه مذهب وحدت وجود را به صورت منظّم بيان كرده و با افزودن اضافاتى\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nدر آن ، طرحى دگر انداخته است ؛ و اين را در فصوص الحكم به روشنى مىتوان ديد .\r\nعشق در لسان معصومين عليهم السّلام به اين معنا لفظا يافت نمىشود ، هرچند لفظ عشق در نهج البلاغه مولاى متقيان عليه السّلام آمده است ؛ آن حضرت فرمودند : « و من عشق شيئا أعشى بصره ، و أمرض قلبه ، فهو ينظر به عين غير صحيحة ، و يسمع بأذن غير سميعة ، قد خرقت الشّهوات عقله ، و أماتت الدّنيا قلبه ، و ولهت عليها نفسه ، فهو عبد لها ، و لمن في يديه شيء منها حيثما ، زالت زال إليها ، و حيثما أقبلت أقبل عليها » « 1 » حضرت سيّدنا الأستاد آية اللّه حاج سيّد عزّ الدّين زنجانى - دامت بركاته - در ابحاث فلسفى و عرفانى خويش كرارا مىفرمودند كه عشق هرچند در لسان روايات اهل بيت عصمت و طهارت عليهم السّلام لفظا نيامده است ، مفهوما بدين معنا بسيار ديده مىشود ؛ از آن جمله است در دعاى كميل ، عرض مىكند : « اللّهمّ . . .\r\nو اجعل لساني بذكرك لهجا و قلبى بحبّك متيّما ؛ پروردگارا . . . زبانم را به ياد خودت گويا و قلبم را به دوستى خويش بىتاب قرار ده ! [ عشقى است كه سر از پا نمىشناسد 
  ] » و آيهء شريفه مىفرمايد :  قَدْ شَغَفَها حُبًّا  « 2 » كه در دوستى و عشق سر از پا نمىشناسد .\r\nعراقى از عاشقى و معشوقى ، به ظهور و بطون عشق مطلق يا وجود ، تعبير مىكند ؛ در لمعهء اوّل خويش مىگويد : « اشتياق عاشق و معشوق از عشق است . عشق در مقرّ عزّ خود از تعيّن منزّه ، و در حريم عين خود از بطون و ظهور مقدّس . بلى ، بهر اظهار كمال ، ازآن‌روى كه عين ذات خود است و عين صفات خود ، خود را در آينهء عاشقى و معشوقى بر خود عرضه كرد ؛ حسن خود را بر نظر خود جلوه داد ؛ از روى ناظرى و منظورى نام عاشقى و معشوقى پيدا شد ؛ نعت طالبى و مطلوبى ظاهر گشت ؛ ظاهر را به باطن نمود ، آوازهء عاشقى برآمد ؛ باطن را به ظاهر بياراست نام معشوقى آشكار شد .\r\n يك عين متّفق كه جز او ذرّه‌اى نبود * چون گشت ظاهر اين همه اغيار آمده\r\nاى ظاهر تو عاشق و معشوق باطنت * معشوق را كه ديد طلبكار آمده ؟ » \r\n\r\n\r\n","description":"","footnote":"\r\n( 1 ) . نهج البلاغه ، ص 160 ، خطبه 109 في بيان قدرة اللّه و انفراده بالعظمة و أمر البعث .\r\n( 2 ) . يوسف ( 12 ) آيهء 30 .\r\n","page_name":" 20 ","page_number":20},
  {"content":"\r\n\r\nعراقى راه معادى با اصحاب رأى را مىپيمايد و معتقد است كه آفرينش را غرضى است و هدف آن بازگشت به مصدر نيست ، چه اگر چنين بود آمدن را فايده‌اى نبود ؛ بنابراين راه را پايان و نهايتى نيست و مىگويد : « حاصل اين اشارت آن است كه حق تعالى در عالم غيب ، حكم تجلّى باطنى را در حقيقت بنده ، به صورت استعداد اصلى ظاهر گرداند تا بدان تجلّى ، وجودى عينى قبول كند و چون اين حاصل شد ، آن‌گاه به واسطهء آن تجلّى ، استعدادى ديگر يابد در عالم شهادت كه بدان استعداد ، تجلّى وجودى - شهادى قبول كند و بعد از آن به حسب احوال ، هر دم استعدادى ديگر مىيابد ؛ در تجلّيات بىنهايت بر وى گشوده مىگردد و چون تجلّيات را نهايت نيست و هر تجلّى مستلزم علمى است پس علم او را غايت نباشد لاجرم  قُلْ رَبِّ زِدْنِي عِلْماً  ؛ اصحاب رأى پندارند كه چون و اصل شدند ، غرض حاصل شد و به غايت مراد رسيدند و به  إِلَيْهِ تُرْجَعُونَ *  بسنده گشت ، هيهات ! منازل طريق الوصول لا تنقطع ابد الآبدين چون رجوع نه بدانجا بود كه صدور بود ، سلوك كى منقطع شود ؛ راه كجا برسد اگر مرجع عين مصدر باشد پس آمدن چه فايده دهد » « 1 » .\r\nحقّ تعالى به مردان و زنان مؤمن وعده داده است كه آنان را به بهشت درآورد و منازل نيكو ارزانىشان دهد ، امّا مىفرمايد :  رِضْوانٌ مِنَ اللَّهِ أَكْبَرُ ذلِكَ هُوَ الْفَوْزُ الْعَظِيمُ  ؛ « 2 » بزرگ‌تر و برتر از همه اين‌ها رضايت حقّ تعالى است ، رستگارى بزرگ اين است . پس وصول ، بايد لا ينقطع باشد تا به فوز اعظم رسيد و رضوان حقّ را درك كرد .\r\n\r\nاشعّة اللّمعات\r\nكتاب اشعّة اللّمعات شيخ نور الدّين عبد الرّحمن جامى ، مشهورترين شرحى است كه بر لمعات نوشته شده است . جامى اين شرح را بنابه درخواست امير علىشير نوايى كه از وى درخواست مقابله و تصحيح آن را نموده بود ، نگاشت ؛ گرچه در ابتدا با ميل خود به اين كار\r\n\r\n\r\n","description":"","footnote":"\r\n( 1 ) . لمعهء هفدهم .\r\n( 2 ) . توبه ( 9 ) آيهء 72 .\r\n","page_name":" 21 ","page_number":21},
  {"content":"\r\n\r\nدست نزد ، ضمن آن شيفتهء حقايق عرفانى آن گشته و با آوردن اقوالى از ابن عربى و صدر الدّين قونوى و حضرت على عليه السّلام و عرفاى ديگر به شرح آن پرداخته است . وى براى اين كار ، شروح قبلى را نيز مطالعه كرده و از همه بيشتر از ضوء اللمعات خواجه صائن الدّين على بن محمّد تركه اصفهانى تأثير پذيرفته است ؛ امّا كار او مستقلّ است و هرجا كه لازم ديده از هنر شاعرى خود بهره گرفته و اشعار عربى را هم به فارسى برگردانده « 1 » و چاشنى شرح خود نموده و زيبايى شگرفى را به نمايش گذاشته است .\r\nاشعّة اللّمعات را حضرت استاد سيّد جلال الدين آشتيانى در سال 1370 شمسى بيان مىفرمودند كه اين جانب توفيق حضور در حلقهء درس حضرت ايشان را پيدا كردم . از طرفى چون شرحى را كه انتشارات گنجينه منتشر كرده است ، خالى از غلط نبوده ، همچنين شرح و متن در آن مشخص نبود و خوانندگان دچار مشكل مىشدند و استفاده از آن را به حدّ اقلّ مىرساند ، تصميم گرفتم علاوه بر تصحيح و نقطه‌گذارى ، شرح و متن را از يكديگر متمايز سازم و برخى از غوامض آن را كه در متن و شرح جامى وجود داشت ، شرح دهم و توضيحاتى را در ذيل آن بياورم تا فايده آن تمام باشد . هرچند شرح جامى بسيار روان و شيوا نگارش يافته است ، درعين‌حال بعضى اصطلاحات و مسائل آن را كه نياز به شرح داشت ، به اندازه وسع ، اين مهم را به انجام رساندم تا مبتديان را فايده‌اى تامّ باشد . اگر نقصى را صاحبان انديشه و ذوق مشاهده كردند به چشم اغماض بنگرند و بر اين حقير ببخشند .\r\nمشهد مقدس : هادى رستگار مقدّم گوهرى\r\n\r\n\r\n","description":"","footnote":"\r\n( 1 ) . محتشم ، نسرين : مجموعه آثار عراقى ، انتشارات زوّار ، 1372 ، ص 67 .\r\n","page_name":" 22 ","page_number":22},
  {"content":"\r\n\r\nتقريظ استاد سيّد جلال الدّين آشتيانى دامت افاضاته\r\n\r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n\r\nمقدّمه شارح\r\nلو لا لمعات برق نور القدم من نحو حمى الجود و حي الكرم ، من يخرجنا من ظلمات العدم ؟\r\nأو يعصمنا من هفوات القدم ؟\r\nپاكا خداوندى كه آينهء حقيقت محمّدى را مطرح اشعهء لمعات جمال جمعى احدى ساخت و ازآنجا پرتوى بر حقايق ساير خلايق - على تفاوت درجاتهم و تباين طبقاتهم - انداخت ، غايت كمالات را در آن آينه ديد و آن را با نيكى پسنديد ؛ پس بر سر دست عنايت گرفته ، به خالص محبّت خودش برگزيد و حال آنكه هنوز علم هستى آدم برافراشته نشده بود و قلم نگارنده و لوح نگاشته نگشته ؛ هم كليد خزانهء جود است و هم نقد گنج خانهء وجود ؛ لواى حمد به دست اوست و مقام محمود جاى نشست او ؛ هميشه با آدم و آدميان زبان مرتبه‌اش به اين كلمه در تكلّم است :\r\nرباعية\r\n آدم كه به صورت پدر و من پسرم * آن دم كه به ديدهء حقيقت نگرم\r\nصد گونه گواه آيد ازو در نظرم * كو از ره معنى پسر و من پدرم \r\nو همواره با عالم و عالميان لسان منقبتش بدين ترانه در ترنّم :\r\nرباعية\r\n احكام شريعت همه اقوال من است * اسرار طريقت همه احوال من است\r\nبيرون از من ، حقيقتى ديگر نيست * عالم تفصيل و آدم اجمال من است \r\n\r\n","description":"","footnote":"","page_name":" 25 ","page_number":25},
  {"content":"\r\n\r\nصلّى اللّه عليه و آله مقتبسى انوار جماله من مشكاة كماله .\r\nأمّا بعد ، نموده مىآيد كه : در آن‌وقت كه شيخ عالم عامل عارف عاشق صاحب النّثر الفائق النّظم الرائق ، آن ز جام كرم ، ارباب همم را ساقى ، فخر الدّين ابراهيم الهمدانى المشتهر بالعراقي ، به صحبت قدوة العلماء المحقّقين و أسوة العرفاء الموحّدين ، ابو المعالي صدر الحقّ و الملّة و الدّين ، محمّد القونوي - قدّس اللّه تعالى سرّهما - رسيده است و از وى حقايق فصوص الحكم شنيده ، مختصرى فراهم آورده و آن را به سبب اشتمال بر لمعه‌اى چند از بوارق آن حقايق ، لمعات نام كرده ، به عباراتى خوش و اشاراتى دلكش ، جواهر نظم و نثر بر هم ريخته و لطائف عربى و فارسى در هم آميخته ؛ آثار علم و عرفان از آن پيدا و انوار ذوق و وجدان در آن هويدا ؛ خفته را بيدار كند و بيدار را واقف اسرار گرداند ؛ آتش عشق برافروزد و سلسلهء شوق بجنباند . به واسطه آنكه زبان‌زدهء \" بدنام‌كنندهء نكونامى چند \" شده است و دست فرسودهء \" از راه فتاده بىسرانجامى چند \" گشته ، اهل تقليد رقم رد بر آن كشيده‌اند و دامن قبول از آن درچيده و اين فقير نيز چون آن ردّ و انكار را مىديد از شغل به آن فراغتى مىورزيد تا آنكه در اين \" و لا أجل إخوان الصّفا و أعزّ خلّان الوفاء سيره اللّه على سير عباده العرفاء \" كه نام خجسته فرجامش در اثناى اين دعا ، به خوب‌ترين صورتى از صور رمز و ايماء بين اللّه و بين عباده سمت ادا يافت ، استدعاى مقابله و تصحيح آن نمود و در مقابلهء آن جز انقياد چاره‌اى نبود .\r\nچون متصدّى اين شغل گشتم و بر تفاصيل اجزاء آن بگذشتم ، به هر ورقى از آن ، لمعه‌اى از انوار حقايق ديدم ، و در هر صفحه‌اى از ازهار معارف شنيدم ؛ باطن را به فهم دقايق انجذابى واقع شد و خاطر را از صعوبت ادراك مقاصد آن ، اضطرابى حاصل آمد . نسخ متن مختلف بود و بعضى از طريق صواب منحرف مىنمود ؛ در مواضع اجمال و مواقع اشكال به شرح‌هاى آن رجوع افتاد ؛ نه از هيچ‌يك مشكلى حلّ شد و نه در هيچ‌كدام مجملى مفصل گشت ؛ لاجرم بر دل به فهم لطائف مايل اين خواطر گذشت و در خاطر به كنه حقايق ناظر ، اين داعيه متمكّن گشت كه از براى تصحيح عبارات و توضيح اشارات آن شرحى جمع كرده شود ، ملتفط از\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nسخنان مشايخ طريقت و كبراى حقيقت به تخصيص شيخين كبيرين محيى الملّة و الدّين محمّد بن العربى ، و مريد و تلميذ وى صدر الحقّ و الدّين محمّد القونوي و متابعان ايشان - قدّس اللّه تعالى أسرارهم - ؛ پس به مقتضاى آن ، داعيه خاطر به ارتكاب اين امر خطير آراميد و به امداد توفيق الهى ، در زودترين وقتى به اتمام انجاميد و چون بسيارى از سخنان كه در اين شرح اندراج يافته ، از آن قبيل است كه از تأمّل در نيّرات كلمات متن بر دل تافته ، مىشايد كه آن را اشعّة اللمعات نام نهند و به اين وصفش بر نظر طالبان جلوه دهند . مأمول از ناظران منصف - نه منكران به عناد متّصف - آنكه چون اين مجموعه را در نظر آرند و انديشه بر مطالعهء آن گمارند ، هركجا خير و كمالى بينند ، از مواهب حقّ - سبحانه و تعالى - شمارند و هر كجا عيب و نقصانى يابند ، به عجز و قصور بشريّت راجع دارند و اين كمينه را به خصوصه ، هدف تير ملامت نسازند و خود را در ورطهء بدجويى و بدگويى نيندازند .\r\nو التّوفيق من اللّه سبحانه\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n\r\nتمهيد\r\nدر ايما و الماع به بعضى حقايق و معارف و مصطلحات موقوف بر سماع كه محتاج اليه و موقوف عليه شرح مذكور است .\r\n\r\nشرح اصطلاح ممكن ، واجب و وجود\r\nفمن جملتها : هر چيز كه در خارج هست « 1 » و از لوازم هستى وى ، آن است كه آثار مختصّهء وى بر وى مترتّب گردد ، يا از آن قبيل است كه در ترتّب اين آثار ، محتاج است به ضمّ ضميمه‌اى ، مادام كه آن ضميمه به وى منضمّ نشود ، آن آثار بر وى مترتب نگردد ؛ يا محتاج نيست به آن ضميمه بلكه آن آثار ، بىاشتراط انضمام امرى مغاير وى به وى بر وى مترتب مىگردد . از آنچه محتاج است به ضميمه ، به ممكن تعبير مىكنند و از آنچه محتاج نيست ، به واجب و از آن ضميمه ، به وجود ؛ و صوفيه قائلين به وحدت وجود ، كه ارباب كشف و شهودند ، به آن رفته‌اند كه ذات واجب تعالى عين آن ضميمه است كه وجود است و وى بذاته ، به همه اشياء محيط و در همه اشياء سارى و وجود همه اشياء به احاطه و سريان وى است در ايشان « 2 » .\r\n\r\n\r\n","description":"","footnote":"\r\n( 1 ) . يعنى هر چيزى كه در خارج ، تحقّق وجودى دارد .\r\n( 2 ) . اشياء چون فعل حقّ تعالى هستند ، پس به حقّ تعالى متقوّمند و آنچه منشأ اثر است ، آن اشيايى كه متقوم به فيض حقّ تعالى هستند ، منشأ ايجاد آن‌ها فيض ( نفس رحمانى كه منبسط است ) مىباشد .\r\n","page_name":" 29 ","page_number":29},
  {"content":"\r\n\r\n\r\nوجود به معناى كون و حصول و حقيقت وجود\r\nو أيضا منها - پوشيده نماند كه ممكن را \" عند اقترانه بهذه الضميمة \" وجود ، به معنى كون و حصول كه واجب را بىآن اقتران ثابت است ، طارى مىشود ؛ پس وجود به معنى كون و حصول ، عرضى عام باشد نسبت به جميع موجودات و از قبيل مفهومات اعتباريّه كه آن را جز در عقل ، وجودى نيست ؛ پس حمل اين مفهوم بر واجب ، به اشتقاق تواند بود « 1 » نه به مواطاة « 2 » :\r\nبه اين طريقه كه لفظ موجود ، از وجود به معنى عام عرضى اشتقاق كنند و بر واجب حمل كنند ؛ و امّا حقيقت وجود كه عين واجب است ، در حمل بر واجب احتياج به اشتقاق ندارد بلكه به مواطاة بر وى محمول است و اگر صيغهء موجود به آن معنى اشتقاق كنند معنى وجود ، ذو الوجود خواهد بود ، اعم من ان يكون الوجود نفسه أو غيره .\r\nسؤال - اگر كسى گويد : چون واجب نيز به وجود - معنى كون و حصول - موصوف باشد ، پس وى نيز در ترتب آثار مختصّه ، محتاج به ضميمهء وجود باشد .\r\nجواب گوييم كه : ترتب آثار بر واجب نه به واسطهء عروض وجود عام است مر او را ، بلكه ترتّب آثار بر وى لذاته است و يكى از آن آثار ، وجود به معنى عام است كه ثبوت وى نيز فرع وجود مثبت له است ؛ « 3 » و همچنين است حال در ذوات ممكنه نيز كه وجود به معنى عام از احوال خارجيهء ، ايشان است و ثبوت آن مر ايشان را به واسطه موجوديّت ايشان است بالوجود الحقّ ؛ زيرا كه ايشان « 4 » موجودند به معنى ذو الوجود و ثبوت وجود عام مر ايشان را در خارج ، به واسطه موجوديّت ايشان است ؛ پس موقوف بر وجود عقلى باشد نه خارجى ؛\r\n\r\n\r\n","description":"","footnote":"\r\n( 1 ) . كه موجودش بايد گفت .\r\n( 2 ) . بلكه به مواطاة هم مىتوان گفت ؛ زيرا واجب و وجود در حقيقت يك چيز است .\r\n( 3 ) . عين ثابت انسان موجود است در علم حقّ تعالى و كلام حق ، يعنى قرآن كريم ؛ اگر ادامه دهيم و به خود حقّ تعالى برسد عين حقّ تعالى است . اسم رحيم مقوم به اسم رحمن است و رحيم تعيّن پيدا مىكند به اسم رحمن و اسم رحمن به اسم الله .\r\n( 4 ) . يعنى ممكنات .\r\n","page_name":" 30 ","page_number":30},
  {"content":"\r\n\r\nرفع محذور نمىكند ، زيرا كه چون نقل كلام به وجود عقلى مىكنيم محذور لازم مىآيد .\r\nسؤال - اگر كسى گويد : چون لفظ وجود را دو معنى پيدا شد ، آنكه مىگويد : وجود ، عين واجب است از آن معنى ديگر مىخواهد و آنكه مىگويد : از معقولات ثانيه است و عين واجب نيست معنى ديگر ، پس نزاع لفظى باشد نه حقيقى .\r\nجواب گوييم كه : نزاع ، فى الحقيقة در آن است كه امرى كه به انضمام و اقتران وى به ماهيّت احكام و آثار بر وى مترتّب مىگردد و از آن تعبير به وجود مىكنند ، ذات واجب است بعينها يا امرى عرضى اعتبارى ؛ پس نزاع حقيقى باشد نه لفظى .\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\nمعناى حقيقت وجود ، حقيقت محمديه ، واحديّت وحدت و برزخيّت اولى ، تعيّن ثانى ، حقيقت قلم اعلى حقيقت لوح محفوظ\r\nو أيضا منها - حقيقت وجود « 1 » را - من حيث هو - بىملاحظهء نسب و اعتبارات ،\r\n\r\n\r\n","description":"","footnote":"\r\n( 1 ) . حقيقت وجود اگر به شرط لا اخذ شود ، در اصطلاح عرفا مرتبهء احديه ناميده مىشود كه تمام اسماء و صفات در آن مستهلك شده‌اند و جمع الجمع و حقيقة الحقائق و العماء ناميده مىشود ؛ و اگر به شرط شىء اخذ شود ، به شرط جميع اشياء اللازمة لها - كليا و جزئيا - كه اسماء و صفات هستند ، اخذ مىشود و آن مرتبهء الهيّه است و نزد عرفا به واحديّت و مقام جمع مشهور است و اين مرتبه - به اعتبار ايصال به كمالات مناسب براى استعدادات خارجى ، مظاهر اسمائى كه آن اعيان و حقايق است - مرتبهء ربوبيّه ناميده مىشود .\r\nحقيقت وجود وقتى من حيث هى هى اعتبار شود بدون لحاظ تقييد ، اگرچه آن مقام احديّت اوّلين تجلّى و تعيّن حقّ است در صور اسماء و اعيان به وجود احدى جمعى قيد اطلاق باشد ، مقام ذات است ؛ ضمير هو در   قُلْ هُوَ اللَّهُ أَحَدٌ   مشير به ذات است و از احديّت به قابلية - الاولى و اصل الاصول و تعيّن اوّل تعبير كرده‌اند . در آن مقام - تعبير به مقام از باب ضيق تعبير است - كه احديّت و واحديّت در وحدت ذات مستجن و حكم ظهور و بطون در سطوت ذات مندمج بود ، نام عينيّت و غيريّت و اسم و رسم و نعت و وصف ظهور و بطون و كثرت و وحدت و وجوب و امكان منتفى بود . شاهد خلوتخانهء غيب ، هويّت خود را بر خود به نحو حديث نفس جلوه داد . اوّلين جلوه او به صفت وحدت بود ؛ پس اوّل تعيّنى كه از غيب هويّت ظاهر شد ، وحدتى بود كه اصل جميع قابليّات است و ذات آن نسبت به ظهور و بطون مساوى است و چون قابل ظهور و بطون بود ، احديّت و واحديّت از آن منتشأ شد .\r\nوجود مطلق ، به قيد اطلاق نفس تدلّى و ظهور حقّ ( حقيقت وجود عارى از اطلاق ) است و اين ظهور ، قبول قيود و تعيّنات امكانيّه مىنمايد - فى العقل عقل و فى النفس نفس .\r\nوجود سارى در حقايق امكانيّه ، وجود مقيّد به اطلاق است كه از آن ، در لسان عرفاى شيعه ، به مقام مشيّت فعليه تعبير كرده‌اند . اين فيض ، منبسط نفس تجلّى و ظهور حقّ و با فيض اقدس متّحد است ، ولى حقيقت غيبى وجود ، مقام غناء عن العالمين ، غيب مغيب ، و ذات است كه از آن به وجود مطلق عارى از اطلاق تعبير نموده‌اند ؛ بنابراين وجود مقيّد به قيد اطلاق ، عين تجلّى و ظهور حقّ است ، نه آنكه وجود منبسط نيز خود متجلّى در اعيان باشد .\r\nحقّ داراى كمالى اسمائى است كه حقّ به مفاتيح غيب ، حقايق اسمائيّه و مظاهر كونيّه آن‌ها را از استجنان در ذات -\r\n","page_name":" 33 ","page_number":33},
  {"content":"\r\n\r\nاگرچه نسبت تجرّد از همه [ مظاهر 
  ] باشد ، وجود مطلق و ذات بحت و هستى صرف و غيب هويّت و احديّت مطلقه « 1 » و احديّت ذاتيه « 2 » گويند و از اين حيثيّت ، مرتبهء وى از آن بلندتر است كه متعلق علم و كشف و شهود تواند شد . نه به دست علم و دانش ، دامن ادراك او توان گرفت و نه به ديده كشف و شهود ، پرتو جمال او توان ديد . امّا وى را مراتب تنزّلات « 3 » است - علما و عينا - كه به اعتبار آن ، متعلّق ادراك و كشف و شهود مىگردد ؛ و اوّل مراتب تنزّلات وى - علما - تنزّل وى است به شأنى كلّى « 4 » جامع مر جميع شئون الهيّه و كونيّهء ازليّهء ابديّه را ؛ به آن طريقه كه خود را به اين شأن كلى جامع بداند و صورت علميّهء ذات متلبّس به آن ، مر او را حاصل شود . امّا بر وجه كلّى جملى\r\n\r\n\r\n","description":"","footnote":"\r\n- به مقام اجمال در علم آورد و اين در مقام احديّت و غيب ثانى است . و در مقام تجلّى در كسوت اسماء حقايق امكانيّه را ، كه از آن‌ها به لسان ائمتنا و ساداتنا عليهم السّلام به طينت تعبير شده است ، به فيض مقدّس و حقيقت از مقام اجمال به تفصيل علمى - على سبيل علمه بالنّظام الأتم - و بر طريق ترتّب مسبّبات بر اسباب از آن مقام به مقام عين آورد .\r\nاحديّت ذاتيّه گاهى در اصطلاح عرفا به حقيقت وجود مطلق ، يعنى نفس وجود - من حيث هو - اطلاق مىشود و به عبارت ديگر ، لا به شرط مقسمى ، گاهى به حقيقت وجودى كه از به شرط لا ماخوذ است ، اطلاق مىشود ؛ يعنى به شرط عدم كمالات از علم و قدرت و مانند آن‌ها ؛ و گاهى بر حقيقت وجودى كه از به شرط كمالات و ثبوتش بر نحوه‌اى از توحّد و اندماج در غيب ذات و استجنان در باطن هويّتش بدون تميّز است اطلاق مىشود و گاهى اين مرتبه ، واحديّت اولى و واحديّت اجمالى - در مقابل ثانيه و تفصيليّه - ناميده مىشود و مراد به احديّت در اينجا همان معناى دوم است .\r\n( 1 ) . در   قُلْ هُوَ اللَّهُ أَحَدٌ   ، هو اشاره است به غيب الغيوب كه اخص اعتبار آن احد است و اگر وحدت را بر ظهور ذات لحاظ كرديم ، واحد يا الوهيّت مىشود و اگر نسبت به بطون لحاظ كرديم ، احد مىشود .\r\n( 2 ) . يعنى حقيقت وجود بدون قيد اين حقيقت به اين اعتبار ، غيب مغيب يا مرتبهء ذات گويند .\r\n( 3 ) . يعنى ظهور ذاته لذاته بذاته ؛ اين مرتبه علم اجمالى - علما - و ظهور فى صور اسمائه و صفاته بالتفصيل - علما - علم تفصيل به فيض مقدّس و اين را تنزّل عينى گويند . تجلّى هم به اين معنى نيست كه تجافى در ذات لازم آيد ؛ تجافى در ذات محال است . اسماء و صفات هم در مقام ذات بلا تعيّن ، تحقّق دارد و اشياء در مرتبهء ذات استجنان ذاتى دارد كه بلا تعيّن ، تحقّق دارد . تمام اشياء و صفات و اسماء در مرتبهء ذات و غيب الغيوب بلا تعيّن ، تحقّق دارد . علم را هم اگر در مرتبهء ذات لحاظ كنيم ، استجنان دارد به طور علم اجمالى ؛ از آن به بعد استجنان دارد به علم تفصيلى و بعد از آن از استجنان خارج مىشود و شهود پيدا مىكند در خارج كه همان حقيقت غيبيهء  نُورُ السَّماواتِ وَ الْأَرْضِ  است ؛ يعنى « هو » همان حقيقت غيبيه است كه هيچ تعيّن و تحقّق و تشخّصى در آن مرتبه نيست و تحقّق و تعيّنش به اسماء و صفات است كه در قوس نزول تحقّق پيدا مىكند .\r\n( 4 ) . يعنى علم است به نحو وحدت .\r\n","page_name":" 34 ","page_number":34},
  {"content":"\r\n\r\nبىامتياز شئون از يكديگر « 1 » و وى را به اعتبار تقيّد و تلبّس به اين شأن كلّى و يا صورت معلوليّت ، حقيقت محمّدى گويند « 2 » و اگر با آن ملاحظهء انتفاء اعتبارات كنند ، احديّت گويند و اگر ملاحظهء اثبات اعتبارات كنند ، واحديّت گويند ؛ و به اعتبار صلاحيت وى مر اعتبارين را كه همان حقيقت محمّدى است ، وحدت و برزخيّت اولى گويند ؛ زيراكه وى برزخى است جامع بين الأحديّة و الواحديّة ؛ و امتياز ميان اين اعتبارات در مرتبهء علم است و گرنه ظاهر وجود كه ذات است در مرتبهء خود [ در مرتبهء عين 
  ] همچنان بر صراحت اطلاق خود است و هيچ تعيّنى و تعدّدى به وى راه نيافته است ؛ و بعد از آن تنزّل وى است به تفاصيل اين شأن كلّى و اين را تعيّن ثانى گويند ، به آن طريقه كه خود را به همهء شئونات الهيّه و كونيّهء ازليّهء ابديّه كه در آن شأن كلّى اندراج داشتند ، به تفصيل بداند يكى بعد از ديگرى ؛ به آن معنى كه چون عقل ملاحظهء آن‌ها كند ، حكم كند به تقدّم ذاتى بعضى بر بعضى و انتشاء بعضى از بعضى ؛ « 3 » نه آنكه به حسب زمان ، علم به بعضى متقدّم [ مقدّم 
  ] باشد بر علم به بعضى ديگر ؛ زيرا كه علم حقّ سبحانه به همه اشياء متعلّق است - ازلا و ابدا - بىشايبه حدوث و تجدّد ؛ مثلا چون ذات متعلّق شده است به آن شأن كلّى جامع كه فوق آن مرتبهء لا تعيّن است و اين صورت علميّه حقيقت قلم اعلى « 4 » است ، از آن تعقّل منتشى شده است ؛ تعقّل ذات به شأنى ديگر كه آن حقيقت لوح محفوظ « 5 » است و سرّ در اين ، آن است كه ذات\r\n\r\n\r\n","description":"","footnote":"\r\n( 1 ) . كه اين مرتبه را مرتبهء احديّت و صفيّه گويند . احديّت و صفيّه از تعيّنات احديّت ذاتيّه است و اوّل طلوع و ظهور تشبيهش در مرتبهء واحديّت و قدر اوّل و تعيّن ذات ، به‌وسيله اسماء و اعيان ثابته و حضرت امكانيّه ، مىباشد .\r\n( 2 ) . به اين اعتبار حقيقت محمديّه گويند كه اوّلين تعيّن او در آن مرتبه است ، و در مرتبهء قوس صعود ، \" أو أدنى \" گويند و احديّت و صفيّه ، وجود منبسط و عقل اوّل هم نيز گفته شده است .\r\n( 3 ) . مثل‌اين‌كه علم بر حيات تقدّم دارد و اراده به قدرت تقوّم مىدهد يعنى قدرت بدون اراده تحقق پيدا نمىكند .\r\n( 4 ) . يعنى تمام تعيّناتى كه در خارج تحقّق پيدا مىكند ، تعيّن ذات است - علما - در مرتبهء واحديّت ؛ يعنى بعد از قلم اعلى و حقيقت محمديّه كه لوح محفوظ گويند ، در روايات وارد شده است كه قلم و لوح هر دو ملك هستند كه قضا از قلم و قدر - كه آن را تقدير گويند - از لوح منبعث مىگردد .\r\n( 5 ) . لوح همان كتاب مبين و نفس كليّه است ؛ بنابراين چهار قسم لوح وجود دارد : لوح قضا و آن عقل اوّل است ؛ دوم -\r\n","page_name":" 35 ","page_number":35},
  {"content":"\r\n\r\nمع الصادر الأوّل ، علّت تامّهء آن موجودى است كه در مرتبهء ثانيه ظاهر مىشود « 1 » و علم به علّت تامّه ، مستلزم علم به معلول ؛ و همچنين ذات مع الصادر الأوّل و الثانى ، علّت تامّهء امرى ثالث است ؛ پس علم به آن‌ها مستلزم علم به وى باشد - و هكذا الى ما لا نهاية له .\r\n\r\nحقايق ممكنات\r\nو أيضا منها - حقايق ممكنات صور معلوميّت ذات است - متلبّسة بالشئون و الصفات ؛ به اين معنى كه هرگاه علم حقّ را - سبحانه و تعالى - به ذات خودش اعتبار كنيم ، مقيّد به يك شأن يا بيشتر ، آن صورت علميّه را حقيقت ممكنى از ممكنات مىگويند ، و چون اعتبار كنيم به يك شأن يا شئون ديگر ، آن را حقيقتى ديگر از حقايق ممكنات مىگوييم و - على هذا القياس ؛ پس علم حقّ به حقايق ممكنات ، عين خودش باشد به ذات و شئون ذاتيهء خودش ؛ و اين است معنى آنكه مىگويند : « علم سبحانه به عالم عين ، علم وى است به ذات خودش » .\r\n\r\nحروف عاليات\r\nو أيضا منها - مراد به شئونات ذاتيّه كه آن را حروف عاليات « 2 » خوانند ، نسب و اعتباراتى است مندرج در ذات - اندراج اللوازم فى ملزوماتها لا اندراج الأجزاء فى الكلّ سواء كانت الأجزاء عقليّة أو خارجيّة ، و لا اندراج المظروف فى الظرف ؛\r\n\r\n\r\n","description":"","footnote":"\r\n- لوح قدر يعنى لوح نفس ناطقهء كليّه‌اى كه كليات لوح اوّل در آن به نحو تفصيل موجود است و اين را لوح محفوظ نيز گويند ؛ سوم لوح نفس جزئيّهء سماويه‌اى كه آنچه در اين عالم به شكل و هيئت و مقدار در آن است ، آن را سماء دنيا خوانند ؛ چهارم لوح هيولا كه قابليّت اخذ صور مختلفه در عالم شهادت را دارد .\r\n( 1 ) . اين درست نيست و اين چيزى است كه از مير سيد شريف متأثر شده است كه گفته‌اند : « حقّ تعالى براى تحقّق عقل اوّل علّت است و به انضمام عقل اوّل علّت مىشود براى عقل ثانى يعنى عقل ثانى معلول دو علّت است به نحو انضمامى ؛ درحالىكه علم استجنانى به نحو تفصيل بعد از عقل اوّل است نه به نحو انضمامى » .\r\n( 2 ) . حروف عاليات همان شئون ذاتيّهء كائنه در غيب الغيوب است ، مانند درختى كه بالقوّه در هستهء موجود است .\r\n","page_name":" 36 ","page_number":36},
  {"content":"\r\n\r\nو مراد به اندراج آن‌ها ، در ذات بودن آن‌هاست به حيثيّتى كه هنوز از قوّت به فعل نيامده باشند ؛ چون اندراج نصفيّت و ثلاثيّت و ربعيّت در واحد عددى ، پيش از آنكه جزو اثنين يا ثلاثة يا اربعة واقع شود ؛ و اين نسب و اعتبارات كه آن را شئون ذاتيّه مىگويند بعينها ، همان نسب و اعتباراتى است كه بعد از ظهور در مراتب و جزويّات آن ظاهر مىشود ؛ چنان‌كه نصفيّت و ثلاثيّت و ربعيّت واحد عددى پيش از آنكه واحد جزو اين اعداد واقع شود و آن نسب [ در وى 
  ] از قوه به فعل آيند ، شئونات ذاتيه گويند و چون جزو اين اعداد واقع شود و آن نسب از قوه به فعل آيند ، آن را آثار و احكام خارجيّه گويند .\r\n\r\nوجود ممكنات ظهور وجود حقّ تعالى است در حقايق ماهيّت ايشان\r\nو أيضا منها - وجود ممكنات ، عبارت از ظهور وجود حقّ است - سبحانه - در حقايق ايشان ؛ « 1 » به آن معنى كه چون ممكنى از ممكنات را شرائط وجود عينى متحقّق گردد ، وى را نسبتى خاصّ - مجهول الكيفيّة - به ظاهر وجود كه به منزلهء مرآت است مر باطن وجود را ، پيدا شود كه به جهت آن ، مناسبت احكام و آثار عين ثابتهء آن ممكن ، در مرآت ظاهر وجود منعكس گردد و ظاهر وجود به آن احكام و آثار ، منصبغ و متعيّن نمايد و اسماء و صفات وى به آن‌قدر كه خصوصيت شأنى كه عين ثابتهء آن ممكن صورت علميّهء آن است ، تقاضا گردد ؛ پس ظاهر وجود متعيّن و منصبغ به آن احكام و آثار ، موجودى باشد از موجودات عينى خارجى .\r\n\r\nمعيّت وجود حقّ تعالى به ماهيّت\r\nو أيضا منها - مراد به انضمام و اقتران و معيّت وجود حقّ به ماهيّت ، « 2 » ظهور آن\r\n\r\n\r\n","description":"","footnote":"\r\n( 1 ) . يعنى در حقايق ماهيّت ممكنات كه اسم ظاهر ، منشأ ظهور اشياء و اسم باطن ، منشأ بطون اشياء است .\r\n( 2 ) . و حتى عينى از اعيان و حقى از حقايق .\r\n","page_name":" 37 ","page_number":37},
  {"content":"\r\n\r\nنسبت است ميان ايشان ؛ و از مقتضيات آن نسبت است ظهور ماهيّت در خارج و ترتّب احكام خارجيّهء وى بر وى ؛ نه آنكه وجود ، عارض ماهيّت شود ، بلكه ماهيّت ، عارض وجود است « 1 » و قائم به وى ، و وجود معروض و قيّوم وى ؛ امّا نه عارضى كه به عروض وى مر معروض را صفتى وجودى نو شود ، و به زوال آن صفتى حقيقى زائل گردد ؛ زيرا كه تجدّد صفات و زوال آن موجب تغيّر مفضى به حدوث است - تعالى اللّه عن ذلك علوّا كبيرا « 2 » - بلكه عروض ماهيّت مر وجود را ، چون عروض صورت است مر آينه را ؛ زيرا كه صورت مرئى در آينه ، به حسب حسّ ، عارض آينه مىنمايد ؛ امّا چون رجوع به عقل مىكنيم مىدانيم كه عارض آينه نيست ، نه به سطح وى قائم است و نه در ثخن وى حالّ ؛ بلكه وى را نسبتى است مخصوص به آينه كه سبب نمايندگى آينه مىشود مر او را و به حسب حسّ ، توهّم آن مىشود كه مگر آن صورت ، عارض آينه است و قائم به وى - قيام العارض بالمعروض ؛ و در حقيقت آينه را از نمايندگى صورت ، جز نسبت نمايندگى نمىافزايد و به زوال صورت ، جز نسبت نمايندگى زائل نمىشود و شكّ نيست كه از تغيّر و تبدّل نسب ، هيچ تغيّرى و نقصى به وى لاحق نمىشود .\r\n\r\nنحوهء معيّت و قيّوميّت حقّ سبحانه با اشياء\r\nو أيضا منها - و از اينجا معلوم مىشود كه معيّت حقّ سبحانه با اشياء و قيّوميّت وى مر ايشان را ، نه چون معيّت جوهر است به جوهر يا عرض به عرض يا جوهر به عرض يا عرض به جوهر ؛ بلكه نه چون معيّت وجود است به موجود ؛ بلكه معيّت وجود است به ماهيّت « 3 » - من حيث هى - كه به آن معيّت ، ماهيّت ، موجود مىگردد و دوام وجود و بقاى وى ، به دوام آن معيّت است با وى ، من حيث هى لا من حيث\r\n\r\n\r\n","description":"","footnote":"\r\n( 1 ) . يعنى ماهيّت از تجلّى و ظهورات وجود ، ظهور پيدا مىكند .\r\n( 2 ) . كه لازمه‌اش ظهور علّت است .\r\n( 3 ) .  وَ هُوَ مَعَكُمْ أَيْنَ ما كُنْتُمْ  كه معيّتش معيّت قيّومى است .\r\n","page_name":" 38 ","page_number":38},
  {"content":"\r\n\r\nالوجود ؛ پس علّت بقاى ماهيّت نيز معيّت حقّ است سبحانه با وى - من حيث هى - و وراى اين معيّت ، حقّ را سبحانه معيّتى ديگر نيست به حسب ذات با اشياء ؛ و شكّ نيست كه ماهيات را من غير اتصافها بالوجود ، تقذّر و تلوّث معقول نيست ؛ پس ، از معيّت حقّ سبحانه با اشيائى كه تقذّر و تلوّث ، از احكام خارجهء ايشان باشد ، ملابسهء وى به قاذورات لازم نيايد ، با آنكه قذارت امرى است نسبى ، هرچه مستقذر است ، نسبت به بعضى طباع مستقذر است ، نه نسبت به همه ؛ چنان‌كه فضلهء حيوانات مثلا نسبت به طبيعت انسان مستقذر است نه نسبت به طبيعت جعل ؛ و أيضا تلطّخ « 1 » به قاذورات و تلوّث به آن ، از خواصّ اجسام كثيفه است ؛ نمىبينى كه انوار او الوان را از ملابسهء اجسام مستقذره ، هيچ تلطّخ و تلوّثى لاحق نمىشود .\r\nو از اين مقدّمات دانسته شد كه آن‌كس كه منع معيّت ذاتى حقّ سبحانه و انكار احاطه و سريان « 2 » او در جميع موجودات كرده است ، بنا بر لزوم ملابسهء وى مر قاذورات و اشياء خسيسه را ، از آن جهت است كه وى ملابسه‌اى وراى ملابسهء موجود به موجود ، بلكه ملابسهء جسم به جسم ، تعقل نكرده است و منشأ آن ، جز قصور عقل و قلّت تأمل ، امرى ديگر نيست .\r\nسؤال ، اگر كسى گويد كه موجودات به فيض حقّ سبحانه موجودند « 3 » نه به ذات وى ، چنان‌كه در سخنان بعضى از مشايخ واقع است ، پس ملابسهء حقّ سبحانه با اشياء خسيسه لازم نيايد و احتياج به اين تحقيق و تطويل نباشد .\r\nجواب گوييم كه ، خالى از آن نيست كه اين فيض ، موجودى است حقيقى يا امرى\r\n\r\n\r\n","description":"","footnote":"\r\n( 1 ) . يعنى آلوده شدن .\r\n( 2 ) . يعنى معيّت ذاتى حقّ - تبارك و تعالى - و ظهورش در جميع موجودات .\r\n( 3 ) . اگر مراد از فيض ، فيض اقدس باشد صحيح نيست ؛ زيرا فيض اقدس ، تجلّى حسّى ذاتى است كه موجب وجود اشياء و استعدادات آن در مرتبهء علمى و سپس عينى مىباشد ؛ اما اگر مراد از فيض ، فيض مقدّس باشد بعيد از صحّت نيست ؛ زيرا فيض مقدّس ، تجلّيات اسمائيّه‌اى است كه موجب ظهور آنچه اقتضاى استعدادات اين اعيان در خارج است ، مىباشد ؛ بنابراين فيض مقدّس ، مترتّب بر فيض اقدس است و به وسيلهء فيض اقدس ، اعيان ثابته در علم حاصل مىشود و به‌وسيله فيض مقدّس ، اين اعيان در خارج با لوازم و توابعش حاصل مىشود .\r\n","page_name":" 39 ","page_number":39},
  {"content":"\r\n\r\nاست اعتبارى ؛ و بر تقدير اوّل ، موجود بذاته نتواند بود و الّا واجب باشد ؛ پس موجود به فيض ديگر باشد و متسلسل گردد تا منتهى به ذات واجب شود ؛ و حينئذ اعتراف به مدّعاى ما لازم آيد ؛ زيرا كه در موجودات به اين اعتبار تفاوت نيست  ما تَرى فِي خَلْقِ الرَّحْمنِ مِنْ تَفاوُتٍ  « 1 » ؛ و بر تقدير ثانى كه امرى اعتبارى عدمى باشد ، انضمام و اجتماع وى با امرى ديگر اعتبارى عدمى كه ماهيّت است بىقيام هر دو يا يكى به امرى وجودى حقيقى ، معقول نيست و تحقيق آن است كه فيض ، همان ذات مفيض است ، امّا به اعتبار نسب عموم و انبساط بر حقايق ممكنات و اين نسبت ، از امور اعتبارى است ؛ پس ذات مأخوذ به اين نسبت ، از امور اعتبارى باشد و فى نفسها از امور حقيقى ، و الله تعالى اعلم .\r\n\r\nقرب و معيّت همهء ماهيات اعم از شريفه و خسيسه\r\nو أيضا منها - پوشيده نماند كه در اين قرب و معيّت همهء ماهيات - چه شريفه و چه خسيسه - برابرند و ميان ايشان هيچ تفاوت نيست ؛ تفاوت در آن است كه بعضى ماهيات ، در تحقّق به اين معيّت مسبوقند به تحقّق بعضى ماهيات ديگر به آن معيّت ؛ و بعضى ماهيات از آن قبيلند كه در اين تحقّق بر همهء ماهيات سابقند ، چون ماهيّت قلم اعلى كه وى را نسبتى است خاصّ با وجود حقّ سبحانه كه مقتضى معيّت وى است بالوجود الحقّ سبحانه ، بىاشتراط به امرى ديگر به خلاف ماهيّت لوح مثلا ، كه وى در اين معيّت مشروط است به معيّت ماهيّت قلم اعلى بالوجود الحقّ سبحانه و همچنين بعضى ماهيات ديگر مشروط است به معيّت لوح و قلم معا « 2 » - بالوجود الحقّ سبحانه -\r\n\r\n\r\n","description":"","footnote":"\r\n( 1 ) . ملك ( 67 ) آيهء 3 .\r\n( 2 ) . قلم اعلى كه همان عقل اوّل و حقيقت محمديّه است ، واسطهء بين حقّ است در رسيدن فيض كاملش به جميع خلقش قبلا گذشت كه لوح و قلم هر دو از موجودات عالم امرند ، مرتبه‌اى از آنكه حائز امر واحد حقّ و حكم كلّى است ، قلم رتبه‌اش قبل از لوح است اعم از لوح قضا يا لوح تقدير ، پس ماهيّت لوح مشروط است به معيّت ماهيّت -\r\n","page_name":" 40 ","page_number":40},
  {"content":"\r\n\r\nو هكذا الى ما شاء الله ؛ و پوشيده نماند كه هرچند شرائط وجود شىء بيش مىشود ، و بعد آن موجود از حضرت حقّ سبحانه بيش مىگردد و ابعد موجودات از اين حيثيّت ، ماهيّت انسانى است بوجوده العنصرى ؛ زيرا كه وى نوع اخير است از مولود آخرين از مواليد ثلاث « 1 » ؛ پس جهات احتياج و امكان در وى از همه موجودات بيشتر باشد و حجب مانعه از رجوع به وحدت ، افزون‌تر ؛ امّا حضرت حقّ سبحانه در حقيقت انسانى ، استعداد رفع آن حجب نهاده است ، به خلاف ساير حقايق كه هريك از ايشان به مقتضاى  وَ ما مِنَّا إِلَّا لَهُ مَقامٌ مَعْلُومٌ  در مقام خود محبوسند و استعداد تجاوز از آن ندارند .\r\n\r\nمظهر شىء صورت اوست\r\nو أيضا منها - مظهر شىء ، صورت اوست و صورت شىء عبارت از امرى است كه آن شىء به وى معقول يا محسوس شود و ظهور شىء ، تميّز و تعيّن وى است ؛ چنان‌كه ظهور جنس مثلا در مرتبهء انواع ، تميّز و تعيّن وى است به منوعات و ظهور نوع در مرتبهء اشخاص ، تعيّن و تميّز وى است نسبت به مشخصات .\r\n\r\nمغايرت مظهر در آن چيزى كه در وى ظاهر است\r\nو أيضا منها - هر مظهرى كه هست ، مغاير است مر آن چيزى را كه در وى ظاهر است و ظاهر ، به صورت و شبح خود در آن مظهر است نه به ذات خود ؛ همچنان‌كه از آينه و آب - و آنچه در ايشان مىنمايد - اين معنى ظاهر است مگر مظاهر حقايق مطلقه ، چون مظاهر الهيّه كه در آنجا ظاهر و مظهر با يكديگر متّحدند و فرق ميان\r\n\r\n\r\n","description":"","footnote":"\r\n- قلم ؛ زيرا جميع آنچه نوشته مىشود ، به وسيلهء قلم اعلى است به تقدير مدبّر در لوح قضا - اجمالا - و در لوح تقدير - تفصيلا .\r\n( 1 ) . مراد جماد و نبات و حيوان است .\r\n","page_name":" 41 ","page_number":41},
  {"content":"\r\n\r\nايشان به اطلاق و تقيّد است ؛ مثلا حقيقت مطلقهء انسانيّه به اعتبار اطلاق ، ظاهر است و به اعتبار تقيّد به مشخصات ، مظهر ؛ و شكّ نيست كه آن حقيقت مطلقه ، عين افراد خود است كه ظاهر وىاند ؛ پس اينجا مظهر غير ظاهر نباشد و ظاهر ، بذاته ، در مظهر ظاهر باشد نه به صورت و شبح .\r\n\r\nظاهر در تعيّن و تقيّد تابع مظهر است\r\nو أيضا منها - ظاهر در تعيّن و تقيّد ، تابع مظهر است و مظهر در تحقّق و ظهور ، تابع ظاهر ؛ پس مظهر را به اعتبار تبعيّت ظاهر ، مر وراء مرتبهء اوّليّت است و به اعتبار تبعيّت وى مر ظاهر را ، مرتبهء آخريّت .\r\n\r\nدر معناى مظهر\r\nو أيضا منها - مظهر - من حيث هو مظهر - باطن است ؛ زيرا كه وى حكم آينه دارد ؛ چون آينه از صورت پر برآيد صورت مىنمايد نه آينه ؛ پس ظهور ، صفت ظاهر است نه مظهر ، و باطن اين ظاهر همان نفس ظاهر است ، امّا به اعتبار حال تقدّم وى بر حال ظهور ؛ و باطن - باطن آنچه بر سبيل اجمال مىدانيم - از غيب هويّت ذات هر متعيّنى مسبوق است به لا تعيّن .\r\n\r\nتفاوت موجودات خارجى در صلاحيّت مظهريّت اسماء و صفات الهى\r\nو أيضا منها - موجودات خارجى در صلاحيّت مظهريّت اسماء و صفات الهى متفاوتند ؛ زيرا كه ايشان مظاهر اعيان ثابته‌اند و اعيان ثابته ، صور شئونات ذاتيّه و شئونات در اطلاق و كليّت و جمعيّت و مقابلات آن‌ها مختلف ؛ بعضى از آن قبيلند كه در كمال اطلاقند كه در مراتب تعيّنات فوق آن تعيّنى ديگر نيست ، چون تعيّن اوّل كه فوق آن ، مرتبهء لا تعيّن است و بعضى در كمال تقيّد ، چون تعيّنات شخصيّهء جزويّه و\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nبعضى ميان اين دو مرتبه ، چون ساير حقايق و همچنين بعضى در كمال جمعيّتند كه هيچ شأنى از شئون ، از حيطه آن خارج نيست و بعضى از آن قبيل است كه مشتمل بر بعضى از شئون است ، چون : حقايق متفرقه عالم كه غير انسان كامل است و فضيلت كمال جمعيّت ، از خصايص كمّل افراد انسانى است ، چون : انبياء و اولياء و ايشان نيز در اين فضيلت متفاوتند ؛ زيرا كه اگرچه همه در مظهريّت همه اسماء متساويند ، اما بعضى از آن قبيلند كه احكام و آثار بعضى اسماء در ايشان ظاهرتر و غالب‌تر است و باقى اسماء در تحت آن ، مغلوب و مندرج و همه انبياء و آنان كه بر قدم ايشانند ، از اولياء غير نبىّ ما صلّى اللّه عليه و آله و كمّل ورثهء وى ، همه از اين قبيلند و بعضى از ايشان از آن قبيلند كه ظهور اسماء و صفات در ايشان بر سبيل اعتدال است بىغالبيّت و مغلوبيّت چون نبىّ ما صلّى اللّه عليه و آله و كمّل ورثهء وى .\r\n\r\nاثر وجود حقّ سبحانه و تعالى در اعيان ثابته\r\nو أيضا منها - اثر وجود حقّ سبحانه در اعيان ثابته در نسبت ظهور است ؛ يعنى اعيان را و احوال اعيان را در عين ، ظاهر مىگرداند ، همچنان‌كه در علم بود ؛ و اثر اعيان ثابته در وجود حقّ سبحانه تعيّن و تقيّد وى ، تعيّن و تقيّد صفات وى است ؛ زيرا كه وجود را فى نفسه - اطلاق و عدم تعيّن و تقيّد است و همچنين اسماء و صفات او را ؛ و چون به احكام و احوال عينى از اعيان ثابته منصبغ گردد ، به سبب آن انصباغ ، متعيّن و متقيّد گردد و به حسب تعيّن و تقيّد وى ، اسماء و صفات وى نيز متعيّن و متقيّد شوند ؛ زيرا كه ظهور اسماء و صفات به حسب استعداد ايشان است ( اعيان است ) « 1 » و شكّ نيست كه استعداد هر عينى ، نوعى از تعيّن و تقيّد را تقاضا مىكند ، چه در ذات و چه در اسماء و صفات .\r\n\r\n\r\n","description":"","footnote":"\r\n( 1 ) . يعنى ظهور جميع اسماء و صفات در اعيان ، به حسب استعداد اعيان است و استعداد هر عينى ، يك نوع تعيّن و تقيّد را مىطلبد ؛ حال اين تعيّن و تقيّد مىخواهد در ذات باشد و يا در اسماء و صفات .\r\n","page_name":" 43 ","page_number":43},
  {"content":"\r\n\r\n\r\nمظاهر و صور اسماء و صفات الهى\r\nو أيضا منها - موجودات ممكنه ، مظاهر و صور اسماء و صفات الهىاند و ظاهر در هريك اسماء و صفات حقّ است به قدر قابليت وى مر ظهور آن‌ها را ؛ پس همه موجودات را آينه‌هاى متعدد فرض كن و آنچه مىبينى در ايشان - از كمالات محسوسه و معقوله - صور اسماء و صفات حقّ تعالى دان ! بلكه همهء عالم را يك آينه فرض كن و در وى حقّ را بين به همه اسماء و صفات وى ، تا از اهل مشاهده باشى ، چنان‌كه در اوّل از اهل مكاشفه بودى ؛ پس از اين برتر آى و چنين ( چنان ) ملاحظه كن كه تو چون عالم را مىبينى و مىدانى و ذات تو محيط است به همه و همه مرتسمند در وى ، پس ذات تو آينه‌اى است مر آن‌ها را ؛ در اوّل مشاهدهء حقّ سبحانه در غير خود مىكردى و اكنون در خود مىكنى « 1 » ؛ پس از اين برتر آى و آن را ملاحظه كن كه ممكنات - من حيث هى - غير موجودند ؛ پس ايشان را از ميان بيرون كن و همه را صور تجلّيات حقّ بين و قائم به وى ؛ پس همه كمال و جمال حقّند - سبحانه - كه در حقّ مشاهده مىكنى ؛ بعد از آن از اين برتر آى و خود را از ميان بيرون كن و مدرك و مشاهده حقّ را بين - فهو الشاهد و المشهود .\r\n\r\nجهات موجودات نسبت به حقّ سبحانه\r\nو أيضا منها - از پيش‌تر معلوم شد كه ، هر موجودى را از موجودات دو جهت است\r\n\r\n\r\n","description":"","footnote":"\r\n( 1 ) . چون حقّ تعالى در تمام موجودات ممكنه به قدر قابليت آن‌ها به اسمى و اسماء و صفتى از صفاتش ظهور دارد ، جميع موجودات ممكنه مظاهر و صور اسماء و صفات حقّند ؛ پس موجودات براى اسماء و صفات حقّ تعالى حالت مرآتى دارند و اگر عارف سالك بخواهد اسماء و صفات حقّ تعالى را مشاهده كند ، به موجودات ممكنه نظر كند و صور اسماء و صفات الهى را شهود كند . اگر عارف سالك قدرى از اين مرتبه برتر شود ذاتش را به همه عالم محيط مشاهده خواهد كرد ، چنان‌كه در شعرى منسوب حضرت مولى الموحّدين علىّ عليه السّلام است كه فرمود :\r\n « أ تزعم انّك جرم صغير * و فيك انطوى العالم الاكبر » \r\nپس ذات تو مرآت خواهد بود براى جميع موجودات ممكنه ، بنابراين اوّل اسماء و صفات حقّ سبحانه را در غير خود شهود مىكردى و اكنون كه ذات تو احاطه بر جميع عالم داشته ، مرآت خواهد بود براى جميع موجودات و آن‌ها همه در ذات تو مرتسمند و اسماء و صفات الهى را در خود به نحو جمع شهود خواهى كرد .\r\n","page_name":" 44 ","page_number":44},
  {"content":"\r\n\r\nنسبت با حقّ سبحانه « 1 » : يكى جهت معيّت وى با حقّ سبحانه و احاطه و سريان « 2 » وى سبحانه در وى بالذّات ، بىتوسط امرى ديگر و اين جهت را طريق وجه خاصّ گويند و فيضى كه از اين طريق مىرسد ، بىواسطه است و توجه بنده را به اين جهت ، توجه به وجه خاص گويند و استيلاى اين جهت ، را بر بنده و استهلاك و اضمحلال بنده را در اين جهت ، جذبه گويند ؛ و جهت ديگر سلسلهء ترتيب است كه فيضى كه به وى رسد ، به وساطت امورى بود كه در معيّت وى بالوجود الحقّ سبحانه ، مدخلى داشته باشند و فيضى كه به وى رسد ، بر مراتب آن‌ها مرور كند و منصبغ به احكام آن‌ها - متنازلا - به وى برسد ؛ و چون بنده بر همين طريق - متصاعدا - به حقّ - سبحانه و تعالى - باز گردد تا آنكه احكام يك‌يك مرتبه را باز مىگذارد به مرتبهء فوق آن ، ترقى مىكند تا به آن اسمى كه مبدأ تعيّن وى است برسد و در آن مستهلك و مضمحل گردد و آن نسبت به وى ، تجلّى ذاتى وى باشد ؛ اين طريقه را سلسلهء ترتيب گويند و روش بنده را به اين طريق ، مرتبهء بعد مرتبهء سلوك گويند و و اصل به اين را اگر چه كمتر باشد ، از و اصل به طريق اوّل ، احاطه‌اى هست به احوال مراتب كه و اصل به طريق اوّل را نيست ، و و اصل به طريق اوّل را چون بازگردانند و بر طريق سلسلهء ترتيب باز به مطلوب رسانند ؛ وى را مجذوب سالك خوانند و سالك بر طريق ثانى را ، چون سلوك وى منتهى به وجه خاصّ [ شود 
  ] و استهلاك در آن [ حاصل 
  ] گردد ، سالك مجذوب گويند و هريك از اين دو صاحب دولت ، اقتدا را شايد و ترتيب مريدان از وى آيد .\r\n\r\nاقسام مقربات\r\nو أيضا منها - مقربات كه اعمال و عباداتند يا از قبيل نوافلند كه حقّ - سبحانه و\r\n\r\n\r\n","description":"","footnote":"\r\n( 1 ) . به عبارت ديگر ، هر موجودى نسبت به حقّ سبحانه دو جهت دارد : الف ) جهت طريق وجه خاصّ ؛ ب ) جهت علّت و علل يا سبب‌سازى و سبب‌سوزى .\r\n( 2 ) . مراد از احاطه ، احاطه قيّوميه است و مراد از سريان در اينجا به معنى ظهور است .\r\n","page_name":" 45 ","page_number":45},
  {"content":"\r\n\r\nتعالى - آن را بر بندگان خود ايجاب نكرده است ، بلكه ايشان آن‌ها را - تقرّبا الى اللّه تعالى - به خود لازم گردانيده‌اند « 1 » و چون در اين ارتكاب و التزام وجود ايشان در ميان است فناى ذات و استهلاك جهت خلقيّت آن در جهت حقيّت ، فايده نمىدهد ، بلكه نتيجهء آن همين است كه قوا و اعضاء و جوارح وى عين حقّ گردد ؛ به آن معنى كه جهت حقّيّت بر خلقيّت غالب آيد و جهت خلقيّت ، مغلوب و مقهور گردد و اين را قرب نوافل گويند و در اين قرب ، بندهء سالك ، فاعل و مدرك باشد و حقّ - سبحانه و تعالى - آلت وى و اشارت به اين مرتبه است حديث « كنت سمعه و بصره و لسانه و يده و رجله ، بى يسمع و بى يبصر و بى ينطق و بى يبطش و بى يسعى » .\r\nو يا از قبيل فرائضند كه حقّ - سبحانه و تعالى - آن اعمال و عبادات را بر ايشان ايجاب كرده است و ايشان بنا بر امتثال امر ، ارتكاب آن نموده‌اند و چون در [ اين 
  ] ايجاب و ارتكاب ، وجود ايشان در ميان نيست نتيجهء آن فناء ذات سالك و استهلاك جهت خلقيّت آن است در جهت حقيّت و اين را قرب فرائض گويند و در اين قرب ، حضرت حقّ سبحانه ، فاعل و مدرك است و سالك با قوا و اعضاء و جوارح خود به‌منزله آلت و اشارت به اين مرتبه است : « إنّ اللّه قال على لسان نبيّه أو عبده سمع اللّه لمن حمده » .\r\nو چون اين را دانستى ، بدان كه مقرّبان از چهار حال بيرون نيستند ؛ يا متحقّق به قرب نوافلند فقط ؛ و ايشان را صاحب قرب نوافل خوانند « 2 » ؛ و يا به قرب فرائض فقط ؛ و ايشان را صاحب قرب فرائض خوانند « 3 » ؛ و يا به جمع بين القربين - بىتقيّد به\r\n\r\n\r\n","description":"","footnote":"\r\n( 1 ) . اين را قرب نوافل گويند ، كه در ارادهء عبّاد است ؛ چنان‌كه حمّاد بن بشير از امام صادق عليه السّلام نقل مىكند كه رسول خدا صلّى اللّه عليه و آله فرمود كه خداوند چنين فرموده است : « ما تقرّب الىّ عبد بشىء أحبّ الىّ ممّا افترضت عليه و انّه يتقرّب الىّ بالنافلة حتّى أحبّه فإذا احببته كنت سمعه الذى يسمع به و بصره الذى يبصره به و لسانه الذى ينطق به و يده التى يبطش بها ؛ إن دعانى اجبته و إن سألنى اعطيته . . . » ( كافى ، ج 2 ، ص 352 ، روايت 1 و 2 . يك قرب فرائض داريم كه عبّاد تحت ارادهء حقّ تعالى هستند ، كه اوّلى مرتبهء تجلّى اسمائى است و دومى مرتبهء تجلّى ذات است .\r\n( 2 ) . كه اينان مظهر تجلّى اسمائىاند .\r\n( 3 ) . كه اينان نيز مظهر تجلّى ذاتيه‌اند .\r\n","page_name":" 46 ","page_number":46},
  {"content":"\r\n\r\nاحدهما و بىمناوبه - كه گاهى يكى باشد و گاهى ديگرى ، بلكه معا معا به هر دو قرب و احكام آن متحقّق باشند و اين را مرتبهء جمع الجمع و قاب قوسين و مقام كمال خوانند و آيت  إِنَّ الَّذِينَ يُبايِعُونَكَ إِنَّما يُبايِعُونَ اللَّهَ يَدُ اللَّهِ فَوْقَ أَيْدِيهِمْ  « 1 » اشارت به اين مرتبه است ؛ و يا به هيچ‌يك از اين احوال سه‌گانه مقيّد نيستند ، بلكه مر ايشان راست كه به هريك از قربين ظاهر شوند و به جمع بينهما نيز - بىتقيّد به هيچ‌يك از اين احوال - و اين را مقام احديّت جمع و مقام أو أدنى خوانند و اشارت به اين است  وَ ما رَمَيْتَ إِذْ رَمَيْتَ وَ لكِنَّ اللَّهَ رَمى  « 2 » و اين مقام به اصالت ، خاصّ خاتم النبيين صلّى اللّه عليه و آله است و به وراثت و كمال متابعت كمّل اولياء را از اين حظى است « 3 » .\r\n\r\nاقسام تجلّيات حضرت حقّ سبحانه\r\nو أيضا منها - تجلّيات حضرت حقّ - سبحانه و تعالى - بر چهار گونه است :\r\nيكى ، تجلّى علمى غيبى به صور اعيان موجودات برآمده است و از اين قبيل است تجلّى وى به صور معلومات و موهومات و خيالات بر ذوى العلم « 4 » و اگرچه ايشان را به آنكه آن صور از تجلّيات وى است شعور نباشد .\r\nدويم ، تجلّى وجودى شهادى كه به صور اعيان موجودات برآمده است .\r\nسيم ، تجلّى شهودى كه بر نظر شهود اصحاب تجلّى ظاهر مىشود ، و آن بر دو گونه است : يكى آنكه موجودات عينى خارجى يا علمى ذهنى ، همه يا بعضى ، لباس غيريّت بيرون كنند و در نظر صاحب تجلّى ، صور تجلّيات حقّ سبحانه نمايند . دويم آنكه آن تجلّى در حضرت مثال ، مقيّد يا مطلق « 5 » واقع شود و آن بر صور جميع\r\n\r\n\r\n","description":"","footnote":"\r\n( 1 ) . فتح ( 48 ) آيهء 10 .\r\n( 2 ) . انفال ( 8 ) آيهء 17 .\r\n( 3 ) . اين مقام مخصوص خاتم الانبياء صلّى اللّه عليه و آله و كمّل اولياء محمّديّه عليهم السّلام است و لا غير .\r\n( 4 ) . كه تجلّى حقّ - سبحانه و تعالى - است به اسم عليم .\r\n( 5 ) . يعنى در برزخ منفصل كه نفس انسان باشد .\r\n","page_name":" 47 ","page_number":47},
  {"content":"\r\n\r\nموجودات مىباشد و در صور انوار مىباشد ؛ يا آن تجلّى از وراى عالم مثال در كسوت معانى ذوقى باشد يا بيرون از صورت و معنى ؛ چون تجلّيات ذاتى - برقى .\r\nچهارم ، تجلّى علمى اعتقادى كه از پس حجاب فكر يا تقليد ، به صور اعتقادات مقيّده بر اصحاب آن ظاهر مىشود .\r\n\r\nدر معناى منازله - دانى - تدلّى\r\nو أيضا منها - رقيقهء مناسبتى كه ميان طالب و مطلوب مىباشد ، گاهى كه سبب انجذاب از طرفين گردد و التقاء در وسط واقع شود ، آن التقاء را در اصطلاح اين طايفه ، منازله « 1 » گويند . قال الشيخ - رضى الله عنه - فى الباب الرابع و الثمانين و ثلاثمائة من فتوحات المكّيّة : « أعلم إنّ المنازلة فعل الفاعلين هنا ، و هى تنزّل من اثنين ، كلّ واحد يطلب الآخر ؛ ليتنزّل عليه ، فيجتمعان في الطريق في موضع معيّن ، فيسمّى تلك منازلة لهذا الطلب من كلّ واحد ، و هذا النزول على الحقيقة من العبد صعود ، و إنّما سمّيناه نزولا ؛ لكونه يطلب بذلك الصعود النزول بالحقّ » ؛ « 2 » و وقتى كه آن التقاء در وسط واقع نشود به هر طرف كه نزديك‌تر باشد صاحب آن طرف در محبوبيّت ، مقدّم خواهد بود و در محبّيّت مؤخر ؛ اگر چنانچه به جانب حقّ سبحانه اقرب باشد آن قرب را وقتى كه مضاف به بنده دارند ، تدانى « 3 » گويند و اگر چنانچه به بنده اقرب باشد ، آن قرب را از جانب حقّ سبحانه تدلّى « 4 » خوانند ، و اللّه اعلم .\r\n\r\n\r\n","description":"","footnote":"\r\n( 1 ) . يعنى اينكه اگر عبدى يك شبر ( وجب ) به طرف حقّ تعالى سير كند حقّ - تبارك و تعالى - يك زراع به سوى او مىآيد و اگر عبد يك زراع به سوى حقّ تعالى سير كند و آرام‌آرام بيايد حقّ تعالى به صورت هروله به او نزديك مىشود ؛ اين را منازله گويند يعنى أحد الطرفين بايد تنزّل كند و طرف ديگر كه بنده باشد بايد به خود تكافى بدهد .\r\n( 2 ) . فتوحات المكّيّة ، ج 3 ، ص 523 .\r\n( 3 ) . تدانى معراج مقرّبين است و معراج غائى ايشان بالاصالة است ؛ يعنى بدون وراثتى كه در اين صورت به حضرت قاب قوسين منتهى مىشود و چنانچه با وراثت محمّديّه باشد منتهى به حضرت أو أدنى مىشود و اين حضرت مبدأ رقيقه تدانى خواهد بود .\r\n( 4 ) . كه اين فعل حقّ - تبارك و تعالى - است و   دَنا فَتَدَلَّى فَكانَ قابَ قَوْسَيْنِ أَوْ أَدْنى   .\r\n","page_name":" 48 ","page_number":48},
  {"content":"\r\n\r\n\r\nمعرفت و ادراك حقّ تعالى\r\nو أيضا منها - معرفت و ادراك حقّ سبحانه بر دو گونه است : اوّل ، ادراك بسيط و هو عبارة عن إدراك الوجود الحقّ سبحانه مع الذهول عن هذا الادراك و عن انّ المدرك هو الوجود الحقّ سبحانه ، و ثانى ادراك مركّب و هو عبارة عن ادراك الوجود الحقّ مع الشعور بهذا الادراك و بأنّ المدرك هو الوجود الحقّ سبحانه ؛ و در ظهور وجود حقّ به حسب ادراك بسيط خفايى نيست ؛ زيرا كه هرچه ادراك كنى ، اوّل هستى مدرك شود ، اگرچه از ادراك اين ادراك غافل باشى و از غايت ظهور مخفى ماند « 1 » ؛ و امّا ادراك ثانى ، كه ادراك مركّب است ، محل فكر خطا و صواب اوست و حكم ايمان و كفر راجع به اوست و تفصيل ميان ارباب معرفت به تفاوت مراتب اوست .\r\n\r\nرابطهء محبت ميان محبّ و محبوب\r\nو أيضا منها - رابطهء محبت ميان محبّ و محبوب نتيجهء مناسبت است ميان ايشان ، و مناسبت ميان ايشان از پنج قسم بيرون نيست : اوّل مناسبت ذاتى است كه ميان محبّ و محبوب مناسبتى باشد به حسب ذات فحسب و علامت آن ، آن است كه محبّ در باطن خود انجذابى به جانب محبوب بازيابد كه سبب آن معلوم نباشد ، و اگر آن مناسبت به سبب معنى باشد زايد بر ذات ، كه به سبب آن معنى اثرى به غير تعدّى كند آن را مناسبت فعلى گويند و اگر چنانچه اثرى به غير تعدّى نكند خالى از آن نيست كه آن معنى را در محلّ خود دوام و ثباتى هست يا نه ؛ اگر نيست آن را مناسبت حالى گويند و اگر آن معنى كه وى را دوام و ثباتى هست مرتبه‌اى است از مراتب ، چون :\r\n\r\n\r\n","description":"","footnote":"\r\n( 1 ) .\r\n « يا من هو اختفى لفرط نوره * الظاهر الباطن في ظهوره » \r\nو در دعاى خاصهء شب بيست و سوم ماه مبارك رمضان وارد شده است كه : « يا باطنا فى ظهوره و يا ظاهرا فى بطونه و يا باطنا ليس يخفى و يا ظاهرا ليس يرى . . . » .\r\n","page_name":" 49 ","page_number":49},
  {"content":"\r\n\r\nمرتبهء نبوّت و ولايت و سلطنت و غيرها ، آن را مناسبت مرتب گويند ؛ و الّا مناسبت صفاتى و چون در حقيقت فعل و حال و مرتبهء همه از قبيل صفاتند ، همهء اقسام مناسبات را راجع به ذاتى و صفاتى مىتوان داشت .\r\nو چون اين مقدار از مقدّمات و اصطلاحات اين طايفه مذكور شد ، وقت آن آمد كه در مقصود شروع كنيم و به شرح موعود رجوع نماييم - بعون اللّه المستعان إنّه ولىّ الإحسان و عليه التكلان .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nدر معناى حمد در نزد صوفيّه\r\n« الحمد » ، حمد در عرف طايفهء صوفيّه - قدّس اللّه تعالى اسرارهم - عبارت است از :\r\nاظهار كمال محمود به صفات جمال و نعوت جلال بر سبيل تعظيم و اجلال ؛ و آن يا از مرتبهء جمع « 1 » است بر جمع ، چنانچه حقّ - سبحانه و تعالى - در مرتبهء غيب « 2 » و معانى مثلا اظهار كرد كمالات خود را بر خود بالتعيّن و التجلّى الأوّل و الثانى « 3 » و ما اشتمل عليه من الشئون و الاعتبارات اوّلا و الحقائق الإلهيّة الكونيّة ثانيا ؛ رباعية :\r\n دى عشق نشان بىنشانى مىگفت * اسرار كمال جاودانى مىگفت\r\nاوصاف جمال خويشتن بىمن و تو * با خود به زبان بىزبانى مىگفت \r\nو يا از مرتبهء فرق « 4 » بر فرق ، چنان‌كه مظاهر خلقيّه و مجالى كونيّه به السنهء اقوال و افعال و احوال ، اظهار جمال و كمال يكديگر و آن به حقيقت ، حمد حضرت حقّ\r\n\r\n\r\n","description":"","footnote":"\r\n( 1 ) . جمع در مقابل فرق است ؛ جمع مشاهدهء حقّ است بىخلق و اين مرتبت فناء سالك است و به عبارت ديگر جمع ، رفع مباينت و اسقاط اضافات و افراد شهود حقّ است .\r\n( 2 ) . كه آن را مقام جمع گويند و جمع الجمع را غيب الغيوب مىگويند .\r\n( 3 ) . تجلّى اوّل حضرت احديّت ، جمع و وجود و تعيّن اوّل و قابل اوّل است و تجلّى ثانى كه متضمّن تميّز حقايق است ، صورت تجلّى اوّل و ظلّ اوست كه جامع تمام اعتبارات و تعيّنات است كه مرتبت الوهيّت و حضرت قاب قوسين نامند و تعيّن اوّل و تعيّن ثانى و قابل دوم است كه جامع بين دو طرف اجمال و تفصيل است .\r\n( 4 ) . فرق اشارت به خلق است بدون حقّ ؛ بعضى گويند به معناى مشاهدهء عبوديّت است و صفت حيات الهى را نيز گويند .\r\n","page_name":" 51 ","page_number":51},
  {"content":"\r\n\r\nاست مر خودش را ، به واسطهء تنزّل به حضرات وجود و مراتب شهود ؛ رباعية :\r\n هر صبح كه مىزنند مرغان چمن * گلبانگ جمال سورى و سرو و سمن\r\nباشد همه وصف شاه خوبان ز من * كآيد ز زبان او به گوش دل من \r\nو يا از مرتبهء جمع بر فرق ، چنان‌كه به افاضهء نور وجود بر حقايق و اعيان موجودات كه به لسان اصطلاح از آن به فيض مقدس تعبير مىكند ، استعدادات و قابليّات ايشان مر وجود و كمالات تابعهء آن را كه اين استعدادات و قابليّات از منقضيات فيض اقدس است . رباعية :\r\n عشق است غنى ز بوده و نابوده * جاويد به مستقر عز آسوده\r\nعكس رخ خود ز اين و آن بنموده * و آنگاه به جمال و حسنشان بستوده \r\nو يا از مرتبهء فرق بر جمع ، چنان‌كه مراتب جميع وجود - روحا و مثالا و حسّا - به جميع السنة - قولا و حالا - حمد حضرت ذوالجلال‌والاكرام مىگويند و اظهار كمال ذات و صفات و افعال حضرت او مىكنند ؛ رباعية :\r\n خوبان كه فريب عقل و جانند همه * در عشق تو شهرهء جهانند همه\r\nهرچند به حسن ، داستانند همه * اوصاف شمايل تو خوانند همه \r\n\r\nفائدة :\r\nصيغهء حمد مصدرى است مصدّر به لام جنس مستردف به لام اختصاص ؛ يعنى جنس مفهوم حمد - خواه مبنى للفاعل و خواه مبنى للمفعول - اعنى حامديّت و محموديّت ، مختص است به حضرت حقّ - سبحانه و تعالى - زيرا كه در جميع مراتب وجود ، هم حامد اوست و هم محمود ؛ به زبان هر ستاينده ، نغمات حمد و ثناى خود سرايد و در لباس هر ستوده ، لمعات كمال و جمال خود نمايد ، رباعية :\r\n در چشم عيان شاهد و مشهود تويى * در قبلهء جان ساجد و مسجود تويى\r\nبىنام‌ونشان قاصد و مقصود تويى * بىگوش و زبان حامد و محمود تويى \r\n« الله » : بعضى از اين طايفه گفته‌اند كه اين اسم مبارك ، موضوع است به ازاء ذات\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nمطلقه ، بىاعتبار قيدى و مرتبه‌اى و بىاعتبار عدم آن ، بلكه مجرد از جميع نسبت و اعتبارات - حتى عن ذلك التجرد أيضا - و بعضى ديگر به آن رفته‌اند كه علم است مر مرتبهء الهيت را كه عبارت است از احديّت جمع جميع نسب و اعتبارات اسمائيهء فعليهء وجوبيه نه مر ذات مطلقه را ؛ زيرا كه وضع اسم به ازاء ذات مطلقه اگرچه ممكن است ، اما فايدهء آن ظاهر نيست ؛ چه مقصود از وضع الفاظ ، افاده يا استفاده معنى موضوع له است و اينجا معنى موضوع له كه ذات حقّ و هستى مطلق است - تعالى و تقدّس - مدرك و مفهوم و مشهود و معلوم هيچ‌كس نتواند بود ، فكيف كه به دلالت لفظ و عبارات بدان اشارات توان نمود ؛ رباعية :\r\n عشق است برون ز پردهء نور و ظلام * خارج ز احاطهء عقول و افهام\r\nخواهم كه بخوانمش به صد نام اما * او برتر از آن است كه گنجد در نام \r\n« الّذى نور وجه حبيبه بتجلّيات « 1 » الجمال » : حبيب فعيل است از براى مبالغه در فاعل يا مفعول و مراد به آن ، حضرت رسالت است صلّى اللّه عليه و آله زيرا كه در هريك از فضيلتين ، محبّيّت و محبوبيّت « 2 » در اعلى مراتب كمال است ؛ امّا در فضيلت محبوبى ، چنان‌كه خطاب « لولاك لما خلقت الكون » مشعر است به آن ؛ و امّا در فضيلت محبّى چنان‌كه\r\n\r\n\r\n","description":"","footnote":"\r\n( 1 ) . ظهور و تجلّى حقّ دو گونه است : تجلّى جمالى و تجلّى جلالى ؛ تجلّى جمالى آن است كه مستلزم لطف و رحمت و قرب باشد و تجلّى جلالى آن است كه موجب قهر و غضب و بعد باشد و به حقيقت هر جمالى ، مستلزم جلالى است و در پى پردهء هر جلالى نيز جمالى نهفته است ؛ زيرا جلال ، جلال احتجاب حقّ است به حجاب عزّت و كبريايى از عبّاد تا هيچ‌كس او را به حقيقت و هويّت - چنان‌كه هست - نشناسد كه \" سبحانك ما عرفناك حقّ معرفتك \" و \" ما قدروا اللّه حقّ معرفتك \" و جمال تجلّى حقّ است به وجه و حقيقت خود از براى ذات خود ؛ پس جمال مطلق را جلالى باشد و آن قهّاريّت حقّ است مر جميع اشياء را به افناء در تجلّى وجه مطلق و اين مرتبه ، علوّ جمال است و اين جمال را دنوّى هست كه با آن به اشياء نزديك مىگردد و آن دنوّ ظهور جمال مطلق است به صورت جميع اشياء و اين دنوّ جمال را نيز جلالى هست و آن احتجاب جمال مطلق است به تعيّنات اكران .\r\n( 2 ) . سير حبّى همان عشق به كمال است كه در تمام اشياء سارى است كه حقّ تعالى سالك را بعد از سلوك ، كه اوّلين مرتبهء آن توبه است ، سير مىدهد و به جذبه مىرساند ؛ و سير محبّى آن است كه حقّ تعالى به جذوات ، سالك را به اعلا درجه سلوك مىرساند و لا يناله العبد الّا به انجام دادن نوافل و بدون مواظبت بر طاعات و عبادات نافله ، از دوام وضو و دوام ذكر و صوم و قلّت طعام و منام و اوراد اوقات و غيره ، به مرتبهء محبوبى حقّ نمىتوان رسيد ؛ اين سير همان سير تفصيلى در تمام اشياء است كه حقّ تعالى سالك را بعد از سلوك ، سير مىدهد و به جذبه مىرساند .\r\n","page_name":" 53 ","page_number":53},
  {"content":"\r\n\r\nحديث « ما اوذي نبي مثل ما أوذيت » مفصح است از آن ؛ رباعية :\r\n اى رشك جمال يوسف اندر خوبى * در عشق و بلا زيادت از يعقوبى\r\nبر جملهء كائنات سبقت دارى * در منقبت محبّى و محبوبى \r\nو مراد به وجه حبيب ، ذات و حقيقت وى است . قال تعالى :  وَ يَبْقى وَجْهُ رَبِّكَ  « 1 » أى ذاته و حقيقته .\r\nمىتواند بود كه باء در قوله \" بتجلّيات الجمال \" صلهء تنوير باشد ، أى نوره بانوار التّجليّات الجماليّة ؛ و حينئذ سؤال مىآيد كه : حقيقت محمّدى همچنان‌كه به تجلّيات جمالى منوّر شده است به تجلّيات جلالى نيز شده است ؛ زيرا كه وى جامع است بين الجمال و الجلال كه آن را كمال گويند ؛ پس تخصيص را جهت نيست . بعضى جواب گفته‌اند كه : جهت تخصيص آن است كه باعث حمد حامد ، تجلّيات جمالى است كه هدايت مهتديان از آثار آن است .\r\nو مىتوان بود كه باء سببيّت را بود و حينئذ آن سؤال ساقط مىشود ؛ زيرا كه معنى چنين مىشود كه تنوير وجه حبيب خود كرد به آنچه كرد به سبب تجلّيات جمالى ؛ چه تنوير شىء چه به صفات جلالى از مقتضيات صفات جمالى است « 2 » .\r\nو پوشيده نماند كه تنوير را مراتب است ؛ زيرا كه حقايق اشياء را پيش از اعتبار دخول در تحت نورانيّت علم ، مرتبهء استجابت در غيب هويّت ذات ؛ پس تنوير آن اولا جز به آن نتواند بود كه از مرتبهء استجنان در حضرت علم ظاهر شوند و ظهور در حضرت علم را اجمال و تفصيلى « 3 » است ؛ پس تنوير آن ثانيا به آن تواند بود كه از ظلمت اجمال به نورانيت تفصيل آيند و هنوز محصور ظلمت عدم خارجىاند ؛ پس تنوير آن ثالثا به آن تواند بود كه از ظلمت عدم رهايى يافته ، به نورانيّت وجود عينى بهره‌مند شوند و بعد از وجود عينى ، لازم نيست كه همهء كمالات تابعهء وجود در ايشان\r\n\r\n\r\n","description":"","footnote":"\r\n( 1 ) . الرحمن ( 55 ) آيهء 27 .\r\n( 2 ) . زيرا در باطن هر جمالى جلال نيز هست .\r\n( 3 ) . كه اوّل در حضرت احديّت به علم اجمالى و بعد به كشف و تفصيل است .\r\n","page_name":" 54 ","page_number":54},
  {"content":"\r\n\r\nبالفعل حاصل باشد ؛ پس تنوير آن را رابعا به آن تواند بود كه از ظلمت قوّت « 1 » به نورانيّت فعل درآيد و اين جمله جز به تجلّيات جمالى لم‌يزلى لايزالى نمىتواند بود .\r\nو ظاهر است كه جميع اقسام اين تنويرات ، نسبت به حقيقت محمّدى واقع شده است ؛ پس تنوير وجه وى همهء اين اقسام را شامل خواهد بود . « فتلالأ » اى اللّه سبحانه « منه » اى من وجه حبيبه ، و قوله « نورا » \" تميّز من نسبة الفعل الى الفاعل أى فتلألأ نوره سبحانه من وجه حبيبه \" و الضّمير المجرور ، الى اللّه سبحانه ، و الأوّل أوفق بقوله :\r\n« ففرح به سرورا كما لا يخفى » يعنى بدرخشيد و منبسط شد نور حقّ سبحانه از مشكات حبيب وى بر ساير حقايق ؛ زيرا كه انبساط نور علم بر ساير حقايق به واسطهء وى است و علم به همهء منتشى از علم به وى و همچنين انبساط وجود خارجى بر ساير حقايق و انبساط كمالات تابعه مر آن را به واسطهء صورت وجودى روحانى وى است كه قلم اعلى است و انبساط بعضى از آن كمالات بر امّت متابعت وى - بخصوصهم - به واسطهء وجود جسمانى عنصرى وى ؛ يا خود بدرخشيد نور وجه حبيب حقّ سبحانه از جهت حقّ سبحانه و تنوير وى و منبسط شد بر ساير حقايق - علما و عينا - « 2 » چنانچه مذكور شد .\r\n« و ابصر » أى اللّه سبحانه ، « فيه » ، اى فى وجه حبيبه ، « غايات الكمال » ، أى غايات كمالات الأسماء و الشئون . حضرت حقّ را كمالى است ذاتى كه در اتّصاف به آن تعدّد وجودى شرط نيست ، چون : وجوب وجود و قدم و تقدّس از صفات نقصان و شهود وى مر شئون و احوال و اعتبارات ذات را به احكامها و لوازمها على وجه كلّى جملى فى بطون الذّات و اندراج الكلّ فى وحدتها كما تظهر و تشاهد فى المراتب الإلهيّة و الكونيّة ؛ و كمالى است اسمائى كه ظهور حقّ است در هر شأن « 3 » به حسب آن شأن بر\r\n\r\n\r\n","description":"","footnote":"\r\n( 1 ) . يعنى استعداد .\r\n( 2 ) . يعنى همان‌طورى كه آن حضرت واسطهء وجودى اشياء در خارج است ، واسطهء اعيان ثابته نيز هست ؛ چون حقيقت فيض اقدس در باطن آن حضرت بود كه علما يعنى به حسب قابليّت ، و عينا يعنى به حسب وجود خارجى .\r\n( 3 ) . يعنى در هر شأنى از شئون وجودى .\r\n","page_name":" 55 ","page_number":55},
  {"content":"\r\n\r\nخودش - سبحانه - يا بر همان شأن يا بر امثال ، أو جمعا و فرادى ؛ يا خود ظهور آن شأن است بر حقّ سبحانه يا بر خودش يا بر امثال خودش ، كذلك جمعا و فرادى ؛ يا خود جمع بين الظهورين و الشأن ، الّذي ظهر الحقّ بحسبه إمّا شأن كلّي جامع لجميع أفراد شئونه ، أو شأن هو بعض من أفراد تلك الشّئون ، فظهوره سبحانه بكليّة واحديّة ، جمعه لا يتحقّق إلّا بالنسبة إلى هذا الشّأن الكلّيّ الجامع للشئون ، أو بالنّسبة إلى بعض منها ، لكنّ باعتبار تحقّقه في ضمن الشّأن الكلّي الّذي هو حقيقة الإنسان الكامل ؛ زيرا كه همچنان‌كه در مرتبهء احديّت جمعى ، هر شأنى از شئون بر همه مشتمل است ، همچنين در مرتبهء انسان كامل كه آن شأن كلّى جامع است ، هريك از آن شئون بر همه مشتمل است ؛ پس حقّ سبحانه در مرآت انسان كامل بر خودش از حيثيّت شأن جامع و هريك از افراد - أو بكلّيّة واحديّة جمعه - ظاهر باشد ، فاكتسب كلّ شأن حكم ساير الشّئون فظهر كلّ فرد من افراد مجموع الأمر كلّه بصورة الجميع و وصفه و حكمه ؛ و المراد بعينه من ظهوره بحسب كلّ شأن هو الاكتساب المذكور لا أن يظهر عين الشأن فقط أو يظهر هو سبحانه بحسبه ؛ پس ظهور شأن يا ظهور حقّ به حسب آن كمال اسمائى است و غايت كمال اسمائى ، اكتساب مذكور است و شكّ نيست كه اكتساب مذكور ، در حقيقت محمّدى بعد از ظهور در نشئهء عنصرى و وصول آن به مرتبهء كمال خود ، اكمل مراتب اكتسابات است و تفاضلى كه ميان ساير كمّل ، از انبياء و اولياء ، واقع است به حسب قرب و بعد ، از مرتبه كمال محمّدى صلّى اللّه عليه و آله است .\r\n« ففرح » أى اللّه سبحانه « به » أى بوجه حبيبه حيث أبصر فيه غاية الكمال « سرورا » أى فرحا ، فهو مصدر مؤكّد من غير لفظ فعله .\r\nهرچه مشعر است به تشبيه از صفات و جوارح ، چون مضاف به حقّ - سبحانه و تعالى - مىگردد ، بعضى آن‌ها تأويل مىكنند ؛ چنان‌كه بعضى از شارحان فرح را در اين مقام ، بر رضا حمل كرده است و بعضى بر تجلّى وجودى انبساطى ؛ امّا مذهب محقّقان به خلاف اين است ؛ صاحب فصوص الحكم - رضى اللّه عنه - تصريح كرده است ،\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبه آن كه صفاتى را كه حقّ سبحانه به خود اضافت كرده است ، همه بر معنى ظاهر محمول است - بلا تأويل و تعطيل - ليكن اضافت آن به حقّ نه بر وجه اضافت آن است به ممكن ؛ يعنى بدايات آن صفات كه انفعالات نفسانى است از حقّ ، منفى است و حقايق آن مثبت .\r\nو مذهب سلف از علماى حديث و غيرهم نيز همين است كه صفاتى كه در قرآن و حديث وارد است مثل فرح و ضحك و نزول و اتيان و استواء بر عرش ، همه حقّ است و ايمان به همه واجب ، بىتأويل و تعطيل « 1 » .\r\nو هم صاحب فصوص - رضى اللّه عنه - در كتاب المعرفة فرموده است كه : « تو خداى را بهتر از خداى مشناس كه صفاتى را كه به خود اضافت كرده است از وى نفى كنى و بر تنزيه صرف كه طريق معطّله است ، اقتصار نمايى ! » .\r\nو اين سخنان بر تقديرى است كه صفات مضاف به مرتبهء جمع باشد ؛ و امّا اگر مضاف به مرتبهء فرق باشد ، نه به تأويل حاجت است و نه به تنزيه ، بلكه مر او راست كمال مستوعب « 2 » جميع صفات را خواه موهم تشبيه باشد و خواه نباشد .\r\n« فصدّره على يده و صافاه » : پس بر دست عنايت گرفت او را « 3 » و دوست داشت وى را دوستى خالص ، بىآميزش با دوستى ديگرى ؛ زيرا كه دوستى همه اشياء به تبعيت دوستى اوست و دوستى وى تابع دوستى هيچ‌چيز نيست ، بلكه وى محبوب بالاصالة است « 4 » .\r\n« و آدم   لَمْ يَكُنْ شَيْئاً مَذْكُوراً   » - أى بالذّكر الوجودى - بعد از آن ترقّى كرد و\r\n\r\n\r\n","description":"","footnote":"\r\n( 1 ) . مذهب سلف از علماى حديث مانند حنبليّه كه آنان صفات وارده در قرآن كريم را بر ظاهرش حمل مىكنند و اين درست نيست ؛ زيرا برخى از صفات ، موجب عارض شدن اين صفات بر حقّ تعالى مىشود و حقّ تعالى محل عوارض قرار مىگيرد و اين محال است ، مانند خشم و خشنودى و غيره .\r\n( 2 ) . فراگير باشد .\r\n( 3 ) . يعنى حضرت ختمى مرتبت را .\r\n( 4 ) . و مىشود گفت كه حقّ تعالى جز ذاتش سپس پيامبرش و سپس خلقش را دوست نمىدارد و تمام اشياء محبوب بالتبعيّة است نه بالاصالة .\r\n","page_name":" 57 ","page_number":57},
  {"content":"\r\n\r\nگفت : « و لا القلم كاتبا و لا اللوح مسطورا » ؛ زيرا كه وجود قلم و لوح بر وجود آدم مقدّم است ؛ يعنى اين تصدير و مصافات در حالى بود كه هنوز آدم عليه السّلام به شيئيت وجودى مذكور نشده بود ، و قلم « 1 » نيز حروف حقايقى را كه در وى بر سبيل كلّيت و اجمال مندرج بود بر لوح ، كه نفس كلّ است ، به تفصيل ننوشته بود و لوح نيز به آن حروف منقّش نشده بود و چون كتابت ، لازم قلم است و مسطوريّت ، لازم لوح و نفى لازم ، مستلزم نفى ملزوم ، پس اين كلام در قوّت آن شود كه و لا القلم و لا اللوح موجودين .\r\nسؤال : اگر كسى گويد كه : تصدير و مصافات كه به فاء تعقيبى معطوف است بر ابصار ، تنوير چگونه موقت تواند بود به وقت نابودن قلم كه صورت وجودى حقيقت محمّدى « 2 » است و حال آنكه تنوير آن حقيقت عبارت از ايجاد قلم است .\r\nجواب گوييم كه : مىتواند بود كه مراد به تنوير ، ايجاد نباشد ، بلكه مراد آن مراتب تنوير است كه بر ايجاد ، سابق است و مىتواند بود كه فرق كنند ميان نفى وجود قلم و ميان نفى وصف كاتبيّت از وى ؛ زيرا كه چون وجود قلم را تقدّم ذاتى است بر وجود كتابت وى ، پس در مرتبهء وجود قلم كتابت نيست ، بلكه مرتبهء ثبوت كتابت فرودتر از مرتبهء وجود قلم است ؛ پس توان گفت كه : در مرتبهء وجود قلم كتابت نبود و مىشايد كه مراد به كتابت باشد كه حقّ تعالى با وى گفت كه : \" اكتب علمى فى خلقى الى يوم القيامة \" ؛ زيرا كه اين كتابت در ابتداى هر دوره‌اى است و آن ، بعد از وجود لوح است بلكه بعد از وجود عرش و كرسى .\r\n« فهو مخزن كنز الوجود » : و اين به اعتبار جامعيّت وى است مر جواهر و نفايس اسماء الهى و حقايق كونى را ؛ « و مفتاح خزائن الوجود » : و اين به اعتبار مبدئيّت وى\r\n\r\n\r\n","description":"","footnote":"\r\n( 1 ) . قلم ، شخص پيامبر عظيم الشأن صلّى اللّه عليه و آله هستند كه تمام مقدّرات را مسطور نموده‌اند .\r\n( 2 ) . حقيقت محمّدى در اصطلاح صوفيّه و عرفا عبارت است از : ذات احديّت به اعتبار تعيّن اوّل ، مظهر اسم جامع اللّه است و چنان‌كه اللّه به حقيقت و مرتبت مقدّسه ، بر جميع اسماء ظهور و تجلّى نموده است ، انسان كامل كه مظهر اسم كلّى اللّه است بايد كه به ذات و مرتبت بر باقى جميع مظاهر مقدّم باشد ، پس جميع مراتب موجود است كه مظاهر اسماءاللّه‌اند ، مظهر انسان كامل باشند و حقيقت انسان مشتمل است بر : جميع اشياء اشتمال الكلّ على الاجزاء .\r\n","page_name":" 58 ","page_number":58},
  {"content":"\r\n\r\nاست مر فتح باب ايجاد را ؛ « و قبلة الواجد و الموجود » : واجد و موجود ، مأخوذ از وجد است به معنى وجدان كه يافت است ، نه از وجود به معنى كون و حصول .\r\nبدان كه هر شخصى را به حكم  وَ لِكُلٍّ وِجْهَةٌ هُوَ مُوَلِّيها  « 1 » استناد به اسمى است از اسماء الهى كه تربيت و مدد جز از حيثيّت آن اسم به وى نرسد و مرجعش عاقبت آن اسم خواهد بود ؛ اسم ذات است و غايت معرفت اوست - چنانچه در فصوص مذكور است - پس حقيقت [ محمّدى كه حقيقت جمع همه اسماء است ، به اعتبار آن اسم غلبهء وجود و نهايت يافت وى است و همچنين قبلهء آن اسم كه موجود وى است حقيقت 
  ] محمّدى است ؛ زيرا كه مرجع همهء اسماء ، همان حقيقت است و مىشايد كه وى را قبلهء موجود و مشهود همه اوست ، به اعتبار تجلّى وجودى وجود حقيقت محمّدى است و ظهور وى در موطن حسّ و شهادت ؛ « و صاحب لواء الحمد » : اشارت به آن معنى است كه وارد شده است در اثناء حديثى طويل كه :\r\n« فاستأذن على ربّى فيؤذن لى و يلهمنى محامد احمده بها لا يحضرنى الآن فاحمده بتلك المحامد »\r\n؛ « و المقام المحمود » : مراد از مقام محمود فتح باب شفاعت است ؛ زيرا كه فتح اين باب وى كند و بعد از وى انبياء و اولياء و مؤمنان شفاعت كنند ؛ و در آخر همه ، ارحم الرّاحمين ؛ كما ورد فى الحديث النبوى « الّذى لسان مرتبته » الحاصل له من حيث توسّطه بين الحقّ فى انتشاء حقائقهم من حقيقته و وجوداتهم من وجوده و رجوعهم اليه بالسّلوك او الجذبة ؛ يقول :\r\n « و انّى و ان كنت ابن آدم صورة * ولى فيه معنى شاهد بأبوتى » \r\nاين بيت از قصيدهء تائيهء فارضيه « 2 » است ، يعنى « اگرچه به حسب صورت حسّى و بدن عنصرى خود پسر آدمم « 3 » كه ابو البشر است ، امّا مرا از براى من در وى\r\n\r\n\r\n","description":"","footnote":"\r\n( 1 ) . بقره ( 2 ) آيهء 148 .\r\n( 2 ) . شرح تائيّه ابن فارض ، ص 537 .\r\n( 3 ) . يعنى اين تعيّن جزئى من از روى ضرورت توالد و تناسل و حصول كثرت فردى ، از ناحيهء مادّه و استعداد ، از -\r\n","page_name":" 59 ","page_number":59},
  {"content":"\r\n\r\nاز روى معنى گواهى هست ، مر پدر بودن من وى را » و آن گواه ، انتشاء حقيقت آدم است از حقيقت وى انتشاء صورت وجودى آدم از صورت وجودى وى - چنان‌كه گذشت .\r\nو اگر چنانچه به حسب وجود عنصرى گيرند ، به آن اعتبار تواند بود كه وى علّت غايى وجود آدم است و علّت غايى را به اعتبار علمى ، مرتبهء پدرى است نسبت به ذو الغايه ؛\r\n گفتا به صورت ار چه ز اولاد آدمم * از وى به مرتبه ز همه حال برترم \r\nاين بيت ترجمهء بيت عربى سابق است .\r\n چون بنگرم در آينه ، عكس جمال خويش * گردد همه جهان به حقيقت مصورم \r\nيعنى چون بنگرم در آينهء علم و شهود ، عكس جمال خويش را آن جمال احديّت ، جمع جميع حقايق است بر وجه كلّى جملى ، حقيقت جهان و جهانيان در آن آينه مصوّر شود و صورت بندد ؛ زيرا كه همه اجزاء و تفاصيل منند .\r\n خورشيد آسمان ظهورم عجب مدار * ذرات كائنات اگر گشت مظهرم \r\nنسبت ظهور را كه مرتبهء اسم الظاهر است از جهت رفعت قدر و اشتمال بر نجوم تعيّنات الهى و كونى ؛ زيرا كه اسمى است كلّى « 1 » از اسماء الهى كه اوّل مراتب وى تعيّن اوّل است « 2 » و همهء مراتب تعيّنات تا ابد الآبدين در وى مندرج « 3 » ، به آسمان تشبيه كرده است و حقيقت محمّدى را به آفتاب ، كه از باطن غيب هويّت به حركتى معنوى بر افق آسمان ظهور ، كه آن افق اوّل مراتب اسم الظاهر است طالع شده و ازآنجا در همهء\r\n\r\n\r\n","description":"","footnote":"\r\n- آدم ابو البشر متولد است ؛ ليكن معنى حقيقت انسانى در آدم كه نقطهء غايى كمالى او همين تعيّن است ، شاهدى فصيح و گوياست بر ثبوت ابوّت آن تعيّن .\r\n( 1 ) . كه حاكم است هم بر مرتبهء احدى و هم بر مرتبهء واحدى .\r\n( 2 ) . كه تعيّن وصفى است .\r\n( 3 ) . يعنى تمام مراتب تعيّنات را كه در اين اسم الظاهر مندرج است به آسمان تشبيه كرده است و حقيقت محمّدى را به آفتاب .\r\n","page_name":" 60 ","page_number":60},
  {"content":"\r\n\r\nحقايق موجودات عالم ، كه ذرّات كائنات اشارت به آن است ، تافته و ظهور كرده و همه مظهر وى شده‌اند « 1 » .\r\n« ارواح قدس چيست ؟ نمودار معنىام » « 2 » : مراد به معنى ، حقيقت روحانيّت وى است .\r\n« اشباح انس چيست ؟ نگهدار پيكرم » : همانا كه مراد به پيكر كه معنى آن صورت است و لهذا در مقابلهء معنى واقع شده است ، عالم شهادت است كه صورت تفصيلى حقيقت محمدى است .\r\nو آنكه گفته‌اند كه : \" اشباح انس نگهدار اين صورت است \" ، معنى آن‌چنان مىتواند بود كه صورت عالم به وجود انسان كامل - بصورته العنصريّة - انتظام دارد ؛ كما قال الشيخ - رضى اللّه عنه - فى الفصوص :\r\n« فلا يزال العالم محفوظا ما دام فيه هذا الإنسان الكامل ، الا تراه إذا زال و فكّ من خزانة الدّنيا لم يبق فيها ما اختزنه الحقّ فيها ، و خرج ما كان فيها ، و الحقّ بعضه ببعض ، و انتقل الأمر إلى الآخرة « 3 » . »\r\nو اگر به پيكر بدن عنصر محمّدى كه صورت اجمالى حقيقت وى است ، خواهند در نگاه داشتن اشباح انس مر آن را به تخصيص اشباحى كه بر وى متقدّم يا از وى متأخرند ، خفايى هست .\r\n« بحر محيط رشحه‌اى از فيض فائضم » نور بسيط ، « 4 » يعنى منبسط بر عالم يا مقدس از\r\n\r\n\r\n","description":"","footnote":"\r\n( 1 ) . همه حقايق وجودات عالم كه ذرّات كائنات است مظهر اسم الظاهر است كه حقيقت محمّدى صلّى اللّه عليه و آله اوّل مرتبه از مراتب اين اسم مىباشد و مىتوان گفت كه حقيقت محمّدى يا حضرت ختمى مرتبت ، مظهر اسم رحمن هم نيز مىباشد .\r\n( 2 ) .\r\n « ارواح قدس چيست ؟ نمودار معنىام * اشباح انس چيست ؟ نگهدار پيكرم » . \r\n( 3 ) . در فصوص با اندك اختلافى آمده است كه : « أ لا تراه إذا زال و فكّ من خزانة الدّنيا لم يبق فيها ما اختزنه الحقّ فيها ، و خرج ما كان فيها ، و التحق بعضه ببعض ، و انتقل الأمر إلى الآخرة فكان ختما على خزانة الآخرة ختما ابديّا ؟ فظهر جميع ما في الصّور الإلهيّة من الأسماء في هذه النشأة الإنسانيّة ، فحازت رتبة الإحاطة و الجمع بهذا الوجود ، و به قامت الحجّة للّه تعالى على الملائكة » . فصوص الحكم ، ج 1 ، ص 50 .\r\n( 4 ) . كه وجود منبسط باشد ، يعنى منبسط بر عالم :\r\n « بحر محيط رشحه‌اى از فيض فائضم * نور بسيط لمعه‌اى از نور از هرم » . \r\n","page_name":" 61 ","page_number":61},
  {"content":"\r\n\r\nتركّب - چه در علم و چه در عين - « لمعه‌اى از نور از هرم » : اين بيت ، تفصيل بيت ثانى است و اشارت به آن معنى است كه در تائيهء فارضيه واقع است كه ، عربية :\r\n « و من مطلعي النور البسيط كلمعة * و من مشرعي [ شرعي 
  ] البحر المحيط كقطرة « 1 » »\r\n« از عرش تا به فرش همه ذرّه‌اى بود * نور آفتاب ضمير منوّرم » \r\nاشارت به سعت قلب وى است ، با يزيد قدس سرّه گفته است : « لو أنّ العرش و ما حواه مائة الف مرّة فى زاوية من زوايا قلب العارف ما احسّ به « 2 » . »\r\n« روشن شود ز روشنى ذات من جهان ، گر پرده صفات خود » « 3 » يعنى صفات بشريت ، « از هم فرودرم » اشارت به آن است كه وى مظهر اسم الهادى است و عدم اهتداء بعضى به وى به سبب اتّصاف وى به صفات كونى و هيئت بشرى بوده است ؛ كما قال سبحانه عنهم :  وَ قالُوا ما لِهذَا الرَّسُولِ يَأْكُلُ الطَّعامَ وَ يَمْشِي فِي الْأَسْواقِ  « 4 » و اگر به فرض مغتشى به غواشى صفات بشرى نبودى ، نور هدايت وى همه را شامل آمدى و همه به نور وى مهتدى شدندى .\r\n « آبى كه زنده گشت از او خضر جاودان * آن آب چيست ؟ قطره‌اى از حوض كوثرم »\r\n« و آن دم كزو مسيح همى مرده زنده كرد * يك نفثه بود از نفس روح‌پرورم » \r\nاين دو بيت نيز تفصيل بيت ثانى است ، و اگر اين تفصيلات به هم متصل بودى و در عقب بيت ثانى بودى انسب بودى .\r\n\r\n\r\n","description":"","footnote":"\r\n( 1 ) . شرح تائيّه ابن فارض ، ص 537 و تمهيد القواعد ، ج 1 ، ص 139 .\r\n( 2 ) . « لو أنّ العرش و ما حواه مائة ألف ألف مرّة في زاوية من زوايا قلب العارف ما أحسّ بها ، فكيف حال المحبّ للّه تعالى عن الموازنة محبوب الحقّ عند الحقّ ؛ لأنّ المحبّ لا يفارق محبوبه و ما عند اللّه باق ، فالمحبوب باق ، و ما يبقى ما يوازنه ما يفنى - منصه و مجلى - نعت المحبّ بكونه يقول عن نفسه : إنّه عين محبوبه لاستهلاكه فيه ، فلا يراه غير الله ، قال قائلهم في ذلك : أنا من أهوى ، و من أهوى أنا ، . . . » . فتوحات المكّيّة ، ج 2 ، ص 361 .\r\n( 3 ) .\r\n « روشن شود ز روشنى ذات من جهان * گر پردهء صفات خود از هم فرودرم » . \r\n( 4 ) . الفرقان ( 25 ) آيهء 7 .\r\n","page_name":" 62 ","page_number":62},
  {"content":"\r\n\r\n« فىالجمله مظهر همه اسماء است ذات من » : « 1 » يعنى اسماء الهى ؛ « بل اسم اعظمم به حقيقت چو بنگرم » : اضراب كه افادهء ترقى مىكند ، بنابرآن است كه از مظهريّت به اسميّت عدول كرده است و آن يا به ملاحظهء اتحاد بين المظهر و الظاهر خواهد بود ، يا به ملاحظهء آنكه موجودات كونى نيز فى الحقيقة اسماء الهىاند ؛ زيرا كه اسم عبارت است از : ذات مأخوذ با تعيّنى از تعيّنات .\r\n« صلّى اللّه عليه و على آله و سلّم - امّا بعد ، اين كلمه‌اى چند در بيان مراتب عشق » يعنى وجود مطلق چنان‌كه بيايد . « بر سنن سوانح » يعنى بر طريق سوانح كه رساله‌اى است فارسى كه شيخ احمد غزالى در بيان عشق و معشوق و عاشق تصنيف كرده ، « به زبان وقت املاء كرده مىبايد تا آينهء معشوق‌نماى هر عاشق آيد » ؛ شيخ مصنّف در اين كتاب از واجب تعالى به معشوق تعبير كرده است و از ممكن به عاشق چنان‌كه بعد از اين خواهد آمد - امّا مراد وى به عاشق در اين مقام ، عاشقى مخصوص است كه آن طالب و مريدى است كه سالك راه حقّ باشد - سبحانه و تعالى - و قرينهء واضحه بر اين معنى آن است كه گفته است تا آينهء معشوق‌نماى هر عاشق آيد و شكّ نيست كه ساير ممكنات را صلاحيّت آن نيست كه در آينهء كلمه و كلام ، جمال معشوق توانند بود ؛ و امّا در باقى مقامات در بعضى معنى عام خواسته است و در بعضى معنى خاص و به قراين احوال و اوصافى كه ذكر مىكنند ، مقصود متبيّن مىگردد و تخصيص كلمات مذكوره در اين كتاب ، به فضيلت معشوق‌نمايى ، بنابرآن تواند بود كه اهتمام به شأن معشوق و بيان احوال وى بيشتر است و اگر نه بعد از اين معلوم خواهد شد كه در اين كتاب ، همچنان‌كه بيان احوال معشوق كرده است ، بيان احوال عاشق كرده .\r\n« با آنكه رتبت عشق » يعنى من حيث الاطلاق ، « برتر از آن است كه به قوّت فهم و بيان گرد سراپردهء جلالت او توان گشت ، يا به ديدهء كشف و عيان به جمال حقيقت او نظر توان كرد » و شكّ نيست كه اگر به قوّت فهم يا كشف ، ادراك حقيقت آن توانستى كرد ،\r\n\r\n\r\n","description":"","footnote":"\r\n( 1 ) .\r\n « فىالجمله مظهر همه اسماست ذات من * بل اسم اعظمم به حقيقت چو بنگرم » . \r\n","page_name":" 63 ","page_number":63},
  {"content":"\r\n\r\nبيان مراتب وى آسان‌تر بودى .\r\n« تعالى العشق عن همم الرجال » « 1 » يعنى پايهء عشق برتر از آن است كه دست همّت مردان مرد بتواند رسيد و در تحت احاطهء علم و معرفت در تواند آورد .\r\n« و عن وصف التفرّق و الوصال » و همچنين پايهء عشق برتر از آن است كه به تفرّق و وصال ، موصوف تواند شد ؛ زيرا كه فراق و وصال وصف اثنينيّت ممكن نيست و ميان عشق و مراتب وى اثنينيّت نيست ؛ زيرا كه وى در مراتب عين مراتب است .\r\n « متى ما جلّ شىء من خيال * يجلّ عن الاحاطة و المثال » \r\nيعنى هرگاه كه چيزى از مرتبهء خيال برتر باشد - و آن مرتبهء ارواح و عقول و نفوس مجرّده است - از آن برتر خواهد بود كه به وى احاطه توان كرد و وى را مثالى توان يافت كه احاطت به آن مثال ، وسيلهء احاطت به وى شود و سبب در اين ، آن است كه موجودات حسّى و خيالى كه صورت‌هاى محدود دارند ، احاطه به همه جهات و حدود آن مىتوان كرد ؛ امّا مجردات موجوده را جز به احكام و لوازم آن نمىتوان دانست و شكّ نيست كه ادراك چيزى به لوازم آن ، موجب احاطه به حقيقت آن چيز نيست .\r\n« به تتق عزّت » مىشايد كه اضافت تتق به عزّت از قبيل لجين الماء باشد ؛ يعنى به عزّت وحدت و قهر احديّت كه به مثابه حجاب است مر او را و مانع است از ادراك او .\r\n« محتجب است » كما قيل : « سبحان من احتجب بسطوة نوره ، و شدّة ظهوره » « 2 » ، و مىشايد كه اضافت به معنى لام باشد ، يعنى به حجبى كه مقتضى عزّت و كبريايى وى است ؛ زيرا كه عزّت و كبريايى وى تقاضاى آن مىكند كه بىحجاب ، تعيّنات الهى و كونى معلوم و مشهود نشود ؛ پس حجب از براى آن است تا متعلّق ادراك و شهود\r\n\r\n\r\n","description":"","footnote":"\r\n( 1 ) .\r\n « تعالى العشق عن همم الرّجال * و عن وصف التفرّق و الوصال » \r\n( 2 ) . در فتوحات با عبارت ديگرى نقل شده است : « فسبحان من احتجب في ظهوره و ظهر في حجابه » ؛ فتوحات المكّيّة ، ج 3 ، ص 547 .\r\n","page_name":" 64 ","page_number":64},
  {"content":"\r\n\r\nتواند شد و به اين معنى ، ناظر است آنچه بعد از اين خواهد گفت كه : حجب ذات او صفات اوست ؛ زيرا كه ظاهر ، آن است كه آن بيان حجبى است كه از احتجاب فهم مىشود و احتجاب ، آن است كه محتجب به شعور و اختيار خود به حجاب درآيد و بر حجاب ، قاهر و غالب باشد نه مقهور و مغلوب و اشارت به اين معنى است آنكه شيخ صدر الدّين گفته است : « ان‌شاءالله ظهر فى كلّ صورة و انشاء لم ينضف اليه صورة » « 1 » .\r\nپس ، از اينجا معلوم مىشود كه حجب ضرورى وى نيز و از آن به حسب صرافت ذات خود مستغنى است ، كما اشار اليه بقوله : « و به كمال استغنا متفرّد » ؛ پس بنا بر معنى ثانى ، تحقيق آن حجب مىكند و يا بر تقرير معنى اوّل ، نوعى ديگر از حجاب را بيان مىكند و مىگويد : « حجب ذات او صفات اوست » - خواه صفات الهى باشد و خواه تعيّنات كونى - زيرا كه تعيّن صفت متعيّن است . « و صفاتش مندرج در ذات » اندراج الاعداد في الواحد ؛ « و عاشق جمال او » يعنى ظاهره المنبسط على الكائنات ، « جلال او است » : مراد به جلال ، باطن وجود است و عاشقى وى مر جمال را به آن اعتبار است كه منشأ محبّت و عشق او ، لا به حكم « احببت ان اعرف » باطن است و مىتواند بود كه مراد به جلال ، صور تعيّنات وجوديّه باشد ؛ زيرا كه چنان‌كه جمال ، تعلّق به ظهور مىدارد جلال ، تعلّق به بطون مىدارد ؛ پس تعيّنات ، به اعتبار خفا و تستّر ذات به ايشان از قبيل جلال باشند ؛ « و جمالش مندمج در جلال » اندماج الظاهر فى باطن قبل نسبة الظّهور على التّقدير الأوّل ، أو اندماج الواحد فى الأعداد على التّقدير الثّانى ؛ « على الدّوام » - من الأزل إلى الأبد - « خود » من حيث باطنه المطلق أو من حيث التعيّنات الجلاليّة ، « با خود » من حيث جماله المطلق ، « عشق بازد و با غير خود نبازد » ؛ زيرا كه غير نيست نه آنكه غير هست و با وى نپردازد .\r\n« هر لحظه از روى معشوق پرده‌اى » يعنى حجابى ، « براندازد » يعنى به حسب استعداد\r\n\r\n\r\n","description":"","footnote":"\r\n( 1 ) . ظاهرا قائل اين قول صدر الدّين حموى است كه چنين گفته است : « إذا شاء ظهر في كلّ صورة و إن لم يشأ لا تنضاف إليه صورة » ؛ مفتاح الغيب ، ص 25 .\r\n","page_name":" 65 ","page_number":65},
  {"content":"\r\n\r\nعاشق ، تجلّى كند ؛\r\n « و هر نفس از راه عاشقى پرده‌اى » \r\nيعنى دستانى ، « آغازد » يعنى به لسان استعدادى كه از تجلّى نخست حاصل آمده است ، طلب تجلّى ديگر كند . شعر :\r\n « عشق در پرده مىنوازد ساز » « 1 » \r\nيعنى در پردهء تجلّيات جمالى ، ساز معشوقى مىنوازد ؛\r\n « عاشقى كو كه بشنود آواز \r\n» يعنى عاشقى مىبايد كه به تصفيهء آينهء دل از زنگ صور كونيّه ، خود را قابل آن تجلّيات ساخته باشد تا آن را قبول كند .\r\n « هر نفس نغمهء ديگر سازد » \r\nيعنى هر نفس از روى معشوقى نغمهء دگر سازد ، يعنى تجلّى دگر كند ؛\r\n « هر زمان زخمه‌اى كند آغاز » \r\nيعنى هر زمان از روى عاشقى به لسان استعداد ، طلب تجلّى ديگر كند و در اين بيت اشارت است به آنكه در تجلّى تكرار نيست .\r\n « همه عالم صداى نغمهء اوست » \r\nيعنى اجزاء عالم به اعتبار حقائقها و وجوداتها ، نغمه ، يعنى فرع تجلّى - علمى غيبى و وجودى - شهادى اوست ؛\r\n « كه شنيد اين چنين صداى دراز » \r\nكه ابد الآبدين منقطع نشود .\r\n « راز او از جهان برون افتاد » \r\nيعنى راز ذات و اسماء و صفات او از جهان ، يعنى از سبب وجود جهان و مظهريّت وى مر آن‌ها را از نهانخانهء بطون ، به صحراى ظهور آمد ؛\r\n « خود صدا كى نگاه دارد راز » \r\n؛ زيرا كه صدا همان صوت اصل است كه در مرتبهء دويم مىنمايد ؛ پس همچنان‌كه صوت اصل ، افشاى ما فى الضمير صاحب صوت مىكند ، صدا نيز كه بر صورت وى است افشاى آن مىكند ؛ پس ، از وى توقّع ستر و كتمان آن چون توان داشت .\r\n « سرّ او از زبان هر ذرّه » \r\nيعنى سرّ وحدت ذات و صفات او از زبان هر ذرّه از ذرّات موجود كه به حكم  وَ إِنْ مِنْ شَيْءٍ إِلَّا يُسَبِّحُ بِحَمْدِهِ  ، به تحميد و تسبيح حقّ سبحانه ناطقند ،\r\n « خود تو بشنو كه من نيم غمّاز » \r\nيعنى تو خود را قابل سماع آن كن كه من آن راز\r\n\r\n\r\n","description":"","footnote":"\r\n( 1 ) .\r\n « عشق در پرده مىنوازد ساز * عاشقى كو كه بشنود آواز\r\nهر نفس نغمه‌اى دگر سازد * هر زمان زخمه‌اى كند آغاز\r\nهمه عالم صداى نغمهء اوست * كه شنيد اين چنين صداى دراز\r\nراز او از جهان برون افتاد * خود صدا كى نگاه دارد راز\r\nسرّ او از زبان هر ذره * خود تو بشنو كه من نيم غمّاز » . \r\n","page_name":" 66 ","page_number":66},
  {"content":"\r\n\r\nرا پيش از آنكه تو تحصيل صلاحيّت آن كرده باشى نمىگويم ؛ زيرا كه افشاى راز به غير اهل آن ، غمازى است و آن سيرتى است ناپسنديده و به فرض اگر بگويم تو فهم آن نتوانى كرد . « هر زمان ، به هر زبان راز خود با سمع خود گويد ؛ هر دم به هر گوش سخن خود را از زبان خود شنود ؛ هر لحظه به هر ديده ، حسن خود را بر نظر خود جلوه دهد ؛ هر لمحهء به هر روى وجود خود را » يعنى هستى ذات يا يافت خود را « بر شهود خود عرضه مىكند ؛ » و اين همه بنابرآن است كه ظاهر در [ همهء 
  ] مظاهر اجزاء عالم اوست و ظاهر در مرتبهء ظهور عين مظاهر است ؛ « وصف او » - چنان‌كه هست - « از من بشنو » ، زيرا كه اوست كه به زبان من سخن مىگويد و من در ميان نى .\r\n« يحدّثني في صامت ثمّ ناطق » « 1 » أي بلسان صامت أو ناطق ، و لمّا كان هذا الحديث أمرا مستقرّا في اللسان استعمل ما يفيد الظّرفيّة مكان حرف الآلة أعني \" الباء \" تنبيها على هذا الاستقرار ، و المراد باللسان الصّامت لسان الحال ، أو لسان يفهمه أهل الكشف فحسب ، فان كان واحد منها صامت عند الأكثرين ، و المراد باللسان النّاطق ما يكون ناطقا عند الجمهور ، فالصّامت ألسنة جميع الموجودات ، و النّاطق ألسنة جميع الكتب الإلهيّة و غيرها من أنواع الكلام ، أو نقول : معناه يحدّثنى بظهوره في مظهر صامت أو ناطق ، و يكون قوله :\r\n« و غمز عيون ثمّ كسر الحواجب » عطفا على ذلك المقدّر ، و الغمزة إشارة بالعين ، و يمكن أن يراد به إشارات الكمّل ، فإنّ كلا منهم عين من عيون الحقّ ينظر به إلى الخلائق فيرحمهم ، و أن يراد بكسر الحواجب كسر طلسمات ضميات التعيّنات الحاجبة عن الوصول إلى شهود كنز الحقيقة ؛ و در ترجمه اين بيت گفته شده است :\r\n عشق از لب خامشان شكر ريخت فرو * شد از دهن سخنوران نادره ؟ ؟ گو\r\nدر صورت نيكوان دو صد رمز نكو * گفت از زدن چشم و شكست ابرو \r\n « دانى چه حديث مىكند در گوشم » \r\n، مىگويد :\r\n\r\n\r\n","description":"","footnote":"\r\n( 1 ) .\r\n « يحدّثني في صامت ثمّ ناطق * و غمز عيون ثمّ كسر الحواجب » \r\n.\r\n","page_name":" 67 ","page_number":67},
  {"content":"\r\n\r\n « عشقم كه در دو كون مكانم پديد نيست * عنقاى مغربم كه نشانم پديد نيست » \r\nاين بيت اشارت است به تنزيه محض و بىنشانى صرف .\r\n « ز ابرو و غمزه هر دو جهان صيد كرده‌ام » \r\n« 1 » يعنى اولا ، به قيد وجود درآورده‌ام و ثانيا ، به قيد عبوديّت و در ذكر ابرو و غمزه كه منبئ از كثرت است ، اشارت است به مرتبهء واحديّت ؛\r\n « منگر بدان كه تير و كمانم پديد نيست » \r\nاشارت به مرتبهء احديّت است .\r\n « چون آفتاب در رخ هر ذرّه ظاهرم * از غايت ظهور عيانم پديد نيست » \r\nيعنى بر محجوبان ، مصراع اوّل اشارت به ادراك بسيط است كه ضرورى هر مدركى است ، و در مصراع ثانى [ فىالجمله 
  ] اشارتى هست به ادراك مركّب كه ادراك ادراك است و هركسى را حاصل نيست .\r\n « گويم به هر زبان و به هر گوش بشنوم * وين طرفه‌تر كه گوش و زبانم پديد نيست » \r\nمصراع اوّل اشارت است به اثبات آلت - من حيث ظهوره في المظهر - از مقام تشبيه ، و مصراع ثانى به تنزيه و تمام بيت به جمع بينهما ، بىتقيّد به يكى و به جمع نيز ، و اگر از بيت ثانى نيز اين نكته‌ها را قصد كنند دور نمىنمايد .\r\n « چون هرچه هست در همه عالم ، همه منم » « 2 » \r\nهم من حيث الحقيقة و هم من حيث الوجود ، أو من حيث اتحاد الظاهر بالمظهر .\r\n « ماننده در دو عالم از آنم پديد نيست » \r\n؛ زيرا كه مثليّت تقاضاى مغايرت و اثنينيّت مىكند و لا غير في الوجود ؛ قال [ الله 
  ] تعالى :  لَيْسَ كَمِثْلِهِ شَيْءٌ  « 3 » ، و لأنّ كلّ شيء عينه ، فأين المثليّة سبحانه من خلق الأشياء و هو عينها .\r\n\r\n\r\n","description":"","footnote":"\r\n( 1 ) .\r\n « ز ابرو و غمزه هر دو جهان صيد كرده‌ام * منگر بدان كه تير و كمانم پديد نيست » . \r\n( 2 ) .\r\n « چون هرچه هست در همه عالم ، همه منم * ماننده در دو عالم از آنم پديد نيست » . \r\n( 3 ) . شورى ( 42 ) آيهء 11 .\r\n","page_name":" 68 ","page_number":68},
  {"content":"\r\n\r\n\r\nمقدّمه در اشارت به موضوع و محمولات مسائل علمى كه شيخ مصنّف درصدد ايراد بعض مسائل آن است\r\n« بدان كه در اثناى هر لمعه از اين لمعات » كه در اين كتاب مذكور خواهد شد ، « ايمايى كرده مىآيد به حقيقتى منزّه از تعيّن » كه آن حقيقت موضوع مسائل اين علم است ؛ و مراد به تنزيه آن از تعيّن ، آن است كه با وى هيچ نوع خصوصيتى از وجوب و امكان - و ما يتبعهما من الصفات و الاحكام - ملحوظ نباشد ، بلكه مطلق باشد از جميع قيود و اعتبارات حتّى عن التقيّد بالاطلاق أيضا .\r\n« خواه حبّش نام نه خواه عشق ، إذ لا مشاحّة في الألفاظ » : مشاحّة مفاعله است از شحّ كه بخل است ، يعنى هيچ بخل و تنگى نيست در الفاظ و عبارات ؛ هر لفظى را بر هر معنى كه مىخواهند اطلاق مىتوان كرد خواه به وضع از براى وى بر سبيل ارتجال ، اگر اين لفظ را پيش از اين معنى ديگر نبوده باشد يا اگر بوده باشد مناسبت بين المعنيين ملحوظ نباشد ؛ يا بر سبيل نقل و تجوّز كه ميان معنى اوّل و ثانى مناسبتى ملحوظ باشد كه مصحّح نقل و تجوّز باشد و اطلاق لفظ عشق بر حقيقت مطلقه ، از اين قبيل است كه مناسبت بين المعنيين ، مرعى است از دو وجه : يكى مشابهت مطلقه مر معنى عشق و محبّت را در عموم ، سريان در همهء موجودات - چه واجب و چه ممكنات - پس\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nحقيقت مطلقه را در عموم ، سريان ، به معناى عشق و محبّت تشبيه كرده‌اند و اسمى را كه موضوع است به إزاء مشبّه به در مشبّه استعمال كرده ، چنانچه در استعاره مىباشد و ديگرى لزوم معنى عشق است مر حقيقت مطلقه را در جميع تنزّلات و تجلّيات ؛ پس لفظى كه موضوع است به إزاء لازم در ملزوم استعمال كرده‌اند ، چنان‌كه در مجاز مرسل مىكنند .\r\nو چون شيخ مصنّف بنا بر استمالت قلوب طالبان و مريدان و ستر بر منكران و معاندان ، در اين رساله بيان حقايق اكثر در صورت مجاز كرده و منظوماتى كه ايراد افتاده بيشتر بر آن اسلوب وقوع يافته ، لاجرم لفظ عشق را كه به آن اسلوب مناسبتى تمام دارد و در عرف ارباب آن شيوعى كامل اختيار نمود و به حقيقت منزّه از تعيّن كه موضوع اين علم است اشارت فرمود ؛ و بعد از اشارت به موضوع ، اشارت مىكند به محمولات كه آن در حقيقت عبارت از احوال و اوصافى است كه آن حقيقت را به اعتبار تنزّلات و تجلّيات لاحق مىگردد ؛ پس مىگويد :\r\n« و اشارتى نموده مىآيد به كيفيّت سير او در اطوار » يعنى اطوار عالم ملكوت ، از ارواح و عقول و نفوس و مظاهر مثالى ايشان و غير آن از صور مثالى ، « و ادوار » يعنى ادوار عالم ملك ، از افلاك و عناصر و مواليد و قواى منطبعه در آن ؛ « و سفر او در مراتب استيداع » كه در نشئهء انسانى از عقول است تا اصلاب آباء ، « و استقرار » كه ارحام امّهات است ؛ قال اللّه [ تعالى 
  ] :  وَ هُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَ مُسْتَوْدَعٌ  « 1 » ؛ أى فلكم استقرار فى ارحام الأمّهات و استيداع فيما فوقها من المراتب .\r\nو مىتواند بود كه از مراتب استيداع ، احوال و مقاماتى خواهند كه سالك را از آن عبور مىبايد كرد و از مقام استقرار ، مستقرّ آخرين وى از مراتب كمال .\r\n« و ظهور او به صورت معانى » يعنى اعيان ثابته در تجلّى علمى غيبى ، « و حقايق » يعنى اعيان موجودات در تجلّى وجودى شهادى ، « و بروز او به كسوت معشوق » يعنى\r\n\r\n\r\n","description":"","footnote":"\r\n( 1 ) . انعام ( 6 ) آيهء 98 .\r\n","page_name":" 70 ","page_number":70},
  {"content":"\r\n\r\nواجب تعالى و تقدّس ، وقتى كه آن حقيقت مطلقه به اسماء و نسب الهى اعتبار كرده است ، « و عاشق » يعنى ممكن ، وقتى كه تجلّى وى به صورت ممكنات - علما أو عينا - اعتبار كرده شود ؛ « و باز » يعنى بعد از بروز وى به كسوت معشوق و عاشق ، « انطواء » يعنى در نور ديده شدن و فانى گشتن وجود « عاشق » است ، به شرط آنكه از افراد انسانى باشد و به سلوك طريق وصول به حقّ سبحانه موفق شده باشد ، « در معشوق » يعنى واجب تعالى « عينا » - أى ذاتا - و اين در تجلّيات ذاتى باشد كه حقّ سبحانه به تجلّى ذاتى ، عين عاشق را يعنى ذات وى را ، در نظر شهود وى ناچيز گرداند و جز حقيقت مطلقهء مقيّد به مرتبهء الهيّت ، هيچ‌چيز مشهود وى نماند و اين نتيجهء قرب فرائض است ؛ « و انزواى معشوق » يعنى واجب تعالى ، « در عاشق » يعنى ممكن به شرط مذكور - « حكما » - يعنى به احكام خود كه صفات و اسماء اوست و اين در تجلّيات صفاتى باشد كه عاشق از صفات خود منسلخ گردد و به صفات معشوق ، متّصف به آن معنى كه جهت حقيّت و اطلاق صفات او بر جهت خلقيّت و تقيّد آن غالب آيد و از اين معنى به انزوا تعبير كرده است ؛ زيرا كه آن احكام از مقام سعت اطلاق در مضيق تقيد ظاهر شده است و اين نتيجهء قرب نوافل است و اين مرتبه ، اگرچه در تحقّق سالك به آن مقدّم است بر مرتبهء اوّل ، تأخير كرده شده است در ذكر از جهت شرف مرتبهء اوّلى و تأخير مرتبهء اخير « 1 » اگرچه اشرف است از هر دو ، بنابرآن است كه وى نهايت مراتب است ؛ « و اندراج هر دو » يعنى عاشق و معشوق ، « در سطوت وحدت او » يعنى وحدت عشق - « جمعا » - أى اندراجا جمعا بان يندرجا فى الحقيقة المطلقة مجتمعين من غير افتراق و تميّز فى نظر المشاهد - « و هنالك » يعنى آنجا كه عاشق و معشوق در سطوت وحدت عشق اندراج يابند ، « اجتمع الفرق » يعني المتفرّقين المتميّزين بالعاشقيّة و المعشوقيّة و على هذا القياس ؛ قوله : « و ارتتق الفتن » و قوله « و استتر النّور » أى كلّ واحد من المعشوق و العاشق ، « في النّور » أي في نور الحقيقة\r\n\r\n\r\n","description":"","footnote":"\r\n( 1 ) . يعنى مرتبهء قرب فرائض .\r\n","page_name":" 71 ","page_number":71},
  {"content":"\r\n\r\nالمطلقة الظاهرة فيها ، « و بطن الظهور في الظهور » أي بطن ظهورهما في ظهورها ؛ و در عبارت استتار و بطون ، اشارت است به آنكه معشوق و عاشق منعدم نمىشود ، بلكه مختفى مىشود از نظر شهود مشاهد ؛ « و نودي من وراء سرادقات العزّة » : مراد به سرادقات عزّت ، تعيّنات و تميّزات مراتب است كه ساتر عزّت وحدتند و مراد به وراء آن ، مرتبهء اطلاق حقيقت ؛ « ألا كلّ شيء ما خلا اللّه باطل » « 1 » يعنى هر چيزى از مراتب و ارباب آن ، غير از حقيقت مطلقه كه ذات بحت و وجود مطلق است ، باطل است . يعنى از نظر شهود منتهيان « 2 » در معنى مشاهده زائل است و اگر اين مصراع در مرتبهء انطوى عاشق در معشوق ايراد نمودى ، انسب و به طريق ادب ، اقرب بودى ؛ « و غابت » من الغيبوبة ، و بعضى شارحان آن را تصحيف و تحريف كرده و غابة العين ساخته و در بيان معنى آن تكلّفات بارده التزام نموده ، « العين » أى غابت عين العاشق في عين المعشوق ، و عين المعشوق في الحقيقة المطلقة ، « لا رسم » بقي منهما في نظر المشاهد ، « و لا أثر »  وَ بَرَزُوا  » من حجب التّعيّنات السّاترة وجه الوحدة ، «  لِلَّهِ الْواحِدِ الْقَهَّارِ  » « 3 » أي للحقيقة المطلقة الّتي قهرت بوحدتها كثرة التعيّنات الاسميّة ، و الصّفاتيّة ، و المظهريّة ، و ذلك البروز إنّما هو باستهلاكهم فيها .\r\n\r\n\r\n","description":"","footnote":"\r\n( 1 ) .\r\n « ألا كلّ شيء ما خلا اللّه باطل * و كلّ نعيم لا محالة زائل » . \r\n( 2 ) . يعنى كسانى كه به مقام أو أدنى مىرسند .\r\n( 3 ) .  وَ بَرَزُوا لِلَّهِ الْواحِدِ الْقَهَّارِ  ؛ ابراهيم ( 14 ) آيهء 48 .\r\n","page_name":" 72 ","page_number":72},
  {"content":"\r\n\r\n\r\nلمعهء اوّل در بيان مبدئيت عشق مر معشوق و عاشق را و كيفيت انتشاء ايشان از وى و اين در تعيّن اوّل است و در بيان آنكه هريك در چه محتاج است به آن ديگر\r\n« اشتقاق عاشق و معشوق از عشق است » : از انتشاء عاشق و معشوق از حقيقت مطلقهء عشق كه هريك همان حقيقت مطلقه است مأخوذ با خصوصيّتى ، به اشتقاق تعبير كرده است تا اشارت باشد به آن مشابهتى كه ميان مصدر كه مبدأ اشتقاق مشتقات است و ميان حقيقت مطلقه كه مبدأ انتشاء همهء تعيّنات است ، واقع است .\r\nو بيان آن ، آن است كه مصدر ضارب و مضروب و ساير مشتقات مثلا ( ض ر ب ) است بر وجهى كه در آنجا هيچ نوع خصوصيتى از حركات و سكنات و لحوق زوايد و عدم آن ، در آن ملحوظ نيست .\r\nو همچنين معنى مصدر حدثى است كه در وى اقتران به زمان و نسبت به فاعل ما و مفعول ما يا عدم آن‌ها اصلا مأخوذ نيست ؛ زيرا كه آنچه سارى است در جميع مشتقات لفظا و معنا - مصدر به آن معنى است كه گذشت و از اين مصدر تعبير به لفظ ضرب ، به فتح ضاد و سكون راء ، براى آن كرده‌اند كه اين اقرب الفاظ است به آنچه مصدر حقيقى است - چنانچه ظاهر است - و اگرنه معلوم است كه صيغهء ضارب و\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nمضروب مثلش لفظ ضرب به خصوصه سارى نيست بلكه سارى در آن‌ها لفظ مطلق است ؛ « و عشق در مقرّ عزّ » و مقام وحدت ، « خود از تعيّن » يعنى تعيّن عاشقى و معشوقى ، « منزّه است و در حريم عين خود از بطون » كه صفت عاشق است ، « و ظهور » كه صفت معشوق است ، « مقدّس ؛ بلى بهر اظهار كمال » يعنى كمال ذاتى و اسمايى « از آن روى كه عين ذات خود است » ؛ زيرا كه وى را به اعتبار انتساب اسماء و صفات به وى ، ذات گويند ؛ « و عين صفات خود » زيرا كه صفات وى كه نسبت و اعتبارات وى است ، عين وى است در وجود خارجى نه امرى زايد بر وى .\r\nو اين كلام ، تعليل است مر وحدت متجلّى و متجلّى له را كه بعد از اين مذكور مىشود ؛ زيرا كه امتياز ميان ايشان جز به اختلاف نسبت و اعتبارات نيست و به حسب ذات متفقند ؛ چنان‌كه مىگويد : « خود را در آينهء عاشقى » من حيث باطن الوجود الّذى من خواصّه الامكان ، « و معشوقى » من حيث ظاهر الوجود الّذى من لوازمه الوجوب ، « بر خود عرضه كرد ، حسن خود را » من حيث ظاهر الوجود ، « بر نظر خود » من حيث باطن الوجود ، « جلوه داد ، از روى ناظرى » يعنى ناظرى باطن وجود ، « و منظورى » يعنى منظورى ظاهر وجود ؛ « نام عاشقى » مر باطن وجود را « و » نام « معشوقى » مر ظاهر وجود را « پيدا شد ؛ نعت طالبى و مطلوبى » بر همين قياس ؛ « ظاهر گشت ؛ ظاهر را » يعنى ظاهر وجود را كه واجب است - تعالى - « به باطن » يعنى باطن وجود كه ممكن است ، « نمود ؛ آوازهء عاشقى » از ممكن « برآمد باطن را » يعنى باطن وجود را كه ممكن است ؛ « به ظاهر » يعنى ظاهر وجود - من حيث تجلّياته الجماليّة - « بياراست » پس جمال ظاهر وجود مشهود شد ، « نام معشوقى » مر ظاهر وجود را ؛ « آشكار شد ؛ نظم : يك عين متّفق » « 1 » يعنى حقيقت مطلقه عشق « كه » به حكم « كان اللّه و لا شىء معه » « كه جز او ذرّه‌اى نبود ، چون گشت ظاهر » به تجلّيين علمى - غيبى و وجودى - شهادى « اين همه اغيار آمده » يعنى وجودات متغايره به خصوصياتها و مغايره مر حقيقت مطلقه را ، به سبب تقيّدات\r\n\r\n\r\n","description":"","footnote":"\r\n( 1 ) .\r\n « يك عين متّفق كه جز او ذرّه‌اى نبود * چون گشت ظاهر اين همه اغيار آمده » . \r\n","page_name":" 74 ","page_number":74},
  {"content":"\r\n\r\nخودشان و اطلاق حقيقت از باطن به ظاهر آمده .\r\n « اى ظاهر تو عاشق و معشوق باطنت * معشوق « 1 » را كه ديد طلبكار آمده ؟ » \r\nمىشايد كه مراد به ظاهر ، اينجا حقايق ممكنات باشد - من حيث تجلّى وجود الحقّ سبحانه بصورها - و مراد به باطن ، وجود حقّ سبحانه - من حيث تجرّد عنها - « 2 » زيرا كه وجود من حيث التجرّد ، عن المظاهر باطن است و بر اين تقدير نيز عاشق و معشوق ممكن و واجب باشند « 3 » موافق آنچه در متن مذكور شد ، امّا در تعبير از آن به ظاهر و باطن ، مخالف آن مىنمايد و مىشايد كه مراد به ظاهر ، ظاهر وجود باشد كه واجب است تعالى و به باطن حقايق مخالف آن مىنمايد ، اگرچه فى نفسه صحيح است ؛ زيرا كه واجب نيز طالب ممكنات است تا مجالى اسماء و صفات او باشند و همانا كه مراد مصنّف از ايراد اين بيت بر هر تقدير ، تنبيه بوده باشد بر آنكه هريك از ظاهر و باطن يا عاشق و معشوق را بر هريك از واجب و ممكن به ملاحظهء اعتبارات مختلفه اطلاق مىتوان كرد - و اللّه تعالى اعلم .\r\n« عشق از روى معشوقى » كه ظاهر وجود است ، « آينهء عاشق آمده تا » عاشق « در وى » يعنى در معشوق كه به منزلهء آينه است مر او را ، « مطالعهء » ذات و وجود « خود كند » اولا ، و مطالعه توابع ذات خود ثانيا ؛ زيرا كه وى بىظهور در مرآت ظاهر وجود ، از خود و غير خود غافل است ؛ چون در مرآت وجود ظاهر شود ؛ از ذات خود و توابع آن خبردار گردد ؛ « و از روى عاشقى آينهء معشوقى تا در او اسماء و صفات خود بيند » زيرا كه هستى معشوق لذاته است و در آن احتياج به هيچ ندارد ، امّا تا اسماء و صفات وى متميّزة الاحكام و الآثار ظاهر شود ، عاشق در بايد تا در وى و به وى ظاهر گردد .\r\nو چون در كلام سابق ، اشتقاق عاشق و معشوق از عشق مذكور شد و هريك از اين\r\n\r\n\r\n","description":"","footnote":"\r\n( 1 ) . در برخى از نسخ \" مطلوب \" آمده است .\r\n( 2 ) . يعنى تجرّد حقّ - سبحانه و تعالى - از مظاهر .\r\n( 3 ) . اما واجب اسمى ، نه واجبى كه به واجب غيبى اطلاق مىشود زيرا واجب غيبى همان واجب الوجود است .\r\n","page_name":" 75 ","page_number":75},
  {"content":"\r\n\r\nدو مشتق به خواص و احكام از آن ديگرى ممتاز گشت ، محل آن بود كه محجوبان را توهّم آن شود كه مغايرت بينهما ، حقيقى است ، لاجرم عذر آن مىخواهد و مىگويد :\r\n« هرچند در ديدهء شهود يك مشهود بيش نيايد » كه حقيقت مطلقهء عشق است ، « اما چون يكى روى به دو آينه نمايد » مىتواند بود كه مراد به دو آينه ، مرتبهء عاشقى و معشوقى و وجوب و امكان باشد و حينئذ خصوصيت اين عدد بر حقيقت خود باشد و ملايم كلام سابق اين است ؛ زيرا كه مقصود از آن جز بيان اين دو مرتبه نيست ؛ و مىتواند بود كه مراد به آن مجرد ، تعدّد و كثرت بود نه خصوصيت اثنينيّت ؛ و مصحّح اين ارادت آن مصراع تواند بود كه :\r\n \" چون گشت ظاهر اين همه اغيار آمده \" \r\n« هرآينه ، در هرآينه روى ديگر پيدا آيد » ، به حسب خصوصيتى كه آن آينه تقاضاى آن كند ، در آينهء مرتبهء وجوب ، مثلا حقيقت عشق متلبّس به اسماء الهى كه مبدأ تأثير و فعل است ، پيدا آيد و در آينهء مرتبهء امكان ، استعدادات و قابليّات كه منشأ تأثّر و انفعال است ، ظاهر شود ؛ « نظم :\r\n « و ما الوجه إلّا واحد غير أنّه * إذا أنت أعددت المرايا تعددا » \r\nيعنى نيست روى مگر يكى ؛ ليكن آن است كه هرگاه تو آينه‌ها را متعدد گردانى آن روى به تعدد آن‌ها ، در نمايش متعدد گردد ؛ شعر :\r\n گر تو به دو رخ نظاره يار كنى * شكّ نيست كه بر وحدتش انكار كنى\r\nنبود رخ او به جز يكى ليك شود * بسيار چو تو آينه بسيار كنى\r\n« غيرى چگونه روى نمايد ؟ چو هرچه هست * عين دگر يكيست پديدار آمده » \r\nيعنى هرچند آن روى نسبت با آينه‌هاى مختلف متعدد مىنمايد ، نسبت غيريّت [ به حسب 
  ] حقيقت ، از آن متعددات منتفى است ؛ زيرا كه آن‌ها بىملاحظهء خصوصيّات مرائى و مجالى ، عين يكديگرند ؛ زيرا كه خصوصيّات ايشان در وحدت\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nحقيقت مضمحل و مستهلك است و تعدد و تغاير و تكثرى كه مىنمايد در حقيقت بود ؛ نيست بلكه به حسب نمود است و بنابراين معنى است كه اثبات غيريّتى كه پيش‌تر مذكور شد كه : \" چون گشت ظاهر اين همه اغيار آمده \" ؛ پس ، بين البيتين تناقضى نباشد .\r\n\r\n","description":"","footnote":"","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n\r\n\r\nلمعهء دوم در بيان كمال جلا كه نمود « 1 » خودستش در مجالى و مظاهر و اين منتشى از تعيّن ثانى است « 2 »\r\n« سلطان عشق » بعد از تنزّل وى به مرتبهء معشوقى و عاشقى ، « خواست » به مشيّته الأزليّة و اقتضائه الذّاتي ، ليكن از روى معشوقى - لا من حيث الاطلاق - زيرا كه ذات را من حيث هى - نسبت به وجود عالم و عدم آن برابر است ؛ « 3 » نه اقتضاى وجود آن مىكند و نه اقتضاى عدم آن ، « كه خيمه » يعنى خيمهء ظهور ، « به صحرا » يعنى به صحراى مكوّنات ، « زند ، در خزاين » يعنى خزاين اسماء و صفات ؛ زيرا كه هر اسم و صفت به منزلهء خزينه‌اى است كه جواهر احكام و آثار آن در وى مختفى است و بعد از تعيّن ،\r\n\r\n\r\n","description":"","footnote":"\r\n( 1 ) . وجود وقتى كه در شىء تجلّى كند ، آن شىء نمود آن وجود است نه بود ؛ بنابراين يك نمود است ، يك بود و يك عدم .\r\n( 2 ) . قيصرى گويد : « تعيّن چيزى است كه امتياز هر شىء از غيرش بدان است و امرى كه ما به التعيّن است ، گاه عين ذات است ، مانند تعيّن واجب الوجود كه ممتاز به ذات بود و مانند تعيّن اعيان ثابته در علم حقّ تعالى كه عين ذات آن‌هاست ؛ زيرا وجود به انضمام صفتى كه مميّز آن باشد در حضرت علميّه ، او را عين ثابت كند ؛ پس تعيّن اوّل ، مرتبهء علم است و تعيّن احدى است ، يعنى وجود اگر به شرط لا لحاظ شود ، مرتبهء احديّت نامند كه تمام اسماء و صفات ، مستهلك در آن مىباشند ، كه مرتبهء جمع الجمع و حقيقة الحقائق و عماء هم ناميده‌اند ؛ و در آن مرتبه نه صفتى ظاهر است و نه موصوفى . امّا تعيّن ثانى ، مرتبهء واحديّت است كه علم حقّ تعالى به ذات و صفات خود باشد كه مرتبهء اسماء و صفات هم گويند .\r\n( 3 ) . كه نه اسم باطن بر اسم ظاهر و نه اسم ظاهر بر اسم باطن غلبه دارد .\r\n","page_name":" 79 ","page_number":79},
  {"content":"\r\n\r\nقابل به ظهور مىآيد ؛ « بگشود ، گنج » يعنى گنج جواهر احكام و آثار اسماء و صفات ، « بر عالم » يعنى اعيان ثابتهء عالم ، « پاشيد ؛ نظم : چتر برداشت بركشيد علم » « 1 » يعنى از بطون ، متوجه ظهور شد ؛ زيرا كه چتر برداشتن و علم بركشيدن سلطان ، در وقت توجه وى مىباشد از خلوتگاه خاص به جلوه‌گاه عام ؛ و مىتواند بود كه مراد به چتر ، اعيان ثابتهء عالم باشد و مراد از برداشتن آن ، رفع آن از مرتبهء ثبوت « 2 » در علم به ظهور در عين ؛ زيرا كه چون از مرتبهء علم ، به عين آيند ، ناچار سايهء احكام و آثارشان بر ظاهر وجود افتد و ظاهر وجود به آن احكام و آثار منصبغ و مستتر گردد ، چنان‌كه صاحب چتر به سايهء چتر ؛ و مراد به علم ، اسماء الهى باشد و مراد به بركشيدن آن ، رسانيدن آن از مرتبهء قوّت ظهور آثار « 3 » ، به مرتبهء فعل ؛ « تا به هم بر زند وجود و عدم » يعنى عدم را كه عبارت از اعيان ثابته است و با وجود بياميزد آميختنى - معلوم الإنّيّة مجهول الكيفيّة ؛ « بىقرارى عشق شورانگيز » « 4 » يعنى بىآرامى وى در مقام بطون و جنبش نمودن وى به مرتبهء ظهور ، « شرّ و شورى فكند در عالم » ؛ زيرا كه چون اعيان از علم به عين آمدند ، ميان احكام و آثار ايشان مخالفات و مصادمات ظاهر شد و مخالفت و مصادمت ، عين شور است و هر اثرى نسبت با اثرى ديگر كه مخالف و مصادم اوست ، شرّ است ؛ « و اگرنه عالم » پيش از افاضهء وجود بر وى ، « بابود » در علم ، « و نابود » در مرتبهء عين ، « آرميده بود و در خلوتخانهء شهود » يعنى حضور مع الحقّ سبحانه ، از مزاحمت اغيار و حجابيّت ايشان « آسوده ، آنجا كه \" كان اللّه و لا شىء معه \" ؛ شعر : »\r\n « آن دم كه ز هر دو كون آثار نبود * بر لوح وجود نقش اغيار نبود »\r\n« معشوقه و عشق و ما به هم مىبوديم * در گوشهء خلوتى كه ديّار نبود » \r\nو چون در كلام سابق اشارتى به تجلّى وجودى ، كه مسمّى است به كمال جلا ، واقع\r\n\r\n\r\n","description":"","footnote":"\r\n( 1 ) .\r\n « چتر برداشت و بركشيد علم * تا به هم بر زند وجود و عدم » . \r\n( 2 ) . يعنى از مرتبهء علم به ظهور عين خارجى .\r\n( 3 ) . يعنى هيولى كه صرف الاستعداد است .\r\n( 4 ) .\r\n « بىقرارى عشق شورانگيز * شرّ و شورى فكند در عالم » . \r\n","page_name":" 80 ","page_number":80},
  {"content":"\r\n\r\nشد بر سبيل اجمال ، خواست كه تصريح كند به آنكه هريك از فعل و تأثير و قبول و تأثر به كدام‌يك از مرتبتين ( عاشقى و معشوقى ) مستند است و به آنكه رجوع قابل نيز به عشق است لاجرم مىگويد : « ناگاه عشق بىقرار بهر اظهار كمال » يعنى كمال مرتبت علم و وجود ، تا همچنان‌كه علم و وجود در مرتبت وجوب نموده بودند ، در مرتبت امكان نيز بنمايند ؛ « پرده » يعنى پردهء خفا و بطون ، « از روى كار » يعنى كار اعيان ثابتهء عالم ، « بگشود و از روى معشوقى » يعنى ظاهر وجود كه وجوب وصف خاصّ اوست ، « خود را » به تجلّية الوجودى ، « بر عين عالم » كه اعيان ثابتهء موجودات خارجيّهء ممكنه است ، « جلوه فرمود » و به آن جلوه همه را خلعت هستى بخشيد ؛ نظم : « پرتو حسن او » « 1 » يعنى وجود مفاض ، « چو پيدا شد ، عالم اندر نفس » يعنى فى الحال بىتراخى يا در نفس الرحمن كه وجود عام منبسط است ، « هويدا شد » .\r\n « وام كرد از جمال او نظرى * حسن رويش بديد و شيدا شد » \r\nيعنى هر دانش و بينش كه در مرتبهء امكان نمود ، مستعار از مرتبهء وجوب است و ظلّ و عكس آن است كه آنجا نموده ؛ زيرا كه ممكن را از خود هيچ نيست .\r\n « عاريت بستد از لبش شكرى * ذوق آن چون بيافت گويا شد » \r\nيعنى به حسب استعداد و قابليّت خود ، اثرى از تجلّى اسم متكلّم يافت و از چاشنى آن تجلّى ، به كشف حقايق و شرح معارف گويا شد .\r\nو چون از بيان آن فارغ شد كه وجود عالم ، به تجلّى وجودى است ، كه مسمّى است به فيض مقدّس ، و آن از حيثيت معشوقى است ، مىخواهد كه اشارت كند به آنكه استعداد آن فيض ، مستند به تجلّى علمى غيبى است ، كه مسمّى است به فيض اقدس ، و آن از حيثيت عاشقى است ؛ پس مىگويد : « باز فروغ آن جمال » يعنى جمال معشوقى كه مراد به فروغ آن ، اينجا تجلّى علمى غيبى است ، « عين » ثابته ، « عاشق را كه عالمش نام نهى » پيش از تجلّى وجودى عينى ، « نورى » يعنى استعدادى « داد » در مرتبهء ثبوت در\r\n\r\n\r\n","description":"","footnote":"\r\n( 1 ) .\r\n « پرتو حسن او چو پيدا شد * عالم اندر نفس هويدا شد » . \r\n","page_name":" 81 ","page_number":81},
  {"content":"\r\n\r\nعلم ؛\r\n « تا بدان نور آن جمال بديد ، * چه او را جز به دو نتوان ديد . \r\nلا تحمل عطاياهم إلّا مطاياهم - عاشق » يعنى عين ثابتهء عالم « 1 » ، « چون لذّت شهود دريافت » دريافتنى مناسب مرتبهء ثبوت ، « ذوق وجود » يعنى يافت ، « بچشيد » چشيدنى مناسب همان مرتبه و « زمزمهء قول \" كن \" » كه صورت ارادت است ، « بشنيد » شنيدنى مناسب همان مرتبه .\r\nتقيّد اين امور به مرتبهء ثبوت به جهت آن است كه شيخ مصنّف اثبات آن‌ها مر عالم را ، پيش از وجود عينى كرده و بعد از وجود عينى نيز اثبات بعضى از آن‌ها خواهد كرد - چنانچه هم در اين لمعه خواهد آمد - و شيخ در فتوحات ، اثبات امثال اين امور كرده مراعيان را در مرتبهء ثبوت ، حيث ذكر فى الباب السّابع و الخمسين و ثلاثمائة فى معرفة منزل البهائم :\r\n« إنّ أعيان الممكنات في حال عدمها رائية ، مسموعة ، سامعة برؤية ثبوتية و سمع ثبوتى ، فعيّن الحقّ سبحانه ما شاء من تلك الأعيان ، فوجّه عليه دون غيره من أمثاله ، قول المعبّر عنه باللسان العربىّ المترجم ب « كن » ، فاسمعه أمره فبادر المأمور ، فيكون عن كلمته ، بل كان [ الأشياء 
  ] عين كلمته ، و لم يزل الممكنات في حال عدمها الأزلي لها تعرف الواجب - الوجود لذاته ، و تسبّحه ، و تحمده بتسبيح أزلىّ ، و تمجيد قديم ذاتيّ و لا عين لها موجود و لا حكم لها مفقود » . « 2 »\r\n« رقص‌كنان بر در ميخانهء عشق » كه سرچشمه فيض وجود است ، « دويد » با عشق به اعتبار مبدئيّت و فيّاضيّت وى ، « گفت ؛ شعر « 3 » : اى ساقى از آن مى » يعنى وجود مفاض ،\r\n\r\n\r\n","description":"","footnote":"\r\n( 1 ) . كه همان ممكنات باشند .\r\n( 2 ) . در فتوحات با كمى اختلاف آمده است : « إنّ الحقّ ما اصطفى لنفسه منك إلّا قلبك حين نوّره بالإيمان ، فوسع جلال الحقّ ، فعاين من هذه صفة الممكنات به عين الحقّ ، فكانت له مشهودة و إن لم تكن موجودة ، فما هي له مفقودة ، و قد كشف لبصيرته ، بل لبصره و بصيرته نور الإيمان حين انبسط على أعيان الممكنات أنّها في حال عدمها مرئية ، رائية ، مسموعة ، سامعة برؤية ثبوتية ، و سمع ثبوتي لا وجود له ، فعين الحقّ ما شاء من تلك الأعيان ، فوجّه عليه دون غيره من أمثاله قوله المعبّر عنه باللسان العربي ، المترجم ب « كن » فأسمعه أمره ، فبادر المامور ، فتكون عن كلمته ، لا بل كان عين كلمته ، و لم تزل الممكنات في حال عدمها الأزلي لها تعرف الواجب الوجود لذاته ، و تسبّحه و تمجّده بتسبيح أزليّ و تمجيد قديم ذاتيّ ، و لا عين لها موجودة ، و لا حكم لها مفقود » ؛ فتوحات المكّيّة ، ج 3 ، ص 257 .\r\n( 3 ) .\r\n « اى ساقى از آن مى كه دل و دين من است * پر كن قدحى كه جان شيرين من است » . \r\n","page_name":" 82 ","page_number":82},
  {"content":"\r\n\r\n « كه دل و دين من است ، * پر كن قدحى » \r\nيعنى قدح استعداد مرا كه وجود در علم نيمه كرده‌اى وجود در عين پر كن ؛ « كه » اين قدح يا آن مى ، « جان شيرين من است » ؛ زيرا كه من از مردگى عدم عينى ، به واسطهء قدح استعداد خود با فيضان آن مى ، به زندگى وجود عينى مىرسم ؛\r\n « گر هست شراب خوردن آيين كسى » « 1 » \r\nيعنى محجوبان ، چون :\r\nحكيم و متكلّم ؛ زيرا كه ايشان را اعتقاد آن است كه فيض وجود ، مغاير وجود مفيض است با لذات ،\r\n « معشوقه به جام خوردن آيين من است » \r\nيعنى كشف و شهود من تقاضاى آن مىكند ، كه وجود مفاض همان وجود حقّ است سبحانه كه به اعتبار عموم و انبساط بر اعيان ممكنات ، وجود مفاض و فيض مىگويند ؛ « ساقى » كه به تجلّى وجودى - عينى ، افاضهء وجود بر ماهيات مىكند ، « چندان شراب هستى » كه وجود مفاض است ، « در جام نيستى » يعنى اعيان ثابته كه به عدم خارجى موصوفند ، « ريخت كه ، نظم : « 2 » از صفاى مى » يعنى وجود مفاض ، « و لطافت جام » يعنى جام اعيان ثابته ،\r\n « در هم آميخت رنگ جام » \r\nكه احوال و احكام هر عين ثابته است ، « و » رنگ « مدام » كه ظهور است در عين ، يعنى احوال هريك از احوال آن ديگر متميز نمىگردد ، گاه نسبت ظهور كه حال وجود است ، به اعيان مىكنند و گاه نسبت ساير احكام كه احوال اعيان است به وجود ؛\r\n « همه جام است و نيست گويى مى » \r\nپس احوال و احكام و نسبت و ظهور ، همه مضاف به اعيان باشد و اين اشارت به حال صاحب فرق قبل الجمع است ؛\r\n « يا مدام است » \r\nيعنى وجود ،\r\n « و نيست گويى جام » \r\nپس همه ، مضاف وجود باشد و اين اشارت به حال صاحب جمع است ؛ « چون هوا » يعنى اعيان ثابته ، « رنگ آفتاب گرفت » يعنى به وجود منصبغ شد ،\r\n « رخت برداشت از ميانه ، ظلام » \r\nيعنى ظلمت عدم ؛\r\n\r\n\r\n","description":"","footnote":"\r\n( 1 ) .\r\n « گر هست شراب خوردن آيين كسى * معشوقه به جام خوردن آيين من است » . \r\n( 2 ) .\r\n « از صفاى مى و لطافت جام * در هم آميخت رنگ جام و مدام\r\nهمه جام است و نيست گويى مى * يا مدام است و نيست گويى جام\r\nچون هوا رنگ آفتاب گرفت * رخت برداشت از ميانه ، ظلام\r\nروز و شب با هم آشتى كردند * كار عالم از آن گرفت نظام » . \r\n","page_name":" 83 ","page_number":83},
  {"content":"\r\n\r\n« روز » يعنى پرتو وجود ، « و شب » يعنى اعيان ثابته به اعتبار ظلمت عدميّت ايشان ، « با هم آشتى كردند ، كار عالم » به اعتبار وجود عينى ، « از آن گرفت نظام ؛ صبح ظهور » در مرتبهء وجود عينى ، « نفس زد ، نسيم عنايت » كه متعلق به وجود اعيان ثابته بود در مرتبهء عين ، « بوزيد ؛ درياى جود » افاضهء وجود بر اعيان ثابته ، « در جنبش آمد ، سحاب فيض » يعنى فيض مقدس ، « چندان باران » وجود مفاض كه اشارت به آن است حديث نبوى :\r\n« \" ثمّ رشّ عليهم من نوره \" « 1 » بر زمين استعداد » يعنى استعداد اعيان ثابته مر وجود عينى را ، « باريد كه  وَ أَشْرَقَتِ الْأَرْضُ »  يعنى ارض استعدادات الاعيان الثابتة ،  « بِنُورِ رَبِّها »  » « 2 » أى بتجلّيه الوجودى ؛ « عاشق » يعنى اعيان ثابته ، « سيراب آب حيات » كه وجود مفاض است ، « شد ؛ از خواب عدم » در عين ، « برخاست ؛ قباى وجود » يعنى هستى يافت ؛ زيرا كه « يافت » هست اگرچه علم به « يافت » ندارد ، « در پوشيده كلاه شهود » يعنى حضور مع الحقّ سبحانه « بر سر نهاد » ليكن به آن شهود حاضر نبود ، لاجرم چون به وجود و شهود خود مر موجود و مشهود را حاضر نبود به حكم انجذابى كه فرع را به اصل مىباشد ، « كمر شوق در ميان بست ؛ قدم در راه طلب نهاد ؛ از علم به عين آمد و از گوش به آغوش ؛ » اين مصراع ، اجمال تفصيلى است ازآنجاكه گفت : « عاشق سيراب آب حيات شد » ، تا اينجا كه مذكور گشت ؛ و حينئذ معنى وى آن مىشود كه ، از مرتبهء ثبوت به مرتبهء\r\n\r\n\r\n","description":"","footnote":"\r\n( 1 ) . اشاره است به قول رسول الله صلّى اللّه عليه و آله ، كه چنين وارد شده است : « إنّ اللّه خلق الخلق فى ظلمة ، ثمّ رشّ عليهم من نوره ، فمن أصابه من ذلك النور اهتدى ، و من أخطأ ضلّ و غوى » ؛ شرح فصوص الحكم ، ص 888 و مصباح الانس ، ص 416 .\r\n\" خلق الخلق في الظلمة ، ثمّ رشّ عليهم من نوره \" . حقّ به حسب باطن و غيب وجود ، در مقام واحديّت ، اشياء را به وجود علمى ، تقدير نمود و به اسم نور يا اسم ظاهر آن‌ها را وجود داد ؛ « و للماهيّات أطوار علميّة غيبيّة » ، و برزات في العقول الطّوليّة ، و العوالم البرزخيّة بوجودات تبعيّة ، و جهات و حيثيات فاعليّة » . اشياء موجود در عالم شهادت به تنزّلات وجوديّه و تجلّيات الهيّه بعد از طىّ منازل عقليّه و مثاليّه و مقدّم بر اين دو در مراتب الهيّه ، به عالم شهادت نازل و به وجود خاص خود موجود مىشوند . آخرين تنزّل وجود ، به صورت مادّه و قوّهء صرفه است ؛ و از باب توالى تجلّيات غيبى نازل از حق ، به حركت انعطافى به سوى موطن خود رجوع مىنمايند ، اتّصال قوس صعود به نزول ، به وجود انسان كامل ، ختمى محمدى صلّى اللّه عليه و آله و وارثان احوال و علوم و مقامات او تحقّق پذيرد كه « بكم بدأ الله و بكم يختم » .\r\n( 2 ) .  وَ أَشْرَقَتِ الْأَرْضُ بِنُورِ رَبِّها  ؛ زمر ( 39 ) آيهء 69 .\r\n","page_name":" 84 ","page_number":84},
  {"content":"\r\n\r\nوجود عينى آمد و مىشايد كه متعلّق به همين اخير باشد كه قدم در راه طلب نهاد ؛ و حينئذ معنى ، آن مىشود كه از مرتبهء علم به وجود حقّ سبحانه به مرتبهء شهود و عيان آمد ؛ يعنى آن را كه مىدانست بديد و آن را كه مىشنيد در آغوش كشيد و اين معنى به سابق و لاحق مناسب‌تر مىنمايد ؛ « نخست بار » كه به حسب سلوك به قرب نوافل « 1 » متحقّق شد و بصر وى ، حقّ بود « ديده بگشاد ، نظرش بر جمال معشوق افتاد » با شعور به آنكه آن جمال معشوق است « گفت : \" ما رأيت شيئا إلّا رأيت اللّه قبله \" » « 2 » ؛ زيرا كه ، بيت :\r\n محقق را كه وحدت در شهود است * نخستين نظره بر نور وجود است « 3 » \r\nاما چون صاحب قرب نوافل بود ، ادراك و شهود مستند به وى بود و حقّ سبحانه\r\n\r\n\r\n","description":"","footnote":"\r\n( 1 ) . مقرّبان چهار نوع هستند : اوّل ، صاحب قرب نوافل و دوم ، صاحب قرب فرائض و سوم ، جامع بين آن دو هستند بدون انفكاك و آن صاحب مرتبهء جمع و قاب قوسين است و چهارم ، مقرّبانى كه مقيّد به هيچ‌يك از مقامات ذكر شده نيستند بلكه در هريك از آن مقامات ظهور دارند و جامع بين آن مقامات هستند بدون تقيّد به شيئى از آن ، و ايشان صاحبان مرتبهء احديّت جمع و مقام أو ادنى هستند .\r\nقرب نوافل آن است كه : عبد وقتى در حقّ فانى شود ، حقّ گوش و چشم و دست وى مىشود و براى او نه گوشى است و نه چشمى ، و اين همان قرب نوافل است ؛ سالك مجذوبى كه در حديث قدسى به آن اشاره شده است : « و أنّه ليتقرّب إلىّ بالنافلة حتّى أحبّه » .\r\nپس اوّل ظهور ولايت و مرتبهء كمال و مشاهده ، اوّل درجات احسان است و اوّل درجات احسان ، مقام قرب نوافل است .\r\n( 2 ) . و اين اشاره است به قول مولانا أمير المؤمنين يا مولانا إمام صادق عليه السّلام : « ما رأيت شيئا إلّا و رأيت اللّه قبله و [ بعده 
  ] و معه و فيه » ، قبله ، اين براى غلبهء احديّت است ، يا بعده ، به سبب توحيد كثرت يا به وسيلهء قرب نوافل است و معه و فيه ، به سرّ معيّت است و تمام اين اتّصافات ، براى سريان آن به تجلّى احدى غير متعيّن در تمام اشياء است و آن نور ، ذاتى مقدّس از تجزيه و انقسام و حلول در ارواح و اجسام مىباشد و لذا فرمود : « ما رأيت شيئا إلّا و رأيت اللّه قبله و [ بعده 
  ] و معه و فيه » .\r\n( 3 ) . محقق ، آن كاملى است كه حقيقت اشياء بر او ظاهر و منكشف گشته باشد و از وحدت ، يگانگى حقّ مراد است كه در مجالى كثرات جلوه‌گرى نموده و اشياء را به نور گردانيده است و شهود ، رؤيت حقّ است به حقّ ؛ يعنى كاملى كه از مراتب كثرات موهومه صورى و معنوى عبور نموده باشد و به مقام توحيد عيانى رسيده و به ديده حقّ بين ، به حكم « كنت سمعه الذى يبصره به » ، در صور جميع موجودات به ديدهء حقّ مشاهده حقّ نمايد ؛ چون خود را و تمامت موجودات را قائم به حقّ بيند ، لاجرم غيريّت و اثنينيّت از پيش نظرش برخواسته و هرچه مىبيند و مىداند حقّ ديده و حقّ دانسته است و در مشاهد جميع اشياء ، نظرهء اوّلش بر نور وجود واحد مطلق است و صاحب اين شهود ذو العين است كه حقّ را ظاهر مىبيند و خلق را باطن و خلق نزد وى مرآت حقّ است و حقّ ظاهر و خلق در وى پنهان ، چنانچه آينه در صورت مخفى مىنمايد . ر ك : شرح گلشن راز ، ص 58 .\r\n","page_name":" 85 ","page_number":85},
  {"content":"\r\n\r\nمر او را به منزلهء بصر ؛ و چون به قرب فرائض « 1 » ترقّى كرد ، « در خود نظر كرد همگى خود او را يافت » و ادراك شهود را مستند به وى ديد و خود را به مثابهء آلت تصور نمود ، « گفت » بلسان الجمع ، « فلم انظر بعينى » يعنى بصرى ، « غير عينى » أى نفسى و ذاتى ، أو لم انظر بذاتى غير ذاتى ، « عجب كاريست ، چون من همه معشوق شدم عاشق كيست « 2 » ؟\r\nاينجا عاشق » در چشم شهود خودش ، « عين معشوق آمد » چه در اين مقام دريافت كه « او را از خود بودى نبود تا » به آن بود ، « عاشق تواند بود » پس عاشقى نيز مستند به معشوق باشد ؛ زيرا كه « او » يعنى عاشق ، « هنوز كما لم يكن » يعنى همچنان‌كه نبود در ازل ، « در عدم بر قرار خود است و معشوق كما لم يزل » يعنى همچنان‌كه هميشه بود ، « در قدم برقرار خود است » بىمعيّت وجود غيرى ، « و هو الآن على ما عليه كان » فى الأزل من عدم معيّته بوجود الغير ؛ « بيت :\r\n « معشوق و عشق و عاشق هر سه يكى است اينجا * چون وصل در نگنجد هجران چه كار دارد ؟ » . \r\n\r\n\r\n","description":"","footnote":"\r\n( 1 ) . عبد هنگامى كه باقى به بقاء الله تعالى عند شمول توفيق الله باشد ، گوش حقّ تعالى و بصرش مىشود و حقّ تعالى به سبب او مىشنود و به‌وسيله او مىبيند ؛ بنابراين مقامش عند الرجوع الى مملكته ، مقام مشيئت ظاهره الله تعالى مىباشد و اين همان قرب فرايضى است كه براى سالك مجذوب حاصل مىشود كه اشاره شده است به آن در قوله عليه السّلام : « رضا اللّه تعالى رضانا اهل البيت » ؛ و نيز اشاره شده الى قوله عليه السّلام : « أنا يد اللّه الباسطة و عين اللّه الناظرة و أذن اللّه الواعية » و امثال اين تعبيرات ؛ بنابراين در قرب فرائض است كه عبد ، « أذن اللّه الواعية و عين اللّه الناظرة مىشود ؛ پس حقّ تعالى به‌وسيله او مىبيند و به‌وسيله او مىشنود و . . .\r\nبدين ترتيب فناى در ذات ، نتيجهء قرب فرائض است كه وجود عبد ملحوظ نمىباشد و اراده او كأن لم يكن فرض شده است . صاحب خاتم شرايع و ولىّ صاحب تمكين و دعوت محمديّه صلّى اللّه عليه و آله على من يؤوّل إليه أمره من عترته ، به مجرّد تحقّق به قرب فرائض و فناى ذاتى ، به مقام خاص خود نرسيده‌اند ، بلكه براى آن‌ها جمع بين قربين و وصول به مقام اطلاق از جمع بين قربين است ؛ البته بعد الفرق بعد الجمع ، و بلوغ به صحو ثانى ، و سير از حقّ به خلق ، و سفر از خلق به حقّ ، وجودى حقّانى و نفى يا فناى وجود امكانى و محو آن حكما . سريان و ظهور در كافّه ذرارى وجود ، و شهود ذوات و خواصّ نفوس جهت تكميل نفوس ، به حسب قابليّات از خواصّ صاحب مقام مذكور است .\r\nقرب فرائض ، مقام قول حقّ تعالى است بر لسان عبدش كه گفت : « سمع اللّه لمن حمده » ؛ پس در اين هنگام ، عبد وسيله‌اى است براى ادراك حقّ و آن اوسط ، مراتب ولايت و كمال است و از اين دو صورت ، يعنى مراتب ولايت و كمال حمد از ناحيه عبد مىباشد ، لكن نه به نيروى بشرى بلكه به نيروى ربّانى .\r\n( 2 ) . اين مصرعى است از ابو سعيد ابو الخير كه آن عبارت است از :\r\n « جسمم همه اشك گشت و چشمم بگريست * در عشق تو بىجسم همى بايد زيست\r\nاز من اثرى نماند و اين عشق ز چيست ؟ * چون من همه معشوق شدم عاشق كيست ؟ » . \r\n","page_name":" 86 ","page_number":86},
  {"content":"\r\n\r\n\r\nلمعهء سيّم در بيان كمال استجلا كه شهود خودستش در مظاهر و مجالى و ما يتبع هذا الشهود من الاحوال\r\n« عشق » از روى معشوقى ، « هرچند دايم ، خود را به خود » يعنى بىوساطت مظاهر و مجالى ، « مىديد خواست كه در آينه » يعنى آينه مظاهر و مجالى ، « نيز جمال كمال معشوقى خود مطالعه كند » ؛ زيرا كه ديدن چيزى فى حدّ ذاته چنان نيست كه در آينه ، به سبب آنكه خصوصيت آينه در وى چيزى مىافزايد كه بىآينه حاصل نيست وى را ، لاجرم ، « نظر در آينهء عين عاشق » يعنى ذات وى ، « كرد ، صورت خودش » متلبّس به خصوصيتى كه مقتضاى خصوصيت مظهر بود ، « در نظر آمد گفت : أنت » يعنى به ملاحظهء خصوصية المظهر ، « أم أنا » به ملاحظة نفس الحقيقة ، « هذا العين » المتجلّى « فى العين » المتجلّى فيه أو العين الباصرة ، « حاشاى ، حاشاى » تكرار كلمهء تنزيه مىتواند بود كه نظر به حيثيتين ظاهريت و مظهريت باشد ؛ يعنى به هريك از حيثيتين ( ظاهريت و مظهريت ) كه نظر مىكنم همه منم ، به اعتبار اطلاق ، ظاهرم و به اعتبار تقيّد ، مظهر و اطلاق و تقيّد صفت من و صفت من ، عين من فأنا منزّه « من إثبات اثنين » ؛ « 1 » چون در آينهء عين ، عاشق صورت خود ديد « عاشق صورت خود گشت ، و دبدبهء \" يحبّهم \" در جهان انداخت و چون » به چشم\r\n\r\n\r\n","description":"","footnote":"\r\n( 1 ) .\r\n « أنت أمّ أنا هذا العين في العين * حاشاي ، حاشاي من إثبات اثنين » . \r\n","page_name":" 87 ","page_number":87},
  {"content":"\r\n\r\nحقيقت بين « درنگرى » ببينى كه شعر :\r\n « بر نقش خود است فتنه ، نقّاش * كس نيست در اين ميان تو خود باش » \r\nچون از كلام سابق چنان معلوم شد كه ، ظاهر در آينهء عين عاشق ، صورت معشوق است ، محل آن بود كه محجوب را توهّم آن شود كه معشوق يا چيزى از وى در عاشق حلول كرده است ؛ ظهور معشوق را در عاشق ، به ظهور آفتاب در ماه تمثيل مىكند و مىگويد : « ماه آينهء آفتاب است » مىتواند بود كه از ماه ، نور مقيّد به ظهور در جرم وى خواهند و به آفتاب ، نور بسيط مطلق كه از جرم وى منبسط مىگردد و حينئذ مماثلت ميان مثال و ممثّل له بر وجه كمال واقع مىباشد ؛ زيرا كه بر اين تقدير ، حكم به آنكه « همچنان‌كه از ذات خورشيد در ماه هيچ نيست ، لذلك ليس فى ذاته من سواه شىء و لا فى سواه من ذاته شىء » ، بنابرآن خواهد بود كه ميان ماه و آفتاب اثنينيّت نيست ، چنان‌كه ميان مظهر و ظاهر ؛ چه يك حقيقت را به اعتبار تقيّد ، مظهر گويند و به اعتبار اطلاق ، ظاهر ؛ و اگر چنانچه از ماه و آفتاب ، آن دو جرم منير ، خواهند مماثلت ، جز به آن نخواهد بود كه از جرم يكى در جرم ديگرى هيچ نيست ؛ امّا نه به سبب وحدت ، چنان‌كه در ممثل له است ، بلكه به سبب مغايرت ؛ و قوله : \" ليس فى ذاته من سواه شىء \" از براى تعميم فايده است و اگر نه در اداى مقصود ، ليس فى سواء من ذاته شىء ، كافى است « چنان‌كه نور مهر را » كه در آينهء ماه ظاهر شده است ، « به ماه نسبت كنند » و نور ماه گويند ، همچنين « صورت محبوب را » كه محبوب در مراتب به آن صورت ظاهر مىگردد ، « به محبّ اضافت كنند » ؛ چنان‌كه مولانا شمس الدّين كشّى ، در اين رباعى به آن اشارت كرده است : « هر نقش » و صورت « كه » از ظهور احكام و آثار اعيان ثابته ، « بر تختهء هستى » كه ظاهر وجود است « پيداست ، آن صورت آن‌كس است كان نقش آراست ، درياى كهن » كه وجود قديم است ، « چو بر زند موجى نو » از صور حوادث ، « موجش خوانند و » و صورت تموّج را مضاف به آن موج دارند و آن موج ، « در حقيقت درياست » « 1 »\r\n\r\n\r\n","description":"","footnote":"\r\n( 1 ) .\r\n « هر نقش كه بر تختهء هستى پيداست * آن صورت آن‌كس است كان نقش آراست\r\nدرياى كهن چو بر زند موجى نو * موجش خوانند و در حقيقت درياست » . \r\n","page_name":" 88 ","page_number":88},
  {"content":"\r\n\r\nو صورت تموّج مضاف به وى ؛ چنان‌كه « كثرت و اختلاف صور امواج بحر را متكثر نگرداند » ؛ همچنين « اسماء » - چه الهى و چه كونى - كه به منزلهء امواجند « مسمّى را » يعنى وجود حقّ را سبحانه كه به مثابهء بحر است ، « من جميع الوجوه متعدد نكند » ؛ زيرا كه اگر اسماء ، الهى است موجب تعدد است در عقل نه در خارج ، و اگر اسماء ، كونى است موجب تعدد است در نمود نه در حقيقت بود ؛ « دريا » چون به سبب تاثير حرارت ، « نفس زند » يعنى اجزاى صغار گشته به جانب هوا متصاعد گردد ، « بخار گويند ؛ متراكم شود » و بر هم نشيند ، « ابر خوانند ؛ فروچكد » و متقاطر گردد « بارانش نام نهند ؛ جمع شود » و روان گردد ، « سيلش گويند و چون به دريا پيوندد ، همان دريا بود . شعر :\r\nفالبحر » أي بحر الوجود الواحد بعد ظهوره بصور التعيّنات الإلهيّة و الكونيّة « بحر » ثابت ، « على ما كان » عليه « في قدم » ، من الوحدة الحقيقية ، « إنّ الحوادث » أيّ التعيّنات الطارئة عليه « أمواج و أنهار » أي مثل الأمواج و الأنهار بالنسبة إلى بحر الماء ، فكما لا يتكثّر بحر الماء بتكثّر الأمواج و الأنهار فكذلك لا يتكثّر الوجود الحقّ المطلق بتكثّر التعيّنات « لا يعجبنّك » أي لا يمنعنّك « أشكال » أي تعيّنات « يشاكلها » ، أي تشابه هذه الأشكال تلك الأمواج و الأنهار « عمّن تشكّل فيها » أي في تلك الأشكال « فهي » ، أي تلك الأشكال بسبب كثرتها « استار » « 1 » و حجب على وجه وحدة - الوجود الواحد المستتر بها « قعر اين بحر ازل است و ساحلش ابد » و اين قعر و ساحل وى را نظر به وجود موهوم ما ، حاصل آمده است و اگر نه به اعتبار ذات بحر ، « ساحلش قعر است و قعرش بيكران و برزخ » - فاصل ميان ازل و ابد « تويى تو ، بحر » فى حدّ ذاته « يكى است از تويى موهوم » حادث « تو دو مىنمايد » و به ازل و ابد منقسم مىگردد ؛ زيرا كه چون تو نبودى ، وحدت صرف بود و چون تو پيدا آمدى و تو را مبدأ و منتها لازم وجود را به اعتبار عدم انتها ، از جانب بدايت ازل گفتند و به جهت عدم انتها ، از جانب نهايت ابد ؛\r\n « اگر تو خود را فرا آب اين دريا دهى » \r\nو در وى ناچيز شوى ؛ « برزخى كه آن تويى توست\r\n\r\n\r\n","description":"","footnote":"\r\n( 1 ) .\r\n « فالبحر بحر على ما كان في قدم * إنّ الحوادث أمواج و أنهار\r\nلا يعجبنّك أشكال يشاكلها * عمّن تشكّل فيها فهى أستار » . \r\n","page_name":" 89 ","page_number":89},
  {"content":"\r\n\r\nاز ميان برخيزد ، بحر ازل با بحر ابد بياميزد اوّل » كه ازل است ، « به رنگ آخر » كه ابد است ، « برآيد و آخر به رنگ اوّل » يعنى اوّل و آخر يكى بود ؛ « نظم : « 1 » امروز و پرى و دى و فردا ، هر چار يكى بود » به اعتبار حقيقت زمان ؛ زيرا كه حقيقت زمان را به اعتبار مقارنه با امور حادثهء حاضره ، امروز گويند و به اعتبار اقتران به امور حادثهء منقرضه ، دى و پرير و نظر به اقتران با امور حادثهء آتيه ، فردا ؛ پس « تو » از اين اعتبارات « فردا » يعنى متفرد شو و به فنا در واحد فرد متحقّق باش تا به ذوق دريابى كه اين اعتبارات چهارگانه يكى است ؛ « آن‌گاه » كه از همه متفرد شده باشى و به فنا در واحد فرد متحقّق گشته « چون ديده بگشايى » در نظر شهود خود ، « همه تو باشى » ؛ زيرا كه چون كسى در مشهود خود فانى شود ، خود را او بيند و چون مشهود او همه باشد ، وى نيز همه باشد « و تو در ميان نه » ؛ زيرا كه تو از تويى خود فانى شده‌اى « نظم :\r\n « همه خواهى كه باشى اى او باش * رو به نزديك خويش هيچ مباش » . \r\n\r\n\r\n","description":"","footnote":"\r\n( 1 ) .\r\n « امروز و پرى و دى و فردا * هر چار يكى بود ، تو فردا » . \r\n","page_name":" 90 ","page_number":90},
  {"content":"\r\n\r\n\r\nلمعهء چهارم در بيان آنكه معشوق و محبوب بلكه عاشق و محبّ نيز در همهء مراتب ، حضرت حقّ است\r\nبدان كه غيرت حقّ سبحانه ، از مقتضيات عزّت وحدت و قهر احديّت اوست ؛ زيرا كه در مقام احديّت وى به موجب « كان اللّه و لم يكن معه شىء » ، « 1 » هيچ نبود لا علما و لا عينا .\r\nنخست ، تجلّى كه كرد آن بود كه خود را به شئون ذاتيه خود دانست و به صور آن‌ها بر خود تجلّى كرد ، پس اعيان ثابته در مرتبهء علم متعيّن شدند . « 2 »\r\nو ثانيا ، منصبغ به احكام و آثار آن اعيان در عين ظاهر شد و موجودات عينى ، خارجى گشت ؛ پس هر نسبتى از نسب را - چون عاشقى و معشوقى و ذاكرى و مذكورى و عارفى و معروفى و غيرها - كه ملاحظه كنند عزّت وحدت وجود حقّ - سبحانه و تعالى - و عموم سريان وى در مراتب ، اقتضاى آن كند كه آن نسبت جز وى را ثابت نباشد « 3 » و در همه مرتبه هر چيز را كه آن نسبت ثابت باشد ، به حقيقت وى را\r\n\r\n\r\n","description":"","footnote":"\r\n( 1 ) . اين لفظ ( الله ) يا از باب نبود اسم است و چيز ديگرى است و يا اينكه اسمى است مانند وجوب وجود و وجود محض و صرف الوجود ، نه اينكه اين لفظ جلاله حاكى از آن ذاتى كه در غيب الغيوب است ، باشد .\r\n( 2 ) . تجلّى غيبى علمى و يا تجلّى علمى و يا تجلّى غيبى همه به يك معنى است ، يعنى بعد از اينكه موجودات علمى بودند ، يا تجلّى عينى ، موجودات عينى خارجى شدند .\r\n( 3 ) . اين همان اضافهء اشراقيهء حقّ تعالى است كه مبدأ ظهور عاشقيّت و معشوقيّت كه از نسب معانى انتزاعى است ، مثلا چون حقّ تعالى معشوق است ، اضافهء عاشقى مىطلبد ، پس نسبت اضافهء معشوق به عاشق ، اضافهء اشراقى است .\r\n","page_name":" 91 ","page_number":91},
  {"content":"\r\n\r\nثابت باشد ؛ و اشارت به اين معانى است اينكه شيخ مصنّف مىگويد :\r\n« غيرت معشوقى آن اقتضا كرد كه عاشق » كه به واسطه اشتمال وى بر امور متعددهء متغيّره ، به اشياء مختلفه محتاج است و به قدر احتياج وى را محبت آن‌ها ثابت ، « 1 » « غير او را » يعنى غير معشوق را - چه آن غير ، عين عاشق باشد و چه غير او - پس « دوست ندارد و به غير او محتاج نشود ، لاجرم خود را » به تجلّيين « 2 » مذكورين آنفا « عين [ همه 
  ] اشياء « 3 » كرد تا هرچه را دوست دارد و به هرچه محتاج شود او بود ؛ [ بيت :\r\n غيرتش غير در جهان نگذاشت * لاجرم عين جمله اشياء شد 
  ] « 4 » \r\nو آدمى [ هيچ‌كس 
  ] هيچ‌چيز را چنان دوست ندارد كه خود را . اينجا بدان كه تو كيستى » اگر گويى كه دوستى آدمى مر خود را چون به واسطهء آن باشد كه معشوق ، خود را عين اشياء كرده است ، جميع اشياء در اين برابرند ، پس چرا خود را دوست‌تر بايد داشت ؟ گوييم محبّت به قدر معرفت مىباشد و شكّ نيست كه آدمى به خود ، اعرف است از همهء چيزها ؛ و لهذا معرفت وى را به نفس خودش ، كليد معرفت حقّ ساخته‌اند ، كه « من عرف نفسه فقد عرف ربّه » .\r\n« شعر : « 5 »\r\n تا ظنّ نبرى كه هست اين رشته » \r\nيعنى سلسلهء وجود اشياء « دو تو » كه هر تويى را وجودى باشد مغاير وجود تويى ديگر كه يكى را اصل گويى و يكى را فرع ؛ « 6 » « يك\r\n\r\n\r\n","description":"","footnote":"\r\n( 1 ) . چون محبّت در تمام اشياء سريان دارد .\r\n( 2 ) . يكى تجلّى غيبى به فيض اقدس ، ديگرى تجلّى غيبى به فيض مقدّس است .\r\n( 3 ) . مانند مطلق با مقيّد نه عينيّت تام و كامل .\r\n( 4 ) . حقّ تعالى دو اعتبار دارد : يكى اسم جلال كه غيرتش غير در ميان نگذاشت ، يكى اسم جمال كه در اوّلى در مرتبهء احديّت لحاظ مىكنى كه غيرتش غير در ميان نگذاشت ، يا چون فرمود : « كان اللّه و لم يكن معه شىء » است كه اسم جلال است .\r\n( 5 ) .\r\n « تا ظنّ نبرى كه هست اين رشته دو تو * يك توست خود اصل و فرع بنگر نيكو\r\nاين اوست همه و ليك پيداست به من * شكّ نيست كه اين جمله منم ليك به دو » . \r\n( 6 ) . دو تا وجود دارد ؛ حقّ تعالى به ممكنات فرمود : \" انت \" و ممكنات نيز به حقّ تعالى عرض كردند \" انت \" ؛ اما \" انت \" در حقّ تعالى ، حقيقى است و در ممكنات به تعيّن قيّومى ؛ پس به حسب ذات اصل است و به حسب قيومى بر ممكنات فرع ؛ بنابراين مىتوان گفت كه وجود داراى دو اعتبار است : يكى به اعتبار وجود مطلق و ديگرى به اعتبار جلوه‌هاى وجود .\r\n","page_name":" 92 ","page_number":92},
  {"content":"\r\n\r\nتوست » يعنى يك وجود است ، « خود اصل و فرع » كه آن وجود را به اعتبار اطلاق ، اصل گويند و به اعتبار تقيّد ، فرع ، « 1 » « بنگر نيكو ، اين » « 2 » يعنى سلسلهء وجود اشياء ؛ « اوست همه » يعنى وجود مطلق است ، كه اصل است « و ليك پيداست به من » يعنى حيثيّت ظهور و پيدايى از تعيّنات خلقيّه است كه فرعند ؛ « شكّ نيست كه اين جمله منم » من حيث الظهور « ليك به دو » يعنى قيام من به دوست و وى قيوم من است ؛ زيرا كه اگرچه ظهور مطلق در مراتب به مقيّد است ، لكن قيام مقيّد به مطلق است . « چون آفتاب » با سطوت نور خود ، « در آينه تابد ، آينه خود را » در سطوت آن نور گم كرده ، « آفتاب پندارد » و در بعضى نسخ چنين است : \" كه خود را آفتاب يابد \" ، « لاجرم خود را » يعنى آفتاب را كه خود پنداشته ، « دوست گيرد ؛ چه همه چيز مجبول است بر دوستى خود ، و در حقيقت اويى او » كه متعلق و مناط احكام اوست ، « آفتاب است ؛ چه » در اين حال در نظر شهود او « ظهور او راست » يعنى آفتاب را ؛ « آينه ، قابلى بيش نيست » مر ظهور آفتاب را و خصوصيّات وى در سطوت نور آفتاب مضمحل ؛ « نظم :\r\n ظهرت شمسها فغيّبت فيها * فإذا أشرقت فذاك شروقي » \r\nمىگويد : رباعى :\r\n خورشيد رخت حجاب بودم بشكافت « 3 » * چون سايه دلم به سوى نابود شتافت « 4 »\r\nاز آينهء نيستى من چو بتافت * مسكين دلم او را خود و خود را او يافت \r\n« اوست كه خود را دوست مىدارد در تو » يعنى دوستى تو مر خود را دوستى او است\r\n\r\n\r\n","description":"","footnote":"\r\n( 1 ) . ولى در حقيقت وجود ، وجود مقيّد نيست .\r\n( 2 ) . اين مطلق است كه ظهور دارد در مقيّد پس براى اين است مىگويد : \" اين ، اوست همه \" يعنى اين مطلق ظهور دارد و همه اشياء مظهر اوست .\r\n( 3 ) . يعنى خورشيد وجودى تو تعيّن وجودى مرا از بين برد .\r\n( 4 ) . چون آفتاب رفت ، سايه نيز از بين خواهد رفت .\r\n","page_name":" 93 ","page_number":93},
  {"content":"\r\n\r\nمر خود را ، اما در تو كه مظهر اويى هم از روى محبّى و هم از روى محبوبى ؛ « از اينجا معلوم شود كه لا يحبّ اللّه غير اللّه » بلكه لا محبّ و لا محبوب الّا اللّه « چه معنى دارد ، مفهوم گردد كه لا يرى الّا اللّه » بلكه لا رائى و لا مرئى الّا اللّه ، « چه اشارت است ؛ روشن شود كه لا يذكر اللّه » بلكه لا ذاكر و لا مذكور الّا اللّه ؛ « چرا گويند ؛ مبرهن گردد كه مصطفى صلّى اللّه عليه و آله به هرچه مىگويد : « اللّهمّ متّعنى بسمعى و بصرى » مگر مىگويد كه متّعنى بك ؛ چه » به مقتضاى قرب نوافل ، « سمع و بصر من تويى و أنت خير الوارثين » - أى الباقين - يعنى چون سمع و بصر صورى فانى شود ، سمع و بصر معنوى كه تويى باقى خواهد بود ؛ « نظم :\r\n تبارك اللّه وارت عينه حجب * فليس يعلم إلّا اللّه ما اللّه » \r\nيعنى بزرگوار خدايى كه پوشانيد عين ذات وى را حجاب‌هاى عالم امكانى ؛ پس محتجب به همه حجاب‌ها اوست و هر دانشى و بينشى كه نسبت به وى از اين حجاب‌ها سر بر مىزند - فى الحقيقة - دانش و بينش اوست كه از آن‌ها سر بر زده است ؛ « خذ حيث شئت فانّ اللّه ثمّ ، و قل : ما شئت عنه فانّ الواسع اللّه » يعنى هر طرف كه خواهى گير كه به درستى كه خداى به حكم فرمودهء  فَأَيْنَما تُوَلُّوا فَثَمَّ وَجْهُ اللَّهِ  « 1 » همان‌جا است ، بلكه گيرندهء آن طرف در صورت تو هموست و بگوى هرچه خواهى كه به حكم فرمودهء  إِنَّ اللَّهَ واسِعٌ عَلِيمٌ  « 2 » گنجايى آن دارد كه هم به صورت همه گويندگان و هم به صورت هرچه گويند برآيد ؛ پس هركه گويد و هرچه گويد همه راست باشد ؛ « اظهار چنين اسرار هرچند نازكى دارد ، اما معذور مىدارد كه ، بيت : « 3 »\r\n خود گفت حقيقت و خود اشنيد * زان روى كه خود نمود و خود ديد » \r\nيعنى هر سخن كه گفت و هر صفت كه كرد از آن روى ، يعنى - من وجهه الباقى - كه خود نمود و خود ديد ، آن روى را در مظاهر موجودات به حقيقت گويندهء آن سخن و\r\n\r\n\r\n","description":"","footnote":"\r\n( 1 ) و 2 . بقره ( 2 ) آيهء 115 .\r\n( 3 ) . اين بيت در اصل لمعات وجود ندارد بلكه فقط عبارت :\r\n « كه خود نمود و خود ديد » \r\nمىباشد .\r\n","page_name":" 94 ","page_number":94},
  {"content":"\r\n\r\nشنوندهء آن همه وى است و بس ؛ همچنان‌كه نمايندهء آن روى و بيننده وى است و بس .\r\n« جنيد » كه لسانى است از السنهء حقّ « گفت : \" سى سال است با حقّ سخن مىگويم و خلق پندارند كه با ايشان مىگويم \" . » يعنى جنيد در مجالى خلق ، حقّ را مىديد و سخن با وى مىگفت و شنونده ، وى را مىدانست و محجوبان پنداشتند كه با خلق مىگويد و شنونده ، ايشانند ، بلكه جنيد نيز در ميان نبود ؛ حقّ مىگفت و محجوبان مىپنداشتند كه جنيد مىگويد ؛ « به سمع موسى عليه السّلام هم او شنيد كه به زبان شجره گفت »  إِنِّي أَنَا اللَّهُ رَبُّ الْعالَمِينَ  ؛ « 1 » « بيت :\r\n خود مىگويند و باز خود مىشنوند « 2 » * و ز ما و شما بهانه بر ساخته‌اند » \r\n\r\n\r\n","description":"","footnote":"\r\n( 1 ) . قصص ( 28 ) آيهء 30 .\r\n( 2 ) . در بعضى از نسخ آمده است : « خود مىگويند راز و خود مىشنوند » .\r\n","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n\r\n\r\nلمعهء پنجم در بيان اختلاف مظهر در هر آن و تفاوت ظهور ظاهر به حسب اختلاف مظهر\r\n« محبوب در هرآينه » - خواه در تجلّيات وجودى و خواه در تجلّيات شهودى - « هر لحظه روى ديگر نمايد » يعنى به اسمى ديگر و صفتى ديگر ظاهر شود ؛ « هر دم به صورت ديگر برآيد ؛ زيرا كه صورت به حكم آينه ، هر دم ديگر مىشود و آينه ، هر نفس به حسب احوال ديگر مىگردد » يعنى احوال استعدادات ديگرگون مىگردد ؛ زيرا كه تجلّى به هر صورتى ، متجلّى له را استعدادى ديگر مىبخشد و هر استعدادى تقاضاى صورت ديگر ، مغاير صورت پيش‌تر مىكند « 1 » ؛ پس لا يزال استعدادات در فزايش است و صورت به حسب آن در نمايش ؛ « نظم :\r\n در هرآينه روى ديگرگون * مىنمايد جمال او هر دم\r\nگه برآيد به كسوت حوّا * گه برآيد به صورت آدم » \r\nبيت ثانى مناسب مقام نيست ؛ زيرا كه كلام در آن است كه در مرآتى واحد ، در هر آنى به صورت ، متجلّى است و بيت ثانى ، افادهء آن مىكند كه در هر دو مرآت\r\n\r\n\r\n","description":"","footnote":"\r\n( 1 ) . چنان‌كه هيولى كه استعداد محض است و داراى صورت استعداديه مىباشد ، تقاضاى فعليّت آن استعداد است و اين صورت فعليّت ، با صورت استعداديه صرف پيش‌ترش مغاير است .\r\n","page_name":" 97 ","page_number":97},
  {"content":"\r\n\r\nبه دو صورت ، متجلّى است و - أين أحدهما عن الآخر - مگر گويند كه مراد آن است كه در هرآينه ، در آنى به كسوت حوّا برمىآيد و در آنى ديگر به صورت آدم يعنى به صور مختلف ؛ « از اينجاست كه » در تجلّى تكرار نيست ، « هرگز در يك » آينه ، به يك « صورت دو بار روى ننمايد و در دو آينه ، به يك صورت پيدا نيايد . ابو طالب مكّى فرمايد كه :\r\n\" لا يتجلّى » - أي الحقّ سبحانه - « في صورة » واحدة لشخص واحد « مرّتين و لا يتجلّى في صورة » واحدة « لاثنين \" » و إلّا يلزم التّكرار في التّجلّي و هو عبث و يتعالى الواحد الحقّ عن العبث .\r\nاگر كسى گويد : از عدم تكرار تجلّى ، لازم مىآيد كه معدوم بعينه معاد نگردد و آن مستلزم دو فساد است : يكى ، بطلان جزا دادن مكلّفين در دنيا و آخرت ؛ زيرا كه تكليف در وقت جزا ، غير آن است كه در وقت عمل بود ؛ دويم ، حشر اجساد و جزاى اعمال ؛ و حشر اجساد ثابت شده است شرعا و كشفا .\r\nجواب گوييم : كه مبناى ثبوت امرين مذكورين ، بر اتحاد در ذات و حقيقت است و آن منافى اختلاف در صور و احوال و نشئات نيست ؛ « نظم :\r\n چون جمالش صد هزاران روى داشت * بود در هر ذرّه ديدارى دگر » \r\nيعنى استعداد ديدار ديگر در فيض اقدس ؛ « لاجرم هر ذره را بنمود باز » يعنى در فيض مقدّس ، « 1 » « از جمال خويش رخسارى دگر » كه مناسب استعداد اوست . مىتواند بود كه بيت اوّل را اشارت دارند به عدم تكرار تجلّى در مظاهر مختلفه در مرتبهء علم كه اعيان ثابته‌اند ، و بيت ثانى به عدم تكرار در مظاهر مختلفه در عين كه اعيان خارجيّه‌اند و معنى بيتين آن باشد كه چون جمالش كه ظاهر وجود است ، صد هزاران روى داشت از نسب و اعتبارات شئون و صفات وى را ، در عين ثابتهء هر ذره از ذرات موجودات ، در تجلّى علمى عينى نمود و ديدار ديگر بود ، لاجرم هر ذرّه را بنمود باز يعنى بار ديگر در تجلّى وجودى عينى ، رخسارى ديگر ، مناسب آنچه استعداد آن\r\n\r\n\r\n","description":"","footnote":"\r\n( 1 ) . يعنى از مرتبهء علم به عين آورد .\r\n","page_name":" 98 ","page_number":98},
  {"content":"\r\n\r\nيافته بود در تجلّى علمى - غيبى ؛\r\n « چون يك است اصل عدد » \r\n« 1 » استفهام است و جواب سؤال آن ، آن است كه مىگويد :\r\n « از بهر آن ، تا بود هر دم گرفتارى دگر » \r\n« 2 » و حاصل سؤال آن است كه : واحد كه صفت اطلاق دارد و از خواصّ و احكام خصوصيّات اعداد مقدس ، چرا اصل و منشأ اعداد شد و به تكرار تجلّيات به صور اعداد برآمد ؟ و حاصل جواب آن است كه : سرّ و حكمت در اين ، آن است كه تا هر دم گرفتارى ديگر ، يعنى عددى مقيّد به مرتبهء خاص پيدا شود و مظهر صفتى از صفات واحد مطلق گردد ؛ « لاجرم » به جهت تفاوت استعداداتى كه عاشقان را كه طالبان و مريدانند و عارفان را كه به سرّ توحيد شناسا شده ، امّا به نهايت كار نرسيده‌اند و محققان را كه به نهايت كار رسيده‌اند ، واقع است « هر عاشقى ، از او نشانى ديگر دهد و هر عارفى ، از او عبارتى ديگر گويد و هر محقّقى ، اشارتى ديگر فرمايد و سخن همه ، اين است كه ، نظم : « 3 » عباراتنا شتّى و حسنك واحد و كلّ » - أى كلّ واحد منّا - « إلى ذاك الجمال يشير » يعنى عبارات ما در بيان جمال ، با كمال تو پراكنده است ، امّا جمال تو در آن پراكندگى جمع است و در آن كثرت ، صاحب وحدت و هدف سهام اشارات ما از آن عبارات ، حسن يگانه و جمال جاودانه توست و چون در اين بيت عربى به تفاوت عبارات ارباب اشارات ، تصريح كرد بدين دو بيت فارسى كميّت آن تفاوت را ، بيان مىكند و مىگويد :\r\n « نظّارگيان روى خوبت * چون درنگرند از كران‌ها \r\n در روى تو روى خويش بينند » \r\nيعنى متجلّى در صورت متجلّى له ، مشهود ايشان\r\n\r\n\r\n","description":"","footnote":"\r\n( 1 ) . يعنى از تكرار عدد يك ، اعداد زيادى متولد مىشود ؛ پس وقتى مىگويند وحدت حقّ عددى است به اين معناست ، يعنى هيچ اعداد پنج و ششى و . . . نيست ، مگر آنكه اين متقوّم است به عدد يك ؛ پس هيچ خلقى نيست مگر متقوّم است به حقّ تبارك و تعالى .\r\n( 2 ) .\r\n « لاجرم هر ذره را بنمود باز * از جمال خويش رخسارى دگر\r\nچون يك است اصل عدد از بهر آن * تا بود هر دم گرفتارى دگر » . \r\n( 3 ) .\r\n « عباراتنا شتى و حسنك واحد * و كلّ إلى ذاك الجمال يشير\r\nنظّارگيان روى خوبت * چون درنگرند از كران‌ها\r\nدر روى تو روى خويش بينند * زينجاست تفاوت نشان‌ها » . \r\n","page_name":" 99 ","page_number":99},
  {"content":"\r\n\r\nگردد و نهايت تجلّيات ذاتى اين مىباشد ؛ چنان‌كه ارباب آن گفته‌اند و شكّ نيست كه حقايق اصحاب تجلّيات متفاوت است ؛ « 1 » پس تجلّيات را نيز متفاوت بايد بود و نشانى كه از آن باز دهند مختلف و مىشايد كه اين را از تجلّى ذاتى عام‌تر دارند ، بلكه دعوى كنند كه تعميم ظاهرتر است ؛ « زينجاست تفاوت نشان‌ها » شيخ عطّار فرمايد ، بيت :\r\n « هرچه دانى آن تو باشى بىشكى * گر ندانى از خران باشى يكى » \r\nو امير حسينى « 2 » گويد ، بيت :\r\n « قومى كه ز جمله بيش ديدند * در آينه عكس خويش ديدند » \r\nو فى فصوص الحكم : « [ و 
  ] التجلّي من الذّات لا يكون [ أبدا 
  ] إلّا بصورة استعداد المتجلّي له [ و غير ذلك لا يكون 
  ] » . « 3 » « دانى كه بر اين شهود » يعنى شهود اين معنى كه محبوب در هرآينه ، هر لحظه روى ديگر نمايد « كه را اطلاع دهند ؟ لمن كان له قلب » يعنى آن را كه صاحب دل شده باشد « بتقليب » دل « خود در احوال » ، مثل قبض و بسط و خوف و رجا و انس و هيبت و غيرها كه به حسب هريك از اين‌ها ، دل را استعدادى مر تجلّى حقّ را به صورتى خاص حاصل آيد ؛ « تقليب او » يعنى تقلّب حقّ « در صور » يعنى در صور تجلّيات ، « مطالعه داند كرد و از آن مطالعه ، فهم تواند كرد « 4 » كه مصطفى صلّى اللّه عليه و آله چرا فرمود كه : \" من عرف نفسه » أى قلّبه بتقلّبه في الأحوال و إفادة كلّ حال له استعدادا خاصّا لصورة خاصة من صور التجلّيات ، « فقد عرف ربّه \" » بتلك الصّورة .\r\n« و جنيد بهر چه گفت : \" لون الماء لون إنائه \" » « 5 » يعنى آب را - فى حدّ ذاته - هيچ‌گونه\r\n\r\n\r\n","description":"","footnote":"\r\n( 1 ) . به‌طورىكه در يكى ، اسم رحمن تجلّى زياد دارد در ديگرى اسم رحيم و در آن ديگرى اسم ديگر ؛ پس اصحاب تجلّيات به حسب استعدادات خويش متفاوت است ، پس تجلّيات حقّ تعالى متفاوت خواهد شد .\r\n( 2 ) . امير حسينى هروى در گلشن راز سائلى است كه شيخ شبسترى در پاسخ او ابياتى را سروده است .\r\n( 3 ) . فصوص الحكم ، ابو العلا عفيفى ، انتشارات الزهرا ، اوّل فصّ شيثى ، جزء اوّل ، ص 61 .\r\n( 4 ) . يعنى حقّ - سبحانه و تعالى - به عدد اسماء در فرد تجلّى مىكند كه اگر بفهمد ، اين نحو تجلّى ، معرفت پيدا مىكند و احاطه مىيابد به اسماء الهى .\r\n( 5 ) . يعنى حقّ تعالى به حسب اطلاق ، هيچ لونى و تجلّى ندارد و به حسب تقييد ، داراى لون مىشود و تجلّى او در نفس ، به نحو نفس است و در عقل ، عقل ، و على غير ذلك ؛ و نوع تجلّىاش هيولى النعت است ، يعنى هيچ رنگى ندارد و به حسب استعدادات قوابل و مظاهر ، تجلّى او مختلف مىشود .\r\n","page_name":" 100 ","page_number":100},
  {"content":"\r\n\r\nرنگى نيست ؛ رنگى كه در وى نموده مىشود ، رنگ آن ظرفى است كه آب در وى است ؛ اگر آن ظرف سبز است ، سبز مىنمايد و اگر سرخ ، سرخ و اگر زرد ، زرد ؛ همچنين تجلّى حقّ سبحانه ، مطلق و وحدانى است و در وى هيچ نوع خصوصيّتى و تقييدى نيست مگر به حسب استعدادات قوابل و مظاهر .\r\n« مىگويد » يعنى جنيد ، « صورت » يعنى هر صورت ، « به حكم اختلاف آينه » در استعداد قبول صور ، « هر دم به صورت ديگر » مغاير صورت پيش‌تر « متبدّل مىشود ؛ چنان‌كه دل به حسب تنوّع احوال » هر لحظه استعداد وى مر صور تجلّيات را ، مختلف مىگردد و هر صورت از صور تجلّيات ، به صورتى ديگر مغاير صورت پيش‌تر متبدّل مىگردد ؛ تا اينجا سخن در تبدّل صور تجلّيات بود به حسب تنوّع احوال دل ، پس مىخواهد كه تنبيه كند بر اينكه تقلّب دل در احوال ، به حسب تقلّب حقّ است - سبحانه - در شئون افعال ، لاجرم مىفرمايد : « در خبر است كه » مصطفى صلّى اللّه عليه و آله فرمود كه :\r\n« \" مثل القلب كريشة في فلاة تقلّبها الرّياح ظهرا لبطن \" » « 1 » يعنى مثل دل آدمىزاد ، چون پرى است كه باد آن را در بيابان به دست تصرف خود گرفته ، از رو به پشت و از پشت به رو مىگرداند ؛ « اصل اين رياح » كه گردانيدهء دل است ، « آن ريح تواند بود كه مصطفى صلّى اللّه عليه و آله » از آن به « نفس الرّحمن » تعبير كرد ، آنجا كه « فرمود : \" لا تسبّوا الريح فإنّها من نفس الرّحمن \" » ؛ زيرا كه تجلّيات حقّ سبحانه به جميع شئون از مقتضيات رحمت رحمانيّه است كه به نفس الرّحمن از آن تعبير رفته .\r\n« اگر خواهى كه از نفحات اين نفس » يعنى نفس الرّحمن يا اين نفس كه بر لب ما گذرانيده‌اند كه اصل اين رياح آن ريح تواند بود ، « بويى به مشام تو رسد ، در كارستان\r\n\r\n\r\n","description":"","footnote":"\r\n( 1 ) . مولوى در ترجمه اين حديث چنين مىگويد :\r\n « در حديث آمد كه دل همچو پريست * در بيابانى اسير صرصريست » . \r\nاين حديث با اندك اختلافى در احياء العلوم غزالى ، ج 3 ، ص 34 ، آمده است .\r\n","page_name":" 101 ","page_number":101},
  {"content":"\r\n\r\n كُلَّ يَوْمٍ هُوَ فِي شَأْنٍ  « 1 » نظاره شو » و به نظر كشف و يقين ، ببين كه تجدّد همه افعال و احوال كه در مرتبهء امكان مىنمايد ، مترتب بر تقلّب حقّ است - سبحانه - در شئون ؛ « تا عيان بينى كه تنوع تو در احوال ، از تنوع اوست در شئون و افعال ؛ پس معلوم كنى كه « \" لون الماء لون انائه \" اينجا » يعنى در اين محل كه بدانى تنوع تو در احوال از تنوع اوست در شئون و افعال ، « همان رنگ » يعنى همان معنى « دارد كه لون المحبّ لون محبوبه » ؛ زيرا كه چون احوال دل تابع تجلّى حقّ سبحانه باشد به شئون و افعال ، پس دل به منزلهء آب باشد و صور تجلّى به مثابهء إناء ؛ پس به اين اعتبار معنى « لون الماء لون إنائه » ، همان معنى لون المحبّ لون محبوبه باشد . « 2 »\r\nو حاصل اين سخنان آن است كه حضرت حقّ را - سبحانه - نسبت به دل صاحب تجلّى دو نوع تجلّى واقع است : يكى آن است كه دل به حسب آن منقلب است در احوال ؛ پس اينجا دل تابع تجلّى است و تجلّى متبوع و بر اين تقدير ، « لون الماء لون إنائه » به معنى لون المحبّ لون حبيبه باشد ، و ديگرى تجلّى است كه مترتب بر استعداد دل است به حسب تقلّب در احوال و در اينجا تجلّى ، تابع است و دل متبوع و بر اين تقدير ، « لون الماء لون إنائه » به معنى لون المحبوب لون محبّه باشد ؛ و از اينجا معلوم مىشود جواب آن سؤال كه قدوة العرفا ، خواجه ابو الوفا ، به نظم آورده و آن اين است ، نظم :\r\n « قدوهء اهل دانش و تقوى * بنويسد جواب اين فتوى\r\nكه چه باشد مراد شيخ جنيد * ز رمز لون الما\r\nاز چه فرمود صاحب لمعات * عكس آن را كه شيخ كرد ادا\r\nعكس آن چيست اينكه رنگ محب * هست رنگ حبيب بىهمتا » « 3 » \r\n\r\n\r\n","description":"","footnote":"\r\n( 1 ) . الرحمن ( 55 ) آيهء 29 .\r\n( 2 ) . زيرا نهايت قرب حكم محبوب در محبّ خواهد شد .\r\n( 3 ) . مانند آهن گداخته كه در اثر كثرت قرب با آتش ، آتش از آن فرومىريزد .\r\n","page_name":" 102 ","page_number":102},
  {"content":"\r\n\r\nپس به ملاحظهء اين اعتبار گويى : « نظم :\r\n رقّ الزّجاج و رقّت الخمر * فتشابها و تشاكل الأمر\r\nفكانّما خمر و لا قدح * و كانّما قدح و لا خمر » \r\nيعنى هريك از آبگينه و شراب ، ازبس‌كه رقيق و لطيف شدند و به صفت يكديگر برآمدند ، به آن ديگرى مىماند ؛ گوييا همه شراب است و آبگينه نيست ؛ آنجا كه اعتبار كنيم كه آبگينه به صفت شراب برآمده يا همه آبگينه است و شراب نيست ، چون اعتبار كنيم كه شراب به صفت آبگينه برآمده ؛ همچنين وقتى كه تبعيت تجلّى مر دل را اعتبار كنيم ، گويا همه دل است و چون تبعيّت دل مر تجلّى را ، گويا همه تجلّى است و ترجمهء اين دو بيت در لمعهء دويم از نظر شيخ مصنف قدس سرّه گذشت آنجا كه گفت :\r\n\" از صفاى مى و لطافت جام \" ، الأبيات . اما آنجا در بيان تجلّى وجودى ايراد يافته بود ، اينجا در بيان تجلّى شهودى ، و اللّه أعلم .\r\n\r\n","description":"","footnote":"","page_name":" 103 ","page_number":103},
  {"content":"\r\n . \r\n","description":"","footnote":"","page_name":" 104 ","page_number":104},
  {"content":"\r\n\r\n\r\nلمعهء ششم در بيان آنكه هريك از محبوب و محبّ آينهء يكديگرند و هريك ، به طور آن ديگر برمىآيد و به خصوصيت خود مقيّد نيست\r\n« نهايت اين كار » - خواه به طريق سلوك به اين نهايت رسند و خواه به طريق جذبه - « آن است كه محبّ ، محبوب را آينهء خود بيند » پس شهود در آنجا محبّ باشد نه محبوب ؛ « و خود را آينهء او » ؛ پس مشهود در آنجا محبوب باشد نه محبّ ؛ يعنى نهايت كار ، جمع است ميان اين دو رؤيت و آن را مقام جمع الجمع « 1 » گويند و اين مرتبهء سيم باشد « 2 » از توحيد حالى ؛ و مرتبهء چهارم احديّت جمع « 3 » است كه مرتبهء اكمليّت و وراثت\r\n\r\n\r\n","description":"","footnote":"\r\n( 1 ) . وقتى حقيقت وجود به شرط لا اخذ شود ، مرتبهء احديّت و جمع الجمع و حقيقة الحقائق و العماء ناميده مىشود كه در جميع اسماء و صفات مستهلك شده باشد .\r\n( 2 ) . مرتبهء اوّل ، مرتبهء تعيّن اوّل ، علمى غيبى ، اجمالى است نه تفصيلى و مرتبهء ثانيه ، مرتبهء عقل اوّل است . اگرچه در آن جميع صور متمايزه يافت مىشود ، علمش به جميع ، علم غيبى - تفصيلى است و اين صور متمايزه فقط همان صورى هستند كه به حسب مرتبهء خاصه مىباشند و مرتبهء ثالثه ، مرتبهء عالم كبير است . اگرچه اين معانى به وجود عينى - تفصيلى در آن يافت مىشود و در آن جميع ، به انواع مختلف ادراك مىشود ، گاهى احديّت جمع الجمع از آن فوت مىشود .\r\n( 3 ) . يعنى احديّت جمع عبارت است از « الصورة الوجودية الظاهرة لنفسها الحاصلة من الاجتماع الأوّل الاسمائى المذكور فهي صورة الرّحمن ، و التّجلي هو من الله مسمى الأسماء المشار إليها ، و مرتبة التّجلي المذكور هو المسمّى بحقيقة الحقائق ، و فى التحقيق الأوضح هي الرتبة الإنسانية الكماليّة الإلهيّة المسمّاة بحضرة أحدية الجمع » .\r\n","page_name":" 105 ","page_number":105},
  {"content":"\r\n\r\nمقام محمّدى است و آن جمع است ميان احوال سه‌گانه بىتقيّد به يكى ؛ و نهايت على الاطلاق اين مقام است و مقام جمع الجمع كه شيخ مصنّف آن را نهايت گفته است ، نهايت اضافى است ؛ « نظم :\r\n هر دم كه در صفاى رخ يار بنگرد * گردد همه جهان به حقيقت مصوّرش » \r\nاين بيت ، ناظر به آن است كه محبوب ، آينه است و محبّ ، مشهود و چون حقيقت محبّ ، كه انسان كامل است ، احديّت جمع جميع حقايق « 1 » است ، از آن جهت گفت كه از شهود در آينهء محبوب ،\r\n « گردد همه جهان به حقيقت مصوّرش » . \r\n « چون باز در فضاى دل خود نظر كند * بيند چه آفتاب رخ خوب دلبرش » \r\nو اين بيت ناظر به آن است كه محبّ ، آينهء محبوب باشد .\r\n« گاه اين » يعنى عاشق ، « شاهد او » يعنى معشوق ، « آيد و او » يعنى معشوق ، « مشهود اين » يعنى عاشق ؛ « گاه اين » مشهود كه معشوق است ، « ناظر او » يعنى عاشق ، « گردد و او » يعنى عاشق ، « منظور اين » يعنى معشوق ؛ و در اين مقام نسخ مختلف است و مقصود ظاهر است .\r\n« گاه اين به رنگ او برآيد و گاه او بوى اين گيرد » ، هريك از اسم اشارت و ضمير مىتواند بود كه كنايت از عاشق و معشوق باشد ؛ « نظم :\r\n عشق مشاطه‌اى است رنگ‌آميز * كه حقيقت كند به رنگ مجاز » \r\nيعنى معشوق را كه حقيقت است ، به رنگ مجاز كه عاشق است برآرد ؛ و امّا بيت ثانى را كه اين است :\r\n « تا به دام آورد دل محمود * بطرازد به شانه زلف اياز » « 2 » \r\n\r\n\r\n","description":"","footnote":"\r\n( 1 ) . اسم اعظم از عالم حقايق و معانى است از جهت حقيقت و معنا ، و از عالم صور و الفاظ است از جهت صورت و لفظ ؛ امّا از جهت حقيقت ، آن احديّت جمع جميع حقايق كه جامع جميع صفات كمالى است و امّا از جهت معنا ، او انسان كامل در هر عصرى و قطب الاقطاب است كه حامل امانت الهى و خليفة الله و نايبش مىباشد .\r\n( 2 ) . اين بيت اشاره است به داستانى كه سعدى راجع به اياز ، وزير سلطان محمود ، ذكر مىكند و عبارت است از :\r\n « شنيدم كه در تنگنايى شتر * بيفتاد و بشكست صندوق درّ \r\n-\r\n","page_name":" 106 ","page_number":106},
  {"content":"\r\n\r\nبا سوق كلام ، مناسبتى ظاهر نيست . « گاه عاشق را حلّه به او كمال » كه خلعت خاص معشوق است ، « در پوشاند و به زيور حسن و جمال بيارايد چون در خود نظر كند همه رنگ معشوق بيند بلكه خود را همه او بيند ، گويد : \" سبحانى ، ما اعظم شأنى ! من مثلى ؟ و هل في الدّارين غيري ؟ \" ، و گاه لباس عاشق در معشوق پوشاند تا از مقام كبريا و استغنا » كه مقام اصلى اوست ، « نزول فرمايد و با عاشق لابه‌گرى كند كه \" إنّي و حقّي لك محبّ فبحقّي عليك كن لي محبّا \" » ؛ نظم :\r\n اى غم‌زده يار غم‌گذار من باش * در خلوت انس رازدار من باش\r\nسوگند به حقّ من كه من يار توام * تو نيز به حقّ من كه يار من باش \r\n« گاه دست طلب اين » يعنى معشوق ؛ زيرا كه معنى طلب به ارادت نزديك است و ارادت صفت معشوق است ، « به دامن او » يعنى عاشق ، « درآويزد كه : \" ألا طال شوق الأبرار إلى لقائى » « 1 » زيرا كه شوق مستلزم طلب و ارادت است ؛ « و گاه شوق او » يعنى عاشق ، « از گريبان اين » يعنى معشوق ، « سر بر زند كه : \" و انّي لاشدّ شوقا إلى لقائهم \" ؛ گاه اين » يعنى معشوق « بينايى او » يعنى عاشق « شود كه نظم :\r\n رأيت ربّي به عين ربّى * فقلت : من أنت ؟ قال : انتا » \r\nمىگويد ، نظم :\r\n وى گفت كه اى عاشق شيدا تا تو * يكتا شدى از دويى يكىام با تو\r\nديدم او را به چشم او پس گفتم * اى جان جهان تو كيستى ؟ گفتا تو \r\n\r\n\r\n","description":"","footnote":"\r\n-\r\n ز يغما ملك آستين برفشاند * و ز آنجا به تعجيل مركب براند\r\nسواران پى درّ و مرجان شدند * ز سلطان به يغما پريشان شدند\r\nنماند از و شاقان گردن فراز * كسى در قفاى ملك جز اياز\r\nبگفتا كه اى سنبلت پيچ‌پيچ * ز يغما چه آورده‌اى ؟ گفت : هيچ\r\nمن اندر قفاى تو مىتاختم * ز خدمت به نعمت نپرداختم » . \r\nسعدى ، بوستان\r\n( 1 ) . اين حديث قدسى در احياء العلوم ، چاپ مصر ، ج 3 ، ص 8 است كه غزالى ادامهء آن را چنين نقل كرده است : « و انّى لأشدّ شوقا إلى لقائهم » .\r\n","page_name":" 107 ","page_number":107},
  {"content":"\r\n\r\nو اين اشارت به قرب نوافل است ؛ زيرا كه رويت را به خود استناد كرده و آلت آن عين حقّ را داشته « و گاه او » يعنى عاشق ، « گويايى اين » يعنى معشوق ، « آيد كه  فَأَجِرْهُ حَتَّى يَسْمَعَ كَلامَ اللَّهِ  » « 1 » و اين اشارت به قرب فرائض است ؛ زيرا كه كلام را اضافت به حقّ كرد ؛ پس متكلّم حقّ باشد و شكّ نيست كه آن بر لسان نبىّ صلّى اللّه عليه و آله بوده است پس وى آلت حقّ بوده باشد در تكلّم .\r\n « در عشق چنين بوالعجبىها باشد » \r\nيعنى مراتب وى در مرتبهء جمع الجمع - كه در صدر لمعه گذشت - و در قرب نوافل و فرائض - كه اينجا مذكور شد - منحصر نيست و دور نيست كه اين را اشارت به مرتبهء چهارم دارند كه مرتبهء اكمليّت و وراثت محمّدى است .\r\n\r\n\r\n","description":"","footnote":"\r\n( 1 ) . توبه ( 9 ) آيهء 6 .\r\n","page_name":" 108 ","page_number":108},
  {"content":"\r\n\r\n\r\nلمعهء هفتم در بيان ظهور عشق باطلاقه در جميع مظاهر و بروز او به كسوت معشوقى بر همهء مدارك و مشاعر\r\n« عشق » به اطلاق ذاتى خود « در همهء موجودات » ، چه علمى ، غيبى و چه وجودى شهادى « 1 » ، « سارى است » ؛ زيرا كه اوّل به شئون ذاتيهء خود بر خود تجلّى كرد ، اعيان ثابته كه ماهيات اشيائند در مرتبهء علم متعيّن شدند و ثانيا منصبغ به احكام و آثار اعيان ثابته ، در عين ظاهر گشت ، موجودات خارجى ظاهر شدند ؛ و مراد به سريان وى در همه ،\r\n\r\n\r\n","description":"","footnote":"\r\n( 1 ) . آنچه در غيب الهى بين اسماء ذاتيه واقع شود به مفاتيح تعبير و غيب ناميده مىشود ؛ زيرا وجود غيبى - علمى از آن منتج مىشود نه وجود عينى - شهودى ؛ بنابراين موجودات ، يك وجود علمى - غيبى دارند و وجود عينى - شهودى .\r\nاعيان ثابته ابتدا موجودند به وجود علمى ، سپس به وجود خارجى موجود مىشوند ؛ در اين مرحله فيض اقدس ، معطى وجود علمى است و فيض مقدّس ، معطى وجود عينى .\r\nمشيّت داراى دو تعبير است : گاهى به اراده تعبير مىشود ، كه آن عرش ذات احدى الجمعى است و گاهى به مشيّت مصطلحه تعبير مىشود يعنى فيض مقدس اطلاقى و اين عرش ذات الهى است . به‌وسيله اوّلى ، وجود علمى در نشئهء علمى و حضرت اعيان ظاهر مىشود و به سبب دومى ، وجود عينى در نشئهء كونيّه و حضرت امكان ظاهر مىشود .\r\nبدين ترتيب براى اشياء فرقى بين وجود علمى و وجود عينى نيست ، آنچه فرق تلقى مىشود ، بين فيض اقدس و فيض مقدّس است و آن‌ها با اعلى صوتشان فرياد برمىآورند كه هيچ فرقى وجود ندارد و صفير فريادشان مىگويد :\r\nاعيان ثابته موجودند به وجود علمى سپس موجود مىشوند به وجود خارجى . بلكه ابن عربى در فصوص الحكم ( ج 1 ، ص 55 ) مىگويد : « و لو لا سريان الحقّ فى الموجودات بالصّورة ما كان للعالم وجود ، كما انّه لو لا تلك الحقائق المعقولة الكليّة ما ظهر حكم فى الموجودات العينيّة » ؛ اگر سريان حقّ تعالى در موجودات نبود ، براى عالم هيچ وجودى نبود ، همان‌طورىكه اگر حقايق معقولهء كليّه نباشد ، هيچ حكمى براى موجودات عينى ظاهر نمىشود .\r\n","page_name":" 109 ","page_number":109},
  {"content":"\r\n\r\nعموم تجلّى اوست مر موجودات را - ظاهرا و باطنا - پس هيچ‌چيز را در هيچ مرتبه‌اى بىوى تحقّق نتواند بود لاجرم : « ناگزير جمله اشياء است . و كيف ينكر العشق و ما في الوجود إلّا هو » يعنى چون ناشناخته ماند عشق و حال آنكه در وجود نيست الّا عشق ، رباعى :\r\n در كون و مكان هيچ نبينم جز عشق * پيدا و نهان هيچ نبينم جز عشق\r\nحاشا كه ز سرّ عشق غافل مانم * چون در دو جهان هيچ نبينم جز عشق \r\n« و لولاه ما ظهر ما ظهر » يعنى اگر عشق نبودى ، ظاهر نشدى آنچه ظاهر شده است ؛ زيرا كه حقايق اشياء ، صور تجلّيات اوست و ظهور ايشان به تجلّى وجودى او بعد از حصول شرائط كه آن‌ها نيز از صور تجلّيات اوست ، پس وى در هر مرتبه از اين مراتب كه مفقود بودى ظاهر نشدى ، آنچه ظاهر شده است ؛ « و ما ظهر فمن الحبّ ظهر » و آنچه ظاهر شده است ، از عشق ظاهر شده است و اين اشارت به مبدئيّت اوست مر اشياء را ؛ « و بالحبّ ظهر » يعنى هرچه ظاهر شده است ، به عشق ظاهر شده است و اين اشارت به نوريّت وى است كه وى به ذات خود ، ظاهر است و ظهور ساير اشياء به اوست ؛ « و الحبّ سار فيه » يعنى عشق سارى است در آنچه ظاهر شده ، چنان سريانى كه دانستى « بل هو الحبّ كلّه » يعنى بلكه آنچه ظاهر شده ، همه عشق است چنان‌كه به تحقيق پيوست ؛ نظم :\r\n تو را ز دوست بگويم حكايتى بىپوست * همه از اوست و گر نيك بنگرى همه اوست\r\nجمالش از همهء ذرات كون مكشوف است * حجاب تو همه پندارهاى تو بر توست \r\n« حبّ » يعنى نسبت محبت و دوستى چنان‌كه سخنان آينده ، مشعر است به آن ، « ذات محبّ است » يعنى صفت ذاتى محبّ است و لازم ممتنع الانفكاك از وى ؛ از جهت مبالغه در اين لزوم وى را ذات او گفته ؛ « و عين او » يعنى نفس او « محال است كه\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nاز محبّ مرتفع شود » ؛ زيرا كه هيچ‌كس نيست كه از محبت امرى - كونى يا الهى ، صورى يا معنوى - خالى باشد ؛ پس اصل محبّت از هيچ‌كس مرتفع نتواند شد ، « بلكه تعلّق او نقل شود از محبوبى به محبوبى » و فى الحقيقة متعلّق آن حبّ در همه محبوبان محبوب حقيقى خواهد بود و به اين معنى اشارت كرده است در اين بيت :\r\n « نقّل فؤادك حيث شئت من الهوى * ما الحبّ إلّا للحبيب الأوّل » « 1 » \r\nمىگويد : دل خود را به هر مرتبه كه خواهى از مراتب دوستى نقل كن كه وى در همهء مراتب ، تعلّق به محبوب اوّلين دارد ؛ رباعى :\r\n با آنكه نخست قبله‌گاه دل توست * هرگز نشود رابطهء عشق تو سست\r\nصد جاى كنى گر سبق عشق درست * عشق تو بود در همه با يار نخست \r\n« هركه را دوست دارى و به هرچه روى آرى ، او باشد اگرچه ندانى ؛ بيت :\r\n و كلّ مغرى بمحبوب يدين له * جميعهم لك قد دانوا و ما فطنوا » \r\nيعنى هر محبّى كه شيفته و فريفتهء محبوبى شده است ، فرمانبردارى او مىكند از هر جنس كه باشد آن محبوب ؛ جميع آن محبان به حكم فرمودهء  وَ قَضى رَبُّكَ أَلَّا تَعْبُدُوا إِلَّا إِيَّاهُ  « 2 » فرمانبردارى تو مىكنند و بندگى تو به جاى مىآرند و نمىدانند ؛ نظم :\r\n اگر كافر ز بت آگاه گشتى * كجا در دين خود گمراه گشتى « 3 »\r\nآنان كه به عشق اين‌وآن ساخته‌اند * غافل ز تو عشق با بتان باخته‌اند\r\nحقّا كه نديده‌اند در روى بتان * جز روى تو را اگرچه نشناخته‌اند \r\nمگر مىگويد :\r\n\r\n\r\n","description":"","footnote":"\r\n( 1 ) . دهخدا در امثال و حكم ( ج 3 ، ص 1377 ) اين بيت را بعد از نقل بيتى ديگر :\r\n « كم منزل فى الارض يألفه الفتى * و حبّه ( كذا ) ابد الأوّل منزل » \r\nبه ابو تمّام طايى نسبت داده است .\r\n( 2 ) . اسراء ( 17 ) آيهء 23 .\r\n( 3 ) . اگر بت‌پرست و مشرك از حقيقت بت آگاه بود و مىدانست كه بت مظهر حقّ است و حقّ به صورت او ظهور نموده و از اين جهت مسجود و معبود و متوجه اليه است ، كجا در دين و ملّت خود گمراه مىشد ؟ يعنى هرگز بت‌پرست نمىشد بلكه موحّد و حق‌ّپرست مىشد و دين اسلام را انكار نمىكرد .\r\n","page_name":" 111 ","page_number":111},
  {"content":"\r\n\r\n « ميل خلق جمله عالم تا ابد * گر شناسندت و گر نى ، سوى توست\r\nجز تو را چون دوست نتوان داشتن * دوستى ديگران بر بوى توست » \r\nغير او را نشايد كه دوست دارند بلكه محال است ؛ زيرا كه هرچه را دوست دارند بعد از محبّت ذاتى كه موجبش معلوم نبود » يعنى دوست مىدارند و نمىدانند كه چرا دوست مىدارند و آن اثر مناسبت باشد ميان ذات محبوب و محبّ ، بىانضمام امرى ديگر از اوصاف و افعال ؛ پس متعلّق محبّ ذاتى جز ذات نتواند بود و شكّ نيست كه هر ذات ، ظلّ و فرع ذات حقّ است - سبحانه - پس محبّت آن هم راجع به محبت ذات حقّ سبحانه باشد ؛ و همانا كه شيخ مصنّف ، رجوع محبّت ذاتى را به محبّت ذات حقّ سبحانه ، ظاهر داشته و لهذا اثبات آن نكرده و الّا در تعليل از آن چاره نيست ؛ « يا بهر حسن ، دوست دارند يا بهر احسان و اين هر دو ، غير او را نشايد » ؛ چه حسن خوبان پرتو جمال اوست بلكه عين آن به ملاحظهء اتحاد الظاهر و المظهر و بر اين قياس است احسان محسنان « 1 » .\r\n « و كلّ مليح حسنه من جمالها * معار له بل حسن كلّ مليحة » \r\nيعنى هر خوب‌رو كه پيرايهء حسن را سرمايهء بازار دلربايى كرده آن پيرايه ، از خزانهء بىكرانهء جمال مطلق پيش او عاريت است - خواه بر سر بازار ظهور و ذكورت باشد و خواه در زاويهء خفا و انوثت - « و الّا آن است كه » اين حسن و احسان « پس پردهء اسباب و چهرهء احباب محتجب است ؛ قبلهء نظر مجنون » به حسب ظاهر ، « هرچند جمال ليلى است امّا » به حسب حقيقت « ليلى آينه‌اى بيش نيست » كه عكس جمال مطلق در آن نموده « 2 » « و لهذا » يعنى از براى آنكه جمال مجازى همان جمال حقيقى است كه در صور مجازى نموده قتيل عشق آن را به شرط عفت و كتمان قدرى بلند نهاده‌اند و مرتبهء\r\n\r\n\r\n","description":"","footnote":"\r\n( 1 ) . كه يرجع إلى الحقّ به اسم محسن است و اگر هر محسنى احسان مىكند به سبب غرضى است ، جز انبياء و كمّل اولياء كه احسانشان تشبّها للّه است و لذا فرمود :  لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  .\r\n( 2 ) . و اين نمود آن جمال مطلق است .\r\n","page_name":" 112 ","page_number":112},
  {"content":"\r\n\r\nشهادت داده ؛ چنان‌كه در حديث وارد است كه « \" من عشق و عفّ و كتم [ ثمّ 
  ] مات ، مات شهيدا \" » يعنى هركه محبت وى مر جمال صورى را ، به حدّ عشق انجامد و در آن عشق به واىهاى نفس نيارامد و آن را به قصد چاره‌سازى با اغيار در ميان ننهد و اندوه آن را از دل بيرون ندهد و در آن اندوه ، از هستى فانى خود بميرد ، هرآينه از سعادت شهادت بهره گيرد ؛ و شرط عفت و كتمان ، از براى آن است كه عفت دليل است بر آنكه سبب محبت يكى از آن مناسبات است ، كه در مقدّمات مذكور شد ، نه ميل طبيعى شهوانى ؛ و كتمان بر آن دلالت مىكند كه محبت ، مضاف به آن سرّ وجودى است كه مكتوم و باطن است نه به نفس و طبيعت تا به افشا و اظهار به غير چاره‌جويى كند ؛ « نظر مجنون در حسن ليلى بر جمالى است » يعنى جمال مطلق « كه » هرچه « جز آن جمال » مطلق نمايد در مظاهر و مجالى « همه قبيح است » ؛ زيرا كه ظاهر در مظاهر ، همان جمال مطلق است متعيّن به تعيّنات عدمى و تقيّدات اعتبارى ؛ پس آنچه در مظاهر ، مغاير جمال مطلق است جز تعيّنات و تقيّدات كه روى در عدم دارند امرى ديگر نيست و هرچه روى در عدم دارد ، قبيح است ؛ « و اگرچه مجنون نداند ، \" انّ اللّه جميل \" » يعنى خداى تعالى ، جميل است و چون در اداى مقصود ، اثبات جمال مر آن حضرت را كافى نبود بلكه از حصر آن در وى چاره نيست ، مىگويد : « غير او را نشايد كه جمال بود ؛ بيت :\r\n آن را كه به خود وجود نبود * او را ز كجا جمال باشد \r\nو هو يحبّ الجمال » و خداى تعالى دوست مىدارد جمال را ؛ « چه جمال » در هر مرتبه كه باشد - چه الهى و چه كونى - « محبوب لذاته است » ؛ پس هركس كه مشاهدهء آن كند ، - چه حقّ و چه خلق - آن را دوست دارد و از اينجا لازم نمىآيد كه محبت در حضرت حقّ سبحانه منحصر باشد ، با آنكه مقصود بىآن تمام نمىشود ، لاجرم تصريح به انحصار آن مىكند و مىگويد : « اوست » نه غير او « كه به چشم مجنون » مثلا « نظر به جمال خود مىكند در حسن ليلى » مثلا « و به دو » يعنى مجنون ، مثلا « خود را » در صورت ليلى مثلا « دوست مىدارد ، بيت :\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n مرد عشق تو هم تويى كه تويى * دايما بر جمال خود نگران » \r\nو چون معلوم شد كه جمال هر دو منحصر است در آن حضرت ، « پس بر مجنون » به شرط آن « كه نظرش » كه همان نظر حقّ است - سبحانه - به چشم وى « در آينهء حسن ليلى بر جمال مطلق بود ، قلم انكار نرود » ؛ زيرا كه آن فى الحقيقة نظر حقّ است بر جمال حقّ و مجنون در ميان نى ؛ « بيت :\r\n اين‌چنين عاشقى كه مىطلبى * در همه آفتاب گردش نيست » \r\nمىتواند بود كه « يا » ى عاشقى مشبع باشد و مصدرى ؛ و مىشايد كه غير مشبع باشد و افادهء تنكير كند ، يعنى چنين عاشقى كه در مظاهر مقيّده ، جمال مطلق بيند و به آن حاضر باشد ، « يا » ى عشقى كه متعلّق آن در مقيّدات مطلق باشد در گردش روزگار ناياب بود ، « هيهات هيهات » ! يعنى دور است و چه دور است كه عشقى چنين يا عاشقى چنين يافت شود ؛ زيرا كه تا سالك ، از بشريّت خود خلاصى نيابد ، اين سعادت وى را دست ندهد و از هزاران ، يكى را اين خلاصى روى ننمايد ؛ « بيت :\r\n دعوى عشق مطلق مشنو ز نسل آدم * آنجا كه شهر عشقست انسان چه كار دارد » \r\nيعنى دعوى عشق جمال مطلق يا دعوى عشقى كه خودش مطلق باشد ، به اعتبار متعلّق مشنو ز نسل آدم ، يعنى مادام كه به بشريّت گرفتار است و از گرفتارى به خود رهايى نيافته ، آنجا كه مقام چنين عاشقى است ، مراسم انسانيت را چه‌كار و چون جمال و محبّت جمال را در حضرت حقّ - سبحانه و تعالى - منحصر داشت ، مىخواهد كه بيان كند كه همهء موجودات جميلند و محبوب ؛ پس مىگويد : « هرچه بينى آينهء جمال اوست پس همه جميل باشند » ؛ قال تعالى :  الَّذِي أَحْسَنَ كُلَّ شَيْءٍ خَلَقَهُ  « 1 » « لاجرم همه را دوست دارد و چون درنگرى خود را دوست داشته باشد » ؛ زيرا كه جمال اوست كه در آينهء اشياء نموده « خود هر عاشقى كه بينى » چه آن عاشق ، حقّ باشد\r\n\r\n\r\n","description":"","footnote":"\r\n( 1 ) . سجده ( 32 ) آيهء 7 .\r\n","page_name":" 114 ","page_number":114},
  {"content":"\r\n\r\n- سبحانه - و چه بنده ، « جز خود را دوست ندارد ؛ زيرا كه در آينهء معشوق جز خود را نبيند » و اين معنى ، وقتى كه عاشق ، حقّ باشد و معشوق ، بنده ، ظاهر است ؛ زيرا كه همه موجودات مظاهر و مجالى جمال و كمال اويند و وقتى كه عاشق ، بنده باشد و معشوق ، حقّ ، بنابرآن است كه وجه باقى ، حقّ سبحانه ، از آن برتر است كه در ديدهء شهود گنجد و در احاطهء ادراك درآيد ؛ پس عاشق ، خود را بيند اما در آينهء وى ، « لاجرم » عاشق ، هركه باشد « خود را دوست نگيرد ، كى \" المؤمن مرآة المؤمن و اللّه المؤمن \" ، بيان اين همه مىكند » اما بيان آنكه حقّ سبحانه در آينهء بنده ، جز خود را نبيند بنابرآن است كه از مؤمن اوّل ، بنده گيرند و از مؤمن ثانى ، حقّ سبحانه .\r\nو امّا بيان آنكه بنده در آينهء وجود حقّ ، جز خود را نبيند بنابرآن است كه از مؤمن اوّل ، حقّ بگيرند - سبحانه - و از مؤمن ثانى ، بنده ؛ و اگر چنانچه از هر دو مؤمن ، حقّ خواهند ، بيان آن مىكند كه رائى و مرئى و مرآت حقّ است ، چنانچه از عموم سريان وى كه پيش‌تر در اوّل اين لمعه مذكور شد ، مفهوم مىگردد .\r\nو چون بيان كرد كه معشوق ، مرآت است و مرئى در وى ، عاشق از آن ترقى مىكند و مىگويد كه ، مرآت بودن در معشوق منحصر نيست و مرئى شدن در عاشق ، بلكه هر چيز را صلاحيّت مرآتيّت آن هست كه در وى همه چيز مرئى شود و از براى بيان معنى ، اين بيت را ايراد مىكند كه :\r\n « رو ديده به دست آر كه هر ذرّه خاك * جامىست جهان‌نماى چون درنگرى » \r\nيعنى تو ديده‌اى كه به مقتضاى \" كنت سمعه و بصره \" « 1 » ، عين حقّ باشد ، حاصل كن كه هر ذرّه از ذرّات خاك زمين امكان ، به جهت سريان وجود حقّ سبحانه در وى با\r\n\r\n\r\n","description":"","footnote":"\r\n( 1 ) . اشاره است به اين حديث قدسى كه ابن عربى زياد به آن استشهاد مىكند يعنى حديث قرب نوافل : \" لا يزال العبد يتقرّب الىّ بالنّوافل حتّى أحبّه ؛ فإذا احببته ، كنت سمعه الّذى يسمع به و بصره الّذى يبصر به . . . ) الخ . ضمير در « سمعه » برمىگردد به عبدى كه او ظل حقّ تعالى است . اين حديث را نقل مىكنند براى اينكه استشهاد كنند بر وجود بعض كائناتى كه اقرب است از غيرش به حقّ تعالى و أدنى است الى صورته الجامعة الشّاملة و آن صورت انسان كامل است .\r\n","page_name":" 115 ","page_number":115},
  {"content":"\r\n\r\nاحديّت جمع آينه‌اى است كه همهء حقايق الهى و كونى را در وى مشاهده توانى كرد ؛ زيرا كه همه در هريك هست ؛\r\n دل يك قطره را گر برشكافى * برون آيد از آن صد بحر صافى\r\nيك ذرّه و صد هزار خورشيد * يك قطره و صد هزار دريا \r\n« آنكه مىبينى كه محبّ در آينهء ذات خود صورت محبوب بيند ، آن محبوب بود كه صورت خود را در آينهء او » يعنى آينه ذات محبّ « بيند ؛ زيرا كه شهود محبّ » مر محبوب را « به بصر بود ، و بصر او به مقتضاى \" كنت سمعه و بصره و يده و لسانه \" عين محبوب است ؛ پس هرچه عاشق بيند و گويد و شنود » از مبصرات و مقولات و مسموعات ، « به آنچه بيند و داند و گويد و شنود » يعنى آلات بينش و دانش و گفتن و شنيدن يا بيننده و داننده و گوينده و شنونده ، « همه عين محبوب آمد ، \" فانّما نحن به و له \" » و در بعضى نسخ ، و اليه نيز هست ، يعنى به درستى كه ما متحقّق و قائم به وىايم و او قيّوم ماست و از براى وىايم تا در ما به اسماء و صفات خود ظاهر شود و رجوع ما نيز به استهلاك در وى است ؛ « پس محبّ و محبوب و طالب و مطلوب و مسمع » يعنى شنواننده كه حقّ سبحانه است ، « و سميع » يعنى شنونده كه بنده است ، « و مطاع » كه حقّ است - سبحانه - « و مطيع » كه بنده است ، « از روى ظهور يكىاند » ؛ زيرا كه ظاهر و مظهر اگرچه فى حدّ أنفسها به اعتبار اطلاق و تقيّد مختلفند ، اما به حسب ظهور متحدند ؛ زيرا كه ظاهر در مرتبهء مظهر عين مظهر است و وى را بىمظهر در آن مرتبه ، ظهورى نيست « 1 » .\r\nقال الشيخ فى فتوحات المكّيّة : « فهو عين كلّ شيء فى الظّهور ، و ما هو عين الأشياء فى ذواتها - سبحانه و تعالى - بل هو هو و الأشياء أشياء « 2 » » ؛ و چون در اين معنى خفايى بود ، فرمود : « اما فهم هركس اينجا نرسد و ادراك نكند ؛ نظم :\r\n هر گدايى مرد سلطان كى شود * پشه‌اى آخر سليمان كى شود » \r\n\r\n\r\n","description":"","footnote":"\r\n( 1 ) . مانند ظلّ و ذى ظلّ و اتحادش ، اتحاد ظلّ و ذى ظلّ و مظهر و ظاهر ، و غيره باشد .\r\n( 2 ) . فتوحات المكّيّة ، ج 2 ، ص 484 .\r\n","page_name":" 116 ","page_number":116},
  {"content":"\r\n\r\nمىتواند بود كه تركيب مرد سلطان وصفى بود چون مرد گدا در بيت دويم ، و مىشايد كه تركيب اضافى بود : يعنى هر گدايى كه از دنائت همّت . نقد هستى را صرف نتواند كرد ، مرد سلطان حقيقت كى تواند بود و طاقت تجلّى قهر احديّت وى كى تواند آورد ؛ و هر ضعيفى كه پشه‌وار تاب تند باد فناء فى اللّه نتواند آورد ، سليمان تختگاه بقاء باللّه نتواند شد ؛ « نظم :\r\n نى عجب اين است كاين مرد گدا * چون كه سلطان است سلطان كى شود\r\nبوالعجب كارى است ، بس نادر رهى * اين چو عين آن بود آن كى شود ؟ » \r\nمنشأ تعجّب آن است كه چون محبّ و محبوب به حسب ظهور يا به حسب حقيقت عين يكديگرند ، چون يكى آن ديگرى شود ؟ و حال آنكه صيرورت شىء ، شىء ديگر تقاضاى اثنينيّت مىكند و رفع تعجّب به آن مىشود كه مظهر و ظاهر اگرچه به حسب ظهور يا حقيقت عين يكديگرند ، اما به حسب اطلاق و تقيّد غير يكديگرند و تا مظهر ، از حجاب تقيّد و تعيّن بيرون نيامده است ، خود را غير ظاهر مىپندارد و چون به واسطهء سلوك يا جذبه ، از قيد تعيّن خلاصى يابد و قيد تعيّن از نظر شهود وى برخيزد ، در نظر شهود خود نيز عين وى شود .\r\n\r\n","description":"","footnote":"","page_name":" 117 ","page_number":117},
  {"content":"\r\n . \r\n","description":"","footnote":"","page_name":" 118 ","page_number":118},
  {"content":"\r\n\r\n\r\nلمعهء هشتم در اشارت به تجلّياتى كه ارباب سلوك را واقع مىشود و بيان احكام\r\nو آن بر چهار قسم است : 1 . تجلّيات صورى ، كه در صور موجودات مىباشد و ختم آن بر صورت صاحب تجلّى مىباشد « 1 » ؛ و 2 . تجلّيات نورى ، نيز در صورى داخل است ؛ و 3 . تجلّيات ذوقى ، و آن در علوم و اذواق و معارف مىباشد ؛ و 4 . تجلّيات ذاتى ، اختصاصى برقى كه ارباب نهايات « 2 » راست .\r\n« محبوب يا در آينهء صورت رخ نمايد » ، « 3 » چنانچه در تجلّيات صورى مىباشد ، « يا در آينهء معنى » چون تجلّى در علوم و لذات و امثال آن ، « يا وراى صورت و معنى » و آن تجلّى ذاتى اختصاصى برقى است ؛ « اگر » محبوب « جمال را بر نظر محبّ » كه صاحب تجلّى است ، « در كسوت صورت جلوه دهد ، محبّ از شهود » در آن صورت ، « لذت تواند\r\n\r\n\r\n","description":"","footnote":"\r\n( 1 ) . يعنى تجلّى مبداى دارد و غايتى كه ختم آن ، يعنى غايت آن ، بر صورت صاحب تجلّى مىباشد .\r\n( 2 ) . يا كسانى كه داراى مقام دعوت و تمكين هستند ، و مقام تمكين ، مقامى است كه تجلّى حقّ تعالى بر حضرت موسى عليه السّلام موجب غشوه و صعق او شد ، اما همان نحوهء تجلّى دايما بر حضرت ختمى مرتبت صلّى اللّه عليه و آله وجود داشت درحالىكه هيچ غشوه و صعقى حاصل نمىشد ، چون او در مقام تمكين و دعوت بوده است . ارباب نهايات به كسانى گويند كه داراى مقام قرب نوافلند ، سپس قدم در مقام قرب فرائض مىگذارند .\r\n( 3 ) . يعنى حقّ تعالى متحوّل نيست ، بلكه محوّل صورت است و از اسماء حقّ تعالى است كه عرض مىشود : \" يا محوّل الحول و الأحوال \" كه متحوّل به صورت نمىشود بلكه محوّل صورت است .\r\n","page_name":" 119 ","page_number":119},
  {"content":"\r\n\r\nيافت ؛ از ملاحظه ، قوت تواند خورد » ؛ زيرا كه تجلّى در كسوت صورت معنى متجلّى له نمىباشد ، « سرّ \" رأيت ربّى فى احسن صورة \" » « 1 » كه آن سرّ ، دلالت اين خبر است بر امكان ظهور حقيقت مقدّس از صورت در صورت ، « با وى بگويد كه  فَأَيْنَما تُوَلُّوا فَثَمَّ وَجْهُ اللَّهِ  « 2 » چه وجه دارد » ؛ زيرا كه چون امكان ظهور حقيقت در صورت ثابت شد وجه  فَثَمَّ وَجْهُ اللَّهِ  ، آن خواهد بود كه آن به اعتبار ظهور اوست در جميع صور موجوده در جميع جهات ؛ و بر اين قياس است آنكه مىگويد : « معنى  اللَّهُ نُورُ السَّماواتِ وَ الْأَرْضِ  « 3 » با او در ميان نهد كه ، شعر :\r\n جهان را بلندى و پستى تويى * ندانم چه‌اى هرچه هستى تويى \r\nچگونه بود ، معلوم كند كه آن‌كس كه گفت ، رباعى : « 4 »\r\n يارى دارم كه جسم و جان صورت اوست » \r\nهمانا كه به جسم و جان ابدان حيوانات و ارواح متعلّقه به آن مراد است لاجرم تعميم مىكند و مىگويد :\r\n « چه جسم و چه جان جمله جهان صورت اوست » \r\nيعنى نه تنها جسم و جان ، بلكه باقى جواهر و جميع مقولات تسع « 5 » عرضى نيز صورت و مظهر اوست ؛ « 6 »\r\n « هر صورت خوب و معنى پاكيزه » \r\nهمانا كه به صورت خوب آن خواسته است كه مرضى آن اسمى باشد كه آن صورت مظهر اوست و به معنى پاكيزه ، آنكه از صفات صورت و لوازم آن مبرّا باشد و اين تعميم براى آن است كه مظهريّت وى خصوصيّت به هيچ صورت و معنى ندارد ؛\r\n « كاندر نظر تو آيد آن صورت اوست » \r\nچرا گفته است :\r\n\r\n\r\n","description":"","footnote":"\r\n( 1 ) . در حديثى ديگر از عكرمه آمده است : « رأيت ربّى فى صورة شابّ » الى آخر ، ر ك : فتوحات المكّيّة ، ج 1 ، ص 97 .\r\n( 2 ) . بقره ( 2 ) آيهء 115 .\r\n( 3 ) . نور ( 24 ) آيهء 35 .\r\n( 4 ) .\r\n « يارى دارم كه جسم و جان صورت اوست * چه جسم و چه جان ، جمله جهان صورت اوست\r\nهر صورت خوب و معنى پاكيزه * كاندر نظر من آيد آن صورت اوست » . \r\n( 5 ) . مقولات تسع عرضى عبارتند از : كم ، كيف ، نسبت ، أين ، وضع ، أن يفعل ، ملك ، متى ، أن ينفعل ، و هنگامى كه \" جوهر \" را اضافه كنيم مقولات عشر را تشكيل مىدهد و در اين بيت ، تمام مقولات عشر نهفته است :\r\n « به دورت بسى عاشق دل شكسته * سيه كرده جامه به كنجى نشسته » . \r\n( 6 ) . يعنى معنى و باطن اوست ؛ با اسم ظاهر بر تمام موجودات تجلّى كرده و صور موجودات همه مظهر و صورت اوست . صور موجودات وصف حقّ تعالى نيستند بلكه مخلوق اويند .\r\n","page_name":" 120 ","page_number":120},
  {"content":"\r\n\r\n« و اگر جلال او » يعنى جلال محبوب و قهر احديّت او ، « از درون پردهء معنى » يعنى در لباس معنى « بر عالم ارواح » ؟ زيرا كه متجلّى له در تجلّى معنوى ، حقيقت روحانيت سالك است « تاختن آرد محبّ را چنان از او » يعنى از وجود كونى او ، « بستاند كه از او » يعنى از وجود كونى او « نه رسم ماند و نه اسم ؛ اينجا محبّ » - من حيث وجوده الكونى - « نه لذّت شهود يابد و نه ذوق وجود » « 1 » يعنى يافت « شناسد » و اگر لذّتى و ذوقى به وى مضاف بود به اعتبار وجود حقّانى و بقاى بعد الفنا تواند بود ؛ « اينجا فناى من لم يكن » وجود ممكن است ، « و بقاى من لم يزل » كه وجود واجب است ، « با او نمايد كه شعر : « 2 » \" ظهرت لمن أبقيت \" » - أي أبقيته - « بعد فنائه ، فكان بلا كون ، لأنّك كنته » - أى كنت إيّاه فوضع الضّمير المتّصل موضع المنفصل على غير المختار - يعنى ظاهر شدى مر آن كسى را كه باقى گردانيده‌اى او را به بقاى خود ، بعد از فانى شدن وجود كونى او ؛ پس وى مىباشد بىوجود كونى ؛ زيرا كه تو قائم مقام وجود كونى وى شده‌اى ؛ « وى اگر محبوب » كه - فى حدّ ذاته - مجرد و مبرّاست از تعيّنات صورى و معنوى ، « حجاب صورت و معنى از پيش جمال و جلال » اين نشرى است بر ترتيب لفّ ؛ زيرا كه جلال كه منبى از بطون است ، تعلّق به معنى مىدارد و جمال كه مشعر به ظهور است ، نسبت به صورت مىبايد ، « برافكند ، سطوت ذات محبوب بىحجاب صورت و معنى ، اينجا با محبّ همه اين گويد كه ، بيت :\r\n در شهر نگويى كه تو باشى يا من ؟ \r\nكاشفته بود كار ولايت » يعنى حكومت ، « به دو تن رخت بربند ! » به صيغهء امر است و از مقولهء قول است « كه إذا جاء نهر اللّه بطل نهر\r\n\r\n\r\n","description":"","footnote":"\r\n( 1 ) . و فقط كسانى كه داراى مقام تمكين و دعوت محمّديه باشند ، تجلّيات حقّ تعالى آن‌ها را به حالت صعق نمىبرد و اگر به حالت صعق برد ، بلافاصله به حالت صحو مىآيند و در اين صحو بعد از صعق است كه تجلّيات حقّ تعالى دايما در آن‌ها ظهور پيدا مىكند كه لذّت شهود و ذوق وجود را حسّ مىكنند و در اين حالت ، آن‌چنان سرور و بهجتى به آن‌ها دست مىدهد كه تصوّرش نتوان كرد .\r\n( 2 ) .\r\n « ظهرت لمن أبقيت بعد فنائه * فكان بلا كون لأنّك كنته » . \r\n","page_name":" 121 ","page_number":121},
  {"content":"\r\n\r\nعيسى » - نهر عيسى جويى است در بغداد كه بناى زراعت بسيار مواضع آنجا بر آن است ، هرگاه كه باران بسيار بارد و سيل از هر طرف در دجله و فرات جمع شود و مزارع ايشان از آن سيراب گردد - اين مثل گويند ؛ « پشّه پيش سليمان از باد به فرياد آمد ، سليمان گفت : \" خصم خود را حاضر كن ! \" گفت : \" اگر مرا تاب مقاومت او بودى ، خود از او به فرياد نيامدمى \" ؛ بيت :\r\n خلق را روى كى نمايد او * در كدام آينه درآيد او » \r\nو پوشيده نماند كه در هر دو قسم آخر ، فناى بنده باشد در وحدت صرف ، لكن در ثالث ، فناء اتمّ باشد و بقاى مترتب بر آن اكمل و لذّت در بقا باشد ، و لهذا رسول صلّى اللّه عليه و آله مىفرمايد : \" أسألك لذّة النّظر إلى وجهك \" و نمىگويد كه : \" أسألك النّظر إلى وجهك \" و لذت به آن باشد كه بعد از شهود ، كه معنى است ، اثرى صورى يا معنوى بر آن ترتب يابد كه صاحب تجلّى به آن ملتذّ باشد ، و اللّه تعالى أعلم .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nلمعهء نهم در بيان آنكه مشهود هريك از معشوق و عاشق ، در آينهء آن ديگرى چه چيز است و در بيان مراتب شهود عاشق و نهايت آن\r\n« محبوب آينهء محبّ است » ؛ پس محبّ وقتى كه به قرب نوافل متحقّق نشده باشد « در او » يعنى در محبوب ، « به چشم خود جز خود را نبيند » و چون بدان قرب متحقّق شده باشد حكم آن خواهد آمد ؛ « جز اسماء و صفات خود مطالعه نكند و احكام آن نبيند » ؛ زيرا كه اسماء و صفات ظاهرى - بىاعتبار ظهور آن در مظهر - در ذات ظاهر باطنند و احكام ايشان در ايشان مستجن ؛ و بعد از ظهور ظاهر در مظهر ، متمايز الاحكام و الآثار مىنمايند ؛ « و چون محبّ ، اسماء و صفات او را » يعنى محبوب را كه در خود ظاهر بيند « عين او » يعنى عين محبوب « يابد ، لاجرم » از آن به نفس محبوب تعبير كند ؛ در مخاطبهء محبوب به ملاحظهء آنكه خود را آينهء او داند « گويد ، شعر :\r\n شهدت نفسك فينا و هى واحدة * كثيرة ذات أوصاف و أسماء » \r\nيعنى در مرائى اعيان ما ، ذات خود را كه واحد است به وحدت حقيقى مشاهده نمودى ، كثير است به كثرت نسبى اسمائى ؛ زيرا كه در هريك محبوب را ، آينهء خود داند گويد :\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n « و نحن فيك شهدنا بعد كثرتنا * عينا بها اتّحد المرئيّ و الرائي » \r\nيعنى و ما ، در تو كه محبوبى ، مشاهده كرديم بعد از نمود كثرت ما و اضمحلال آن از نظر شهود ما عينى ، يعنى حقيقتى كه به آن از ميان رائى و مرئى ، دويى برخاست و هر دو يكى نمودند و آن حقيقت ، هستى صرف و وجود مطلق است كه ذات توست .\r\nو مىشايد كه مراد به آن عين محبّ باشد ؛ زيرا كه چون محبوب ، آينهء محبّ باشد محبّ در وى جز خود را نبيند ؛ پس رائى و مرئى متّحد باشند و اين معنى به سوق كلام مناسب‌تر مىنمايد ؛ « نظم : « 1 »\r\n جام جهان‌نماى من روى طرب‌فزاى توست \r\n» اين مصراع ناظر به بيت ثانى است ؛\r\n « گرچه حقيقت من است جام جهان‌نماى تو » \r\nاين مصراع ناظر به بيت اوّل است ؛ « گاه اين آينهء او بود و گاه او آينهء اين ، آن‌گاه كه محبوب آينه بود ، محبّ نظر كند اگر در او » يعنى در محبوب ، « صورت باطن و معانى خود را بيند مشكل به شكل ظاهر خود ، نقش [ نفس 
  ] خود را ديده باشد به چشم خود » ؛ زيرا كه وى هنوز به قرب نوافل متحقّق نشده است تا به بصر حقّ سبحانه ، بلكه به حقّ ديده باشد .\r\nقال الشيخ فى الباب الثامن و الخمسين و خمسمائة من فتوحات المكّيّة فى معرفة الاسماء الحسنى فى حضرة الاسم السّلام :\r\n« فإذا حضر العبد و هو عبد السلام مع الحقّ فى هذه الحضرة و كان الحقّ مرآة له فلينظر ما يرى فيها من الصّور ؛ فإن راى فيها صورة باطنة و معاينة مشكلة به شكل ظاهره فعلم انّه راى نفسه و ما حصلت له درجة من يكون الحقّ جميع قواه » « 2 » .\r\n« و اگر صورتى بيند جسدى » يعنى مثالى كه بر صورت اجسام باشد اما از مقوله اجسام نباشد ، « غير شكل خود و وراى آن چيز ديگر داند كه هست » كه به اين صورت مصوّر شده است و فى حدّ ذاته از اين صورت منزّه است ؛ « صورت محبوب ديده باشد به چشم محبوب » ؛ زيرا كه محبّ حينئذ متحقّق است به قرب نوافل و حقّ سبحانه\r\n\r\n\r\n","description":"","footnote":"\r\n( 1 ) .\r\n « جام جهان‌نماى من روى طرب‌فزاى توست * گرچه حقيقت من است جام جهان‌نماى تو » . \r\n( 2 ) . فتوحات المكّيّة ، ج 4 ، ص 202 .\r\n","page_name":" 124 ","page_number":124},
  {"content":"\r\n\r\nجميع قواى وى گشته است . قال الشيخ فى الباب المذكور آنفا :\r\n« و إن رأى - يعنى العبد - صورة غير مشكلة به شكل جسدى مع تعقّله أنّ ثمّ أمرا ما هو عينه ، فتلك صورة الحقّ ، فإنّ العبد في ذلك الوقت قد تحقّق بأنّ الحقّ قواه ليس هو » . « 1 »\r\nو المراد بقوله - رضى اللّه عنه - \" صورة غير مشكلة به شكل جسدي \" أن يكون تلك الصّورة غير مشكلة به شكل جسدي واقع على شكل ظاهر العبد ، كما يشهد به الشق المقابل له المذكور آنفا ، فلا بد أن تكون الصّورة جسديّة ، لكن على غير شكل ظاهر العبد .\r\nو پوشيده نماند كه بر اين تقدير ، عبارت شيخ مصنّف با عبارت شيخ در فتوحات موافق است به حسب حقيقت ، اگرچه به ظاهر مخالف مىنمايد و اعتراض بعضى شارحان مندفع گردد .\r\n« اما اگر محبّ آينه بود » و متجلّى در آن محبوب بود ، محبّ « نظر كند اگر صورت » يعنى صورت محبوب متجلّى در آينهء محبّ ، « مقيّد است به شكل آينه » كه عين محبّ است ؛ و مراد به شكل آينه كه عين محبّ است ، احكام و خصوصيات وى است هرچه باشد ، نه مجرد اوصاف جسمانى ، « حكم او را » يعنى آينه را « باشد » بر صورت مرئى در وى ، يعنى صورت ، محكوم و مغلوب احوال آينه باشد نه آينه ، مغلوب وى ، همچنان‌كه شيخ جنيد فرموده : « كه \" لون الماء لون انائه \" » و حينئذ ماء اشارت به صورت محبوب متجلّى است و اناء به آينهء عين محبّ است ؛ « و اگر » چنانچه محبّ صورت محبوب را در آينهء عين خود « خارج از شكل خود بيند » يعنى مكيف به كيفيات عين خود نبيند و مغلوب احكام و احوال خود نيابد ، « بداند كه آن » صورت متجلّى ، در آينهء وى « مصوّر است » و ليكن از آن حيثيّت « كه محيط است به همهء صور » و در همهء صور ، ظاهر مىتواند شد نه از آن حيثيّت كه مقيّد است به احكام آينه  وَ اللَّهُ مِنْ وَرائِهِمْ \r\n\r\n\r\n","description":"","footnote":"\r\n( 1 ) . فتوحات المكّيّة ، ج 4 ، ص 202 .\r\n","page_name":" 125 ","page_number":125},
  {"content":"\r\n\r\n مُحِيطٌ  ؛ « 1 » قال الشيخ في الباب المذكور :\r\n« و ان كان العبد فى هذا الشهود هو عين المرآة ، و كان الحقّ هو المتجلّي فيها ، فلينظر العبد من كونه مرآة ما تجلّى فيه ، فإن تجلّى فيه ما تقيّد بشكله ، فالحكم للمرآة لا للحقّ ؛ فإن الرائي قد يتقيّد بحقيقة شكل المرآة من طول ، و عرض ، و استدارة ، و انحناء ، و كبر ، و صغر فترد الرائي إليها و لها الحكم فيه ، فيعلم بالتقييد المناسب لشكل المرآة أنّ الّذى رآه قد تحوّل في شكل صورته في أنواع ما يعطيه حقيقته في تلك الحال و إن رآه خارجا عن شكل ذاته ، فيعلم أنّه الحقّ الّذي هو بكلّ شيء محيط » « 2 » .\r\n« و چون محبّ مفلس » و در بعضى نسخ به جاى مفلس ، مخلص است و مراد به اخلاص ، آن است كه تخليص حقيقت خود از تقيّد به مجالى صورى و معنوى كرده باشد و [ مراد 
  ] به افلاس آنكه از نقد وجود مضاف به خود و توابع آن مفلس شده باشد ، « از عالم صور » - چه صور ظاهرى و چه معنوى - « قدم فراتر نهد ، همّتش » كه از رقّ تقيّد به صورت و معنى ، خلاص يافته است ، « محبوب متعالى صفت » كه از وراى صورت و معنى ، متجلّى است ، « خواهد و سر به محبوبى فرونيارد كه مقيّد بود به قيد شكل و مثال » چنانچه در تجلّيات صورى باشد ، « تا به قيد علم » چنانچه در تجلّيات معنوى ، « [ و وصال 
  ] و خيال » كه مثال متّصل است و آن نيز از قبيل تجلّيات صورت تواند بود ، « جمله از شهود او محو شود و محبوب را بىواسطهء صور » - خواه ظاهرى و خواه معنوى - « بيند » ؛ زيرا « كه انّما يتبيّن الحقّ عند اضمحلال الرّسوم » يعنى حقّ به وحدت حقيقى گاهى ظاهر شود و متبيّن گردد كه رسوم بشرى و نسب امكانى مرتفع و ناچيز گردد ؛ نظم :\r\n تا تو باشى و او ، جدا باشد * آسمان از زمين و نور از فىء \r\n\r\n\r\n","description":"","footnote":"\r\n( 1 ) . بروج ( 85 ) آيهء 20 .\r\n( 2 ) . فتوحات المكّيّة ، ج 4 ، ص 202 - 203 .\r\n","page_name":" 126 ","page_number":126},
  {"content":"\r\n\r\n نقش خود برتراش و او را باش * تا شود جملهء جهان يك شىء \r\n« نظم : « 1 » در تنگناى صورت معنى چگونه گنجد » يعنى در تنگناى تقيّدات صورى و معنوى ، معنى مطلق كه فى حدّ ذاته از همه مبرّاست ، گنجايى ندارد ، لأنّ الصّورة معنويّة كانت أو صوريّة محدودة و الحقيقة بخلافها فكيف تسع الحقيقة .\r\n« در بنگه گدايان سلطان چه كار دارد ؟ » بنگه به تقديم الباء المضمومة على النون ، جايى را گويند كه رخت و بنه در وى نهند .\r\n« صورت‌پرست غافل ، معنى چه داند آخر » يعنى آن‌كس كه به مشاهدهء صور مقيّدات مقيّد است و از آن معنى مطلق كه به آن صور ظاهر شده غافل ، آن معنى مطلق را چه داند و از آن چه بهره تواند گرفت ؟\r\n« گو با جمال جانان پنهان چه كار دارد ؟ » در جميع نسخ‌هايى كه ديده شده اين مصراع بر همين وجه است و همانا كه حرف كاف در اوّل آن از تحريف كاتبان است كه بنا بر توهّم آنكه مفعول چه داند واقع شده است ، الحاق كرده‌اند و اختلال به معنى بيت راه يافته است و بر تقدير اسقاط كاف ، معنى چنان مىشود كه ، او يعنى صورت‌پرست غافل ، با جمال جانان كه آن معنى مطلق است پنهان ، يعنى در مقام بطون و اطلاق و تجرد ، از صور مظاهر چه‌كار دارد و از آن چه بهره دارد و حينئذ مصراع ثانى تأكيد مصراع اوّل مىشود ، و اللّه تعالى أعلم .\r\n\r\n\r\n","description":"","footnote":"\r\n( 1 ) .\r\n « در تنگناى صورت معنى چگونه گنجد * در بنگه گدايان سلطان چه كار دارد ؟\r\nصورت‌پرست غافل معنى چه داند آخر * گو با جمال جانان پنهان چه كار دارد ؟ » . \r\n","page_name":" 127 ","page_number":127},
  {"content":"\r\n . \r\n","description":"","footnote":"","page_name":" 128 ","page_number":128},
  {"content":"\r\n\r\n\r\nلمعهء دهم در بيان آنچه ظاهر در مظهر را لاحق مىشود از جهت خصوصيت مظهر و آنچه مظهر را عارض مىشود از جهت ظهور ظاهر در وى\r\n« ظهور » در عرصهء وجود عينى ، « دايم صفت محبوب است » يعنى صفت وجود مطلق ؛ زيرا كه وجود مطلق به خود موجود است و در وجود خود احتياج به هيچ ندارد ؛ و همچنين ظهور بر بصاير و ابصار صفت وى است ، لكن به شرط انصباغ وى به احكام محبّ كه عين ثابته است لا مطلقا ؛ زيرا كه من حيث الاطلاق ، وى نيز باطن است « و خفا و كمون صفت محبّ » يعنى عدم ظهور در عرصهء وجود عينى ، صفت عين ثابته است - فانّها ما شمّت رائحة الوجود - و همچنين عدم ظهور بر بصاير و ابصار ، صفت عين ثابته است و ظهورى كه لاحق وى مىشود به تبعيّت ظهور ظاهر است ، چنان‌كه ظهور مظلم مستنير به تبعيت ظهور نور است نه به واسطه ذات وى ، و ذكر الشيخ صدر الدين القونيوى في النص الآخر من كتاب النصوص : « إنّ الظّهور للوجود ، لكن به شرط التّعدد مع آثار الأعيان فيه ، و أنّ البطون صفة ذاتية للأعيان ، و للوجود أيضا من حيث تعقّل وحدته » « 1 » .\r\n\r\n\r\n","description":"","footnote":"\r\n( 1 ) . النصوص ، ص 89 ، مصباح الانس ، ص 199 .\r\n","page_name":" 129 ","page_number":129},
  {"content":"\r\n\r\nو مىتواند بود كه حكم به آنكه دوام ظهور صفت محبوب است و خفا صفت محبّ از حيثيّت ظاهريّت ايشان باشد ؛ لأنّ المظهر من حيث مظهريّته باطن ؛ لأنّ حكمه حكم المرآة ، فالمرآة إذا امتلأت بما ينطبع فيها لا ترى و إنّما يرى المنطبع ، فلذا قيل ؛ كلّ مظهر باطن و الظاهر هو المنطبع .\r\nو اين معنى مناسب مىنمايد به آنچه بعد از اين مذكور مىشود كه « چون صورت محبوب » عند التّجلى الوجودى او الشّهودى « 1 » « در آينهء عين محبّ ظاهر شود ، آينه » يعنى آينه عين محبّ ، « به حسب حقايق خود » يعنى حقايقى كه مأخوذ است در وى از ذاتيّات و عرضيّات در تجلّى وجودى يا امورى كه به آن متحقّق شده است در سلوك از احوال و مقامات در تجلّى شهودى ، محبوب « ظاهر را حكمى بخشد » كه آن حكم پيش از ظهور در آينه نبوده باشد ، يعنى به احكام خود منصبغ گرداند ، چنان‌كه در آينه ، محسوس مىبينى كه احكام وى از استدارت و طول و غيرهما ، در صورت منطبع در وى تأثير مىكند ، « چنان‌كه ظهور » صورت « ظاهر » در آينه « او را » يعنى آينه را « اسمى » بخشد كه پيش‌تر از آن ظهور ، آن اسم بر آينه منطلق نشدى ، چون اسم موجود و اقسام آن از جوهر و عرض و انواع و اشخاص آن ؛ زيرا كه اعيان ثابته كه صورت معلوميّت آن‌هايند ، در مرتبهء علم ، مادام كه آينهء وجود مطلق نشوند و وجود مطلق منصبغ به احكام ايشان نشود ، موجود نشوند و اسم جوهر و عرض و اسماء و انواع و اشخاص ايشان بر آن‌ها ، به حقيقت منطلق نگردد .\r\nو اين در تجلّى وجودى است ؛ و امّا در تجلّى شهودى ، چون اسم مريد و عارف و محقق و غير آن‌ها ، از اسمايى كه بر بنده به حسب اختلاف تجلّيات منطلق مىگردد ، زيرا كه تا حقّ - سبحانه و تعالى - بر باطن بنده به صفت ارادت ، تجلّى نكند وى را مريد\r\n\r\n\r\n","description":"","footnote":"\r\n( 1 ) . ظاهر اين كلام ( النّفس الرّحمانى ) او ، عين مرتبهء الهيّه است و در حقيقت آن تجلّى وجودى است كه ظهور دارد از مرتبهء الهيّه و صورتش حامل احكام اسماءاند و براى همين نسبت داده شده است به ( الرحمن ) كه آن اسم جامع است و تجلّى شهودى ، در شهادت است ؛ پس سالك آن را يعنى قلب حقّ را در اين تجلّى مىبيند .\r\n","page_name":" 130 ","page_number":130},
  {"content":"\r\n\r\nنگويند و همچنين در ساير اسماء ؛ « شعر :\r\n \" ولدت أمّي أباها إنّ ذا من أعجبات \" » \r\n« 1 » أى أعجوبات ، خفّفت لرعاية الوزن ، و همانا كه اين مصراع از زبان محبّ است ، مىگويد كه : مادر من كه بزاد عين ثابتهء من است پدر خود را كه محبوب است - اعنى الوجود المطلق - زيرا كه تعيّن عين ثابتهء وى به تجلّى علمى - غيبى وجود مطلق حاصل آمده است ؛ پس وجود مطلق به اعتبار تجلّى علمى - غيبى والد ، عين ثابتهء وى باشد و ولادت وجود مطلق از عين ثابته ، به اعتبار آن است كه بعد از ظهور در وى ، منصبغ به احكام وى است ؛ فهو من حيث التقيّد و الانصباغ بأحكامها متولد عنها .\r\nمقصود شيخ مصنّف از ايراد اين مصراع ، اين معنى است كه مذكور شد ؛ امّا مقصود ناظم كه حلّاج است ، ظاهرا ولادت ثانيه است و اشارت به اين ولادت است قول عيسى عليه السّلام كه : « لن يلج ملكوت السّماوات من لم يولد مرّتين » ؛ و مصراع اخير اين است كه :\r\n\" و ابى شيخ كبير فى حجور المرضعات \" ، و اين از لمعات نيست ، لكن كاتبان در بعضى نسخ نوشته‌اند . « اينجا » يعنى در اين مقام كه هريك از ظاهر و مظهر را در آن ديگر نوعى اثر باشد و به آن اثر از يكديگر متميّز گردند ، « منى و مايى پيدا آيد ، تويى و اويى آشكار گردد » يعنى امتياز حاصل آيد ، و تا اينجا از اوّل لمعه ، محتمل بود هريك از تجلّى وجودى « 2 » و شهودى را « 3 » ، و آنچه بعد از اين مىآيد نصّ است و تجلّى شهودى ؛ « مادام كه محبّ را » كه قابل تجلّى شده باشد ، « جمال محبوب در آينهء صورت روى نمايد ، لذّت با الم صورت بندد ؛ اندوه و شادى ظاهر شود ؛ خوف و رجا گرد آيد ؛ قبض و بسط دامن گيرد » ؛ زيرا كه تجلّى صورى ، منفى محبّ متجلّى له نيست ؛ پس اين احوال كه بر وجود متجلّى له موقوف است ، با تجلّى صورى جمع تواند شد ، به خلاف وقتى كه آن تجلّى از وراى صورت باشد ، چنان‌كه مىگويد : « اما چون » محبّ به واسطهء تحقّق به\r\n\r\n\r\n","description":"","footnote":"\r\n( 1 ) .\r\n « ولدت أمّي أباها إنّ ذا من أعجبات * [ و أبي شيخ كبير في حجور المرضعات 
  ] » . \r\n( 2 ) . يعنى تجلّيات اسمائى .\r\n( 3 ) . يعنى اسمائى كه در قلب سالك رسوخ كرده و وى تجلّيات حقّ - تبارك و تعالى - را مشاهده مىكند .\r\n","page_name":" 131 ","page_number":131},
  {"content":"\r\n\r\nفنا ؛ « لباس صورت » از خود « بركشد و در محيط احديّت غوطه خورد » و در آن ناچيز شود ، « او را نه از عذاب خبر بود نه از نعيم ؛ نه اميد داند و نه بيم ؛ نه خوف شناسد و نه رجا ؛ چه تعلّق خوف و رجا به ماضى و مستقبل بود » ، هرچند تحقّق خوف و رجا نسبت به استقبال مىباشد ، اما چون بعضى امور مستقبله ، نتيجهء احوال ماضيه است از جهت اشعار به اين معنى ، ذكر ماضى نيز كرد و الّا بر مستقبل اقتصار مىبايست نمود ؛ « و او در بحرى غرق است » يعنى بحر احديّت « كه آنجا نه ماضى و نه مستقبل است ، بل همه حال است در حال ؛ بيت :\r\n سگى كاندر نمك سار اوفتد گم گردد اندر وى * من اين درياى پرشور از نمك كمتر نمىدانم » \r\n« و نيز غايت خوف يا از حجاب بود » كه مانع شهود است ، « يا از رفع حجاب » كه بترسد كه از سبحات وجه سوخته گردد ؛ « و اينجا » يعنى در مقام استهلاك در بحر احديّت ، « محبّ از هر دو ايمن است ؛ زيرا كه حجاب ، ميان دو چيز فرض توان كرد و اينجا » يعنى در مقام استهلاك ، « جز يكى نمىتواند بود و از رفع حجاب هم باك ندارد ؛ چه از رفع حجاب كسى را باك بود كه ترسد كه از تاب سبحان » به حكم \" لو كشفها [ كشفت 
  ] لأحرقت سبحات وجهه كلّ ما انتهى إليه بصره من خلقه « 1 » ، « سوخته گردد و من هو النار كيف يحترق » ؛ « 2 » آن‌كس كه باشد آتش ز آتش چه باك دارد . اوله : يحرق بالنّار من بمسّ به ؛ و در متن همان مصراع ثانى مذكور است ؛ « شعر :\r\n « نيست را كعبه و كنشت يكيست * سايه را دوزخ و بهشت يكيست\r\nإذا طلع الصّباح لنجم راح * تساوى فيه سكران و صاح » \r\nراح ، خمر است ؛ يعنى وقتى كه طالع شود صباح كشف و شهود ، حقيقت احديّت\r\n\r\n\r\n","description":"","footnote":"\r\n( 1 ) . قال صلّى اللّه عليه و آله : « انّ للّه سبعين حجابا من نور و ظلمة لو كشفها لأحرقت سبحات وجهه ما أدركه بصره من خلقه » .\r\nفتوحات المكّيّة ، ج 2 ، ص 159 .\r\n( 2 ) . در بعضى از نسخ آمده است : \" و من هو فى النار كنت محترق \" و در بعضى ديگر \" و من هو نار كيف يحرق \" .\r\n","page_name":" 132 ","page_number":132},
  {"content":"\r\n\r\nاز جهت اشراق نور ستارهء راح محبت كه مزيل ظلمات كثرت تعيّنات خلقيّه است ، برابر شود در آن صباح همه متقابلات : مست با هشيار و مىپرست با پرهيزگار يكى نمايد ؛ و حمل بيت بر اين معنى از جهت مناسبت مقام است و اگر نه معانى ديگر نيز محتمل است .\r\nو چون در كلام سابق مذكور شد كه محبّ در بحر احديّت مضمحل و ناچيز مىگردد ، محل آن بود كه محجوبان را توهّم آن شود كه مراد به آن فناى وى است در نفس الأمر ، نه در نظر شهود خودش دفع آن توهّم را مىگويد . « نور » يعنى نور غالب ، « نور را » يعنى نور مغلوب را « نسوزد ، بلكه » نور مغلوب « در او » يعنى در نور غالب ، « مندرج گردد » چنان‌كه در روز نور ستاره در نور آفتاب اندراج مىيابد ، نه آنكه نيست مىشود ؛ « پس اهل احديّت را نه خوف باشد نه رجاء ؛ نه نعيم نه جحيم ؛ به » « 1 » « ابو يزيد را گفتند : \" كيف اصبحت ؟ \" گفت : \" لا صباح عندى و لا مساء \" » يعنى در وقت من اختلاف نيست كه گاهى صبح كشف و تجلّى آيد و گاهى شب احتجاب و استتار روى نمايد ؛\r\n « اينجا كه منم نه بامداد است و نه شام * نه بيم و نه اميد و نه حال و نه مقام » \r\n« إنّما الصّباح و المساء لمن يتقيّد بالصّفة و انا لا صفة لى » يعنى در عالم تقابل و دو رنگى كه عالم صفات است ، صباح تجلّى و مساء استتار باشد و اهل آن عالم كسانىاند كه به صفات خود مقيّدند و به مقام بىصفتى نرسيده‌اند و به آن متحقّق نگشته و من كه در بحر احديّت ذات ، مضمحل شده‌ام و به كشف ذات متحقّق گشته‌ام ، مرا صفت نيست ، تجلّى و استتار كى تواند بود ؟ « چون نيست مرا ذات صفت چون باشد ؟ » .\r\n\r\n\r\n","description":"","footnote":"\r\n( 1 ) . در نسخ اصل لمعات اين عبارت را اضافه دارد .\r\n","page_name":" 133 ","page_number":133},
  {"content":"\r\n . \r\n","description":"","footnote":"","page_name":" 134 ","page_number":134},
  {"content":"\r\n\r\n\r\nلمعهء يازدهم در دفع شبهه‌اى چند كه سالكان الى اللّه را روى مىنمايد و بدان در ورطهء حلول و اتحاد و زندقه و الحاد مىافتند\r\nاين شبهه را از دو وجه دفع مىكند : يكى آنكه ظهور حقّ متجلّى را در عبد متجلّى له ، به ظهور صورت مرئى در مرآت تمثيل مىكند ؛ يعنى همچنان‌كه صورت حال نيست در آينه و متحد نيست با آن ، بلكه ميان صورت و آينه نسبتى است مخصوص كه سبب ظهور صورت مىشود در آينه ، همچنين ميان حقّ متجلّى و عبد متجلّى له نسبتى است مخصوص ، مجهول الكيفية ، كه سبب انكشاف حقّ مىشود بر بنده ، بىتوهّم حلول و اتحاد ؛ و بدين وجه اشارت كرده است ، اولا كه مىگويد : « بدان كه ميان آينه و صورت به‌هيچ‌وجه نه اتحاد » كه عبارت است از صيرورت شيئين شىء واحد « ممكن بود نه حلول » كه عبارت است از درآمدن چيزى ؛ و همچنان‌كه ميان آينه و صورت هيچ از اين واقع نيست ، همچنين ميان حقّ متجلّى و عبد متجلّى له واقع نيست .\r\n « گويد آن‌كس در اين مقام فضول * كه تجلّى نداند او ز حلول » \r\nو وجه ديگر آن است كه « حلول » به حسب واقع ، « و اتحاد » به حسب توهم ، « در دو ذات » يعنى در دو موجود متميّز از يكديگر - خواه هر دو جوهر باشند و خواه\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nهر دو عرض و خواه يكى جوهر و ديگرى عرض - « صورت بندد و در چشم شهود در همهء وجود جز يك موجود نمىتواند بود » كه آن ذات - فى حدّ ذاته - بر صفت اطلاق باشد و بر صورت ساير موجودات مقيّده برآمدهء وى ، به اعتبار ظهور عين مقيّدات باشد و مقيّدات در مرتبهء بطون عين وى ؛ پس وقتى كه وى را قياس با مقيّدات كنند عين مقيّدات باشد ، پس نه حلول ممكن باشد و نه اتحاد ؛ اما ميان مقيّدات حلول در نفس - الأمر مىتواند بود و اتحاد به حسب توهّم ؛ زيرا كه اتحاد بين الشيئين مطلقا محال است ، چنانچه در علوم عقليّه بيان كرده‌اند .\r\n « العين واحدة و الحكم مختلف * و ذاك سرّ لأهل العلم ينكشف » \r\nيعنى ذات حقّ كه وجود مطلق است يكى است ، اما احكام اعيان ثابته كه در وى نمايان شده مختلف است ؛ زيرا كه اعيان به حسب احكام و آثار متفاوتند ؛ پس تعدّد و تكثّرى كه مىنمايد ، منشأ آن ، اختلاف احكام است نه تعدّد ذوات و اين معنى كه عين ، واحد است و تعدّد متوهّم ، ناشى از احكام مختلفه است نه آنكه ذوات ، متعدد باشند ؛ سرّى است كه بر ارباب علوم موهوبه منكشف مىشود نه بر علوم مكتسبه . « صاحب كشف » كه حقيقت كار بر وى چنان‌كه هست منكشف شده ، « كثرت در احكام بيند نه در ذات ؛ چه داند » كه ذات واحد است و به تعدّد و تكثّر احكام ، متغيّر و متكثر نگردد ؛ زيرا « چه تغيّر احكام در ذات نكند » و آن را متغيّر نگرداند ؛ « چه ذات را كمالى است كه قابل تغيّر و تأثّر نيست » و آن كمال ، وجوب وجود و قدم وحدت است ؛ پس وحدت ذات به احكام مختلفه متغيّر نگردد و ذات متكثر نشود ، بلكه متكثّر نمايد ؛ چنان‌كه « نور » - فى حدّ ذاته - « به الوان آبگينه » از حمرت و صفرت و خضرت و غيرها ، « منصبغ نشود ، اما چنان نمايد » كه منبصغ شده ؛ « شعر :\r\n لا لون للنّور لكنّ فى الزّجاج بدا * شعاعه فتراءى فيه الوان » \r\nيعنى نور را كه عين واحد است ، در اين مثال ، هيچ رنگى نيست ؛ ليكن زجاج را رنگ هست چون بر زجاج ، پرتو آن نور مىافتد و رنگ او پيدا مىكند ، مىنمايد كه آن\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nنور رنگين شده و يقين است كه نور - فى حدّ ذاته - قابل و پذيراى رنگ نيست ؛ « و اگر ندانى كه چه مىگويم در چشم من آى و مىنگر تا بينى ! نظم :\r\n آفتابى در هزاران آبگينه تافته * پس به رنگ هر يكى تابى عيان انداخته\r\nجمله يك نور است اما رنگ‌هاى مختلف * اختلافى در ميان اين‌وآن انداخته » \r\nيعنى پرتو هستى حقّ و آفتاب وجود مطلق ، بر آبگينهء اعيان ثابته تافته است و به صبغ احكام هريك از آن اعيان ، منصبغ گشته و متعدّد نموده ؛ اين تعدد وى به حسب نمايش است و در حقيقت همچنان بر صرافت وحدت خود است و اين اختلاف از تغاير احكام اعيان متوهّم مىشود « 1 » .\r\n اعيان همه شيشه‌هاى گوناگون بود * كافتاد بر آن پرتو خورشيد وجود\r\nهر شيشه كه سرخ بود يا زرد و كبود * خورشيد در آن هم به همان شكل نمود . \r\n\r\n\r\n","description":"","footnote":"\r\n( 1 ) . در نزد عرفا و اهل اللّه ، حقيقت وجود منبسط ، جواهر هستند و تعيّناتى را كه به خود مىگيرد از عقل اوّل تا مادّه اوّلى همه اعراض هستند ، نه اعراضى كه منطقيين مىگويند ؛ همان‌طورى كه تجلّى حقّ تعالى به اسماء و صفاتش از شئونات او هستند ، حلول در اين مرتبه نداريم و به لسان فلسفى كه صدر المتألهين اين مطالب را به لسان برهان آورده است كه اعراض از شئونات جواهرند ، پس نمىتواند كه حلول باشد .\r\n","page_name":" 137 ","page_number":137},
  {"content":"\r\n . \r\n","description":"","footnote":"","page_name":" 138 ","page_number":138},
  {"content":"\r\n\r\n\r\nلمعهء دوازدهم در بيان وصول سالكان به تمامى سير الى اللّه و شروع ايشان در سير فى اللّه و تحقيق آن\r\n« بر هركه به حقيقت » از راه سلوك يا جذبه ، « اين در بگشايند ، بايد كه در خلوتخانهء نابود خود نشيند » و از ذات و صفات خود كرانه گزيند « و خود را و دوست را آينهء يكديگر بيند » در آينه دوست خود را نگرد و در آينهء خود مطالعهء اسماء و صفات دوست كند ؛ « بيش ، سفر » كه سير الى اللّه است « نكند » ؛ زيرا كه سير الى اللّه تا فناء فى اللّه ، كه فتح عبارت از آن است ، بيش نيست - « لا هجرة بعد الفتح » - يعنى همچنان‌كه بعد از فتح مكه ، هجرت به مدينه نماند و اجرى كه بر هجرت مترتب مىشد منقطع شد ، همچنين بعد از فناء فى اللّه كه به منزلهء فتح مكّه است ، هجرت سير الى اللّه نماند ؛ زيرا كه سير الى اللّه تا فناء فى اللّه بيش نيست .\r\n « آينهء صورت از سفر دور است * كان پذيراى صورت از نور است » \r\nيعنى آينهء صورى ، كه عبارت از آن آهن مصقول است ، از براى انطباع صورت ناظر در وى ، حاجت به آن ندارد كه به جانب صورت سفر كند و جنبش نمايد ؛ زيرا كه وى پذيراى صورت از جهت صفا و نوريّت وجه خود شده ؛ هرچه در مقابل وى مىافتد در وى مىنمايد و صورت آن در وى منطبع مىگردد بىحركت وى به سوى صورت ؛\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nهمچنين چون آينهء معنوى دل از خشونات صور كونيّه خلاص يافت و نوريّت و صفا ، وى را فروگرفت و ظلمات خواهش‌هاى طبيعى از وى زائل شد ، در قبول تجلّيات ذات و صفات الهيّه ، حاجت به سير و سلوك ندارد ؛ زيرا كه سير و سلوك وى عبارت از تصفيه و تصقيل وجه قلب است ؛ چون آن به صفا و صفالت رسيد از آن مستغنى شد .\r\n« خود از اين خلوتخانه سفر نتوان كرد » ؛ زيرا سفر كه سير الى اللّه است تا اينجا بيش نيست -  فَأَيْنَ تَذْهَبُونَ  - « 1 » يعنى چون در عين مقصوديد كجا مىرويد « از اينجا غربت ممكن نيست » ؛ زيرا كه \" الفانى لا يرد الى أوصافه \" .\r\n« \" لا سياحة في أمّتى \" » در اين اشارت است كه به حقيقت ، امّت وى اهل فناء فى اللّه‌اند « اينجا راه » كه عبارت از مسافتى است كه ميان بنده و خداوند است « برسد ؛ طلب » يعنى طلب وصول « نماند » ؛ زيرا كه بعد از وصول ، طلب آن محال است ؛ « قلق » و اضطرابى كه از براى وصول باشد « بياراميد ؛ ترقى » در مراتب سير الى اللّه « تمام شود ؛ اضافات ساقط افتد ؛ اشارات مضمحل گردد » ؛ زيرا كه در اضافت و اشارت از مضاف و مضاف اليه و مشير و مشاراليه ناچار است و در اين مقام ، همه متقابلات لباس اثنينيّت بيرون كرده‌اند ؛ « حكم \" من \" » كه منبى از ابتداء است ، « و حكم \" الى \" » كه مشير به انتهاء است ، « طرح افتد ؛ چه وجود را » يعنى بحر وحدانيّت وجود حقّ را ، « ابتدا و انتها نيست تا طرف تواند بود ؛ اينجا زبان حال صاحب خلوت همه اين گويد ، شعر :\r\n خلوت به من أهوى فلم يك غيرنا * و لو كان غيري لم يصحّ وجودها » \r\nكان در موضعين ، تامّه است و وجود به معنى يافت است نه به معنى كون و حصول ، و ضمير وجودها راجع به من اهوى و تأنيث بنابرآن است كه شايع در عرف شعراى عرب ، تأنيث محبوب است ؛ يعنى خلوت گزيدم به آنكه دوست مىدارم وى را و نبود در آن خلوت كسى كه غير يكى از ما هر دو باشد و شكّ نيست كه چون در آن خلوت غير هيچ‌يك نباشد ، مىبايد كه ايشان لباس غيريّت بيرون كرده باشند و اگر نه غير\r\n\r\n\r\n","description":"","footnote":"\r\n( 1 ) . تكوير ( 81 ) آيهء 26 .\r\n","page_name":" 140 ","page_number":140},
  {"content":"\r\n\r\nهريك باشد كه آن ديگرى است ؛ و اگر بودى آنجا غير من به آن سبب كه غير ما بودى يا ما لباس غيرت بيرون نكرده بودمى ، درست نبودى يافت وى به اطلاقه ؛ زيرا كه اثبات غير ، موجب تمييز است كه از غير و تمييز تحديد است و تحديد تقييد .\r\nو مىشايد كه كان در موضعين ناقصه باشد و اسم وى ضمير من اهوى و تذكير بنا بر ظاهر لفظ موصول ، يعنى خلوت گزيدم با دوست و در آن خلوت ، وى غير من نبود و اگر چنانچه وى ، غير من بودى درست نبودى يافت او به اطلاقه ، چنان‌كه گذشت .\r\n با يار خودم كرده به يك جاى مقام * جايى كه نه از غير نشانيست نه نام\r\nگر من بودى گرفته با غير آرام * كى دولت يافت داديم دست تمام \r\n« بلى بعد از اين اگر سفرى بود ، در او بود و در صفات او » كه آن سفر دويم است كه سير فى اللّه گويند ؛ « ابو يزيد اين آيت بشنيد كه :  يَوْمَ نَحْشُرُ الْمُتَّقِينَ إِلَى الرَّحْمنِ  « 1 »  وَفْداً  « 2 » يعنى روزى كه حشر كنيم پرهيزگاران را به سوى رحمان گروه‌گروه ، « نعره زد و گفت : \" من يكون عنده ، الى اين يحشر \" » يعنى آنكه نزديك ويش جاست به كجا حشر كنند ؟ « ديگرى بشنيد ، گفت : \" من اسم الجبّار إلى اسم الرّحمن و من القهّار إلى الرّحيم \" » يعنى اگرچه سير فى اللّه منتهى شد ، اما سير فى اللّه باقى مانده است و آن را نهايت نيست ، پس مىتواند بود كه وى را از اسمى به اسمى حشر كنند . قال الشيخ فى الباب الثالث و الثلاثين من فتوحات المكّيّة :\r\n« سمع أبو يزيد البسطامي قاريا يقرأ هذه الآية  يَوْمَ نَحْشُرُ الْمُتَّقِينَ إِلَى الرَّحْمنِ وَفْداً  ، فبكى حتّى ضرب الدمع المنبر بل روي أنّه طار الدم من عينيه حتّى ضرب المنبر و صاح و قال : \" يا عجبا كيف يحشر إليه من هو كان جليسه \" .\r\n\r\n\r\n","description":"","footnote":"\r\n( 1 ) . رحمن ، رحمت امتنانى است ؛ چرا آيه شريفه نفرمود : الى الرحيم ؟ زيرا رحيم بستگى به عمل دارد ، يعنى در مقابل عمل نيك رحمت او وسعت دارد ، و فقط رحمت امتنانى است كه بستگى به تمام خلايق دارد و صرفا در مقابل عمل نيست .\r\n( 2 ) . مريم ( 19 ) آيهء 85 .\r\n","page_name":" 141 ","page_number":141},
  {"content":"\r\n\r\nفلمّا جاء زماننا فسألنا عن ذلك فقلت : ليس العجب إلّا من قول أبي يزيد و اعلموا ، إنّما كان ذلك لانّ المتّقي جليس الجبّار ، فيتّقى سطوته و الاسم الرّحمن ما له سطوة من كونه الرّحمن ؛ إنّما الرّحمن يعطي اللين و اللطف و العفو و المغفرة ، فلذلك يحشر إليه من اسم الجبّار الّذي يعطى السطوة و الهيبة ، فإنّه جليس المتّقين في الدّنيا من كونهم متّقين ، و على هذا الأسلوب تأخذ الأسماء كلّها ، و كذا تجدها حيث وردت في السنة النبوات إذا قصدت حقيقة الاسم و تميّزه من غيره ؛ فإنّ له دلالتين دلالة على المسمّى به و دلالة على حقيقته الّتي بها يتميّز عن اسم آخر » . « 1 »\r\nو از اين كلام معلوم مىشود كه آنكه شيخ مصنّف گفت كه : \" ديگرى بشنيد \" مراد ، شيخ است و پوشيده نماند كه اگر مراد ابو يزيد آن بوده باشد كه متّقى نزديك اوست پس وى را چون به وى حشر كنند ؟ آنچه ديگرى گفته كه متّقى نزديك اوست - من حيث اسمه الجبّار - پس وى را به وى حشر كنند - من حيث اسمه الرّحمن - در مقابله مناسب مىافتد و اگر چنانچه مراد ابو يزيد آن باشد كه آن‌كس كه نزديك اوست ، يعنى در مسمّى مستهلك شده است و از مرتبهء اسماء ، در گذشته ، وى را به كجا حشر كنند ، جواب چنين بايد گفت كه : مراتب تجلّيات حقّ را - سبحانه - نهايت نيست و اگر نه تكرار در تجلّى لازم آيد پس هيچ مرتبه از مراتب تجلّيات نتواند بود كه مگر بعد از آن مرتبهء ديگر باشد ؛ پس وى را از آن مرتبه به اين مرتبه حشر كنند ، و اللّه تعالى اعلم .\r\n\r\n\r\n","description":"","footnote":"\r\n( 1 ) . فتوحات المكّيّة ، ج 1 ، ص 210 .\r\n","page_name":" 142 ","page_number":142},
  {"content":"\r\n\r\n\r\nلمعهء سيزدهم در بيان حجب نورانى و ظلمانى كه موجبات سفر مذكورند و سفر مذكور عبارت از رفع آن حجب است\r\n« محبوب هفتادهزار حجاب نور و ظلمت » چنانچه حديث به آن مشير است كه : \" إنّ للّه سبعين الف حجاب من نور و ظلمة \" « از بهر آن فروگذاشت تا محبّ خو فرا كند و او را » يعنى محبوب را « پس پرده مىبيند تا چون ديده آشنا شود و عشق سلسلهء شوق بجنباند ، محبّ به مدد عشق و قوّت شوق ، پرده‌ها يكان‌يكان فروگشايد ؛ آن‌گاه پرتو سبحات جمال » يعنى انوار جمال كه اشراق آن موجب تسبيح و تقديس ملائكهء مقربين مىگردد ، « غيريّت موهوم را » كه محبّ ميان خود و محبوب توهّم كرده است ، « بسوزد و او » يعنى معشوق ، « به جاى او » يعنى عاشق ، « بنشيند و همگى عاشق شود چنان‌كه ، بيت :\r\n هرچه گيرد از او به دو گيرد * هرچه بخشد از او به دو بخشد » \r\nيعنى عاشق هرچه گيرد از معشوق گيرد نه از غير او و به او گيرد نه به خود ؛ زيرا كه معشوق عين قواى وى شده است « 1 » و بر همين قياس است معنى مصراع ثانى .\r\n« گفته‌اند كه اين حجب » كه از حديث مذكور مفهوم مىشود ، « صفات آدمى است ؛\r\n\r\n\r\n","description":"","footnote":"\r\n( 1 ) . اين مرتبهء قرب نوافل است كه حقّ تعالى فرمود : \" أنا سمعه إذا يسمع به و أنا بصره إذا يبصر به . . . \" كه قواى معشوق عين قواى عاشق شده است .\r\n","page_name":" 143 ","page_number":143},
  {"content":"\r\n\r\nنورانى چنان‌كه علم و يقين و احوال و مقامات و جملهء اخلاق حميده ، و ظلمانى چنان‌كه جهل و گمان و رسوم و عادات و جملهء اخلاق ذميمه . [ و ظلمانى همه ، مقام شياطين است ، 
  ] بيت :\r\n پرده‌هاى نور و ظلمت را ز عجز * در يقين و در گمان دانسته‌اند » \r\nيعنى پرده‌هاى نور و ظلمت را ، كه از حديث مذكور مفهوم مىگردد ، از جهت عجز ادراك و قصور فهم ، منحصر در يقين و گمان و امثال آن‌ها ، از صفات آدمى دانسته‌اند « 1 » .\r\n« ليكن اينجا حرفى است : اگر چنانچه حجب » مذكوره در حديث مذكور ، « صفات » مذكوره « بودى » ، هرآينه اين صفات با موصوف آن « سوخته گشتندى ؛ زيراكه \" لو كشفها لاحرقت سبحات وجهه ما انتهى اليه بصره من خلقه \" » و فى بعض النسخ \" ما ادركه بصره \" ، هاى \" بصره \" عايد با خلق تواند بود به آن طريقه كه عايد به اسم موصول باشد كه مبيّن شده است بقوله : \" من خلقه \" ، و بر اين تقدير ، هاى \" اليه \" عايد به حق تواند بود لا غير ؛ « يعنى اگر چنانچه خلق و اوصاف خلق » بر تقدير كشف حجب اوصاف ، « ادراك سبحات كنند » يعنى به آن برسند و ميان ايشان هيچ واسطه نباشد ، نه آنكه آن را ببينند و بدانند ، « سوخته شوند » اما صفات ، از براى آنكه ميان صفات و حقّ سبحانه حجابى كه عين آن صفات باشد نيست ؛ و اما ميان موصوف آن صفات و حقّ سبحانه از براى آنكه چون صفات سوخته گشتند ميان موصوف آن‌ها و حقّ سبحانه نيز حجاب آن‌ها نماند ؛ « و مىبينيم كه » خلق و اوصاف خلق « نمىسوزند و حجب » يعنى حجب مانع از سوختن ميان ايشان و سبحات ، « دايم مسدول » يعنى فروگذاشته ، « مىيابيم ؛ پس » مىبايد كه « آن حجب » مسدول اوصاف خلق نباشند ، بلكه « اسماء و صفات او » يعنى حقّ سبحانه\r\n\r\n\r\n","description":"","footnote":"\r\n( 1 ) . بر حضرت موسى عليه السّلام يك تجلّى فعلى نمود به حالت صعق افتاد و اگر تجلّى حالى نبود ، او تا قيامت به حالت صعق قرار مىگرفت ؛ امّا حضرت ختمى مرتبت صلّى اللّه عليه و آله دايما در معرض تجلّيات ذاتى حقّ - تبارك و تعالى - قرار داشت و دايما نيز در حالت صحو و اطمينان قلب بود .\r\n","page_name":" 144 ","page_number":144},
  {"content":"\r\n\r\n« تواند بود » ؛ زيرا كه اگر غير اسماء و صفات خواهند از امور كونيّه ، چنان‌كه بعضى گفته‌اند كه مراد به حجب نورى ، روحانيّت است از عقول و نفوس ، و به حجب ظلمانى ، جسمانيّات ، « 1 » احراق ايشان عين كشف ايشان باشد نه امرى مترتّب بر آن تا جزاى آن واقع تواند شد ؛ و در اين مقام ناچار است از تحقيق معنى حديث مذكور و تفصيل احتمالات آن تا آنچه صواب است ظاهر گردد ؛ پس مىگوييم : مىتواند بود كه هريك از حجب و كشف و احراق را نظر به تجلّيات وجودى « 2 » اعتبار كنند ، و مىتواند بود كه نظر به تجلّيات شهودى « 3 » ملاحظه نمايند ، و همچنين احتمال دارد كه ضمير عايد به خلق خواهد بود ؛ و حينئذ چون متبادر از قوله : \" ما انتهى اليه بصره \" آن است كه اين انتها بعد از كشف حجب باشد ، و تعلّق بصر حقّ سبحانه به مبصر - بعد الكشف و قبل الكشف - برابر است از انتهاى بصر ، معنى بىحجابى و بىواسطگى بايد خواست كه نسبت به خلق لازم انتهاء بصر است ؛ و حينئذ معنى حديث ، وقتى كه نظر به تجلّيات شهودى اعتبار كنند ، اين مىشود كه : « إنّ للّه سبعين ألف حجاب من نور و ظلمة ، لو كشفها اللّه سبحانه عن نظر شهود بعض عباده أفنته إشراقات نور الذّات عن وجوده ، و وجود أوصافه فى نظر شهوده حيث لم يبق بينه و بين اللّه حجاب يبقى عليه وجوده ، و وجود أوصافه فى نظر شهوده » .\r\nو وقتى كه معنى حديث را نظر به تجلّيات وجودى اعتبار كنند ، چنين شود كه : \" إنّ للّه سبحانه سبعين ألف حجاب ، لو كشفها اللّه سبحانه فى نفس الأمر بالنّسبة إلى الموجودات العينيّة كلّها أو بعضها . و تجلّى بوحدته الصّرفة ، لأحرقته إشراقات وحدة الذّات ما ارتفعت بالنّسبة إليه تلك الحجب و أخرجته من مرتبة الوجود العيني إلى العدم \" .\r\nو بر تقديرى كه ضمير بصره عايد به خلق باشد ، چنان‌كه شيخ مصنّف اعتبار كرده ،\r\n\r\n\r\n","description":"","footnote":"\r\n( 1 ) . يعنى طبعات نفس انسان .\r\n( 2 ) . تجلّى وجودى يعنى حقّ به‌وسيله اسماء ذاتش در اشياء تجلّى مىكند .\r\n( 3 ) . تجلّى حقّ به شهود سالك و شهود سالك غير حقّ را اعتبار مىداند .\r\n","page_name":" 145 ","page_number":145},
  {"content":"\r\n\r\nضمير \" اليه \" عايد به حقّ خواهد بود ؛ و حينئذ معنى حديث وقتى كه نظر به تجلّيات شهودى اعتبار كنند ، چنين شود كه : \" انّ للّه سبحانه سبعين ألف حجاب ، لو كشفها عن نظر شهود بعض عباده ، افنته التّجلّيات الذّاتيّة عن وجوده ، و وجود أوصافه في نظر شهوده حين انتهى بصره إلى تلك الإشراقات و أدركها \" .\r\nو پوشيده نماند كه بنابراين معنى ، انتهاء بصر بر حقيقت خود است و احتياج به تأويل ندارد و همانا كه شيخ مصنّف نظر به همين جهت ، عود ضمير \" بصره \" را به خلق متعيّن داشته است و مع هذا در ايراد اعتراض بر بعضى ، از انتهاء بصر لازم معنى خواسته است ، چنان‌كه معلوم شد .\r\nو وقتى كه نظر به تجلّيات وجودى ، اعتبار كنند ، معنى چنين شود كه : \" إنّ للّه سبعين ألف حجاب ، لو كشفها فى نفس الأمر بالنّسبة إلى الموجودات العينيّة - كلّها أو بعضها - لأحرقت أنوار الذّات ما لم يبق بينه و بين الحقّ حجاب \" . « 1 »\r\nو ظاهر است كه بر اين تقدير ، انتهاء بصر بر حقيقت خود نخواهد بود ؛ زيرا كه بعض موجودات را قوّت ابصار و ادراك نيست ، چون اوصاف خلق مثلا كه شيخ مصنّف وى را از جملهء \" ما انتهى اليه بصره \" داشته است .\r\nو چون اين تفصيل را دانستى بر تو ظاهر خواهد بود كه ، آن‌كس كه از حجب ، اوصاف حميده و ذميمه خلق خواهد ، آن را حجب در تجلّيات شهودى خواهد داشت نسبت به موصوف آن ، و شكّ نيست كه چون آن صفات و آثار آن ، از سالك منمحى گردد ، و از نظر شهود وى برخيزد و بىصفت و بىنشان شود ، قابل تجلّى ذاتى خواهد شد و سوخته خواهد گشت ؛ پس آنكه شيخ مصنّف مىگويد كه : \" مىبينيم كه نمىسوزند \" راست نباشد ، مگر وقتى كه آن را حجب در تجلّيات وجودى اعتبار كنند و از انتها بصر لازم آن خواهند كه بىواسطگى و بىحجابى است ؛ زيرا كه بر آن تقدير لازم مىآيد كه اولا صفات بسوزند ، و ثانيا موصوف آن‌ها ، يعنى منعدم گردند فى\r\n\r\n\r\n","description":"","footnote":"\r\n( 1 ) . حتّى اسماء و صفات را و اين محال است .\r\n","page_name":" 146 ","page_number":146},
  {"content":"\r\n\r\nنفس الامر ، و مىبينيم كه نمىسوزند و منعدم نمىشوند بلكه موجودند ؛ و در بعضى نسخ چنين است كه ، مىبينيم كه با رؤيت نمىسوزند ، و حينئذ مىبايد كه رؤيت را چون انتهاء بصر بر لازم معنى حمل كنند ، تا مناسب آن گردد كه اوصاف خلق را ادراك سبحات اثبات كرده است ؛ و چون شيخ مصنّف حجب را بر اسماء و صفات فرود آورد ، آن را تقسيم مىكند به نورانى و ظلمانى « 1 » ؛ پس مىگويد : « حجب نورانى ، چنان‌كه ظهور و لطف و جمال ، و ظلمانى چنان‌كه بطون و قهر و جلال ، نشايد كه » اين حجب كه اسماء و صفات است « مرتفع شود ؛ چه اگر حجب اسماء و صفات مرتفع شود ، احديّت ذات از پردهء عزّت بتابد ، اشياء به كلّى متلاشى شوند و ناچيز گردند ؛ چه انصاف اشياء به وجود واسطهء اسماء و صفات تواند بود هرچند وجود اشياء ذات است » كه وجود بحت و هستى ساذج است « امّا تجلّى ذات پس پردهء اسماء و صفات اثر نكند » ؛ زيرا كه اثر را از مناسبتى چاره نيست و ميان ذات - من حيث هى - و هيچ‌چيز مناسبتى نيست اگر مناسبتى هست ، من حيث الاسماء و الصفات است ؛ « 2 » « پس حجب او اسماء و صفات او تواند بود » نه صفات آدميّت ؛ چنان‌كه بعضى گفته‌اند ، « چنان‌كه صاحب قوت القلوب « 3 » فرموده : \" حجب الذّات » - أي اللّه سبحانه - « بالصّفات و حجب الصّفات بالأفعال \" » « 4 » و ظاهر است كه معنى احتجاب ذات به صفات و صفات به افعال تنزّل است از مرتبهء اطلاق ، و ما يقرب منها ، به مرتبهء تقيّد و تعيّن ، تا ادراك ممكن گردد ، نه آنكه از ادراك امرى ممكن الادراك مانع آيند ؛ پس در ايشان معنى مرآتيّت است نه حجابيّت ، بلكه ايشان\r\n\r\n\r\n","description":"","footnote":"\r\n( 1 ) . اسماء جلالى را حجب ظلمانى گويد و اسماء جمالى را حجب نورانى ، و اين تقسيم درست نيست .\r\n( 2 ) . تجلّى بر دو قسم است : يكى تجلّى عينى - شهودى ، ديگرى تجلّى وجودى - ذاتى . تجلّى عينى - شهودى حقّ تعالى مثلا با اسماء مناسب قيامت تجلّى مىكند ، يعنى وجود مظاهر امكانيّه را به تجلّى ذاتى به فنا برگرداند و قيامت مصداق همين تجلّى است :  نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ  كه اسماء ، وارث و ملك وجود و ملك حقّ تعالى است ؛ امّا تجلّى شهودى آن است كه حقّ تعالى تجلّى مىكند با اسمائش به نفس سالك و سالك نيز اسماء و صفات حقّ تعالى را به عين بصيرت مشاهده مىكند .\r\n( 3 ) . صاحب قوت القلوب محمد بن علىّ بن عطيهء حارثى مكّى ، مشهور به ابو طالب مكّى ، از مشايخ عرفان قرن چهارم است . نسبتش به سهل بن عبد اللّه تسترى مىرسد ، وى در سال 386 هجرى در بغداد وفات كرد .\r\n( 4 ) . أى الخلائق .\r\n","page_name":" 147 ","page_number":147},
  {"content":"\r\n\r\nحجاب حجابند ، يعنى مانعند از سطوت نور و شدت اشراق آنكه مانع رؤيت است ؛ و لهذا شيخ مصنّف مىگويد : « و اگر به حقيقت نظر كنى حجاب او هم او تواند ، به شدت ظهور محتجب است » ؛ زيرا كه ، ازبس‌كه ظاهر است و ظهور وى دايم بىطريان ضدى ، هيچ‌كس به وى حاضر نشود لمّا قيل : و بضدّها تتبيّن الأشياء « 1 » ؛ « و به سطوت نور مستتر » يعنى پنهان شدى به واسطهء شدت ظهور و سطوت نور ، پس پيدا نيامدى بر هيچ صاحب ديده‌اى ؛ زيرا كه ديدهء هيچ صاحب ديده طاقت اشراق نور ظهور تو ندارد و چگونه دريافته شود كسى كه به سبب ديدهء هر ناظر و قصور آن ، از ادراك نور ظهور وى پوشيده ماند و دريافته نشود ، يا خود چگونه دريافته و ديده شود كسى كه به عين بينايى بيننده پنهان ماند و حال آنكه ديده ، قاصر باشد از ديدار خويش ، يا خود چگونه دريافته شود كسى كه به ذات و نفس خود پوشيده باشد ؛ « مىبينيم » يعنى نور وجود او را ، زيراكه وى بذاته ديده مىشود و ساير اشياء به واسطهء وى ، « و نمىدانيم كه چه مىبينيم » از جهت دوام ظهور و عدم طريان ضدّ « لاجرم مىگوييم ، شعر :\r\n حجاب روى تو هم روى توست در همه حال * نهانى از همه عالم ز بس كه پيدايى » \r\nاين بيت اين معنى را ادا مىكند كه خفىّ لشدّة ظهوره « 2 » .\r\n « به هرچه مىنگرم صورت تو مىبينم * از آن ميان همه در چشم من تو مىآيى » \r\n\r\n\r\n","description":"","footnote":"\r\n( 1 ) . تعرف الأشياء بأضدادها كه اشياء با ضدّ خودشان شناخته مىشوند ، همان‌طور كه نور به‌وسيله تاريكى شناخته مىشود .\r\n « پس نهانىها به ضدّ پيدا شود * چون كه حقّ را نيست ضد پنهان بود\r\nكه نظر بر نور بود آنگه به رنگ * ضد به ضد پيدا بود چون روم و زنگ\r\nپس به ضد نور دانستى تو نور * ضد ضد را مىنمايد در صدور\r\nنور حقّ را نيست ضدى در وجود * تا به ضد او را توان پيدا نمود » . \r\n( 2 ) .\r\n « يا من هو اختفى لفرط نوره * الظاهر الباطن في ظهوره » \r\n« اى كسى كه از فرط نورانيّت مختفى است و از فرط اختفائش ظاهر » .\r\n","page_name":" 148 ","page_number":148},
  {"content":"\r\n\r\nمعنى اين بيت ناظر به آن است كه \" ما رأيت شيئا إلّا رأيت اللّه فيه \" .\r\n « ز رشك تا نشناسد كسى تو را هر دم * جمال خود به لباس دگر بيارايى » « 1 » \r\nيعنى از رشك و غيرت آنكه مبادا كسى تو را بشناسد ، در هر آنى به لباسى ديگر ظاهر شوى ؛ زيرا كه اگر تو را در يك لباس دايم يا مكرر ببينند ، محل آن هست كه تو را بشناسند و به تو آشنا شوند ؛ « نشايد كه غيرى او را حجاب آيد چه حجاب محدود را باشد » ؛ زيرا كه حجاب را از آن چاره نيست كه به محجوب محيط باشد پس محجوب محاط وى باشد و محاط را البته محدود بايد بود « و او را حدّى نيست » ؛ پس محدود نتواند بود « هرچه بينى در عالم صورت و معنى ، صورت اوست » ؛ زيرا كه صور صورى و معنوى همه مقيّداتند و مقيّد صورت مطلق « و او » - فى حدّ ذاته و مرتبة اطلاقه - « به هيچ صورت مقيّد ، نى ؛ عجب كارى در هرچه او نباشد ، آن چيز خود نباشد » ، بلكه همه او باشد منصبغ به احكام آن چيز و آن چيز فى نفسه معدوم .\r\n « تو جهانى ليك چون آيى پديد » « 2 » \r\nيعنى اتحاد تو با جهان - خواه جسمانى و خواه روحانى ، من حيث الظهور است ؛ زيرا كه ظاهر با مظهر - من حيث الظّهور - متّحد مىباشد ؛\r\n « نى ، كه جانى ليك چون گردى نهان » \r\nيعنى جان اين جهانى و منصرف در آن - من حيث البطون -\r\n « چون پديد آيى چو پنهانى مدام ؟ » \r\n- من حيث صرافة ذلك -\r\n « چون نهان گردى چو جاويدى عيان ؟ » \r\n- من حيث اتحادك بالمظاهر -\r\n « هم نهانى ، هم عيانى ، هر دويى ؛ * هم نه آنى هم نه اين ، هم اين‌وآن » \r\nيعنى هم نه اين‌وآن تا استدراك لازم نيايد .\r\n\r\n\r\n","description":"","footnote":"\r\n( 1 ) . اين بيت در اصل نسخه لمعات نيست .\r\n( 2 ) .\r\n « تو جهانى ليك چون آيى پديد * نى ، كه جانى ليك چون گردى نهان\r\nچون پديد آيى چو پنهانى مدام ؟ * چون نهان گردى چو جاويدى عيان ؟\r\nهم نهانى ، هم عيانى ، هر دويى * هم نه آنى هم نه اين ، هم اين‌وآن » . \r\n","page_name":" 149 ","page_number":149},
  {"content":"\r\n . \r\n","description":"","footnote":"","page_name":" 150 ","page_number":150},
  {"content":"\r\n\r\n\r\nلمعهء چهاردهم در بيان تمايز قوس وجوب و امكان از يكديگر و تحقيق مقام قاب قوسين و بيان سرّ و باطن آن كه مقام أو أدنى است و تميز ميان ايشان\r\n« محبّ و محبوب را » يعنى ممكن و واجب را « يك دايره فرض كن كه آن را خطّى به دونيم كند كه بر شكل دو كمان ظاهر شود » ؛ مقصود از اين كلام ، تمثيل هويّت مطلقهء غيبيّه است به دايره و تمثيل انتشاء ممكن و واجب ؛ از آن به انقسام دايره به قوسين و تخصيص دايره به اين تمثيل ، از آن جهت است كه مثال مىبايد كه قابل قسمت باشد و به وحدت و بساطت اقرب باشد . نقطه ، قابل تمثيل نيست ، لعدم انقسامه و خطّ متناهى در وضع كه غير محيط دايره است ، اگرچه قابل تقسيم هست ، اما محيط دايره به وحدت اقرب است ؛ زيرا كه خطّ متناهى ، مشتمل است بر نقطه‌هاى بالفعل كه طرفين خطّ است به خلاف محيط دايره ، و در سطح و جسم خود كثرت زيادت است .\r\nو حاصل اين تمثيل آن است كه هويّت مطلقهء غيبيّه ، به مثابه دايره‌اى است و تنزّل « 1 » او به مرتبهء وجوب ، و امكان به منزلهء انقسام دايره به قوسين و تعيّناتى كه ممكن را از\r\n\r\n\r\n","description":"","footnote":"\r\n( 1 ) . أى ظهوره ، البته بدون اينكه مقام خود را از دست بدهد .\r\n","page_name":" 151 ","page_number":151},
  {"content":"\r\n\r\nواجب امتياز مىكند - خواه در مرتبهء علم و خواه در مرتبهء عين - به منزلهء خط فاصل بين القوسين است و اين تعيّنات امرى است متوهّم ؛ يعنى وجود حقيقى ندارد ، بلكه از نسب « 1 » و اعتبارات حقيقت مطلقه است ؛ و اشارت به اين تعيّنات است اينكه مىگويد : « اگر اين خطّ » يعنى تعيّنات امكانيّه كه مابه‌الامتياز ممكن است از واجب ، « كه مىنمايد » در وهم « كه هست » به هستى حقيقى « و » در حقيقت « نيست ، وقت منازله « 2 » از ميان » يعنى از ميان ممكن و واجب « طرح افتد » و از نظر شهود سالك برخيزد ، نه آنكه فى الواقع منعدم شود ؛ « دايره چنان‌كه هست » فى الحقيقة در نظر شهود وى نيز « يكى نمايد ، سرّ قاب قوسين » و باطن آنكه مقام أو أدنى است « 3 » ، يعنى تعيّن اوّل كه جامع است ميان احديّت و واحديّت « 4 » ، و اين تعيّن اوّل سرّ و باطن تعيّن ثانى است كه مرتبهء قاب قوسين و الوهيّت است .\r\n« پيدا آيد ، شعر :\r\n مىنمايد كه هست و نيست جهان * جز خطى در ميان نور و ظلم » \r\nيعنى مىنمايد كه هست جهان ، به هستى حقيقى و نيست ، جز مثل خطّى متوهّم فاصل ميان نور و ظلم ؛\r\n « گر بخوانى تو اين خط موهوم * بشناسى حدوث را ز قدم » \r\nيعنى اگر حقيقت اين خط موهوم را كه تعيّنات امكانى است ، بدانى كه وجود حقيقى ندارد ، بشناسى كه حدوث عبارت از ظهور حقيقت است - متلبسة\r\n\r\n\r\n","description":"","footnote":"\r\n( 1 ) . مراد از آن اضافهء اشراقيّه است .\r\n( 2 ) . وقت منازله يعنى چنانچه حق تعالى فرمود : « اگر بنده يك قدم به سوى من پيش بيايد من به سوى او يك زراع مىروم ، اگر او به سوى من تند بيايد من به سوى او به صورت هروله مىروم » ؛ در يك نقطه كه به هم رسيدند ، آن را نقطه و وقت منازله گويند .\r\n( 3 ) . قاب قوسين همان قرب نوافل است ، به‌طورىكه فرمود : \" أنا سمعه يسمع به و أنا بصره يبصر به \" و مقام أو أدنى آن است كه فرمود : \" عليّ أذن اللّه الواعية و عين اللّه النّاظرة \" .\r\n( 4 ) . احديّت ذات را به وحدت تعبير مىكند و مرتبهء واحديّت را به كثرت ؛ مرتبهء احديّت از ذات حكايت مىكند و مرتبهء واحديّت از ظهور حقّ تعالى ؛ مرتبهء احديّت ذات مرتبهء غيب الغيوب است و مرتبهء واحديّت ، مرتبهء ظهور كثرات مىباشد .\r\n","page_name":" 152 ","page_number":152},
  {"content":"\r\n\r\nبالتعيّنات الامكانية - و قدم عبارت از بقاى آن بر صرافت اطلاق و تجرد خود .\r\n« هركه اين خط را » كه دايره به سبب وى انقسام يافته است ، « چنان‌كه هست بخواند » حقيقت آن را كه امرى است اعتبارى ، بداند « يقين بداند كه : همه هيچند هيچ ، اوست كه اوست ، امّا اينجا حرفى است : ببايد دانست كه اگرچه اين خط » كه دايره را به دونيم كرده « از ميانهء طرح افتد » و از نظر شهود سالك برخيزد « و صورت دايره » در نظر شهود وى « چنان شود كه اوّل بود » بىتوهّم انقسام و تطرق كثرت به وى « حكم خط » و اثرى كه بر وى مترتّب گشته بود « زائل نگردد ؛ اگرچه خط از نظر شهود زائل شود ، اثرش » فى الواقع « باقى ماند » ؛ زيرا كه معلوم است كه ارباب شهود و عرفان را در مشاهد و معارف خود تفاوت بسيار است و آن تفاوت مقتضاى تعيّنات ايشان است ؛ اگر چنانچه آن تعيّنات چنانچه از نظر شهود ايشان برخاسته است ، به حسب واقع نيز مرتفع شود مىبايد كه ميان ايشان بلكه ميان ايشان و حقّ تعالى نيز در علم و شهود هيچ تفاوت نماند ؛ « بيت :\r\n خيال كژ مبر اينجا و بشناس * كه هر كو در خدا گم شد خدا نيست ؛ \r\nزيرا كه هر وحدانيّت كه از اتحاد و دوگانگى حاصل آيد » و در وى ناچار است از دو چيز و از اتحاد كه فناى احدهماست در ديگرى « فردانيّتش » يعنى فردانيّت وحدانيّت كه عبارت از اشتمال بر اين امور ثلاثه است ، يا خود فردانيّت حقّ سبحانه كه انفراد وى است به احديّت ، آن وحدانيّت را « نگذارد كه گرد سرا پردهء احديّت » يعنى احديّت ذاتيّه « گردد » كه در وى هيچ شايبهء كثرت نيست ؛ « عربية :\r\n و من بعد هذا ما تدقّ صفاته * و ما كتمه احظى لديه و اجمل » \r\nيعنى بعد از اين مرتبه ، كه خطّ فاصل بين الواجب و الممكن زائل گردد و سرّ قاب قوسين پيدا آيد ، مقامى است كه صفات آن در غايت دقت و نهايت خفاء است و آن امرى است كه پوشيدن آن در تحت استار جلال ، نزديك حصول آن و فوز به آن بهره‌ناك‌تر است و باجمال‌تر ، هم متكلّم را و هم سامع را ؛ مصرع :\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n كسى را دل دهد كاين راز گويد * فدعه مصونا بالجلال محجبا \r\n« احديّت از روى اسماء ، احديّت كثرت تواند بود » يعنى امور متكثّره را وحدتى لاحق شده باشد كه به ملاحظهء آن وحدت ، آن امور را احد توان گفت « و از روى ذات ، احديّت عين » كه عين واحده را ملاحظه نمايند بىشايبه كثرتى « و در هر دو صورت اسم از او احد آيد » ؛ و اين كلام اشارت به آن معنى است كه شيخ در فصّ يوسفى مىفرمايد كه :\r\n\" فأحدية اللّه من حيث الأسماء الإلهيّة الّتي تطلبنا أحدية الكثرة ، و أحدية اللّه من حيث الغنى عنّا و عن الأسماء أحديّة العين و كلاهما يطلق عليه الاسم الأحد \" . « 1 »\r\n« احد » - خواه احد به احديّت كثرت باشد و خواه به احديّت عين - « در اشياء همچنان سارى است كه واحد در اعداد » ؛ اگر احد نباشد و در اعيان موجودات ظاهر نشوند كه ظهور ايشان به تجلّى و سريان احد است در ايشان ، و اگر احد به احديّت خود ظاهر شود هيچ عينى از اعيان موجودات را وجود نباشد ؛ چنان‌كه « اگر واحد نباشد » و به تكرار خود اعيان اعداد را ظاهر نگرداند ، « اعيان اعداد ظاهر نشود و اعداد را اسم » چون اثنين و ثلاثة و اربعة و غيرها « نبود ، و اگر واحد به اسم خود » كه منبئ از واحديّت است و عدم تكرار وى در مراتب « ظاهر شود ، عدد را عين ظاهر نشود ؛ نظم :\r\n گر جمله تويى ، پس اين جهان چيست ؟ * ور هيچ نيم من ، اين فغان چيست ؟ \r\nهم جمله تويى و هم ، همه تو » « 2 » مىتواند بود كه مراد به جمله ، واحد باشد به اعتبار اندراج اعداد در وى بالقوة و على سبيل الاجمال ، و به همه ، مجموع اعداد كه عالم است به تفاصيل اجزاى خود « و آن چيز كه غير توست آن چيست ؟\r\n چون هست يقين كه نيست جز تو * آوازهء اين همه گمان چيست ؟ » \r\n« وحدت او را از وحدت تو توان شناخت » يعنى وحدت حقّ سبحانه را به طريق ذوق و وجدان ، از وحدت خود توانى شناخت ؛ « زيرا كه تو » به اعتبار وحدت و تجرد و\r\n\r\n\r\n","description":"","footnote":"\r\n( 1 ) . فصوص الحكم ، ج 1 ، ص 105 .\r\n( 2 ) .\r\n « هم جمله تويى و هم ، همه تو * و آن چيز كه غير توست آن چيست ؟ » . \r\n","page_name":" 154 ","page_number":154},
  {"content":"\r\n\r\nكلّيت حقيقت خود ، « يكى » و كثرت و دويى را به تو راه نيست ؛ « و او را » يعنى يكى او را به طريق ذوق و وجدان « ندانى جز بدان يكى » ؛ يعنى يكى خود به آن طريقه كه از صورت كثرتى كه حقيقت مجرّده تو به آن مغتشى شده ، اعراض كنى و به وحدت حقيقى خود بازگردى و آن را وحدت حقّ بينى كه در تو تجلّى نموده است و اين دانش و بينش را به واسطهء تحقّق به قرب فرائض ، مستند به حقّ بينى و خود از ميان بيرون آيى .\r\n« پس » بر اين تقدير ، « يكى » كه حقّ است - سبحانه - « نفس خود را دانسته باشد و تو و او » يعنى اثنينيّت « در ميان نى » ؛ پس تنظير مىكند شيخ مصنّف قدّس سرّه تجلّى حقّ را - سبحانه - در صورت وحدت بنده يا رجوع وحدت بنده را به وحدت حقّ سبحانه ؛ چنان‌كه دانستى به ضرب واحد در واحد ، به آن معنى كه همچنان‌كه ضرب واحد در واحد موجب كثرت نيست و حاصل الضرب همان واحد است ، همچنين ظهور وحدت حقّ در وحدت بنده يا رجوع وحدت بنده به وحدت حقّ سبحانه ، موجب كثرت نيست و حاصل آن تجلّى يا آن رجوع ، همان يك وحدت است كه در مرتبهء ديگر مىنمايد ؛ پس مىگويد : « افراد الاعداد فى الواحد » و فى بعض النسخ فى الوحدة و فى بعضها فى الاعداد ؛ « واحد » يعنى هر فردى از افراد اعداد را چون واحد و اثنين و ثلاثه و اربعه كه هريك از اين‌ها عدد واحدند ، چون در واحد حقيقى يا عدد واحد كه از صور تجلّيات واحد است و وحدت وى از سرايت وحدت واحد است ، در وى ضرب كنند ، حاصل الضرب آن واحد خواهد بود ، يعنى واحد حقيقى ؛ اگر هريك از مضروب و مضروب فيه واحد حقيقى باشد ، يا عدد ، اگر يكى از طرفين ضرب يا هر دو عدد واحد باشد نه واحد حقيقى ، مثلا وقتى كه اثنين را كه عدد واحد است در نفس خودش ضرب كنى ، اربعه كه وى نيز عدد واحد است حاصل خواهد شد و همين معنى است آنكه مىگويد : « يكى » يعنى واحد حقيقى يا عدد واحد « اندر يكى » بر همين قياس « يكى باشد » مثل ذلك .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n« توحيد بدين حرف » كه تفصيل كرده شد ، « درست شود و كم كسى » اين معنى را به طريق ذوق و وجدان « داند » و اگرچه به طريق فكر و گمان تعقّل آن تواند ، و اللّه تعالى اعلم .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nلمعهء پانزدهم در بيان فعل محبّ چگونگى اضافت هر چيزى به او و تحقيق سعادت و شقاوت\r\n« محبّ سايه محبوب است » ؛ يعنى تابع اوست در وجود و توابع وجود ، به منزلهء سايه است و محبوب به منزلهء شخص ؛ همچنان‌كه « هرجايى كه » شخص « رود » سايه « در پى او رود » ، همچنين محبوب به هر صفت كه تجلّى كند محبّ در آن صفت تابع او باشد كه اگر محبوب مثلا به صفت جلال تجلّى كند ، محبّ به احكام و آثار آن چون : هيبت و خشيت منصبغ شود و چون به صفات جمال تجلّى كند ، محبّ به احكام و آثار آن چون : بسط و انس برآيد و على هذا القياس ؛ « مصرع : سايه از نور كى جدا باشد ؟ » « 1 » اگر در اين مصراع به جاى نور شخص مىبود به سياق كلام انسب مىنمود ؛ و همانا كه ايراد نور از براى تنبيه بر آن باشد كه همچنان‌كه از وجهى ، نسبت محبّ به محبوب چون نسبت سايه است به شخص ، از وجهى ديگر چون نسبت سايه است به نور ، و هر دو نسبت در كلام اين طايفه واقع است .\r\n« و چون » محبّ « در پى او » يعنى در پى محبوب « رود ، به حكم  إِنَّ رَبِّي عَلى صِراطٍ \r\n\r\n\r\n","description":"","footnote":"\r\n( 1 ) .\r\n « سايه از نور ، كى جدا باشد ؟ * و چون در پى او رود كژ نرود » . \r\n","page_name":" 157 ","page_number":157},
  {"content":"\r\n\r\n مُسْتَقِيمٍ  « 1 » كج نرود ، ناصيهء او » يعنى ناصيهء محبّ به حكم  ما مِنْ دَابَّةٍ إِلَّا هُوَ آخِذٌ بِناصِيَتِها  « 2 » « به دست اوست » يعنى به دست محبوب ؛ پس محبّ « جز به راه راست نتواند رفت ؛ نظم :\r\n فلا عبث و الخلق لم يخلقوا سدّى * و ان لم تكن افعالهم بالسّديدة\r\nعلى سمة الاسماء تجرى امورهم * و حكمة وصف الذّات للحكم اجرت » \r\nعين ثابتهء هر موجودى كه آن موجود عبارت از حقيقت وجود است ، منصبغ به احكام و آثار آن عين ثابته ، عبارت است از صورت معلوميّت ذات - متلبسة بالشّئون و الصفات - و هر عين ثابته را استعدادى است كلّى مر قبول وجود را ؛ بعضى بلاشرط چون : استعداد قلم اعلى ، و بعضى به شرط واحد چون : لوح محفوظ ، و بعضى به يك شرط بيشتر چون : ما عداى قلم و لوح ؛ و هر عين ثابته را كه بعد از تحقق شرائط وجود موجود مىشود ، بعد از وجود استعدادات جزويه مىباشد به حسب تجلّيات اسمائى يكى بعد از ديگرى ، تا آخرالامر به كمالى برسد كه نهايت كمالات وى است و آن مظهريّت وى است مر اسماء و صفاتى را كه حقيقت وى از آن‌ها منتشى شده است .\r\nو شكّ نيست كه مربى هر عينى ، همان اسم است كه مبدأ انتشاء آن عين شده و كمال اين عين ثابته ، آن است كه به آن مبدئى كه ازآنجا انتشا يافته راجع گردد ، پس آن راهى كه اين رجعت بر آن واقع شود ناچار مستقيم باشد ؛ زيرا كه استقامت عبارت از آن است كه آن راه وى را به كمال وى برساند ، و آن اسمى كه وى را بر اين راه مىبرد نيز مستقيم است نظر به آن كمال كه منتهاى آن سير است ، اگرچه مىشايد كه نظر به كمال اسماء ديگر غير مستقيم باشد ، و مراد به ربّ مضاف به اعيان آن اسم است كه مبدأ و معاد وى است .\r\n« از جنيد پرسيدند كه : \" ما التوحيد ؟ \" گفت : \" از مطربى شنيدم كه مىگفت ، نظم :\r\n و غنى لى منّى قلبى كما غنى * و كنّا حيثما كانوا حيث ما كنّا \" » \r\n\r\n\r\n","description":"","footnote":"\r\n( 1 و 2 ) . هود ( 11 ) آيهء 56 .\r\n","page_name":" 158 ","page_number":158},
  {"content":"\r\n\r\nيعنى سرود گفتند از براى من آرزوهاى دل من و من نيز سرود گفتم چنان‌كه ايشان مىگفتند ، و بوديم ما آنجا كه ايشان بودند و ايشان هم بودند آنجا كه ما بوديم .\r\n« حلاج را پرسيدند كه : \" تو بر چه مذهبى ؟ \" گفت : \" بر مذهب خدا » يعنى من بر همان راه مىروم كه مرا مىبرد ؛ « رباعى :\r\n آن‌كس كه هزار عالم از رنگ نگاشت * رنگ من و تو كجا برد اى ناداشت\r\nاين رنگ همه هوس بود يا پنداشت * او بىرنگ است ، رنگ او بايد داشت » \r\nيعنى آن‌كس كه همهء رنگ‌ها نگاشتهء وى است كى تابع رنگ من و تو خواهد بود ، بلكه ما را تابع او كه به هيچ‌يك مقيّد نيست ، مىبايد بود تا ما را به هر رنگ كه برآرد ، برآييم ؛ پس ما بر مذهب وى باشيم و تابع وى نه وى بر مذهب ما و تابع ما .\r\n« اگر از ناهموارى زمين در سايه كژى بينى ، آن كژى عين استقامت او » يعنى استقامت سايه « دان ؛ چه راستى ابرو در كژى اوست ؛ مصرع :\r\n [ نقشم از مصلحت چنان آمد 
  ] * از كژى راستى كمان آيد » \r\nيعنى همچنان‌كه راستى هريك از كمان و ابرو در كژى اوست ؛ زيرا كه راستى ايشان عبارت از آن هيئتى است كه مىبايد برآن باشند تا ابرو و كمان باشند و شكّ نيست كه آن معنى در كژى ايشان راست مىآيد ، همچنين استقامت و راستى حقيقت و بودن آن بر طريق مستقيم آن است كه مىبايد كه ظهور آن در قوابل ، به حسب اقتضاى قابليّت ايشان باشد و هرچه قابليّت ايشان تقاضا كند بر آن وجه باشد ؛ پس اگر چنانچه قابل ، تقاضاى آن كند كه حقيقت در آن اسم \" المضلّ \" ظاهر شود ، ظهور وى بر طريق استقامت خواهد بود كه اگر به فرض مستقيم نخواهد بود ، پس ظهور اسم \" المضلّ \" مثلا در مظهر خود بر طريق استقامت است ، و كژى كه در او متوهّم مىشود به قياس وى به مظهر اسم الهادى ، آن كژى عين راستى اوست چون : سايه كج بر زمين معوج .\r\n« و الحقيقة كالسكرة » يعنى حقيقت متسمى به جميع اسماء و سارى در جميع حقايق و ظاهر در جميع مظاهر همچون كره است ؛ همچنان‌كه « بر هرجا » از كره « كه انگشت\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nنهى ، حاقّ وسط او باشد » و نسبت آن به جميع جوانب متساوى ، همچنين نظر به هر اسم از اسماء كه كنى و ظهور آن را در مظاهر آن ملاحظه نمايى ، بر عين استقامت خواهد بود - چنان‌كه شرح كرده شد - « هيهات كجا افتادم ! » يعنى بحث در سايه بود ، از آن دور افتادم .\r\n« بدان كه آفتاب محبّت » و ظاهرا كه مراد به محبّت همان معنى است كه به عشق خواسته ، « از مشرق غيب بتافت » و به صورت محبوبى و محبّى برآمد ؛ « محبوب » يعنى واجب تعالى ، « سرا پردهء سايهء خود » كه وجود عام منبسط است ، « به صحراى ظهور » كه عالم امكان است « كشيد ؛ آن‌گاه محبّ را » يعنى ممكن را « گفت : آخر نظرى به سايهء من نكنى\r\n أَ لَمْ تَرَ إِلى رَبِّكَ كَيْفَ مَدَّ الظِّلَّ  » « 1 »\r\nأى الظّلّ الممتدّ على اعيان الممكنات و هو الوجود المضاف .\r\n« در امتداد او مرا نبينى . مصرع :\r\n [ جانا به تو مانند حريفات تو نيز 
  ] * كز خانه به كدخداى ماند همه چيز \r\n قُلْ كُلٌّ يَعْمَلُ عَلى شاكِلَتِهِ  » « 2 » يعنى كار هر فاعل بر طريقهء وى است ؛ اسماء و اوصاف فاعل ، در فعل وى ظاهر است و احكام و آثار مؤثر ، در اثر وى متبيّن ؛ مثل شخص و سايه وى .\r\n« اعتبار نكنى كه اگر حركت شخص نباشد ، سايه متحرك نشود » پس حركت سايه ، تابع حركت شخص باشد ، همچنين حركات و سكنات ممكن بلكه همه صفات او بلكه ذات او در وجود و توابع وجود تابع وجود حقّ است سبحانه .\r\n وَ لَوْ شاءَ لَجَعَلَهُ ساكِناً  « 3 » يعنى اگر خداى تعالى خواهد ، آن سايه را ساكن گرداند\r\n\r\n\r\n","description":"","footnote":"\r\n( 1 ) . فرقان ( 25 ) آيهء 45 .\r\n( 2 ) . اسراء ( 17 ) آيهء 84 .\r\n( 3 ) . فرقان ( 25 ) آيهء 45 .\r\n","page_name":" 160 ","page_number":160},
  {"content":"\r\n\r\nبه آنكه در ذى ظلّ بالقوّه بماند و از قوّت به فعل نيايد ؛ و از اين قبيل است حركت ممكن از عدم به وجود و از علم به عين ، تابع تجلّى وجودى حقّ است - سبحانه - كه حركتى است معقوله ؛ اگر چنانچه آن حركت معقوله واقع نشدى ، ممكن همچنان بر عدميّت خود ساكن بودى و از مرتبهء علم به عين جنبش ننمودى . « و اگر خود » بعد از امتداد سايهء ما بر اعيان ممكنات « آفتاب احديّت ما » بىپرده اسماء و صفات ، « از مطلع عزّت » يعنى قهر احديّت مر كثرت را « بتابد ، از سايه خود » كه بىكثرت شخص و نور و محلى كه سايه بر آن امتداد يابد نمىتواند بود « اثر نماند ؛ چه هر سايه‌اى كه همسايه آفتاب شود ، آفتابش به حكم  قَبَضْناهُ إِلَيْنا  « 1 » دربرگيرد » و از وى هيچ اثر باقى نگذارد ؛ « بيت :\r\n روى صحرا چو همه پرتو خورشيد گرفت * نتواند نفسى سايه بر آن صحرا شد \r\nعجب كارى است ! هرجا آفتاب بتابد » بىآنكه شخص ميان آفتاب و آنجا حايل گردد ، « سايه نماند و سايه را بىآفتاب » كه پرتو وى در مرتبهء ثانيه ، بر محلى افتد كه ميان وى و آفتاب حايلى باشد ، « خود وجود نبود ؛ هر چيز را ذاتى است » كه همه احكام و اوصاف وى مضاف به آن ذات است « و ذات سايهء شخص » كه حركات و سكنات سايه مستند به شخص است ، و ظاهر است كه اين حكم كه ذات سايهء شخص است در مثال بر سبيل تجوّز و توسّع صحيح است ، اما در ممثّل له بر سبيل حقيقت است ؛ زيرا كه بنده و همه صفات وى قائم و مستند به ذات حقّ است و چون ذات سايهء شخص باشد « لاجرم حركت سايه به حركت شخص باشد ؛ نظم :\r\n تا جنبش شخص هست مادام * سايه ، متحرّك است مادام\r\nچون سايه ز ذات يافت مايه * پس نيست خود اندر اصل سايه\r\nچيزى كه وجود او به خود نيست * هستيش نهادن از خرد نيست\r\nهستى كه به حقّ قوام دارد * او نيست و ليك نام دارد » . \r\n\r\n\r\n","description":"","footnote":"\r\n( 1 ) . فرقان ( 25 ) آيهء 46 .\r\n","page_name":" 161 ","page_number":161},
  {"content":"\r\n\r\n« شيخ الاسلام » ، ابو اسماعيل عبد اللّه الأنصارى الهروى - قدّس اللّه سرّه - « گفت : هرگاه مخلوقى » كه آن ممكن لذاته است ، « به نامخلوقى » كه واجب لذاته است ، « قائم گردد » و اين قيام را به طريق ذوق و وجدان دريابد ؛ زيرا كه جميع مخلوقات قائم به حقّند و حقّ تعالى قيّوم همه است بلا تفاوت ، امّا تحقّق به اين معنى به ذوق و وجدان ، مشروط است به صفاى حقيقت عارف از احكام قيود و غيريّت موهوم و غلبهء حكم حقيقت مطلق بر قواى معنوى و حسّى او ، « آن مخلوق » كه حادث است ، « در آن نامخلوق » كه وجود قديم است \" متلاشى شود و محو گردد \" و حقيقت وى از كدورات خلقيّت صافى شود ؛ نظم :\r\n چون قدم آيد ، حدث گردد عبث * پس كجا يابد قديمى را حدث ؟\r\nبر حدت چون زد قدم رنگش كند * چون‌كه كردش نيست همرنگش كند \r\n« و چون حقيقت » يعنى حقيقت بنده از امور مذكوره ، « صافى گردد » بداند كه « منى بر وى عاريت بود » و من بعد اگر از وى منى واقع شود ، در حقيقت بر حقّ واقع خواهد بود نه بر وى ؛ « منى چيست ؟ گفتن من و تو » يعنى آن تميّز و تعيّن كه به آن متكلّم از مخاطب ممتاز است ، يعنى تعيّنات خلقيّه ، و اين وقتى است كه از من و تو هر دو مراد خلق باشد ، و اگر مراد از من ، خلق باشد و از تو ، حقّ سبحانه ، معنى بر آن باشد كه \" منى \" تعيّنى است كه متعيّن را از غير متعيّن ممتاز مىگرداند .\r\n« اگر تويى ، به حقيقت پس حقّ كو ؟ و اگر حقّ است ، حقّ يكى بود نه دو » ؛ زيرا كه وجود ، يكى بيش نيست ، اگر آن حقّ است ، خلق نيست و اگر خلق است ، حقّ نيست ؛ « بيت : « 1 » من و تو كرد آدمى را دو » اين مصراع ظاهر در آنست كه مراد به من و تو تعيّنان خلقيه باشد « بىمن و تو ، تويى من و من تو » .\r\n\r\n\r\n","description":"","footnote":"\r\n( 1 ) .\r\n « من و تو كرد آدمى را دو * بىمن و تو ، تويى من و من تو » . \r\n","page_name":" 162 ","page_number":162},
  {"content":"\r\n\r\n\r\nلمعهء شانزدهم در اشارات به مثالى كه به آن روشن گردد كه چگونه كثرت اشكال مختلفه ، در وحدت واحد حقيقى اثر نكند و در عين كثرت ، واحد به همان وحدت حقيقى خود باشد\r\n« يك استاد » يعنى يك لعبت‌باز مستور ، « پس پردهء ظلّ و خيال » يعنى پس پرده‌اى كه چون ظلّ و خيال هرچه مستند باشد بدان از اشكال و افعال ، آن استناد بر سبيل توهّم و تخيّل باشد نه بر سبيل حقيقت ، « چندين صور مختلف » از اسب و سواران و اسلحه و غيرها ، « اشكال متضاد مىنمايد و حركات و سكنات و احكام و تصرّفات همه به حكم او ، و او پس پرده ، پنهان ؛ چون پرده براندازد » و آن استاد مستور خلف الاستار مشاهده گردد ، « تو را معلوم شود كه حقيقت آن صور » مختلف « و افعال » آن صور كه بيرون پرده مستند به آن صور مىنمايد « چيست » ؛ حقيقت آن صور ، همان استاد است كه آن صور را ملابس و مظاهر افعال خود ساخته است و حقيقت آن افعال ، افعال آن استاد است كه به حسب ظاهر ، مستند به آن صور مىنمايد و مىتواند بود كه مراد به يك استاد ، فاعل حقيقى باشد - جلّ ذكره - و به صور مختلف و اشكال متضاد ، صور اعيان عالم ؛ و حينئذ در تعبير از فاعل حقيقى به استاد ، و از مظاهر افعال وى به صور مختلف و اشكال متضاد ، اشارت باشد به آن تمثيل گذشته ؛ « عربية :\r\n و كلّ الّذي شاهدته فعل واحد * بمفرده لكن بحجب الأكنّة » \r\n\r\n","description":"","footnote":"","page_name":" 163 ","page_number":163},
  {"content":"\r\n\r\nو هرچه مشاهده كردى از اين صور از جنس افعال ، همه فعل فاعلى است يگانه متلبّس به تنهايى خود ، ليكن مستور است به حجاب‌ها و پوشش‌ها كه به واسطهء آن متعدّد مىنمايد و آن افعال مستند به آن متعدّد .\r\n « إذا ما ازال السّتر لم تر غيره * و لم يبق بالإشكال إشكال ريبة » \r\nيعنى چون آن حجب را از پيش بردارد و آن سترها را زائل گرداند ، غير آن لعبت‌باز را نبينى و آن جملهء صور ، از نظر تو مضمحل و متلاشى شوند و هيچ اشكالى كه موجب شكّى و ريبتى تواند بود تو را باقى نماند .\r\n« اشارت  إِنَّ رَبَّكَ واسِعُ الْمَغْفِرَةِ  » « 1 » يعنى پروردگار تو فراخ پوشش است ، « آن اقتضا مىكند كه جملهء كائنات ستر او باشند » ؛ زيرا كه مغفرت از غفر است و غفر ، ستر ؛ « بيت :\r\n آفتابى است حضرتش كه دو كون * پيش او سايه‌بان همىبينم \r\nو او فاعل ؛ پس اين سايه‌بان  وَ هُمْ لا يَشْعُرُونَ *  » « 2 » يعنى وحدت فاعل را نمىدانند و پندارند كه اين فعل‌هاى مختلف از اين حجب مختلف صادر مىشود .\r\n« كه اگر سرّ  وَ اللَّهُ خَلَقَكُمْ وَ ما تَعْمَلُونَ  » « 3 » كه سرّ خلق ايشان ، ظهور حقّ است به صورت ايشان و سرّ خلق افعال ايشان ، ظهور فعل حقّ از ايشان به قدر استعداد ايشان « با ايشان غمزه زدى - جبرا و قهرا - همه را معلوم شدى » ؛ زيرا كه علم به نتيجه ، بعد از ترتيب مقدّمات ، يا به مشهود ، بعد از كشف و شهود بر سبيل جبر و قهر و اضطرار است « كه ، بيت :\r\n نسبت فعل و اقتدار به ما * هم از آن روى بود كو ما شد » \r\nيعنى به صورت ما ظاهر شد بلكه عين ما شد - لاتحاد الظّاهر و المظهر - پس فعل و\r\n\r\n\r\n","description":"","footnote":"\r\n( 1 ) . نجم ( 53 ) آيهء 32 .\r\n( 2 ) . آيات زيادى است كه عبارت  وَ هُمْ لا يَشْعُرُونَ *  در آن وجود دارد . ( يوسف ( 12 ) آيهء 15 ؛ نمل ( 27 ) آيهء 18 ؛ قصص ( 28 ) آيهء 11 ) .\r\n( 3 ) . صافات ( 37 ) آيهء 96 .\r\n","page_name":" 164 ","page_number":164},
  {"content":"\r\n\r\nقدرتى كه از ما ظاهر مىشود همان فعل و قدرت وى است كه در ما مىنمايد .\r\n« و الّا آن را كه به خود وجود نبود فعل چگونه بود ، اقتدار كى تواند بود ؟ ، بيت :\r\n هم از او دان كه جان سجود كند * ابر هم ز آفتاب جود كند \r\nاصل فعل » كه تجلّى وجودى است ، « يكى است ، الّا آن است كه در هر محلّى » به مقتضاى استعداد آن محل ، آن فعل « رنگى ديگر نمايد ، و در هرجايى نام ديگر يابد  يُسْقى بِماءٍ واحِدٍ وَ نُفَضِّلُ بَعْضَها عَلى بَعْضٍ فِي الْأُكُلِ  » « 1 » يعنى پرورش داده مىشوند همه موجودات به فيض واحد ، و فضيلت مىنهيم بعضى را بر بعضى در اغتذاء به آن فيض ، كه بعضى را صلاحيّت آن است كه آن غذا در وى بر وجه اكمل و اشرف ظاهر شود و بعضى را نه .\r\n\r\n\r\n","description":"","footnote":"\r\n( 1 ) . رعد ( 13 ) آيهء 4 .\r\n","page_name":" 165 ","page_number":165},
  {"content":"\r\n . \r\n","description":"","footnote":"","page_name":" 166 ","page_number":166},
  {"content":"\r\n\r\n\r\nلمعهء هفدهم در بيان تنوّع تجلّيات معشوق و ترقّى عاشق در استعدادات به حسب آن تجلّيات و در تحقيق سخنانى كه اين طايفه در معنى استعداد گفته‌اند و اشارت به بىنهايتى راه در سير فى اللّه\r\n« معشوق هر لحظه » به حكم  كُلَّ يَوْمٍ هُوَ فِي شَأْنٍ  « 1 » « از دريچهء صفتى » - جماليّة كانت أو جلاليّة - « با عاشق روى ديگر نمايد » يعنى به وجه ديگر تجلّى كند ، « عين عاشق » يعنى حقيقت وى ، يا چشم بصيرت وى ، « از پرتو نور روى او » يعنى از نور تجلّى وى به وجه مذكور ، « روشنايى ديگر بايد ؛ هر نفس بينايى ديگر كسب كند » مراد به اين روشنايى و بينايى ، صفاى استعداد وى است مر تجلّى ديگر را ، و شكّ نيست كه چون روشنايى و بينايى زيادت گردد ، ظهور جمال و عرض آن بر عاشق زيادت گردد ، لاجرم « هرچند معشوق جمال بيش عرضه كند ، عشق » و محبت « بر عاشق غالب‌تر آيد » ؛ زيرا كه غلبهء عشق به حسب غلبهء ظهور جمال است .\r\n« و هرچند عشق غالب‌تر آيد ، جمال خوب‌تر نمايد » ؛ زيرا كه نمايش جمال به قدر فزايش عشق است « و هرچند جمال خوب‌تر » يعنى كامل‌تر نمايد ، « بيگانگى معشوق از\r\n\r\n\r\n","description":"","footnote":"\r\n( 1 ) . الرحمن ( 55 ) آيهء 29 .\r\n","page_name":" 167 ","page_number":167},
  {"content":"\r\n\r\nعاشق » و امتياز محبوب از محبّ ، « بيشتر بود » ؛ زيرا كه هرچند كمال و عزّت معشوق بيشتر نمايد ، در مقابلهء آن ، نقصان و ذلّت عاشق بيشتر گردد ؛ پس بيگانگى و امتياز ميان ايشان افزون گردد « تا » غايتى كه « عاشق از جفاى معشوق » يعنى از جفاى بيگانگى وى و غلبهء امتياز از وى « در پناه عشق » يعنى از جفاى بيگانگى وى و غلبهء امتياز از وى « در پناه عشق » و وحدت وى كه در آن مرتبه ، ميان عاشق و معشوق اثنينيّت نيست « مىگريزد ، و از دوگانگى » يعنى از دوگانگى عاشقى و معشوقى ، « در يگانگى » يعنى در يگانگى عشق « مىآويزد » و به شهود وحدت متحقّق مىگردد و حكم مابه‌الامتياز بالكليّه از نظر شهود وى برمىخيزد و زبان حالش مىگويد ، رباعى :\r\n با دوست به عاشقى بسى بنشستيم * وز ناخن كثرت رخ وحدت خستيم\r\nدر وحدت عشق چون به هم پيوستيم * از عاشق و معشوق همه وارستيم \r\n\r\nتمهيد\r\nپوشيده نخواهد بود كه در آن مرتبه كه شئون و صفات حقّ سبحانه در وحدت ذات مستجن بودند - استجنان اللوازم فى الملزوم - آن شئون را استعداد ظهور بود ، اولا در مرتبهء علم ، و ثانيا در مرتبهء عين ، و همچنين وجود حقّ را - سبحانه - استعداد آن بود كه تعدّد و تكثّرى كه كامن بود در وى به تعدّد و تكثّر تجلّيات وى ظاهر شود ، اولا در علم ، و ثانيا در عين .\r\nو چون آن شئون در علم متميّز شدند ، صور علميّهء ايشان را كه اعيان ثابته خوانند ، استعداد وجود عينى پيدا آمد ، و استعدادات ايشان وجود عينى را متفاوت است ، بعضى را استعداد وجود عينى و كمالات تابعه مر آن را هميشه بالفعل ثابت است ، و از تغيير زيادت و نقصان مبرّاست ، چون عقل اوّل كه در شريعت از آن به قلم اعلى تعبير كنند و غير آن .\r\nو بعضى از آن قبيل‌اند كه ظهور آنچه استعداد آن دارند ، در ايشان مشروط است به\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nبعضى شرائط ؛ مادام كه آن شرط وجود نگيرد ، مشروط وجود نگيرد و از آن قبيلند افراد انسانى كه ظهور كمالات ايشان مشروط است به شرائط ؛ مادام كه آن شرائط موجود نشود ، آن كمالات ظاهر نمىشود ؛ مثل كمالاتى كه ارباب سلوك را مىباشد از انواع تجلّيات ذاتى و اسمائى و صفاتى كه هريك از اين تجلّيات را شرايطى است مخصوص ، از تخليه و تحليه و توجه تامّ به حضرت حقّ سبحانه كه به وجود آن شرائط ، ايشان را استعداد آن تجلّيات حاصل مىشود ، و همانا كه اشارت به اين معنى است آنكه شيخ مصنّف قدّس سرّه مىگويد :\r\n« گفته‌اند ظهور انوار » يعنى انوار تجلّيات حقّ سبحانه « به قدر استعداد است » يعنى استعداد متجلّى له مر آن انوار را « و فيض » يعنى فيوض مرتبت بر آن تجلّيات از علوم و معارف ، « به قدر قابليّت » يعنى قابليّت متجلّى له مر آن فيوض را ، و فقدان ظهور انوار و حصول فيض به قدر فقدان استعداد و قابليّت است ؛ « شعر :\r\n گر ز خورشيد بوم بىنيروست * از پى ضعف خود نه از پى اوست\r\nهرچه وى روى دلت مصفّاتر * زو تجلّى تو را مهيّاتر » \r\n« اين خود هست » يعنى اينكه گفته‌اند ظهور انوار ، به قدر استحقاق است و فيض ، به قدر قابليّت ، مطابق واقع است ، و ليكن به مجرد اين سخن تمام نمىشود و رجوع جميع امور به جانب حقّ سبحانه معلوم نمىگردد ؛ زيرا كه اين كلام افادهء آن بيش نمىكند كه افاضهء انوار ، مستند به حضرت حقّ است ، امّا به حسب استعداد ، عين عبد ؛ پس استعداد عين عبد را نيز در آن افاضه ، مدخل است . لاجرم شيخ مصنّف تنبيه مىكند كه آن استعداد نيز از جانب حقّ است چنان‌كه مىگويد كه : « ليكن قول ايشان كه \" يا مبتدئا بالنّعم قبل استحقاقها \" » يعنى اى آنكه نخست بار نعمت مىدهى بىآنكه مسبوق باشد به استحقاق ، نيست نعمت استحقاق است « بيان مىكند كه چون محبوب خواهد كه خود را بر عين عاشق » يعنى بر ديدهء شهود وى « جلوه دهد ، نخست از پرتو جمال خود » كه استعداد بخش هر قابل است ، « عين او را » يعنى ديده شهود او را « نورى »\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nيعنى نور استعدادى ، « عاريت دهد تا بدان نور آن جمال را بيند و از او تمتع گيرد و چون بدان نور از آن شهود » يعنى شهود جمال « حظّى تمام بستد ، باز فروغ نور روى او عين عاشق را نور ديگر » يعنى نور ، استعدادى ديگر « بخشد تا بدان نور » يعنى نور استعداد ، « ملاحظهء نورى » يعنى نور جمالى « روشن‌تر از اوّل كسب كند » ؛ زيرا كه هربار استعداد زيادت مىشود - « و على هذا » القياس - هر نور استعدادى ، مستلزم شهود نور جمالى است و هر شهود نور جمالى ، مستتبع نور استعدادى الى ما شاء اللّه .\r\n« بر مثال تشنه كه آب دريا خورد ؛ هرچند بيش خورد ، تشنه‌تر گردد » و هرچند تشنه‌تر گردد بيش خورد ؛ نه آب دريا را نهايتى و نه تشنگى تشنه را غايتى ؛ و همچنان‌كه هرچند آب دريا خوردن بيش ، تشنگى بيش ، همچنين « هرچند يافت » يعنى وجدان حقيقت ، « بيش ، طلب » يعنى طلب وى « بيش ؛ بيت :\r\n همه چيز را تا نجويى نيابى * به جز دوست را تا نيابى نجويى » \r\nيافت : آن است كه ذات يافت شده يا بنده را حاصل باشد ، و شكّ نيست كه علم به چيزى مستلزم يافت وى نيست ؛ پس مىتواند بود كه معلوم مفقود بود ، و شرط در جستن و طلب كردن هر چيز آن است كه آن چيز معلوم بود ؛ زيرا كه تا چيزى را ندانند ، طلب نتوان كرد و تا طلب نكنند نيابند ؛ اما در طلب حقّ سبحانه ، همچنان‌كه معلوميّت وى به وجهى از وجوه شرط است ، همچنين يافت وى به وجهى شرط است ؛ زيرا كه تا به اسم \" المريد \" بر باطن مريد تجلّى نكند و طالب آن تجلّى را در خود باز نيابد ، به ارادتى معتدّها كه شرط يافت و وصول است ، متحقّق نگردد و به مجرد علم به وى مادام كه اين ارادت از باطن وى سر بر نزند ، وصول ميسّر نيست .\r\n« تشنه اين آب هرگز سيراب نشود ؛ عربية :\r\n ما يرجع الطّرف عنه عند رؤيته * حتّى يعود إليه الطّرف مشتاقا » \r\nمىگويد ، رباعى :\r\n يك چشم زدن ز روى آن شمع طراز * هرگز نكنم ديدهء غم‌ديده فراز \r\n\r\n","description":"","footnote":"","page_name":" 170 ","page_number":170},
  {"content":"\r\n\r\n ناسوخته دل ز شعلهء شوق و نياز * نظّارهء روى او نينديشم باز \r\nقوله \" حتّى يعود إليه الطرف \" غاية لانتفاء رجوع الطّرف عنه ، أي ينتفي رجوع الطّرف عنه إلى وقت عود الطرف إليه مشتاقا ، فلا يتحقّق رجوع الطّرف عنه إلّا وقت عوده إليه مشتاقا ، فكلّما يتحقّق الرّجوع يتحقّق العود ، فلا يحصل الريّ أبدا ، و يحتمل أن يكون غاية للرّجوع أي ما يرجع عنه حتّى يعود إليه مشتاقا ، فيكون دائم النّظر إليه ، فلا يحصل له الريّ ابدا و الأوّل أنسب بسياق كلام الشيخ المصنّف كما لا يخفى .\r\n« يحيى معاذ رازى به ابو يزيد بسطامى نوشت كه بيت :\r\n \" مست از مى عشق آن‌چنانم كه اگر * يك جرعه از اين بيش خورم پست شوم \" \r\nبا يزيد در جواب نوشت ، عربية :\r\n \" شربت الحبّ كأسا بعد كأس * فما نفد الشّراب و ما رويت\r\nگر در روزى هزار بارت بينم * در آرزوى بار دگر خواهم بود \" \r\nورّاق گفت : \" ليس بيني و بين ربّي فرق إلّا أنّي تقدّمت بالعبودة \" يعنى ميان من و پروردگار من در معنى مدخليّت در فيضان وجود و كمالات تابعه مر وجود را فرقى نيست ، مگر آنكه من به عبوديّت و افتقار و استعداد پيش آمدم و پروردگار من به ربوبيّت و افاضه آن امور ، و بىاستعداد من ربوبيّت او را ظهور نيست ؛ پس همچنان‌كه وى را در آن فيضان مدخل است ، مرا نيز مدخل است بلكه مفتاح ربوبيّت وى عبوديّت من است « 1 » ؛ چنان‌كه شيخ مصنّف در شرح كلام وى مىگويد :\r\n« گفت » يعنى ورّاق : « افتقار و استعداد من مفتاح جود اوست » كه اگر من به لسان استعداد ، طلب وجود توابع آن نكردمى هرگز بر من افاضه نكردى .\r\n« ديگرى » تيزبين‌تر از وراق چون سخن وراق را « بشنيد گفت : \" و من أعدّ الأوّل \" يعنى مفتاح جود نخستين » كه فيض اقدس است و استعداد مستعدان به حسب آن است ،\r\n\r\n\r\n","description":"","footnote":"\r\n( 1 ) . لذا فرمود : \" كنت كنزا مخفيا ( خفيا ) فأحببت أن أعرف \" ، كنز بودن حقّ - تبارك و تعالى - شناخت مقام ربوبيّت و الوهيّتش بود كه اين شناخت بىوجود اعيان ممكنات ميسّر نمىشد . و فرمود :  ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  .\r\n","page_name":" 171 ","page_number":171},
  {"content":"\r\n\r\n« چه بود ؟  وَ عِنْدَهُ مَفاتِحُ الْغَيْبِ  » يعنى نزديك حقّ تعالى است مفاتيح غيب هويّت كه ابواب تجلّيات را بر وى بگشاد و اولا آن را به صور اعيان ثابته و استعدادات آن جلوه داد ، و مراد به مفاتيح غيب ، اسماء كليّهء الهيّه است كه مبادى افتتاح وجود كونىاند از عدم ، چنان‌كه در مواضع آن تحقيق كرده‌اند .\r\n« خرقانى اينجا رسيد » يعنى مكاشف شد به آنكه همچنان‌كه افاضهء وجود كه تعبير از آن به فيض مقدس كرده‌اند ، از اوست استعداد قبول وجود كه تعبير از آن به فيض اقدس كنند ، هم از اوست « فرياد برآورد كه : \" انا أقلّ من ربّي بشيئين \" » يعنى من به دو چيز از پروردگار خود كمتر و فروترم كه يكى از آن دو چيز ، استغناى از فيض مقدّس است و ديگرى ، استغناى از فيض اقدس ؛ زيرا كه حقيقت حقّ سبحانه نفس وجود است ، نه به افاضهء وجود محتاج است و نه به استعداد آن ، و در بعضى روايات « بسنتين » واقع است تثنيه سنه كه سال است و حينئذ مىشايد كه مراد به سنتين مجموع مرتبتين ، تقدّم حقّ سبحانه باشد بر خلق به اعتبار فيض اقدس و فيض مقدّس .\r\n« ابو طالب مكّى » چون سخن خرقانى را بشنيد ، « فرمود : \" ابو الحسن راست مىگويد ! هو خالق العدم كما هو خالق الوجود \" » همانا كه مراد به خلق تقدير و تعيين است ، بلكه مجرد فيضان بىسبق مشيّت نه ايجاد ، و مراد به عدم اعيان ثابته است يعنى تعيين و تقدير اعيان ثابته بر استعداد خاص حقّ سبحانه مىكند ، همچنان‌كه تعيين و تخصيص وجود به حسب استعدادات اعيان وى مىكند .\r\nو مىشايد كه مراد به وجود موجود باشد چنان‌كه مراد به عدم ، معدوم است كه اعيان ثابته است و به خلقى كه در خالق الوجود ملحوظ مىشود ، ايجاد و جعل ، و چون از قوله : \" خالق العدم \" توهّم آن مىشود كه استعدادات اعيان ثابته به جعل است و جعل ، مسبوق به مشيّت « 1 » ، مىفرمايد : « ديگرى » يعنى صاحب فتوحات المكّيّة در ردّ آن متوهّم « گفت : \" در استعداد اثر نكند » با آنكه ثبوت استعدادات مر اعيان ثابته را مسبوق\r\n\r\n\r\n","description":"","footnote":"\r\n( 1 ) . مشيّت يعنى تعلّق داشتن واجب بالذّات به ممكن از جهت تقدّم علمش قبل وجود ممكن .\r\n","page_name":" 172 ","page_number":172},
  {"content":"\r\n\r\nبه مشيّت باشد ؛ زيرا كه اعيان ثابته صور علميّه‌اند كه از ذات فايض شده‌اند بىسبق مشيّت ، و استعدادات از لوازم ايشان است ؛ پس مشيّت را نيز در آن مدخل نباشد ، و بعد از آنكه استعدادات از لوازم اعيان باشد « حقيقت استعداد » يعنى استعداد اعيان نيز به حسب مشيّت « ديگر نشود \" » نه به انقلاب به استعداد ديگر و نه به تبدّل به آن .\r\n« بلى اثر او » يعنى اثر مشيّت ، « در تعيين محلّى خاص » و مادّهء مخصوصه « مر » ظهور « استعدادى خاص را » چنان‌كه مادّهء مخصوصهء ممتزجه از عناصر را به استعداد فيضان صورت انسانى مخصوص گرداند ، چه اين تخصيص به حسب مشيّت است ؛ زيرا كه ممتنع است كه آن را به استعداد فيضان صورت فرسيه مثلا ، مخصوص گرداند .\r\n« حاصل اين اشارت آن است كه حقّ تعالى در عالم غيب » يعنى غيب علم كه محل ثبوت اعيان ثابته است ، « حكم تجلّى باطنى را » كه اثرى خارجى بر آن ثبوت مترتّب نمىگردد ، « در حقيقت بنده » يعنى عين ثابتهء وى « به صورت استعداد اصلى » كلّى كه عبارت از قابليّت وى است مر وجود عينى خارجى را و مشيّت را ، در آن هيچ اثرى نيست « ظاهر گرداند ، تا بدان » استعداد « تجلّى وجودى عينى » ( بالعين المهلة و النّون ) « قبول كند » و موجودى گردد از موجودات عينى و محلّى خاص گردد مر استعداداتى را كه تعيين آن محل مر آن استعدادات را مسبوق به مشيّت باشد .\r\n« و چون اين » تجلّى وجودى عينى « حاصل شد ، آن‌گاه به واسطهء آن تجلّى » يعنى تجلّى وجودى عينى منضمّ با امور ديگر از رياضيات و توجّهات ، كه موجب ارتفاع حجب باشد ، « استعدادى ديگر يابد » فرعى جزوى ؛ زيرا كه فرع ، استعداد اصلى است و جزوى ، از استعدادات مندرجه در تحت آنكه يكى بعد از ديگرى ظاهر مىشود ؛ « در عالم شهادت » بعد از اتّصاف به وجود عينى « كه بدان استعداد » فرعى جزوى « تجلّى وجودى شهادى » يعنى تجلّى شهودى كه در عالم شهادت بعد از اتصاف به وجود باشد « قبول كند » ؛ پس مراد به تجلّى شهادى ، تجلّى باشد كه سبب شهود حقيقت گردد ، نه سبب وجود در شهادت ؛ زيرا كه اين تجلّى بعد از وجود در عالم\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nشهادت است ، و غالبا كه اين سهوى است از ناسخ ؛ تجلّى شهودى بوده وى شهادى ساخته و دليل بر اين ، آن است كه اين مأخوذ از كلام شيخ است در حكمت شعيبيّه از فصوص آنجا كه گفته است :\r\n« و تحرير هذه المسألة أنّ للّه سبحانه [ بحسب اسم الباطن و الظّاهر 
  ] تجلّيين ، تجلّي غيب « 1 » ، و تجلّي شهادة « 2 » ، فمن تجلّى الغيب يعطى الاستعداد الّذي يكون عليه القلب ، و هو التجلّي الذّاتي « 3 » [ الّذى الغيب حقيقته « 4 » ، و هو الهوية الّتي يستحقّها عن نفسه هو « 5 » ، فلا يزال هو له دائما أبدا 
  ] « 6 » ، فإذا حصل له ، أي للقلب هذا الاستعداد تجلّى أي الحقّ له التجلّى الشّهودي في الشّهادة » « 7 » .\r\n« و بعد از آن » تجلّى شهودى ، « به حسب احوال » و احكام مترتّبهء بر آن تجلّى يكى بعد از ديگرى « هر دم استعدادى ديگر مىيابد » مر تجلّى ديگر را و به آن سبب ، « در تجلّيات بىنهايت بر وى گشوده مىگردد » و مىشايد كه معنى كلام مذكور در بيان ، حاصل اشارت آن باشد كه حقّ تعالى در عالم غيب ، يعنى غيب عارف كامل كه جهت روحانيت بلكه جهت انائيت وى است ، حكم تجلّى باطنى و اثر آن را در حقيقت وى به صورت استعداد اصلى كلّى ، كه عين ثابتهء وى در مرتبهء علم داشت ، ظاهر گرداند ؛ يعنى همچنان‌كه استعداد ، اصلى كلّى هيولانىّ الوصف بود نسبت به قبول تجلّيات مترتبه بر استعدادات جزئيّه ، همچنين حكم هيولانىّ الوصف بود نسبت به حقيقت وى ، آن باشد كه حقيقت موجودهء وى را هيولانىّ الوصف گرداند و وى را حيثيّتى\r\n\r\n\r\n","description":"","footnote":"\r\n( 1 ) . « و هو التّجلي الذّاتي الّذي تظهر هوية الحقّ به ، فتصير عينا ثابتة مع استعداداتها » .\r\n( 2 ) . « و هو تجلّي الاسم الظّاهر ؛ و هذا التّجلّي يترتّب على التّجلّى الأوّل » .\r\n( 3 ) . آن است كه در غيب وجود است كه ظهور اسماء و صفات و اصل قابليّات و اعيان ثابته در اين تجلّى پيدا مىشود .\r\n( 4 ) . يعنى ، « تجلّي الغيب هو التّجلّي الذّاتي الّذي الغيب المطلق نعته » .\r\n( 5 ) . يعنى ، « التّجلّي الغيبي هو الهوية الإلهيّة الّتي يستحقّ الحقّ تلك الهوية عن نفسه » .\r\n( 6 ) . يعنى ، « فلا تزال هوية الحقّ له ثابتا دائما أبدا في مقام أحديّته و جمعه ، و كذلك في مقام تفصيله ، لأنّ لكلّ عين هوية هي بها هي » .\r\n( 7 ) . فصوص الحكم ، ج 1 ، ص 120 ، و شرح فصوص الحكم ، ص 774 .\r\n","page_name":" 174 ","page_number":174},
  {"content":"\r\n\r\nخاص و جهتى معين نگذارد تا بدان استعداد تجلّى وجودى غيبى - بالغين المعجمة و الباء - كه تجلّى ذاتى برقى است قبول كند ، و چون اين حاصل شد آن‌گاه به واسطهء آن تجلّى ذاتى ، استعدادى ديگر يابد در عالم شهادت كه بدان استعداد ، تجلّى شهادى - وجودى كه از مقولهء عالم شهادت باشد ، قبول كند ؛ زيرا كه چون وى صافى شد ، هرچه در مقابلهء وى افتد از صور تجلّيات ، مشهود وى گردد و بعد از آن به حسب احوال خارجه از وى ، هر دم استعدادات ديگرش حاصل مىشود بىتقيّد وى به يكى از آن‌ها ، و در تجلّيات بىنهايت بر وى گشاده مىگردد .\r\nپس بر تقدير اين معنى ، مجموع اين تجلّيين در تجلّيات شهودى باشد نه تجلّى وجودى و شهودى ، و ظاهرا كلام فصوص محمول بر اين معنى است ، چنان‌كه به تأمل صادق در ما قبل و ما بعد آن ظاهر مىگردد .\r\n« و چون تجلّيات را نهايت نيست و هر تجلّى مستلزم علمى است » مر عبد متجلّى له را متجلّى ، « پس علم او را غايت نباشد ، لاجرم » مخاطب مىگردد به لسان الحال أو المقال بعد از حصول هر علمى به امر «  قُلْ رَبِّ زِدْنِي عِلْماً  » ؛ « 1 »\r\n« اصحاب رأى » كه به اوّل مراتب وصول كه نهايت سير الى اللّه است رسيدند ، و از سرچشمه وصال سيراب شدند ، « پندارند كه چون و اصل شدند ، غرض حاصل شد و به غايت مراد رسيدند و به \" اليه ترجعون \" پيوستند ، هيهات ! منازل طريق الوصول » كه مراتب سير فى اللّه است ، « لا تنقطع أبد الآبدين » ؛ زيرا كه شئون و صفات الهى كه تجلّيات به حسب آن است غير متناهى است .\r\n« چون رجوع » بعد از تمامى سير الى اللّه ، « نه بدانجا بود كه صدور بود » عند انتشاء حقيقة العبد منه سبحانه ، « سلوك » كه سير الى اللّه است اولا و سير فى اللّه ثانيا « كى منقطع شود ؛ راه كجا برسد » ؛ زيرا كه اگرچه سير الى اللّه منتهى مىشود و بنده در آن سير به همان اسم ، كه مبدأ انتشاء وى بود ، راجع مىگردد ، اما بر آن نمىايستد ، بلكه به\r\n\r\n\r\n","description":"","footnote":"\r\n( 1 ) . طه ( 20 ) آيهء 114 .\r\n","page_name":" 175 ","page_number":175},
  {"content":"\r\n\r\nلجّه وصول « 1 » درمىآيد و غوطه مىخورد و ابد الآبدين در هر آنى ، گوهرى ديگر به دست مىآرد ؛ صاحب گلشن راز گويد :\r\n « ز حقّ با هريكى حظّى و قسمى است * معاد و مبدأ هريك ز اسمى است « 2 »\r\nبدان اسمند موجودات قايم * وز آن اسمند در تسبيح دايم « 3 »\r\nبه مبدأ هريكى زان مصدرى شد * به وقت بازگشتن چون درى شد « 4 »\r\nاز آن در كامد اوّل هم به در شد * اگرچه در معاش ، او دربه‌در شد » « 5 » \r\nو در اين مصراع كه : \" از آن در كامد اوّل هم به در شد \" اشارت است به آنكه بر آن در كه كنايت از اسمى است ، كه مرجع وى است ، نمىايستد و به در مىشود و به لجّهء وصول درمىآيد .\r\n« اگر مرجع عين مصدر باشد » و بعد از رجوع به آن اسم كه مصدر بوده ببايد ايستاد ، « پس آمدن چه فايده دهد » ؟ يعنى فايده‌اى كه در نظر كمّل معتدّ بها باشد و اگر نه بعد از آنكه بر مراتب گذشته و از آن منخلع شده ، خواصّ آن باقى خواهد بود ، همچنان‌كه آب كه بر مرتبهء گل گذشته ، باز آب شود خواص گل چون : بوى و غير آن\r\n\r\n\r\n","description":"","footnote":"\r\n( 1 ) . ولوج در الوهيّت در وى هست و بعد از آن راه بر او بسته است .\r\n( 2 ) . چون انسان نسخهء تام عالم است و هرچه در عالم وجود دارد در او موجود است و چون داراى اعضاء و جوارحى است ، پس حقّ تعالى در هريك از اين اعضاء به اسمى از اسماء جزويّهء الهيّه مناسب با مقام آن اعضاء ، تجلّى نموده است و معاد هريكى از اين‌ها را اسمى مناسب آن مقام باشد كه هريك از اين‌ها مظهر اسمى از اسماء جزويّهء الهيّه‌اند كه دايم در تربيت آن اسمند و از آن ظهور يافته‌اند .\r\n( 3 ) . اعيان ثابته به اعتبار آنكه صور اسماء الهيّه‌اند ، مانند ابدانند و ارواح ايشان آن اسمائند و چنان‌كه بدن ، قايم به روح است ، جميع موجودات قائم به اسماء الهيّه‌اند و حقيقت همه اشياء ، اسماء است .\r\n( 4 ) . در مبدأ هر موجودى از موجودات انفسى يا آفاقى از مصدر ، اسمى از اسماء صدور و ظهور يافته است و در عالم علم و عين جلوه‌گرى نموده ، در وقت بازگشتن آن موجود و رجوع به معاد خويش همان اسم كه در مبدأ ، مصدر وى بوده كه از او ظاهر گشته است همچون درى شود كه در مبدأ از آن بيرون آمده بود و ظهور كرده ، باز از همان در رجوع نمايد .\r\n( 5 ) . مبدأ ، عبارت از مرتبهء وجود علمى است و معاش ، مرتبهء وجود عينى ؛ و امّا معاد ، عبارت از رجوع به مبدأ و اصل است ؛ يعنى چنان‌كه از خلوتخانهء وحدت ، هر تعيّنى از تعيّنات انفسى و آفاقى در اوّل كه مبدأ مراد است ، از در اسمى از اسماء به صحراى ظهور آمده است هم از آن دربه‌در شده باز به وحدت اصلى رجوع نمايد . اگرچه در اين عالم دربه‌درى است ، همان اسمى بر او قائم و احاطه دارد كه از اوّل او را ظاهر ساخت و در نهايت او را قبض خواهد كرد .\r\n","page_name":" 176 ","page_number":176},
  {"content":"\r\n\r\nبماند با وى « 1 » .\r\n« نورى « 2 » - قدّس سرّه - از بىنهايتى و دورى اين راه » به اعتبار سير فى اللّه « چنين خبر داد كه ، عربية :\r\n \" شهدت و لم اشهد لحاظا لحظته * و حسب لحاظ شاهد غير مشهد \" » \r\nو فى بعض النسخ \" غير مشهود \" أى حسب لحاظ شاهد غير مشهود قبل ذلك ، مىگويد : \" ديدم و نگريستم محبوب را نگريستنى كه هرگز به آن نگريستن وى را ننگريسته بودم ؛ زيراكه جمال وى غير متناهى است هربار كه مىنگرم جمال ديگر مىنگرم ؛ پس آن نگريستن ديگر است و نگريستنى است پسنديده مرا ؛ نگريستن شاهدى كه پيش از اين مشهود نشده باشد \" ؛ رباعى :\r\n هر دم ز تو در ديده خيالى بينم * در هر ديدن ، تازه جمالى بينم\r\nچون جلوهء تو نيست مكرر حاشا * كز ديدن تو به دل ، ملالى بينم \r\n« اگر واصلان را » در سير فى اللّه چون به بعضى از مراتب وصول برسند « شوق باعث نيايد بر طلب اولى و اعلى » از آنچه يافته‌اند ، « بر آن‌قدر كه يافته‌اند ، اقتصار كنند و در مقام ثمّ ردّوهم الى قصورهم بمانند ،  خالِدِينَ فِيها لا يَبْغُونَ »  - أى لا يطلبون -  « عَنْها حِوَلًا  » « 3 » أى تحوّلا و انتقالا ، و اللّه اعلم .\r\n\r\n\r\n","description":"","footnote":"\r\n( 1 ) . صاحبان شريعت مانند نوح و موسى و عيسى - عليهم السّلام - و پيامبر عظيم الشأن ما سير و مقامشان با هم فرق مىكند .\r\nپيامبر گرامى اسلام مظهر اسم جامع اللّه است ؛ عيسى روح منه است ؛ سيرش تا عقل اوّل است ؛ زيرا روح از عالم مادّه است . حضرات نوح ، ابراهيم ، موسى و عيسى - عليهم السّلام - سيرشان در همان اسمى كه مظهر آن مىباشند تمام مىشود ، امّا رسول اكرم - صلّى اللّه عليه و آله - سيرش تا أو أدنى رسيده است .\r\n( 2 ) . محمد بن محمد ابو حسين نورى از اعاظم عرفا و از طبقه دوم صوفيه است .\r\n( 3 ) . كهف ( 18 ) آيهء 108 .\r\n","page_name":" 177 ","page_number":177},
  {"content":"\r\n . \r\n","description":"","footnote":"","page_name":" 178 ","page_number":178},
  {"content":"\r\n\r\n\r\nلمعهء هجدهم در بيان سبب حركت عاشق و طلب او و تحقّق آن حركت و ترقّى او ابد الآبدين\r\n« عاشق با بود » در مرتبهء علم ، « 1 » « و نابود » در مرتبهء عين ، « آرميده بود ؛ هنوز روى معشوق نديده بود » چنان ديدنى كه بعد از وجود در عين باشد ، چه در آن مرتبهء نيز سمعى و بصرى « 2 » مناسب آن مرتبه اثبات مىكنند - چنان‌كه گذشت - « كه نغمهء قول \" كن \" او را از خواب عدم برانگيخت ؛ از سماع آن نغمه او را وجدى » كه عبارت از حصول حالى است كه پيش‌تر نبوده باشد ؛ « حاصل شد » و آن حال قبول وى است مر آن امر را ، و جنبش وى از عدم به وجود ؛ « و از آن وجد وجودى يافت » در عين .\r\n« ذوق آن نغمه در سرش افتاد ، در حال گفت ، بيت :\r\n عشق شورى در نهاد ما نهاد * [ جان ما را در كف غوغا نهاد 
  ] \r\nو الاذن يعشق قبل العين احيانا » يعنى گاه باشد كه گوش به واسطه شنيدن اوصاف و احوال معشوق ، سبب عشق گردد پيش از آنكه چشم ديدار ، وى بيند ؛ و مىتواند بود كه معنى آن باشد كه گوش به واسطهء شنيدن آواز و گفتار معشوق ، پيش از آنكه ديدار\r\n\r\n\r\n","description":"","footnote":"\r\n( 1 ) . و عين ثابت .\r\n( 2 ) . كه از آن به رؤية ثبوتيّه و سمع ثبوتيّه تعبير مىكنند .\r\n","page_name":" 179 ","page_number":179},
  {"content":"\r\n\r\nوى بيند ، سبب عشق مىگردد و معنى اخير به سياق كلام مناسب‌تر مىنمايد .\r\n« عشق مستولى گشت ظاهر و باطن عاشق را به ترانهء \" انّ المحبّ لمن يهواه زوّار \" » يعنى عاشق سرگشته ، دايم گرد كوى محبوب گردد و خاك مشك بوى او را بويد ؛ بيت :\r\n طواف حاجيان در كعبه باشد * طواف عاشقان در كوى جانان \r\n« به رقص و حركت درآورد ؛ » باطن را هميشه و ظاهر را در بعضى اوقات ، رقص ظاهر ، رقص معهود است يا اعمال ظاهرهء مترتّبه بر استيلاى عشق ، و رقص باطن تقلّب و تحوّل وى در احوال و مقامات باطنى .\r\n« تا ابد الآبدين نه آن نغمه ، منقضى شود و نه آن رقص ، منقرض ؛ چه مطلوب » كه حضرت حقّ است به اعتبار شئونات و تجلّيات جزئيه ، « نامتناهى است ؛ اينجا زمزمهء عاشق همه اين بود كه ، بيت :\r\n تا چشم برگشادم نور رخ تو ديدم * تا گوش باز كردم آواز تو شنيدم \r\nپس عاشق دايم در رقص و حركت معنوى است و اگرچه » در بعضى اوقات « ظاهر ساكن نمايد ،  وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ  « 1 » » ؛ نظم :\r\n مزن طعن بىدردى اى مدعى ! * گر از جا نجستيم در رقص و درد\r\nبه صورت چو كوهيم مانده به جاى * به معنى چو ابريم گيتى نورد \r\n« خود چگونه ساكن تواند بود كه هر ذرّه‌اى از ذرّات ، محرّك اوست ؛ چه هر ذرّه كلمه‌اى است » از كلمات وجودى « و هر كلمه را اسمى است » از اسماء الهى كه آن كلمه ، مظهر اوست ؛ « و هر اسمى را زبانى است » خاصّ در بيان اسرار مسمّى « و هر زبانى را قولى » دال بر آن اسرار « و هر قولى را از محبّ ، سمعى » مناسب آن قول ؛ « و چون » تيز گوش شوى ، « نيك بشنوى ، قايل و سامع را » كه در مرتبهء فرق دو مىنمايد ، در مرتبهء جمع ، « يكى يا بى كه السّماع طير يطير من الحقّ الى الحقّ » مصرع : مرغى است سماع كز حقّ آمد سوى حقّ .\r\n\r\n\r\n","description":"","footnote":"\r\n( 1 ) . نمل ( 27 ) آيهء 88 .\r\n","page_name":" 180 ","page_number":180},
  {"content":"\r\n\r\n« جنيد با شبلى عتاب كرد كه : \" سرّى كه ما در سردابه‌ها پنهان مىگفتيم تو بر سر منبر آشكارا كردى ! \" شبلى گفت : \" أنا أقول و أنا أسمع و هل في الدّارين غيري \" » مىگويد رباعية :\r\n در دايرهء دور زمان جز من كيست * در سلسله كون و مكان جز من كيست ؟\r\nمن محو در او و او در اعيان سارى * زان مىگويم كه در جهان جز من كيست ؟ \r\n« [ مگر خود چنين است و همچنين مىگويد ، 
  ] رباعى :\r\n هر بوى كه از مشك و قرنفل شنوى * از سايهء آن زلف چو سنبل شنوى « 1 »\r\nچون نغمهء بلبل از پى گل شنوى « 2 » * هم گل گويد گرچه ز بلبل شنوى » . \r\n\r\n\r\n","description":"","footnote":"\r\n( 1 ) . يعنى از نفس رحمانى و دم غيبى بر تمام اشياء رسيد .\r\n( 2 ) . چون شوق گل است كه بلبل را به ترنّم درمىآورد .\r\n","page_name":" 181 ","page_number":181},
  {"content":"\r\n . \r\n","description":"","footnote":"","page_name":" 182 ","page_number":182},
  {"content":"\r\n\r\n\r\nلمعهء نوزدهم در بيان فراخى حوصلهء عاشق و كمال سعت و تمامى قابليت او و تحقيق معنى قلب و بيان وحدت حقيقى\r\n« عاشق را دلى است منزّه از تعيّن كه مخيّم قباب عزّت است » يعنى عزّت وحدت و غلبه وى مر كثرت را ؛ « و مجتمع بحر غيب » كه آن غيب هويّت ، هويّت ذات است تا مرتبهء حسّ « و شهادت » كه مرتبهء حسّ است ؛ « و اين دل را همّتى است كه بيت :\r\n اگر به ساغر دريا هزار باده كشد * هنوز همّت او بادهء دگر خواهد \r\nلاجرم سعت او به مثابه‌اى است كه آنكه در همهء عالم » بىوجود دل انسان كامل در وى « نگنجد » ؛ زيرا كه اگرچه در وى مظاهر متفرقهء اسمائى هست ، اما مظهر احدى جمعى كمالى نيست ، « 1 » بلكه « جملهء عوالم در قبضهء » وحدت و جمعيّت و اطلاق « او ناپديد بود » ؛ زيرا كه متناهى را در جنب نامتناهى هيچ قدرى نيست .\r\n\r\n\r\n","description":"","footnote":"\r\n( 1 ) . ولايت احمديّهء احديّهء جمعيّه ، مظهر اسم احدى جمعى حقّ تعالى است و ساير اولياء ، مظاهر ولايت او و محال تجلّياتش مىباشند ؛ همان‌طورى كه تمام پيامبران ، مظاهر نبوتش مىباشند و هر دعوتى ، دعوت به اوست . همچنين نبوّت و ولايت و امامتى نيست مگر نبوت و ولايت و امامت آن كريم ؛ و اسماء ديگر حقّ تعالى ، رشحات اسم اعظم و تجلّيات جماليّه و جلاليّه‌اش مىباشد و نيز ساير اعيان رشحات عين احمدى و تجلّيات نور جمالى و جلالى و لطفى و قهرى وجود مقدّسش مىباشد ؛ پس اللّه تعالى \" هو \" ى مطلق است و پيامبر عظيم الشأن اسلام - صلّى اللّه عليه و آله - ولىّ مطلق مىباشد .\r\n","page_name":" 183 ","page_number":183},
  {"content":"\r\n\r\n« سرا پردهء فردانيّت » يعنى وحدت حقيقى ، « 1 » « در ساخت وحدانيت » يعنى وحدت مجموعى « او زند ؛ بارگاه سلطنت » و تصرف در همهء عوالم ، « آنجا سازد ؛ كار آنجا پردازد ؛ حلّ و عقد ، قبض و بسط ، تلوين و تكوين همه ، آنجا ظاهر گرداند ؛ فإذا قبض أخفى ما أبدى » بالبسط « و إذا بسط أعاد ما أخفى » بالقبض ؛ و همانا كه اين كلمات ، اشارت به مقام قطبيّت و غوثيّت است ؛ زيرا كه هر فيض كه به عالم مىرسد همه از\r\n\r\n\r\n","description":"","footnote":"\r\n( 1 ) . از يك جهت وحدت تقسيم مىشود به حقيقيّه و عدديّه ؛ پس وحدت حقيقيّه چيزى است كه در مقابل كثرت قرار نداشته باشد - چه از نظر تعقّل و چه از نظر وجود - و اين وحدت حقيقيّه يا ذاتيّه است يا نسبيّه :\r\nوحدت حقيقيّهء ذاتيّه ، همان وحدت احديّة است ، و شيخ در تفسيرش به اين مطلب اشاره كرده ، آنجا كه گفته است :\r\n« كون الواحد واحدا لنفسه فحسب ، من غير تعقّل أنّ الوحدة صفة له أو حكم ، بل كونه هو لنفسه هو ، و ليس بين غيب الهوية و هذا التّعيّن فرق غير نفس التّعيّن » .\r\nمراد از اين عبارت ، حقيقت ذاتيّه ، اعتبار مىشود يا در حقّ يا بعد از سريانش در غير حقّ كه در اين صورت يا به سبب اين است كه عين ذات است يا مقتضى نفس ذات يا ملحق به ذات ، نه به واسطه قرار دادنش ، مانند عدد .\r\nو اما وحدت حقيقيّهء نسبيّه عبارت است از : وحدت نسب يا وحدت احكام لكن به سبب نسبت داشتنش به ذات است ، نه به اعتبار مفهوماتش ؛ بنابراين وصفيّه و فعليّه را دربردارد و به اين مطلب ، شيخ قدّس سرّه اشاره كرد ، آنجا كه فرمود : « و الحكم الآخر للواحد كونه يعلم نفسه بنفسه و يعلم وحدته و مرتبته و علمه بذلك ، و كون الوحدة نسبة و صفة ، فهذه النّسبة حكم الواحد من حيث نسبه ، و منها انبثت الكثرة ، و من هنا نسبة التّعلّق للحقّ بالعالم و نسبة الغنىّ عنه من حيث الأولى » .\r\nاما وحدت عدديّه در مقابل كثرت است - چه از جهت تعقّلى و چه از جهت وجودى - بنابراين فرق بين وحدت حقيقيّه و وحدت حقيقيّهء ذاتيّه و نسبيّه اين است كه : 1 . وحدت حقيقيّه نفس ذات است از هر جهت ، درحالىكه وحدت حقيقيّهء ذاتيّه و وحدت حقيقيّهء نسبيّه به يكى از اين دو اعتبار است ، يعنى به اعتبار نسبتش به ذات ؛\r\n2 . وحدت حقيقيّه در هر حقيقتى سارى است و تعيّن دارد ؛ زيرا وجوب سريان جمع احدى به هر متعيّنى است ، بر خلاف وحدت حقيقيّهء ذاتيّه و وحدت حقيقيّهء نسبيّه ؛ زيرا نه نسب مندمجه اعتبار مىشود ( و اين دليل است بر عدم سريان وحدت نسبيّه ) ، و نه مقابله به ممانعة الضّدية اعتبار مىشود ( و اين دليل است بر عدم سريان وحدت عدديّه ) ؛ 3 . در وحدت حقيقيّه تعدّد لاحظ نمىشود - نه از جهت قوّه و نه از جهت فعل - بر خلاف وحدت حقيقيّهء ذاتيّه و نسبيّه ؛ 4 . وحدت حقيقيّه با مبدئيّت كثرت منافات دارد ، درحالىكه آن دو هيچ منافاتى با مبدئيّت كثرت ندارند ، بلكه تصحيح‌كننده اوست .\r\nفرق بين دو مورد اخير اين است كه : 1 . وحدت نسبيّه شامل كثرت معقولهء بالفعل است و وحدت عدديّه ، معقوليتش بر امور خارجى توقف دارد ؛ 2 . و وحدت نسبيّه با كثرت تعقّل مىشود نه در مقابلش ، درحالىكه وحدت عدديّه در مقابل كثرت تعقّل مىشود . وحدت عدديّه به وحدت جنسيّه و وحدت نوعيّه و وحدت شخصيّه و مانند آن و موازات آن و مطابق آن و غيرهم ، از اقسام وحداتى كه در علم نظر ذكر شده است ، تقسيم مىشود - بر خلاف آن دو - و اگر وحدت ذاتيّه در تمام اين‌ها از جهت عموم سريانش تحقّق يابد ، وحدت عدديه تحقّق مىيابد . براى اطلاع بيشتر ر . ك : مصباح الانس ، ص 62 .\r\n","page_name":" 184 ","page_number":184},
  {"content":"\r\n\r\nممرّ وى « 1 » مىرسد ؛ وى چون مرآتى است كرىّ در مركز عالم نهاده - هم مواجه حقّ و هم مواجه خلق - به رويى كه در حقّ دارد ، فيض مىگيرد و به رويى كه در خلق دارد ، فيض مىرساند ؛ « بيت :\r\n بتى كز حسن در عالم نمىگنجد عجب دارم * كه دايم در دل تنگم چگونه خان‌ومان سازد ! \r\nبا يزيد از سعت دايرهء دل خود چنين خبر داد كه : \" اگر عرش و صد بار ، صد هزار بار چند عرش و هرچه در اوست در گوشهء دل عارف نهند ، عارف از آن خبر نيابد \" جنيد گفت :\r\n\" چگونه خبر يابد كه : المحدث إذا قورن بالقديم لم يبق له أثر \" يعنى آنجا كه آفتاب قدم نور افشاند ، از سايه ، هيچ اثر باقى نماند و شكّ نيست كه چنين دل ، مطرح انوار قدم است ، لاجرم عرش و مادون عرش نسبت به وى در حكم عدم است .\r\n« با يزيد چون نظر در چنين دلى كند كه محدث را اثر نبود » به بصر حقّ ، « همه قديم بيند لاجرم » به لسان حقّ « سبحانى گويد . - تمثيل - يكى از يخ » كه آبى است منجمد ، « كوزه‌اى ساخت و پرآب كرد » شكّ نيست كه آن كوزه به صفت انجماد و صورت كوزگى از آب ممتاز بود ، اما « چون آفتاب بتافت » و كوزه به گداختن شتافت ، « كوزه را آب يافت » همچنين چون حقيقت مطلقه به صور تعيّنات ظاهر شد و مظاهر متكثّره پيدا آمد ، ناگاه آفتاب احديّت بر دل صاحب دولتى تافتن گرفت و صور تعيّنات را از نظر شهود وى مضمحل گردانيد ، همه را يكى ديد ، « گفت : ليس فى الدّار غيره ديّار ، بيت :\r\n صياد همو صيد همو دانه همو * ساقى و حريف و مى و پيمانه همو \r\nعجب كارى است « وسعني قلب عبدي ، و القلب بين إصبعين من أصابع الرّحمن » ، او در\r\n\r\n\r\n","description":"","footnote":"\r\n( 1 ) . كه ولىّ است ، مىرسد . قطب الاقطاب كه بالاترين آن‌ها در حضرت رسول اكرم صلّى اللّه عليه و آله موجود است ، از آن جهت كه خاتم اولياست ، نه از آن جهت كه خاتم انبياست ، و اين خاتميّت اولياء در تمام ائمّه عليهم السّلام دور مىزند و در نهايت به حضرت ولىّ عصر - عجّل اللّه تعالى فرجه الشّريف - كه خاتم اولياء است مىرسد و بعد از او كسى ديگر داراى چنين مقامى نخواهد بود ، مگر هنگامى رجعت ، كه اولياء مجدّدا به دنيا رجعت مىكنند كه در اين صورت هريك از آن‌ها در زمان رجعت خودشان خاتم اولياء همان عصر خواهد بود .\r\n","page_name":" 185 ","page_number":185},
  {"content":"\r\n\r\nدل و دل در قبضهء او ، مگر بر زبان ترجمان اين معنى رفته است ؛ نظم :\r\n گرچه در زلف توست جاى دلم * در ميان دل حزين منى\r\nتا بدانى كه از لطافت خويش * هم تو دربند زلف خويشتنى \r\nهمه دربند خود بود ؛ پرواى غير ندارد » ؛ زيرا كه غير نيست ؛ « جز در خود نگنجد ؛ يگانگى جز در يگانگى قرار نگيرد ؛ فردانيّت » كه وحدت حقيقى حقّ است - سبحانه - « جز در وحدانيّت » كه وحدت مجموعى دل است « آرام نيايد ؛ از اين حرف ، حقيقت دل معلوم توان كرد » و آن برزخى است جامع ميان حقايق الهى و كيانى ؛ و برزخ زايد نيست بر طرفين خود چنان‌كه از لوازم برزخيّت است « و كم كسى داند ، صاحب‌دلى [ از مناجات خود چنين 
  ] خبر داد [ و احوال و كيفيّت و كميّت وقت را بر اين رسم نهاد 
  ] ؛ رباعى :\r\n گفتم كه كه رايى تو بدين زيبايى * گفتا : خود را كه خود منم يكتايى\r\nهم عشقم و هم عاشق و هم معشوقم * هم آينه هم جمال هم بينايى » . \r\n\r\n","description":"","footnote":"","page_name":" 186 ","page_number":186},
  {"content":"\r\n\r\n\r\nلمعهء بيستم در بيان تقسيم صفات به وجودى و عدمى و اضافت صفات وجودى به معشوق و صفات عدمى به عاشق و تحقيق معنى فقر و بيان مراتبش و بيان \" الفقر سواد الوجه فى الدارين \" و ترجيح فقر بر غنا\r\n« عشق » يعنى نسبت محبت كه طالب طرفين و معشوق است ، « سلطنت و استغنا به معشوق داد » نه به عاشق « مذلّت و افتقار به عاشق » نه به معشوق ، زيرا كه عاشق را از جهت عاشقى ناچار است از شعور به جمال معشوق و ميل به آن و طلب وصول به آن و رفع موانع از وصول و استمرار وصول بعد الحصول و دفع قوادح در آن ، و اين همه افتقار است و افتقار مايه مذلّت ؛ و امّا معشوق اگرچه در اتصاف به صفت معشوقى محتاج است به عاشق ، امّا شايد كه وى را شعور به آن نباشد و اگر باشد طالب وجود و بقاى آن نباشد ؛ پس وى را - من حيث هو معشوق - هيچ نوعى حاجتى كه موجب تذلّل باشد نيست ، و اگر وى را فرضا شعور به صفت معشوقى باشد و ابقاى آن را خواهد و در ميل به ابقا مذلّتى كشد ، از آن حيثيّت ، وى عاشق خواهد بود نه معشوق و آن مذلّت از جهت عاشقى خواهد كشيد نه از جهت معشوقى .\r\nو چون اين را دانستى كه مذلّت لازم عاشقى است نه معشوقى بدان كه : « عاشق ،\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nمذلّت از عزّت عشق » يعنى غلبه و استيلاى وى ، « كشد نه از عزّت معشوق » يعنى غلبه و استيلاى وى ؛ « چه بسيار باشد كه معشوق ، بنده [ و مملوك عاشق 
  ] بود » در حديث قدسى واقع است : \" يا عبادى اشتقت اليكم \" و شكّ نيست كه مملوك را هيچ نوع غلبه و استيلا نيست بر مالك خود .\r\n« و على كلّ حال » خواه معشوق مالك بود و خواه مملوك « غنا صفت معشوق آمد و فقر صفت عاشق ؛ پس عاشق » وقتى كه از ممكنات مقيّده باشد و معشوق ، حقيقت مطلقه كه در جميع اشيا ظهور دارد و هنوز عاشق به كمال فقر متحقّق نشده باشد ، « فقيرى بود كه يحتاج الى كلّ شىء و لا يحتاج اليه شىء : او به همه [ اشياء 
  ] محتاج بود و هيچ‌چيز به دو محتاج نى » يعنى در نظر شهود وى ؛ زيرا كه مىشايد كه كسى كه به چنين فقرى متحقّق شده باشد محجوبان وى را محتاج اليه توهّم كند .\r\nاما آنكه او به همه محتاج بود ، جهت آن بود « كه نظر محقّق بر حقيقت اشياء آيد » و هو الوجود الحقّ سبحانه ؛ امّا در پس پردهء اشياء و همه اشياء را مظاهر آن بيند ؛ پس « در هرچه نظر كند رخ او بيند ، لاجرم بر همهء اشياء محتاج بود كه \" الفقر احتياج ذاتىّ من غير تعيّن حاجة \" » و معنى احتياج ذاتى آن است كه وصف ذات فقير بود ، بىانضمام امرى ديگر به وى ، و معنى عدم تعيّن حاجت ، آن است كه چون قبلهء طلب وى ، حقيقت مطلقه است و آن را به هيچ خصوصيّتى از خصوصيّات تعيّنات اختصاصى نى ، پس نسبت همه به آن فقير برابر بود ؛ پس به همه - از جهت ظهور آن حقيقت - محتاج بود و خصوصيّت هيچ تعيّن را در آن احتياج مدخلى نبود .\r\n« و امّا آنكه هيچ‌چيز » از موجودات عينى در نظر شهود وى ، « به دو محتاج نبود ، سبب آن است كه » موجودات را « احتياج به موجود تواند بود و عاشق را در حال تجريد » كه قطع علايق ظاهرى است ، « و مقام تفريد » كه قمع عوايق باطنى است ، « خلعت هستى و توابع آن » از صفات و افعال و آثار « كه نزد او امانت بود به حكم  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  « 1 » به معشوق باز گذاشته است و او به سر خرقهء نايافت خود » در خارج\r\n\r\n\r\n","description":"","footnote":"\r\n( 1 ) . نساء ( 4 ) آيهء 58 .\r\n","page_name":" 188 ","page_number":188},
  {"content":"\r\n\r\nكه مرتبهء ثبوت وى است در علم ، « رفته و هو \" الآن مع اللّه كهو في الأزل \" حال او آمده » و از خود جز عين ثابته باز نيافته ؛ زيرا كه در ازل جز عين ثابته نبود .\r\n« در چنين حال هيچ‌چيز » در نظر شهود او ، « به دو محتاج نتواند بود » ؛ زيرا كه انجاح مطالب و قضاى حاجات موجودات ، جز از موجود نتواند بود ، و وى در نظر خود به عدم ، يعنى عين ثابته خود بازگشته و از خلعت وجود عارضى منخلع شده است ، و اما چون از وى عين ثابته باقى مانده است ، به احتياج موصوف تواند شد ؛ زيرا كه عين ثابته ، به وجود و توابع آن محتاج است .\r\n« و در فقر مقامى است كه فقير » چنان‌كه هيچ‌چيز در نظر شهود وى به وى محتاج نتواند بود وى « نيز به هيچ‌چيز محتاج نشود ، چنان‌كه آن فقير گفت : \" الفقير لا يحتاج إلى اللّه \" ؛ زيرا كه احتياج صفت موجود باشد » - علما أو عينا - « و فقير چون در بحر نيستى غوطه خورد » نه در عين وجود دارد و نه در علم ثبوت « 1 » ؛ زيرا كه حينئذ عين ثابتهء خود را از جملهء تجلّيات حقّ داند به صور قابليّات ؛ پس وى نيز از جملهء اسماء حقّ باشد و به فقير مضاف نگردد ، لاجرم « احتياجش نماند » ؛ زيرا كه احتياج را لااقل ثبوت در علم مىبايد و آن نيز از اين فقير مرتفع شده است ؛ « فقرش تمام شد » ؛ زيرا كه هيچش نماند ، تا غايتى كه احتياج كه سرمايهء فقر وى همان بود هم نماند .\r\n« \" و إذا تمّ الفقر فهو » أي من تمّ فقره « اللّه \" » « 2 » ؛ زيرا كه الشيء إذا جاوز حدّه انعكس ضدّه أي انقلب إلى ضدّه ، فقوله \" ضده \" منصوب على نزع الخافض أو قوله : \" انعكس \" فيه معنى الصيرورة ؛ يعنى چون صفت فقر از حدّ خود درگذرد ، به ضدّ خود كه غناست منقلب گردد و غنى مطلق حضرت حقّ است - سبحانه - و تحقيقش آن است كه چون فقير به كمال فقر متحقّق گردد ، چون به وجود عينى خود نگرد ، وجود حقّ را\r\n\r\n\r\n","description":"","footnote":"\r\n( 1 ) . كه مرحله ثبوت ماهوى است .\r\n( 2 ) . ظاهر كلام متناقض مىنمايد ؛ چرا كه فقر مقام نيستى است و فقير در بحر نيستى غوطه‌ور است و حال او ، حال نياز و استغناست و چون طلب غنى مىكند ، پس عين نياز است علما أو عينا و اين محقّق نگردد الّا با غوص در بحر هستى و بحر غنى فهو اللّه تعالى اسمه ؛ پس فقير را استغنايى است از غنىّ بالذّات و چون طلبش صرفا از اوست ؛ پس او فقير نيست بلكه غنى است .\r\n","page_name":" 189 ","page_number":189},
  {"content":"\r\n\r\nبيند منصبغ به احكام عين ثابتهء خود ، و چون به عين ثابته نظر كند هم وجود حقّ را بيند ، بلكه همه را عين حقّ بيند ؛ پس هر چيز را كه پيش از اين توهّم كرده بود اكنون همه را حقّ بيند - سبحانه .\r\n« و اللّه تعالى در هيچ‌چيز به هيچ‌چيز » كه به سمت غيريّت موصوف باشد ، « محتاج نيست » ؛ اگر احتياجى هست بعضى از اسماء راست به بعضى ديگر ، و الاسم عين المسمّى ، « بيت :\r\n هيچ باشى چو جفت فردى تو * همه باشى چو هيچ گردى تو » \r\nيعنى چون جفت فرد باشى و خود را در برابر وى وجود اثبات كنى كه شفع‌كننده وجود وى باشد ، هيچ باشى ؛ زيرا كه تو را به خود وجودى نيست و در حقّ نيز فانى نشده‌اى تا وى به جاى تو بنشيند ؛ اما چون به فناى در وى هيچ گردى وى به جاى تو بنشيند ؛ هرچه مضاف به وى باشد به تو مضاف گردد ، پس آن وقت همه باشى .\r\n« پس رتبت فقيرى كه لا يحتاج إلى اللّه ، عالىتر آمد از منزلت فقيرى كه يحتاج إلى كلّ شىء و لا يحتاج إليه شىء ؛ چه آنكه محتاج است به همه اشياء مطلوب را ، پس پرده اشياء مىبيند » و از هستى وى نيز چيزى باقى مانده است كه ثبوت در علم است كه صفت احتياج به اشياء به وى قائم است ؛ « و آنكه در خلوتخانهء نابود » - علما و عينا - « با يافت و نايافت بساخت فهو كما قال اكمل الدّين ، جنيد : \" الفقير لا يفتقر إلى نفسه و لا إلى ربّه \" [ و قال الجريرى : الفقير عندي من لا قلب له و لا ربّ 
  ] و در اين حال كه فقير از سر وجود خود برخاست و با عدم خود بساخت ، اگر به چشم خود » - نه به بصر حقّ - « نظر به جمال دوست » كه آينهء وى است ، « كند ، عكس ظلمت نابود خودش در نظر آيد ؛ خود را بيند به رقع \" سواد الوجه فى الدّارين » « 1 » أى فى دار الوجود و العدم « بر روى افكنده ، نه در سراى\r\n\r\n\r\n","description":"","footnote":"\r\n( 1 ) . در اصطلاح صوفيه ، فقر عبارت از فناء فى اللّه است و اتّحاد قطره با دريا و اين نهايت سير و مرتبهء كاملان است .\r\n « سواد الوجه فى الدارين درويش * سواد اعظم آمد بىكم‌وبيش » \r\nو آنچه فرموده‌اند : \" الفقر سواد الوجه فى الدارين \" عبارت از آن است كه سالك بالكليّه فانى فى اللّه شود ، به حيثيّتى كه -\r\n","page_name":" 190 ","page_number":190},
  {"content":"\r\n\r\nوجود » يعنى وجود عينى ؛ « خود را نورى بيند كه بدان نور سفيد روى گردد و نه در سراى عدم » يعنى عالم اعيان ثابته ؛ « ظهورى كه از سيه‌رويى خلاص يابد » . سؤال ، اگر كسى گويد كه چون به فقيرى چنين ، هيچ‌چيز مضاف نيست ، شيخ مصنّف چرا گفت : \" اگر به چشم خود نظر كند \" ؛ جواب گوييم كه ، در نظر شهود آن فقير ، هيچ‌چيز به وى مضاف نيست نه فى نفس الأمر ؛ پس مىتواند بود كه چيزى به وى مضاف باشد ، اما از نظر شهود وى برخاسته باشد ؛ پس ملاحظهء وى ، آن اضافت را منافى فقر است نه نفس اضافت « كاد الفقر ان يكون كفرا \" « 1 » ، بيت :\r\n در مذهب ما سواد اعظم * آنست كه سواد فقر پوشند \r\nو همانا كه اين اشعار به آن است كه قوله عليه السّلام : \" عليكم بالسّواد الاعظم \" تحريض بر تحصيل اين مقام است به لسان اشارت « توانگر غالبا در غايت قرب » به حسب ظاهر به سبب تلبّس وى به مقرّبات ، « بعيد بود » به حسب معنى ؛ زيرا كه سرمايهء قرب فناء است و آن با ملك و اضافات جمع نشود الّا نادرا در بعضى كمّل ، و شيخ مصنّف غالبا\r\n\r\n\r\n","description":"","footnote":"\r\n- او را در ظاهر و باطن و در دنيا و آخرت وجود نماند و به عدم اصلى ذاتى ، راجع گردد و اين است فقر حقيقى و از اين جهت فرموده‌اند كه : \" إذا تمّ الفقر فهو اللّه \" ؛ زيرا اين مقام اطلاق ذات حقّ است و اينجا غير ، اعتبارى گنجايى ندارد و مجمع اضداد و تعلّق اطراف ، عبارت از اين مرتبه است و اين سواد الوجه ، سواد اعظم است ؛ زيرا سواد اعظم آن است كه هرچه خواهند در او باشد و هرچه در تمامت مراتب موجودات مفصّل است در اين مرتبه ، مجمل است \" كالشّجر فى النواة \" و مجموع عوالم ، تفصيل اين مرتبه‌اند و هيچ شيئى بيرون از اين مرتبه نيست ، و اين سخن كه گفته شد ، بىكم‌وبيش بيان واقع است و اعلى از اين مرتبه نيست و سالك تا به نيستى تمام ، كه فناء مطلق است ، متحقّق نگردد به هستى مطلق ، كه بقاء باللّه است ، متحقّق نمىتواند شد ؛ پس سواد الوجه كه فناء بالكليّه است ، سواد اعظم باشد كه بقاء باللّه است ، و نيستى از خود ، عين هستى به حقّ است و نيستى مطلق در هستى مطلق نموده مىشود و اين مرتبه غير از انسان كامل ، هيچ موجود ديگر را ميسّر نيست ، از اين جهت است كه انسان كامل ، اكمل همه موجودات است و سبب ايجاد عالم شده . براى اطلاع بيشتر ر . ك : شرح گلشن راز ، ص 99 .\r\n( 1 ) . اشاره است به حديث نبوى كه فرمود : « الفقر على ثلاثة أصناف : فقر إلى اللّه دون غيره ، و فقر إلى اللّه مع غيره ، و فقر إلى الغير دون اللّه » ؛ و قد اشار النّبىّ صلّى اللّه عليه و آله إلى الأوّل بقوله ، \" الفقر فخري \" و إلى الثاني » ، \" كاد الفقر أن يكون كفرا و إلى الثالث \" ، الفقر سواد الوجه في الدّارين ؛ و قال الشيخ نجم الدين الكبرى : هنا هو معناه الظاهر المتعارف بين العامّة لا الّذي هو مصطلح الصوفيّة فإنّ السواد الوجه في الدارين عندهم هو الفناء بكلّية ، بحيث لا يبقى لصاحبه وجود لا ظاهرا و لا باطنا و لا دنيا و لا آخرة و هو الفقر الحقيقى ، كما صرّح به العارف الكاشي في الاصطلاحات هو المذكور في المجلّد الأوّل من الكشكول ، و لا يخفى أنّه حمل كلام النبوي على هذا المعنى بأن يكون المراد بالفقر الكمال ، كما هو سواد الوجه في الدارين » . ر . ك : أصول العشرة ، ص 129 .\r\n","page_name":" 191 ","page_number":191},
  {"content":"\r\n\r\nبراى اين گفت .\r\n« و درويش در غايت بعد » به حسب صورت از جهت تلبّس وى به مبعدات ، « قريب » ؛ زيرا كه موانع مرتفع است و خالى بودن وى از اضافات ممدّ و معاون وى در تحقّق به قرب . « عربية :\r\n متى عصفت ريح الولا قصفت أخا * غناء و لو بالفقر هبّت لربّت » \r\nيعنى هرگاه كه به جهد باد حقيقت عشق در هم شكند توانگر را به همه اضافات و تعلّقات ، و اگر آن باد بر درويشى وزد كه از آن اضافات و تعلّقات رسته باشد ، هرآينه وى را پرورش دهد در آن صفت فقر و به كلّى از خودش بستاند و به مقام يگانگى برساند ، بيت :\r\n ز بادى كو كلاه از سر كند دور * گياه آسوده باشد ، سرو رنجور \r\n« دانى چه مىگويد ؟ مىگويد : اگر توانگرى و درويشى قصد عالم عشق كنند ، مثلا در دست توانگر چراغى بود افروخته و در دست درويش هيزمى نيم‌سوخته ، نسيمى كه از آن عالم » يعنى عالم عشق ، « بوزد ، چراغ توانگر را بنشاند و هيزم درويش را برافروزاند ؛ پس به چوگان \" أنا عند المنكسرة قلوبهم \" بردند شكستگان از اين ميدان گوى » .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nلمعهء بيست و يكم در بيان آنكه عاشق مىبايد كه از غرض پاك شود و طلب و ارادات خود را از ميان بردارد و به مراد معشوق نگرد اما ميان مرضى و نامرضى فرق كند\r\n« عاشق بايد كه بىغرض با معشوق صحبت دارد » ؛ زيرا كه چون صحبت عاشق با معشوق بنا بر غرضى باشد به حقيقت معشوق وى آن غرض بود نه معشوق ؛ « خواست از ميان بردارد و كار به مراد او گذارد » چنان‌كه گفته‌اند : \" الإرادة ترك الإرادة \" ، و الّا عاشق مراد خود باشد نه عاشق او « و ترك طلب گيرد » . شيخ ابو الحسن شاذلى گويد در مناجات خود : \" تلطّفت بي حتّى علمت أنّ طلبي لك جهل ، و لغيرك كفر ، فأجرني من الجهل ، و اعصمني من الكفر \" .\r\n« چه طلب عاشق سدّ راه اوست » او وصول به معشوق همچنان‌كه معشوق است ؛ « زيرا كه هر مطلوب كه از پس طلب يافت شود ، به قدر حوصلهء طالب باشد » و مرتبهء معشوق از آن برتر است كه حوصلهء هيچ طالبى گنجايى وى داشته باشد .\r\n« فىالجمله ترك طلب و مراد خود گيرد و كار با مراد او گذارد ، و هرچه در عالم واقع شود » چون بر حسب ارادت معشوق است ، « مراد خود انگارد تا آسوده و شادمان بماند ؛ بيت :\r\n تا ترك مراد خود نگويى صد بار * يك‌بار مراد در كنارت نايد \r\n\r\n","description":"","footnote":"","page_name":" 193 ","page_number":193},
  {"content":"\r\n\r\nو اگر واقع نامرضى باشد » از جهت عدم موافقت با حكم و امر معشوق ؛ زيرا كه مراد اگر موافق امر ايجابى باشد ، چنانچه موافق امر ايجادى است ، آن را مرضى گويند و الّا غير مرضى ، پس رضا همان ارادت است ، ليكن به شرط آنكه ارادت ، موافق امر ايجابى باشد « در دفع و تغيير آن » واقع نامرضى ، « چندان‌كه تواند جهد كند ، باشد كه واقع » بعد از اين جهد كردن ، « تغيير آن نامرضى باشد و محبوب ، آن تغيير را خواسته باشد » و اگر عارف كامل نيز داند كه محبوب تغيير آن نخواسته است و واقع آن نامرضى خواهد بود ، مىبايد كه در تغيير آن كوشد - عبودية و امتثالا لامر محبوبه - زيرا كه مقصود كامل ، امتثال امر است نه تغيير آن .\r\n« و اگر محبّ مكاشف بود ، چنان‌كه در هر صورتى روى دوست عيان بيند » و در همه صور فاعل او را دان ، « بايد كه نامرضى اگرچه وجه او بيند » و مؤثر در آن او را داند ، « رضا ندهد ؛ چه وجه او » يعنى وجه حقّ ، « در نامرضى ، آنست كه » اگرچه آن نامرضى به ارادت وى است ، امّا موافق امر و حكم وى كه امر ايجابى است ، نيست پس به آن « راضى نيست ؛ قال تعالى :  وَ لا يَرْضى لِعِبادِهِ الْكُفْرَ  « 1 » » . كفر در كافر اگرچه به ارادت و ايجاد اوست ، اما موافق امر ايجابى نيست ؛ زيرا كه همهء كافران مأمورند به ايمان پس مرضى نباشد ، پس مىبايد كه مرضى بنده نيز نباشد ؛ اگر كسى گويد كه شكّ نيست كه نامرضى مقتضى حقّ است و رضا به قضا واجب ، گوييم : فرق است ميان رضا به قضا و رضا به مقتضى ، مىشايد كه رضا به قضا باشد و به مقتضى نه .\r\n« محبّى كه » از مقام \" كنت سمعه و بصره \" ، « حقّ را به حقّ بيند و عالم را همه » صور تجلّيات « حقّ بيند ، بر منكرات انكار كند به حق » نه به خود ؛ زيرا كه حقّ وى را به آن انكار فرموده است و اگر نه همه در نظر وى معروف است ، « و بر حقّ » ؛ زيرا كه فاعل آن منكر در نظر شهود وى يكى از مظاهر حقّ است ، « و براى حقّ » نه براى حظّ نفس خود ؛ « و حجّتش » در اين انكار « قائم بود ؛ چه در هرچه شرعا حرام است ، جمال حقّ نبيند » بلكه\r\n\r\n\r\n","description":"","footnote":"\r\n( 1 ) . زمر ( 39 ) آيهء 7 .\r\n","page_name":" 194 ","page_number":194},
  {"content":"\r\n\r\nجلال و قهر وى بيند ، « لاجرم از آن اجتناب نمايد ، بلكه در آن طبعا رغبتش نبود » ؛ زيرا كه اجتناب از مظاهر قهر و سخط طبع وى شده است .\r\n« اينجا شبه‌اى زحمت مىدهد كه چون او » يعنى محبّ مكاشف ، « محكوم تجلّى است و تجلّى همه اشياء را » - خواه مظاهر جمالى باشند و خواه جلالى - « شامل است ، تجلّى را » وقتى كه در امرى نامرضى باشد ، « از نظر خود چون دفع توان كرد ؟ » به آن معنى كه بر آن نامرضى كه تجلّى در آن واقع شده است انكار آرد و در تعبير آن كوشد ؛ « گوييم :\r\nتجلّى » كه كمال ظهور و وضوح حقّ است ، بر متجلّى له به جهت تصفيهء محل ، « دو گونه است : تجلّى ذات » كه انكشاف ذات است بىملاحظهء اسماء و صفات « و تجلّى اسماء و صفات » كه انكشاف ذات است متلبّس به اسماء و صفات .\r\n« تجلّى ذات را » - لقوّته و استيلائه على المتجلّى له - « دفع نتوان كرد » و از احكام آن اعراض نتوان نمود .\r\n« امّا در تجلّى اسماء و صفات » ، چون قوّت تجلّى نه در آن مرتبه است كه متجلّى له را قوّت تميّز و تصرّف بماند ، « تجلّى قهرى « 1 » را از تجلّى لطفى « 2 » جدا توان ساخت و آن را به تجلّى لطفى دفع توان كرد ؛ در هرچه نامشروع است نشان قهر و جلال بيند و در هرچه مرضى بود ، نشان لطف و جمال يابد » از مظاهر قهر بگريزد و در مظاهر لطف آويزد ، و از اسم و صفتى كه بر مظاهر قهر حاكم است ، پناه گيرد به اسم و صفتى كه بر مظاهر لطف حاكم است ؛ « پس اينجا » يعنى در تجلّيات صفات ، گويد : « أعوذ برضاك من سخطك » معوّذ به رضا را دارد و معوّذ منه سخط را « و در تجلّى ذاتى گويد : « اعوذ بك منك » معوّذ به و معوذ منه يكى را بيند ؛ « بيت :\r\n از تو به تو گر در نگريزم چه كنم * پيش كه روم قصّه به دست كه دهم ؟ » . \r\n\r\n\r\n","description":"","footnote":"\r\n( 1 ) . تجلّى قهرى ، مظهر اسماء و صفات جلاليّه حقّ - تبارك و تعالى - است و تجلّى به اسم قهّار و ديگر اسماء و صفات مناسب اين اسم مىباشد .\r\n( 2 ) . تجلّى لطفى ، از مظاهر اسماء و صفات لطفيه و جماليهء حقّ - تبارك و تعالى - است و او به اسم جميل بر اشياء تجلّى مىكند .\r\n","page_name":" 195 ","page_number":195},
  {"content":"\r\n . \r\n","description":"","footnote":"","page_name":" 196 ","page_number":196},
  {"content":"\r\n\r\n\r\nلمعهء بيست و دوم در بيان سرّ تكليف عاشق سالك به اشتغال وى به صور افعال و اعمال ، از مجاهدات صورى و معنوى و احتجاب وى به آن‌ها ، از شهود عين جمع كه بعدى كه مراد محبوب است عبارت از آن است و در تحقيق معنى قرب در عين بعد كه مترتّب بر آن تكليف است\r\n« شرط عاشق آن است كه هرچه دوست ، دوست دارد » يعنى مرضى وى بود ، « او نيز دوست دارد » و مرضى وى بود ، « اگر همه به دو فراق بود » يعنى بعد و فراق عاشق از شهود عين جمع و استهلاك در آن به اشتغال به صور عبادات و طاعات ؛ « و غالبا محبوب بعد و فراق محبّ خواهد » و غالبا براى آن گفت ، تا مغلوبان و مجذوبان مستهلك در عين جمع بيرون روند كه ايشان در اين حكم داخل نيستند ، « تا از جفاى او » يعنى از جفاى محبوب و حجابيّت وى مر شهود حقيقت مطلقه عشق را ، « در پناه عشق » و شهود او - بوحدته و اطلاقه - « گريزد » تا چنانچه افناى وى كرده است - بالكليّة ذاتا و صفة حتّى عن نظره و التفاته الى نفسه - همچنين وى را فانى گرداند از نظر و التفات به معشوق - بل عن العشق ايضا و هى الّتى تسمّى الحيرة العظمى المضافة الى اكابر الاكابر .\r\n« النّار سوط يسوق أهل اللّه إلى اللّه » اشارت به چنين چيزى تواند بود ؛ يعنى بعد و\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nفراق از مرتبهء شهود حقيقت مطلقه به ارتكاب فرائض و نوافل عبادت ، تا وسيلهء آن شود تازيانه‌اى است كه مستأهلان تحقّق به آن شهود را مىراند و مىرساند ؛ « پس » چون بعد و فراق مستتبع چنين قرب و وصالى است ، « محبّ را بعد دوست بايد داشت و تن به فراق در داد » باشد تا به چنين قرب و وصالى برسد « و معنى اين ، آن است كه ؛ عربيّة : « 1 » أريد وصاله » - أى باستهلاكي في شهود الجمع - « و يريد هجري » بردّي إلى وادي الفرق ، « فأترك ما أريد لما يريد » لأصل بذلك الترك إلى جمع الجمع .\r\n« اما فراق را بعينه دوست ندارد » يعنى صور عبادات را كه سبب بعد وى است از عين جمع بعينه دوست ندارد ؛ چون عابدان كه قبلهء توجه ايشان عبادات و نتايج آن است از لذّات و شهوات بهشت ؛ زيرا كه اين همه حجاب است ، « بلكه از آن روى دوست دارد كه محبوب ، محبوب است » ؛ زيرا كه از اين جهت محبّت آن‌ها عين محبّت محبوب است ، « و كلّ ما يفعل المحبوب محبوب ، مسكين چه كند جز اينكه گويد ؛ بيت :\r\n خواهى به فراق كوش خواهى به وصال * من فارغم از هر دو ، مرا عشق تو بس » \r\nيعنى خواه مرا در وادى فراق دار ، و خواه در بحر جمع ، من فارغم از خصوصيت هريك و به هيچ‌يك مقيّد نيستم ؛ مرا شهود وحدت مطلقهء تو كه نه در صورت فرق از آن خالىام و نه در صورت جمع از آن عارى ، بس است .\r\n« بلكه بايد كه فراق را دوست‌تر از وصال دارد ، و بعدش خوش‌تر از قرب آيد ؛ چون داند كه دوست ، آن دوست مىدارد ، خود بعدش مقرّب‌تر بود از قرب و هجرش سودمندتر از وصال ، زيرا كه در قرّب و وصال ؛ به صفت مراد خود است و در بعد و فراق به صفت مراد محبوب » و همانا كه بنا بر همين بوده است آنچه از سرّ ارباب ولايت ، حضرت امير المؤمنين علىّ - صلوات اللّه عليه - منقول است كه : \" اگر خداى تعالى مرا مخيّر گرداند ميان مسجد و بهشت ، من مسجد را اختيار كنم نه بهشت را \" ؛ « بيت :\r\n هجرى كه بود مراد محبوب * از وصل ، هزار بار خوش‌تر \r\n\r\n\r\n","description":"","footnote":"\r\n( 1 ) .\r\n « أريد وصاله و يريد هجري * فأترك ما أريد لما يريد » . \r\n","page_name":" 198 ","page_number":198},
  {"content":"\r\n\r\nعربية :\r\n لانّى فى الوصال عبيد نفسى * و فى الهجران مولى للموالى\r\nو شغلى بالحبيب بكلّ وجه * احب الى من شغلى بحالى » \r\nيعنى بعدى كه مراد محبوب است پيش من خوش‌تر است از قربى كه مراد من باشد ؛ زيرا كه وقتى كه در قربىام كه مراد من است ، بندهء حقير ذليل نفس خودم كه در تحصيل مراد وى ايستادگى مىنمايم ، و در بعدى كه مراد محبوب باشد ، خواجه‌ام مر خواجگان را ؛ زيرا كه حينئذ بندهء خواجه‌ام و به تحصيل مراد خواجه ، قيام مىنمايم كه همهء خواجگان بندهء بندگان وىاند ، و مشغولى من به محبوب من و در بندگى وى ايستادگى نمودن به هر وجه كه باشد دوست‌تر است به من از شغل من به حال نفس و مراد وى دادن ، و اگرچه اين حال بر نفس گران است ، اما چه توان كرد حكم عشق اين است ؛ بيت :\r\n مگس قند و پروانه آتش گزيد * هوس ديگر و عاشقى ديگر است \r\n« و اگر محبّى باشد كه » از مقام \" كنت سمعه و بصره \" ، « محبوب صفت او شده باشد » و آن خصوصيّت تعلّق به صفتى دون صفتى نمىدارد و بعد و محبّت ، هر دو صفت محبّند پس عين حقّ باشند ؛ پس محبى « اگر بعد را دوست داشته باشد محبوب را » كه به صورت صفت بعد ظاهر شده ، « به محبوب » كه به صورت صفت محبّ برآمده ، « دوست داشته باشد و اين غايت وصل بود در عين بعد » ؛ زيرا كه بعد از جهت صدق معنى خود مقتضى مفارقت است و از آن جهت كه وى صفت محبّ است و صفات محبّ عين محبوب ، غايت وصل است .\r\n« و هركس راه اينجا نبرد ؛ » اين سخن خالى از خفايى نيست ؛ زيرا كه عينيّت صفات محبّ با محبوب در صفات وجودى راست است ؛ زيرا كه هرچه به وجود متصف است - چه در عين و چه در علم و چه از ذوات و چه از صفات - از قبيل صور تجلّيات وجود حقّ است ، امّا در صفات اعتبارى نسبى چون قرب و بعد مثلا عينيّت مشكل\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nمىنمايد ؛ زيرا كه آن صفات را در عين و علم وجودى نيست ، پس چون آن را از قبيل صور تجلّيات وجود حقّ توان داشت ؟ اللّهمّ مگر گويند كه آن صفات اگرچه فى نفسه به وجود متّصف نيستند ، اما به وجود و ثبوت مر موصوفات خود را متّصفند ، و فرقى ظاهر است ميان اين نوع صفات و ميان معدوماتى كه نه فى حدّ ذاته موجودند و نه مر غير را ثابت .\r\n« بدان كه موجب بعد ، اوصاف محبّ است » كه ما به الامتياز است ميان وى و ميان محبوب ، « و اوصاف او عين محبوب به مقتضاى \" كنت سمعه و بصره \" كه اشارت به قرب نوافل است ، لاجرم مىگويد : \" اعوذ بك منك \" يعنى پناه مىگيريم به تو كه به صورت من برآمده‌اى ، و پناه مىگيريم از تو كه عين اوصاف منى ؛ آن اوصافى كه ما به الامتياز است ميان من و تو و موجب بعد من است از تو ؛ پس عائذ و ما يعاذ به و ما يعاذ منه همه تو باشى ، « تا بدانى كه ، بيت :\r\n دامنش چون به دست بگرفتم * دست او اندر آستين ديدم \r\nچگونه باشد » ؛ زيرا كه معنى بيت قياس بر \" اعوذ بك منك \" ، آن مىشود كه در وقت پناه گرفتن به وى چون دامنش را به دست بگرفتم ، دست او را در آستين خود ديدم و در آستين من جز دست من نبود ؛ پس دست من دست او باشد ، يا خود دست او در آستين او ديدم كه آن دست من است ؛ زيرا كه دست او در آستين دست من است و بر هر تقدير دامن‌گير او دست او باشد ، پس عائذ و ما يعاذ به وى باشد .\r\n« پس بر اين قياس گويى : لا احصى ثناء عليك أنت كما اثنيت على نفسك » يعنى ثنا نمىگويم بر تو ، تو همچنانى كه ثنا مىگويى بر خود در من ، پس در اين ثناء ، من چون زبانم تو را و تو به من ثناگويى بر خود ، پس ستاينده و ستوده شده ، هر دو تو باشى ، چنان‌كه در \" اعوذ بك منك \" عائذ و ما يعاذ به و منه همه تو بودى .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nلمعهء بيست و سوم در بيان كمال تجريد و تفريد عاشق و انقطاع او از همه حتى كه از معشوق نيز و تحقيق وحدت ذاتى عشق\r\n« عشق » يعنى حقيقت مطلقه به تجلّى ذاتى خود ، يا نسبت محبّت ، « آتشى است كه چون در دل افتد ، هرچه در دل يابد همه را بسوزد تا به حدّى كه صورت معشوق » - من حيث هو معشوق - كه مرتبهء نسب و اعتبارات است ، « نيز از دل محو كند » و جز نفس عشق هيچ نماند .\r\n« مجنون مگر در اين سوزش بود كه گفتند : \" ليلى آمد \" ؛ گفت : \" من خود ليلىام و سر به گريبان فراغت فروبرد \" ؛ ليلى گفت : \" سر بردار كه منم محبوب تو [ منم مطلوب تو 
  ] \" ، مصرع :\r\n\" آخر بنگر كه از كه مىمانى باز ؟ \" ، مجنون گفت : \" اليك عنّى فانّ حبّك قد شغلنى عنك \" يعنى دور باش از من كه دوستى تو مرا از تو فارغ گردانيد ؛ بيت :\r\n آن شد كه به ديدار تو مىبودم شاد * از عشق تو پرواى توام نيست كنون \r\nدر دعا ، مصطفى صلّى اللّه عليه و آله و سلم از اين مقام خبر داد كه : \" اللّهمّ اجعل حبّك احبّ الىّ من سمعى و بصرى \" ، گفت : \" اى آنكه بينايى و شنوايى من تويى \" ؛ بيت :\r\n خواهم كه كنى چنان به عشقم مشغول * كز عشق تو با تو هم نپردازم بيش \r\n« و اگر نظر بالاتر كنى » يعنى از محبّ ، نظر بر محبوب اندازى ، « اشارت \" فنسيهم » « 1 »\r\n\r\n\r\n","description":"","footnote":"\r\n( 1 ) . مأخوذ است از آيهء شريفهء 67 ، سوره توبه :  نَسُوا اللَّهَ فَنَسِيَهُمْ  .\r\n","page_name":" 201 ","page_number":201},
  {"content":"\r\n\r\nبا تو نمايد كه » چنان‌كه محبّ ، مغلوب عشق چگونه گردد و نسب و اعتبارات محبوبى از نظر شهود وى چگونه برخيزد ؟ همچنين « محبوب نيز مغلوب عشق چگونه گردد ؟ » و نسب و اعتبارات محبّى چگونه زائل شود كه تجلّى به صفت اطلاق و وحدت وقوع يابد نه به حسب نسب و اعتبارات محبّى ، و همانا كه مراد به نسيان محبوب مر محبّ را كه به اعتبار مقام جمع از آن مقدّس است ، مثل اين معنى تواند بود .\r\n« فهم من فهم و من لم يذق لم يعرف » يعنى اين سخن را كسى فهم كند كه اين معنى را چشيده باشد و به ذوق دريافته ؛ و اين اشارت به طرف افراط عشق و نهايت وى تواند بود كه كمال تمكّن عشق است در ولايت هستى مجازى عاشق و افناء او \" بالكلية ذاتا و صفة حتّى عن نظره و التفاته إلى نفسه بل عن نظره إلى المعشوق بل عن العشق أيضا و هي الّتي تسمّى الحيرة المضافة إلى أكابر الأكابر \" .\r\n« شرح اين رموز آن است كه نخست عشق » به صورت طلب و ارادت معشوق ، « سر از گريبان عاشق بر زند ، آن‌گاه » در لباس ارادت تجلّى به حسب اقتضاى طلب و ارادت محبّ ، « به دامن معشوق درآويزد و چون هر دو را به سمت دويى و كثرت » يعنى كثرت عاشقى و معشوقى ، « موسوم يابد » نخست روى هريك از ديگرى بگرداند ، « روى عاشق را از معشوق بگرداند » به آنكه نسبت معشوقى را از نظر شهود وى محو كند و وجههء طلب وى ، احديّت ذات را گرداند ، « و روى معشوق را از عاشق » بگرداند به آنكه نسب و اعتبارات محبّى را محو گرداند ، و ارادت وى به آنكه به صفت وحدت و اطلاق تجلّى كند نه به حسب نسب و اعتبارات محبّى انبعاث يابد ، و چون وجههء طلب محبّ احديّت ذات شود و ارادت محبوب به تجلّى ، به صفت وحدت انبعاث يابد ؛ « آن‌گاه لباس كثرت » يعنى محبّى و محبوبى ، « از هر دو بركشد و هر دو را به رنگ خود كه يگانگى صرف است برآرد ؛ بيت :\r\n اين همه رنگ‌هاى پرنيرنگ * خم وحدت كند همى همرنگ » \r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nلمعهء بيست و چهارم در بيان آنكه صفات وجودى كه عاشق راست ، در حقيقت آن صفات معشوق است و پيش عاشق امانت است و تحقيق آنكه تبادل ميان ايشان در صفات واقع است\r\n« طلب و جست‌وجوى عاشق » به حكم  يُحِبُّهُمْ وَ يُحِبُّونَهُ  « نمونهء طلب معشوق است ؛ خود هر صفت » از صفات وجودى « كه عاشق بدان متّصف شود ، چون : حيا و شوق و فرح و ضحك ، بل هر صفت » از صفات وجودى « كه محبّ بر آن محبول است ، به اصالت صفت محبوب تواند بود ، پيش محبّ امانت است » اگرچه از صفات نقص باشد ؛ زيرا كه آن نقص ، به اعتبار اضافت به ممكن است و به اعتبار اضافت به حقّ ، محض كمال و خير است و موجب ظهور صفات الهى و كمال معرفت و پيدايى ؛ بيت :\r\n پس بد مطلق نباشد در جهان * بد به نسبت باشد اين را هم بدان \r\n« او را » يعنى محبّ را « در آن صفات هيچ شركتى نيست ؛ چه مشاركت در صفات » مشاركتى حقيقى ، « دليل كند بر مباينت ذوات » مباينتى حقيقى ؛ زيرا كه شركت حقيقى را از دويى حقيقى چاره نيست « و در چشم شهود در همه وجود به حقيقت جز يك ذات\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nنتواند بود » اگرچه به حسب نمود متعدّد و متكثّر نمايد ؛ « بيت :\r\n اشيا اگر صدست و گر صد هزار و بيش * جمله يكى بود به حقيقت چو بنگرى » \r\nيعنى همه يكى بود هم از جهت حقيقت كه عين ثابته است و هم از جهت وجود و هم از جهت تعيّن ؛ زيرا كه عين ثابتهء اشياء ، همان حقيقت وجود است كه در حضرت علم به صور آن‌ها برآمده است و وجود اشياء ، نفس حقيقت وجود است كه به سبب اقتران به اعيان ثابته ، متعدّد و متكثّر گشته است و تعيّنات وجود آن اقتران ، صور شئون مستجنّه در غيب ذات است ؛ پس همه يكى باشد و از غير نشان نباشد ، و چون همه يكى باشد و صفات ايشان صفات آن يكى ، كه محبوب است ، « پس صفات ، جمله ، محبوب را باشد و محبّ را از خود هيچ صفتى وجودى نتواند بود ، عدم را صفت وجودى چگونه تواند بود ؟ اما اگر از راه كرم ، محبوب » به تجلّى وجودى يا تجلّى شهودى ، « در خانهء محبّ » يعنى عين ثابتهء وى به تقدير اوّل ، و دل صافىشدهء وى به تقدير ثانى ، « قدم نهد » و تجلّى كند « و خانه را به جمال خود منوّر كند و صاحب‌خانه را » كه محبّ است ، « به كسوت صورت » اسماء و صفات « خود مشرّف گرداند و خود را در لباس محبّ بر خود » در مرتبهء جمع يا فرق ، « جلوه دهد ، محبّ را در خود به غلط نبايد افتاد » و توهّم اتصاف خود به آن صفات را به خود راه نبايد داد ؛ « كه همه هيچند هيچ ، اوست كه اوست » .\r\n« شيخ الاسلام » ، ابو اسماعيل عبد اللّه الانصارى ، « گفت كه : حقّ تعالى خواست كه صنع خود ظاهر كند » تا مصنوعات مجالى اسماء و صفات او باشند ، « عالم را آفريد » ؛ زيرا مظاهر متفرقهء عالم مجالى ، اسماء و صفات اويند « و خواست كه خود را ظاهر كند » با حديث جمع كمالى ، « آدم را بيافريد » ؛ زيرا كه آدم مظهر كمالى جمعى واحدى - احدى است ؛ و در بعض نسخ اين بيت را الحاق كرده‌اند :\r\n « آن پادشاه اعظم در بسته بود محكم * پوشيد دلق آدم ناگاه بر در آمد » \r\n\r\n","description":"","footnote":"","page_name":" 204 ","page_number":204},
  {"content":"\r\n\r\n\r\nلمعهء بيست و پنجم در بيان تفرقه ميان علم اليقين و عين اليقين و حقّ اليقين و بيان مراتب عشق در اطوار\r\nبدان كه چون كسى چشم پوشاند ، علم وى به وجود آتش به دلالت حرارت بر وى ، علم اليقين است و چون چشم بگشايد و آتش را معاينه بيند ، عين اليقين است و چون در آتش افتد و ناچيز شود و صفات آتش از وى ظاهر شود ، چون : احراق و اشراق ، حقّ اليقين باشد .\r\n« محبّ » هرچند به دلالت آيات و آثار به علم اليقين ، وجود دوست و كمال وى مىدانست « خواست » كه بىوساطت آن‌ها « به عين اليقين ، جمال دوست بيند ؛ عمرى در اين طلب » به موجب  سَنُرِيهِمْ آياتِنا فِي الْآفاقِ  « سرگشته مىگشت تا كه » به موجب  وَ فِي أَنْفُسِهِمْ  « به سمع سر او ندا آمد ، بيت :\r\n كان چشمه كه خضر خورد از او آب حيات * در منزل توست ليك انباشته‌اى \r\nچون به عين اليقين ، در خود نظر كرد خود را » به اعتبار تعيّنى كه ما به الامتياز وى بود از ماعداى وى ، « كم يافت ، آن‌گاه كه » حجاب تعيّن مرتفع شد ، « دوست را بازيافت » و به عين اليقين مشاهده كرد ؛ « چون نيك نظر كرد خود ، عين او بود » ؛ زيرا كه مانع از آنكه خود را عين او بيند ، تعيّن او بود و آن مرتفع شده بود ؛ پس به حقّ اليقين\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nمتحقّق شد و « گفت :\r\n اى دوست تو را به هر مكان مىجستيم * هردم خبرت ز اين و آن مىجستيم\r\nديدم به تو خويش را تو خود من بودى * خجلت زده‌ام كز تو نشان مىجستيم » \r\nبيت اوّل ، اشارت به مشاهدهء آيات آفاقى است و آن مفيد علم اليقين است و بيت ثانى ، اشارت به عين اليقين و حق اليقين ؛ زيرا كه ديدن به وى دلالت بر آن مىكند كه اولا وى مشهود بود ، چون نور كه چون چيزى را به وى بينند اوّل وى مشهود شود و اين عين اليقين است ، و چون اين مشاهده مفضى به آن شود كه خود را وى بيند ، آن حق اليقين باشد .\r\n« اين ديده » كه به وى دوست را معاينه بيند ، « هر ديده‌ورى را حاصل است ، اما آن است كه از شدّت ظهور نمىدانند كه چه مىبينند » چون نور وقتى كه به وى اشكال و الوان بينند اولا ، وى ديده شود اما از وى غافل باشند تا غايتى كه بعضى از ارباب نظر انكار وجود وى كرده‌اند و گفته‌اند كه غير از الوان و اشكال امرى ديگر نيست كه مرئى شود .\r\n« در ذرّه » يعنى مورچه « كه از خانه به صحرا شود ، به ضرورت آفتاب را بيند اما نداند كه چه مىبيند ؛ عجب كارى همه به عين اليقين ، جمال دوست مىبينند ؛ چه در حقيقت جز احديّت مجرّد نيست ، اما نمىدانند كه چه مىبينند » يعنى ايشان را ادراك بسيط حاصل است ، و ادراك مركّب ، كه ادراك ادراك است ، مفقود ؛ « لاجرم لذّت نمىيابند ؛ لذّت آن يابد كه » حجاب تعيّن وى از نظر بصيرتش برخيزد و « به حقّ اليقين بداند كه چه مىبيند » حقّ را مىبيند در خلق « و به هرچه مىبيند » براى آنكه تا چنانچه خود را به تفاصيل شئون و صفات و اسماء در مرتبهء جمع و اجمال مىدانست ، در مرتبهء فرق و تفصيل نيز ببيند ؛ قوله تعالى  وَ لكِنْ لِيَطْمَئِنَّ قَلْبِي  « 1 » كه بر سبيل حكايت از ابراهيم عليه السّلام واقع\r\n\r\n\r\n","description":"","footnote":"\r\n( 1 ) . مأخوذ است از آيهء شريفه 260 سوره بقره :  وَ إِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى ؟ قالَ أَ وَ لَمْ تُؤْمِنْ ؟ قالَ بَلى وَ لكِنْ لِيَطْمَئِنَّ قَلْبِي . . .  .\r\n","page_name":" 206 ","page_number":206},
  {"content":"\r\n\r\nشده است « مگر اشارت به چنين يقينى » يعنى حقّ اليقين « بود ، اطمينان قلب و سكون نفس جز به حقّ اليقين حاصل نيايد » ؛ زيرا كه صاحب علم اليقين طالب آن است كه معلوم وى مشهود وى گردد ؛ پس بر آن علم اطمينان و قرار ندارد ؛ و صاحب عين اليقين طالب آن است كه در مشهود خود فانى شود و تعيّن وى مرتفع گردد و خود را عين وى داند و بيند ، پس به آن مشاهده اطمينان ندارد ؛ اما وقتى كه تعيّن وى مرتفع شد و مشهود وى به جاى وى بنشست و به حقّ اليقين متحقّق گشت ، اطمينان حاصل آمد و مرتبهء ديگر نماند در دانش كه طالب آن باشد .\r\n« از سهل بن عبد اللّه تسترى « 1 » ، پرسيدند كه : ما اليقين ؟ گفت : « اليقين هو اللّه » يعنى نهايت يقين كه حقّ اليقين است ، آن است كه همه ، حقّ بينى بلكه همه را حقّ بينى ، مصراع :\r\n \" خود را چو همه هستى مطلق بينى \" \r\n« تو نيز  وَ اعْبُدْ رَبَّكَ حَتَّى يَأْتِيَكَ الْيَقِينُ  « 2 » » أى اللّه بتجلّيه عليك و افنائك فيه ، « بيت :\r\n در اين ره گر به ترك خود بگويى * يقين گردد تو را كو تو ، تو اويى » \r\nبه ترك خود بگويى ، يعنى رفع تعيّن خود كنى و تو او شوى ؛ زيرا كه امتياز تو از وى جز به آن تعيّن نيست ، چون آن مرتفع شد تويى و اويى يكى گشت .\r\n\r\n\r\n","description":"","footnote":"\r\n( 1 ) . سهل بن عبد اللّه تسترى از طبقهء دوم و از بزرگان اين قوم و علماء اين طايفه است ؛ استاد وى ذو النون مصرى بود كه اين نيز از نزديكان جنيد بود ؛ سهل به سال 283 در 80 سالگى وفات يافت . ر . ك : نفحات الانس جامى ، ص 66 .\r\n( 2 ) . حجر ( 15 ) آيهء 99 .\r\n","page_name":" 207 ","page_number":207},
  {"content":"\r\n . \r\n","description":"","footnote":"","page_name":" 208 ","page_number":208},
  {"content":"\r\n\r\n\r\nلمعهء بيست و ششم در بيان كيفيت مراقبهء محبّ مر محبوب را و بيان احتياج هريك به آن ديگرى از حيثيّت محبيّت و محبوبيّت\r\n« محبّ چون خواهد كه مراقب محبوب باشد ، چارهء او آن بود كه محبوب را به هر چشمى » - خواه بصر و خواه بصيرت - « مراقب باشد و به هر نظرى » كه به هر چشمى باشد ، « ناظر ؛ چه او را » يعنى محبوب را « در هر عالمى » از عوالم حسّ و مثال و ارواح و معانى ، « 1 » « صورتى است » مناسب آن عالم « و در هر صورت ، وجهى » يعنى اسمى از اسماء\r\n\r\n\r\n","description":"","footnote":"\r\n( 1 ) . انسان كامل اگرچه از جهت حقيقت عالم به جميع معارف و علوم الهيّه است ، اين ظاهر نمىشود ، مگر بعد از ظهور در وجود عينى و تعلّق به مزاج عنصرى ؛ زيرا در عالم حسّ براى اعيان ، ظهور تامّ حاصل مىشود .\r\nمراتب كليّهء وجوديّه عبارتند از : اوّلش عالم معانى است بعد از آن عالم ارواح و بعد از آن عالم مثال و در مرتبهء بعد از آن عالم حسّ ظاهر است ، و در انسان تمام اين مراتب چهارگانه جمع شده است .\r\nبدان كه اين وجود را از جهت مبدأ و اصل انبساط و تعيّنش از غيب هويّت حقّ تعالى ، مراتبى كلّى در تعيّن و ظهور است : اوّلين آن‌ها عالم معانى است ؛ سپس عالم ارواح كه نسبتش به مرتبهء ظهور تمام‌تر از نسبت عالم معانى است ؛ بعد عالم مثال است كه ارواح و معانى در آن تجسّد و تناورى مىسابند - يعنى هيچ‌چيزى در آن عالم جز به صورت تجسّد و تناورى ظهور و تعيّن پيدا نمىكند - ؛ پس از آن ، عالم حسّ است كه آغاز آن صورت عرش است كه به تمام اجسام محسوس احاطه دارد - يعنى فراگير جهات [ فلك نهم 
  ] - و به آن ، يعنى استواء سير معنوى وجودى صادر از غيب هويّت در مراتب كلّىاش براى ظهورى كه نهايتش عالم حسّ است ، پايان مىپذيرد ؛ زيرا تعيّنات وجود و گوناگون بودن‌هاى ظهورش ، پس از عرش ، فقط تفصيل و تركيب است ؛ پس روشن شد كه در عرش و به واسطهء آن ، درجات و مراتب ظهور - همان گونه كه بيان داشتيم - پايان مىپذيرد ؛ از اين جهت بود كه استواء و استيلا را به اسم « الرحمن » نسبت داد ، نه اسم ديگرى غير آن ؛ چون پيش از اين گفته آمد كه « رحمان » صورت رحمتى است كه تمام -\r\n","page_name":" 209 ","page_number":209},
  {"content":"\r\n\r\nكه مقصود از وجود آن صورت ظهور آن وجه است ؛ « در همهء اشياء ظهور او را مراقب باشد » و ظاهر همه او را بيند ؛ « چه ظاهر همه اشياء اوست » ؛ زيرا كه ظاهر اشياء نيست الا ظاهر وجود منصبغ به احكام باطن وجود كه اعيان ثابته است .\r\n« چنان‌كه باطن و حقيقت اشياء اوست » ؛ زيرا كه باطن و حقيقت اشياء نيست الا اعيان ثابته كه ظل و صورت شئونات ذاتيّه است كه آن شئونات در مرتبهء غيب هويّت ، عين هويّت است « و هو الظاهر و الباطن ، هيچ‌چيز نبيند » - به هيچ چشمى و هيچ نظرى - « كه او را » يعنى حقّ را سبحانه « پيش از آن » چيز وقتى كه از مؤثر به اثر رود ، « يا پس از آن » چيز وقتى كه از اثر به مؤثر رود ، « يا در آن » به حكم  وَ فِي أَنْفُسِكُمْ أَ فَلا تُبْصِرُونَ  « يا با آن » به حكم  وَ هُوَ مَعَكُمْ أَيْنَ ما كُنْتُمْ  « نبيند ؛ محبّ اينجا بيش در خلوت نتواند نشست ؛ عزلت نتواند گزيد ؛ چه » عزلت و خلوت از اغيار بود و وى « محبوب را عين اشياء بيند » بلكه نفى خواطر نتواند كرد ؛ زيرا كه خواطر نيز از صور تجلّيات وى است در باطن محبّ ؛ « مقامى بر مقامى برنگزيند ؛ از هيچ‌چيز عزلت نتواند كرد ؛ چه غايت عزلت ، آن بود كه در خلوتخانهء نابود خود نشيند ، و از جملهء اسماء و صفات حقّ » زيرا كه وى مراقب ذات و متوجه آن « و » از اسماء و صفات « خلق » كه تعيّنات و توابع آن است ، « عزلت گزيند » ؛ زيرا كه اين همه از مراقبهء ذات كه قبلهء توجه وى آن است مانعند اگرچه از ملاحظهء اسماء مانع نيستند ، « و ليكن پس از آنكه ناظرى او ، خوارى منظرى دوست آمد و دانست كه مرتبهء معشوقى را به عاشقى او تعلّق‌گونه‌اى هست » ؛ زيرا كه به ازاء هر صفتى كه معشوق راست ، صفتى ديگر است مر عاشق را كه تحقّق آن صفت معشوقى\r\n\r\n\r\n","description":"","footnote":"\r\n- موجودات را فرا گرفته و ظهورات كلّى آن در عرش پايان پذيرفته است . رحمان عبارت است از تجلّيات وجودى كه شامل عالم معانى و عالم ارواح و عالم اجسام است ، و عالم ارواح در وجود و در رتبه ، بر عالم اجسام تقدّم دارد ، بلكه براى او درجه‌اى عليّه و سببيّه نسبت به \" الرحيم \" است .\r\nمرتبهء عالم مثال مطلق بين عالم ارواح و عالم حسّ است و آن منزل سوم از غيب هويّت است ، و ظهور وجود در آن تمام‌تر است تا در عالم ارواح ؛ و مرتبهء پايين‌تر از آن عالم حسّ است و ظهور وجود در آن تمامى مىيابد ؛ بنابراين عرشى كه اوّلين صور محسوس و محيط به آن است مقام استواء و قرار رحمانى مىباشد .\r\n","page_name":" 210 ","page_number":210},
  {"content":"\r\n\r\nبدون آن نمىتواند بود ، چون : ناز و نياز و تعزز و تذلل و غير اين‌ها ؛ « عزلت » از صفات خود و خلق ، « چگونه كند ؟ » و در خلوتخانهء نابود خود چون نشيند ؟ « الرّبوبيّة لغير العبوديّة محال » يعنى صفات ربوبيّت ، بىمقابلات خود از صفات عبوديّت محال است .\r\n« عاشق اينجا هم به حسابى درمىآيد ؛ چه اگر عاشق كرشمهء معشوقى را قابل نيايد ، معشوق از كرشمهء معشوقى تهى ماند ؛ زيرا كه : \" إن للرّبوبيّة سرّا لو ظهر لبطلت الرّبوبيّة \" » شيخ در فصوص مىفرمايد كه ، قال سهل : \" إنّ للرّبوبيّة سرّا و هو أنت يخاطب كلّ عين لو ظهر لبطلت الرّبوبيّة \" « 1 » و در فتوحات گفته است : \" ظهر هاهنا بمعنى زال \" « 2 » ؛ پس حاصل معنى آن مىشود كه ربوبيّت را سرّى است كه آن عين توست كه اگر آن سرّ زائل شود ربوبيّت باطل گردد و نماند ؛ زيرا كه ربوبيّت نسبتى است ميان ربّ كه حقّ است - سبحانه - و ميان مربوب كه تويى و نسبت را بىهيچ‌يك از منتسبين وجود نمىتواند بود ؛ پس وقتى كه تو يكى از اين منتسبينى ، باطل شوى و نمانى ، نسبت ربوبيّت نيز باطل شود و نماند .\r\n« هرچند معشوق را حسن و ملاحت به كمال است و از روى كمال هيچ درنمىبايد ، مصراع :\r\n بت را چه زيان كه بت پرستش نبود \r\n« 3 » ، ليكن از روى معشوقى نظارهء عاشقى دربايد » .\r\n« [ از سهل پرسيدند كه : \" ما مراد الحقّ من الخلق ؟ \" گفت : \" ما هم عليه \" ، 
  ] حريّت اينجا از جانبين » يعنى عاشق و معشوق و ربّ و مربوب ، « متعذّر مىنمايد ؛ چه هرجا » كه ميان دو چيز « نسبت آمد ، حريّت » از طرفين « رفت » ؛ زيرا كه هريك از طرفين به جهت آن نسبت ، به ديگرى محتاج است ؛ « بيت :\r\n آزادى و عشق چون نمىآيد راست * بنده شدم و نهادم از يك‌سو خواست \r\nحريّت مطلق در مقام غناى مطلق است » كه نفس ذات راست بىملاحظهء اسماء و\r\n\r\n\r\n","description":"","footnote":"\r\n( 1 ) . فصوص الحكم ، ج 2 ، ص 86 .\r\n( 2 ) . \" الرابط لما ذكرنا لبطلت الألوهية و لم يبطل كمال الذّات و ظهر هنا بمعنى زال كما يقال ظهروا عن البلد أى ارتفعوا عنه و هو قول الإمام للألوهية سرّ لو ظهر لبطلت الألوهية \" ؛ فتوحات المكّيّة ، ج 1 ، ص 43 .\r\n( 3 ) .\r\n « بىحسن تو را شرف ز بازار من است * بت را چه زيان كه بت پرستش نبود » . \r\n","page_name":" 211 ","page_number":211},
  {"content":"\r\n\r\nصفات ، « و الّا از روى معشوقى همچنان‌كه نياز و عجز عاشق را ناز و كرشمهء معشوق در بايد ، همچنين كرشمه و ناز او را طلب و نياز عاشق به كار آيد ؛ اين كار بىيكديگر راست نيايد ؛ اينجا صفات معشوقى با نعوت عاشقى همه اين گويد ، عربية :\r\n نحن فى اكمل السّرور و لكن * ليس الّا بكم يتمّ السرور \r\nدانى چه گفت و شنيد مىرود ؟ مىگويد ، بيت :\r\n تشريف دست سلطان ، چوگان بود و ليكن * بىگوى روز ميدان ، چوگان چه كار دارد ؟ » \r\nمراد به سلطان ، حضرت ذات است و به چوگان ، صفت ربوبيّت و معشوقى ، و مراد به گوى ، عاشقى ؛ يعنى اگرچه ربوبيّت و معشوقى ، صفت ذات يگانه است كه استغناء صفت اوست ، به عاشق محتاج است چنان‌كه دانستى ، و پوشيده نماند كه اين سخن نظر به فيض مقدّس است كه قابل عين بنده است ، امّا نظر به مجموع فيض مقدّس و اقدس كه قابل و مقبول هر دو راجع به حضرت حقّ است - سبحانه - آن است كه در اين دو بيت مىگويد :\r\n « نى غلط گفتم كه اينجا عاشق و معشوق اوست * گرچه ما از عشق او اندر جهان افسانه‌ايم\r\nما كه‌ايم ؟ از ما چه آيد ؟ تا نپندارى كه ما * روى او را آينه يا زلف او را شانه‌ايم » \r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\nلمعهء بيست و هفتم در بيان مبدأ شهود عاشق و تحقيق آنكه شاهد چگونه مشهود مىشود\r\n« عاشق را » به حكم مصراع :\r\n [ فلم تهونى ما لم تكن فى فانيا 
  ] * و لم تفن ما لا يجتلى فيك صورتى \r\n« طلب شهود » به مجاهدات و رياضات و دوام ذكر و توجه ، « بهر فناء است « 1 » از وجود » و هستى مجازى ، « در عدم و نابود براى آن مىزند كه در حال عدم » يعنى عدم اعيان ثابته از رنج وجود و ذل حجابيّت آن « آسوده بود ؛ هم شاهد بود و هم مشهود » ؛ زيرا كه در آن مرتبه ، علم با عالم و معلوم متحد است ؛ « بيت :\r\n زان قبل بود شاهد و مشهود * كه به نزديك خويش هيچ نبود \r\nچون موجود شد » به ظهور حقيقت وجود در وى و تقيّد اطلاقش به وى به سبب آن تقيّد و تعيّن ، « غطاى بصر خود گشت ؛ از شهود محروم ماند ؛ بصر او عين محبوب آمد به دليل \" كنت سمعه و بصره \" و اويى او غطاى اين بصر ؛ أنت الغمامة على شمسك فاعرف حقيقة نفسك » تويى ابر ، بر آفتاب حقيقت كه به صورت تو متلبّس شده است ؛ پس بشناس حقيقت نفس خود را كه همان آفتاب است به صورت تو متلبّس شده ، يا آن\r\n\r\n\r\n","description":"","footnote":"\r\n( 1 ) . كمال عاشق در فناست ؛ چه فناى او عين بقا و شهود او در فناى اوست .\r\n","page_name":" 213 ","page_number":213},
  {"content":"\r\n\r\nصورت حجابيّت تعيّن و تقيّد است كه غطاى بصر تو شده از شهود آن آفتاب .\r\n« اگر اين غطا ، كه تويى توست ، از پيش بصر كشف شود ، محبوب ، محبوب را بيند و محبّ ، در ميان نه ، آن‌گاه به سمع سر او اين ندا آيد كه ، شعر :\r\n بدا لك سرّ طال عنك اكتتامه * و لاح صباح كنت أنت ظلامه\r\nفأنت حجاب القلب عن سرّ غيبه * و لولاك لم يطبع عليه ختامه » \r\nيعنى ظاهر شد بر تو سرّى كه دراز كشد پنهانى وى از تو ، و روشن شد صباحى كه بودى تو تاريكى او ؛ پس تويى پردهء دل خود كه او را از سرّ غيب خودش در حجاب كردى ، و اگر تو نبودى ، مهر تعيّن و هستى بر وى منطبع نشد و حجاب سرّ غيبش نگشتى .\r\n« رباعى :\r\n روزت بستودم و نمىدانستم * شب با تو غنودم و نمىدانستم\r\nظنّ بود مرا به من كه من ، جمله ، منم * من جمله ، تو بودم و نمىدانستم \r\nاينجا دعوى عاشق همه اين بود كه \" اللّهمّ اجعلني نورا \" يعنى مرا » از ظلمت هستى من برهان و « در مقام شهود بدار ! تا ببينم به تو كه من توام ، آنگه گويم : \" من رآنى فقد رأى الحقّ \" » هركس كه مرا ديد عيان حقّ را ديد ، «  مَنْ يُطِعِ الرَّسُولَ فَقَدْ أَطاعَ اللَّهَ  » « 1 » فرمان بر پيمبر فرمان بر خداست « كه اگر من ، من باشم » و حرف تعيّن خود را از لوح هستى نتراشم « تو را نبينم ، لاجرم گويم : \" نور أنّي أراه \" » « 2 » نورى است محيط چون ببينم او را ؛ « بيت :\r\n خلق را روى كى نمايد او * در كدام آينه درآيد او ؟ » \r\n\r\n\r\n","description":"","footnote":"\r\n( 1 ) . نساء ( 4 ) آيهء 80 .\r\n( 2 ) . از رسول خدا صلّى اللّه عليه و آله از رؤيت پرسيدند ، فرمود : \" نور انّى اراه ؟ \" فتوحات المكّيّة ، ج 4 ، ص 39 .\r\n","page_name":" 214 ","page_number":214},
  {"content":"\r\n\r\nيعنى كسى را كه از خلقيّت خود نرسته و به ظلمت تعيّن خود محجوب است ، روى كى نمايد ؟ و مادام كه از قيد تعيّن نرسته آينه‌اى است محدود ، آن نور نامحدود در وى چون گنجد و چگونه درآيد ؟ «  وَ ما قَدَرُوا اللَّهَ حَقَّ قَدْرِهِ *  » « 1 » ؛ زيرا كه نور خداى بىاندازه است ، در آنچه اندازه دارد نگنجد مگر به اندازه ، و قدر وى بىاندازگى است .\r\n\r\n\r\n","description":"","footnote":"\r\n( 1 ) . انعام ( 6 ) آيهء 91 .\r\n","page_name":" 215 ","page_number":215},
  {"content":"\r\n . \r\n","description":"","footnote":"","page_name":" 216 ","page_number":216},
  {"content":"\r\n\r\n\r\nلمعهء بيست و هشتم در بيان تبديل صفات عاشق و بقاى بعد الفناء و وصول او به مقام فرق بعد الجمع و موطن تكميل و ارشاد\r\n« محبوب چون خواهد كه محبّ را » از حضيض بعد و نقصان ، « بركشد » و به ذروهء قرب و كمال رساند ، « نخست هر لباس كه » از احوال و اوصاف « از هر عالمى » از عوالم اعيان و ارواح و مثال و حسّ ، « با او همراه شده باشد ، از او بركشد و بدل آن ، خلعت صفات خودش درپوشد ؛ پس به همهء نام‌هاى خودش بخواند » - سوى القدم و الوجوب الذّاتيين - « و به جاى خودش بنشاند » ؛ و حينئذ حال از دو بيرون نيست : « يا در موقف‌المواقفش » كه مقام استهلاك در شهود عين جمع است ، « موقوف گرداند ، يا به عالمش بهر تكميل ناقصان بازگرداند ؛ و چون به عالمش » بهر تكميل ناقصان ، « مراجعت فرمايد ، آن رنگ‌هاى عالم كه از او بركشيده بود ، اكنون به رنگ خود در وى پوشاند ؛ عاشق چون در كسوت خود نگرد خود را به رنگ ديگر بيند ، حيران بماند كه ، بيت :\r\n اين چه رنگست بدين زيبايى * چه لباس است بدين يكتايى \r\nاز خود بوى ديگر يابد ، با خود گويد ، عربية :\r\n اشمّ منك نسيما لست اعرفه * اظن لمياء جرت فيك اردانا » \r\n بوى تو اى خاك ناچيز از گل و ريحان گذشت * يار گويى بر تو امروز آستين‌افشان گذشت \r\n\r\n","description":"","footnote":"","page_name":" 217 ","page_number":217},
  {"content":"\r\n\r\n« در خود نگرد همگى خود ، او را يابد ، گويد : \" أنا من أهوى و من أهوى أنا \" » يعنى ، بيت :\r\n جانا ز ميان ما منى رفت و تويى * چون من تو شدم تو من ، مكن ذكر دويى ! \r\n« در هرچه نظر كند وجه دوست بيند ، معلوم كند كه  كُلُّ شَيْءٍ هالِكٌ إِلَّا وَجْهَهُ  چه وجه دارد ؟ چرا شايد كه ضمير وجهه » اگرچه مفسران عايد به حقّ داشته‌اند ، « عايد به \" شىء \" باشد ؟ » يعنى هر چيزى هالك است مگر وجه او كه حقيقت و عين ثابتهء اوست ؛ قال الشيخ فى الباب السادس و الخمسين و ثلاثمائة من فتوحات المكّيّة :\r\n« كلّ شيء هالك [ بالصّورة 
  ] للاستحالات إلّا وجهه و الضّمير فى وجهه يعود الى الشّيء فالشيء هالك من حيث صورته غير هالك من حيث وجهه و حقيقته » « 1 » .\r\n« بهر چه شىء از روى صورت ، هالك است » لاستحالات الصّور بعضها ببعض « و از روى معنى » يعنى از روى حقيقت و عين ثابته ، « باقى » ؟ زيرا كه صور علميّهء حقّ سبحانه ممتنع الزّوال است ؛ « و به چه وجه معنى آن وجه » كه در \" الّا وجهه \" واقع است « ظهور حقّ است سبحانه ؟ » بدان وجه كه حقيقت هر شىء و عين ثابتهء وى ظهور حقّ است سبحانه بر خودش ، به اعتبار شأنى كه آن شىء مظهر اوست ، و شكّ نيست كه ظهور حقّ به اين معنى باقى است و غير هالك به خلاف ظهور وى به حسب صور ، و دليل بر اين معنى ، كه معنى وجه ظهور حقّ مىتواند بود ، آن است « كه  وَ يَبْقى وَجْهُ رَبِّكَ  » اضيف الوجه الى الرّبّ لا الى ضمير المخاطب .\r\n« اى دوست ، چون دانستى كه معنى و حقيقت اشياء وجه اوست » يعنى وجه حقّ سبحانه ، « پس \" ارنا الاشياء كما هى \" مىگوى ! » تا مكاشف شوى به آنكه حقايق اشياء و اعيان ثابتهء ايشان وجه حقّ است ، يعنى ظهور وى بر خودش در مرتبهء علم ، و آن نيست جز ظهور وجود واحد به اعتبار خصوصيّات شئون كه در غيب هويّت عين ذاتند ؛ پس صور همهء اشياء ، به اعيان ثابتهء ايشان راجع شود و اعيان ثابته به وجود\r\n\r\n\r\n","description":"","footnote":"\r\n( 1 ) . فتوحات المكّيّة ، ج 3 ، ص 255 .\r\n","page_name":" 218 ","page_number":218},
  {"content":"\r\n\r\nواحد ؛ پس چون به اين معنى حاضر شوى ، « عيان بينى كه ، شعر : ففى كل شىء له آية » « 1 » و هى رجوع صورته الى عينه الثّابتة و رجوع عينه الثّابتة الى وحدة الوجود الحقّ سبحانه و لا شكّ انّ هذه الآية « تدلّ على انّه » - أى الوجود الحقّ - « واحد » ؛ پس شيخ مصنّف تأكيد همين معنى مىكند به اين آيات كه «   قُلْ لِمَنِ الْأَرْضُ وَ مَنْ فِيها إِنْ كُنْتُمْ تَعْلَمُونَ سَيَقُولُونَ لِلَّهِ   » « 2 » يعنى بگوى با اهل حجاب كه ، مر كه راست زمين استعدادات و قابليات ؟ كه اعيان ثابته است ، و آنچه ظاهر و مؤثر است در آن ، از اسماء الهى ، اگر چنانچه شما مىدانيد حقايق اشياء را كه بازگشت ايشان به چيست ، زود باشد كه بگويند : بعد از زوال حجاب به موت اختيارى « 3 » يا اضطرارى كه همه مر خداى راست سبحانه ، هم قابليات راجع به اوست هم فاعليات .\r\n« فإنّما نحن » من حيث أعياننا الثّابتة باقون « به » - ازلا و ابدا - « و » ثابتون « له » فانّ الصّور العلميّة ثابتة للعالم لا محالة ، أو ثابتون لاجله لتكون مظاهر اسمائه و صفاته ، و چون در اين محل افشاى بعض اسرار توحيد كرد ، اعتذار مىكند و مىگويد : « سخن مستانه مىرود » يعنى از غلهء حال مىآيد ، « معذور دار ! [ كه بىاختيار مىآيد ، 
  ] عربية :\r\n من كلّ معنى لطيف احتسى قدحا * و كلّ ناطقة فى الكون تطربنى » \r\nيعنى چون سخن مستانه نرود كه از هر معنى لطيف كه به ذايقه مىچشم ، قدحى درمىكشم و هركه از حقايق عشق و دقايق جمال به زبان حال يا مقال سخنى مىگزارد مطرب‌وار مرا در طرب مىآورد .\r\n« چه توان كرد ؟ بيت :\r\n مرا چو دل به خرابات مىكشد هر دم * به گرد اهل مناجات و زهد كى گردم ؟ \r\n\r\n\r\n","description":"","footnote":"\r\n( 1 ) .\r\n \" ففى كلّ شىء له آية * تدلّ على انّه واحد » . \r\n( 2 ) . مؤمنون ( 23 ) آيهء 84 - 85 .\r\n( 3 ) . كه فرمود : \" موتوا قبل أن تموتوا \" .\r\n","page_name":" 219 ","page_number":219},
  {"content":"\r\n\r\nدر بحرى افتاده‌ام » يعنى بحر جمعيّت وحدت « كه كرانش پديد نيست ؛ بيت « 1 » : حريفى مىكنم با هفت دريا » يعنى با درياى وحدت ، كه احديّت جمع صفات سبعهء كماليه است ، كه همه صفات راجع به آن‌هايند ، « اگرچه زور يك شبنم ندارم ، اگر معانى اين كلمات نسبت با بعضى مفهوم » كه در هر محل ادراك خصوصيّتى نتواند كرد ، « مكرر نمايد ، معذورم ؛ كه هرچند قصد مىكنم كه خود را به ساحل اندازم ، تا خبر است موجم در ربوده است و به لجّه » يعنى معظم بحر كه محل تلاطم امواج است ، « افكنده ؛ شعر :\r\n الحمد للّه على أنّنى * كضفدع تسكن فى اليمّ\r\nإن هي فاهت ملأت فاها * أو سكتت ماتت من الغمّ \r\nيعنى سپاس خداى را بر آنكه من چون غوكىام در بحر ، وطن كرده ، اگر دهان بگشايد ، دهانش را تمام آب گيرد و اگر خاموش گردد ، از اندوه بميرد ؛ و رباعية :\r\n من غوككىام بحر شده منزل من * حلّ ناگشته ز هيچ‌كس مشكل من\r\nگر لب بگشايم ، دهنم پر گردد * ور دم نزنم ز غم به درد دل من \r\n« و چندان‌كه خود را ملامت مىكنم كه ، بيت :\r\n آنجا كه بحر نامتناهى است موج زن * شايد كه شبنمى نكند قصد آشنا \r\nاما همت مىگويد كه نااميدى شرط نيست ؛ بيت :\r\n اندر اين بحر بىكرانه چو غوك * دست و پايى بزن ! چه دانى ، بوك » \r\nيعنى بو ، كه از خود برهى و از هستى خود خلاص شوى بلكه ديگرى را خلاص گردانى ، « دل ، نيز به موجب فرمودهء همّت براى خلاص خود و استخلاص ديگران ، دست و پايى مىزند و با جان به لب رسيده » يعنى به لب درياى نيستى رسيده ، « خطابى مىكند كه :\r\n كى بود ما ز ما جدا مانده ؟ * من و تو رفته و خدا مانده » \r\n\r\n\r\n","description":"","footnote":"\r\n( 1 ) .\r\n « حريفى مىكنم با هفت دريا * اگرچه زور يك شبنم ندارم » . \r\n","page_name":" 220 ","page_number":220},
  {"content":"\r\n\r\nيعنى ما كه به حسب حقيقت ، اعيان ثابته‌ايم كه صور تجلّيات ذاتند ، به صور قابليّات و به حسب وجود وجود منصبغ به احكام آن اعيان ، كى باشد كه ما از ما جدا مانيم ، به آنكه حقايق خود را صور تجلّيات ذات دانيم در مرتبهء علم ، و وجودات خود را صور وجود حقّ منصبغ به احكام آن صور تجلّيات در مرتبهء عين ؛ پس من و تو از ميان بيرون رويم و همه را خدا بينيم به حسب تنزّلات ، يا خود در شهود وحدت چنان مستهلك شويم كه همه را يك بينيم و اوّل اكمل است ؛ رباعية :\r\n خوش آنكه لباس و هم را شق بينيم * حقّ را همه ، خلق و خلق را حقّ بينيم\r\nبىآنكه شود قيد حجاب اطلاق * در ضمن مقيّدات مطلق بينيم \r\n[ ايزد - سبحانه و تعالى - همه را توفيق كسب طاعت كه آن موجب نجات دنيوى و اخروى است قرين گرداناد ! و در مصارع خزاين اسرار به روى جان همه گشاده گرداناد ! و بار امانت  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها  « 1 » ، به سلامت به سواحل قيامت رساناد ! و در ساعت  كُلُّ شَيْءٍ هالِكٌ إِلَّا وَجْهَهُ  از تجلّى مشاهدهء خودمان محروم مگرداناد ! چنان‌كه شاعر گويد ، شعر :\r\n من هيچ‌كسم ، هيچ‌كسم ، هيچ‌كسم * وز هيچ‌كسان نيز بسى يار بسم\r\nآن لحظه كه افتد نفس اندر نفسم * هان اى كس بىكسان به فرياد رسم ! » 
  ] \r\nرباعية فى الخاتمه\r\n جامى تن زن در سخن چند زنى * بيهوده دم از كن و مكن چند زنى\r\nافتاده خسى به روى اين تازه غدير * لاف از تك درياى كهن چند زنى \r\nرباعية أخرى فى النّصيحة\r\n توحيد حقّ اى خلاصهء مخترعات * باشد به سخن يافتن ، از ممتنعات \r\n\r\n\r\n","description":"","footnote":"\r\n( 1 ) . احزاب ( 33 ) آيهء 72 .\r\n","page_name":" 221 ","page_number":221},
  {"content":"\r\n\r\n رو نفى وجود كن ! كه در خود يا بى * سرّى كه نيابى ز فصوص و لمعات \r\nقطعة فى التاريخ\r\n به آثام هستى است جامى اسير * محى اللّه آثار آثامه\r\nبه تسويد اين شرح ، توفيق يافت * مقرّا بزلّات اقدامه\r\nو اذ قال اتممته قد بدا * بما قال تاريخ اتمامه \r\n\r\n","description":"","footnote":"","page_name":" 222 ","page_number":222},
  {"content":"\r\n\r\n\r\nفهرست‌ها\r\nآيات\r\nاحاديث\r\nاشخاص\r\nكتاب‌ها\r\nاشعار\r\nاصطلاحات\r\n\r\n","description":"","footnote":"","page_name":" 223 ","page_number":223},
  {"content":"\r\n . \r\n","description":"","footnote":"","page_name":" 224 ","page_number":224},
  {"content":"\r\n\r\n\r\nآيات\r\n الَّذِي أَحْسَنَ كُلَّ شَيْءٍ خَلَقَهُ  ، 114\r\n اللَّهُ نُورُ السَّماواتِ وَ الْأَرْضِ  ، 120\r\n أَ لَمْ تَرَ إِلى رَبِّكَ كَيْفَ مَدَّ الظِّلَّ  ، 160\r\n إِنَّ الَّذِينَ يُبايِعُونَكَ إِنَّما يُبايِعُونَ اللَّهَ يَدُ اللَّهِ فَوْقَ أَيْدِيهِمْ  ، 47\r\n إِنَّ اللَّهَ واسِعٌ عَلِيمٌ  ، 94\r\n إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ  ، 188\r\n إِنَّ رَبَّكَ واسِعُ الْمَغْفِرَةِ  ، 164\r\n إِنَّ رَبِّي عَلى صِراطٍ مُسْتَقِيمٍ  ، 157\r\n إِنْ كُنْتُمْ تُحِبُّونَ اللَّهَ فَاتَّبِعُونِي  ، 17\r\n إِنِّي أَنَا اللَّهُ رَبُّ الْعالَمِينَ  ، 95\r\n فَأَيْنَما تُوَلُّوا فَثَمَّ وَجْهُ اللَّهِ  ، 94\r\n تَكادُ السَّماواتُ يَتَفَطَّرْنَ *  ، 13\r\nثم ردّوهم الى قصورهم ، 177\r\n  دَنا فَتَدَلَّى فَكانَ قابَ قَوْسَيْنِ   ، 48\r\n رِضْوانٌ مِنَ اللَّهِ أَكْبَرُ  ، 21\r\n سَنُرِيهِمْ آياتِنا فِي الْآفاقِ  ، 205\r\n فَأَيْنَ تَذْهَبُونَ  ، 140\r\n فَأَيْنَما تُوَلُّوا فَثَمَّ وَجْهُ اللَّهِ  ، 120\r\n فَأَجِرْهُ حَتَّى يَسْمَعَ كَلامَ اللَّهِ  ، 108\r\n قَدْ شَغَفَها حُبًّا  ، 20\r\n قُلْ رَبِّ زِدْنِي عِلْماً  ، 175\r\n قُلْ كُلٌّ يَعْمَلُ عَلى شاكِلَتِهِ  ، 160\r\n قُلْ لِمَنِ الْأَرْضُ  ، 219\r\n كُلَّ يَوْمٍ هُوَ فِي شَأْنٍ  ، 101 ، 167\r\n لَأَقْعُدَنَّ لَهُمْ صِراطَكَ الْمُسْتَقِيمَ  ، 13\r\n  لَمْ يَكُنْ شَيْئاً مَذْكُوراً   ، 57\r\n لَيْسَ كَمِثْلِهِ شَيْءٌ  ، 68\r\n ما تَرى فِي خَلْقِ الرَّحْمنِ مِنْ تَفاوُتٍ  ، 40\r\n ما رَمَيْتَ إِذْ رَمَيْتَ  ، 47\r\n ما مِنْ دَابَّةٍ إِلَّا هُوَ آخِذٌ بِناصِيَتِها  ، 158\r\n نَسُوا اللَّهَ فَنَسِيَهُمْ  ، 201\r\n وَ أَشْرَقَتِ الْأَرْضُ بِنُورِ رَبِّها  ، 84\r\n وَ اعْبُدْ رَبَّكَ حَتَّى يَأْتِيَكَ الْيَقِينُ  ، 207\r\n وَ اللَّهُ خَلَقَكُمْ وَ ما تَعْمَلُونَ  ، 164\r\n وَ اللَّهُ مِنْ وَرائِهِمْ مُحِيطٌ  ، 125\r\n وَ إِنْ مِنْ شَيْءٍ إِلَّا يُسَبِّحُ بِحَمْدِهِ  ، 66\r\n وَ بَرَزُوا لِلَّهِ الْواحِدِ الْقَهَّارِ  ، 72\r\n وَ قالُوا ما لِهذَا الرَّسُولِ يَأْكُلُ الطَّعامَ وَ يَمْشِي فِي الْأَسْواقِ  ، 62\r\n وَ قَضى رَبُّكَ أَلَّا تَعْبُدُوا إِلَّا إِيَّاهُ  ، 111\r\n وَ لا يَجْرِمَنَّكُمْ شَنَآنُ قَوْمٍ *  ، 13\r\n وَ لا يَرْضى لِعِبادِهِ الْكُفْرَ  ، 194\r\n وَ لِكُلٍّ وِجْهَةٌ هُوَ مُوَلِّيها  ، 59\r\n وَ لكِنْ لِيَطْمَئِنَّ قَلْبِي  ، 206\r\n وَ لَوْ شاءَ لَجَعَلَهُ ساكِناً  ، 160\r\n وَ ما قَدَرُوا اللَّهَ حَقَّ قَدْرِهِ *  ، 215\r\n مَنْ يُطِعِ الرَّسُولَ فَقَدْ أَطاعَ اللَّهَ  ، 214\r\n وَ هُمْ لا يَشْعُرُونَ *  ، 164\r\n وَ هُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَ مُسْتَوْدَعٌ  ، 70\r\n يَبْقى وَجْهُ رَبِّكَ  ، 218\r\n يُسْقى بِماءٍ واحِدٍ وَ نُفَضِّلُ بَعْضَها عَلى بَعْضٍ فِي الْأُكُلِ ،  165\r\n يَوْمَ نَحْشُرُ الْمُتَّقِينَ إِلَى الرَّحْمنِ  ، 141\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n\r\nاحاديث\r\nأحببت أن أعرف ، 63\r\nأسألك لذّة النّظر إلى وجهك ، 122\r\nاكتب علمي في خلقي إلى يوم القيامة ، 55\r\nألا طال شوق الأبرار إلى لقائي ، 108\r\nالّذي لسان مرتبته ، 56\r\nاللّهمّ اجعل حبّك أحبّ إلىّ من سمعي و بصري ، 201\r\nاللّهمّ متّعني بسمعى و بصري ، 94\r\nانّ للّه سبعين الف حجاب من نور و ظلمة ، 132 ، 145\r\nإن اللّه خلق الخلق فى ظلمه ، 84\r\nإنّه واحد ، صمد ، احدىّ المعنى ، 12\r\nرأيت ربّي في أحسن صورة ، 120\r\nسبحانك ما عرفناك حقّ معرفتك ، 49\r\nفاستأذن على ربّي فيؤذن لي و يلهمني محامد ، 56\r\nلولاك لما خلقت الكون ، 50\r\nكاد الفقر أن يكون كفرا ، 191\r\nكنت سمعه و بصره ، 198 ، 203 ، 204\r\nكنت سمعه و بصره و لسانه و يده و رجله ، 42\r\nكنت سمعه و بصره و يده و لسانه ، 116\r\nلا تسبّوا الريح فإنّها من نفس الرّحمن ، 102\r\nلو كشفها لأحرقت سبحات وجهه ، 132\r\nلو كشفها لاحرقت سبحات وجهه ، 144\r\nما اوذي نبي مثل ما أوذيت ، 50\r\nما رأيت شيئا إلّا رأيت اللّه قبله ، 85\r\nما رأيت شيئا الّا رأيت اللّه فيه ، 149\r\nما قدروا اللّه حقّ معرفتك ، 49\r\nمثل القلب كريشة في فلاة تقلّبها الرّياح ظهرا لبطن ، 101\r\nمن عرف نفسه فقد عرف ربّه ، 100\r\nمن عشق و عفّ و كتم [ ثمّ 
  ] مات ، مات شهيدا ، 113\r\nمن عشق شيئا أعشى بصره ، 20\r\nيا عبادي اشتقت إليكم ، 190\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\nاشخاص\r\nآدم ، 19 ، 54 ، 57 ، 114\r\nأبو إسماعيل عبد اللّه الأنصاري الهروي ، 162\r\nأبو الحسن ، 172\r\nأبو الحسن شاذلي ، 193\r\nأبو المعالى صدر الدّين محمّد القونوي ، 20\r\nأبو طالب مكّي ، 98 ، 172\r\nأبو يزيد ، 133 ، 141 ، 142 ، 171 ، 186\r\nأبو يزيد البسطامي ، 141 ، 171\r\nأصحاب رى ، 175\r\nالجريري ، 192\r\nخضر ، 205\r\nأمير حسينى ، 100\r\nجنيد ، 95 ، 101 ، 103 ، 125 ، 158 ، 180 ، 186 ، 192\r\nحسن طوسى ، 11\r\nحلّاج ، 131 ، 159\r\nخرقانى ، 172\r\nخواجه أبو الوفا ، 103\r\nسليمان ، 122\r\nشبلى ، 180\r\nشيخ عطّار ، 100\r\nصدر الدين القونيوى ، 129\r\nصدر الدّين محمّد القونوى ، 21\r\nعيسى عليه السّلام ، 122 ، 131\r\nفخر الدّين إبراهيم الهمداني المشتهر بالعراقي ، 20\r\nليلى ، 113 ، 114 ، 205\r\nمجنون ، 113 ، 114 ، 205\r\nمحيى الدّين محمّد بن العربى ، 19 ، 21\r\nمصطفى صلّى اللّه عليه و آله ، 94 ، 101 ، 102 ، 205\r\nموسى عليه السّلام ، 95\r\nنبىّ صلّى اللّه عليه و آله ، 108\r\nنورى ، 177\r\nورّاق ، 171\r\nيحيى معاذ رازى ، 171\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n\r\nكتاب‌ها\r\nاحياء العلوم ، 101\r\nاشعّة اللمعات ، 21 ، 22 ، 25 ، 27\r\nالفصوص ، 61\r\nالمعرفة ، 57\r\nالنصوص ، 129\r\nسوانح ، 19\r\nسوانح ، 60\r\nشرح تائيه ، 62\r\nضوء اللمعات ، 22\r\nفتوحات ، 45 ، 62 ، 80 ، 120 ، 124 - 126 ، 172 ، 215\r\nفتوحات المكّيّة ، 14 . 48 ، 64 ، 116 ، 124 ، 126 ، 132 ، 141 ، 142 ، 218 ، 215 ، 218 ، 220 ، 225\r\nفصوص ، 57 ، 61 ، 174 ، 175 ، 222\r\nفصوص الحكم ، 16 ، 20 ، 56 ، 100 ، 174\r\nقرآن كريم ، 13 ، 57\r\nقوت القلوب ، 147\r\nگلشن راز ، 176\r\nلمعات ، 19 ، 20 ، 103 ، 133 ، 222\r\nمصباح الانس ، 129\r\nمصباح المتهجد ، 12\r\nنهج البلاغه ، 11\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n\r\nاشعار\r\n آبى كه زنده گشت از او خضر جاودان \r\n، 62\r\n آخر بنگر كه از كه مىمانى باز \r\n، 205\r\n آخر نظرى به سايه من نكنى \r\n، 160\r\n آدم كه به صورت پدر و من پسرم \r\n، 19\r\n آزادى و عشق چون نمىآيد راست \r\n، 211\r\n آفتابى است حضرتش كه دو كون \r\n، 164\r\n آفتابى در هزاران آبگينه تافته \r\n، 137\r\n آنان كه به عشق اين‌وآن ساخته‌اند \r\n، 111\r\n آن پادشاه اعظم در بسته بود محكم \r\n، 204\r\n آنجا كه بحر نامتناهى است موج زن \r\n، 220\r\n آن دم كه ز هر دو كون آثار نبود \r\n، 80\r\n آن را كه به خود وجود نبود \r\n، 113\r\n آن شد كه به ديدار تو مىبودم شاد \r\n، 201\r\n آن‌كس كه هزار عالم از رنگ نگاشت \r\n، 159\r\n آن لحظه كه افتد نفس اندر نفسم \r\n، 221\r\n آينهء صورت از سفر دور است \r\n، 139\r\n أ تزعم انّك جرم صغير \r\n، 44\r\n احكام شريعت همه اقوال من است \r\n، 19\r\n إذا طلع الصّباح لنجم راح \r\n، 132\r\n إذا ما أزال السّتر لم تر غيره \r\n، 164\r\n ارواح قدس چيست ؟ نمودار معنىام \r\n، 61\r\n أريد وصاله و يريد هجرى \r\n، 198\r\n از آن در كامد اوّل هم به در شد \r\n، 176\r\n از آينهء نيستى من چو بتافت \r\n، 93\r\n از ابرو و غمزه هر دو جهان صيد كرده‌ام \r\n، 68\r\n از تو به تو گر در نگريزم چه كنم \r\n، 195\r\n از چه فرمود صاحب لمعات \r\n، 102\r\n از حق با هر يكى خطى و قسمى است \r\n، 176\r\n از صفاى مى و لطافت جام \r\n، 83\r\n از عرش تا به فرش همه ذرّه‌اى بود \r\n، 62\r\n از من اثرى نماند و اين عشق ز چيست ؟ \r\n، 86\r\n اشمّ منك نسيما لست اعرفه \r\n، 217\r\n اشيا اگر صدست و گر صد هزار و بيش \r\n، 204\r\n اعيان همه شيشه‌هاى گوناگون بود \r\n، 137\r\n افتاده خسى به روى اين تازه غدير \r\n، 221\r\n اگر به ساغر دريا هزار باده كشد \r\n، 183\r\n اگر كافر ز بت آگاه گشتى \r\n، 111\r\n ألا كلّ شيء ما خلا اللّه باطل \r\n، 72\r\n الحمد لله على اننى \r\n، 220\r\n العين واحدة و الحكم مختلف \r\n، 136\r\n ان هى فاهت ملأت فاها \r\n، 220\r\n امروز و پرى و دى و فردا \r\n، 90\r\n اوصاف جمال خويشتن بىمن و تو \r\n، 51\r\n اى دوست تو را به هر مكان مىجستيم \r\n، 206\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n اى رشك جمال يوسف اندر خوبى \r\n، 54\r\n اى ساقى از آن مى كه دل و دين من است \r\n، 82\r\n اى ظاهر تو عاشق و معشوق باطنت \r\n، 75\r\n اى غم‌زده يار غم‌گذار من باش \r\n، 107\r\n اين اوست همه و ليك پيداست به من \r\n، 92\r\n اينجا كه منم نه بامداد است و نه شام \r\n، 133\r\n اين‌چنين عاشقى كه مىطلبى \r\n، 114\r\n اين چه رنگست بدين زيبايى \r\n، 217\r\n اين رنگ همه هوس بود يا پنداشت \r\n، 159\r\n اين همه رنگ‌هاى پرنيرنگ \r\n، 202\r\n أنت أم أنا هذا العين في العين \r\n، 87\r\n اندر اين بحر بىكرانه چو غوك \r\n، 220\r\n و انّى و ان كنت ابن آدم صورة \r\n، 59\r\n با آنكه نخست قبله‌گاه دل توست \r\n، 111\r\n با دوست به عاشقى بسى بنشستيم \r\n، 168\r\n باشد همه وصف شاه خوبان ز من \r\n، 52\r\n با يار خودم كرده به يك جاى مقام \r\n، 141\r\n بتى كز حسن در عالم نمىگنجد عجب دارم \r\n، 185\r\n بحر محيط رشحه‌اى از فيض فايضم \r\n، 61\r\n بدا لك سرّ طال عنك اكتتامه \r\n، 284\r\n بدان اسمند موجودات قايم \r\n، 176\r\n بر جملهء كائنات سبقت دارى \r\n، 54\r\n بر حدت چون زد قدم رنگش كند \r\n، 162\r\n بر نقش خود است فتنه نقّاش \r\n، 88\r\n بوالعجب كارى است ، بس نادر رهى \r\n، 117\r\n بوى تو اى خاك ناچيز از گل و ريحان گذشت \r\n، 217\r\n به آثام هستى است جامى اسير \r\n، 222\r\n به تسويد اين شرح ، توفيق يافت \r\n، 222\r\n به صورت چو كوهيم مانده به جاى \r\n، 180\r\n به مبدأ هر يكى زان مصدرى شد \r\n، 176\r\n به هرچه مىنگرم صورت تو مىبينم \r\n، 148\r\n بيرون از من حقيقتى ديگر نيست \r\n، 19\r\n بىقرارى عشق شورانگيز \r\n، 80\r\n بىنام‌ونشان قاصد و مقصود تويى \r\n، 52\r\n پرتو حسن او چو پيدا شد \r\n، 81\r\n پرده‌هاى نور و ظلمت را ز عجز \r\n، 144\r\n پس نهانىها به ضد پيدا شود \r\n، 148\r\n پس به ضد نور دانستى تو نور \r\n، 148\r\n پس بد مطلق نباشد در جهان \r\n، 203\r\n تا بدانى كه از لطافت خويش \r\n، 186\r\n تا به دام آورد دل محمود \r\n، 106\r\n تا ترك مراد خود نگويى صد بار \r\n، 193\r\n تا تو باشى و او ، جدا باشد \r\n، 126\r\n تا جنبش شخص هست مادام \r\n، 161\r\n تا چشم برگشادم نور رخ تو ديدم \r\n، 180\r\n تا ظنّ نبرى كه هست اين رشته دو تو \r\n، 92\r\n تبارك اللّه وارت عينه حجب \r\n، 94\r\n تشريف دست سلطان ، چوگان بود و ليكن \r\n، 212\r\n توحيد حقّ اى خلاصهء مخترعات \r\n، 221\r\n تعالى العشق عن همم الرجال \r\n، 64\r\n تو جهانى ليك چون آيى پديد \r\n، 149\r\n تو را ز دوست بگويم حكايتى بىپوست \r\n، 110\r\n جام جهان‌نماى من روى طرب‌فزاى توست \r\n، 124\r\n جامى تن زن در سخن چند زنى \r\n، 221\r\n جانا به تو مانند حريفات تو نيز \r\n، 160\r\n جانا ز ميان ما منى رفت و تويى \r\n، 218\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n جز تو را چون دوست نتوان داشتن \r\n، 112\r\n جسمم همه اشك گشت و چشمم بگريست \r\n، 86\r\n جمالش از همه ذرات كون مكشوف است \r\n، 110\r\n جمله يك نور است اما رنگ‌هاى مختلف \r\n، 137\r\n جهان را بلندى و پستى تويى \r\n، 120\r\n چتر برداشت و بركشيد علم \r\n، 80\r\n چون آفتاب در رخ هر ذرّه ظاهرم \r\n، 68\r\n چون باز در فضاى دل خود نظر كند \r\n، 106\r\n چون بنگرم در آينه عكس جمال خويش \r\n، 60\r\n چون پديد آيى چو پنهانى مدام \r\n، 149\r\n چون جلوه تو نيست مكرر حاشا \r\n، 177\r\n چون جمالش صدهزاران روى داشت \r\n، 98\r\n چون سايه ز ذات يافت مايه \r\n، 161\r\n چون قدم آيد حدث گردد عبث \r\n، 162\r\n چون من همه معشوق شدم عاشق كيست \r\n، 86\r\n چون نغمهء بلبل از پى گل شنوى \r\n، 181\r\n چون هرچه هست در همه عالم ، همه منم \r\n، 68\r\n چون هست يقين كه نيست جز تو \r\n، 154\r\n چون هوا رنگ آفتاب گرفت \r\n، 83\r\n چون يك است اصل عدد از بهر آن \r\n، 99\r\n چيزى كه وجود او به خود نيست \r\n، 161\r\n حاشا كه ز سر عشق غافل مانم \r\n، 110\r\n حجاب روى تو هم روى توست در همه حال \r\n، 148\r\n حقّا كه نديده‌اند در روى بتان \r\n، 111\r\n خلق را روى كى نمايد او \r\n، 214\r\n خلوت به من أهوى فلم يك غيرنا \r\n، 140\r\n خواهم كه بخوانمش به صد نام اما \r\n، 53\r\n خواهم كه كنى چنان به عشقم مشغول \r\n، 201\r\n خواهى به فراق كوش خواهى به وصال \r\n، 198\r\n خوبان كه فريب عقل و جانند همه \r\n، 52\r\n خود گفت حقيقت و خود اشنيد \r\n، 94\r\n خود مىگويند و باز خود مىشنوند \r\n، 95\r\n خورشيد آسمان ظهورم عجب مدار \r\n، 60\r\n خورشيد رخت حجاب بودم بشكافت \r\n، 93\r\n خيال كژ مبر اينجا و بشناس \r\n، 153\r\n دامنش چون به دست بگرفتم \r\n، 200\r\n در اين ره گر به ترك خود بگويى \r\n، 207\r\n در تنگناى صورت ، معنى چگونه گنجد ؟ \r\n، 127\r\n در چشم عيان شاهد و مشهود تويى \r\n، 52\r\n در حديث آمد كه دل همچو پرى است \r\n، 101\r\n در دايرهء دور زمان جز من كيست \r\n، 181\r\n در روى تو روى خويش بينند \r\n، 99\r\n در شهر نگويى كه تو باشى يا من ؟ \r\n، 121\r\n در صورت نيكوان دوصد رمز نكو \r\n، 67\r\n در كون و مكان هيچ نبينم جز عشق \r\n، 110\r\n در مذهب ما سواد اعظم \r\n، 191\r\n در وحدت عشق چون به هم پيوستيم \r\n، 168\r\n در هرآينه روى ديگرگون \r\n، 97\r\n درياى كهن چو بر زند موجى نو \r\n، 88\r\n دعوى عشق مطلق مشنو ز نسل آدم \r\n، 114\r\n دل يك قطره را گر برشكافى \r\n، 116\r\n دى عشق بنشان بىنشان مىگفت \r\n، 51\r\n ديدم او را به چشم او پس گفتم \r\n، 107\r\n ديدم به تو خويش را تو خود من بودى \r\n، 206\r\n راز او از جهان برون افتاد \r\n، 66\r\n رأيت ربّى به عين ربّى \r\n، 107\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n رقّ الزّجاج و رقّت الخمر \r\n، 102\r\n رو ديده به دست آر كه هر ذرّهء خاك \r\n، 115\r\n رو نفى وجود كن ! كه در خود يا بى \r\n، 222\r\n روزت بستودم و نمىدانستم \r\n، 214\r\n روز و شب با هم آشتى كردند \r\n، 83\r\n روشن شود ز روشنى ذات من جهان \r\n، 62\r\n روى صحرا چو همه پرتو خورشيد گرفت \r\n، 161\r\n ز ابرو و غمزه هر دو جهان صيد كرده‌ام \r\n، 65\r\n زان قبل بود شاهد و شهود \r\n، 213\r\n ز بادى كو كلاه از سر كند دور \r\n، 192\r\n ز حقّ با هر يكى حظّى و قسمى است \r\n، 176\r\n ز رشك تا نشناسد كسى تو را هر دم \r\n، 149\r\n سايه از نور كى جدا باشد ؟ \r\n، 157\r\n سرّ او از زبان هر ذره \r\n، 66\r\n سگى كاندر نمك‌سار اوفتد گم گردد اندر وى \r\n، 132\r\n سوگند به حقّ من كه من يار توام \r\n، 107\r\n شربت الحبّ كأسا بعد كأس \r\n، 171\r\n شهدت نفسك فينا و هي واحدة \r\n، 123\r\n شهدت و لم أشهد لحاظا لحظته \r\n، 177\r\n صد جاى كنى گر سبق عشق درست \r\n، 111\r\n صد گونه گواه آيد ازو در نظرم \r\n، 19\r\n صورت‌پرست غافل معنى چه داند آخر \r\n، 127\r\n صياد همو صيد همو دانه همو \r\n، 185\r\n طواف حاجيان در كعبه باشد \r\n، 180\r\n ظنّ بود مرا به من كه من ، جمله منم \r\n، 214\r\n ظهرت شمسها فغيّبت فيها \r\n، 93\r\n ظهرت لمن أبقيت بعد فنائه \r\n، 121\r\n عاريت بستد از لبش شكرى \r\n، 81\r\n عباراتنا شتّى و حسنك واحد \r\n، 99\r\n عشق از لب خامشان شكر ريخت فرو \r\n، 67\r\n عشق است برون ز پردهء نور و ظلام \r\n، 53\r\n عشق است غنى ز بوده و نابوده \r\n، 52\r\n عشق در پرده مىنوازد ساز \r\n، 66\r\n عشق شورى در نهاد ما نهاد \r\n، 179\r\n عشق مشاطه‌اى است رنگ‌آميز \r\n، 106\r\n عشقم كه در دو كون مكانم پديد نيست \r\n، 68\r\n عكس آن چيست اينكه رنگ محب \r\n، 102\r\n عكس رخ خود ز اين‌وآن بنموده \r\n، 52\r\n على سمة الأسماء تجري أمورهم \r\n، 158\r\n غيرتش غير در جهان نگذاشت \r\n، 92\r\n غيرى چگونه روى نمايد چو هرچه هست \r\n، 76\r\n فأنت حجاب القلب عن سرّ غيبه \r\n، 214\r\n فالبحر بحر على ما كان في قدم \r\n، 89\r\n فكأنّما خمر و لا قدح \r\n، 103\r\n فلا عبث و الخلق لم يخلقوا سدى \r\n، 158\r\n فلم تهونى ما لم تكن فى فانها \r\n، 213\r\n فىالجمله مظهر همه اسماء است ذات من \r\n، 60\r\n قدوهء اهل دانش و تقوى \r\n، 102\r\n قومى كه ز جمله بيش ديدند \r\n، 100\r\n كان چشمه كه خضر خورد از او آب حيات \r\n، 205\r\n كسى را دل دهد كاين راز گويد \r\n، 154\r\n كه چه باشد مراد شيخ جنيد \r\n، 102\r\n كه نظر بر نور بود آنگه به رنگ \r\n، 148\r\n كى بود ما ز ما جدا مانده ؟ \r\n، 220\r\n گر بخوانى تو اين خط موهوم \r\n، 152\r\n گر تو به دو رخ نظاره يار كنى \r\n، 76\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n گر جمله تويى ، پس اين جهان چيست ؟ \r\n، 154\r\n گرچه در زلف توست جاى دلم \r\n، 186\r\n گر در روزى هزار بارت بينم \r\n، 171\r\n گر ز خورشيد بوم بىنيروست \r\n، 169\r\n گر من بودى گرفته با غير آرام \r\n، 141\r\n گر هست شراب خوردن آيين كسى \r\n، 83\r\n گفتا به صورت ارچه ز اولاد آدمم \r\n، 60\r\n گفتم كه كه رايى تو بدين زيبايى \r\n، 187\r\n گويد آن‌كس در اين مقام فضول \r\n، 135\r\n گويم به هر زبان و به هر گوش بشنوم \r\n، 68\r\n گه برآيد به كسوت حوا \r\n، 97\r\n لاجرم هر ذره را بنمود باز \r\n، 99\r\n لا لون للنّور لكنّ فى الزّجاج بدا \r\n، 136\r\n لانّى فى الوصال عبيد نفسى \r\n، 199\r\n لا يعجبنّك اشكال يشاكلها \r\n، 89\r\n ما كه‌ايم ؟ از ما چه آيد ؟ تا نپندارى كه ما \r\n، 212\r\n ما يرجع الطّرف عنه عند رؤيته \r\n، 170\r\n متى عصفت ريح الولاء قصفت أخا \r\n، 192\r\n متى ما جلّ شيء من خيال \r\n، 64\r\n محقق را كه وحدت در شهود است \r\n، 85\r\n مرا چو دل به خرابات مىكشد هر دم \r\n، 219\r\n مرد عشق تو هم تويى كه تويى \r\n، 114\r\n مرغى است سماع كز حقّ آمد سوى حقّ \r\n، 180\r\n مزن طعن بىدردى اى مدعى \r\n، 180\r\n مست از مى عشق آن‌چنانم كه اگر \r\n، 171\r\n معشوق و عشق و عاشق هر سه يكيست اينجا \r\n، 84\r\n معشوقه و عشق و ما به هم مىبوديم \r\n، 80\r\n مگس قند و پروانه آتش گزيد \r\n، 199\r\n من كلّ معنى لطيف احتسى قدحا \r\n، 219\r\n من محو در او و او در اعيان سارى \r\n، 181\r\n من و تو كرد آدمى را دو \r\n، 162\r\n من هيچ‌كسم ، هيچ‌كسم ، هيچ‌كسم \r\n، 221\r\n ميل خلق جمله عالم تا ابد \r\n، 112\r\n مىنمايد كه هست و نيست جهان \r\n، 171\r\n ناسوخته دل ز شعلهء شوق و نياز \r\n، 170\r\n نبود رخ او به جز يكى ليك شود \r\n، 76\r\n نحن فى اكمل السرور و لكن \r\n، 212\r\n نسبت فعل و اقتدار به ما \r\n، 164\r\n نظّارگيان روى خوبت \r\n، 99\r\n نقش خود برتراش و او را باش \r\n، 127\r\n نقشم از مصلحت چنان آمد \r\n، 159\r\n نقّل فؤادك حيث شئت من الهوى \r\n، 111\r\n نور حق را نيست ضدى در وجود \r\n، 148\r\n نيست را كعبه و كنشت يكى است \r\n، 132\r\n نى عجب اين است كين مرد گدا \r\n، 117\r\n نى غلط گفتم كه اينجا عاشق و معشوق اوست \r\n، 212\r\n و إذ قال اتممته قد بدا \r\n، 222\r\n و آن دم كزو مسيح همى مرده زنده كرد \r\n، 62\r\n وام كرد از جمال او نظرى \r\n، 81\r\n و انى و ان كنت ابن آدم صورة \r\n، 56\r\n و شغلى بالحبيب بكلّ وجه \r\n، 199\r\n و غنى لى منّى قلبى كما غنى \r\n، 158\r\n و كلّ الّذي شاهدته فعل واحد \r\n، 163\r\n و كلّ مغرى بمحبوب يدين له \r\n، 111\r\n و كلّ مليح حسنه من جمالها \r\n، 112\r\n ولدت أمّي أباها إنّ ذا من أعجبات \r\n، 131\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n و ما الوجه إلّا واحد غير أنّه \r\n، 76\r\n و من بعد هذا ما تدقّ صفاته \r\n، 153\r\n و من مطلعى النور البسيط كلمعة \r\n، 62\r\n و نحن فيك شهدنا بعد كثرتنا \r\n، 124\r\n وى گفت كه اى عاشق شيدا تا تو \r\n، 107\r\n هجرى كه بود مراد محبوب \r\n، 198\r\n هر بوى كه از مشك و قرنفل شنوى \r\n، 181\r\n هرچند به حسن ، داستانند همه \r\n، 52\r\n هرچه دانى آن تو باشى بىشكى \r\n، 100\r\n هرچه گيرد ازو به دو گيرد \r\n، 143\r\n هرچه وى روى دلت مصفّاتر \r\n، 169\r\n هر دم ز تو در ديده خيالى بينم \r\n، 177\r\n هر دم كه در صفاى رخ يار بنگرد \r\n، 106\r\n هر شيشه كه سرخ بود يا زرد و كبود \r\n، 137\r\n هر صبح كه مىزنند مرغان چمن \r\n، 52\r\n هر صورت خوب و معنى پاكيزه \r\n، 121\r\n هر گدايى مرد سلطان كى شود \r\n، 117\r\n هر نفس نغمهء ديگر سازد \r\n، 66\r\n هر نقش كه بر تختهء هستى پيداست \r\n، 88\r\n هستى كه به حقّ قوام دارد \r\n، 161\r\n هم از او دان كه جان سجود كند \r\n، 165\r\n هم جمله تويى و هم همه تو \r\n، 154\r\n هم عشقم و هم عاشق هم معشوقم \r\n، 186\r\n هم نهانى ، هم عيانى ، هر دويى \r\n، 149\r\n همه جام است و نيست گويى مى \r\n، 83\r\n همه چيز را تا نجويى نيابى \r\n، 170\r\n همه خواهى كه باشى اى او باش \r\n، 90\r\n همه عالم صداى نغمه اوست \r\n، 66\r\n هيچ باشى چو جفت فردى تو \r\n، 190\r\n يارى دارم كه جسم و جان صورت اوست \r\n، 120\r\n يا من هو اختفى لفرط نوره \r\n، 49 ، 148\r\n يحدّثني في صامت ثمّ ناطق \r\n، 67\r\n يك چشم زدن ز روى آن شمع طراز \r\n، 170\r\n يك ذرّه و صد هزار خورشيد \r\n، 116\r\n يك عين متّفق كه جز او ذرّه‌اى نبود \r\n، 74\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nاصطلاحات\r\nاتحاد ، 135\r\n- در حقيقت ، 98\r\n- در ذات ، 98\r\nاحديّت ، 30 ، 152\r\n- جمع ، 43 ، 105\r\n- جمع جميع حقايق ، 106\r\n- جمع جميع نسب و اعتبارات اسمائيه فعليه وجوبيه ، 49\r\n- جمعى ، 52\r\n- ذات ، 147 ، 206\r\n- ذاتيّه ، 29 ، 34 ، 153\r\n- عين ، 154\r\n- كثرت ، 154\r\n- مطلقه ، 29 ، 34\r\nادراك بسيط ، 45 ، 66\r\n- مركّب ، 46 ، 66\r\n- نور ظهور ، 148\r\nارباب سلوك ، 169\r\n- شهود ، 153\r\n- عرفان ، 153\r\nاسم ، 60\r\nاسماء احديّت كثرت ، 154\r\n- الهى ، 89\r\n- كونى ، 89\r\n- و صفات ، 123 ، 139 ، 145 ، 147\r\nاسم عارف ، 130\r\n- مريد ، 130\r\nاشراق نور ظهور ، 148\r\nاضافه اشراقيه ، 92\r\nاعتبارات محبوبى ، 205\r\n- محبّى ، 206\r\nاعيان ثابته ، 30 ، 35 ، 38 ، 39 ، 52 ، 68 ، 77 ، 78 ، 79 ، 81 - 83 ، 88 ، 91 ، 98 ، 109 ، 110 ، 130 ، 136 ، 137 ، 168 ، 172 ، 173 ، 193 ، 208 ، 214 ، 217 ، 220 - 222\r\nافناء ، 206\r\nالأسماء الحسنى ، 124\r\nالتجلّي الذّاتي ، 174\r\n- الشّهودي ، 130 ، 174\r\n- الوجودي ، 130\r\nالحيرة ، 206\r\nالصادر الأوّل ، 31\r\nالفرق بعد الجمع ، 85\r\nالوجود المطلق ، 131\r\nالهوية ، 174\r\nأمر إيجابي ، 197 ، 198\r\nانائيت ، 175\r\nانسان كامل ، 52 ، 58 ، 106 ، 183\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nانس و هيبت ، 100\r\nاوسط مراتب ولايت و كمال ، 85\r\nايجاد ، 172\r\nباطن غيب هويّت ، 57\r\nبطون ، 147\r\nبعد ، 201 ، 203\r\nبقاى بعد الفنا ، 121\r\nبقاى من لم يزل ، 121\r\nتجلّيات اسمائى ، 158 ، 169\r\n- جلالى ، 50\r\n- جمالى ، 50\r\n- ذاتى ، 41 ، 119 ، 169\r\n- ذاتى - برقى ، 44\r\n- ذوقى ، 119\r\n- شهودى ، 44 ، 97 ، 145 ، 146\r\n- صفات ، 199\r\n- صفاتى ، 169\r\n- صورى ، 119 ، 126\r\n- كمال ، 50\r\n- معنوى ، 126\r\n- نورى ، 119\r\n- وجودى ، 97 ، 145 ، 146\r\nتجلّى اسماء و صفات ، 199\r\n- باطنى ، 175\r\n- به صفت اطلاق ، 206\r\n- به صفت وحدت ، 206\r\n- ذات ، 147 ، 199\r\n- ذاتى ، 41 ، 69 ، 100 ، 120 ، 199\r\n- ذاتى - استعدادى ، 175\r\n- شهادة ، 174\r\n- شهادى وجودى ، 175\r\n- شهودى ، 44 ، 103 ، 130 ، 131 ، 147 ، 174 ، 175 ، 208\r\n- صورى ، 131\r\n- علمى ، 91\r\n- علمى - اعتقادى ، 44\r\n- علمى - عينى ، 98\r\n- علمى - غيبى ، 44 ، 68 ، 72 ، 80 ، 99 ، 131\r\n- غيب ، 174\r\n- غيبى ، 91\r\n- غيبى علمى ، 91\r\n- قهر احديّت ، 117\r\n- قهرى ، 199\r\n- لطفى ، 199\r\n- وجودى ، 44 ، 53 ، 56 ، 68 ، 79 ، 99 ، 103 ، 110 ، 130 ، 131 ، 147 ، 161 ، 165 ، 173 ، 175 ، 208\r\n- وجودى - انبساطى ، 53\r\n- وجودى - شهادى ، 64 ، 68 ، 72\r\n- وجودى - شهادى ، 44\r\n- وجودى - عينى ، 80 ، 81\r\nتحليه ، 169\r\nتخليه ، 169\r\nتدانى ، 45\r\nتدلّى ، 45\r\nترتيب ، 41\r\nتعيّنات امكانى ، 153\r\n- امكانيّه ، 152\r\n- خلقيّه ، 93\r\n- كونى ، 63\r\n- وجوديّه ، 63\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nتعيّن اوّل ، 152\r\n- ثانى ، 152\r\n- و تجلّى اوّل ، 47\r\n- و تجلّى ثانى ، 47\r\nتلوين و تكوين ، 185\r\nتوجه به وجه خاص ، 41\r\n- تامّ ، 169\r\nتوحيد حالى ، 105\r\nجذبه ، 41 ، 118\r\nجسم و جان ، 120\r\nجعل ، 172\r\nجلال ، 63 ، 147 ، 198 ، 199\r\nجمال ، 147\r\n- احديّت جمع جميع حقايق ، 57\r\n- جمعى احدى ، 19\r\n- مطلق ، 114\r\nجمع الجمع ، 43\r\nجوهر ، 120 ، 130 ، 135\r\nحالى ، 46\r\nحجب اسماء و صفات ، 147\r\n- ظلمانى ، 147\r\n- ظلمانى جسمانيّات ، 145\r\n- مانعه ، 37\r\n- نورانى ، 147\r\nحروف عاليات ، 32\r\nحشر اجساد ، 98\r\nحصول حالى ، 179\r\nحضرة الاسم السّلام ، 124\r\nحقايق ممكنات ، 31\r\nحقيقت احديّت ، 133\r\n- قلم اعلى ، 33\r\n- لوح محفوظ ، 33\r\n- لوح محفوظ ، 33 ، 35\r\n- محمّد ، 50\r\n- محمّدى ، 19 ، 51 ، 53 ، 55 ، 56 ، 57 ، 58\r\n- مطلقه ، 186 ، 201\r\n- مطلقهء انسانيّه ، 37\r\n- ممكن ، 31\r\n- وجود ، 27 ، 33\r\nحلّ و عقد ، 185\r\nحلول ، 135\r\nخالق الوجود ، 172\r\nخوف و رجا ، 100\r\nدرجات احسان ، 84\r\nذات بحت ، 28 ، 70\r\nذاتيّات ، 130\r\nذوق ، 206\r\nرضا ، 198\r\nسالك مجذوب ، 42\r\nسبحات ، 144\r\nسبحات وجه ، 132\r\nسطوت نور ، 148\r\nسفر از خلق به حقّ ، 85\r\nسير از حقّ به خلق ، 85\r\n- الى اللّه ، 139 ، 175 ، 176\r\n- فى اللّه ، 139 ، 167 ، 176 - 178\r\n- و سلوك ، 140\r\nشئونات الهيّه و كونيّه ازليّه ابديّه ، 30\r\nشئون ذاتيّه ، 32\r\nشهود عين جمع ، 201\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n- وحدت ، 168\r\nصحو ثانى ، 85\r\nصفات الهى ، 63\r\n- الهيّه ، 140\r\n- كونى ، 59\r\nصفت اطلاق ، 206\r\n- جلاليّه ، 167\r\n- جماليّه ، 167\r\n- وحدت ، 206\r\nصورت عمليه ذاتيه ، 34\r\nصور مثالى ، 68\r\nطريق وجه خاصّ ، 41\r\nظهور ، 147\r\nظهور ولايت ، 84\r\nعالم ارواح ، 68 ، 121\r\n- افلاك ، 68\r\n- امكان ، 160\r\n- شهادت ، 58\r\n- صور ، 126\r\n- عقول ، 68\r\n- عناصر ، 68\r\n- غيب ، 175\r\n- مثال ، 44\r\n- ملك ، 68\r\n- ملكوت ، 68\r\n- مواليد ، 68\r\n- نفوس ، 68\r\nعرض ، 130 ، 135\r\nعرضيّات ، 130\r\nعزّت وحدت ، 62 ، 91 ، 183\r\nعقل اوّل ، 168\r\nعقول ، 145\r\nعلّت غايى ، 57\r\nعلمى غيبى ، 109\r\nعين ثابته ، 158\r\nغنا ، 189\r\nغيب الغيوب ، 91\r\n- هويّت ، 29 ، 34 ، 183\r\n- هويّت ذات ، 38\r\nفراق ، 202\r\nفقر ، 189\r\nفنا ، 90 ، 132\r\nفناى در ذات ، 85\r\n- من لم يكن ، 121\r\n- وجود امكانى ، 85\r\nفناء اتمّ ، 122\r\n- فى اللّه ، 117 ، 139 ، 140\r\nفيض اقدس ، 27 ، 35 ، 48 ، 52 ، 80 ، 98 ، 109 ، 171 ، 172\r\n- مقدّس ، 27 ، 29 ، 35 ، 48 ، 79 ، 82 ، 98 ، 109 ، 172 ، 216\r\n- وجود ، 81\r\nقاب قوسين ، 43\r\nقبض و بسط ، 100 ، 131 ، 185\r\nقدم وحدت ، 136\r\nقرب ، 201 ، 203\r\n- فرائض ، 43 ، 69 ، 84 ، 85 ، 108\r\n- نوافل ، 42 ، 69 ، 84 ، 85 ، 94 ، 108 ، 123 ، 124 ، 204\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nقضا ، 198\r\nقلب ، 183\r\nقلم ، 54\r\n- اعلى ، 36\r\n- اعلى ، 36 ، 52 ، 158 ، 168\r\nقوس امكان ، 151\r\n- وجوب ، 151\r\nقهر ، 147 ، 198 ، 199\r\nكثرت نسبى اسمائى ، 123\r\nكشف و شهود ، 81 ، 133\r\nكمال اسمائى ، 72\r\n- تجريد عاشق ، 205\r\n- تفريد عاشق ، 205\r\n- تمكّن عشق ، 206\r\n- ذاتى ، 72\r\nلطف ، 147\r\nلوح ، 36 ، 54\r\n- محفوظ ، 158\r\nمثال مقيّد يا مطلق ، 44\r\nمجنون ، 205\r\nمحو ، 85\r\nمرتبهء احديّت ، 65\r\n- احديّت جمع ، 84\r\n- ارواح ، 61\r\n- اكمليّت ، 105 ، 108\r\n- بعد مرتبهء سلوك ، 41\r\n- جمع ، 47 ، 54\r\n- جمع الجمع ، 108\r\n- جمع بر فرق ، 48\r\n- حسّ ، 183\r\n- خيال ، 61\r\n- عقول ، 61\r\n- غيب و معانى ، 47\r\n- فرق ، 54\r\n- فرق بر جمع ، 48\r\n- كمال و مشاهده ، 84\r\n- نفوس مجرّده ، 61\r\n- واحديّت ، 65\r\nمرضى ، 197\r\nمشيّت ، 172\r\nمظاهر جلالى ، 199\r\n- جمالى ، 199\r\n- حقايق مطلقه ، 37\r\n- قهر ، 199\r\n- لطف ، 199\r\n- مثالى ، 68\r\nمظهر احدى جمعى كمالى ، 183\r\nمعاد ، 98\r\nمعبوديّت ، 171\r\nمعدوم ، 98\r\nمعيّت حقّ با اشياء ، 34\r\n- وجود حقّ به ماهيّت ، 33\r\nمفاتيح غيب هويّت ، 172\r\n- غيب اسماء كليّه الهيّه ، 172\r\nمفتاح ربوبيّت ، 171\r\nمقام احديّت ، 91\r\n- استهلاك ، 132\r\n- الوهيّت ، 152\r\n- أو أدنى ، 43 ، 84 ، 151\r\n- أو أدنى ، 152\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n- جمع ، 206\r\n- جمع الجمع ، 105 ، 106\r\n- قاب قوسين ، 151\r\n- كمال ، 43\r\nمقولات تسع عرضى ، 120\r\nمناسبت صفاتى ، 46\r\n- فعلى ، 46\r\n- مرتب ، 46\r\nموجودات حسّى ، 61\r\n- خيالى ، 61\r\nنسيان ، 206\r\nنفس الرحمن ، 79 ، 102\r\nنفوس ، 145\r\nنور و ظلمت ، 144\r\nواحديّت ، 30 ، 152 ، 154\r\nوجوب وجود ، 136\r\nوجود بحت ، 147\r\n- جسمانى عنصرى ، 52\r\n- حقّانى ، 121\r\n- عام منبسط ، 79 ، 160\r\n- عينى ، 82\r\n- كونى ، 121 ، 172\r\n- مطلق ، 28 ، 60 ، 70 ، 93\r\n- مفاض ، 79 ، 81 ، 82 ، 83\r\n- مفيض ، 81\r\nوجودى حقّانى ، 85\r\n- - شهادى ، 109\r\nوحدت حقيقى ، 123 ، 126 ، 163 ، 183 ، 184 ، 186\r\n- ذات ، 136 ، 168\r\n- ذاتى عشق ، 205\r\n- مجموعى ، 184 ، 186\r\n- واحد حقيقى ، 163\r\n- و برزخيّت اولى ، 30\r\n- وجود ، 23\r\nوراثت محمّدى ، 108\r\nوقت منازله ، 152\r\nولايت هستى ، 206\r\nهستى صرف ، 28\r\nهويّت ذات ، 183\r\n- مطلقهء غيبيّه ، 151\r\nهيولانىّ الوصف ، 175\r\nهيولى النعت ، 101\r\n\r\n","description":"","footnote":"","page_name":" 240 ","page_number":240},
  {"content":"\r\n . \r\n","description":"","footnote":"","page_name":" 241 ","page_number":241},
  {"content":"\r\n . \r\n","description":"","footnote":"","page_name":" 242 ","page_number":242},
  {"content":"\r\n . \r\n","description":"","footnote":"","page_name":" 243 ","page_number":243},
  {"content":"\r\n . \r\n","description":"","footnote":"","page_name":" 244 ","page_number":244},
  {"content":"\r\n . \r\n","description":"","footnote":"","page_name":" 245 ","page_number":245},
  {"content":"\r\n . \r\n","description":"","footnote":"","page_name":" 246 ","page_number":246},
  {"content":"\r\n . \r\n","description":"","footnote":"","page_name":" 247 ","page_number":247},
  {"content":"\r\n . \r\n\r\n","description":"","footnote":"","page_name":" 248 ","page_number":248}
  ]