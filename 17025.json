[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\n[ جلد دوم 
  ]\r\n\r\nتقديم\r\nبه رهبر هدايت و پيشواى پرهيزگاران ، ماه شب چهاردهء درخشان ، نور تابان ؛ آنكه در همهء محافل علمى حضور معنوى دارد و يادآور حقايق است ، در پيشگاه خدا خاشع و در برابر ناملايمات صابر بود ؛ يعنى امام ابوجعفر باقر عليه السلام .\r\nسرورم و اى مولاى من ، اين كتاب را به پيشگاه تو تقديم مىداريم و اميدواريم كه ما و پدر و مادرمان را در روز جزا - آن روزى كه هيچ مال و فرزندان سودى نمىبخشد مگر كسى با قلبى پاك و پاكيزه به پيشگاه خدا درآيد - شفاعت فرمايى !\r\nمؤلف - مترجم\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nترجمه\r\nمسند ابوجعفر امام باقر\r\nمحمّد بن على بن الحسين عليهم السلام\r\nمؤلف :\r\nحاج شيخ عزيزاللَّه عطاردى\r\nمترجم :\r\nمحمّد رضا عطائى\r\nجلد دوم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : عطاردى قوچانى ، عزيزالله ، 1307 -\r\nعنوان قراردادى : مسند الامام الباقر عليه السلام فارسى\r\nعنوان ونام پديدآور : ترجمه مسند ابوجعفر امام باقر محمد بن على بن الحسين عليه السلام /\r\nمؤلف عزيزالله عطاردى ؛ مترجم محمدرضا عطايى .\r\nمشخصات نشر : تهران : عطارد ، 1390 .\r\nمشخصات ظاهرى : 6 ج .\r\nفروست : انتشارات عطارد مركز فرهنگى خراسان ؛ 134 ، 135 ، 136 ، 137 ، 138 ، 139 .\r\nدوره 6 - 95 - 7237 - 964 - 978 ؛ ج . 31 - 96 - 7237 - 964 - 978 ؛ ج . 2 ، 0 - 97 - 7237 - 964 - 978\r\nج . 3 . 7 - 98 - 7237 - 864 - 978 ؛ ج . 4 4 - 99 - 7237 - 964 - 978 ؛ ج . 5 ، 3 - 00 - 6427 - 600 - 978 ؛ ج . 6 ، 0 - 01 - 6427 - 600 - 978\r\nوضعيت فهرست نويسى : فيپا\r\nيادداشت : ج . 2 - 6 ( چاپ اول : 1390 ) ( فيپا ) .\r\nموضوع : محمد بن على ( ع ) ، امام پنجم ، 57 - 114 ق . - احاديث\r\nموضوع : احاديث شيعه - - قرن 14\r\nشناسه افزوده : عطائى ، محمد رضا ، 1315 - ، مترجم\r\nرده بندى كنگره : 1390 5041 م 6 ع / 44 bp\r\nرده بندى ديويى : 9552 / 297\r\nشماره كتابشناسى ملى : 2474030\r\nانتشارات عطارد\r\nمركز فرهنگى خراسان\r\n135\r\nنام كتاب : ترجمه مسند ابوجعفر امام باقر\r\nمحمد بن على بن الحسين عليهما السلام ( جلد دوم )\r\nمؤلف : حاج شيخ عزيز الله عطاردى\r\nمترجم : محمدرضا عطائى\r\nناشر : انتشارات عطارد\r\nچاپ افست * نوبت چاپ : اول 1390 * تيراژ : 2000 جلد\r\nدورهء 6 جلدى : 90000 تومان\r\nمركز پخش : تجريش ، خيابان دربند ، نبش خيابان جعفرآباد ، پلاك 164\r\nتلفن : 2257019 - تلفكس : 22757039\r\n* ( كليهء حقوق محفوظ است ) *\r\nشابك : ( ج . 2 ) 0 - 97 - 7237 - 964 - 978 ؛ ( دوره ) 6 - 95 - 7237 - 964 - 978\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nامام عليه السلام گردآورندهء قرآن است 15\r\nعلم امام عليه السلام 16\r\nسِلاح ( پيامبر ) نزد ائمّه عليهم السلام است 42\r\nائمّه عليهم السلام به امر خدا بر سر كار آيند 45\r\nانفال از آنِ ايشان است 46\r\nطاعت امامان يكسان است 47\r\nآنان نخستين آفريدهء خدايند 47\r\nامامان از درخت نبوّتند 49\r\nگشايش مشكلات به دست آنهاست 52\r\nتمام قرآن در نزد ايشان است 53\r\nآنان به منزلهء همراهى موسى عليه السلام هستند 54\r\nجفر و جامعه در نزد ايشان است 55\r\nصحيفه نزد ايشان است 57\r\nائمّه عليهم السلام امين و خزانه‌دار خدايند 60\r\nائمّه عليهم السلام راسخان علمند 63\r\nاسم اعظم نزد آنهاست 63\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nآنان شب قدر را مىشناسند 65\r\nپيمان گرفتن براى ائمّه عليهم السلام 65\r\nامامان وارثان علم پيامبرانند 73\r\nاخبار آسمانى نزد ايشان است 76\r\nكتابهاى پيامبران نزد ايشان است 76\r\nفرشتگان ولايت ائمّه عليهم السلام را قبول دارند 78\r\nفرشتگان به خانه‌هاى ايشان وارد مىشوند 78\r\nدرك مقام امام آسان نيست 80\r\nامامان راهنمايانند 84\r\nتسليم اوامر امامان 86\r\nائمّه عليهم السلام معادن علمند 91\r\nارواح اوصياء عليه السلام 92\r\nامامان هنگام وفات خود را مىدانند 95\r\nابر ، مسخّرِ ايشان است 95\r\nامامان ثقل اصغرند 96\r\nامام را به چهار خصلت مىشود شناخت 101\r\nعرضهء اعمال بر امام 101\r\nامام عليه السلام ناظر بر اعمال مردم است 103\r\nامامت 105\r\nغيبت امام عليه السلام\r\nپنهان بودن ولادت مهدى عليه السلام 111\r\nعلت غيبت 113\r\nرويدادهاى پس از غيبت 116\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nتعيين وقت ظهور و نام بردن آن حضرت 117\r\nخورشيد و ماه گرفتگى 119\r\nرخدادهاى پيش از ظهور 120\r\nآثار پيامبران نزد مهدى عليه السلام 132\r\nداورى بين اديان 137\r\nاعتقاد به امامت در زمان غيبت 138\r\nانتظار فرج 140\r\nسخن مهدى عليه السلام هنگام قيام 145\r\nسلام دادن بر مهدى عليه السلام 147\r\nامام زمان عليه السلام روز عاشورا قيام مىكند 147\r\nاو پرچم رسول خدا صلى الله عليه و آله و سلم را برافراشته مىكند 148\r\nياران مهدى عليه السلام 148\r\nغيبت آن حضرت حتمى است 150\r\nصفات مهدى عليه السلام 151\r\nآزمايش و گرفتارى 154\r\nسيرهء مهدى عليه السلام 156\r\nاو زمين را پر از عدل و داد مىكند 159\r\nآنچه از نادانان مردم به آن حضرت مىرسد 160\r\nخروج سفيانى 160\r\nفراخوانى مردم 167\r\nسن امام قائم عليه السلام 168\r\nزدودن بدعتها 168\r\nخصايص مهدى عليه السلام 172\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nفضائل اهل بيت عليهم السلام\r\nارشاد مخالفان 175\r\nپاداش كسانى كه با اهل بيت عليهم السلام رابطه دارند 176\r\nروايات آن حضرت دربارهء على عليه السلام 177\r\nروايات امام عليه السلام دربارهء فاطمه عليها السلام 235\r\nروايات امام عليه السلام دربارهء حسنين عليهما السلام 246\r\nروايات امام عليه السلام دربارهء حسن‌بن على عليهما السلام 249\r\nروايات امام عليه السلام دربارهء حسين‌بن على عليهما السلام 250\r\nروايات امام عليه السلام دربارهء علىّبن حسين عليهما السلام 262\r\nروايات امام عليه السلام دربارهء امام صادق عليه السلام 271\r\nروايات امام عليه السلام دربارهء بنى هاشم 273\r\nروايات امام عليه السلام دربارهء اولاد پيامبر صلى الله عليه و آله و سلم . . . . . . . . . . 276\r\nروايات امام عليه السلام دربارهء زيدبن على عليه السلام 277\r\nروايات امام عليه السلام دربارهء اهل بيت عليهم السلام 278\r\nروايات امام عليه السلام دربارهء اصحاب\r\nسلمان 293\r\nدربارهء ابوذر 297\r\nدربارهء ابن عبّاس 301\r\nدربارهء جابربن عبداللَّه 304\r\nدربارهء محمّدبن ابىبكر 306\r\nدربارهء سلمان ، ابوذر ، مقداد و عمّار 306\r\nدربارهء ثمامه 310\r\nقس‌ّبن ساعده 311\r\nمحمّدبن مسلم 312\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nقنبر ، اويس ، زيد و جُندب 316\r\nسفيان‌بن ابى ليلى 317\r\nسعدبن عبدالملك 318\r\nسعدبن معاذ 319\r\nابوخالد كابلى 319\r\nزراره 321\r\nابوبصير 323\r\nحمران 324\r\nقيس‌بن رمانه 324\r\nجابربن يزيد 325\r\nعلباء اسدى 328\r\nعقبةبن بشير 328\r\nاسلم مكّى 329\r\nكميت 330\r\nحكم و سلمه 333\r\nفضيل‌بن يسار 333\r\nسعد اسكاف 334\r\nعكرمه 334\r\nعبداللَّه‌بن شريك 335\r\nثوير 336\r\nمهاجران و انصار 339\r\nعمّار 339\r\nاسامةبن زيد 340\r\nيحيىبن ام‌ّطويل و گروهى 340\r\nمختاربن ابىعبيد 341\r\nمغيرةبن سعيد 343\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nابوالجارود 343\r\nسالم‌بن ابى حفصه 344\r\nعمربن رباح 346\r\nامّ خالد ، كثيرالنّوا و ابوالمقدام 347\r\nمُيَسِّر و عبداللَّه‌بن عجلان 347\r\nمحمّدبن اسماعيل 348\r\nابوطالب قمى 349\r\nبنان 349\r\nحمزةبن عماره 349\r\nعبداللَّه‌بن بكر 350\r\nحمزةبن طيّار 350\r\nسليمان‌بن خالد 351\r\nقيس‌بن عبداللَّه 355\r\nكُثير شاعر 355\r\nآزاد شدهء عثمان 356\r\nفضائل شيعه\r\nپيمان گرفتن از شيعيان 357\r\nآزمايش شيعه 359\r\nويژگيهاى شيعه 362\r\nآفرينش شيعه 365\r\nمصائب شيعه 368\r\nاحسان به شيعيان 370\r\nخصلت‌هاى شيعه 371\r\nتنها شيعيان رستگارند 374\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nشيعه بهترين خلق است 375\r\nشيعه نزديكترين خلق به خداست 376\r\nمقام شيعه در محشر 377\r\nايمان و كفر 380\r\nاسلام و ايمان 383\r\nمؤمن و صفات او 396\r\nپارسايى 406\r\nتوبه 408\r\nتواضع 412\r\nشكر 413\r\nامانت 415\r\nاحسان به پدر و مادر 416\r\nجود و بخشش 417\r\nبرآوردن نيازمنديهاى مؤمن 418\r\nكار نيك 423\r\nدوستى در راه خدا 424\r\nتقيّه و كتمان 427\r\nورع و تلاش 430\r\nمدارا 431\r\nخيرخواهى مؤمن 432\r\nمؤمن برادر مؤمن است 432\r\nپوشاندن مؤمن 435\r\nحق مؤمن 435\r\nقناعت 437\r\nگذشت و فرو خوردن خشم 438\r\nصلهء رحم 439\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nكفاف 444\r\nتعجيل در كار خير 444\r\nروى گشاده 445\r\nپيروى از سنّت 446\r\nعبادت 446\r\nصبر 447\r\nخوشخويى 449\r\nحلم و بردبارى 450\r\nاخلاص 450\r\nرضا به قضا 451\r\nعفّت 453\r\nحسن ظن 454\r\nتقوى 455\r\nنيكى و انصاف 458\r\nبى نيازى مؤمن از مردم 460\r\nدلها 460\r\nوسوسه ( حديث نفس ) 464\r\nمؤلّفة قلوبهم 465\r\nمستضعف 467\r\nشاد كردن مؤمن 470\r\nعدالت 471\r\nمصافحهء مؤمن 472\r\nديدار مؤمن 476\r\nاحياى مؤمن 479\r\nخداوند دين را به هر كه دوست دارد مىدهد 479\r\nمعانقهء با مؤمن 480\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nبلاها را خداوند به واسطهء مؤمن دفع مىكند 480\r\nمؤمنان اندكند 481\r\nنيّت مؤمن 482\r\nمؤمن آمرزيده است 482\r\nحوصله و شكيبايى 483\r\nبلاها و آشوبها 484\r\nخوشبختى و بدبختى 488\r\nپندآموزى 489\r\nگناهان كبيره 489\r\nگناهان 498\r\nخودپسندى 509\r\nخود بزرگ‌بينى 511\r\nغيبت 513\r\nكوچك شمردن گناهان 514\r\nعيبجويى مردم 515\r\nشك و ترديد 516\r\nكفر و ضلالت 516\r\nدشنام مؤمن 522\r\nظلم 525\r\nمنافق 527\r\nاختلاف‌اندازى بين مؤمنان 528\r\nعاق والدين شدن 528\r\nكوچك شمردن مؤمن 529\r\nپيروى از هواى نفس 530\r\nدروغ 531\r\nدنيادوستى 533\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nطمع 534\r\nناسازگارى 534\r\nحسد 534\r\nريا و خودنمايى 535\r\nخشم 537\r\nآداب معاشرت\r\nآشكار گفتن سلام 539\r\nحق همسايه 540\r\nخنده 542\r\nحُسن معاشرت 543\r\nعطسه زدن 545\r\nمهرورزى 547\r\nسلام دادن به غير مسلمان 547\r\nديدار برادران 549\r\nمشورت با ديگران 550\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\n[ تتمة امامت 
  ]\r\n\r\nامام عليه السلام گردآورندهء قرآن است\r\n1 - كلينى به نقل از جابر آورده است ، مىگويد : از امام باقر عليه السلام شنيدم كه مىفرمود : « هيچ كس از مردم ادّعا نكرده است كه تمام قرآن را گردآورى كرده باشد همان طورى كه نازل شده است مگر بسيار دروغگو باشد . آن طورى كه خداى تعالى نازل كرده است كسى گردآورى و نگهدارى نكرده مگر علىّبن ابى طالب و امامان پس از وى عليهم السلام . » . « 1 »\r\n2 - همو از جابر نقل كرده است ، مىگويد : امام باقر عليه السلام فرمود : « كسى نمىتواند مدّعى شود كه همهء قرآن از ظاهر و باطن نزد اوست جز اوصياء عليهم السلام » . « 2 »\r\n3 - از سلمةبن محرز نقل كرده است ، مىگويد : از امام باقر عليه السلام شنيدم كه مىفرمود : « از جمله علومى كه به ما داده‌اند تفسير قرآن و احكام آن است و علم تغيير زمان و رخدادهاى آن . هرگاه خداوند خير مردمى را اراده كند آنها را شنوا گرداند و كسى كه گوش شنوا ندارد ، از سخنى كه به گوش او رسد روگرداند مثل اين كه نشنيده است . سپس اندكى از\r\n\r\n\r\n","description":"","footnote":"\r\n( 1 ) - كافى : 1 / 228 .\r\n( 2 ) - همان .\r\n","page_name":" 15 ","page_number":15},
  {"content":"\r\n\r\nسخن باز ايستاد و آن گاه فرمود : « اگر دلهاى بازى داشتيم كه تاب تحمّل حقايق را داشت و اگر مردم نكته سنج و رازدار بودند مذاكرهء با آنها باعث آسايش خاطر بود و آنچه در اختيار داشتيم به آنها مىگفتيم . و خدا يار و ياور است » . « 1 »\r\n4 - از بريدبن معاويه نقل كرده است ، مىگويد : به امام باقر عليه السلام گفتم :\r\nمقصود از آيهء  « قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ »  « 2 » كيست ؟ فرمود : « مقصود ما هستيم و على عليه السلام اول و افضل و بهترين ما ائمّه پس از پيامبر صلى الله عليه و آله و سلم است . » . « 3 »\r\n\r\nعلم امام عليه السلام\r\n1 - صفار از عبداللَّه‌بن سليمان نقل كرده است ، مىگويد : از امام باقر عليه السلام شنيدم در حالى كه مردى از اهل بصره به نام عثمان نابينا در نزد او بود و مىگفت : حسن بصرى معتقد است كسانى كه علم را پنهان مىدارند بوى بد درون آنها دوزخيان را مىآزارد ! امام عليه السلام فرمود : « در آن صورت مؤمن آل فرعون در هلاكت است ! از روزى كه خداوند نوح عليه السلام را مبعوث كرد همواره علم او پوشيده بود !\r\nبنابراين حسن به راست و چپ برود ، به خدا سوگند كه جز در اينجا\r\n\r\n\r\n","description":"","footnote":"\r\n( 1 ) - كافى : 1 / 229 .\r\n( 2 ) - رعد / 43 : بگو ( اى پيامبر ) بين من و شما خداوند به عنوان شاهد بس است و كسى كه علم كتاب‌نزد اوست .\r\n( 3 ) - كافى : 1 / 229 .\r\n","page_name":" 16 ","page_number":16},
  {"content":"\r\n\r\nعلم را نخواهد يافت » . « 1 »\r\n2 - همو از ابوبصير نقل كرده است مىگويد : از امام باقر عليه السلام راجع به شهادت زنازاده پرسيدم كه آيا جايز است ؟ فرمود : « نه » . گفتم : حكم‌بن عُيينه معتقد است كه آن جايز است . فرمود : « خدايا ! گناه او را نبخش ! مگر خداى تعالى به حكم ( و نظاير او ) نگفته است :  « إِنَّهُ لَذِكْرٌ لَكَ وَ لِقَوْمِكَ وَ سَوْفَ تُسْئَلُونَ »  « 2 » بنابراين حَكَم به راست و چپ برود به خدا كه هيچ جا علم را نخواهد يافت مگر در نزد اهل بيتى كه جبرئيل بر ايشان نازل شده است » . « 3 »\r\n3 - از سليمان بن خالد نقل كرده است ، مىگويد : از امام باقر عليه السلام شنيدم كه مىفرمود . . . « 4 »\r\n4 - از يحيى بن حلبى به نقل از پدرش آورده است ، مىگويد : مردى در حالى كه من خدمت امام باقر عليه السلام بودم به آن حضرت گفت : حسن بصرى از قول رسول خدا صلى الله عليه و آله و سلم نقل مىكرد : هر كه علمى را پنهان بدارد روز قيامت در حالى بيايد كه لجامى از آتش به دهانش زده‌اند ! امام عليه السلام فرمود :\r\n« واى بر او دروغ گفته است ! بنابراين ، كلام خدا :  « وَ قالَ رَجُلٌ مُؤْمِنٌ مِنْ آلِ فِرْعَوْنَ يَكْتُمُ إِيمانَهُ أَ تَقْتُلُونَ رَجُلًا أَنْ يَقُولَ رَبِّيَ اللَّهُ »  « 5 » چه مىشود ؟ سپس امام باقر عليه السلام\r\n\r\n\r\n","description":"","footnote":"\r\n( 1 ) - بصائرالدّرجات : ص 9 .\r\n( 2 ) - زخرف / 44 : اين قرآن مايهء يادآورى تو و قوم تو است و به زودى مورد سؤال قرار خواهيدگرفت .\r\n( 3 ) - بصائرالدّرجات : ص 9 .\r\n( 4 ) - همان : ص 10 . بقيه روايت عين شماره ( 1 ) بود با اين تفاوت كه آخر روايت ، جمله : « جز نزد اهل علمى كه جبرئيل بر ايشان نازل مىشد » آمده است - م .\r\n( 5 ) - غافر / 28 : مرد مؤمنى از آل فرعون كه ايمان خود را پنهان داشت گفت : آيا مىخواهيد مردى رابكشيد كه مىگويد : پروردگار من خداست ؟\r\n","page_name":" 17 ","page_number":17},
  {"content":"\r\n\r\nصدايش را بلند كرد و گفت : بروند هر جا كه مىخواهند ، به خدا قسم علم را جز اينجا در هيچ جا پيدا نخواهند كرد ! سپس مدتى خاموش بود آنگاه امام باقر عليه السلام فرمود : « نزد آل محمّد صلى الله عليه و آله و سلم » . « 1 »\r\n5 - از اسحاق بن عمّار به نقل از امام باقر عليه السلام از قول پدرش آورده است كه رسول خدا صلى الله عليه و آله و سلم فرمود : « آنچه را كه در كتاب خدا ( قرآن ) يافتيد عمل بر آن لازم و قطعى است هيچ عذر و بهانه‌اى بر ترك آن نداريد و آنچه در كتاب خدا نبود ولى سنّتى در آن باره از ما ( اهل بيت ) بود ، باز هم بهانه‌اى در ترك سنّت من نيست .\r\nهر آنچه در سنّت من هم نبود ، آنچه را كه اصحابم بگويند آن را بگيريد كه مَثَلِ اصحاب من همچون ستارگان است هر كدام را پيروى كنيد هدايت يابيد و به هر يك از گفته‌هاى اصحاب من بگيريد راهنمايى شويد و اختلاف نظر اصحاب من خود رحمتى براى شما است ! گفتند : يا رسول اللَّه ! اصحاب شما چه كسانى هستند ؟ فرمود : اهل بيت من . » . « 2 »\r\n6 - از زراره نقل كرده است ، مىگويد : محضر امام باقر عليه السلام نشسته بودم مردى از اهل كوفه راجع به اين گفتهء اميرالمؤمنين عليه السلام : « از من بپرسيد هر چه مىخواهيد كه از چيزى نخواهيد پرسيد مگر اين كه شما را خبر دهم » از آن حضرت پرسيد ، امام عليه السلام فرمود : « هيچ كس داراى علمى نبود مگر اين كه از نزد اميرالمؤمنين عليه السلام بيرون آمده باشد ! بنابراين ، مردم هر جا مىخواهند بروند ! به خدا سوگند - با دست اشاره\r\n\r\n\r\n","description":"","footnote":"\r\n( 1 ) - بصائرالدّرجات : ص 10 .\r\n( 2 ) - بصائر : ص 11 .\r\n","page_name":" 18 ","page_number":18},
  {"content":"\r\n\r\nبه مدينه - به يقين كه امر الهى از اينجا براى مردم صادر مىشود . » . « 1 »\r\n7 - از سعدبن طريف به نقل از امام باقر عليه السلام آمده است كه فرمود :\r\n« رسول خدا صلى الله عليه و آله و سلم فرموده است : هر كه خوش دارد زندگيش چون زندگى من و مرگش چون مرگ من باشدو وارد همان بهشتى شود كه پروردگارم به من وعده فرموده ؛ در بهشت برين در جايگاه من باشد .\r\nشاخه‌اى از شاخسارانى كه پروردگارم به دست قدرت خود كاشت و سپس فرمود : بشو ! و شد ! پس بايد پس از من ولايت على عليه السلام و اوصياى از ذرّيهء مرا داشته باشد كه خداوند آگاهى و علم مرا به ايشان داده است و سوگند به خدا آنها كه فرزند مرا مىكشند خداوند شفاعت مرا به ايشان نخواهد رساند . » . « 2 »\r\n8 - از حنان بن سدير نقل كرده است ، مىگويد : امام باقر عليه السلام فرمود :\r\n« همانا خداوند علمى عمومى دارد و علمى خصوصى ، امّا علم خصوصى او را هيچ فرشتهء مقرّب و هيچ پيامبر مرسلى نمىداند ولى علم عمومى او را كه فرشتگان مقرّب و پيامبران مرسل مىدانند ، تمام اين را خداوند به ما داده است . » .\r\nسپس فرمود : « مگر اين آيه را نخوانده‌اى :  « عِنْدَهُ عِلْمُ السَّاعَةِ وَ يُنَزِّلُ الْغَيْثَ وَ يَعْلَمُ ما فِي الْأَرْحامِ وَ ما تَدْرِي نَفْسٌ ما ذا تَكْسِبُ غَداً وَ ما تَدْرِي نَفْسٌ بِأَيِّ أَرْضٍ تَمُوتُ  « 3 »  » .  « 4 »\r\n\r\n\r\n","description":"","footnote":"\r\n( 1 ) - بصائر : ص 12 .\r\n( 2 ) - همان : ص 48 .\r\n( 3 ) - لقمان / 34 : آگاهى از زمان قيام قيامت مخصوص خداست و اوست كه باران را نازل مىكند . و ( نيز ) آنچه را كه در رحم‌هاى ( مادران ) است مىداند ، و هيچ كس نمىداند فردا چه به دست مىآورد ، و هيچ كس نمىداند در چه سرزمينى مىميرد .\r\n( 4 ) - بصائر : ص 109 .\r\n","page_name":" 19 ","page_number":19},
  {"content":"\r\n\r\n9 - از ضريس نقل كرده ، مىگويد : از امام باقر عليه السلام شنيدم كه مىفرمود : « خدا را دو نوع علم است : علمى بخشوده و علمى بازداشته ، امّا علم بخشوده آن است كه هيچ چيزى نيست كه فرشتگان و پيامبران آن را بدانند مگر اين كه ما آن را مىدانيم . ولى علم بازداشته آن علمى است كه در نزد خدا در امّ الكتاب است هر گاه از آنجا درآيد اجرا شود . » . « 1 »\r\n10 - از فضل بن يسار به نقل از امام باقر عليه السلام آورده است كه فرمود :\r\n« همانا خدا را علمى است كه جز او كسى آن را نداند و علمى كه به فرشتگان و پيامبران و فرستادگانش آموخته است و ما آن را مىدانيم - سپس با دست به طرف سينه‌اش اشاره كرد - » . « 2 »\r\n11 - از جابر نقل كرده است ، مىگويد : امام باقر عليه السلام فرمود : « خدا را علمى است كه جز او كسى نمىداند و علمى كه فرشتگان مقرّب و انبياى مرسل آن را مىدانند و ما هم آن را مىدانيم . » . « 3 »\r\n13 - « 4 » از حنان كندى از پدرش به نقل از امام باقر عليه السلام آورده است ، فرمود : « همانا خدا را علمى خاص و علمى عام است اما علم خاص او را هيچ يك از فرشتگان مقرّب و پيامبران مرسلش نمىدانند و اما علم عام او را فرشتگان مقرّب و پيامبران مرسلش مىدانند كه به ما نيز از طريق رسول خدا صلى الله عليه و آله و سلم رسيده است . » . « 5 »\r\n\r\n\r\n","description":"","footnote":"\r\n( 1 ) - بصائر : ص 109 .\r\n( 2 ) - همان : ص 110 .\r\n( 3 ) - همان .\r\n( 4 ) - حديث شمارهء 12 عين شمارهء 9 بود با اين تفاوت كه جمله « اذ اخرج نفذ » در اينجا نيامده‌است - م .\r\n( 5 ) - بصائر : ص 111 .\r\n","page_name":" 20 ","page_number":20},
  {"content":"\r\n\r\n14 - از جعفربن بشير نقل كرده است ، مىگويد : از امام باقر عليه السلام شنيدم كه مىفرمود : « خدا را دو نوع علم است : علمى بذل و بخشش شده و علمى نهفته ، امّا علم بذل و بخشش شده ، هيچ چيزى نيست كه فرشتگان و پيامبران بدانند مگر اين كه ما آن را مىدانيم . و اما علم نهفته آن علمى است كه در نزد خداى تبارك و تعالى در ام‌ّالكتاب است هرگاه از آن‌جا درآيد اجرا شود » . « 1 »\r\n15 - از حمران بن اعين نقل كرده است كه از امام باقر عليه السلام راجع به قول خداى تعالى :  « بَدِيعُ السَّماواتِ وَ الْأَرْضِ »  « 2 » پرسيد ، امام عليه السلام فرمود : « همانا خداوند همه چيز را بدون نمونهء قبلى ايجاد كرد و آسمانها و زمين را كه پيش از آنها آسمانها و زمين‌هايى نبوده است نوآورى كرد ، مگر اين كلام خدا :  « وَ كانَ عَرْشُهُ عَلَى الْماءِ »  « 3 » را ، نشنيده‌اى ؟ » حمران بن اعين عرض كرد :\r\nمن اين كلام خدا را ديده‌ام  « عالِمُ الْغَيْبِ فَلا يُظْهِرُ عَلى غَيْبِهِ أَحَداً » .  « 4 »\r\nپس امام عليه السلام فرمود :  « إِلَّا مَنِ ارْتَضى مِنْ رَسُولٍ فَإِنَّهُ يَسْلُكُ مِنْ بَيْنِ يَدَيْهِ وَ مِنْ خَلْفِهِ رَصَداً »  « 5 » و به خدا سوگند كه محمّد صلى الله عليه و آله و سلم از افراد مورد رضاى خدا بود . و امّا قول خدا تعالى :  « عالِمُ الْغَيْبِ . . »  همانا خداى تبارك و تعالى عالم است بدانچه از نظر خلق او غايب است . بنابراين آنچه را كه متعلق\r\n\r\n\r\n","description":"","footnote":"\r\n( 1 ) - بصائر : ص 112 .\r\n( 2 ) - بقره / 117 : ايجاد كنندهء همهء آسمانها و زمين اوست .\r\n( 3 ) - هود / 7 : و عرش او ( خداوند ) بر آب قرار داشت .\r\n( 4 ) - جن / 26 : داناى غيب اوست و هيچ كس را بر اسرار غيبش آگاه نمىسازد .\r\n( 5 ) - جن / 27 : مگر رسولانى كه آنان را برگزيده ، سپس مراقبينى از پيش رو و پشت سر براى آنهاقرار مىدهد .\r\n","page_name":" 21 ","page_number":21},
  {"content":"\r\n\r\nقدر و قضاى الهى مىگردد ، او مىداند پيش از اين كه آن را بيافريند و پيش از آن كه آن را در اختيار فرشتگان قرار دهد ، اى حمران ! اين همان علمى است كه نزد خود نگاه داشته است و مشيّت خدا در آن است ، همان را اگر بخواهد اجرا مىكند و ( گاهى ) بدا حاصل مىشود و اجرا نمىكند .\r\nاما علمى كه خداوند مقدّر مىسازد و اجرا مىكند آن همان علمى است كه به رسول خدا صلى الله عليه و آله و سلم رسيده و پس از او به ما رسيده است » . « 1 »\r\n16 - از ابومريم نقل كرده است ، مىگويد : امام باقر عليه السلام به من فرمود :\r\n« جامعه نزد ماست و آن هفتاد ذراع است و در آن است همه چيز حتى ديه بريدگى و خراش روى پوست كه رسول خدا صلى الله عليه و آله و سلم آن را ديكته كرده و علىّ عليه السلام آن را نوشته است .\r\nجَفر نزد ماست و آن پوست دباغى شده‌اى است به قدرى روى آن نوشته شده كه آنچه بوده و آنچه خواهد بود تا روز قيامت تمام زواياى آن را پر كرده است . » . « 2 »\r\n17 - از عبدالملك بن اعين نقل كرده است ، مىگويد : امام باقر عليه السلام بعضى از نوشته‌هاى على عليه السلام را به من نشان داد ، سپس فرمود : « اين نوشته‌ها را براى چه نوشته‌اند ؟ » عرض كردم : مطلب دربارهء آنها روشن است ! فرمود : « بگو ببينم ! » گفتم : چون مىدانست كه روزى قائم شما قيام مىكند از اين رو دوست داشت كه به محتواى آنها عمل كند ! فرمود :\r\n« راست گفتى . » . « 3 »\r\n\r\n\r\n","description":"","footnote":"\r\n( 1 ) - بصائر : ص 113 .\r\n( 2 ) - همان : ص 160 .\r\n( 3 ) - همان .\r\n","page_name":" 22 ","page_number":22},
  {"content":"\r\n\r\n18 - از عبداللَّه‌بن وليد سمان نقل كرده است ، مىگويد : امام باقر عليه السلام به من فرمود :\r\n« اى ابوعبداللَّه ! شيعيان دربارهء على و موسى و عيسى عليهم السلام چه مىگويند ؟ »\r\nعرض كردم : فدايت شوم ! از چه جهت‌ها مىپرسيد ؟ فرمود : « از نظر علمى مىپرسم ، اما از جهت فضيلت كه برابرند » مىگويد : عرض كردم :\r\nفدايت شوم ! من دربارهء آنها چه بگويم ؟ ! فرمود : « به خدا سوگند كه علىّ عليه السلام از ايشان داناتر است . »\r\nسپس فرمود : « عبداللَّه ! مگر نمىگويند كه على عليه السلام تمام علم رسول خدا صلى الله عليه و آله و سلم را داشت ؟ گفتم : چرا . فرمود : بنابراين با ايشان در آن باره بحث و گفتگو كن ! فرمود : خداى تبارك و تعالى به موسى عليه السلام فرمود :\r\n « وَ كَتَبْنا لَهُ فِي الْأَلْواحِ مِنْ كُلِّ شَيْءٍ »  « 1 » از اينجا مىفهميم كه تمام امور را براى او بيان نكرده است ، در حالى كه به محمّد صلى الله عليه و آله و سلم مىفرمايد :  « وَ جِئْنا بِكَ شَهِيداً عَلى هؤُلاءِ وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ  « 2 »  » .  « 3 »\r\n19 - از سدير به نقل از امام باقر عليه السلام آورده است ، فرمود : « همين كه موسى عليه السلام آن عالِم ( خضر ) را ملاقات كرد ، چشمش به پرستويى افتاد كه آواز مىخواند ، در آسمان بالا مىرفت و داخل دريا پايين مىرفت آن عالِم\r\n\r\n\r\n","description":"","footnote":"\r\n( 1 ) - اعراف / 145 : در الواحى كه بر موسى عليه السلام نازل كرديم از هر چيزى براى او نوشتم .\r\n( 2 ) - نحل / 89 : و ما تو را گواه و شاهد بر اين گروه قرار مىدهيم ، و ما اين كتاب آسمانى ( قرآن ) را بر تو نازل كرديم كه بيانگر همه چيز است .\r\n( 3 ) - بصائرالدّرجات : 228 .\r\n","page_name":" 23 ","page_number":23},
  {"content":"\r\n\r\nبه موسى عليه السلام گفت : آيا مىدانى كه اين پرستو چه مىگويد ؟ پرسيد : چه مىگويد :\r\nگفت : مىگويد : به پروردگار آسمان و زمين سوگند كه شما دو نفر از عِلم پروردگارتان نمىدانيد مگر به قدرى كه من با منقارم از آب اين دريا برداشته‌ام !\r\nراوى مىگويد : پس ابوجعفر ( امام باقر ) عليه السلام فرمود : « اما اگر من نزد ايشان بودم مسأله‌اى را از ايشان مىپرسيدم كه هر دوى آنها نمىدانستند . » . « 1 »\r\n20 - از عمّاربن هارون به نقل از امام باقر عليه السلام آورده است فرمود :\r\n« علم منايا و بلايا و فصل الخطاب و علم انساب عرب و زادگاه اسلام نزد ما ( اهل بيت ) است . » . « 2 »\r\n21 - از جابر نقل كرده است ، مىگويد : از امام باقر عليه السلام شنيدم كه مىفرمود :\r\n« به ما اهل بيت علم منايا و بلايا و انساب داده‌اند و به وسيلهء ما و دشمنان ما و به هدايت ما و هدايت آنها و به داورى ما و داورى ايشان و به حكم ما و حكم آنها و مرگ ما و مرگ آنها پند و عبرت بگيريد ؛ آنها با زخم‌هاى چركين و طاعون مىميرند و ما به آن چه خدا خواهد از دنيا مىرويم . » . « 3 »\r\n22 - از حمران به نقل از امام باقر عليه السلام آورده است ، فرمود : « خداى\r\n\r\n\r\n","description":"","footnote":"\r\n( 1 ) - بصائر : ص 230 .\r\n( 2 ) - همان : ص 266 .\r\n( 3 ) - همان : ص 268 .\r\n","page_name":" 24 ","page_number":24},
  {"content":"\r\n\r\nتعالى به پيامبرش حلال و حرام و تأويل ( قرآن ) را آموخت و رسول خدا صلى الله عليه و آله و سلم همهء آنها را به علىّ عليه السلام تعليم داد . » . « 1 »\r\n23 - از حمران نقل كرده است ، مىگويد : امام باقر عليه السلام فرمود :\r\n« جبرئيل عليه السلام دو انار براى رسول خدا صلى الله عليه و آله و سلم آورد ، يكى از آنها را ميل فرمود و ديگرى را به دو نيم كرد ، نيمى را رسول خدا صلى الله عليه و آله و سلم به على عليه السلام خورانيد ، و سپس فرمود : برادرم ! آيا مىدانى اين دو انار چه بود ؟ عرض كرد : نه . فرمود : امّا انار اوّلى نبوّت بود كه تو سهمى از آن ندارى و اما دومى علمى بود كه تو در آن با من شريكى . » .\r\nراوى مىگويد : عرض كردم : خداوند امر شما را اصلاح كند ! چگونه در علم شريك پيامبر است ؟ فرمود : « خداوند به محمّد صلى الله عليه و آله و سلم علمى را نياموخته است مگر اين كه دستور داد آن را به علىّ عليه السلام بياموزد . » . « 2 »\r\n24 - از زراره به نقل از امام باقر عليه السلام آورده است كه فرمود : « علىّ عليه السلام علم رسول خدا صلى الله عليه و آله و سلم را به ارث برد و فاطمه عليها السلام ماتَرَك ( بازمانده ) پيامبر صلى الله عليه و آله و سلم را » . « 3 »\r\n25 - از جابر نقل كرده است ، مىگويد : امام باقر عليه السلام دربارهء قول خداى تبارك و تعالى :  « اللَّهُ نُورُ السَّماواتِ وَ الْأَرْضِ مَثَلُ نُورِهِ »  « 4 » فرمود : منظور از نور ، محمّد صلى الله عليه و آله و سلم است  « فِيها مِصْباحٌ »  يعنى علم  « الْمِصْباحُ فِي زُجاجَةٍ »  معتقد بود كه\r\n\r\n\r\n","description":"","footnote":"\r\n( 1 ) - بصائر : ص 292 .\r\n( 2 ) - همان .\r\n( 3 ) - همان : ص 294 .\r\n( 4 ) - نور / 35 : خداوند نور آسمانها و زمين است . مثل نور او ( خداوند ) چراغدانى است كه در آن‌چراغى باشد ، آن چراغ در حبابى قرار گيرد ، حبابى شفاف و درخشنده .\r\n","page_name":" 25 ","page_number":25},
  {"content":"\r\n\r\nزجاجه اميرالمؤمنين عليه السلام است كه علم پيامبر در نزد اوست . « 1 »\r\n26 - از عبداللَّه بن بكير هجرى نقل كرده است ، مىگويد : امام باقر عليه السلام فرمود : « علىّبن ابى طالب عليه السلام هبة اللَّه بود و وارث علم اوصيا و علم تمام آنچه قبل از او بود ، امّا محمّد صلى الله عليه و آله و سلم علم هر آنچه را پيش از او از انبياء ، اوصيا و مرسلين بوده است ، به ارث برد . » . « 2 »\r\n27 - از محمّدبن مسلم نقل كرده است ، مىگويد : از امام باقر عليه السلام شنيدم كه مىفرمود : « جبرئيل عليه السلام دو انار از بهشت براى محمّد صلى الله عليه و آله و سلم آورد علىّ عليه السلام آنها را در دست آن حضرت ديد ، عرض كرد : اين انارها چيست ؟\r\nفرمود : اما اين يكى مربوط به نبوّت است و تو را در آن بهره‌اى نيست و اما اين ، مربوط به علم است سپس آن را شكافت و نيمى از آن را به على عليه السلام داد و نيم ديگر را رسول خدا صلى الله عليه و آله و سلم برداشت و آن گاه فرمود : يا علىّ تو در آن شريك منى و من شريك توام ! » .\r\nامام باقر عليه السلام فرمود : به خدا سوگند كه رسول خدا صلى الله عليه و آله و سلم حرفى را از آنچه خدا به او تعليم داده بود ، نمىدانست مگر اين كه آن را به على عليه السلام تعليم داد و پس از او به ما ( ائمّه ) رسيد . سپس دست به روى سينهء خود نهاد . « 3 »\r\n28 - از جابربن يزيد به نقل از امام باقر عليه السلام آورده است ، فرمود :\r\n« رسول خدا صلى الله عليه و آله و سلم مىفرمايد : هيچ زمين سبز و خشكى نيست و هيچ گروهى وجود ندارد كه صد نفر را گمراه كند و يا هدايت نمايد مگر اين كه\r\n\r\n\r\n","description":"","footnote":"\r\n( 1 ) - بصائر : ص 294 .\r\n( 2 ) - همان : ص 294 .\r\n( 3 ) - همان : ص 295 .\r\n","page_name":" 26 ","page_number":26},
  {"content":"\r\n\r\nمن مىدانم و آن را به اهل بيتم آموخته‌ام ، كوچك و بزرگ آنها تا روز قيامت آن را مىدانند . » . « 1 »\r\n29 - از جابر نقل كرده است ، مىگويد : امام باقر عليه السلام فرمود : « اى جابر ! همانا اگر ما به رأى و ميل خودمان حرف بزنيم هر آينه از هلاك شوندگان هستيم ولى ما احاديثى را نقل مىكنيم كه از رسول خدا صلى الله عليه و آله و سلم اندوخته‌ايم همان طورى كه اين مردم طلا و نقره‌شان را اندوخته مىكنند . » . « 2 »\r\n30 - از فضيل بن يسار به نقل از امام باقر عليه السلام آورده است ، فرمود :\r\n« اگر ما از پيش خود چيزى بگوييم گمراهيم همان طورى كه پيش از ما كسانى گمراه شدند بلكه ما از روى دليل و برهانى از جانب پروردگارمان سخن مىگوييم كه براى پيامبرش بيان كرده و او نيز براى ما بيان داشته است » . « 3 »\r\n31 - از جابر نقل كرده است ، مىگويد : امام باقر عليه السلام فرمود : « اى جابر ! اگر ما از رأى و ميل خودمان به مردم فتوا دهيم هر آينه از هلاك شوندگانيم بلكه ما از روى آثار رسول خدا صلى الله عليه و آله و سلم و اصول علمى كه نزد ماست و ما آن را از بزرگانمان نسل به نسل به ارث برده و اندوخته‌ايم همان طورى كه ديگران طلا و نقره‌شان را اندوخته مىكنند ، فتوا مىدهيم . » . « 4 »\r\n32 - از ابوحمزه ثمالى به نقل از جابر آمده است كه امام باقر عليه السلام\r\n\r\n\r\n","description":"","footnote":"\r\n( 1 ) - بصائر : ص 297 .\r\n( 2 ) - همان : ص 299 .\r\n( 3 ) - همان .\r\n( 4 ) - همان : ص 300 .\r\n","page_name":" 27 ","page_number":27},
  {"content":"\r\n\r\nفرمود : « اى جابر ! به خدا سوگند كه اگر ما با مردم پيش از خود سخن بگوييم - يا سخن مىگفتيم - به يقين از هلاك شوندگان بوديم ولى ما با ايشان از روى آثار رسول خدا صلى الله عليه و آله و سلم سخن مىگوييم كه هر نسلى از نسل قبلى به ارث برده و آن را اندوخته‌ايم همان طورى كه اينان طلا و نقره‌شان را اندوخته مىكنند » . « 1 »\r\n33 - از فضيل بن يسار به نقل از امام باقر عليه السلام آورده است كه فرمود :\r\n« ما ( رفتار و گفتارمان ) بر اساس برهانى است از جانب پروردگارمان كه پيامبرش براى ما بيان داشته است و اگر چنين نبود ، ما هم مثل همين مردم بوديم . » . « 2 »\r\n34 - از زراره به نقل از امام باقر عليه السلام آورده است كه رسول خدا صلى الله عليه و آله و سلم بر على عليه السلام بابى از علم را آموخت كه از آن هزار در و از هر درى هزار در گشوده مىشود . » . « 3 »\r\n35 - بكيربن اعين به نقل از كسى كه خود از امام باقر عليه السلام شنيده است مىگويد : امام عليه السلام فرمود : « از آن درهاى علمى كه رسول خدا صلى الله عليه و آله و سلم به على عليه السلام آموخت به سوى مردم بيرون نشده است جز يك يا دو در . » و بيشتر در خاطر من آن است كه فرمود : « يك در » . « 4 »\r\n36 - ابوبكر حضرمى از امام باقر عليه السلام نقل فرموده است ، فرمود :\r\n« رسول خدا صلى الله عليه و آله و سلم به علىّ عليه السلام هزار حرف آموخت كه از هر حرفى هزار\r\n\r\n\r\n","description":"","footnote":"\r\n( 1 ) - بصائر : ص 300 .\r\n( 2 ) - همان . ص 301 .\r\n( 3 ) - همان : ص 306 .\r\n( 4 ) - همان : ص 307 .\r\n","page_name":" 28 ","page_number":28},
  {"content":"\r\n\r\nحرف و از هر كدام آنها هزار حرف گشوده مىشود » . « 1 »\r\n37 - . . . . « 2 »\r\n38 - از حرث بن مغيره نقل كرده است ، مىگويد : از امام باقر عليه السلام شنيده است ، مىفرمود : « رسول خدا صلى الله عليه و آله و سلم به على عليه السلام هزار كلمه آموخت كه از هر كلمه‌اى هزار كلمه گشوده مىشود » . « 3 »\r\n39 - و نيز از حرث بن مغيره نقل كرده است ، مىگويد : امام باقر عليه السلام فرمود : « از ما اهل بيت عالِمى از دنيا نمىرود تا وقتى كه ببيند كسى را كه جانشين خود قرار مىدهد مىداند همان طورى كه او مىداند و يا آنچه را كه خدا بخواهد ، مىداند . » .\r\nراوى مىگويد : گفتم : آن چه علمى است ؟ فرمود : « وراثتى است از رسول خدا صلى الله عليه و آله و سلم و علىّبن ابى طالب عليه السلام كه از مردم بىنياز است ولى مردم از او بىنياز نيستند . » . « 4 »\r\n40 - از محمّدبن مسلم نقل كرده است ، مىگويد : از امام صادق عليه السلام شنيدم ، مىفرمود :\r\n« رسول خدا صلى الله عليه و آله و سلم در بين مردم ( به عالىترين جايگاه ) رسيده و ما اهل بيت نيز رسيده‌ايم و همانا ما اهل بيت دژهاى علم و دروازه‌هاى حكمت و روشنى بخش امريم . » « 5 »\r\n\r\n\r\n","description":"","footnote":"\r\n( 1 ) - بصائر : ص 307 .\r\n( 2 ) - همان . اين روايت نيز از همان راوى تكرار حديث قبلى است با اين تفاوت كه دارد : از هر حرفى هزار و هزار حرف . . .\r\n( 3 ) - همان : ص 310 .\r\n( 4 ) - همان : ص 327 .\r\n( 5 ) - همان : ص 363 .\r\n","page_name":" 29 ","page_number":29},
  {"content":"\r\n\r\n41 - از محمّدبن مسلم نقل كرده است ، مىگويد : ابوجعفر ( امام باقر ) عليه السلام فرمود :\r\nرسول خدا صلى الله عليه و آله و سلم در بين مردم ( به بالاترين رتبه ) رسيد پس من هم رسيدم و رسيدم . و ما اهل بيت آگاه به امور و همتاى او و روشنى بخش آن هستيم . » . « 1 »\r\n42 - از محمّدبن مسلم به نقل از امام باقر عليه السلام آورده است كه رسول خدا صلى الله عليه و آله و سلم در ميان مردم ( به كمال علم ) دست يافت و من هم دست يافته‌ام . و رشته‌هاى كار و دروازه‌هاى ورود به حكمت و قلعه‌هاى دانش و روشنى كار نزد ماست و ما همراه آنيم . پس هر كه ما را شناخت ، شناختش به حال او سودمند و عمل او از وى پذيرفته است و هر كه ما را نشناخت شناخت او بى فايده و عملش از وى پذيرفته نيست . « 2 »\r\n43 - از زراره نقل كرده است ، مىگويد : از امام باقر عليه السلام شنيدم كه مىفرمود : « اگر بر علم ما ( همواره ) نمىافزود هر آينه پايان مىگرفت . » راوى مىگويد : عرض كردم : آيا بر شما چيزى را مىافزودند كه رسول خدا صلى الله عليه و آله و سلم آن را نمىدانست ؟ فرمود : « همانا هرگاه چنان بود ( ابتدا ) به رسول خدا صلى الله عليه و آله و سلم عرضه مىشد سپس به ما مىرسيد . » . « 3 »\r\n46 - « 4 » از زراره نقل كرده است ، مىگويد : خدمت امام باقر عليه السلام بودم كه مردى از اهل كوفه به من گفت : از آن حضرت راجع به گفتهء\r\n\r\n\r\n","description":"","footnote":"\r\n( 1 ) - بصائر : ص 363 .\r\n( 2 ) - همان .\r\n( 3 ) - همان : ص 392 .\r\n( 4 ) - همان : ص 394 و 395 . احاديث شمارهء ( 44 و 45 ) با تفاوت مختصر تكرار حديث قبلى بود - م .\r\n","page_name":" 30 ","page_number":30},
  {"content":"\r\n\r\nاميرالمؤمنين عليه السلام : « از من بپرسيد آنچه را كه مىخواهيد ، چه آن كه چيزى را نخواهيد پرسيد مگر اين كه شما را از آن آگاه خواهم كرد » . بپرس ! زراره مىگويد : از آن حضرت پرسيدم ، امام عليه السلام فرمود : « كسى نيست كه به چيزى آگاهى داشته باشد مگر اين كه از نزد اميرالمؤمنين عليه السلام درآمده باشد ، بنابراين مردم هر جا مىخواهند بروند ! به خدا سوگند كه امر معرفت از اينجا صادر مىشود - اشاره به سينهء مباركش كرد - ! » « 1 »\r\n47 - از محمّدبن مسلم نقل كرده است ، مىگويد : از امام باقر عليه السلام شنيدم كه مىفرمود : « به راستى كه نزد هيچ كس حقيقت و راستى نيست ، و هيچ كس قضا و داورى درستى نمىكند مگر اين كه كليدش در دست من است . » بنابراين چنان كه خود فرمود : هر گاه كارها بر ايشان پريشان شود ، خطا از ناحيهء خودِ ايشان است و درستى از جانب او . » « 2 »\r\n48 - از محمّدبن مسلم نقل كرده است ، مىگويد : از امام باقر عليه السلام شنيدم كه مىفرمود : « بدانيد كه هيچ علم و هيچ حقى در نزد كسى نيست مگر چيزى كه از علىّبن ابىطالب عليه السلام و از ما اهل بيت گرفته باشد ، و هيچ داورى نيست كه به حق و درست داورى شود مگر اين كه كليد و سبب و علمش را از على عليه السلام و از ما اهل بيت گرفته باشند . و هرگاه امر براى ايشان اختلافى شد ، به قياس و عمل به رأى خود كنند ، خطا از ناحيهء خودشان باشد و هرگاه قياس كنند و درست باشد در صورتى كه از آثار پيروى كنند از ناحيهء على عليه السلام است . » . « 3 »\r\n\r\n\r\n","description":"","footnote":"\r\n( 1 ) - بصائر : ص 519 .\r\n( 2 ) - همان .\r\n( 3 ) - همان . منظور امام عليه السلام از آخر حديث اين نيست كه در صورت عمل به قياس و رأى اگر درست بود ، مورد تأييد است ، بلكه منظور اين است كه همان مقدار مطابقت با واقع از فيوضات مكتب علوى است . اگر نه نتيجه قياس چه خطا و چه صحيح ، مردود است - م .\r\n","page_name":" 31 ","page_number":31},
  {"content":"\r\n\r\n49 - همو از محمّد بن مسلم نقل كرده ، مىگويد : از امام باقر عليه السلام شنيدم ، مىفرمود : « نزد كسى از مردم حق و صوابى و داورى درستى نيست مگر آنچه از ما اهل بيت صادر شده باشد از اين رو اگر امر مشتبه شد خطا از آنهاست و صواب از جانب على عليه السلام . » « 1 »\r\n50 - كلينى از ابوبصير نقل كرده است ، مىگويد : از امام باقر عليه السلام شنيدم كه دربارهء اين آيه  « بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ »  « 2 » اشاره به سينهء مباركهء خود مىفرمود . « 3 »\r\n51 - از ابوبصير به نقل از امام باقر عليه السلام دربارهء اين آيه مباركه :  « بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ » . . .  فرمود : « اى ابومحمّد ! به خدا سوگند چه كسانى ( آن را در سينه ) دارند ؟ سپس فرمود : « آيا جز ما چه كسى مىتواند باشد ؟ » . « 4 »\r\n52 - همو از عمربن ابان نقل كرده ، مىگويد : از امام باقر عليه السلام شنيدم كه مىفرمود : « به راستى علمى كه همراه آدم به اين دنيا فرود آمد ، برداشته نشد ، و چنين نيست كه هر گاه عالِمى مرد علمش از دست برود » . « 5 »\r\n53 - از علىّبن نُعمان در حديث مرفوعى از امام باقر عليه السلام آورده است كه فرمود : « اين مردم نَمى را مىمكند و رود بزرگى را از دست مىدهند »\r\n\r\n\r\n","description":"","footnote":"\r\n( 1 ) - بصائر : ص 519 .\r\n( 2 ) - عنكبوت / 49 : اين كتاب آسمانى مجموعه‌اى است از آيات بينات كه در سينه‌هاى صاحبان علم‌قرار مىگيرد .\r\n( 3 ) - كافى : 1 / 213 .\r\n( 4 ) - همان : 1 / 241 .\r\n( 5 ) - همان 1 / 222 .\r\n","page_name":" 32 ","page_number":32},
  {"content":"\r\n\r\nپرسيدند : رود بزرگ چيست ؟ فرمود : « رسول خدا صلى الله عليه و آله و سلم و علمى است كه خداوند به او داده است ؛ چرا كه خداى عزّوجلّ سنّت پيامبران از آدم تا محمّد صلى الله عليه و آله و سلم را براى آن حضرت جمع كرد » عرض كردند : آن سنّتها چه بود ؟ فرمود : « علم و دانش تمام پيامبران ، رسول خدا صلى الله عليه و آله و سلم آن را به على عليه السلام منتقل كرد » مردى پرسيد : يابن رسول اللَّه ! علىّ داناتر بود يا برخى از انبياء ؟ فرمود : گوش كنيد اين مرد چه مىگويد ؟ خداوند گوش هر كه را بخواهد باز كند من به او گفتم : خدا علم همه پيامبران را در محمّد صلى الله عليه و آله و سلم جمع كرد و او نيز همه را نزد على عليه السلام جمع كرد و به او تحويل داد ! او باز هم از من مىپرسد على داناتر است يا يكى از پيامبران ؟ ! » . « 1 »\r\n54 - از محمّدبن مسلم نقل كرده است ، مىگويد : امام باقر عليه السلام فرمود :\r\n« علم و دانش نسل بعد از نسل به ارث مىرسد ؛ عالِمى از دنيا نمىرود مگر اين كه كسى را به جا گذارد كه مانند او بداند ! يا هر چه را كه خدا بخواهد بداند . » . « 2 »\r\n55 - از عبدالرّحمان بن كثير به نقل از امام باقر عليه السلام آورده است كه رسول خدا صلى الله عليه و آله و سلم فرمود : « به راستى نخستين وصيّى كه در روى زمين بوده است ، هبةاللَّه پسر آدم عليه السلام بود ، و هيچ پيامبرى از دنيا نرفت مگر اين كه وصيّى داشت .\r\nهمهء پيامبران صد و بيست هزار تن بودند كه پنج تن از آنها نوح ، ابراهيم ، موسى ، عيسى و محمّد صلى الله عليه و آله و سلم اولوالعزم بودند . و به راستى كه\r\n\r\n\r\n","description":"","footnote":"\r\n( 1 ) - همان : 1 / 222 .\r\n( 2 ) - همان : 1 / 223 .\r\n","page_name":" 33 ","page_number":33},
  {"content":"\r\n\r\nعلىّبن ابىطالب عليه السلام هبةاللَّهِ محمّد صلى الله عليه و آله و سلم بود ، و علم همهء اوصياء و علم تمام پيشينيان را او به ارث برد . بدانيد ، به راستى كه محمّد وارث علم تمام انبياء و مرسلين پيش از خود بود . آرى بر ستون عرش نوشته است :\r\nحمزه شير خدا و شير رسول او و سالار شهيدان است . و در كنگرهء عرش نوشته است : علىّ اميرمؤمنان است . اين حجّت ماست بر هر كه منكر حق ما و مانع ميراث ما مىباشد . و چه چيز مانع از اظهار اين حقايق پيش روى ماست با اين كه حالت يقين جلوى ما قرار دارد و چه دليلى رساتر از اين ؟ ! » « 1 »\r\n56 - از ابوبصير به نقل از امام صادق عليه السلام آورده است ، مىگويد :\r\nامام عليه السلام به من فرمود :\r\n« به راستى كه خداوند به هيچ كدام از پيامبران چيزى را نداده است جز اين كه آن را به محمّد صلى الله عليه و آله و سلم داده است . »\r\nفرمود : « به يقين خداوند آنچه را كه به انبياء عطا كرده بود به محمّد صلى الله عليه و آله و سلم داده است و آن صُحُفى كه خداى عزّوجلّ فرمود :  « صُحُفِ إِبْراهِيمَ وَ مُوسى »  « 2 » نزد ماست » عرض كردم : فدايت شوم : آيا اين صُحُف همان الواح است ؟ فرمود : « آرى » . « 3 »\r\n57 - از ابوخديجه نقل كرده است ، مىگويد : امام صادق عليه السلام فرمود : « و در آن روزى كه پدرم درگذشت ، در خدمت او بودم و به من دربارهء غسل و كفن و دفنش سفارش‌ها نمود ، گفتم : پدرجان از روزى كه مريض\r\n\r\n\r\n","description":"","footnote":"\r\n( 1 ) - كافى : 1 / 224 .\r\n( 2 ) - اعلى / 19 .\r\n( 3 ) - كافى : 1 / 225 .\r\n","page_name":" 34 ","page_number":34},
  {"content":"\r\n\r\nشديد ، هيچ روزى شما را بهتر از امروز نديدم ؛ و در شما هيچ اثر وفات نمىبينم ! فرمود : پسرم ! مگر نشنيدى كه ( پدرم ) علىّبن حسين از پشت ديوار صدا مىزد : اى محمّد بيا زود باش ! » « 1 »\r\n58 - از ضريس كناسى نقل كرده است ، مىگويد : از امام باقر عليه السلام شنيدم در حالى كه جمعى از اصحابش نزد آن حضرت بودند ، مىفرمود :\r\n« درشگفتم از مردمى كه پيرو ما هستند و ما را رهبران خود مىدانند و مىگويند كه اطاعت ما همچون اطاعت رسول خدا صلى الله عليه و آله و سلم بر ايشان واجب است .\r\nسپس دليل خود را مىشكنند و خود را به خاطر ضعف قلبشان محكوم مىكنند ، در نتيجه حق ما را مىكاهند و بر حق‌شناس ما كه خداوند برهان روشن حق معرفت ما و سرنهادن به فرمان ما را به او عطا كرده است خورده مىگيرند ! آيا مىپذيريد كه خداى تبارك و تعالى طاعت اولياى خود را بر بندگانش واجب كند . سپس اخبار آسمان و زمين را به آنها نرساند و مواد علم به امورى را كه از آنها سؤال مىشود به روى آنها ببندد و از آنها دريغ نمايد در صورتى كه قوام دين آنها در آن است ؟ ! » .\r\nحمران عرض كرد : فدايت شوم ! مىدانيد كه در قيام علىّبن ابى طالب ، حسن و حسين عليهم السلام و در خروج و نهضت آنها به خاطر دين خدا چه شد و به آنها از كشتار سركشان و غلبه آنها بر اين بزرگواران چه گذشت تا به شهادت رسيدند و مغلوب شدند ؟ !\r\nامام باقر عليه السلام فرمود : « اى حمران ! خداى تبارك و تعالى آن گرفتارىها\r\n\r\n\r\n","description":"","footnote":"\r\n( 1 ) - همان : 1 / 260 .\r\n","page_name":" 35 ","page_number":35},
  {"content":"\r\n\r\nرا بر ايشان مقدّر كرده بود و حكم آن را - با قيد اختيار خودِ ايشان - صادر نموده و قطعى كرده و به اجرا درآورد ، بنابراين تمام اينها بر اساس علم ايشان به آنها از طريق رسول خدا صلى الله عليه و آله و سلم بوده است ؛ على ، حسن و حسين عليهم السلام قيام كردند و هر كه از ما خاموشى گزيد از روى علم و بصيرت بود .\r\nاى حمران ! اين بلاها كه بر سر ايشان آمد به خاطر گناهى نبود كه مرتكب شده باشند و به حساب شكنجه گناهى نبود كه نافرمانى خدا را كرده باشند بلكه براى رسيدن به منزلت و كرامتى از طرف خدا بود كه خدا خواسته بود تا بدان وسيله برسند . مبادا دربارهء اين مسائل مذاهب باطله بر تو چيره شوند و تو را از راه حق منحرف سازند ! » . « 1 »\r\n59 - از زراره به نقل از امام باقر عليه السلام آورده است ، فرمود : « جبرئيل عليه السلام از بهشت دو انار براى رسول خدا صلى الله عليه و آله و سلم آورد و به او داد ، يكى از آنها را پيامبر خورد و انار ديگر را دو نيم كرد ، نيمى را به على عليه السلام داد تا بخورد و فرمود : يا على ! انار اول را كه من خوردم ، نبوّت بود و تو را از آن سهمى نبود و اما ديگرى علم و دانش بود كه تو در آن با من شريكى . » . « 2 »\r\n61 - « 3 » از ابوبصير به نقل از امام باقر عليه السلام آورده است ، فرمود : « خداى عزّوجلّ دو نوع علم دارد : علمى كه هيچ كس جز او نمىداند و علمى كه به فرشتگان و پيامبرانش تعليم داده است . بنابراين آنچه را كه به فرشتگان\r\n\r\n\r\n","description":"","footnote":"\r\n( 1 ) - كافى : 1 / 262 .\r\n( 2 ) - كافى : 1 / 263 .\r\n( 3 ) - همان . اين حديث بدون كم و زياد طى شماره ( 27 ) گذشت - م .\r\n","page_name":" 36 ","page_number":36},
  {"content":"\r\n\r\nو پيامبرانش آموخته است ، ما همهء آنها را مىدانيم . » . « 1 »\r\n62 - از جابر نقل كرده است ، مىگويد : از امام باقر عليه السلام راجع به مبدأ علم و آگاهى پيامبر و امام پرسيدم ، فرمود : « اى جابر ! در انبياء و اوصياء پنج روح وجود دارد : روح القدس ، روح ايمان ، روح حيات ، روح قوّت و روح شهوت . اى جابر ! به وسيلهء روح القدس است كه از زير عرش تا ژرفاى فرش را مىدانند . سپس فرمود : اى جابر ! به اين چهار روح آخرى آسيب مىرسد ، جز روح القدس كه بازى و سرگرمى در آن راه ندارد . » . « 2 »\r\n63 - صدوق از ابوحمزهء ثمالى به نقل از پدرش آورده است ، مىگويد :\r\nاز امام باقر عليه السلام شنيدم كه مىفرمود : « هرگز زمين خالى نمىشود مگر اين كه در آن مردى از ما باشد كه حق را بشناسد ؛ در صورتى كه مردم دربارهء حق چيزى بيفزايند بگويد : افزودند و هر گاه چيزى بكاهند ، بگويد :\r\nكاستند و هر گاه حق را بياورند ، آنها را تصديق نمايد . و اگر چنين نبود حق از باطل شناخته نمىشد . » .\r\nعبدالحميدبن عوّاض طاعى - دو مرتبه گفت - به خدايى كه جز او خدايى نيست من اين حديث را از ابوجعفر ( امام باقر ) عليه السلام شنيدم . « 3 »\r\n64 - از محمّدبن مسلم نقل كرده است ، مىگويد : امام باقر عليه السلام فرمود :\r\n« على عليه السلام به يقين عالِم اين امّت است ، و اين علم را ( امامان ) از يكديگر به ارث مىبرند ؛ هيچ يك از ما نمىميرد مگر اين كه از خاندان خود كسى را به جا مىگذارد كه چون علم او را - يا آنچه را خدا بخواهد - مىداند . » . « 4 »\r\n\r\n\r\n","description":"","footnote":"\r\n( 1 ) - كافى : 1 / 256 .\r\n( 2 ) - همان : 1 / 272 .\r\n( 3 ) - كمال الدّين : ص 222 .\r\n( 4 ) - همان : ص 223 .\r\n","page_name":" 37 ","page_number":37},
  {"content":"\r\n\r\n65 - از فضيل بن يسار نقل كرده است ، مىگويد : از امام صادق و امام باقر عليهما السلام شنيدم كه مىفرمودند : « آن علمى كه همراه آدم به زمين آمد ، بالا نرفت . و علم به ارث مىرسد ، و هر چيزى از علم و آثار پيامبران و رسولان كه از طريق اهل بيت نباشد باطل است . به راستى على عليه السلام عالِم اين امّت است و عالمى از ما نمىميرد مگر اين كه پس از خود كسى را به جا مىگذارد كه همانند علم او - يا آنچه را كه خدا بخواهد - بداند . » . « 1 »\r\n66 - از سالم بن ابى حفصه نقل كرده است ، مىگويد : از امام باقر عليه السلام شنيدم كه مىفرمود : « همانا رسول خدا صلى الله عليه و آله و سلم هزار باب را به على عليه السلام تعليم داد كه از هر بابى هزار باب گشوده مىشود . » پس اصحاب ( شيعيان ) رفتند و از امام باقر عليه السلام راجع به آن پرسيدند ، سالم تمام حديث را تصديق كرد و بكير گفت : هر كه از امام باقر عليه السلام شنيده بود اين حديث را همين طور براى من نقل كرد ، سپس گفت : « از آن بابها جز يك يا دو باب بيرون نمىآيد . » . و بيشتر به نظر من گفت : يك باب . « 2 »\r\n67 - از ابوبكر محمّدبن حضرمى به نقل از امام باقر عليه السلام آورده است كه رسول خدا صلى الله عليه و آله و سلم به على عليه السلام هزار حرف آموخت كه از هر حرفى دو هزار حرف گشوده مىشود و از هر حرفى از آنها هزار حرف » . « 3 »\r\n68 - از عبداللَّه‌بن ميمون قدّاح به نقل از امام باقر عليه السلام از قول پدرش عليه السلام آورده است كه پيامبر صلى الله عليه و آله و سلم هزار كلمه به على عليه السلام گفت كه از هر كلمه‌اى هزار كلمه گشوده مىشود . و مردم نمىدانند كه چه گفت ! » . « 4 »\r\n\r\n\r\n","description":"","footnote":"\r\n( 1 ) - كمال‌الدّين : ص 203 .\r\n( 2 ) - خصال : ص 644 .\r\n( 3 ) - خصال : ص 648 .\r\n( 4 ) - همان : ص 650 .\r\n","page_name":" 38 ","page_number":38},
  {"content":"\r\n\r\n69 - از جابربن يزيد جعفى نقل كرده است كه ابوجعفر محمّدبن علىّ الباقر عليهما السلام فرمود : « مردى نزد على عليه السلام آمد در حالى كه او روى منبر بود ، عرض كرد : يا اميرالمؤمنين ! اجازه مىفرماييد تا آنچه را از عمّاربن ياسر شنيده‌ام كه از رسول خدا صلى الله عليه و آله و سلم روايت مىكرد بگويم ؟ اميرالمؤمنين عليه السلام فرمود : از خدا بترس و از قول عمّار چيزى را نگو مگر آنچه را كه او گفته است ! - تا سه مرتبه اين سخن را تكرار فرمود - سپس به او گفت : سخن بگو ! آن مرد گفت : من از عمّار شنيدم كه مىگفت : از رسول خدا صلى الله عليه و آله و سلم شنيده‌ام كه مىفرمود : من بر اساس تنزيل مىجنگم و على عليه السلام بر پايهء تأويل .\r\nعلى عليه السلام با شنيدن سخن وى ، فرمود : به پروردگار كعبه كه عمّار راست گفته است ! به راستى كه اين تأويل به نزد من در هزار كلمه است كه هر كلمه‌اى هزار كلمه در پى دارد . » . « 1 »\r\n70 - از بكربن حبيب به نقل از امام باقر عليه السلام آورده است ، مىفرمايد :\r\n« رسول خدا صلى الله عليه و آله و سلم در آن بيمارى كه به درگذشت او انجاميد فرمود : خليل مرا فرا خوانيد ، عايشه و حفصه به دنبال پدرشان فرستادند ، همين كه آنها آمدند ، رسول خدا صلى الله عليه و آله و سلم سر و صورتش را پوشاند پس آنها برگشتند .\r\nرسول خدا صلى الله عليه و آله و سلم سرش را باز كرد ، سپس گفت : خليل مرا بخوانيد ! باز حفصه دنبال پدرش و عايشه به دنبال پدر خويش فرستاد ، همين كه آمدند ، رسول خدا صلى الله عليه و آله و سلم صورتش را پوشاند ، پس آن دو برگشتند و\r\n\r\n\r\n","description":"","footnote":"\r\n( 1 ) - همان .\r\n","page_name":" 39 ","page_number":39},
  {"content":"\r\n\r\nگفتند : ما تصور نمىكنيم رسول خدا صلى الله عليه و آله و سلم ما را خواسته باشد ! گفتند :\r\nآرى ، بلكه فرمود : خليل يا حبيب مرا فرا خوانيد ! ما اميدوار شديم كه شما آن دو تن باشيد ! پس از آن اميرالمؤمنين عليه السلام آمد و رسول خدا صلى الله عليه و آله و سلم سينه‌اش را به سينه او چسباند و به گوش او اشاره كرد و هزار حديث به او فرمود كه هر حديث هزار باب بود . » . « 1 »\r\n71 - نعمانى از ابوالجارود نقل كرده است ، مىگويد : از امام باقر عليه السلام پرسيدم : وقتى كه امام قائم ( هر زمان ) از اهل بيت درگذرد ، به چه وسيله امام پس از او شناخته مىشود ؟ فرمود : « به وسيله هدايت و راهنمايى و اعتراف آل محمّد صلى الله عليه و آله و سلم به فضل و برترى او و اين كه راجع به چيزى از او نپرسند مگر پاسخ دهد . » . « 2 »\r\n72 - شيخ مفيد ، از عبداللَّه‌بن بكير هجرى به نقل از امام باقر عليه السلام آورده است كه فرمود : « علىّبن ابىطالب عليه السلام براى محمّد صلى الله عليه و آله و سلم هبةاللَّه بود ، علم اوصياء و تمام كسانى را كه پيش از او از پيامبران و سفيران الهى بودند به ارث برده بود . » . « 3 »\r\n73 - از محمّدبن مسلم نقل كرده است . . . « 4 »\r\n76 - از سماعةبن مهران با يك واسطه از امام باقر عليه السلام نقل كرده است ، مىگويد : قصد داشتيم به خدمت آن حضرت برسيم ، همين كه به بيرونى\r\n\r\n\r\n","description":"","footnote":"\r\n( 1 ) - خصال : ص 651 .\r\n( 2 ) - غيبت نعمانى : ص 242 .\r\n( 3 ) - اختصاص : ص 279 .\r\n( 4 ) - همان : ص 280 . اين حديث و دو حديث بعدى عيناً در صفحات قبل ( به شمارهء 27 و 29 و 33 ) نقل شد - م .\r\n","page_name":" 40 ","page_number":40},
  {"content":"\r\n\r\nمنزل رسيديم ، صداى قرائت به زبان سريانى با صداى خوش را شنيديم كه قرائت مىكرد و مىگريست به طورى كه بعضى از ما را به گريه درآورد . « 1 »\r\n77 - از موسىبن اكيل نميرى نقل كرده ، مىگويد : درِ منزل امام باقر عليه السلام آمديم تا اجازه ورود بطلبيم صداى قرائتى به زبان عبرى شنيديم ، با شنيدن صدا همه به گريه درآمديم ، گمان كرديم كه دنبال كسى از اهل كتاب فرستاده و او آمده و قرائت مىكند ! ولى پس از ورود كسى را در نزد او نديديم ، عرض كرديم : خداوند امر شما را اصلاح كند ! ما صدايى به زبان عبرى شنيديم گمان كرديم كه شما مردى از اهل كتاب را خواسته‌ايد و او را وادار به قرائت كرده‌ايد فرمود : « نه ، بلكه من خود مناجات ايليا را ذكر كردم و از آن جهت گريستم . » .\r\nپرسيديم مناجات او چه بود ؟ امام عليه السلام شروع كرد به گفتن ، فرمود : او چنين مىگفت :\r\n« پروردگارا ! آيا با وجود قيام طولانيم براى تو و عبادتم تو را باز هم عذابم مىكنى ؟ و پس از نماز خواندنم براى تو آيا مرا عقوبت خواهى كرد ؟ » . همچنان اعمال خود را مىشمرد كه خداوند به او وحى كرد : به يقين من تو را عذاب نمىكنم . عرض كرد : پروردگارا ! چه چيز مانع است تو را كه بگويى :\r\nنه ، پس از آرى گفتنت در حالى كه من بندهء تو و در اختيار تو هستم ؟\r\nپس خداوند به او وحى كرد : وقتى كه من چيزى را گفتم به گفته‌ام وفا\r\n\r\n\r\n","description":"","footnote":"\r\n( 1 ) - اختصاص : ص 291 .\r\n","page_name":" 41 ","page_number":41},
  {"content":"\r\n\r\nمىكنم . » . « 1 »\r\n78 - از محمّدبن مسلم نقل كرده است ، مىگويد : امام باقر عليه السلام مىفرمود : « اى مردم ! خداوند به ما زبان مرغان را آموخته و از همه چيز ما را داده است ، و به راستى كه اين فضيلتى است آشكار . » . « 2 »\r\n79 - همو از محمّدبن مسلم . . . « 3 »\r\n80 - از حمران بن اعين نقل كرده است ، مىگويد : به امام باقر عليه السلام عرض كردم : علما ( ائمّه عليه السلام ) چه جايگاهى دارند ؟ فرمود : « جايگاهى همانند ذوالقرنين و همراهى سليمان و موسى عليهما السلام . » . « 4 »\r\n\r\nسِلاح ( پيامبر ) نزد ائمّه عليهم السلام است\r\n1 - صفّار از حمران نقل كرده است ، مىگويد : از امام باقر عليه السلام راجع به صحبت‌هاى مردم دربارهء صحيفهء مهر زده‌اى كه به ام‌ّسلمه داده شد ، پرسيدم ، مىگويند : موقعى كه رسول خدا صلى الله عليه و آله و سلم از دنيا رفت على عليه السلام سِلاح آن حضرت را به ارث برد ، آنچه بود و وجود داشت به حسن و حسين عليهما السلام رسيد . و چون آن دو بزرگوار ترسيدند از اين كه برملا شود به ام‌ّسلمه امانت سپردند . بعدها از او گرفتند و به پدر تو علىّبن حسين عليهما السلام رسيد و سپس به تو رسيد ؟\r\nفرمود : « آرى » . « 5 »\r\n\r\n\r\n","description":"","footnote":"\r\n( 1 ) - اختصاص : ص 292 .\r\n( 2 ) - همان : ص 293 .\r\n( 3 ) - همان : ص 309 . اين حديث را در صفحات قبل بى زياده و كم ( به شماره 42 ) نقل كرديم - م .\r\n( 4 ) - همان .\r\n( 5 ) - بصائر : ص 177 .\r\n","page_name":" 42 ","page_number":42},
  {"content":"\r\n\r\n2 - از حمران نقل كرده ، مىگويد : از كيسانيه و آنچه دربارهء محمّدبن على ( محمّد حنفيّه ) مىگويند ياد كردم ! امام باقر عليه السلام فرمود : « آيا در صورتى كه بدانند ! نمىگويند كه سلاح رسول خدا صلى الله عليه و آله و سلم و نشانه‌اى كه در دو طرف شمشير آن حضرت بود ، در نزد كيست ؟ سپس فرمود : « به راستى محمّدبن على ( محمّد حنفيّه ) به وصيّت نامه و يا چيزى كه در وصيّت نامه بود نياز داشت نزد علىّبن حسين عليهما السلام فرستاد تا از روى آنچه دست آن حضرت بود رونويسى كنند » . « 1 »\r\n3 - اسماعيل بن محمّد از ابوجعفر محمّدبن على عليهما السلام نقل كرده است ، مىگويد : « همين كه علىّبن حسين عليهما السلام در آستانه وفات قرار گرفت ، پيش از آن كه زنبيل يا صندوقى را كه در نزد آن حضرت بود درآورد ، فرمود :\r\nاى محمّد ! اين صندوق را بردار ! » صندوق را او از ميان چهار تن برداشت .\r\nچون علىّبن حسين عليهما السلام از دنيا رفت برادران وى آمدند و دربارهء صندوق مدّعى شدند و گفتند : سهم ما را از صندوق بده ! محمّدبن على فرمود : « به خدا سوگند كه شما را در آن صندوق بهره‌اى نيست و اگر شما در آن صندوق بهره‌اى داشتيد آن را به من نمىداد . » در صندوق سلاح و كتاب‌هاى رسول خدا صلى الله عليه و آله و سلم بود » . « 2 »\r\n4 - از حسين‌بن ابى اساره نقل كرده است مىگويد : امام باقر عليه السلام فرمود : « سلاح در بين ما اهل بيت به منزلهء تابوت ميان بنىاسرائيل است كه هر وقت تابوت را جلوى منزل مردى از بنىاسرائيل مىگذاشتند ، بنىاسرائيل مىدانستند كه سلطنت و مُلك به او داده شده است سِلاح نيز\r\n\r\n\r\n","description":"","footnote":"\r\n( 1 ) - بصائر : ص 178 .\r\n( 2 ) - همان : ص 180 .\r\n","page_name":" 43 ","page_number":43},
  {"content":"\r\n\r\nهمين حالت را داشت ؛ هر جا كه مىگشت امامت هم با او مىگشت . » « 1 »\r\n6 - از جابر نقل كرده است ، مىگويد : امام باقر عليه السلام فرمود : « وقتى كه عمر كشته شد ، اميرالمؤمنين عليه السلام مردم راسوگند داد و فرمود : شما را به خدا سوگند مىدهم آيا جز من كسى در بين شما هست كه سلاح رسول خدا صلى الله عليه و آله و سلم و پرچم و انگشترى او را به ارث برده باشد ؟ ! گفتند : خير . » . « 2 »\r\n7 - از عبداللَّه‌بن سليمان نقل كرده است ، مىگويد : امام باقر عليه السلام فرمود :\r\nهمانا سلاح در بين ما اهل بيت همانند تابوت در ميان بنىاسرائيل است ؛ هر جا كه آن تابوت مىگشت سلطنت همانجا بود ، هر جا كه اين سلاح برود ، علم همانجاست . » . « 3 »\r\n8 - از محمّدبن ابى نصر به نقل از ابوالحسن الرّضا عليه السلام آورده است ، فرمود : « اسحاق نزد من آمد و در برابر من به حقّ من و حرمت من سوگند ياد كرد كه شمشيرى كه برگرفته است شمشير رسول خدا صلى الله عليه و آله و سلم است ! به او گفتم : نه ، چگونه ممكن است در حالى كه امام باقر عليه السلام فرمود :\r\nبه يقين كه مَثِلَ سلاح در ميان ما اهل بيت مَثِلَ تابوت در ميان بنىاسرائيل است ؛ هر جا كه قرار گيرد ، سلطنت همانجا قرار گيرد » . « 4 »\r\n9 - از ابوعبيدهء حذّاء نقل كرده است ، مىگويد : امام باقر عليه السلام به من فرمود : « اى ابوعبيده ! هر كس كه شمشير ، زره ، پرچم پيروزى رسول خدا صلى الله عليه و آله و سلم و مصحف فاطمه عليها السلام نزد او باشد چشم او روشن گردد . » . « 5 »\r\n\r\n\r\n","description":"","footnote":"\r\n( 1 ) - بصائر : ص 182 .\r\n( 2 ) - همان .\r\n( 3 ) - همان : ص 183 .\r\n( 4 ) - همان : ص 185 .\r\n( 5 ) - همان : ص 186 .\r\n","page_name":" 44 ","page_number":44},
  {"content":"\r\n\r\n10 - كلينى از صفوان به نقل از ابوالحسن الرّضا عليه السلام آورده است كه امام باقر عليه السلام مىفرمود : « به راستى مَثَلِ سلاح در بين ما خانواده مَثَل تابوت ميان بنىاسرائيل است هر جا كه آن تابوت مىرفت نبوّت به آنها عطا مىشد ، در بين ما هر جا كه اين سلاح برود امر امامت در آنجا قرار گيرد . » راوى مىگويد : عرض كردم : بنابراين ممكن است ، سلاح از علم جدا شود ؟ فرمود : خير چنين نيست » . « 1 »\r\n11 - از ابن ابى نصر به نقل از امام رضا عليه السلام . . . « 2 »\r\n\r\nائمّه عليهم السلام به امر خدا بر سر كار آيند\r\n1 - كلينى از حكم بن ابى نعيم نقل كرده است ، مىگويد : در مدينه خدمت امام باقر عليه السلام رسيدم ، عرض كردم ، من در بين ركن و مقام نذر كردم ؛ اگر شما را ديدم از مدينه بيرون نروم تا بدانم قائم آل محمّد شمايى يا نه ؟ امام عليه السلام هيچ پاسخى به من نداد .\r\nسى روز در مدينه ماندم تا اين كه روزى آن حضرت در بين راه رو به من آمد و فرمود : « اى حكم ! هنوز تو در اينجايى ؟ » عرض كردم : آرى من به شما از آنچه در برابر خدا به گردن گرفته‌ام گزارش دادم ؛ در حالى كه شما نه به من امرى كرديد و نه از چيزى نهى فرموديد و نه پاسخى داديد ! فرمود : « فردا بامدادان مرا در منزل ملاقات كن ! »\r\nبامدادان خدمت آن حضرت رفتم ، فرمود : « حاجت خود را بپرس ! »\r\n\r\n\r\n","description":"","footnote":"\r\n( 1 ) - كافى : 1 / 238 .\r\n( 2 ) - همان . اين حديث با اندك تفاوت لفظى همان حديث شماره ( 7 ) بود - م .\r\n","page_name":" 45 ","page_number":45},
  {"content":"\r\n\r\nعرض كردم : من در پيشگاه خدا از روزه و صدقه در بين ركن و مقام نذر كردم كه اگر شما را ملاقات كردم از مدينه بيرون نروم تا بدانم كه شما قائم آل محمّد هستيد يا نه ؟ اگر شما او باشيد آمادهء جهاد و همراه شما باشم و اگر نباشيد روى زمين بگردم و در طلب روزى باشم ؟ فرمود : « اى حكم ! ما همه قائم به امر خدائيم و به دستور او بر سركاريم » عرض كردم : شما مهدى هستيد ؟ فرمود : « همهء ما به سوى خدا رهبرى مىكنيم » گفتم : شماييد آن امام صاحب شمشير ؟ فرمود : « همه ما صاحب شمشير و وارث آنيم » عرض كردم : شما هستيد كه دشمنان خدا را مىكشيد .\r\nدوستان خدا در سايهء شما عزيز مىشوند و به وسيلهء شما دين خدا پيروز مىشود ؟ فرمود : اى حكم ! چگونه من همو باشم در حالى كه به چهل و پنج سالگى رسيده‌ام ! و به راستى كه صاحب آن امر به شيرخوارگى از من نزديك‌تر و به پشت زين از من چالاك‌تر است . » . « 1 »\r\n\r\nانفال از آنِ ايشان است\r\n1 - كلينى از محمّدبن مسلم نقل كرده است ، مىگويد : از امام باقر عليه السلام راجع به تفسير قول خداى تعالى :  « وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى . . . »  « 2 » پرسيدم فرمود : « منظور از « ذى القربى » خويشان رسول خدا صلى الله عليه و آله و سلم است و خمس از آنِ خدا و رسول خدا و ما است » . « 3 »\r\n\r\n\r\n","description":"","footnote":"\r\n( 1 ) - كافى : 1 / 536 .\r\n( 2 ) - انفال / 41 : و بدانيد هرگونه غنيمتى كه نصيب شما مىشود يك پنجم آن از آنِ خداوند و پيامبر وذىالقربى ( امامان اهل بيت ) . . . است .\r\n( 3 ) - كافى : 1 / 539 .\r\n","page_name":" 46 ","page_number":46},
  {"content":"\r\n\r\n2 - از محمّدبن مسلم نقل كرده است ، مىگويد : از امام باقر عليه السلام شنيدم كه مىفرمود :\r\n« انفال همان عطاى الهى است و در سورهء انفال بريدن بينى است ( به مفهوم خوار و زبونى دشمنان ) . » . « 1 »\r\n3 - از محمّدبن مسلم نقل كرده است ، مىگويد : از امام باقر عليه السلام راجع به معادن طلا و نقره و آهن و قلع و مس ( مِفرغ ) پرسيدم ، فرمود : « بر همهء اينها خمس واجب است » . « 2 »\r\n\r\nطاعت امامان يكسان است\r\n1 - شيخ مفيد از احمدبن محمّدبن ابى نصر به نقل از ابوالحسن الرّضا عليه السلام آورده است ، مىفرمايد : « امام باقر عليه السلام فرموده است : ايمان بنده‌اى كامل نيست مگر اين كه بداند آنچه براى نخستين فرد از امامان جارى است براى آخرين فردشان جريان دارد . و آنان در حجّت ، طاعت ، حلال و حرام يكسانند و براى محمّد صلى الله عليه و آله و سلم و اميرالمؤمنين عليه السلام فضيلت ويژه‌اى است » . « 3 »\r\n\r\nآنان نخستين آفريدهء خدايند\r\n1 - مجلسى به اسناد خود از جابر جعفى به نقل از ابوجعفر عليه السلام آورده است ، فرمود : « اى جابر ! خدا بود و هيچ چيز جز او نبود ؛ نه معلومى و نه\r\n\r\n\r\n","description":"","footnote":"\r\n( 1 ) - كافى : 1 / 543 .\r\n( 2 ) - 1 / 544 .\r\n( 3 ) - اختصاص : ص 22 .\r\n","page_name":" 47 ","page_number":47},
  {"content":"\r\n\r\nمجهولى . پس نخستين چيزى را كه آغاز به آفرينش كرد ، محمّد صلى الله عليه و آله و سلم را آفريد و ما اهل بيت را با او از نور عظمت خود آفريد .\r\nما را به صورت سايه‌هاى سبزى در محضر خود نگاه داشت در حالى كه نه آسمان و زمين بود و نه مكان و شب و روز و نه خورشيد و ماه .\r\nنور ما از نور پروردگارمان جدا شد مانند شعاع خورشيد از خورشيد . ما خدا را تسبيح ، تقديس و ستايش مىكرديم و چنان كه سزاست او را عبادت مىنموديم . سپس شروع به آفرينش مكان كرد و آن را آفريد و بر آنجا نوشت : « لا إله الا اللَّه ، محمّد رسول اللَّه ، علىّ اميرالمؤمنين و وصىّ پيامبر است و به وسيلهء وى او را تأييد و يارى كردم . » سپس خداوند عرش را آفريد و بر كنگره‌هاى عرش نيز همانطور نوشت .\r\nآن گاه آسمانها را آفريد و بر كرانه‌هاى آن همان‌ها را نوشت . سپس بهشت و دوزخ را آفريد و بر آنها نيز همان جملات را نوشت . و آن گاه فرشتگان را آفريد و آنها را در آسمان جا داد سپس هوا را آفريد و روى آن نيز همان عبارات را نوشت . و بعد جن را آفريد و آنها را در هوا جايگزين كرد . آن گاه زمين را آفريد و بر پيرامون آن همانند آن جملات را نوشت .\r\nاى جابر ! بدان وسيله آسمان‌ها بدون ستون سر پا و زمين در جاى خود استوار است .\r\nو پس از همهء اينها آدم را از گسترهء زمين آفريد . - و بعد حديث را ادامه داد تا ان‌جا كه فرمود : - پس ماييم نخستين آفريدهء خدا و نخستين مخلوقى كه خدا را پرستش كرد و او را تسبيح گفت ، و ماييم واسطهء خلقت\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nو وسيلهء تسبيح و عبادت ايشان از فرشتگان و آدميان . » . « 1 »\r\n\r\nامامان از درخت نبوّتند\r\n1 - مجلسى از زيادبن منذر نقل كرده است ، مىگويد : از امام باقر عليه السلام شنيدم كه مىفرمود : « ما درختى هستيم كه اصل آن رسول خدا صلى الله عليه و آله و سلم و فرع آن اميرالمؤمنين على عليه السلام و شاخسار آن فاطمه عليها السلام و ميوه‌هاى آن حسن و حسين عليهما السلام است .\r\nبه راستى كه آنان شجرهء نبوّت و خاندان رحمت و كليد حكمت و معدن علم و جايگاه رسالت و محل آمد و رفت فرشتگان و جايگاه راز و وديعت الهى و آن امانتى هستند كه بر آسمانها و زمين عرضه شد . و بزرگترين حرم خدا و بيت اللَّه عتيق و حرم او مىباشند .\r\nعلم منايا و بلايا ، و وصايا و فصل الخطاب و زادگاه اسلام و انساب عرب نزد ماست .\r\nآرى اينان نور تابان در پيرامون عرش پروردگارشان بودند پس خداوند ايشان را فرمان داد ، تسبيح گفتند و به سبب تسبيح آنها اهل آسمانها نيز تسبيح گفتند ، آن گاه به زمين آورده شدند پس دستور رسيد تسبيح گفتند و اهل زمين نيز به خاطر تسبيح آنها تسبيح گفتند ، بنابراين ايشان به خاطر آنان صف كشيده و به سبب ايشان تسيح گويانند . پس هر كه اداى حق آنها را كند در حقيقت حق خدا را ادا كرده و هر كه حق آنها را بشناسد در حقيقت حق خدا را شناخته است .\r\n\r\n\r\n","description":"","footnote":"\r\n( 1 ) - بحارالأنوار : به نقل از كافى 1 / 169 .\r\n","page_name":" 49 ","page_number":49},
  {"content":"\r\n\r\nايشان واليان امر خدا و خزانه داران وحى الهى و وارثان كتاب خدايند .\r\nو آنان برگزيدگان جهت راز دارى خدا و امانتداران وحى الهى هستند . هم ايشانند اهل بيت نبوّت و معدن رسالت كه با صداى به هم خوردن بال فرشتگان انس دارند ؛ كسانى هستند كه جبرئيل از جانب پروردگار جليل به وسيله آيات قرآن و برهان تأويل قرآنى آنان را تغذيه مىكرد . آنها خاندانى هستند كه خداوند آنها را به رازدارى خود گرامى داشته و به وسيله كرامت خود شرافت بخشيده و با هدايت خويش عزّت داده است و به وسيلهء وحى استوار نموده است .\r\nآنان را رهبران هدايت و روشنىبخش در تاريكىها وسيلهء نجات قرار داده و جهت دين خود اختصاص داده و به علم خويش آنها را فضيلت بخشيده است و به ايشان داده است آنچه راكه به هيچ كس از عالميان نداده است . و آنان را ستون دين خود و امانتداران راز نهفتهء خويش و امينان وحى و نخبگان خلق و شاهدان بر مخلوقات خود قرار داده است .\r\nخداوند ايشان را برگزيده و انتخاب نموده و گلچين و گزينش كرده و فضيلت داده و پسنديده و برگزيده و اختيار كرده است و براى سرزمين‌ها و بندگان خويش وسيله آبادانى و راهنماى امّت بر راه راست قرار داده است . پس ايشانند رهبران هدايت و دعوت‌كنندگان به تقوا ، برترين كلمه الهى و بزرگترين حجّت او . و آنها وسيله نجات و تقرّب به درگاه الهى و برگزيدگان بزرگوار و نخبگان حاكمند . آنانند ستارگان شاخص ، صراط مستقيم و راه استوار كه روگردان از ايشان منحرف است و مقصّر از ايشان نابود است و ملازم با ايشان به حق پيوسته است .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nآنان نور خدا در دلهاى مؤمنان و درياهاى روان بر كام آشامندگانند .\r\nوسيلهء ايمنى براى پناه‌جويان و موجب امانند براى كسانى كه به درگاه خدا بر آنها تمسّك جويد ؛ آنان به سوى خدا فرا مىخوانند و تسليم فرمان او و عامل دستور او و حاكم به كتاب اويند .\r\nخداوند از ميان ايشان رسول خود را مبعوث كرد و بر ايشان فرشتگانش را نازل فرمود و سكينت و آرامش خود را در ميان ايشان فرود آورد و روح الامين ( جبرئيل ) را به سوى ايشان فرستاد از باب منّت الهى بر ايشان آنها را بدان وسيله برترى و ويژگى داد .\r\nآنان ريشه‌ها و پايه‌هاى پربركتى هستند كه در جاى رحمت استقرار يافته‌اند ، خزانه‌هاى علم و وارثان حلم و صاحبان تقوا و خرد و نور و روشنائيند . و وارثان پيامبران و يادگار اوصيا مىباشند ؛ از ايشان است آنكه يادش با ميمنت ، نامش محمّد مصطفى و مرتضى و پيامبر امّى خداى تعالى است . از جملهء ايشان پادشاه پيروز و شير غران حمزه است . و از آنهاست كسى كه به وسيله او روز زيارت سيراب مىشدند ؛ عبّاس‌بن عبدالمطّلب عموى رسول خدا صلى الله عليه و آله و سلم . و از جمله ايشان ( جعفر طيار ) برادر تنى پدر او و صاحب دو بال و دو هجرت و دو قبله و دو بيعت از اين شجره مباركه است آن كه صاحب سفره و برهان آشكارا بود .\r\nاز جمله آنها حبيب او ( محمّد صلى الله عليه و آله و سلم ) و برادر اوست كه پس از وى با برهان و تأويل و تفسير محكم قرآن از ( مكتب ) او تبليغ مىكرد ؛ اميرمؤمنان و سرپرست و ولىّ ايشان و وصىّ فرستادهء پروردگار جهانيان ؛ علىّبن ابى طالب كه درودهاى پاكيزه و بركات ارزنده از جانب خدا بر او باد !\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nاينانند كه خداوند دوستى و ولايت ايشان را بر هر مرد و زن مسلمان واجب گردانيده و در كتاب محكم خود به پيامبرش فرموده است :  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى وَ مَنْ يَقْتَرِفْ حَسَنَةً نَزِدْ لَهُ فِيها حُسْناً إِنَّ اللَّهَ غَفُورٌ شَكُورٌ » .  « 1 »\r\nابوجعفر محمّدبن على عليهما السلام فرمود : « منظور از به دست آوردن حسنه دوستى ما اهل بيت است » . « 2 »\r\n\r\nگشايش مشكلات به دست آنهاست\r\n1 - صفار از محمّدبن مسلم نقل كرده است مىگويد : امام باقر عليه السلام فرمود : « على عليه السلام به كتاب خدا و سنّت رسول خدا صلى الله عليه و آله و سلم عمل مىكرد و هر گاه مطلبى و رخدادى براى او پيش مىآمد كه در كتاب خدا و سنّت نبود ، خداوند به نوعى حق را در دل او مىانداخت ، و اين خود به خدا سوگند كه از مسائل پيچيده است » . « 3 »\r\n4 - « 4 » از عبدالرّحيم قصير نقل كرده است ، مىگويد : امام باقر عليه السلام فرمود : « على عليه السلام چنان بود كه هرگاه مشكلى بر او وارد مىشد كه در كتاب ( قرآن ) و سنّت نرسيده بود ، مىفرمود : تير شهابى بود كه به هدف\r\n\r\n\r\n","description":"","footnote":"\r\n( 1 ) - شورى / 23 : بگو : من هيچ پاداشى از شما بر رسالتم درخواست نمىكنم جز دوست داشتن نزديكانم ( اهل بيتم ) و هر كه حسنه‌اى را به دست آورد ما نيكى را براى او در آن حسنه مىافزاييم ، همانا خداوند بسيار آمرزنده و سپاسگزار است .\r\n( 2 ) - بحارالأنوار : 26 / 250 و 251 .\r\n( 3 ) - بصائر : ص 234 .\r\n( 4 ) - همان . شماره‌هاى ( 2 و 3 ) بى كم و زياد تكرار شمارهء ( 1 ) بود - م .\r\n","page_name":" 52 ","page_number":52},
  {"content":"\r\n\r\nخورد ! » امام باقر عليه السلام فرمود : « و اين خود از معضلات و امرى پيچيده است ! » . « 1 »\r\n\r\nتمام قرآن در نزد ايشان است\r\n1 - صفار از جابر نقل كرده است ، مىگويد : امام باقر عليه السلام فرمود : « هيچ كس نمىتواند ادّعا كند كه تمام قرآن را به ظاهر و باطن ، گردآورده است جز اوصيا عليه السلام . » . « 2 »\r\n2 - و باز از جابر نقل كرده است ، مىگويد : از امام باقر عليه السلام شنيدم كه مىفرمود : « هيچ كس از مردم نمىتواند بگويد كه جامع تمام قرآن است آن طورى كه خداوند نازل فرموده است مگر دروغگو باشد ، و قرآن را كسى جامع و حافظ نبود ؛ آن طورى كه خداوند فرو فرستاد مگر علىّبن ابى طالب و امامان پس از او عليهم السلام » . « 3 »\r\n3 - از عبدالغفار نقل كرده است مىگويد : مردى از امام باقر عليه السلام پرسيد ، امام عليه السلام در پاسخ او فرمود : « هيچ كس نمىتواند بگويد جامع تمام قرآن است ، جز اوصيا ( ى پيامبر ) » . « 4 »\r\n4 - از ابوحمزه ثمالى به نقل از امام باقر عليه السلام آورده است ، فرمود : « من كسى از اين امّت را نيافتم كه جامع قرآن باشد جز اوصيا . » . « 5 »\r\n\r\n\r\n","description":"","footnote":"\r\n( 1 ) - بصائر : ص 389 . بقيه احاديث ( از شماره 5 تا 9 ) از همان كتاب و همان صفحه با اندك تفاوتى مانند شمارهء 3 و 4 بود ، لذا از تكرار آنها خوددارى شد - م .\r\n( 2 ) - بصائر : ص 193 .\r\n( 3 ) - همان .\r\n( 4 ) - همان .\r\n( 5 ) - همان : ص 194 .\r\n","page_name":" 53 ","page_number":53},
  {"content":"\r\n\r\n\r\nآنان به منزلهء همراهى موسى عليه السلام هستند\r\n1 - صفار از حمران به نقل از امام باقر عليه السلام آورده است ، فرمود : « على محدَّث ( طرف صحبت فرشتگان ) بود » حمران مىگويد : گفتم : پس بگوييم :\r\nاو پيامبر بود ؟ آن حضرت با شنيدن سخن من دست خود را ( به علامت نفى ) چنين حركت داد سپس فرمود : « همانند همراه سليمان و يا رفيق موسى و يا چون ذوالقرنين بود ، مگر از قول پيامبر صلى الله عليه و آله و سلم نشنيده‌ايد كه فرمود : و در ميان شما مانند او وجود دارد » . « 1 »\r\n2 - همو از يزيدبن معاويه به نقل از امام باقر و امام صادق عليهما السلام آورده است ، مىگويد : پرسيدم : مقام شما نسبت به كسانى كه پيش از شما بودند نظير كيست ؟ فرمود : « همانند همراه موسى و ذوالقرنين هستيم كه آنها عالِم بودند نه پيامبر . » . « 2 »\r\n3 - از حمران بن اعين نقل كرده است ، مىگويد : امام باقر عليه السلام فرمود :\r\n« على عليه السلام محدَّث ( طرف صحبت فرشته ) بود » شيعيان گفتند : تو كارى نمىكنى مگر اين كه بپرسى چه كسى با او صحبت مىكرد ؟ از آن زمان مدتى گذشت امام باقر عليه السلام را ملاقات كردم ، گفتم : آيا شما نفرموديد كه على عليه السلام محدَّث بود ؟ فرمود : « آرى من گفتم » پرسيدم : چه كسى با او صحبت مىكرد ؟ فرمود : « فرشته‌اى » گفتم : بنابراين بگوييم : او پيامبر يا فرستاده خداست ؟ فرمود : « نه ، بلكه بگو : مَثَل او مَثَل همراه سليمان عليه السلام و رفيق موسى عليه السلام بود و مَثَلِ او مَثَلِ ذوالقرنين بود ، مگر نشنيده‌اى كه از على عليه السلام پرسيدند : آيا ذوالقرنين پيامبر بود ؟ فرمود ، نه بلكه بنده‌اى بود\r\n\r\n\r\n","description":"","footnote":"\r\n( 1 ) - بصائر : ص 366 و كافى : 1 / 269 .\r\n( 2 ) - همان .\r\n","page_name":" 54 ","page_number":54},
  {"content":"\r\n\r\nكه خدا را دوست داشت و خدا نيز او را دوست داشت و از خدا خيرخواه بود و خدا نيز خير او را خواست ، اين ( على عليه السلام ) هم مثل او بود . » . « 1 »\r\n4 - از حمران نقل كرده است ، مىگويد : به امام باقر عليه السلام گفتم : مگر شما نفرموديد كه على عليه السلام محدَّث بود ؟ . . . « 2 »\r\n\r\nجفر و جامعه در نزد ايشان است\r\n1 - صفار از ابوبصير به نقل از امام باقر عليه السلام آورده است ، مىگويد :\r\nخدمت آن حضرت بودم « جامعه » را طلبيد ، پس امام عليه السلام نگاهى به آن كرد ديد در آنجا آمده است : زنى مىميرد و بازماندهء او همسرش مىباشد و وارث ديگرى جز او ندارد پس تمام مال آن زن متعلق به اوست » . « 3 »\r\n2 - از فضيل بن يسار نقل كرده است ، مىگويد : امام باقر عليه السلام فرمود :\r\n« نوشتهء على عليه السلام نزد ما هست به طول هفتاد ذراع ، هيچ چيز در روى زمين نيست كه مورد نياز باشد مگر اين كه در آن وجود دارد حتى ديهء ( ارش ) خراش سپس با دستش روى انگشت ابهامش كشيد ( فرمود : تغيير پوست باعث ديه است ) » . « 4 »\r\n3 - از ابوالجارود نقل كرده است ، مىگويد : امام باقر عليه السلام فرمود : « وقتى كه امام حسين عليه السلام در آستانهء شهادت قرار گرفت دختر بزرگش فاطمه را خواست و تومار پيچيده‌اى را با وصيّت ظاهرى و نيز وصيّت باطنى خود\r\n\r\n\r\n","description":"","footnote":"\r\n( 1 ) - بصائر : ص 366 .\r\n( 2 ) - همان . بقيه حديث عيناً تكرار حديث ما قبل بود - م .\r\n( 3 ) - همان : ص 145 .\r\n( 4 ) - همان : ص 147 .\r\n","page_name":" 55 ","page_number":55},
  {"content":"\r\n\r\nرا به او سپرد ، و علىّبن حسين عليهما السلام دردمند بود ، كسى او را نمىديد جز اين كه گرفتار درد خودش بود . بعدها فاطمه آن نوشته را به علىّبن حسين عليهما السلام داد ، و سپس به ما رسيد » . عرض كردم : در آن نوشته چه بود ؟ فرمود : « به خدا سوگند تمام آنچه را كه فرزند آدم تا پايان دنيا نيازمند است در آن بوده است . » . « 1 »\r\n4 - از ابومريم نقل كرده ، مىگويد : امام باقر عليه السلام فرمود : « جامعه در نزد ماست و طول آن هفتاد ذراع است و در آن همه چيز وجود دارد ؛ حتى ديهء خراش روى پوست ، به املاى رسول خدا صلى الله عليه و آله و سلم و به خط على عليه السلام است . و « جفر » نزد ماست و آن پوستى از نوع عكاظى است كه در آن به قدرى نوشته شده كه تمام اطراف آن را فرا گرفته است و در آن است آنچه بوده و آنچه تا روز قيامت خواهد بود . » . « 2 »\r\n5 - از ابوالطّفيل به نقل از امام باقر عليه السلام آورده است ، فرمود : « رسول خدا صلى الله عليه و آله و سلم به اميرالمؤمنين عليه السلام گفت : هر چه من املا مىكنم ، بنويس ! على عليه السلام عرض كرد : پيامبر خدا ! شما از آن بيم داريد كه فراموش كنم ؟\r\nفرمود : من دربارهء تو بيم فراموش كردن را ندارم ، چرا كه من از خدا خواسته‌ام تو را حفظ كند و فراموش نكنى ، ولى براى كسانى كه ( در امامت ) شريك تو هستند ( ائمّهء بعدى ) بنويس ! على عليه السلام مىگويد : عرض كردم : يا رسول اللَّه ! چه كسانى شريك من هستند ؟ فرمود : امامان از فرزندان تو كه به وسيلهء ايشان باران ، امّت مرا سيراب مىكند و به خاطر ايشان دعاهاى ايشان به اجابت مىرسد ، و به سبب ايشان بلا از آنها\r\n\r\n\r\n","description":"","footnote":"\r\n( 1 ) - بصائرالدّرجات : ص 148 .\r\n( 2 ) - همان : ص 160 .\r\n","page_name":" 56 ","page_number":56},
  {"content":"\r\n\r\nبر طرف مىشود و به خاطر ايشان از آسمان رحمت نازل مىگردد . - با دست اشاره به طرف امام حسن عليه السلام كرد - اين اوّلين فرد آنهاست ، سپس اشاره به طرف امام حسين كرد و فرمود : امامان از فرزندان تو هستند . » . « 1 »\r\n\r\nصحيفه نزد ايشان است\r\n1 - صفار از حمران بن اعين نقل كرده است مىگويد : امام باقر عليه السلام به خانهء بزرگى اشاره كرد و فرمود : « حمران ! در اين خانه صحيفه‌اى به طول هفتاد ذراع است به خط علىّ عليه السلام و املاى رسول خدا صلى الله عليه و آله و سلم . و اگر ما مردم را سرپرستى كنيم ، مطابق آنچه از طرف خدا نازل شده است در بين آنها حكم مىكنيم و از آنچه در اين صحيفه آمده است تجاوز نمىكنيم . » . « 2 »\r\n2 - از محمّدبن مسلم نقل كرده است ، مىگويد : امام باقر عليه السلام فرمود :\r\n« از جمله نوشته‌هاى على عليه السلام « صحيفه » به طول هفتاد ذراع نزد ماست و ما پيرو محتواى آن هستيم ؛ از آن تجاوز نمىكنيم » . راوى مىگويد : از آن حضرت راجع به ميراث علم پرسيدم كه آيا مجموعه‌اى از علم در آن به شما رسيده است يا اين كه در آن تفسير همهء اين امورى است كه مردم دربارهء آن صحبت مىكنند از قبيل طلاق و واجبات ؟ فرمود : « همانا على عليه السلام تمام علم را از قضا و واجبات را نوشته است ، بنابراين اگر امر ما ظاهر شود ( اگر دولت ما آشكارا و حاكميت در دست ما باشد ) چيزى\r\n\r\n\r\n","description":"","footnote":"\r\n( 1 ) - بصائرالدّرجات : ص 167 .\r\n( 2 ) - همان : ص 143 .\r\n","page_name":" 57 ","page_number":57},
  {"content":"\r\n\r\nنخواهد بود مگر اين كه در آن است و ما اجرا مىكنيم » . « 1 »\r\n3 - از ابوبصير نقل كرده ، مىگويد : امام باقر عليه السلام صحيفه‌اى را براى ما آورد كه حلال و حرام و واجبات در آن آمده بود . پرسيدم : اين چيست ؟\r\nفرمود : « اين املاى رسول خدا صلى الله عليه و آله و سلم و دست خط علىّ عليه السلام است » . راوى مىگويد : عرض كردم : پس آن نبايد بپوسد ؟ فرمود : « چه چيز آن را مىپوساند ! » گفتم : و نبايد كهنه و فرسوده شود ؟ فرمود : « چه چيز آن را فرسوده مىكند ! » و فرمود : « آن صحيفه همان جامعه يا بخشى از جامعه است » . « 2 »\r\n4 - از جابربن يزيد نقل كرده است ، مىگويد : امام باقر عليه السلام فرمود :\r\n« صحيفه‌اى كه در دست من است در آن نوزده صحيفه است كه رسول خدا صلى الله عليه و آله و سلم آن را مرحمت كرده است » . « 3 »\r\n5 - از زراره نقل كرده ، مىگويد : بر آن حضرت وارد شدم در حالى كه صحيفه‌اى در دست داشت آن را به وسيله عبايش از من پوشاند ، سپس بيرون آورد و آن را بر من خواند ؛ به مانند آنچه سفيران بر كسى مىخوانند همچون صداى زنجير و يا مثل گفتگو و نجواى مردى با رفيقش . « 4 »\r\n6 - از ابوالصّباح كنانى به نقل از امام باقر عليه السلام آورده است ، فرمود :\r\n« پدرم از قول كسى كه ياد كرد ، نقل فرمود كه رسول خدا صلى الله عليه و آله و سلم در حالى از خانه درآمد و با ما روبرو شد كه در دست راستش كتابى و در دست\r\n\r\n\r\n","description":"","footnote":"\r\n( 1 ) - بصائرالدّرجات : ص 143 .\r\n( 2 ) - همان : ص 143 .\r\n( 3 ) - همان : ص 144 .\r\n( 4 ) - همان .\r\n","page_name":" 58 ","page_number":58},
  {"content":"\r\n\r\nچپش كتابى داشت . آن كتابى راكه در دست راست داشت ، باز كرد و خواند : به نام خداوند بخشايندهء مهربان نوشته‌اى است براى بهشتيان ؛ نام خودشان و نام پدرانشان بدون يك نفر زياد و كم . مىگويد : كتابى را كه در دست چپ داشت گشود و خواند : نوشته‌اى است از جانب خداوند بخشايندهء مهربان براى اهل دوزخ با نام خودشان و نام پدرانشان و قبيله‌هايشان ، نه يك نفر زياد و نه كم . » . « 1 »\r\n7 - از عبدالصّمد بن بشير به نقل از امام باقر عليه السلام آورده است ، فرمود :\r\n« پيامبر ( شب معراج ) به آسمان هفتم و به سدرة المنتهى رسيد ، فرمود :\r\nسدرةالمنتهى گفت : پيش از تو هيچ مخلوقى از من نگذشته است ! سپس نزديك شد و در آويخت ، پس چون قاب دو قوس يا نزديكتر گرديد ، پس وحى رسيد . مىگويد : پس نوشته‌اى مربوط به اصحاب يمين و نوشته‌اى مربوط به اصحاب شمال را به او دادند ، او نوشتهء اصحاب يمين را به دست راست گرفت و گشود و نگاهى در آن كرد ، ديد نام اهل بهشت و نام پدران و نام قبيله‌شان در آن آمده است . مىفرمايد : نوشته مربوط به اصحاب شمال را گشود و در آن نگاه كرد ، ديد نام اهل دوزخ و نام پدران و نام قبايلشان در آن است ، آن گاه از آسمان فرود آمد در حالى كه دو صحيفه به همراه داشت آنها را به علىّبن ابىطالب عليه السلام داد . » . « 2 »\r\n\r\n\r\n","description":"","footnote":"\r\n( 1 ) - بصائرالدّرجات : ص 144 .\r\n( 2 ) - همان : ص 192 .\r\n","page_name":" 59 ","page_number":59},
  {"content":"\r\n\r\n\r\nائمّه عليهم السلام امين و خزانه‌دار خدايند\r\n1 - صفار از بريد نقل كرده ، مىگويد : از امام باقر عليه السلام شنيدم كه مىفرمود : « به وسيلهء ما خدا را پرستيدند و به وسيلهء ما خدا را شناختند و به وسيله ما خداوند وعدهء ( پاداش و كيفر ) داد ، در حالى كه محمّد صلى الله عليه و آله و سلم رسول خدا پرده‌دار خداست . » . « 1 »\r\n2 - از ابوحمزهء ثمالى نقل كرده ، مىگويد : امام باقر عليه السلام فرمود : « خزانه داران خدا در روى زمين و خازنان او در آسمان از ما اهل بيت است ؛ ما خازنان طلا و نقره نيستيم » . « 2 »\r\n3 - از جابر جعفى نقل كرده است ، مىگويد : امام باقر عليه السلام فرمود : « به خدا سوگند كه ما خازنان خدا در آسمان و زمينيم . » . « 3 »\r\n4 - از ابوحمزهء ثمالى به نقل از امام باقر عليه السلام آورده است ، مىگويد : من از آن حضرت شنيدم كه مىفرمود : « به خدا سوگند كه ما خزانه داران خدا در آسمان و زمين او هستيم ؛ نه بر طلا و نقره . و روز قيامت حاملان عرش از ماست . » . « 4 »\r\n5 - از خيثمه نقل كرده ، مىگويد : از امام باقر عليه السلام شنيدم كه مىفرمود :\r\n« ما خازنان خداييم » . « 5 »\r\n6 - از سدير نقل كرده است ، مىگويد : از امام باقر عليه السلام شنيدم كه مىفرمود : « ما در دنيا و آخرت خزانه‌داران خداييم و شيعيان ما\r\n\r\n\r\n","description":"","footnote":"\r\n( 1 ) - بصائرالدّرجات : ص 64 .\r\n( 2 ) - همان : ص 104 .\r\n( 3 ) - همان .\r\n( 4 ) - همان : ص 104 .\r\n( 5 ) - همان : ص 105 .\r\n","page_name":" 60 ","page_number":60},
  {"content":"\r\n\r\nخزانه‌داران ما هستند و اگر ما نبوديم خدا شناخته نمىشد . » . « 1 »\r\n7 - از هارون به نقل از امام باقر عليه السلام آورده است ، فرمود : « همانا محمّد صلى الله عليه و آله و سلم امين خدا در زمين بود و چون درگذشت ما اهل بيت وارثان او شديم پس ماييم امينان خدا در زمين و علم منايا و بلايا و انساب عرب و فصل‌الخطاب و زادگاه اسلام نزد ماست » فرمود : « اى آل محمّد ! خداوند آيينى را براى شما تشريع كرد كه به ابراهيم ، موسى و عيسى سفارش آن را كرده است و به ما تعليم دادند و آنچه را كه تعليم گرفتيم ابلاغ كرديم و علم آن را نزد ما به امانت گذاردند و ماييم وارثان پيامبران اولوا العزم از رسولان ؛ اى آل محمّد ! نماز و دين را برپا داريد و مبادا پراكنده شويد و همچنان متحد و به صورت جماعت باشيد ! بر مشركان گران است آنچه را كه شما آنان را به سويش فرا مىخوانيد ! » . « 2 »\r\n8 - از ابوصامت حلوانى به نقل از امام باقر عليه السلام آورده است ، فرمود :\r\n« فضيلت اميرالمؤمنين عليه السلام در آن است كه آنچه از طرف خدا آمده است فرا گرفته و آنچه نهى شده است خوددارى نموده است و پس از رسول خدا صلى الله عليه و آله و سلم فرمان اطاعت او چنان جارى است كه‌براى رسول‌خدا صلى الله عليه و آله و سلم جارى بود ، فضيلت محمّد صلى الله عليه و آله و سلم را و او راست كه در برابر خدا و رسولش پيشاپيش همه بود . و دعوى برترى بر او همچون ادّعاى برترى بر خدا و رسول خداست و هر كه در خرد و كلان دعوى برترى كند بر حدّ شرك به خداست زيرا كه رسول خدا صلى الله عليه و آله و سلم آن درِ ورود به درگاه خداست كه جز از آن در كسى به خدا نرسد ، آن راهى است كه هر كه از آن راه برود به\r\n\r\n\r\n","description":"","footnote":"\r\n( 1 ) - بصائرالدّرجات : ص 105 .\r\n( 2 ) - همان : ص 119 .\r\n","page_name":" 61 ","page_number":61},
  {"content":"\r\n\r\nخدا رسد . و همچنين اميرالمؤمنين عليه السلام پس از پيامبر صلى الله عليه و آله و سلم و در مورد امامان نيز يكى پس از ديگرى همين حكم جارى است .\r\nخداوند ايشان را اركان زمين قرار داده است تا زمين اهل خود را نلرزاند ، آنان پيمان و رشتهء ارتباط اسلام بر طريق هدايتند و هيچ راهنمايى هدايت نمىيابد مگر به وسيلهء هدايت ايشان و هيچ بيرون رفتهء از راه هدايت گمراه نگردد جز به خاطر كوتاهى از حق ايشان ، زيرا كه ايشان امينان پروردگارند بر آنچه از علم ، يا اتمام حجّت و يا بيم و انذار نازل شده است و حجّت بالغه‌اند بر آنچه در زمين است ، براى آخرين فرد ايشان از طرف خدا همان جارى است كه براى اوّلين فردشان بود . و هيچ كس به چيزى از آن طريق نمىرسد مگر به يارى خدا .\r\nو اميرالمؤمنين عليه السلام فرمود : منم تقسيم كنندهء بهشت و دوزخ كه هيچ كس وارد نمىشود مگر به يكى از دو قسمت و منم فاروق اكبر و منم امام براى هر كه پس از من بيايد و ادا كنندهء دين از جانب هر كه پيش از من بوده است و جز احمد صلى الله عليه و آله و سلم كسى مقدّم بر من نيست . من و او بر يك راه و روشيم جز اين كه هر يك از ما به نام خودش خوانده شده است . به من شش ويژگى داده‌اند : علم منايا و بلايا و وصايا و علم انساب و فصل الخطاب ، و منم صاحب حمله‌ها و دولت دولتها و منم صاحب عصا و صاحب نشان و منم آن جنبنده ( دابّه ) اى كه با مردم سخن مىگويد . » . « 1 »\r\n\r\n\r\n","description":"","footnote":"\r\n( 1 ) - بصائرالدّرجات : ص 199 .\r\n","page_name":" 62 ","page_number":62},
  {"content":"\r\n\r\n\r\nائمّه عليهم السلام راسخان علمند\r\n1 - صفار به نقل از بريد عجلى از قول امام باقر عليه السلام دربارهء قول خداى تعالى :  « وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ »  « 1 » آورده است كه رسول خدا صلى الله عليه و آله و سلم فرمود : « او بالاترين راسخان در علم است ؛ خداوند تمام آنچه را كه از تنزيل و تأويل بر او نازل كرده آموخته است .\r\nخداوند چيزى را بر او نازل نكرده است كه تأويل آن را به وى تعليم نداده باشد و اوصياى پس از وى همهء آنها را مىدانند و كسانى كه تأويل آن را نمىدانند وقتى كه عالمى ( امامى ) داراى علم تأويل بگويد ، خداوند آنها را به اجابت وا دارد ، مىگويند : ما به آنها ايمان داريم ، همهء اينها از جانب پروردگار ماست و قرآن داراى خاص و عام و محكم و متشابه و ناسخ و منسوخ است ( و راسخان در علم همهء آنها را مىدانند ) . » . « 2 »\r\n\r\nاسم اعظم نزد آنهاست\r\n1 - صفار از جابر به نقل از امام باقر عليه السلام آورده است ، فرمود : « اسم اعظم خدا هفتاد و سه حرف است و تنها يك حرف از آنها در نزد آصف ( وزير سليمان ) بود ، آن را به زبان آورد زمين بين او و بين تخت بلقيس فرو رفت سپس با دست تخت بلقيس را فرود آورد و دوباره زمين به حال اول برگشت ، تمام اينها كمتر از يك چشم برهم زدن اتفاق افتاد . ولى در نزد ما ( ائمّه اهل بيت ) از اسم اعظم هفتاد و دو حرف است و خداوند يك\r\n\r\n\r\n","description":"","footnote":"\r\n( 1 ) - آل عمران / 7 : در حالى كه تفسير آن را نمىداند جز خدا و راسخان در علم .\r\n( 2 ) - بصائرالدّرجات : ص 203 .\r\n","page_name":" 63 ","page_number":63},
  {"content":"\r\n\r\nحرف را ويژهء خود قرار داده و علم غيب به نزد اوست و هيچ نيرو و توانى جز خداى بلند پايه و بزرگ را نيست . » . « 1 »\r\n2 - از جابر نقل كرده ، مىگويد : به امام باقر عليه السلام عرض كردم : فدايت شوم ! اين سخن آن عالِم ( آصفِ بن برخيا ) كه گفت :  « أَنَا آتِيكَ بِهِ قَبْلَ أَنْ يَرْتَدَّ إِلَيْكَ طَرْفُكَ »  « 2 » چگونه بوده است ؟ فرمود : « اى جابر ! همانا خداى تعالى اسم اعظم خود را بر هفتاد و سه حرف قرار داده است كه در نزد آن عالم ( آصف ) يك حرف از آنها بود ، زمين ما بين او و بين تخت فرو رفت تا آنجا كه دو قطعه زمين به هم پيوست و بخشى از اين بر به آن بر تحوّل يافت . و در نزد ما از اسم اعظم خدا هفتاد و دو حرف است و يك حرف در علم غيب خدا و نزد او نهفته است » . « 3 »\r\n3 - از عمربن حنظله نقل كرده است ، مىگويد : به امام باقر عليه السلام عرض كردم : من گمان مىبرم كه در نظر شما جايگاهى دارم ؟ فرمود : « آرى » گفتم : مرا به شما حاجتى است . فرمود : « چه حاجتى دارى ؟ گفتم : اسم اعظم را به من بياموزيد ! فرمود : « تو تاب و توان آن را دارى ؟ » گفتم : آرى .\r\nفرمود : « وارد آن خانه شو ! » وارد خانه شدم ، امام باقر عليه السلام دست خود را روى زمين گذاشت خانه تاريك شد و اعضاى بدن عمر به لرزه افتاد فرمود : « چه مىگويى ؟ بياموزمت آن را ؟ » گفت : نه . پس امام عليه السلام دست خود را برداشت و خانه به حال اول برگشت . « 4 »\r\n\r\n\r\n","description":"","footnote":"\r\n( 1 ) - بصائرالدّرجات : ص 208 و كافى : 1 / 103 .\r\n( 2 ) - نمل / 40 : من تخت او را قبل از اين كه چشم برهم زنى نزد تو خواهم آورد .\r\n( 3 ) - بصائرالدّرجات : ص 208 .\r\n( 4 ) - بصائرالدّرجات : ص 210 .\r\n","page_name":" 64 ","page_number":64},
  {"content":"\r\n\r\n\r\nآنان شب قدر را مىشناسند\r\n1 - صفار از ابوالهذيل به نقل از امام باقر عليه السلام آورده است ، فرمود : « اى ابوالهذيل ! شب قدر بر ما پوشيده نيست زيرا كه فرشتگان در آن شب به پيرامون ما مىگردند . » . « 1 »\r\n\r\nپيمان گرفتن براى ائمّه عليهم السلام\r\n1 - برقى از ابوبصير نقل كرده است ، مىگويد : امام باقر عليه السلام فرمود : « با مردم درگير نشويد زيرا اگر مردم بتوانند ما را دوست بدارند حتماً دوست مىدارند ؛ زيرا كه خداوند از مردم پيمان گرفته است به طورى كه نه كسى از آنها زياد مىشود و نه كم . » . « 2 »\r\n2 - صفّار از حمران به نقل از امام باقر عليه السلام آورده است فرمود : « خداى تبارك و تعالى چون خلق را آفريد ، آب خوشگوار و آب شور تلخ را نيز آفريد و اين دو نوع آب با هم مخلوط شدند پس گِلى از صفحه زمين برداشت و به شدت در هم ماليد پس به اصحاب يمين در حالى كه همچون ذرّه بودند فرمود : به سلامتى سوى بهشت حركت كنند و به اصحاب شمال فرمود : سوى دوزخ حركت كنند ، و هيچ مشكلى بر سر راه نبود .\r\nسپس فرمود :  « أَ لَسْتُ بِرَبِّكُمْ قالُوا بَلى شَهِدْنا أَنْ تَقُولُوا يَوْمَ الْقِيامَةِ إِنَّا كُنَّا عَنْ هذا غافِلِينَ »  « 3 »\r\n\r\n\r\n","description":"","footnote":"\r\n( 1 ) - بصائرالدّرجات : ص 221\r\n( 2 ) - محاسن : ص 136\r\n( 3 ) - اعراف / 172 : آيا من پروردگار شما نيستم ؟ آنها همگى گفتند : آرى گواهى مىدهيم . تا در روز قيامت نگوييد : ما از اين موضوع ( خداشناسى ) غافل بوديم .\r\n","page_name":" 65 ","page_number":65},
  {"content":"\r\n\r\nفرمود : « سپس پيمان براى پيامبران گرفت و پس از اين كه گفت : آيا من پروردگار شما نيستم ؟ فرمود : اين محمّد صلى الله عليه و آله و سلم رسول خدا و اين علىّ اميرالمؤمنين است ؟ گفتند : آرى . پس نبوّت براى ايشان ثابت شد و بر پيامبران اولوالعزم پيمان گرفت و فرمود : بدانيد كه من پروردگار شمايم و محمّد صلى الله عليه و آله و سلم رسول خدا و على عليه السلام اميرمؤمنان و اوصياى پس از او واليان امر و خزانه داران علم منند و مهدى عليه السلام كه بدان وسيله دين من يارى مىشود و دولت من پيروز مىگردد و از دشمنانم انتقام گرفته مىشود و به وسيلهء او مرا خواه و ناخواه مىپرستند ! آنها در مقابل گويند : پروردگارا ما اقرار داريم و گواهى مىدهيم در حالى كه آدم انكار نورزيد ولى اقرار هم نكرد پس اهميت اين پنج تن در مهدى عليه السلام تثبيت شد امّا آدم تصميمى بر اقرار نداشت و اين است قول خداى عزّوجلّ :  « وَ لَقَدْ عَهِدْنا إِلى آدَمَ مِنْ قَبْلُ فَنَسِيَ وَ لَمْ نَجِدْ لَهُ عَزْماً » .  « 1 »\r\nفرمود : « تنها منظورش اين است كه او را واگذارد ، سپس به آتش دستور داد پس شعله ور شد و به اصحاب شمال فرمان داد : وارد آتش شويد ! از آتش وحشت كردند ولى به اصحاب يمين فرمود : وارد شويد ! پس وارد شدند در حالى كه بر آنها سرد و سلامت گشت . اصحاب شمال گفتند : پروردگارا ! ما را بازگردانيد ! خطاب رسيد ! بازگرداندم برويد ! اكنون وارد شويد ! باز وحشت كردند ، از آنجا طاعت ، معصيت و ولايت تثبيت شد . » . « 2 »\r\n\r\n\r\n","description":"","footnote":"\r\n( 1 ) - طه / 115 : پيش از اين از آدم پيمان گرفته بوديم ، اما او فراموش كرد و عزم استوارى براى او نيافتيم .\r\n( 2 ) - بصائرالدّرجات : ص 70 .\r\n","page_name":" 66 ","page_number":66},
  {"content":"\r\n\r\n3 - از ابوحمزه نقل كرده است ، مىگويد : امام باقر عليه السلام فرمود :\r\n« على عليه السلام علامت و نشانه‌اى براى محمّد صلى الله عليه و آله و سلم بود و محمّد صلى الله عليه و آله و سلم مردم را به ولايت على عليه السلام فرا مىخواند » . « 1 »\r\n4 - از ثمالى به نقل از امام باقر عليه السلام آورده است ، فرمود : « خداوند به پيامبرش وحى كرد : به كسى تمسّك كن كه بر تو وحى كرد كه تو بر راه و روش استوارى ! امام عليه السلام فرمود : يعنى بر ولايت على عليه السلام هستى و به راستى على عليه السلام صراط مستقيم و راه استوار است . » . « 2 »\r\n6 - « 3 » امام باقر از ابوهارون و او از ابوسعيد خدرى روايت كرده است ، مىگويد : « من رسول خدا صلى الله عليه و آله و سلم را ديدم و از او شنيدم كه مىگفت : « يا على ! خداوند هيچ پيامبرى را مبعوث نكرد مگر اين كه او را بر ولايت تو خواه و ناخواه فرا خواند » . « 4 »\r\n7 - از محمّدبن مسلم به نقل از امام باقر عليه السلام آورده است ، مىگويد : از آن حضرت شنيدم كه خداى تبارك و تعالى از پيامبران بر ولايت على عليه السلام پيمان گرفت و با پيامبران بر اساس ولايت على عليه السلام عهد بست . » . « 5 »\r\n8 - از سلمةبن حناط به نقل از امام باقر عليه السلام دربارهء قول خداى عزّوجلّ :    « نَزَلَ بِهِ الرُّوحُ الْأَمِينُ عَلى قَلْبِكَ لِتَكُونَ مِنَ الْمُنْذِرِينَ بِلِسانٍ عَرَبِيٍّ مُبِينٍ »    « 6 » آورده است ، فرمود : « منظور ولايت اميرالمؤمنين عليه السلام است . » . « 7 »\r\n\r\n\r\n","description":"","footnote":"\r\n( 1 ) - بصائرالدّرجات : ص 71 .\r\n( 2 ) - همان .\r\n( 3 ) - همان . حديث شمارهء ( 5 ) تكرار شمارهء ( 3 ) بود - م .\r\n( 4 ) - همان .\r\n( 5 ) - بصائرالدّرجات : ص 73 .\r\n( 6 ) - شعراء / 193 و 194 : آن را روح الأمين ( از سوى خداوند ) نازل كرده است بر قلب تو تا ازانذار كنندگان باشى .\r\n( 7 ) - بصائرالدّرجات : ص 73 .\r\n","page_name":" 67 ","page_number":67},
  {"content":"\r\n\r\n10 - « 1 » از ابومحمّد نقل كرده است ، مىگويد : از امام باقر عليه السلام خواستم كه راجع به ولايتى كه جبرئيل در روز غدير از جانب پروردگار عالميان آورده بود ، خبر دهيد ؟ فرمود :     « نَزَلَ بِهِ الرُّوحُ الْأَمِينُ عَلى قَلْبِكَ لِتَكُونَ مِنَ الْمُنْذِرِينَ بِلِسانٍ عَرَبِيٍّ مُبِينٍ وَ إِنَّهُ لَفِي زُبُرِ الْأَوَّلِينَ »     « 2 »\r\nمنظور ولايت اميرالمؤمنين عليه السلام است . » . « 3 »\r\n11 - از حمران به نقل از امام باقر عليه السلام دربارهء قول خداى تعالى :  « يا أَهْلَ الْكِتابِ لَسْتُمْ عَلى شَيْءٍ حَتَّى تُقِيمُوا التَّوْراةَ وَ الْإِنْجِيلَ وَ ما أُنْزِلَ إِلَيْكُمْ مِنْ رَبِّكُمْ وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً »  « 4 » آورده است ، فرمود :\r\n« منظور ولايت اميرالمؤمنين عليه السلام است . » . « 5 »\r\n12 - از سعدبن طريف به نقل از امام باقر عليه السلام آمده است ، مىفرمايد :\r\n« رسول خدا صلى الله عليه و آله و سلم فرمود :\r\nبدانيد كه جبرئيل عليه السلام بر من نازل شد و گفت : يا محمّد ! پروردگارت تو را فرمان مىدهد به دوستى علىّبن ابىطالب عليه السلام و تو را مأمور به ولايت او مىنمايد . » . « 6 »\r\n13 - از جابر نقل كرده ، مىگويد : امام باقر عليه السلام فرمود : « ولايت ما ولايت\r\n\r\n\r\n","description":"","footnote":"\r\n( 1 ) - بصائرالدّرجات : ص 73 . حديث شمارهء ( 9 ) تكرار قبلى بود - م .\r\n( 2 ) - شعراء / 193 - 196 . . . به زبان عربى آشكار ، وصف اين كتاب در كتابهاى پيشينيان آمده است .\r\n( 3 ) - بصائرالدّرجات : ص 73 .\r\n( 4 ) - مائده / 68 : اى اهل كتاب شما هيچ موقعيتى نخواهيد داشت مگر آن زمانى كه تورات و انجيل و تمام كتابهاى آسمانى را كه بر شما نازل شده بدون تبعيض و تفاوت برپا داريد ، بسيارى از آنها نه تنها از اين آيات پند نمىگيرند بلكه به خاطر روح لجاجت بر كفرشان افزوده مىشود .\r\n( 5 ) - بصائر الدّرجات : ص 73\r\n( 6 ) - همان : ص 74 .\r\n","page_name":" 68 ","page_number":68},
  {"content":"\r\n\r\nخداست كه هيچ پيامبرى را هرگز مبعوث نكرده است مگر به ولايت ما . » . « 1 »\r\n16 - « 2 » از جابر به نقل از امام باقر عليه السلام دربارهء قول خداى تبارك و تعالى :  « إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ »  « 3 » آورده است كه فرمود : « ولايت را از اين كه حمل كنند از باب كفر و عناد سر برتافتند و آن را آن انسان ( يعنى ) ابوفلان حمل كرد . » . « 4 »\r\n17 - از محمّدبن مسلم نقل كرده است ، مىگويد : امام باقر عليه السلام دربارهء قول خداى تعالى :  « وَ لَوْ أَنَّهُمْ أَقامُوا التَّوْراةَ وَ الْإِنْجِيلَ وَ ما أُنْزِلَ إِلَيْهِمْ مِنْ رَبِّهِمْ »  « 5 » فرمود : « منظور از آنچه بر ايشان نازل شده ولايت است . » . « 6 »\r\n18 - از عقبه به نقل از امام باقر عليه السلام آورده است ، فرمود : « خداوند خلق را آفريد پس از آن از آنچه دوست داشت كسانى را كه دوست داشت ، آفريد و محبوب‌ترين خلق خود را از خاك بهشت آفريد . و از آنچه مبغوض داشت كسانى را آفريد كه دشمن داشت و افراد مبغوض خود را از خاك دوزخ آفريد . سپس آنها را در سايه‌ها برانگيخت » .\r\nراوى مىگويد : عرض كردم : سايه‌ها چيستند ؟ فرمود : « مگر نديده‌اى وقتى كه در مقابل آفتاب چيزى سايه مىاندازد ، در حالى كه چيزى نيست .\r\n\r\n\r\n","description":"","footnote":"\r\n( 1 ) - بصائرالدّرجات : ص 74 .\r\n( 2 ) - همان ، شماره‌هاى ( 14 و 15 ) تكرار شمارهء ( 13 ) بود - م .\r\n( 3 ) - احزاب / 72 : ما امانت را بر اسمانها و زمين و كوهها عرضه داشتيم ( اما آنها ) از حمل آن سربرتافتند .\r\n( 4 ) - بصائرالدّرجات : ص 76 .\r\n( 5 ) - مائده / 66 : اگر آنها تورات و انجيل را برپا دارند و به طور كلى آنچه از طرف پروردگارشان برآنها نازل شده بدون تبعيض و تعصب عمل كنند .\r\n( 6 ) - بصائر : 76 .\r\n","page_name":" 69 ","page_number":69},
  {"content":"\r\n\r\nسپس در بين آنها پيامبران را برانگيخت كه ايشان را بر اقرار به خدا فرا مىخواندند و آن است معنى قول خداى تعالى :  « وَ لَئِنْ سَأَلْتَهُمْ مَنْ خَلَقَهُمْ لَيَقُولُنَّ اللَّهُ »  « 1 » سپس آنان را به اقرار پيامبران فرا خواندند ، در نتيجه بعضى از آنها اقرار كردند و بعضى انكار نمودند . و اين است معناى قول خداى تعالى :  « فَما كانُوا لِيُؤْمِنُوا بِما كَذَّبُوا بِهِ مِنْ قَبْلُ »  « 2 »\r\nسپس امام باقر عليه السلام فرمود : « تكذيب در آنجا بود . » . « 3 »\r\n19 - از عبدالرّحيم قصير به نقل از امام باقر عليه السلام آورده است مىفرمايد : « رسول خدا صلى الله عليه و آله و سلم فرمود : « امّت مرا به هنگام گرفتن پيمان بر من عرضه كردند ، و نخستين كسى كه به من ايمان آورد و مرا تصديق كرد على عليه السلام بود و همو اوّلين كسى بود كه در وقت بعثت من به من ايمان آورد و ( نبوت ) مرا تصديق كرد . پس او صدّيق اكبر است » . « 4 »\r\n20 - از ابوبصير نقل كرده ، مىگويد : امام باقر عليه السلام فرمود : « روزى رسول خدا صلى الله عليه و آله و سلم در حالى كه گروهى از اصحاب نزد آن حضرت بودند ، دوبار فرمود : خدايا برادران مرا به من بنمايان !\r\nپس يكى از آنهايى كه در پيرامون وى بودند ، عرض كرد : يا رسول اللَّه مگر ما برادران تو نيستيم ؟ فرمود : نه شما اصحاب من هستيد ولى برادران من گروهى از مردم آخرالزّمانند كه در صلب پدرانشان به من ايمان آورده‌اند در حالى كه مرا نديده‌اند ، خداوند آنها را با نام خودشان و\r\n\r\n\r\n","description":"","footnote":"\r\n( 1 ) - زخرف / 87 : و اگر از آنها سؤال كنى چه كسى آنها را آفريده ؟ مسلم مىگويند : اللَّه .\r\n( 2 ) - يونس / 74 : ولى آنها كه در گذشته به تكذيب پيامبران پيشين برخاسته بودند ايمان نياوردند .\r\n( 3 ) - بصائرالدّرجات : ص 80 .\r\n( 4 ) - همان : ص 84 .\r\n","page_name":" 70 ","page_number":70},
  {"content":"\r\n\r\nنام پدرانشان پيش از آن كه آنها را از صلب پدران و رحم مادرانشان بيرون آورد به من معرّفى فرموده است . هر كدام از ديگرى ديندارتر از چنگ زدن و كندن بوتهء خار در شب تيره ، يا همچون كسى كه پارهء آتش سوزان را بر كف دست گرفته باشد ، آنان چراغ‌هاى روشنگر تاريكىهايند خداوند ايشان را از هر فتنه تيره و تار نجات مىدهد . » . « 1 »\r\n21 - از مقاتل بن مقاتل به نقل از ابوالحسن الرّضا عليه السلام آورده است كه امام باقر عليه السلام فرمود : « براى رسول خدا صلى الله عليه و آله و سلم امّتش در ميان آب و گل مجسّم شدند و رسول خدا صلى الله عليه و آله و سلم آنها را با نام خود و نام پدرانشان و نياكان شناخت . » . راوى مىگويد : عرض كردم : فدايت شوم ! همه امّت را از اول تا آخر مىشناخت ؟ فرمود : « امام باقر عليه السلام همين طور فرمود » . « 2 »\r\n22 - از ابوالجارود نقل كرده است ، مىگويد : از امام باقر عليه السلام شنيدم كه مىفرمود : « رسول خدا صلى الله عليه و آله و سلم فرموده است : امشب در كنار همين حجره ، امّتم را از اوّل تا آخرشان بر من عرضه كردند . مردى عرض كرد : يا رسول اللَّه ! افرادى كه خلق شده بودند به شما عرضه شدند ، آيا كسانى كه هنوز خلق نشده‌اند را نيز ديديد ؟ فرمود : براى من آنها نيز به تصوير كشيده شدند ، سوگند به آن كه رسول خدا صلى الله عليه و آله و سلم سوگند مىخورد ، در همان عالم طينت شان به من معرّفى شدند به طورى كه من آنها را بهتر مىشناسم تا شناخت كسى از شما رفيقش را كه دوست دارد . » . « 3 »\r\n23 - از ابن خرّبوذ به نقل از امام باقر عليه السلام آورده است كه رسول\r\n\r\n\r\n","description":"","footnote":"\r\n( 1 ) - بصائرالدّرجات : ص 84 .\r\n( 2 ) - همان : ص 85 .\r\n( 3 ) - همان .\r\n","page_name":" 71 ","page_number":71},
  {"content":"\r\n\r\nخدا صلى الله عليه و آله و سلم به على عليه السلام فرمود : « همانا پروردگارم امّت مرا در همان عالم سرشت به من معرّفى كرد و نام آنها را به من آموخت چنان كه به آدم همهء نامها را آموخت .\r\nپس صاحبان پرچمها بر من گذر كردند و من براى تو و شيعيانت طلب آمرزش كردم يا على ! پروردگارم به من دربارهء شيعيانت خصلتى را وعده داده است گفتم : يا رسول اللَّه ! آن خصلت چيست ؟ فرمود : آمرزش براى هر كدام كه ايمان آورند و پرهيزكار باشند هيچ ريز و درشتى از آنها نمىگذارد مگر بديها را به نيكى تبديل مىكند » . « 1 »\r\n24 - از معروف بن خرّبوذ به نقل از امام باقر عليه السلام آورده است مىفرمايد : « رسول خدا صلى الله عليه و آله و سلم به على عليه السلام فرمود : همانا پروردگارم امّت مرا در سرشتشان به من نماياند و نام همهء آنها را به من تعليم داد همان طورى كه به آدم تمام نامها را آموخته بود پس صاحبان پرچمها بر من گذشتند و من براى تو و شيعيان تو طلب مغفرت كردم » . « 2 »\r\n25 - از حمران نقل كرده است ، مىگويد : امام باقر عليه السلام فرمود : « خداى تبارك و تعالى بر پيامبران اولوالعزم پيمان گرفت كه من پروردگار شما و محمّد رسول من و علىّ عليه السلام اميرمؤمنان و اوصياى پس از وى واليان امر من و خزانه داران علم من هستند و به وسيله مهدى عليه السلام دين من پيروز مىشود » . « 3 »\r\n\r\n\r\n","description":"","footnote":"\r\n( 1 ) - بصائرالدّرجات : ص 85 .\r\n( 2 ) - همان : ص 86 .\r\n( 3 ) - همان : ص 106 .\r\n","page_name":" 72 ","page_number":72},
  {"content":"\r\n\r\n\r\nامامان وارثان علم پيامبرانند\r\n1 - صفار از فضيل به نقل از امام باقر عليه السلام آورده است فرمود : « در على عليه السلام سنت هزار پيامبر بود » . و فرمود : « آن علمى كه با آدم عليه السلام به اين دنيا آمد بالا نرفت هيچ عالِمى نمرده است كه علمش از بين برود و به راستى كه علم به ارث مىرسد . و به يقين زمين بدون عالِم نمىماند » . « 1 »\r\n2 - از زراره نقل كرده است ، مىگويد : امام باقر عليه السلام فرمود : « علمى كه با آدم عليه السلام همواره بوده است بالا نرفت و علم را به ارث مىبرند و على عليه السلام عالِم اين امّت بود و به يقين عالِمى از ما نمىميرد مگر اين كه كسى از خاندانش را به جا مىگذارد كه مثل آنچه را كه او مىدانست - يا آنچه را كه خدا بخواهد - او مىداند » . « 2 »\r\n3 - از فضيل بن يسار نقل كرده ، مىگويد : از امام باقر عليه السلام شنيدم كه مىفرمود : « علمى كه با آدم عليه السلام نازل شد ، به همان حال بود و از ما خانواده عالِمى نمىميرد مگر اين كه كسى را به جا مىگذارد كه مانند او مىداند و على عليه السلام عالم اين امّت بود . » . « 3 »\r\n4 - از عمربن ابان نقل كرده ، مىگويد : از امام باقر عليه السلام شنيدم كه مىفرمود : « علمى كه با آدم نازل شد بالا نرفت و هيچ عالمى نمرده است كه علمش از بين رفته باشد » . « 4 »\r\n5 - از فضيل بن يسار نقل كرده است ، مىگويد : امام باقر عليه السلام فرمود :\r\n« فضيل ! علمى كه با آدم به زمين آمد ، بالا نرفت و به راستى علم را به ارث\r\n\r\n\r\n","description":"","footnote":"\r\n( 1 ) - بصائرالدّرجات : ص 114 .\r\n( 2 ) - همان : ص 115 .\r\n( 3 ) - همان : ص 116 .\r\n( 4 ) - همان .\r\n","page_name":" 73 ","page_number":73},
  {"content":"\r\n\r\nمىبرند و يقيناً عالمى هرگز هلاك نمىشود مگر از خاندان خودش كسى را به جا مىگذارد كه به مانند او عالم است و علم را به ارث مىبرد » . « 1 »\r\n6 - از فضيل نقل كرده است . . . « 2 »\r\n8 - صفار در حديث مرفوعى از امام باقر عليه السلام نقل كرده است ، فرمود :\r\n« آنان آبهاى كمى را كه در جايى گرد آمده است مىمكند در حالى كه رود بزرگ را رها كرده‌اند ! » پرسيدند : منظور از رود بزرگ چيست ؟ فرمود :\r\n« رسول خدا صلى الله عليه و آله و سلم و علمى كه خداوند به او داده است ؛ همانا خداى تعالى براى محمّد صلى الله عليه و آله و سلم سنّتهاى انبياء عليه السلام از آدم تا محمّد صلى الله عليه و آله و سلم را جمع كرده است » گفتند : منظور از سنتها چيست ؟ فرمود : « علم تمام پيامبران ، زيرا كه خداوند علم تمام انبياء را براى محمّد صلى الله عليه و آله و سلم گرد آورد و رسول خدا صلى الله عليه و آله و سلم همهء آنها را نزد اميرالمؤمنين عليه السلام گذاشت . » .\r\nپس آن مرد عرض كرد : يابن رسول اللَّه ! بنابراين اميرالمؤمنين عليه السلام عالمتر بود يا برخى از پيامبران ؟ امام باقر عليه السلام فرمود : « آنچه را كه مىگويم بشنويد ! همانا خداوند قواى شنوايى هر كه را بخواهد مىگشايد .\r\nمن گفتم كه خداوند براى محمّد صلى الله عليه و آله و سلم علم انبياء را گردآورده است و او نيز تمام آنها را در نزد اميرالمؤمنين عليه السلام قرار داده است ! اين مرد از من مىپرسد كه آن حضرت داناتر بود يا برخى از پيامبران ؟ » . « 3 »\r\n9 - از محمّدبن مسلم نقل كرده است ، مىگويد : امام باقر عليه السلام فرمود :\r\n\r\n\r\n","description":"","footnote":"\r\n( 1 ) - بصائرالدّرجات : ص 116 .\r\n( 2 ) - همان . احاديث شماره ( 6 و 7 ) عين شمارهء ( 2 و 4 ) بود - م .\r\n( 3 ) - همان : ص 117 .\r\n","page_name":" 74 ","page_number":74},
  {"content":"\r\n\r\n« همانا علم را به ارث مىگذارند و هيچ عالِمى ( امامى ) نمىميرد مگر اين كه كسى همانند علم او را يا آنچه را كه خدا بخواهد بداند . » . « 1 »\r\n10 - از محمّدبن مسلم به نقل از امام باقر عليه السلام آورده است كه فرمود :\r\n« على عليه السلام عالِم اين امّت بود و علم را به ارث مىگذارند و هيچ يك از ايشان از دنيا نمىرود مگر اين كه از خاندان وى كسى را همانند علم او را بدهند » . « 2 »\r\n12 - « 3 » از ابوبصير نقل كرده است مىگويد : خدمت امام صادق و امام باقر عليهما السلام رسيدم ، عرض كردم : شما وارثان رسول خداييد ؟ فرمود :\r\n« آرى » . گفتم : پس رسول خدا صلى الله عليه و آله و سلم وارث پيامبران و به تمام علم آنها عالم است ؟ فرمود : « آرى » . گفتم : شما مىتوانيد مرده‌ها را زنده كنيد و لال و پيس را شفا دهيد ؟ فرمود : « آرى به اذن خدا » سپس فرمود : « اى ابومحمّد ! جلوتر بيا ! » پس دست خود را به چشم و صورت من كشيد . من خورشيد و آسمان و زمين تمام خانه‌ها و هر چه در آن منزل بود همه را ديدم .\r\nفرمود : « آيا دوست دارى كه همين طور باشى و مانند همهء مردم در روز قيامت ( حساب ) كارها و رفتارت به نفع و يا ضرر تو باشد ؟ يا به همان حال اوّل برگردى و بهشت خالص از آنِ تو باشد ؟ »\r\nگفتم : به همان حال اول بر مىگردم . مىگويد : دوباره دستى روى چشمانم كشيد به حال اول برگشتم .\r\n\r\n\r\n","description":"","footnote":"\r\n( 1 ) - بصائرالدّرجات : ص 118 .\r\n( 2 ) - همان .\r\n( 3 ) - همان . شماره ( 11 ) با اندك تفاوت لفظى عين شمارهء ( 2 ) بود - م .\r\n","page_name":" 75 ","page_number":75},
  {"content":"\r\n\r\nعلىّبن حكم مىگويد : من اين ماجرا را براى ابن ابى عمير نقل كردم ، گفت : گواهى مىدهم كه اين داستان درست است مانند اين كه روز روشن يك حقيقت است . « 1 »\r\n\r\nاخبار آسمانى نزد ايشان است\r\n1 - صفّار از ضريس نقل كرده ، مىگويد : از امام باقر عليه السلام شنيدم كه مىفرمود : « . . « 2 » »\r\n\r\nكتابهاى پيامبران نزد ايشان است\r\n1 - صفار از سدير نقل كرده است ، مىگويد : محضر امام باقر عليه السلام بودم به مردى از اهل يمن برخورديم امام عليه السلام از او راجع به يمن پرسيد و شروع كرد به صحبت كردن ، رو به آن مرد كرد و فرمود : « آيا فلان سنگ بزرگ را در فلان جا مىشناسى ؟ گفت : آرى ، من آن را ديده‌ام ! امام عليه السلام فرمود : من مردى آشناتر به سرزمين‌ها بهتر از تو نديده‌ام ! » همين كه آن مرد برخاست و رفت ، امام باقر عليه السلام فرمود : « اى ابوالفضل ! آن سنگ بزرگ همان است كه چون موسى عليه السلام خشمگين شد و لوحها را انداخت ؛ آنچه از تورات همراه الواح بود ، آن سنگ بلعيد و چون خداوند رسول خدا صلى الله عليه و آله و سلم را مبعوث كرد ، آن سنگ همهء آنها را به آن حضرت داد و اينك آنها نزد\r\n\r\n\r\n","description":"","footnote":"\r\n( 1 ) - بصائرالدّرجات : ص 269 .\r\n( 2 ) - همان : ص 124 و 125 . اين حديث را در بخش « علم امام » از كافى به شمارهء ( 58 ) با مختصر تفاوت لفظى نقل كرديم - م .\r\n","page_name":" 76 ","page_number":76},
  {"content":"\r\n\r\nماست » . « 1 »\r\n2 - از شعيب بن غزوان با يك واسطه از امام باقر عليه السلام نقل كرده است كه مردى از اهل بلخ خدمت آن حضرت رسيد ، امام عليه السلام فرمود : « اى مرد خراسانى فلان وادى را مىشناسى ؟ عرض كرد : آرى . فرمود : « فلان درّه را در آن وادى با اين اوصاف مىشناسى ؟ » عرض كرد : آرى .\r\nفرمود : « دجّال از آن جا خروج مىكند . » .\r\nراوى مىگويد : سپس مردى از اهل يمن بر آن حضرت وارد شد ، فرمود : « اى يمانى ! آيا درّه‌اى را با چنين اوصاف مىشناسى ؟ » عرض كرد : آرى . فرمود : « درختى چنين و چنان را در آن درّه ديده‌اى ؟ » گفت :\r\nآرى ، فرمود : « سنگ بزرگ زير آن درخت را مىشناسى ؟ » عرض كرد :\r\nآرى . فرمود : « همان سنگ محكم است كه الواح موسى عليه السلام را براى محمّد صلى الله عليه و آله و سلم نگاه داشت » . « 2 »\r\n3 - كلينى از محمّدبن فيض به نقل از امام باقر عليه السلام آورده است كه فرمود : « عصاى موسى عليه السلام مال آدم عليه السلام بود ، به دست شعيب افتاد و پس از او به موسىبن عمران رسيد و آن عصا اينك نزد ماست ، و همين نزديكىها من آن را بازبين كردم ، همانند روزى كه آن را از درخت جدا كرده‌اند سرسبز بود !\r\nچون از آن چيزى را بپرسند ، به سخن آيد و آن براى قائم ما آماده است و با آن همان كار را بكند كه موسى عليه السلام كرد . و آن عصا ترس آور است و هر چه ( جادوگران ) جادو كنند و سحر آورند ، او مىبلعد و هر\r\n\r\n\r\n","description":"","footnote":"\r\n( 1 ) - بصائرالدّرجات : ص 137 .\r\n( 2 ) - همان : ص 141 .\r\n","page_name":" 77 ","page_number":77},
  {"content":"\r\n\r\nفرمانى به آن دهند ، انجام دهد و چون حمله كند ، سحرها را ببلعد ، دو شعبه ( دو كام ) از آن گشوده مىشود ؛ يكى روى زمين و ديگرى بر سقف آسمان باشد و ميان آن دو چهل ذراع ، و با زبان خود هر چه جادو و سحرآور باشد در كام خود كشد . » . « 1 »\r\n\r\nفرشتگان ولايت ائمّه عليهم السلام را قبول دارند\r\n1 - صفّار از ابوالصباح كنانى به نقل از امام باقر عليه السلام آورده است ، مىگويد : از آن حضرت شنيدم كه مىفرمود : « به خدا سوگند كه هفتاد صنف از فرشتگان در آسمانند كه اگر تمام اهل زمين جمع شوند تا يك صنف از آنها را بشمارند نمىتوانند بشمارند و به راستى همهء آنها معتقد به ولايت ما هستند . » . « 2 »\r\n3 - « 3 » از ابوحمزه ثمالى نقل كرده است ، مىگويد : امام باقر عليه السلام فرمود :\r\n« اى ابوحمزه ! مگر نمىبينى كه خداوند براى كار ما از فرشتگان مقرّب و پيامبران مرسل و از مؤمنانى كه آزموده برگزيده است ؟ » . « 4 »\r\n\r\nفرشتگان به خانه‌هاى ايشان وارد مىشوند\r\n1 - صفّار از ابواليسع نقل كرده است ، مىگويد : حمران بن اعين بر امام باقر عليه السلام وارد شد ، عرض كرد : فدايت شوم ! به ما رسيده است كه\r\n\r\n\r\n","description":"","footnote":"\r\n( 1 ) - كافى : 1 / 231 .\r\n( 2 ) - بصائرالدّرجات : ص 67 .\r\n( 3 ) - همان . اين حديث در حقيقت تكرار حديث قبلى بود - م .\r\n( 4 ) - همان : ص 68 .\r\n","page_name":" 78 ","page_number":78},
  {"content":"\r\n\r\nفرشتگان بر شما نازل مىشوند ؟ فرمود : « به خدا سوگند كه فرشتگان بر ما نازل مىشوند و بر فرش ما گام مىنهند . مگر كتاب خدا ( قرآن ) را نخوانده‌اى :\r\n « إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ » .  « 1 »\r\n2 - از خيثمه نقل كرده است ، مىگويد : از امام باقر عليه السلام شنيدم كه مىفرمود : « ماييم آن كسانى كه به سوى ما فرشتگان آمد و رفت مىكنند » . « 2 »\r\n3 - از ابوحمزهء ثمالى به نقل از امام باقر عليه السلام آورده است ، فرمود :\r\n« برخى از ما صداى فرشتگان را مىشنود ولى صورت آنها را نمىبيند و به راستى كه فرشتگان بر محل زندگى ما ازدحام دارند و ما از كركهاى بال آنها مىگيريم و براى بچه هايمان گلوبند مىسازيم . » . « 3 »\r\n4 - از ابوحمزه ثمالى نقل كرده است ، مىگويد : « فرشتگان نزد ما ازدحام دارند و ما از كركِ بال آنها مىگيريم و براى فرزندانمان گردنبند مىسازيم » . « 4 »\r\n5 - از جابر به نقل از امام باقر عليه السلام آورده است ، فرمود :\r\n« اميرالمؤمنين عليه السلام پس از كشته شدن عثمان موقعى كه با مردم گفتگو\r\n\r\n\r\n","description":"","footnote":"\r\n( 1 ) - فصّلت / 30 : به يقين كسانى كه گفتند : پروردگار ما خداوند يگانه است ، سپس استقامت كردند ، فرشتگان الهى بر ايشان نازل مىشوند كه نترسيد و غمگين نشويد ، و بشارت باد بر شما به آن بهشتى كه وعده داده شده است .\r\n( 2 ) - بصائرالدّرجات : ص 92 .\r\n( 3 ) - همان .\r\n( 4 ) - همان : ص 93 .\r\n","page_name":" 79 ","page_number":79},
  {"content":"\r\n\r\nمىكرد ، فرمود : شما را به خدا سوگند مىدهم آيا جز من در ميان شما كسى هست كه جبرئيل و ميكائيل و اسرافيل در بين سه هزار فرشته در جنگ بدر به او سلام داده باشد ؟ همگى گفتند : نه به خدا سوگند . » . « 1 »\r\n\r\nدرك مقام امام آسان نيست\r\n1 - صفّار از جابر نقل كرده است مىگويد : امام باقر عليه السلام فرمود :\r\n« رسول خدا صلى الله عليه و آله و سلم مىفرمايد :\r\nحديث آل محمّد صلى الله عليه و آله و سلم سخت و سخت گير است ، جز فرشتهء مقرّب يا پيامبر مرسل و يا بنده‌اى كه خداوند دلِ او را به وسيلهء ايمان آزموده باشد آن را پذيرا نباشد . بنابراين آنچه از حديث آل محمّد صلى الله عليه و آله و سلم به شما رسيد و بر دل شما نشست و آن را فهميديد ، بپذيريد ! و آن چه را كه بر دلتان ننشست و آن را نفهميديد ، به خدا و رسولش و به عالِمى ( امامى ) از آل محمّد صلى الله عليه و آله و سلم بازگردانيد ! هلاكت اينجاست براى يكى از شما آنچه را تحمّل نداشت و نتوانست بفهمد ، نقل كند ، بگويد : به خدا كه چنين چيزى نمىشود ! » . « 2 »\r\n2 - از ابوالجارود نقل كرده است مىگويد : از امام باقر عليه السلام شنيدم كه مىفرمود : « حديث آل محمّد صلى الله عليه و آله و سلم سخت و سخت گير است ، سنگين و قانع كننده و بىغل و غش است ، تحمّل نكند آن را مگر فرشته مقرّب يا پيامبر مرسل و يا بنده‌اى كه خداوند دل او را به ايمان آزموده باشد و يا چون شهرى محكم و دست نيافتنى باشد . و چون قائم ما قيام كند ، سخن\r\n\r\n\r\n","description":"","footnote":"\r\n( 1 ) - بصائرالدّرجات : ص 95 .\r\n( 2 ) - همان : ص 20 .\r\n","page_name":" 80 ","page_number":80},
  {"content":"\r\n\r\nگويد و قرآن گفته‌هاى او را تصديق نمايد . » . « 1 »\r\n3 - از ابوبصير نقل كرده است مىگويد : امام باقر عليه السلام فرمود : « حديث ما سخت و سخت‌گير است . جز فرشتهء مقرّب و يا پيامبر مرسل و يا بنده‌اى كه خداوند دل او را به ايمان آزموده باشد آن را نپذيرد ، بنابراين آنچه را كه با دل شما آشنابود ، بگيريد و آنچه را كه دل‌نشين شما نبود به سوى ما بازگردانيد . » . « 2 »\r\n4 - از ابوحمزه ثمالى به نقل از امام باقر عليه السلام آورده است . . . « 3 »\r\n5 - از عمروبن شمر نقل كرده است مىگويد : امام باقر عليه السلام فرمود :\r\n« حديث ما سخت و سخت‌گير است بى غل و غش ، فروزان و استوار ، ارزشمند و باكرامت . بنابراين اگر چيزى از آن شنيديد و به دلهاى شما نشست پس آن را قبول كنيد و خدا را از آن بابت سپاسگزار باشيد .\r\nاگر نپذيرفتيد و تاب تحمّل آن را نداشتيد پس آن را به امامى عالِم از آل محمّد صلى الله عليه و آله و سلم بازگردانيد ، چرا كه نگون بخت و در هلاكت آن كسى است كه بگويد : به خدا سوگند چنين نيست ! » سپس فرمود : « اى جابر ! همانا انكار ( حديث ما ) نسبت به خداى بزرگ كفر است » . « 4 »\r\n6 - از سلمةبن صالح به نقل از امام باقر عليه السلام آورده است ، فرمود : « از اين سخن ما دل افراد گريزان است بنابراين هر كس به آن اعتراف كند او را فزونى دهيد و هر كه انكار نمايد او را واگذاريد ! چرا كه ناگزير آن يك\r\n\r\n\r\n","description":"","footnote":"\r\n( 1 ) - بصائرالدّرجات : ص 21 .\r\n( 2 ) - همان .\r\n( 3 ) - همان : ص 22 . اين حديث بدون كم و زياد تكرار حديث قبلى بود . - م .\r\n( 4 ) - همان .\r\n","page_name":" 81 ","page_number":81},
  {"content":"\r\n\r\nآزمون است كه هر آدم تودار و رازدارى سقوط مىكند حتى كسانى كه مو را به دو نيم كرده و مو شكافند سقوط مىكنند تا آنجا كه جز ما و شيعيان ما كسى نماند . » . « 1 »\r\n7 - از ابوحمزهء ثمالى نقل كرده است ، مىگويد : از امام باقر عليه السلام شنيدم كه مىفرمود : « حديث ما سخت و سخت‌گير است جز سه گروه آن را تحمل نكند : پيامبر مرسل ، فرشتهء مقرّب و يا بندهء مؤمنى كه خداوند قلب او را به ايمان آزموده باشد . »\r\nسپس فرمود : « اى ابوحمزه ! مگر نمىبينى كه خداوند براى امر ما از فرشتگان مقرّب و پيامبران مرسل و از مؤمنان آزموده برگزيده است . » . « 2 »\r\n8 - از ابوربيع شامى به نقل از امام باقر عليه السلام آورده است ، مىگويد :\r\nخدمت آن حضرت نشسته بودم ، ديدم كه امام عليه السلام بپاخاست و سر خود را بلند كرد در حالى كه مىفرمود : « اى ابوربيع حديثى را شيعه با زبان خود مضمضه مىكند ولى حقيقت آن را نمىيابد ! » عرض كردم : فدايت شوم ! آن كدام حديث است ؟ فرمود : « سخن علىّبن ابى طالب عليه السلام است كه فرمود : امر ما سخت و سخت‌گير است ، جز فرشتهء مقرّب يا پيامبر مرسل و يا بندهء مؤمنى كه خدا دل او را به ايمان آزموده است ، تحمّل آن را ندارد .\r\nاى ابوربيع ! مگر نمىبينى كه ممكن است فرشته‌اى باشد ولى مقرّب نباشد در حالى كه تحمّل آن را ندارد مگر مقرّب باشد .\r\nهمين‌طور ، گاهى پيامبر است ولى پيامبر مرسل نيست و تحمّل آن را ندارد و گاهى مؤمن است ولى مؤمنى نمىباشد كه آزمايش شده باشد در\r\n\r\n\r\n","description":"","footnote":"\r\n( 1 ) - بصائرالدّرجات : ص 23 .\r\n( 2 ) - همان : ص 25 .\r\n","page_name":" 82 ","page_number":82},
  {"content":"\r\n\r\nحالى كه جز مؤمنى كه خداوند دل او را به ايمان آزموده باشد تحمّل آن را ندارد . » . « 1 »\r\n9 - همو از حنان از قول پدرش به نقل از امام باقر عليه السلام آورده است كه فرمود : « اى ابوالفضل ! شيعيان ما روز را شب و شب را صبح مىكنند براساس امر ما در حالى كه جز فرشتهء مقرّب يا پيامبر مرسل و يا بندهء مؤمنى كه دلش به ايمان آزموده است بدان اقرار ندارد » . « 2 »\r\n10 - ازابوبصير نقل كرده است مىگويد : امام باقر عليه السلام فرمود : « امر ما دشوار و سخت‌گير است بر كافران ، جز پيامبر مرسل يا فرشتهء مقرّب و يا بندهء مؤمنى كه خداوند دل او را به ايمان آزموده باشد كسى امر ما را اقرار ننمايد » . « 3 »\r\n11 - از ابوحمزه ثمالى نقل كرده ، مىگويد : از امام باقر عليه السلام شنيدم كه مىفرمود : « امر ما سخت و سخت‌گير است جز سه گروه آن را تحمّل نكنند : فرشتهء مقرّب يا پيامبر مرسل و يا بنده‌اى كه خداوند دل او را به ايمان آزموده باشد . » .\r\nسپس فرمود : « اى ابوحمزه ! مگر نمىدانى كه در بين فرشتگان مقرّب و غير مقرّب است و در بين پيامبران مرسل و غير مرسل است و بعضى از مؤمنان آزمايش شده و بعضى آزمايش نشده‌اند ؟ »\r\nگفتم : آرى . فرمود : « مگر خصوصيت امر ما را نمىبينى كه خداوند براى آن از فرشتگان ، مقرّبان را و از پيامبران ، مرسلين را و از مؤمنين\r\n\r\n\r\n","description":"","footnote":"\r\n( 1 ) - بصائرالدّرجات : ص 26 .\r\n( 2 ) - همان : ص 27 .\r\n( 3 ) - همان .\r\n","page_name":" 83 ","page_number":83},
  {"content":"\r\n\r\nآزموده‌ها را برگزيده است » . « 1 »\r\n12 - از ابوحمزه ثمالى نقل كرده ، مىگويد : از امام باقر عليه السلام شنيدم كه مىفرمود : « پدرم خوب پدرى بود ! رحمت خدا بر او باد ! مىفرمود : اگر سه گروه را پيدا كنم علم را به امانت بر ايشان مىسپارم و آنها هستند كه شايستگى دارند ؛ به ايشان مىگويم آنچه را كه پس از من از حلال و حرام و آنچه تا روز قيامت لازم است تا نيازمند چيزى نباشند . » . « 2 »\r\n13 - از ابوعبيدهء حذّاء نقل كرده ، مىگويد : از امام باقر عليه السلام شنيدم كه مىفرمود : « بدانيد ، سوگند به خدا محبوبترين اصحابم نزد من ، پرهيزگارترين و فقيه‌ترين فرد و آن كسى است كه گفته‌هاى ما را پنهان دارد . و بدتر و مبغوض‌تر از همه كسى است وقتى كه حديثى را مىشنود به ما نسبت مىدهد و از قول ما نقل مىكند و خود نمىفهمد و به قلب نپذيرفته و بر دلش ننشسته و آن را انكار دارد و كسى را كه به آن معتقد است تكفير مىكند و خود نمىداند شايد حديث از ما و به ما مستند باشد چنين كسى از ولايت ما بيرون است . » . « 3 »\r\n\r\nامامان راهنمايانند\r\n1 - صفار از بريد عجلى نقل كرده است ، مىگويد : امام باقر عليه السلام دربارهء قول خداى تعالى :  « إِنَّما أَنْتَ مُنْذِرٌ وَ لِكُلِّ قَوْمٍ هادٍ »  « 4 » فرمود : « رسول خدا صلى الله عليه و آله و سلم\r\n\r\n\r\n","description":"","footnote":"\r\n( 1 ) - بصائرالدّرجات : ص 28 .\r\n( 2 ) - همان : ص 478 .\r\n( 3 ) - همان : ص 538 .\r\n( 4 ) - رعد / 7 : ( اى پيامبر ! ) تو فقط بيم دهنده‌اى و براى هر ملتى راهنمايى است .\r\n","page_name":" 84 ","page_number":84},
  {"content":"\r\n\r\nبيم دهنده است و در هر زمانى هدايت كننده‌اى از ما هست كه مردم را به آنچه پيامبر خدا آورده است هدايت مىكند ، وانگهى راهنمايان پس از پيامبر صلى الله عليه و آله و سلم ، على عليه السلام و سپس اوصياء يكى پس از ديگرى مىباشند . » . « 1 »\r\n2 - از طلحةبن زيد به نقل از جعفربن محمّد عليهما السلام از قول پدرش آورده است كه فرمود :\r\n« امامان در كتاب خدا ( قرآن ) به دو نوع امام و رهبر معرفى شده‌اند ، خداى تبارك و تعالى مىفرمايد :  « وَ جَعَلْناهُمْ أَئِمَّةً يَهْدُونَ بِأَمْرِنا »  « 2 » نه به فرمان مردم ، آنان امر خدا را بر امر خود و حكم خدا را بر حكم خود مقدم شمارند . و نيز فرموده است :  « وَ جَعَلْناهُمْ أَئِمَّةً يَدْعُونَ إِلَى النَّارِ »  « 3 » اينان فرمان خود را بر فرمان خدا مقدّم مىدارند و حكم خود را پيش از حكم خدا مىشمارند و از هوا و هوس خويش بر خلاف آنچه در كتاب خدا آمده است پيروى مىكنند » . « 4 »\r\n3 - از جابر نقل كرده است ، مىگويد : امام باقر عليه السلام فرمود : « از علم خدا نزد ما اهل بيت است و از حكم او فرا مىگيريم و از قول گويندهء صادق شنيده‌ايم بنابراين اگر از ما پيروى كنيد هدايت مىشويد ! » . « 5 »\r\n\r\n\r\n","description":"","footnote":"\r\n( 1 ) - بصائر : ص 29 .\r\n( 2 ) - انبياء / 73 : ما آنها را پيشوايانى قرار داديم كه به فرمان ما ( مردم را ) هدايت مىكردند .\r\n( 3 ) - قصص / 41 : و آنان ( فرعونيان ) را پيشواياينى قرار داديم كه به سوى آتش دعوت مىكنند .\r\n( 4 ) - بصائرالدّرجات : ص 32 .\r\n( 5 ) - همان : ص 514 .\r\n","page_name":" 85 ","page_number":85},
  {"content":"\r\n\r\n\r\nتسليم اوامر امامان\r\n1 - صفار از حكم بن صلت به نقل از امام باقر عليه السلام آورده است كه رسول خدا صلى الله عليه و آله و سلم فرمود : « دامن اين « انزع » يعنى علىّ عليه السلام را بگيريد زيرا كه او صدّيق اكبر و فاروق است كه بين حق و باطل را جدا مىكند هر كه او را دوست بدارد خداوند او را هدايتش مىكند ، هر كه او را دشمن بدارد خداوند گمراهش سازد و هر كه از وى تخلف ورزد خداوند او را هلاك سازد . و از او ست ( فرزند اوست ) دو سبط امّت من ؛ حسن و حسين و آنان پسران منند و امامان هدايت از ( نسل ) حسين عليه السلام هستند . خداوند فهم و علم مرا به ايشان داده است .\r\nبنابراين ايشان را دوست بداريد و ولايت ايشان را پذيرا باشيد و جز به ايشان اعتماد نكنيد كه غضبى از جانب پروردگارتان بر شما وارد خواهد شد و هر كه را غضبى از جانب پروردگارش حلول كند سقوط كرده است و زندگى اين دنيا چيزى جز كالاى فريب نيست . » . « 1 »\r\n2 - از ابوحمزهء ثمالى نقل كرده است ، مىگويد : از امام باقر عليه السلام شنيدم كه مىفرمود : « رسول خدا صلى الله عليه و آله و سلم فرموده است : خداى تبارك و تعالى مىفرمايد : از جمله اتمام حجّت من بر نگون بختان از امّت تو كسانى است كه ولايت على عليه السلام را واگذارند و ولايت هواخواهان دشمنان او را برگزينند .\r\nفضل او و اوصياى پس از او را انكار كنند . در صورتى كه فضل تو فضل ايشان و حق تو حق ايشان و طاعت تو طاعت ايشان و نافرمانى تو\r\n\r\n\r\n","description":"","footnote":"\r\n( 1 ) - بصائرالدّرجات : ص 53 .\r\n","page_name":" 86 ","page_number":86},
  {"content":"\r\n\r\nنافرمانى ايشان است . پس از تو ، آنان ، از طرف پروردگارت رهبران هدايتند روح تو در آنها جارى و روح ايشان در تو جارى است .\r\nايشان عترت تواند ؛ از سرشت تو و گوشت و خون تواند ، خداوند در ايشان سنّت تو و سنّت پيامبران پيش از تو را جارى كرده است . آنان خزانه داران علم من پس از تواند و بر من حق است كه ايشان را اختيار كرده و برگزيده و انتخاب كرده و پسنديده باشم و هر كه ايشان را دوست بدارد و ولايت ايشان را قبول كند و تسليم به فضيلت ايشان باشد نجات يافته است .\r\nسپس رسول خدا صلى الله عليه و آله و سلم فرمود : جبرئيل ، نام ايشان و نام پدران ايشان و دوستان و تسليم شوندگان در برابر فضيلت آنان را براى من آورده است . » . « 1 »\r\n3 - از كامل تمّار نقل كرده است ، مىگويد : امام باقر عليه السلام فرمود : « اى كامل آيا معنى قول خداى تعالى :   « قَدْ أَفْلَحَ الْمُؤْمِنُونَ »   « 2 » را مىدانى ؟ » گفتم :\r\nفدايت شوم ! يعنى مؤمنان رستگار شدند و پيروز گشتند و وارد بهشت شدند . فرمود : « تسليم شوندگان رستگار شدند . و تسليم شدگان همان نخبگان هستند . » . « 3 »\r\n4 - از محمّدبن مسلم نقل كرده است ، مىگويد : امام باقر عليه السلام دربارهء قول خداى تعالى :  « وَ مَنْ يَقْتَرِفْ حَسَنَةً نَزِدْ لَهُ فِيها حُسْناً »  « 4 » فرمود : منظور از\r\n\r\n\r\n","description":"","footnote":"\r\n( 1 ) - بصائرالدّرجات : ص 54 .\r\n( 2 ) - مؤمنون / 1 : محققاً مؤمنان رستگارند .\r\n( 3 ) - بصائرالدّرجات : ص 520 .\r\n( 4 ) - شورى / 23 : و هر كه نيكى بيشترى كسب كند ، در اين كار ، نيكى را براى او مىافزاييم .\r\n","page_name":" 87 ","page_number":87},
  {"content":"\r\n\r\n« اقتراف » تسليم شدن در برابر ماست و باور داشتن سخن ما و دروغ نبستن به ما مىباشد » . « 1 »\r\n6 - « 2 » از كامل تمار نقل كرده ، مىگويد : امام باقر عليه السلام فرمود : « اى كامل ! به راستى كه مؤمنان تسليم رستگارند ! اى كامل تسليم شدگان همان نخبگانند . اى كامل مردمان شبيه گوسفندانند جز اندكى از مؤمنان ، و مؤمن هم اندك است . » . « 3 »\r\n7 - از كامل تمار به نقل از ابوجعفر ( امام باقر ) عليه السلام آورده است ، مىگويد : من تنها خدمت آن حضرت بودم كه آن حضرت سر به طرف زمين كرد و فرمود : « محقّقاً تسليم شوندگان رستگارند ، تسليم شوندگان نخبگانند . اى كامل ! مردمان همگى چون چهارپايانند جز اندكى از مؤمنان و مؤمن غريب است . » . « 4 »\r\n8 - از ضريس نقل كرده است ، مىگويد : امام باقر عليه السلام فرمود : « به نظر تو اگر همين صدا نبود كه به شما بگوييم كه اتّفاقى مىافتد چه مىكردى ؟ » ضريس مىگويد : عرض كردم : به خدا سوگند كه در آن باره سرانجام به امر شما مىرسيديم ، راوى مىگويد : امام عليه السلام فرمود : « امر ما همان تسليم است اگر نه سر بريدن است - اشاره به گلويش كرد - » « 5 »\r\n9 - از زرارةبن حمران نقل كرده است ، مىگويد : مردى از اصحاب ما\r\n\r\n\r\n","description":"","footnote":"\r\n( 1 ) - بصائرالدّرجات : ص 521 .\r\n( 2 ) - همان . حديث شمارهء ( 5 ) تكرار شمارهء ( 4 ) بود - م .\r\n( 3 ) - همان : ص 522 .\r\n( 4 ) - همان .\r\n( 5 ) - همان . در اينجا تسليم در برابر امر امام عليه السلام و اشاره به گلوى مباركش ، كنايه از اين كه اگر تسليم امر ايشان و رعايت تقيه در جاى خودش نشود به دست حاكمان جور كشته مىشوند - م .\r\n","page_name":" 88 ","page_number":88},
  {"content":"\r\n\r\n( شيعيان ) با ما هم‌نشين مىشد و حديثى را نمىشنيد مگر مىگفت : تسليم باشيد ! تا آنجا كه براى او به صورت لقبى درآمده بود ! چنان كه هر وقت او مىآمد ، مىگفتند : سلم ( فرد تسليم ) آمد . امام باقر عليه السلام فرمود : « تسليم شوندگان رستگارند ، همانا تسليم شوندگان همان نخبگانند » . « 1 »\r\n10 - از ايّوب بن حرّ برادر اديم نقل كرده ، مىگويد : از امام باقر عليه السلام شنيدم كه مىفرمود : « مردى از دوستداران عثمان ، على عليه السلام را زياد دشنام مىداد ، پس يكى از غلامان ايشان نقل كرد كه نزد ما مىآمد و خريد و فروش داشت موقعى كه آمد ، امام عليه السلام فرمود : « مرا چه كار با ايشان ؟ ! » راوى مىگويد : عرض كردم : فدايت شوم ! با چه كسى چه كار ؟\r\nفرمود : « مگر اين قول خداى تعالى را نشنيده‌اى :  « فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ »  « 2 » ؟ جز اين كه فرمود : « هرگز ، هرگز ، نه به خدا سوگند تا اين كه تو را به داورى استوار و دل نشين بطلبند ، هر چند كه روزه بدارد و نماز بخواند . » . « 3 »\r\n11 - از سدير نقل كرده ، مىگويد : به امام باقر عليه السلام عرض كردم :\r\nدوستداران شما را در حالى ترك كردم كه با هم اختلاف داشتند و از يكديگر دورى مىكردند ! فرمود : « تو را به اين كارها چه كار ؟ خداوند مردم رابه سه چيز مكلف ساخته است ؛ شناخت امامان ، و تسليم ايشان بودن در آنچه به ايشان باز مىگردد ، و بازگشت دادن موارد اختلاف را\r\n\r\n\r\n","description":"","footnote":"\r\n( 1 ) - بصائرالدّرجات : ص 523 .\r\n( 2 ) - نساء / 65 : به پروردگارت سوگند كه آنها مومن نخواهند بود مگر اين كه تو را در اختلافات خودبه داورى بطلبند .\r\n( 3 ) - بصائرالدّرجات : ص 523 .\r\n","page_name":" 89 ","page_number":89},
  {"content":"\r\n\r\nبه ايشان . » . « 1 »\r\n12 - از عبدالرّحمان بن سالم اشلّ به نقل از پدرش آورده است كه امام باقر عليه السلام فرمود : « اى سالم ! به راستى كه امام راهنماى هدايت شده است ، خداوند هرگز او را دچار كورى ( ناآشنايى ) نمىكند و او را به شكلى در نمىآورد كه مردم ، تحمّل نگاه به امر او را و گزينش او را نداشته باشند در صورتى كه در برابر او مأمور به تسليم هستند . » . « 2 »\r\n13 - از ابوعبيده نقل كرده است مىگويد : امام باقر عليه السلام فرمود : « هر كه از مردى مطلبى را بشنود و قدرت درك آن را نداشته باشد ، در نتيجه آن را دروغ پندارد ، در صورتى كه از جمله دستور او رضايت و تسليم در برابر ماست ؛ اين خود دليل بر آن است كه نبايد او را تكفير نمود . » . « 3 »\r\n15 - « 4 » برقى از كامل تمّار به نقل از امام باقر عليه السلام آورده است كه فرمود : « آيا مىدانى منظور از مؤمنانى كه رستگارند چه كسانى است ؟ » گفتم : شما بهتر مىدانيد . فرمود : « محققاً رستگارند مؤمنانى كه تسليمند ، به راستى كه تسليم شوندگان برگزيدگانند . و مؤمن غريب است ، مؤمن غريب است . » سپس فرمود : « خوشا به حال غريبان ! » . « 5 »\r\n17 - « 6 » از شيخ مفيد از قول اسماعيل جعفى نقل كرده است ، مىگويد :\r\nمردى بر امام باقر عليه السلام وارد شد در حالى كه همراه امام عليه السلام صحيفه‌اى\r\n\r\n\r\n","description":"","footnote":"\r\n( 1 ) - بصائرالدّرجات : ص 523 .\r\n( 2 ) - همان .\r\n( 3 ) - همان : ص 524 .\r\n( 4 ) - همان : ص 525 . شماره ( 14 ) تكرار شماره ( 9 ) بود - م .\r\n( 5 ) - محاسن : ص 271 .\r\n( 6 ) - همان : ص 272 . حديث شمارهء ( 16 ) تكرار شمارهء ( 3 ) بود - م .\r\n","page_name":" 90 ","page_number":90},
  {"content":"\r\n\r\nشبيه به ( پرونده ) دعاوى بود ، امام باقر عليه السلام فرمود : « اين صحيفه دعاوى بر سرآيينى است كه خداوند در آن آيين عمل را قبول مىكند . » .\r\nمرد تازه وارد با شنيدن سخن امام عرض كرد : رحمت خدا بر شما باد ! مقصد من از آمدنم همين بوده است . پس امام باقر عليه السلام گفت : « گواهى مىدهم كه خدايى جز خداى يكتا نيست و اين كه محمّد صلى الله عليه و آله و سلم بنده و فرستادهء اوست و تو به آنچه از طرف خدا آمده و به ولايت ما اهل بيت و بيزارى از دشمنان ما اقرار دارى و تسليم ما هستى و در برابر ما متواضعى و دلبستگى و انتظار امر ما را دارى و اين كه ما را دولتى است ، اگر خدا بخواهد خواهد آمد ! » . « 1 »\r\n\r\nائمّه عليهم السلام معادن علمند\r\n1 - صفار از خيثمه به نقل از امام باقر عليه السلام آورده است ، فرمود : « ماييم شجرهء نبوّت و اهل بيت رحمت و كليدهاى حكمت و معدن علم و جايگاه رسالت و محلّ آمد و رفت فرشتگان و موضع سرّ خدا . و ماييم بزرگترين حرم خدا و ماييم عهد و پيمان الهى .\r\nبنابراين هر كس به عهد و پيمان ما وفا كند به عهد و پيمان خدا وفا كرده است و هر كه عهد و پيمان ما را بشكند عهد و پيمان خدا را شكسته است . » . « 2 »\r\n\r\n\r\n","description":"","footnote":"\r\n( 1 ) - بصائرالدّرجات : ص 182 .\r\n( 2 ) - همان .\r\n","page_name":" 91 ","page_number":91},
  {"content":"\r\n\r\n\r\nارواح اوصياء عليه السلام\r\n1 - صفّار از جابر نقل كرده است ، مىگويد : از امام باقر عليه السلام راجع به علم عالِم ( پيامبر و امام ) پرسيدم فرمود : « اى جابر ! در پيامبران و اوصياء پنج روح است : روح القدس ، روح ايمان ، روح حيات ، روح قوّت و روح شهوت ؛ به وسيلهء روح القدس از زير عرش تا درون فرش را مىدانيم . » .\r\nسپس فرمود : « جابر ! به اين ( چهار نوع ) ارواح آخرى آصيب مىرسد ولى روح القدس را سرگرمى و بازيچه‌اى نيست . » . « 1 »\r\n2 - از جابر نقل كرده است ، مىگويد : از امام باقر عليه السلام راجع به روح پرسيدم ، فرمود : « جابر ! به راستى كه خداوند خلق را بر سه دسته آفريده است و آنها را در سه درجه و رتبه قرار داده و اين را در كتاب خود ( قرآن ) بيان كرده است :     « فَأَصْحابُ الْمَيْمَنَةِ ما أَصْحابُ الْمَيْمَنَةِ وَ أَصْحابُ الْمَشْئَمَةِ ما أَصْحابُ الْمَشْئَمَةِ وَ السَّابِقُونَ السَّابِقُونَ أُولئِكَ الْمُقَرَّبُونَ » .     « 2 »\r\nاما دستهء سابقين پيامبران مرسل و نامرسلند كه خداوند در ايشان پنج نوع روح قرار داده است : روح القدس ، روح ايمان ، روح قوت ، روح شهوت و روح بدن ؛ كه تمام اينها را در كتاب خود آورده است ، آنجا كه مىگويد :\r\n « تِلْكَ الرُّسُلُ فَضَّلْنا بَعْضَهُمْ عَلى بَعْضٍ مِنْهُمْ مَنْ كَلَّمَ اللَّهُ وَ رَفَعَ بَعْضَهُمْ دَرَجاتٍ وَ آتَيْنا عِيسَى ابْنَ مَرْيَمَ الْبَيِّناتِ وَ أَيَّدْناهُ بِرُوحِ الْقُدُسِ »  « 3 »\r\n\r\n\r\n","description":"","footnote":"\r\n( 1 ) - بصائرالدّرجات : ص 447 . اين حديث در كافى كتاب الحجة ، باب ذكر ارواح حديث 3 آمده است - م .\r\n( 2 ) - واقعه / 8 - 11 : سعادتمندان و خجستگان ، چه سعادتمندان و خجستگانى ! و شقاوتمندان ، چه شقاوتمندانى ! و پيشگامان كه پيش‌گامند و هم ايشان مقربان هستند .\r\n( 3 ) - بقره / 253 : آن رسولان را بعضى بر بعضى برترى داديم ؛ بعضى از آنها را خدا با او سخن گفت و درجات بعضى را بالا برد . ما به عيسى بن مريم نشانه‌هاى روشن داديم .\r\n","page_name":" 92 ","page_number":92},
  {"content":"\r\n\r\nبنابراين پيامبران با روح القدس چه مرسل و چه غير مرسل مبعوث گرديده‌اند و به وسيلهء روح القدس همه چيز را مىدانند . و به وسيلهء روح ايمان خدا را مىپرستند و چيزى را شريك او نمىدانند . و به وسيلهء روح قوت ، با دشمنانشان پيكار و مجاهده مىكنند و زندگيشان را تامين مىنمايند .\r\nبا روح شهوت لذّت خوراك را در مىيابند و از راه حلال با زنان خود آميزش مىكنند . و به وسيلهء روح بدن حركت مىكنند و راه مىروند . و اما آنچه دربارهء اصحاب ميمنه گفته شد ، آنان مؤمنان راستين هستند . در ايشان چهار نوع روح قرار داده شده است : روح ايمان ، روح قوت ، روح شهوت و روح بدن .\r\nهمواره بنده‌اى از اين چهار نوع روح بهره مىبرد مگر اين كه راه خطا را بپويد و چون راه خطا را بپويد ، روح شهوت براى او آرايش دهد و روح قوت او را وادار نمايد و روح بدن زمام او را بكشد تا اين كه او را در خطا افكند . و چون خطا را لمس كند از ايمان وى كاسته شود و ايمان او كم شود ؛ اگر توبه كرد خدا توبه او را بپذيرد . و براى بنده اوقاتى پيش آيد كه برخى از اين ارواح كاستى مىگيرد ، و اين است معنى قول خداى تعالى :  « وَ مِنْكُمْ مَنْ يُرَدُّ إِلى أَرْذَلِ الْعُمُرِ لِكَيْ لا يَعْلَمَ بَعْدَ عِلْمٍ شَيْئاً » .  « 1 » در آن صورت است كه روح قوت كم مىشود و شخص نمىتواند با دشمن پيكار و زندگيش را\r\n\r\n\r\n","description":"","footnote":"\r\n( 1 ) - حج / 5 : و بعضى آن قدر عمر مىكنند كه به بدترين مرحله زندگى ( پيرى ) مىرسند چنان كه پس‌از علم و دانايى چيزى نمىدانند .\r\n","page_name":" 93 ","page_number":93},
  {"content":"\r\n\r\nتامين كند . و روح شهوت او كاهش مىيابد ؛ پس به زيباترين دختران آدمى برخورد مىكند در حالى كه ميلى به ايشان ندارد ولى روح ايمان و روح بدن در او مىماند . پس به وسيلهء روح ايمان خدا را عبادت مىكند و با روح بدن حركت مىكند و راه مىرود تا اين كه فرشتهء مرگ به سراغ او بيايد .\r\nو امّا آنچه راجع به اصحاب مشئمه گفته شد ، برخى از آنها اهل كتاب هستند ، خداى تبارك و تعالى مىفرمايد :   « الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمْ وَ إِنَّ فَرِيقاً مِنْهُمْ لَيَكْتُمُونَ الْحَقَّ وَ هُمْ يَعْلَمُونَ ، الْحَقُّ مِنْ رَبِّكَ فَلا تَكُونَنَّ مِنَ الْمُمْتَرِينَ »   « 1 »\r\nآنان رسول خدا صلى الله عليه و آله و سلم و وصى پس از او را شناخته‌اند ولى از باب ظلم و حسد پس از شناخت حق آن را كتمان نموده‌اند ، از اين رو ، روح ايمان از ايشان زدوده شده و براى ايشان سه نوع روح مانده است ؛ روح قوت ، روح شهوت و روح بدن .\r\nسپس آنها را با چهارپايان مقايسه كرده و فرموده است :  « إِنْ هُمْ إِلَّا كَالْأَنْعامِ بَلْ هُمْ أَضَلُّ سَبِيلًا » .  « 2 » چرا كه اين حيوانات با روح قوت بار مىبرند و با روح شهوت علف مىخورند و با روح بدن راه مىروند . » « 3 »\r\n\r\n\r\n","description":"","footnote":"\r\n( 1 ) - بقره / 146 : علماى اهل كتاب پيامبر اسلام را همچون فرزندان خود مىشناسند ولى گروهى از آنان سعى دارند آگاهانه حق را كتمان كنند ، اين فرمان حقى است كه از جانب پروردگار تو است و هرگز از ترديد كنندگان مباش !\r\n( 2 ) - فرقان / 44 : آنها تنها مانند چهارپايانند ، بلكه آنان گمراه‌ترند .\r\n( 3 ) - بصائرالدّرجات : ص 447 .\r\n","page_name":" 94 ","page_number":94},
  {"content":"\r\n\r\n\r\nامامان هنگام وفات خود را مىدانند\r\n1 - صفّار از ابومسافر نقل كرده است ، مىگويد : ابوجعفر ( امام باقر ) عليه السلام در شامگاهى كه مريض شد و آن شبى كه در آن شب درگذشت به من فرمود : « اى بندهء خدا ! خداوند هيچ پيامبرى از پيامبرانش را به جانب كسى نفرستاده است مگر اين كه سه چيز ( سه پيمان ) را گرفته است » .\r\nعرض كردم : سرورم ! آنها چه چيز است ؟ فرمود : « اقرار به بندگى خدا و يگانگى او ، و اين كه خداوند آنچه را بخواهد مقدّم مىدارد . و ما قومى - ياگروهى - هستيم كه هرگاه خدا براى افرادى از ما دنيا را نپسندد ما را به سوى خود منتقل مىكند . » . « 1 »\r\n\r\nابر ، مسخّرِ ايشان است\r\n1 - صفار از عبدالرّحيم نقل كرده است ، مىگويد : امام باقر عليه السلام پيش از اين كه من بپرسم ، فرمود : « بدان كه ذوالقرنين بين دو نوع ابر مخيّر شد ، ابر رام را برگزيد و ابر سخت را براى صاحب شما واگذاشت » گفتم : ابر سخت چيست ؟ فرمود : « ابرى كه داراى رعد و برق و صاعقه است .\r\nچرا كه صاحب شما به آن سوار مىشود ؛ بدان كه به زودى او سوار بر اين ابر خواهد شد و در وسايل و اسباب ؛ اسباب و وسائل صعود به آسمانهاى هفت گانه ؛ پنج آسمان آباد و دو ويرانه بالا مىرود . » . « 2 »\r\n2 - از ابوبصير نقل كرده است ، مىگويد : امام باقر عليه السلام فرمود :\r\n\r\n\r\n","description":"","footnote":"\r\n( 1 ) - بصائرالدّرجات : ص 481 .\r\n( 2 ) - همان : ص 408 .\r\n","page_name":" 95 ","page_number":95},
  {"content":"\r\n\r\n« على عليه السلام مالك بود تمام آنچه را كه در زمين و زيرزمين است پس دو نوع ابر سخت و رام بر او عرضه شد و او ابر سخت را برگزيد .\r\nدر برابرِ ابر سخت مالكيت آنچه زيرزمين است و در برابرِ ابرِ رام مالكيت آنچه بالاى زمين است ، ميّسر بوده است كه وى ابر سخت را بر ابر رام و سهل برگزيد در نتيجه هفت طبقهء زمين را گرداند و ديد سه طبقه ويران و چهار طبقه آن آباد است » . « 1 »\r\n\r\nامامان ثقل اصغرند\r\n1 - صفّار از قول جابر نقل كرده است ، مىگويد : امام باقر عليه السلام فرمود :\r\n« رسول خدا صلى الله عليه و آله و سلم اصحاب خود را در منى طلبيد و فرمود : اى مردم ! همانا من در بين شما دو يادگار گران قدر را مىگذارم بدانيد تا وقتى كه شما به آن دو چنگ زنيد هرگز گمراه نمىشويد : كتاب خدا ( قرآن ) و عترت من ؛ اهل بيتم ، به راستى كه آن دو هرگز جدا نشوند تا اين كه كنار حوض كوثر بر من باز گردند . سپس فرمود : اى مردم ! همانا من در بين شما حرمهاى الهى : كتاب خدا و عترتم و كعبه بيت الحرام را به جا مىگذارم .\r\nآنگاه امام باقر عليه السلام فرمود : « اما كتاب خدا را پس از او تحريف كردند و اما كعبه را ويران ساختند و اما عترت او را كشتند ، و هر يك از امانتهاى الهى را كنار گذاشتند ! » . « 2 »\r\n\r\n\r\n","description":"","footnote":"\r\n( 1 ) - بصائرالدّرجات : ص 409 . حديث شمارهء 3 از همان مأخذ نظير شمارهء ( 1 ) بود - م .\r\n( 2 ) - همان : ص 413 .\r\n","page_name":" 96 ","page_number":96},
  {"content":"\r\n\r\n2 - از قلانسى با يك واسطه از امام باقر عليه السلام به نقل از جابربن عبداللَّه انصارى آورده است مىگويد : « رسول خدا صلى الله عليه و آله و سلم فرمود : همانا من در بين شما دو يادگار گرانقدر مىگذارم ؛ ثقل اكبر و ثقل اصغر ؛ اگر به آن دو تمسك جوييد گمراه نخواهيد شد و دگرگون نمىگرديد .\r\nهمانا من از خداوند لطيف خبير درخواست كردم كه آن دو از هم جدا نگردند تا اين كه كنار حوض ( كوثر ) بر من باز گردند و خداوند اين خواستهء مرا مرحمت كرد .\r\nگفتند : يا رسول اللَّه ! منظور از ثقل اكبر و ثقل اصغر چيست ؟ فرمود :\r\nثقل اكبر كتاب خدا ( قرآن ) وسيله‌اى است كه يك طرفش به دست قدرت خدا و يك طرف ديگرش در دستهاى شماست و ثقل اصغر عترت من و اهل بيت من است . » . « 1 »\r\n3 - از سعد اسكاف نقل كرده است مىگويد : از امام باقر عليه السلام راجع به قول پيامبر صلى الله عليه و آله و سلم ؛ پرسيدم كه فرمود : « همانا من در بين شما دو يادگار گرانقدر مىگذارم پس به آن دو تمسك جوييد كه آن دو هرگز از يكديگر جدا نشوند تا اين كه كنار حوض ( كوثر ) بر من وارد شوند » فرمود يعنى :\r\n« همواره كتاب خدا ( قرآن ) و دليلى از جانب ما بر حقانيت آن برقرار است تا اين كه كنار حوض ( كوثر ) بر من وارد شوند . » . « 2 »\r\n4 - صدوق از حديفةبن اسيد غفارى نقل كرده ، مىگويد : چون رسول خدا صلى الله عليه و آله و سلم از حجةالوداع بازگشت و ما نيز به همراه آن حضرت مىآمديم تا به « جحفه » رسيد . پس دستور داد تا اصحاب فرود آيند ، پس آن قوم به\r\n\r\n\r\n","description":"","footnote":"\r\n( 1 ) - بصائرالدّرجات : ص 414 .\r\n( 2 ) - همان .\r\n","page_name":" 97 ","page_number":97},
  {"content":"\r\n\r\nجاى خود فرود آمدند سپس نداى نماز داده شد ، پس آن حضرت با اصحابش دو ركعت نماز گذارد ، آن گاه رو به ايشان كرد و فرمود : « همانا پروردگار مهربان دانا به من خبر داد كه من و شما از اين دنيا مىرويم و گويا مرا فرا خوانده‌اند و من هم اجابت كرده‌ام و از طرفى من نسبت به آنچه رسالت آن را به سوى شما داشتم بازخواهى مىشوم .\r\nاز آنچه در بين شما به جا گذاشتم : از كتاب خدا ( قرآن ) و حجت او ( عترتم ) مؤاخذه مىشوم و شما نيز مسؤليد ، شما در پيشگاه پروردگارتان چه مىگوييد ؟ گفتند : مىگوييم : شما تبليغ كرديد و خيرخواهى نموديد و كوشش كرديد ، پس خداوند شما را از جانب ما برترين پاداش را مرحمت كند !\r\nسپس به آنها فرمود : آيا شما گواهى نداديد كه خدايى جز خداى يكتا نيست و من فرستادهء خدايم بر شما و بهشت حق است و دوزخ حق است و برانگيخته شدن پس از مرگ حق است ؟ گفتند : ما بدانها گواهى مىدهيم .\r\nفرمود : خدايا تو گواه باش بر آنچه اينان مىگويند . بدانيد كه من شما را گواه مىگيرم كه خداوند سرپرست من است و من سرپرست هر مسلمانى هستم و من به مؤمنان سزاوارترم از خودشان . و آيا شما دربارهء من به اين چيزها اقرار داريد و به آنها دربارهء من گواهى مىدهيد ؟\r\nگفتند : آرى ما دربارهء شما بدانها گواهى مىدهيم .\r\nآن گاه فرمود : بدانيد ! من صاحب اختيار هر كسى هستم ، على عليه السلام صاحب اختيار اوست و او همين ( على ) است ! سپس دست على عليه السلام را گرفت ، با دست خودش آن را بالا برد به طورى كه سفيدى زير بغل هر دوى آنها ديده شد ، آن گاه فرمود : خدايا دوست بدار هر كه او را دوست\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nبدارد و دشمن بدار هر كه او را دشمن بدارد ! و يارى كن هر كه او را يارى كند و خوار ساز هر كه او را خوار سازد !\r\nبدانيد كه من پيش از شما مىروم و شما كنار حوض فرداى قيامت بر من وارد مىشويد ، و آن حوضى است كه پهنايش بين بُصرى و صنعاء « 1 » است ، در آن كاسه هايى از نقره به شمار ستارگان آسمان است . بدانيد كه من فرداى قيامت از شما دربارهء آنچه امروز خدا را در برابر شما نسبت به آن گواه گرفتم بازخواست مىكنم كه چه كرديد ؟ اين بازخواست وقتى است كه كنار حوض بر من وارد شويد ، از شما مىپرسم كه با دو امانت ارزشمند من پس از من چه كرديد ؟\r\nبنابراين توجه كنيد چگونه جايگزين من دربارهء آن دو خواهيد بود موقعى كه با من برخورد مىكنيد ؟ گفتند : يا رسول اللَّه ! آن دو امانت ارزندهء شما چيست ؟ فرمود : اما امانت بزرگتر كتاب خداى عزّوجلّ ( قرآن ) وسيله‌اى كشيده شده از درگاه خدا و از جانب من در دست شماست .\r\nيك طرفش به دست قدرت خدا و طرف ديگرش به دست شماست ، علم گذشته و آينده تا قيام قيامت در آن است و اما امانت كوچكتر من كه همتاى قرآن است ؛ عبارت از علىّبن ابى طالب و عترت آن حضرت عليه السلام است . و اين دو هرگز از يكديگر جدا نشوند تا اين كه كنار حوض به من بازگردند .\r\nمعروف بن خرّبوذ مىگويد : اين گفتار را بر امام باقر عليه السلام عرضه كردم ، فرمود : « ابوطفيل را - خدايش بيامرزد ! - راست گفته است ، من اين\r\n\r\n\r\n","description":"","footnote":"\r\n( 1 ) - بصرى نام يكى از شهرهاى قديمى سوريه ، و صنعاء نام پايتخت قديمى يمن است - م .\r\n","page_name":" 99 ","page_number":99},
  {"content":"\r\n\r\nمطالب را در كتاب على عليه السلام يافتم و با آن آشنايم » . « 1 »\r\n5 - شيخ مفيد ، از معروف بن خرّبوذ نقل كرده است ، مىگويد : من از ابوعبداللَّه آزاد شده عبّاس شنيدم كه براى ابوجعفر محمّدبن على ( امام باقر ) عليهما السلام نقل مىكرد كه از ابوسعيد خدرى شنيدم كه مىگفت : آخرين خطبه‌اى را كه رسول خدا صلى الله عليه و آله و سلم در همان بيمارى خود كه به وفات آن حضرت انجاميد ، براى ما ايراد فرمود ، آن حضرت در حالى از خانه بيرون آمد كه بر علىّبن ابى طالب عليه السلام و كنيز قبلى خود ( همسرش ) ميمونه تكيه داده بود ، آمد و روى منبر نشست و گفت :\r\nاى مردم ! من در ميان شما دو امانت گرانقدر را به يادگار مىگذارم ، اين را گفت و ساكت شد . پس مردى از جا برخاست و گفت : يا رسول اللَّه ! آن دو امانت ارزنده چيست ؟ پيامبر صلى الله عليه و آله و سلم غضبناك شد به حدى كه صورتش گلگون گشت سپس آرام گرفت و فرمود : نخواستم آنها را ذكر كنم جز اين كه خواستم شما را از آنها باخبر سازم ولى نفسم تنگ آمد و نتوانستم . آرى يكى از آنها ريسمانى است كه يك سرش به دست قدرت خدا و يك طرفش به دست شماست شما دربارهء آن چنين و چنان رفتار مىكنيد . بدانيد كه آن قرآن است و امانت كوچكتر اهل بيت من است .\r\nسپس فرمود : به خدا سوگند كه من اين را براى شما نگفتم مگر اين كه افرادى در پشت مشركان وجود دارد كه اميدم به آنها از اميد به بسيارى از شما بيشتر است . آن گاه فرمود : به خدا سوگند كه هيچ بنده‌اى ايشان را دوست نمىدارد جز اين كه خداوند روز قيامت نورى به وى عطا كند تا\r\n\r\n\r\n","description":"","footnote":"\r\n( 1 ) - خصال : ص 65 .\r\n","page_name":" 100 ","page_number":100},
  {"content":"\r\n\r\nاين كه بر سر حوض كوثر بر من وارد شود . و هيچ بنده‌اى دشمن ايشان نگردد مگر اين كه در روز قيامت خداوند ( رحمتِ ) خود را از وى پوشيده دارد . پس امام باقر عليه السلام با شنيدن اين سخنان فرمود : « به راستى ابوعبداللَّه آنچه را كه آگاهى دارد و معتقد است براى ما نقل مىكند . » . « 1 »\r\n\r\nامام را به چهار خصلت مىشود شناخت\r\n1 - صدوق از ابوالجارود نقل كرده است ، مىگويد : به امام باقر عليه السلام عرض كردم : فدايت شوم هر گاه عالِم شما اهل بيت ( امامى ) از دنيا برود به چه وسيله امامى را كه پس از وى مىآيد مىتوان شناخت ؟ فرمود :\r\n« آرى به وسيله هدايت‌گرى و سر به زير بودن و اقرار آل محمّد صلى الله عليه و آله و سلم به فضل او ، و ديگر اين كه چيزى را از آنچه در ما بين كران تا كران عالم هستى است از او نمىپرسند مگر اين كه جواب مىدهد . » . « 2 »\r\n\r\nعرضهء اعمال بر امام\r\n1 - صفار از ابوبصير نقل كرده است مىگويد : امام باقر عليه السلام فرمود :\r\n« هر پنجشنبه اعمال ( مردم ) بر رسول خدا صلى الله عليه و آله و سلم عرضه مىشود . » . « 3 »\r\n2 - از محمّدبن مسلم به نقل از امام باقر عليه السلام آورده است ، فرمود :\r\n« اعمال بندگان خدا هر شامگاه پنجشنبه بر پيامبرتان عرضه مىشود ، بنابراين بايد شرم كند فردى از شما كه عمل زشت او را بر پيامبرش\r\n\r\n\r\n","description":"","footnote":"\r\n( 1 ) - امالى مفيد : ص 87 .\r\n( 2 ) - خصال : ص 200 .\r\n( 3 ) - بصائرالدّرجات : ص 425 .\r\n","page_name":" 101 ","page_number":101},
  {"content":"\r\n\r\nعرضه كنند » . « 1 »\r\n3 - از محمّدبن مسلم نقل كرده است مىگويد : از امام باقر عليه السلام راجع به عرضهء اعمال بندگان بر رسول خدا صلى الله عليه و آله و سلم پرسيدم ، فرمود : « ترديدى در آن نيست . » . به ايشان عرض كردند : به نظر شما اين كلام خدا :  « اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ »  « 2 » در اين رابطه است ؟ فرمود : « خداوند شاهدانى در روى زمين دارد . » . « 3 »\r\n4 - از محمّدبن عمران نقل كرده است ، مىگويد : امام باقر عليه السلام فرمود :\r\n« هر گاه كسى از شما خدمت امام عليه السلام مىرود بايد دقت كند كه به او چه مىگويد ! زيرا كه امام عليه السلام در شكم مادر سخن را مىشنود و چون او را به دنيا آورد نورى از او به طرف آسمان ساطع مىشود و در حالى بر زمين فرود مىآيد كه در بازوى راستش نوشته شده است :  « تَمَّتْ كَلِمَةُ رَبِّكَ صِدْقاً وَ عَدْلًا لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ »  « 4 » . و چون او سخن گويد :\r\nخداوند براى او ستونى از نور را برافرازد و بدان وسيله او را بر زمين مُشرِف مىگرداند و او از اعمال ايشان آگاه مىشود . » . « 5 »\r\n5 - از محمّدبن مروان نقل كرده است ، مىگويد : از امام باقر عليه السلام شنيدم كه مىفرمود : « همانا هر امامى از ما اهل بيت در شكم مادرش سخن را مىشنود و چون بر زمين قرار مىگيرد خداوند فرشته‌اى را بر مىانگيزد ؛\r\n\r\n\r\n","description":"","footnote":"\r\n( 1 ) - بصائرالدّرجات : ص 426 .\r\n( 2 ) - توبه / 105 : هر كارى كه مىخواهيد بكنيد ! محققاً خدا و رسول خدا و مؤمنان كردار شما رامىبينند .\r\n( 3 ) - بصائرالدّرجات : ص 430 .\r\n( 4 ) - انعام / 115 : كلام پروردگار تو با صدق و عدل تكميل شد و هيچ كس نمىتواند كلمات او رادگرگون سازد و او شنوا و داناست .\r\n( 5 ) - بصائرالدّرجات : ص 431 .\r\n","page_name":" 102 ","page_number":102},
  {"content":"\r\n\r\nتا در بازوى وى بنويسد :  « وَ تَمَّتْ كَلِمَةُ رَبِّكَ صِدْقاً وَ عَدْلًا لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ »  « 1 »\r\nسپس ستونى از نور را براى او مىافرازد كه بدان وسيله اعمال بندگان خدا را مىبيند » . « 2 »\r\n\r\nامام عليه السلام ناظر بر اعمال مردم است\r\n1 - صفار از محمّدبن مسلم نقل كرده است ، مىگويد : به امام باقر عليه السلام عرض كردم : آن مرد ( امام ) داخل مسجد است و مردم در صفهاى مختلف آنجا قرار دارند و من به سمت او راه مىافتم تا اين كه او به نماز مىايستد ؟ فرمود : « آرى اشكالى ندارد ؛ زيرا كه رسول خدا صلى الله عليه و آله و سلم فرمود :\r\nاى مردم ! من شمارا از پشت سرم مىبينم چنان كه از روبرو مىبينم تا صفهايتان را راست كنيد و يا اين كه خداوند بين دلهاى شما فاصله اندازد ! » . « 3 »\r\n2 - از محمّدبن مسلم نقل كرده ، مىگويد : به امام باقر عليه السلام عرض كردم :\r\nما داخل مسجدى كه داريم مشغول نماز خواندنيم ، چه بسا در صف جلو امامى قرار دارد و كنارش جايى خالى است به پهلو به سمت او مىروم تا آنجا به نماز مىايستم ؟ فرمود : « آرى ، رسول خدا صلى الله عليه و آله و سلم فرمود : من شما را از پشت سر مىبينم همان طورى كه از پيش رو مىبينم تا اين كه شما صفهايتان را استوار سازيد يا اين كه خداوند بين دلهاى شما جدايى\r\n\r\n\r\n","description":"","footnote":"\r\n( 1 ) - انعام / 115 : ترجمه آيه در صفحه قبل گذشت - م .\r\n( 2 ) - بصائرالدّرجات : ص 432 .\r\n( 3 ) - همان : ص 419 .\r\n","page_name":" 103 ","page_number":103},
  {"content":"\r\n\r\nاندازد . » . « 1 »\r\n3 - از عبدالرّحمان بن كثير نقل كرده ، مىگويد : روزى امام باقر عليه السلام در حالى كه ما جماعتى از شيعه در خدمت او بوديم ، فرمود : « برخيزيد ، از اطراف من ؛ دو نفرى ، سه نفرى پراكنده شويد چرا كه من شما را از پشت سرم مىبينم همان طورى كه از روبرو مىبينم ؛ بنابراين هيچ بنده‌اى در دلش چيزى نمىگذرد مگر اين كه خداوند آن را مىداند » . « 2 »\r\n4 - از زراره به نقل از امام باقر عليه السلام آورده است ، مىگويد : « رسول خدا صلى الله عليه و آله و سلم فرمود :\r\nما گروه پيامبران چشمهايمان به خواب مىرود در حالى كه دلهايمان نمىخوابد و ما از پشت سرمان مىبينيم چنان كه از روبرو مىبينيم . » . « 3 »\r\n5 - از ابوحمزهء ثمالى نقل كرده است مىگويد : امام باقر عليه السلام فرمود : « به راستى هر امامى از ما در شكم مادرش سخن را مىشنود . . . تا وقتى كه جوان شود خداوند ستونى از نور براى او مىافرازد تا بدان وسيله دنيا و هر چه در دنياست مىبيند و هيچ چيز در دنيا از او پوشيده نمىماند » . « 4 »\r\n6 - از فضيل بن يسار نقل كرده است ، مىگويد : از امام باقر عليه السلام شنيدم كه مىفرمود : « . . . چون جوان شود خداوند در هر شهرى ستونى از نور را براى او مىافرازد از اين رو با اين كه در آن شهر است آنچه در شهر\r\n\r\n\r\n","description":"","footnote":"\r\n( 1 ) - بصائرالدّرجات : ص 419 .\r\n( 2 ) - همان : ص 420 .\r\n( 3 ) - همان .\r\n( 4 ) - همان : ص 435 . موارد نقطه چين در اين حديث و احاديث بعدى عين حديث شمارهء ( 5 ) بخش قبلى بود ، از تكرار آن خوددارى شد - م .\r\n","page_name":" 104 ","page_number":104},
  {"content":"\r\n\r\nديگر انجام مىگيرد مىداند . » . « 1 »\r\n7 - از يونس و ديگران نقل كرده ، مىگويد : امام باقر عليه السلام فرمود :\r\n« چيزى دربارهء امام نگوييد كه او در حال جنين كه در شكم مادرش بوده سخن را مىشنيد و چون به دنيا آمد فرشته‌اى در پيشانى او نوشت :  « وَ تَمَّتْ كَلِمَةُ . . . »  و چون زمام امر را به دست گيرد خداوند در هر شهرى مشعلى را براى او بر افرازد كه بدان وسيله كردار خلايق را ببيند » . « 2 »\r\n8 - از اسحاق قمّى نقل كرده ، مىگويد : به امام باقر عليه السلام عرض كردم :\r\nفدايت شوم ! امام چه منزلتى دارد ؟ فرمود : « او در شكم مادرش مىشنود و چون به زمين رسد در شانه راستش نوشته شده است :  « وَ تَمَّتْ . . . . » . \r\nسپس عمودى از نور نيز از زير بطنان عرش برانگيخته مىشود كه در آن نور اعمال تمام خلايق را مىبيند ، آن گاه ستون ديگر نورى از جانب خدا جدا شده و در اختيار امام قرار مىگيرد كه هر چه بيشتر نياز داشته باشد در پرتو آن نور مىبيند تا كاملًا فارغ شود » . « 3 »\r\n\r\nامامت\r\n1 - صفّار از يقطين جواليقى به نقل از قلقه از قول امام باقر عليه السلام آورده است كه فرمود :\r\n« خداى تعالى كوهى را از زبرجد سبز به دور دنيا آفريده است كه سبزى آسمان از سبزى آن كوه است . و خلقى را آفريده است و بر آنها\r\n\r\n\r\n","description":"","footnote":"\r\n( 1 ) - بصائرالدّرجات : ص 435 .\r\n( 2 ) - همان : ص 436 .\r\n( 3 ) - همان : ص 442 .\r\n","page_name":" 105 ","page_number":105},
  {"content":"\r\n\r\nچيزى از آنچه را كه بر خلق خود از نماز و روزه واجب كرده ، بر ايشان واجب نكرده است در حالى كه تمام آنها دو نفر از اين امّت را لعنت مىكنند » آن دو نفر را نام برد . « 1 »\r\n2 - از عبدالصمد نقل كرده است مىگويد : از امام باقر عليه السلام شنيدم كه مىفرمود : « به راستى پشت اين ( خورشيد ) چهل چشمهء خورشيد است كه بين هر خورشيد تا خورشيد ديگر چهل سال فاصله است ، در آن‌ها مخلوقات زيادى وجود دارد كه نمىدانند خداوند آدم را خلق كرده و يا نكرده است .\r\nهمانا سواى اين ماه شما چهل ماه وجود دارد كه فاصلهء هر ماه تا ماه ديگر مسير چهل روز است كه در آنها مخلوق زيادى وجود دارند كه نمىدانند خداوند آدم را آفريده يا نيافريده است . در هر وقتى از اوقات به آنها لعنت كردن به اوّلى و دومى الهام مىشود مانند الهامى كه به زنبور عسل شده است . و به ايشان فرشتگانى گمارده شده است كه هر وقت لعنت نكنند آنها را شكنجه نمايند » . « 2 »\r\n3 - از محمّدبن مسلم نقل كرده است مىگويد : مردى بيابان نشين خدمت امام باقر عليه السلام رسيد بر در مسجد ايستاد و جستجو كرد تا امام باقر عليه السلام را ديد ؛ شترش را بست ، وارد شد و روى دو زانويش نشست در حالى كه عبايى به خود پيچيده بود . امام باقر عليه السلام فرمود : « اى اعرابى از كجا مىآيى ؟ عرض كرد : از شهرهاى دور مىآيم . امام عليه السلام فرمود : « اين سرزمين گسترده‌تر از اينهاست ، از كجا آمده‌اى ؟ » گفت : از ريگزارهاى\r\n\r\n\r\n","description":"","footnote":"\r\n( 1 ) - بصائرالدّرجات : 492 .\r\n( 2 ) - همان : ص 493 .\r\n","page_name":" 106 ","page_number":106},
  {"content":"\r\n\r\nعاد . امام عليه السلام فرمود : « آرى ، بنابراين آنجا درخت سدر را ديده‌اى ؛ وقتى كه بازرگانان از آنجا عبور مىكنند از سايهء آن استفاده مىكنند ؟ » .\r\nآن مرد پرسيد : فدايت شوم ! شما از كجا اينها را مىدانيد ؟ فرمود :\r\n« اينها در نوشته‌اى آمده است كه نزد ماست . و ديگر چه چيز را ديده‌اى ؟ » .\r\nاعرابى گفت : بيابانى تيره و تاريك را كه در آن جغد و بوم است و آخرش ناپيدا !\r\nامام عليه السلام فرمود : « مىدانى آن وادى چيست ؟ » گفت : نه به خدا سوگند ، نمىدانم . امام عليه السلام فرمود : « آن وادى برهوت است و خلق كافر در آنجايند » سپس فرمود : « كجا بسر مىبرى ؟ » گفت : به صورت باديه نشينى مىگذرانيم . امام عليه السلام فرمود : « تو در ميان مردمانى بزرگ شده‌اى و در مجالس آنها مىنشستى كه نه غذايى داشتند و نه آب آشاميدنى جز شير چهارپايانشان كه هم غذاى آنها و هم نوشيدنى آنها بود » . آن گاه رو به آسمان كرد و گفت : « خداوندا او را لعنت كن ! » .\r\nحاضران در مجلس گفتند : فدايتان شويم ! چه كسى را نفرين مىكنيد ؟\r\nفرمود : مورد نفرين من قابيل است كه خداوند او را به وسيلهء حرارت خورشيد و سرماى زمهرير عذاب مىكند . » .\r\nسپس مرد ديگرى خدمت آن حضرت آمد و عرض كرد : من جعفر را ديدم . مرد بيابانى پرسيد : جعفر كيست ؟ چه كسى است كه اين مرد از او مىپرسد : ( جعفر كيست ؟ ) در پاسخ او گفتند : پسر خودِ اوست . گفت :\r\nسبحان اللَّه ! چقدر شگفت آور است كه اين مرد از اخبار آسمانى ( خبر\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nغيبى ) اطلاع مىدهد ولى نمىداند پسرش كجاست ! ! . « 1 »\r\n4 - از محمّدبن مسلم نقل كرده است ، مىگويد : « در خدمت امام باقر عليه السلام وارد مسجد مردان شديم ، ناگهان طاووس يمانى به اصحابش مىگفت : مىدانيد چه وقت نيمى از مردم كشته شدند ؟ چون امام باقر عليه السلام شنيد نصف مردم را فرمود : « بلكه چهار يك مردم كشته شد ؛ چرا كه آنها ( چهار نفر ) آدم ، حوا ، قابيل و هابيل بودند » طاووس عرض كرد : درست گفتيد يابن رسول اللَّه !\r\nمحمّدبن مسلم مىگويد : با خود گفتم : به خدا سوگند كه اين مسأله مهمى بود ! مىگويد : فردا در منزل آن حضرت خدمتش رسيدم ، چون جامه هايش را پوشيد و مركب آن حضرت را زين كردند ، پيش از اين كه بپرسم آن حضرت آغاز سخن كرد و فرمود : « محمّدبن مسلم ! در هند و در بيرون هند مردى است پشمينه پوش كه دستش از پشت به گردن بسته ، ده گروه را به او گمارده‌اند كه مردم را از بين مىبرند ولى خود از بين نمىروند ؛ هر فردى از آنها برود فرد ديگرى جايگزين او مىشود . او با خورشيد به هر طرف بچرخد مىچرخد تا قيامت وسيله گرماى خورشيد و سرماى زمهرير عذاب شود . » .\r\nراوى مىگويد : عرض كردم : فدايت شوم ! آن كيست ؟ فرمود : « او قابيل است . » . « 2 »\r\n5 - از ابوعبيده نقل كرده ، مىگويد : به امام باقر عليه السلام عرض كردم : سالم بن ابى حفصه پرسيد : مگر نشنيده‌اى كه هر كه بدون امام ( و رهبر الهى )\r\n\r\n\r\n","description":"","footnote":"\r\n( 1 ) - بصائرالدّرجات : ص 508 .\r\n( 2 ) - همان .\r\n","page_name":" 108 ","page_number":108},
  {"content":"\r\n\r\nبميرد به مرگ جاهليت مرده است ؟ ! گفتم : چرا شنيده‌ام . پرسيد : پس امام تو كيست ؟ گفتم : امامان من آل محمّد صلى الله عليه و آله و سلم هستند . او گفت : به خدا كه خوب شنيده‌اى ! تو امام‌شناسى .\r\nابوعبيده مىگويد : امام باقر عليه السلام با شنيدن اين سخن فرمود : « واى به سالم ! آيا سالم مىداند كه امام چه جايگاهى دارد ! امام بزرگتر و بالاتر از آن چيزى است كه سالم و تمامى مردم معتقدند و به راستى كه هرگز فردى از ما نمىميرد مگر اين كه خداوند پس از وى كسى را قرار مىدهد تا رفتارى چون رفتار او داشته باشد و به راه و روش او عمل كند و به مانند آنچه را كه او فرا مىخواند مردم را فرا خواند و به راستى كه خداوند مانع نمىشود تا آنچه را كه به داوود داده بود بهتر از آن را كه به داوود داده بود ، به سليمان مرحمت كند . » . « 1 »\r\n6 - از ابوبصير به نقل از امام باقر عليه السلام دربارهء آيهء :  « وَ آتَيْناهُمْ مُلْكاً عَظِيماً »  « 2 » آورده است كه فرمود : « منظور از حكومت طاعت واجب از اوست » . « 3 »\r\n8 - « 4 » از عبدالمؤمن نقل كرده است ، مىگويد : از امام باقر عليه السلام پرسيدم :\r\nچرا اميرالمؤمنين را اميرالمؤمنين گفتند ؟ فرمود : « چون تغذيه مؤمنان از او چنين بود كه به ايشان علم را تغذيه مىكرد . » . « 5 »\r\n\r\n\r\n","description":"","footnote":"\r\n( 1 ) - بصائرالدّرجات : ص 509 .\r\n( 2 ) - نساء / 54 : و حكومت عظيمى به ايشان عطا كرديم .\r\n( 3 ) - بصائرالدّرجات : ص 509 .\r\n( 4 ) - همان . شمارهء ( 7 ) تكرار حديث قبلى بود - م .\r\n( 5 ) - همان . ص 512 .\r\n","page_name":" 109 ","page_number":109},
  {"content":"\r\n\r\n9 - از ابوبصير نقل كرده ، مىگويد : امام باقر عليه السلام فرمود : « به راستى من چنانم كه اگر كسى در كنار دريا ايستاده باشد و جنبندگان دريا را صدا زند من مادران و خاله‌هاى آن‌ها را مىشناسم » . « 1 »\r\n10 - از معمّر نقل كرده است مىگويد : عرض كردم : آيا شما علم غيب داريد ؟ فرمود : « براى ما چيزهايى بازگشوده مىشود ما مىدانيم و چيزهايى از ما بازداشته مىشود ، در نتيجه نمىدانيم . » . « 2 »\r\n\r\n\r\n","description":"","footnote":"\r\n( 1 ) - بصائرالدّرجات : ص 513 .\r\n( 2 ) - همان . حديث شمارهء ( 11 ) نيز تكرار شمارهء ( 9 ) بود - م .\r\n","page_name":" 110 ","page_number":110},
  {"content":"\r\n\r\n\r\nغيبت امام عليه السلام\r\n\r\nپنهان بودن ولادت مهدى عليه السلام\r\n1 - كلينى از عبداللَّه‌بن عطا نقل كرده ، مىگويد : به امام باقر عليه السلام عرض كردم : شيعيان شما در عراق بسيارند و به خدا سوگند كه شما در ميان خاندانتان مانندى ندارى با اين حال چرا قيام نمىكنى ؟\r\nفرمود : « اى عبداللَّه‌بن عطا ! تو گوش خود را در اختيار افراد نادان قرار داده‌اى ! آرى به خدا كه من صاحب‌الأمر شما نيستم . » عرض كردم : پس صاحب‌الأمر ما كيست ؟ فرمود : « امامى را در نظر داشته باشيد كه به دنيا آمدنش از مردم پنهان باشد او صاحب‌الأمر شماست . حقيقت مطالب اين است كسى از ما ائمّه نيست كه انگشت نما باشد و به دهان مردم بيفتد جز اين كه از خشم بميرد يا بناحق جان سپارد . » . « 1 »\r\n2 - از عبداللَّه‌بن عطا آورده است ، مىگويد : به امام باقر عليه السلام عرض كردم : شيعيان شما در عراق زيادند پس به خدا سوگند كه تو در بين خاندان خود نظيرى ندارى ، با اين حال چرا قيام نمىكنى ؟ فرمود : « اى\r\n\r\n\r\n","description":"","footnote":"\r\n( 1 ) - كافى : 2 / 342 .\r\n","page_name":" 111 ","page_number":111},
  {"content":"\r\n\r\nعبداللَّه‌بن عطا ! حرفهاى زايد به گوشت فرو رفته است ، به خدا كه من صاحب‌الأمر شما نيستم » عرض كردم : پس صاحب‌الأمر ما كيست ؟\r\nفرمود : « بنگريد كه چه كسى ولادتش از مردم پنهان است همو صاحب‌الأمر شماست . » . « 1 »\r\n3 - نعمانى از عبداللَّه‌بن عطاى مكّى . . . « 2 »\r\n4 - از عبداللَّه‌بن عطاء مكّى نقل كرده ، مىگويد : به قصد عزيمت به حج از شهر واسط بيرون شدم خدمت امام باقر عليه السلام ( ابوجعفر محمّدبن على ) رسيدم ، از حال مردم و از نرخ ارزاق پرسيد . گفتم : در حالى مردم را ترك گفتم كه گردنها به سمت شما كشيده شده بود ؛ اگر قيام كنى همه مردم از شما پيروى مىكنند .\r\nفرمود : « پسر عطا ! تو گوش خودت را در اختيار افراد نادان گذاشته‌اى ! آرى به خدا سوگند كه من صاحب‌الأمر شما نيستم و كسى از امامان نيست كه انگشت نماى مردم شود و با گوشهء ابرو او را بنمايند مگر اين كه كشته شود و يا به خلاف ميل خود از دنيا برود ! » .\r\nگفتم : بر خلاف ميل ! يعنى چه جور ؟ فرمود : « از روى خشم و غصه در بستر بميرد تا اين كه خداوند كسى را برانگيزد كه ولادتش را كسى نداند » گفتم : كسى كه ولادتش را ندانند كيست ؟ فرمود : « توجه كنيد كسى كه مردم نمىدانند به دنيا آمده است يا نه ، همان صاحب‌الأمر شماست . » . « 3 »\r\n\r\n\r\n","description":"","footnote":"\r\n( 1 ) - كمال الدّين : ص 325 .\r\n( 2 ) - غيبت نعمانى : ص 167 . بقيه ( حديث ) عين حديث قبلى بود - م .\r\n( 3 ) - همان : ص 168 .\r\n","page_name":" 112 ","page_number":112},
  {"content":"\r\n\r\n5 - همو از عبداللَّه‌بن عطاء نقل كرده است ، مىگويد : به امام باقر عليه السلام عرض كردم : از قائم عليه السلام مرا مطلّع سازيد ! فرمود : « به خدا سوگند كه او من نيستم و نه كسى كه شما مردم به سوى او گردنها مىكشيد ( به او توجه داريد ) او كسى است كه ولادتش شناخته نيست . » .\r\nگفتم : چه روشى دارد ؟ فرمود : « راه و روشى كه رسول خدا صلى الله عليه و آله و سلم داشت ، او ( سنّتهاى غلط ) گذشته و آينده را باطل مىسازد . » . « 1 »\r\n\r\nعلت غيبت\r\n1 - صدوق از زراره نقل كرده است ، مىگويد : از امام باقر عليه السلام شنيدم كه مىفرمود : « براى قائم عليه السلام غيبتى پيش از ظهور است » عرض كردم :\r\nبراى چه ؟ فرمود : « مىترسد ( با دست اشاره به شكمش نمود ) » زراره مىگويد : يعنى مىترسد بكشند . « 2 »\r\n2 - نعمانى از ابراهيم بن عمر يمانى نقل كرده است ، مىگويد : از امام باقر عليه السلام شنيدم كه مىفرمود : « براى صاحب اين امر دو نوع غيبت است » و شنيدم كه مىگفت : « قائم عليه السلام قيام نمىكند مگر در حالى كه از هيچ كس بيعتى در گردن او نباشد » . « 3 »\r\n3 - از زراره نقل كرده ، مىگويد : از امام باقر عليه السلام شنيدم كه مىفرمود :\r\n« براى قائم عليه السلام غيبتى است كه از كسان خود آن را انكار مىورزد ! » گفتم :\r\nبراى چه انكار مىكند ؟ فرمود : « بيمناك است ( و با دست خود به شكمش\r\n\r\n\r\n","description":"","footnote":"\r\n( 1 ) - غيبت نعمانى : ص 169 .\r\n( 2 ) - علل الشّرايع : 1 / 234 .\r\n( 3 ) - غيبت نعمانى : ص 171 . يعنى هيچ تعهدى نسبت به كسى ندارد - م .\r\n","page_name":" 113 ","page_number":113},
  {"content":"\r\n\r\nاشاره كرد ) . » « 1 »\r\n4 - از عبدالملك بن اعين نقل كرده ، مىگويد : از امام باقر عليه السلام شنيدم كه مىفرمود : « براى قائم عليه السلام غيبتى است پيش از آن كه قيام كند » پرسيدم :\r\nچرا غيبت مىكند ؟ فرمود : « مىترسد - و با دست خود اشاره به شكم خود كرد - ، يعنى مىترسد بكشند . » . « 2 »\r\n5 - از زراره نقل كرده است مىگويد : از امام باقر عليه السلام شنيدم ، مىفرمود : « همانا آن جوان را غيبتى است پيش از آن كه قيام كند و اين خواستهء موروثى اوست . » .\r\nگفتم : براى چه غايب مىشود ؟ فرمود : « بيمناك است - و با دست خود به شكمش اشاره فرمود - يعنى از كشتن بيم دارد » . « 3 »\r\n6 - از محمّدبن مسلم ثقفى به نقل از امام باقر عليه السلام آورده است ، مىگويد : از آن حضرت شنيدم كه مىفرمود : « براى قائم عليه السلام دو نوع غيبت است : در مورد يكى از آنها گفته مىشود : او هلاك شده است ! معلوم نيست به كدام وادى افتاده است ؟ ! » . « 4 »\r\n7 - مجلسى به اسناد خود از امام باقر عليه السلام نقل كرده است ، فرمود :\r\n« وقتى كه قائم ما اهل بيت ظهور كند ، مىفرمايد : من از شما فرار مىكردم چون از شما مىترسيدم تا اين كه پروردگارم حكومت را به من عطا كرد .\r\nآرى من بر جان خودم از شما بيمناك بودم و چون پروردگارم اجازه داد\r\n\r\n\r\n","description":"","footnote":"\r\n( 1 ) - غيبت نعمانى : ص 176 .\r\n( 2 ) - همان .\r\n( 3 ) - همان : ص 177 .\r\n( 4 ) - همان : ص 173 .\r\n","page_name":" 114 ","page_number":114},
  {"content":"\r\n\r\nآمدم و امر مرا خداوند اصلاح فرمود . » . « 1 »\r\n8 - صدوق از ابوالجارود زيادبن منذر به نقل از امام باقر عليه السلام آورده است ، مىگويد : به من فرمود : « اى ابوالجارود ، چون مدتى بگذرد ، اين چرخ گردون بگردد ، مردم گويند : قائم از دنيا رفته و يا معلوم نيست در كجا هلاك شده است !\r\nآن كه در جستجوى وى بوده است ، مىگويد : چگونه ( قيام آن حضرت ) ميسّر است در حالى كه استخوان هايش پوسيده است ؟ ! با همين حال اميدوار باشيد ! پس چون ( قيامِ ) او را شنيديد حتماً به سراغ او برويد اگر چه در محاصرهء برف و يخ باشيد ! » . « 2 »\r\n9 - از ابوبصير نقل كرده است ، مىگويد : از امام باقر عليه السلام شنيدم كه مىفرمود : « در صاحب‌الأمر چهار سنت و روش از سنتهاى پيامبران عليهم السلام است : سنتى از موسى عليه السلام و سنتى از عيسى عليه السلام و سنتى از يوسف عليه السلام و سنتى از محمّد صلى الله عليه و آله و سلم :\r\nاما از موسى عليه السلام او بيمناك و نگران است . اما از يوسف عليه السلام زندانى شدن . و اما از عيسى عليه السلام اين كه مىگويند : او از دنيا رفته در حالى كه نمرده است . و امّا از محمّد ؟ صلى الله عليه و آله و سلم ( قيام به ) شمشير . » . « 3 »\r\n10 - شيخ طوسى از ابوبصير نقل كرده است كه امام باقر عليه السلام فرمود :\r\n« صاحب اين امر ناگزير از گوشه‌گيرى است و در گوشه‌گيرى ناگزير از توانايى و قدرتمندى است . ( و چون به سى نفر برسند ) ديگر سى نفر را\r\n\r\n\r\n","description":"","footnote":"\r\n( 1 ) - بحارالأنوار : 52 / 385 .\r\n( 2 ) - كمال الدّين : ص 326 .\r\n( 3 ) - همان .\r\n","page_name":" 115 ","page_number":115},
  {"content":"\r\n\r\nهراسى نيست و بهترين جايگاه مدينه ( طيبه ) است » . « 1 »\r\n\r\nرويدادهاى پس از غيبت\r\n1 - حميرى از امام باقر عليه السلام به نقل از پدرش عليه السلام آورده است كه رسول خدا صلى الله عليه و آله و سلم دستور داد : تا سه روز بر اهل ذمه ( شهروندان از اهل كتاب ) مىتوانيد وارد شويد ! و فرمود : چون قائم ما قيام كند ، تيول از بين مىرود ، بنابراين قطايع و تيولى نخواهد بود » . « 2 »\r\n2 - برقى از عبدالرّحيم قصير نقل كرده است مىگويد : امام باقر عليه السلام فرمود : « چون قائم ما قيام كند ، حُميرا ، ( از همسران پيامبر ) را به او باز گردانند تا اين كه او را تازيانه زند و انتقام مادرش فاطمه عليها السلام را از او بگيرد » گفتم : فدايت شوم ! چرا حدّ تازيانه بر او جارى مىكند ؟ فرمود : « به خاطر افترايى كه به ام ابراهيم زد » گفتم : چگونه خداوند اين كار را براى قائم عليه السلام به تأخير انداخته است ؟ فرمود : « خداوند محمّد صلى الله عليه و آله و سلم را به عنوان رحمت مبعوث كرد ولى قائم عليه السلام را براى نقمت مبعوث مىگرداند » . « 3 »\r\n3 - كلينى به اسناد خود از سلام بن مستنير نقل كرده است ، مىگويد :\r\nاز امام باقر عليه السلام شنيدم كه مىفرمود :\r\n« وقتى كه قائم ما عليه السلام قيام كند ، بر هر ناصبى ( مخالف ولايت و دشمن على عليه السلام ) ايمان را عرضه كند ، اگر به حقيقت وارد ايمان شد چه خوب اگر\r\n\r\n\r\n","description":"","footnote":"\r\n( 1 ) - غيبت شيخ : ص 102 . يعنى چون 29 نفر اصحاب ، با خودِ امام سى نفر شدند ديگر ترس و وحشتى نخواهد داشت و بيشتر در مدينه بسر مىبرد - م .\r\n( 2 ) - قرب‌الاسناد : ص 39 .\r\n( 3 ) - محاسن : ص 339 .\r\n","page_name":" 116 ","page_number":116},
  {"content":"\r\n\r\nنه گردنش را مىزند و يا اين كه از او جزيه مىگيرد همان طورى كه امروز از اهل ذمه جزيه مىگيرند و به كمرش هميانى مىبندد و آنها را از شهرها به خارج شهر بيرون مىكند . » . « 1 »\r\n4 - شيخ صدوق از ابن ابويعفور آزاد شده بنى شيبان نقل كرده است مىگويد : امام باقر عليه السلام فرمود :\r\n« چون قائم ما قيام كند دست خود را بر سر بندگان خدا بگذارد ، در نتيجه عقلشان جمع و انديشه شان كامل گردد . » . « 2 »\r\n\r\nتعيين وقت ظهور و نام بردن آن حضرت\r\n1 - كلينى از ابوحمزهء ثمالى نقل كرده است ، مىگويد : از امام باقر عليه السلام شنيدم كه مىفرمود : « اى ثابت ! « به راستى خداى تبارك و تعالى وقت اين امر ( ظهور قائم عليه السلام ) را در هفتاد مقرّر كرده بود و چون امام حسين عليه السلام را كشتند ، خشم خدا بر اهل زمين شدّت گرفت و آن را تا سال يك‌صدوچهل تأخير انداخت ، چون ما براى شما بازگو كرديم و شما گفتهء ما را فاش كرديد و از راز ما پرده برداشتيد ، از اين رو خداوند از آن پس ديگر وقتى را به ما اعلام نفرمود ! و خداست كه هر چه را خواهد محو كند و هر چه را بخواهد اثبات نمايد و ام‌ّالكتاب نزد اوست . » . [ در متن كافى آخر حديث آمده است : 
  ] ابوحمزه مىگويد : اين مطالب را براى امام صادق عليه السلام بازگو كردم ، فرمود : « چنين بوده است . » . « 3 »\r\n\r\n\r\n","description":"","footnote":"\r\n( 1 ) - كافى : 8 / 227 .\r\n( 2 ) - كمال الدّين : ص 675 .\r\n( 3 ) - كافى : 1 / 368 .\r\n","page_name":" 117 ","page_number":117},
  {"content":"\r\n\r\n2 - از فضيل بن يسار نقل كرده است ، مىگويد : از امام باقر عليه السلام پرسيدم : آيا براى اين ( ظهور قائم ) وقت معينى است ؟ فرمود : « وقت گزاران دروغ گفته‌اند ! وقت گزاران دروغ گفته‌اند ! همانا موسى عليه السلام چون به درگاه خدا رسيد ، سى روز وعده گزارد و چون خدا بر اين سى روز ده روز افزود ، قوم موسى عليه السلام گفتند : موسى با ما خلاف وعده كرده است ! و كردند آنچه كردند ! و چون ما به شما حديثى گوييم و مطابق گفتهء ما پيش آيد ، مىگوييد ، خدا راست گفته است ولى اگر به شما حديثى گفتيم و به نظر شما خلاف آن درآمد ، باز هم بگوييد خدا راست گفته است تا دو بار اجر ببريد ! » . « 1 »\r\n3 - نُعمانى از ابوخالد كابلى نقل كرده است ، مىگويد : چون علىّبن حسين عليهما السلام درگذشت خدمت امام باقر عليه السلام رسيدم و عرض كردم : فدايت شوم ! شما مىدانيد كه من تنها به پدر شما دل بسته بودم و با او انس داشتم و از مردم هراسناك بودم ؟ فرمود : « راست مىگويى اى ابوخالد ، اكنون چه مىخواهى ؟\r\nعرض كردم : فدايت شوم ! پدرت صاحب الأمر را براى من به گونه‌اى وصف كرده بود كه اگر در بين راهى او را مىديدم دستش را مىگرفتم .\r\nفرمود : « ابوخالد ! چه مىخواهى ؟ گفتم : مىخواهم نام او را به من بگويى تا اين كه او را به نام بشناسم ! فرمود : ابوخالد ! به خدا سوگند كه سؤال سختى كردى ، از من چيزى را خواستى كه براى هيچ كس نگفته‌ام ، اگر براى كسى گفته بودم ، براى تو حتماً مىگفتم ، تو از چيزى پرسيدى كه اگر فرزندان فاطمه عليها السلام او را مىدانستند اصرار داشتند كه او را پاره پاره\r\n\r\n\r\n","description":"","footnote":"\r\n( 1 ) - كافى : 1 / 368 .\r\n","page_name":" 118 ","page_number":118},
  {"content":"\r\n\r\nو قطعه قطعه كنند . » . « 1 »\r\n4 - از ابوحمزه ثمالى نقل كرده است ، مىگويد : . . . « 2 »\r\n5 - از فضل بن يسار به نقل از امام باقر عليه السلام آورده است . . . « 3 »\r\n\r\nخورشيد و ماه گرفتگى\r\n1 - كلينى از بدربن خليل ازدى نقل كرده است ، مىگويد : خدمت امام باقر عليه السلام نشسته بودم فرمود : « خورشيد و ماه دو نشانه قدرت خدا هستند كه پيش از قيام قائم عليه السلام از زمان هبوط آدم عليه السلام به زمين ؛ هيچگاه خورشيد در نيمه ماه رمضان و ماه نيز در آخر آن ماه نگرفته است ! » مردى گفت : يابن رسول اللَّه ! آيا خورشيد آخر ماه و ماه در نيمهء آن ماه مىگيرد ؟ امام باقر عليه السلام فرمود : « من آن‌چه را تو مىگويى ، مىدانم ولى آنها دو نشانهء قدرت خدايند از ابتداى هبوط آدم تا كنون چنان اتفاقى نيفتاده است » . « 4 »\r\n2 - نعمانى . . . . « 5 »\r\n3 - از برادر كميت به نقل از امام باقر عليه السلام آورده است ، فرمود : « در پيشاپيش اين امر ( ظهور امام عليه السلام ) ماه گرفتگى در بيست و پنجم ماه و\r\n\r\n\r\n","description":"","footnote":"\r\n( 1 ) - غيبت نعمانى : ص 288 . كنايه از اين كه در آن صورت براى ما خيلى عزيز بود ! - م .\r\n( 2 ) - همان : ص 293 . اين حديث تكرار حديث شمارهء ( 1 ) بود - م .\r\n( 3 ) - همان : ص 294 . اين حديث نيز عين حديث شمارهء ( 2 ) بود - م .\r\n( 4 ) - كافى : 8 / 212 .\r\n( 5 ) - غيبت نعمانى : ص 271 . اين حديث تكرار حديث قبلى بود با اين تفاوت كه امام عليه السلام در پاسخ آن مرد به جاى « مىدانم » فرمود : « من نمىدانم » - م .\r\n","page_name":" 119 ","page_number":119},
  {"content":"\r\n\r\nخورشيد گرفتگى در پانزدهم ماه اتفاق مىافتد و آن هم در ماه رمضان و در آن وقت است كه حساب اخترشناسان نقش بر آب مىشود » . « 1 »\r\n\r\nرخدادهاى پيش از ظهور\r\n1 - كلينى از قول ميسّر به نقل از امام باقر عليه السلام آورده است كه فرمود :\r\n« ميّسر ! بين شما و قرقيسا « 2 » چه قدر فاصله است ؟ » عرض كردم : آن نزديك به ساحل فرات است .\r\nفرمود : « بدان كه به زودى آنجا حادثه‌اى رخ مىدهد كه از آغاز آفرينش خدا آسمان‌ها و زمين را نظير ندارد و تا وقتى هم كه آسمانها و زمين باقى است نظير نخواهد داشت ، آنجا ضيافتى براى پرندگان است ؛ درندگان روى زمين و پرندگان آسمان از آن سير مىشوند و در آنجا قيس به هلاكت مىرسد و هيچ كس مدّعى آنجا نمىشود . » .\r\nكلينى مىگويد : اين حديث را شمار زيادى نقل كرده‌اند و به دنبال آن مىافزايد : « مناديى ندا مىدهد : بشتابيد براى خوردن گوشت ستم پيشگان ! » . « 3 »\r\n2 - صدوق از اسماعيل بن علىّ قزوينى نقل كرده است ، مىگويد : از ابوجعفر محمّدبن علىّالباقر عليهما السلام شنيدم كه مىفرمود : « قائم ما به وسيله ترسى كه خدا بر دل دشمنان او انداخته يارى مىشود ، زمين براى او درهم پيچيده مىشود و گنجها براى او ظاهر مىشود ، سلطنت او خاور و\r\n\r\n\r\n","description":"","footnote":"\r\n( 1 ) - غيبت نعمانى : ص 271 .\r\n( 2 ) - شهرى قديمى در سوريه - م .\r\n( 3 ) - كافى : 8 / 295 .\r\n","page_name":" 120 ","page_number":120},
  {"content":"\r\n\r\nباختر را فرا مىگيرد .\r\nخداى عزّوجلّ به وسيلهء او دين خود را بر تمامى اديان پيروز مىگرداند هر چند كه مشركان نپسندند ، پس در هيچ جاى زمين ويرانه‌اى نماند مگر اين كه آباد سازد . و روح اللَّه عيسىبن مريم عليه السلام نازل شود و پشت سر او نماز بخواند » .\r\nراوى مىگويد : عرض كردم : يابن رسول اللَّه ! چه وقت قائم شما خروج مىكند ؟\r\nفرمود : « وقتى كه مردان شبيه زنان و زنان شبيه مردان گردند و مردان به مردان بسنده كنند و زنان به زنان . و صاحبان فرج ( يعنى زنان ) روى زينها ( از قبيل رانندگى ماشين و موتور و هواپيما ) نشينند و شهادتهاى دروغ پذيرفته شود ولى شهادتهاى افراد عادل رد شود ! و مردم خونريزى و زنا و رباخوارى را كوچك شمارند و از افراد شرور به خاطر بد زبانيشان بترسند ، و خروج سفيانى از شام و يمانى از يمن و زير آب رفتن صحراء و كشته شدن نوجوانى از آل محمّد صلى الله عليه و آله و سلم بين ركن و مقام به نام محمّدبن حسن نفس زكيّه .\r\nفريادى از آسمان برآيد كه حق در او و پيروان اوست ، آنجاست كه قائم ما خروج مىكند . و چون قيام كند پشت به كعبه دهد و سيصد و سيزده مرد به گرد او جمع شوند و نخستين چيزى كه بگويد ، اين آيه است :  « بَقِيَّتُ اللَّهِ خَيْرٌ لَكُمْ إِنْ كُنْتُمْ مُؤْمِنِينَ »  « 1 »  . . . \r\nسپس مىفرمايد : منم بقيةاللَّه در زمين او ، و خليفه و حجت او بر شما !\r\n\r\n\r\n","description":"","footnote":"\r\n( 1 ) - هود / 86 : بقية اللَّه براى شما بهتر است اگر به خدا و دستوراتش ايمان داشته باشيد .\r\n","page_name":" 121 ","page_number":121},
  {"content":"\r\n\r\nپس مسلمانى تسليم او نگردد جز اين كه بگويد : درود بر تو اى بقيةاللَّه در زمين ! و چون انبوه جمعيت هم پيمان كه ده هزار نفرند به اطراف او گرد آيند خروج كند ، پس هيچ موجود قابل پرستشى در روى زمين از بتها و خدايان دروغين و نظاير آن جز خداى عزّوجلّ نماند مگر اين كه آتش گيرد و بسوزد . و اين رويدادها پس از يك غيبت طولانى است كه خداوند فرمانبرداران نسبت به غيبت و مؤمنان به خود را از آن آگاه سازد . » . « 1 »\r\n3 - از ميمون بان نقل كرده است مىگويد : خدمت امام باقر عليه السلام در خيمهء آن حضرت بودم ، پس كنار خيمه را برداشت و فرمود : « به راستى امر ما از اين آفتاب روشن‌تر است ! »\r\nسپس فرمود : « مناديى از آسمان فرياد مىزند : فلانى فرزند فلانى ! او با همان نام ، امام است . و همچنين از سويى ابليس كه خدايش لعنت كند ! از زمين ندا مىدهد همان طورى كه در شب عقبه رسول خدا صلى الله عليه و آله و سلم را ندا داد . » . « 2 »\r\n5 - « 3 » نعمانى از ابوبصير به نقل از امام صادق عليه السلام آورده است كه امام باقر عليه السلام مىفرمود : « قائم آل محمّد صلى الله عليه و آله و سلم دو غيبت دارد : يكى از آنها طولانىتر از ديگرى است . آرى چنين است ولى اين اتفاق نمىافتد مگر شمشير بين بنى فلان رد و بدل شود ، حلقه نبرد تنگ و سفيانى ظهور كند و بلا و گرفتارى شدت گيرد و مرگ و قتل عموم مردم را فرا گيرد تا در\r\n\r\n\r\n","description":"","footnote":"\r\n( 1 ) - كمال الدّين : ص 33 .\r\n( 2 ) - همان : ص 650 .\r\n( 3 ) - همان : ص 655 . اين حديث تكرار حديث شمارهء ( 3 ) « بخش خورشيد و ماه گرفتگى بود » - م .\r\n","page_name":" 122 ","page_number":122},
  {"content":"\r\n\r\nآن گرفتارى به حرم خدا و حرم رسول خدا صلى الله عليه و آله و سلم پناهنده شوند » . « 1 »\r\n6 - از ابوبصير به نقل از امام باقر عليه السلام آورده است ، فرمود : « هر گاه ديديد آتش از سمت مشرق همانند گردباد عظيمى تا سه يا هفت روز برآمد پس شما - ان شاءاللَّه - در انتظار فرج آل محمّد صلى الله عليه و آله و سلم باشيد كه خداوند توانا و حكيم است » . سپس فرمود : « آن صيحه جز در ماه رمضان نخواهد بود چرا كه ماه رمضان ماه خداست و صيحهء در آن ماه صيحهء جبرئيل عليه السلام به اين مردم است » .\r\nآن گاه فرمود : « مناديى از آسمان قائم عليه السلام را به نام ، ندا مىدهد به طورى كه مردمان در خاور و باختر مىشنوند و از بىتابى آن صدا هيچ خفته‌اى نماند مگر بيدار شود و هيچ ايستاده‌اى مگر بنشيند و هيچ نشسته‌اى مگر بر سرپا برخيزد پس خدا به هر كس كه از آن صدا عبرت گيرد ترحّم فرمايد و او پاسخ دهد زيرا كه صداى نخست صداى جبرئيل عليه السلام ؛ روح‌الأمين است » . « 2 »\r\n7 - از شرحبيل نقل كرده است ، مىگويد : از امام باقر عليه السلام راجع به قائم عليه السلام پرسيدم . فرمود : « او قيام نمىكند تا اين كه مناديى از آسمان ندا دهد به طورى كه اهل مشرق و مغرب بشنوند حتى دختران پرده نشين هم آن صدا را بشنوند . » « 3 »\r\n8 - از ابوبكر حضرمى به نقل از امام باقر عليه السلام آورده است كه از آن حضرت شنيد كه مىفرمود : « ناگزير بنى عبّاس به سلطنت مىرسند و\r\n\r\n\r\n","description":"","footnote":"\r\n( 1 ) - كمال‌الدين : ص 650 .\r\n( 2 ) - غيبت نعمانى : ص 253 .\r\n( 3 ) - همان : ص 257 .\r\n","page_name":" 123 ","page_number":123},
  {"content":"\r\n\r\nچون زمام امور را به دست گيرند ، در بينشان اختلاف افتد و وضعشان پريشان گردد .\r\nفردى از خراسان و سفيانى بر ضد آنها خروج كنند ؛ اين يكى از مشرق و آن ديگرى از مغرب به سمت كوفه مثل دو اسب مسابقه بر يكديگر ، اين از اينجا و آن از آنجا سبقت گيرند ، تا آنجا كه هلاكت بنىعبّاس به دست آن دو نفر اتفاق افتد . و بدانيد كه هرگز كسى از آنها باقى نماند . » . « 1 »\r\n9 - از ابوبصير به نقل از امام باقر عليه السلام آورده است ، فرمود : « قائم عليه السلام در يكى از سالهاى : نُه ، يك ، سه ، پنج قيام مىكند . » « 2 » و فرمود : « چون بين بنى اميّه اختلاف افتد و سلطنت‌شان از بين رود و سپس بنى عبّاس زمام امور را به دست گيرند .\r\nهمواره در اوج قدرت و نشاط زندگى خواهند بود تا بين آنها اختلاف بيفتد ، همين كه اختلاف افتاد ، سلطنت و ملكشان از دست برود و اهل مشرق و مغرب با هم اختلاف پيدا كنند . آرى و اهل قبله ! و مردم به خاطر آن ترس و بيمى كه بر آنها مىگذرد در تنگناى شديدى قرار مىگيرند .\r\nپيوسته در آن حالند تا اين كه مناديى از آسمان ندا دهد و چون ندا دهد پس چند نفر ، چند نفر ( كم‌تر از ده تن ) مىشوند . به خدا سوگند كه گويا او را ما بين ركن و مقام مىبينم كه با مردم دربارهء امر تازه‌اى و كتاب تازه و پادشاه جديدى از طرف آسمان بيعت مىكند . بدانيد كه هرگز پرچمى\r\n\r\n\r\n","description":"","footnote":"\r\n( 1 ) - غيبت نعمانى : ص 259 .\r\n( 2 ) - شايد منظور از اين سه عدد آن باشد كه يكان سال ظهور امام يكى از اين سه عدد است - م .\r\n","page_name":" 124 ","page_number":124},
  {"content":"\r\n\r\nبراى او بازگردانده نمىشود تا از دنيا برود . » . « 1 »\r\n10 - از ناجيهُ غطان نقل كرده است ، مىگويد : از امام باقر عليه السلام شنيدم كه مىفرمود : « همانا مناديى ندا مىكند : مهدى از آل محمّد صلى الله عليه و آله و سلم فلانى پسر فلانى - با نام خودش و نام پدرش - است ! پس شيطان فرياد مىزند :\r\nفلانى و پيروان او بر حق است ؛ يعنى مردى از بنى اميّه ! » . « 2 »\r\n11 - از محمّدبن مسلم به نقل از ابوجعفر محمّدبن على عليهما السلام آورده است كه فرمود « خروج سفيانى و قيام قائم عليه السلام در يك سال است » . « 3 »\r\n12 - از ابوخالد كابلى نقل كرده است ، مىگويد : امام باقر عليه السلام فرمود :\r\n« گويى كه قيام مىكند در حالى كه آنها در مشرق خروج كرده‌اند ؛ حق را مطالبه مىكنند ولى به آنها نمىدهند باز هم حق را مىجويند و نمىدهند ، چون چنين مىبينند شمشيرهاى خود را به گردن آنها مىنهند . آن وقت آنچه خواستند به آنها مىدهند ولى آنها نمىپذيرند تا قيام مىكنند و چيزى به آنها نمىپردازند مگر به صاحب شما ؛ كشته‌هاى آنها شهيدانند .\r\nبدانيد كه اگر من آن را درك كنم هر آينه خودم را فداى صاحب اين امر خواهم كرد . » . « 4 »\r\n13 - از معروف بن خرّبوذ نقل كرده است ، مىگويد : هرگز خدمت امام باقر عليه السلام نرسيدم مگر اين كه مىفرمود : « خراسان ، خراسان . سجستان ، سجستان ! » گويى بدان وسيله به ما مژده مىداد . « 5 »\r\n\r\n\r\n","description":"","footnote":"\r\n( 1 ) - غيبت نعمانى : ص 262 .\r\n( 2 ) - همان : ص 264 .\r\n( 3 ) - همان : ص 27 .\r\n( 4 ) - همان : ص 237 .\r\n( 5 ) - همان : ص 273 .\r\n","page_name":" 125 ","page_number":125},
  {"content":"\r\n\r\n14 - از جابر به نقل از امام باقر آورده است كه فرمود : « اى جابر ! قائم ظهور نمىكند تا اين كه مردم شام را فتنه‌اى فرا گيرد ، كه در پى راه بيرون شدن از آن برآيند و راهى پيدا نكنند ! و بين شهرهاى كوفه و حيره كشتارى مىشود كه تعداد كشته‌هاى آنها برابر است و مناديى از آسمان ندا مىدهد . » . « 1 »\r\n15 - از محمّدبن مسلم نقل كرده است مىگويد : « امام باقر فرمود : « به انتظار آن صدا باشيد كه ناگهان از طرف دمشق شما را مىرسد كه در آن فرجى بزرگ براى شماست . » . « 2 »\r\n16 - از جابربن يزيد جعفى به نقل از امام باقر آورده است ، فرمود :\r\n« جابر ! به زمين بچسب هيچ دست و پاى خود را حركت نده تا نشانه‌هايى را كه من مىگويم ، ببينى ، اگر بتوانى ببينى ! نخست اختلاف بين بين عبّاس . و من تصور نمىكنم كه تو آن را درك كنى ، ولى پس از من آن را از قول من نقل كن . و مناديى را كه از آسمان ندا مىدهد . و صدايى را كه از طرف دمشق به عنوان پيروزى به گوشتان مىرسد . و فرو رفتن شهرى از شهرهاى شام به نام جابيه كه به زمين فرو مىرود .\r\nبخشى از طرف راست مسجد دمشق فرو مىريزد و يك خارجى از ناحيهء ترك خروج مىكند و به دنبال آن روم دچار آشفتگى مىشود و برادران ترك مىآيند تا اين كه در جزيره فرود مىآيند و آن خارجى به سمت روم مىرود تا در رمله فرود مىآيد .\r\nاى جابر ! آن سال اختلاف زيادى در هر سرزمينى از ناحيه مغرب رخ\r\n\r\n\r\n","description":"","footnote":"\r\n( 1 ) - غيبت نعمانى : ص 279 .\r\n( 2 ) - همان .\r\n","page_name":" 126 ","page_number":126},
  {"content":"\r\n\r\nمىدهد ، در نتيجه نخستين سرزمينى كه ويران مىشود سرزمين شام است . سپس در همان موقع سه پرچم ( سه گروه ) با هم درگير مىشوند :\r\nگروه اصهب ، ابقع « 1 » و سفيانى . سفيانى با پرچم ( اصهب ) خاكسترى درگير مىشود .\r\nآنها پيكار مىكنند سرانجام سفيانى سردستهء آنهاو پيروان او را مىكشد و پس از او گروه پرچم سرخ و سفيد را مىكشد و پس از آن هدفى جز رفتن به سمت عراق ندارد و سپاهيانش به « قرقيساء » مىرسند آنجا هم كشتار مىكنند ، صد هزار از ستم پيشگان كشته مىشوند .\r\nسفيانى سپاهى به جانب كوفه مىفرستد و شمار آنها هفتاد هزار نفر است . آنها از مردم كوفه جمعى را مىكشند و به دار مىآويزند و اسير مىگيرند .\r\nدر آن ميان كه آن‌ها چنين وضعى را دارند ناگهان پرچم هايى ( گروههايى ) از سمت خراسان مىآيند و به سرعت طى منازل مىكنند در حالى كه به همراه ايشان گروهى از سپاه قائم است ، سپس مردى از موالى اهل كوفه در جمع ضعيفان خروج مىكند ، فرمانده سپاه سفيانى او را در بين جزيره و كوفه مىكشد و سفيانى سپاهى را به مدينه مىفرستد پس مهدى عليه السلام از آنجا به مكه كوچ مىكند به فرمانده سپاه سفيانى اطلاع مىدهند كه مهدى عليه السلام به مكه رفته است ، او سپاهى را به دنبال وى گسيل مىدارد ولى به او نمىرسد تا اين كه آن وقت در حال بيم و انتظار بر آيين\r\n\r\n\r\n","description":"","footnote":"\r\n( 1 ) - اصهب : رنگ سرخ و سفيد و ابقع : سياه و سفيد ( خاكسترى ) ، مشخصات پرچم اين دو گروه‌است - م .\r\n","page_name":" 127 ","page_number":127},
  {"content":"\r\n\r\nو راه و روش موسىبن عمران عليه السلام وارد مكه مىشود . » .\r\nفرمود : « پس فرمانده سپاه سفيانى در صحراء منزل مىكند ، سپس مناديى از آسمان ندا مىدهد : اى صحراء ! اين گروه را نابود ساز !\r\nصحراء آنها را در خود فرو مىبرد و جز سه نفر از آنها خلاص نمىشوند كه خداوند صورتهاى آنها را به پشت بر مىگرداند در حالى كه صداى سگ در مىآورند و درباره آنها آين آيه نازل شده است :  « يا أَيُّهَا الَّذِينَ أُوتُوا الْكِتابَ آمِنُوا بِما نَزَّلْنا مُصَدِّقاً لِما مَعَكُمْ مِنْ قَبْلِ أَنْ نَطْمِسَ وُجُوهاً فَنَرُدَّها عَلى أَدْبارِها » .  « 1 »\r\nامام عليه السلام فرمود : « آن روز در حالى كه قائم عليه السلام در مكه ، پشت به بيت‌اللَّه‌الحرام داده ؛ پناهنده به آن ندا مىدهد : اى مردم ! همانا ما براى كسانى از مردم كه ما را اجابت كنند از خدا يارى مىطلبيم ما اهل بيت پيامبر شما محمّد صلى الله عليه و آله و سلم هستيم .\r\nما از همه كس به خدا و به محمّد صلى الله عليه و آله و سلم سزاوارتريم . و هر كس دربارهء آدم با من مخاصمه كند ، من سزاوارتر از همهء مردم نسبت به آدم هستم و هر كه با من دربارهء نوح محاجّه كند ، من از همه كس به نوح عليه السلام سزاوارترم .\r\nهر كه با من دربارهء ابراهيم عليه السلام احتجاج كند ، من سزاوارترين فرد به ابراهيم عليه السلام هستم و هر كه با من دربارهء محمّد صلى الله عليه و آله و سلم مخاصمه كند من از\r\n\r\n\r\n","description":"","footnote":"\r\n( 1 ) - نساء / 47 : اى كسانى كه به شما كتاب آسمانى داده شده است ، ايمان بياوريد به آنچه نازل كرديم كه هماهنگ است با نشانه هايى كه در كتابهاى شما دربارهء آن وارد شده است صورتهاى شما را به كلى محو كرده . سپس صورت‌هاى شما را به پشتِ سر باز گردانيم .\r\n","page_name":" 128 ","page_number":128},
  {"content":"\r\n\r\nهمه كس به محمّد صلى الله عليه و آله و سلم سزاوارترم . و هر كه با من دربارهء پيامبران محاجّه كند ، پس من سزاوارترين فرد به پيامبرانم . مگر خداوند در قرآن كريم نمىفرمايد :\r\n  « إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ »   « 1 » منم بقيه‌اى از آدم عليه السلام و اندوخته‌اى از نوح عليه السلام و گزيده‌اى از ابراهيم عليه السلام و منتخبى از محمّد صلى الله عليه و آله و سلم . بدانيد كه هر كس دربارهء كتاب خدا با من مخاصمه كند .\r\nمن سزاوارتر از همهء مردم به كتاب خدايم . بدانيد كه هر كس دربارهء سنت رسول خدا صلى الله عليه و آله و سلم با من محاجّه كند پس من سزاوارترين مردم به سنت رسول خدايم .\r\nبنابراين من هر كه را كه امروز سخنم را شنيد سوگند مىدهم ، حاضران به غايبان برسانند ! و شما را به حق خدا و به حق رسول خدا صلى الله عليه و آله و سلم و به حق خودم سوگند مىدهم ! - چرا كه مرا حق خويشاوندى رسول خدا صلى الله عليه و آله و سلم برشماست - ما را يارى كنيد و از دسترسى ستمگران بر ما جلوگيرى نماييد ؛ زيرا كه ما را ترساندند ، و به ما ظلم كردند و ما را از شهر و ديارمان و فرزندانمان دور ساختند و بر ما ستم نمودند و ما را از حقمان محروم كردند و طرفداران اهل باطل به ما تهمت زدند !\r\nپس خدا را خدا را دربارهء ما كه مبادا ما را تنها بگذاريد ، ما را يارى كنيد تا خداى تعالى شما را يارى كند .\r\n\r\n\r\n","description":"","footnote":"\r\n( 1 ) - آل عمران / 33 : خداوند آدم ، نوح و خاندان ابراهيم و خاندان عمران را بر عالميان برگزيد ، آنهافرزندان و دودمانى بودند كه بعضى از بعضى ديگر گرفته شده بودند ، خداوند شنوا و داناست .\r\n","page_name":" 129 ","page_number":129},
  {"content":"\r\n\r\nفرمود : « پس از آن ، خداوند اصحاب آن حضرت را به پيرامون او :\r\nسيصد و سيزده مرد را گردآورد و خداوند آنان را بدون وعدهء قبلى همچون يك دسته موى گوسفند براى آن حضرت جمع نمايد . جابر ! اين همان آيه‌اى است كه خداوند آن را در كتاب خود ذكر كرده است :  « أَيْنَ ما تَكُونُوا يَأْتِ بِكُمُ اللَّهُ جَمِيعاً إِنَّ اللَّهَ عَلى كُلِّ شَيْءٍ قَدِيرٌ »  « 1 »\r\nپس مردم با وى در بين ركن و مقام بيعت كنند ، در حالى كه پيمانى با وى از رسول خدا صلى الله عليه و آله و سلم وجود دارد كه فرزندان از پدران ارث برده‌اند . اى جابر ! قائم عليه السلام مردى از فرزندان حسين عليه السلام است ، خداوند امر او را يك شبه اصلاح مىكند .\r\nاى جابر ! چه قدر اينها براى مردم مشكل است ! و اى جابر ! بر ايشان ولادت وى از ( دودمان ) رسول اللَّه صلى الله عليه و آله و سلم و وراثت او از دانشمندان ( ائمّه عليهم السلام ) يكى پس از ديگرى در هر حال مشكل نيست . و اگر تمام اينها بر ايشان مشكل باشد ، صداى آسمانى بر آنها مشكل نيست آن موقعى كه با نام و نام پدر و مادرش او را ندا دهند . » . « 2 »\r\n17 - از بشير نبال نقل كرده است ، مىگويد : به مدينه رفتم - و حديثى مانند حديث پيشين را نقل كرد با اين تفاوت كه مىگويد : - چون به مدينه وارد شدم خدمت امام باقر عليه السلام رسيدم و گفتم : مردم مىگويند : مهدى عليه السلام اگر قيام كند تمام كارها با عفو و گذشت به نفع او سامان مىگيرد بدون اين كه به قدر حجامتى خون بريزد .\r\n\r\n\r\n","description":"","footnote":"\r\n( 1 ) - بقره / 148 : هر جا باشيد خداوند همهء شما را حاضر خواهد كرد . و به يقين خداوند بر هر كارى قدرت و توانايى دارد .\r\n( 2 ) - غيبت نعمانى : ص 279 - 282 .\r\n","page_name":" 130 ","page_number":130},
  {"content":"\r\n\r\nفرمود : « هرگز ، سوگند به آن كه جان من در دست قدرت اوست اگر بنا بود كارها براى كسى با عفو و گذشت روبراه شود هر آينه براى رسول خدا صلى الله عليه و آله و سلم روبراه شده بود در حالى كه دندان مباركش را شكستند و صورتش را مجروح كردند . هرگز ! به خدايى كه جان من در دست اوست ، مگر اين كه ما و شما عرق و خون بريزيم ! سپس پيشانيش را پاك كرد » . « 1 »\r\n18 - شيخ مفيد از جابر نقل كرده است ، مىگويد : از امام باقر عليه السلام شنيدم كه مىفرمود : « به خدا سوگند كه مردى از ما اهل بيت پس از سيصد و نه سال از مرگش به سلطنت خواهد رسيد ! » گفتم : چه وقت اين اتفاق مىافتد ؟ فرمود : « پس از درگذشت قائم عليه السلام » . عرض كردم : مگر قائم عليه السلام در زمان خودش قيام نمىكند تا بميرد ؟ فرمود : « نوزده سال از روز قيامش تا روز درگذشتش فاصله است . » گفتم : بنابراين پس از مرگ وى هرج و مرج خواهد بود ؟ فرمود : « آرى پنجاه سال ، سپس براى انتقام به دنيا مىآيد و خون خود و خون اصحاب خود را مطالبه مىكند در حالى كه به او ناروا مىگويند تا آنجا كه مىگويند : اگر اين از نسل پيامبران بود ، اين همه مردم را نمىكشت ! از اين رو سفيد و سياه مردم بر ضد او جمع مىشوند به قدرى در برابر او جمعيت زيادى مىشود كه او را پناهندهء حرم خدا ( مسجد الحرام ) مىسازند .\r\nچون گرفتارى او افزون مىگردد و منتقم كشته مىشود ، سفاح از روى خشم به خاطر انتقام گيرنده خروج مىكند و همهء دشمنان ما را مىكشد . و اى جابر ! آيا مىدانى منظور از انتقام گيرنده و سفاح كيست ؟\r\n\r\n\r\n","description":"","footnote":"\r\n( 1 ) - غيبت نعمانى : ص 284 .\r\n","page_name":" 131 ","page_number":131},
  {"content":"\r\n\r\nانتقام گيرنده ، حسين‌بن على عليهما السلام و سفاح علىّبن ابى طالب عليه السلام است » . « 1 »\r\n\r\nآثار پيامبران نزد مهدى عليه السلام\r\n1 - شيخ صدوق از ابوالجارود زيادبن منذر به نقل از امام باقر عليه السلام آورده است كه فرمود : « اى ابوالجارود ! چون مدت زيادى بگذرد ، مردم بگويند : قائم عليه السلام مرد و يا هلاك شد ، معلوم نيست به كدام وادى افتاد ؟ ! حتى آن كه در پى ظهور او بوده ، مىگويد : مگر چنين چيزى شدنى است ، استخوان هايش هم پوسيد ؟ ولى در همان حال به او اميدوار باشيد و چون صداى او را شنيديد به سراغ او برويد ! هر چند كه در محاصرهء برف و يخبندان باشيد ! » . « 2 »\r\n2 - از ابوبصير نقل كرده است ، مىگويد : از امام باقر عليه السلام شنيدم كه مىفرمود : « در صاحب » . . . « 3 »\r\n3 - از محمّدبن مسلم ثقفى طحان نقل كرده است ، مىگويد : خدمت ابوجعفر امام باقر عليه السلام رسيدم ، و مىخواستم راجع به قائم آل محمّد صلى الله عليه و آله و سلم از آن حضرت بپرسم ولى او آغاز سخن كرد و به من فرمود : « اى محمّدبن مسلم ! همانا در قائم آل محمّد صلى الله عليه و آله و سلم پنج نشان از پنج پيامبر است : يونس بن متى ، يوسف بن يعقوب ، موسى ، عيسى و محمّد صلى الله عليه و آله و سلم .\r\nاما شباهت وى به يونس بن متى ، بازگشت او از غيبت در حال جوانى پس از سالخوردگى است . و اما شباهت او به يوسف بن يعقوب ، غيبت او\r\n\r\n\r\n","description":"","footnote":"\r\n( 1 ) - اختصاص : ص 257 .\r\n( 2 ) - كمال الدّين : ص 326 .\r\n( 3 ) - اين حديث و حديث قبلى را در بخش علت غيبت به شمارهء ( 8 و 9 ) نقل كرديم - م .\r\n","page_name":" 132 ","page_number":132},
  {"content":"\r\n\r\nاز خاص و عام و پنهان بودن از برادرانش و مشكل بودن كار او بر پدرش يعقوب است با وجود نزديكى فاصلهء بين او و پدر و خانواده و پيروانش .\r\nاما شباهت او به موسى عليه السلام دوام ترس و طول غيبت و مخفى بودن ولادت و رنج شيعيانش پس از وى نسبت به آنچه از آزار و خوارى ديدند تا وقتى كه خداى عزّوجلّ اجازهء ظهور و پيروزى او را داد و بر دشمنانش غالب گردانيد .\r\nاما شباهتش به عيسى عليه السلام ، اختلاف دربارهء اوست تا به آنجا كه گروهى از مردم گفتند : اصلًا به دنيا نيامده و عده‌اى گفتند : مرده است و جمعى گفتند : كشته شد و به دار آويختند .\r\nو اما شباهتش به جد خود مصطفى صلى الله عليه و آله و سلم قيام با شمشير و كشتنش دشمنان خدا و رسول خدا صلى الله عليه و آله و سلم را و ستم پيشگان و طاغوتها را كه خداوند او را به وسيله شمشير و ترس ( ترسى كه بر دل دشمنان مىاندازد ) يارى مىكند و هيچ گروه و پرچمى را براى او باز نمىگرداند .\r\nو از جمله نشانه‌هاى او خروج سفيانى از شام و خروج يمانى از يمن و صيحهء آسمانى در ماه رمضان است و مناديى كه از آسمان او را به نام و نام پدرش ندا مىدهد ! » . « 1 »\r\n4 - از ابوبصير نقل كرده است ، مىگويد : از امام باقر عليه السلام شنيدم ، فرمود : « در صاحب اين امر سنتى از موسى عليه السلام و سنتى از عيسى عليه السلام و سنتى از يوسف و سنتى از محمّد صلى الله عليه و آله و سلم است .\r\n\r\n\r\n","description":"","footnote":"\r\n( 1 ) - كمال الدّين : ص 327 .\r\n","page_name":" 133 ","page_number":133},
  {"content":"\r\n\r\nاما از موسى ؟ عليه السلام او بيمناك و منتظر است و اما از عيسى عليه السلام دربارهء او همان حرفهايى را مىزنند كه دربارهء عيسى عليه السلام زدند و اما از يوسف عليه السلام ؛ زندان و غيبت اوست . و اما از محمّد صلى الله عليه و آله و سلم قيام به راه و روش او و تبيين آثار او است . سپس شمشير خود را بر گردنش به مدت هشت ماه مىگذارد و همواره دشمنان خدا را مىكشد تا خداى عزّوجلّ راضى شود . » .\r\nگفتم : چگونه مىداند كه خداى عزّوجلّ راضى شد ؟ فرمود : « خداى عزّوجلّ در دل او رحمت را مىافكند » . « 1 »\r\n5 - از ضريس كناسى نقل كرده ، مىگويد : از امام باقر عليه السلام شنيدم كه مىفرمود : « صاحب اين امر را سنتى از يوسف فرزند كنيز سياهپوست است ، خداى عزّوجلّ در يك شب كار او را سامان مىبخشد . » . « 2 »\r\n6 - از ابوالجارود زيادبن منذر نقل كرده است ، مىگويد : امام باقر عليه السلام فرمود : « چون قائم عليه السلام از مكه خروج كند ، منادى آن حضرت ندا مىدهد :\r\nبدانيد كه نبايد كسى از شما خوردنى و آشاميدنى بر دارد ! وى به همراه خود سنگ موسىبن عمران عليه السلام را كه به اندازه بار شترى است ، برداشته است ، به هيچ منزلى فرود نمىآيد مگر اين كه از آن چشمه هايى را جارى مىسازد ، پس هر كس گرسنه است سير مىشود و هر كه تشنه است سيراب مىگردد ، و چهارپايانشان را سيراب مىكنند تا اين كه در نجف پشت كوفه فرود مىآيند . » . « 3 »\r\n\r\n\r\n","description":"","footnote":"\r\n( 1 ) - كمال الدّين : ص 329 .\r\n( 2 ) - همان .\r\n( 3 ) - همان : ص 670 .\r\n","page_name":" 134 ","page_number":134},
  {"content":"\r\n\r\n7 - از ابوحمزه ثمالى نقل كرده است ، مىگويد : امام باقر عليه السلام فرمود :\r\n« گويا مىبينم كه در نجف كوفه ظهور كرده است ؛ پرچم رسول خدا صلى الله عليه و آله و سلم را برافراشته در حالى كه عمود آن از عمودهاى عرش خداى تعالى و برافرازندهء آن كسى است كه خداى عزّوجلّ او را يارى كرده و آن را به سوى كسى مايل نمىسازد مگر اين كه خداوند او را نابود مىگرداند . » .\r\nراوى مىگويد : پرسيدم : آيا اين پرچم همراه اوست و يا اين كه به او مىدهند ؟ فرمود : « آرى به او مىدهند ؛ جبرئيل عليه السلام آن را به وى مىدهد . » . « 1 »\r\n8 - از جابربن يزيد به نقل از امام باقر عليه السلام آورده است ، فرمود : « گويا اصحاب قائم عليه السلام را مىبينم كه ما بين شرق و غرب را در برگرفته‌اند ، چيزى نيست مگر اين كه فرمانبردار ايشان است ؛ حتى درندگان زمين و پرندگان گوشتخوار در هر چيزى خشنودى ايشان را مىجويند .\r\nحتى زمينى بر زمينى افتخار مىكند و مىگويد : امروز مردى از اصحاب قائم به من گذر كرد . » . « 2 »\r\n9 - از ابوبصير نقل كرده ، مىگويد : امام باقر عليه السلام فرمود . . . « 3 »\r\n12 - « 4 » ابوالجارود زيادبن منذر مىگويد : امام باقر عليه السلام فرمود : « چون قائم عليه السلام ظهور كند با پرچم رسول خدا صلى الله عليه و آله و سلم و انگشترى سليمان و سنگ و عصاى موسى ظهور نمايد ، سپس به منادى خود دستور مىدهد تا ندا دهد : بدانيد كه نبايد كسى از شما خوردنى و آشاميدنى و علفى با خود\r\n\r\n\r\n","description":"","footnote":"\r\n( 1 ) - كمال الدّين : ص 627 .\r\n( 2 ) - همان : ص 673 .\r\n( 3 ) - همان : ص 153 . اين حديث عين حديث شمارهء ( 2 ) بود . - م .\r\n( 4 ) - شماره‌هاى ( 10 و 11 ) از غيبت نعمانى : ص 163 تكرار احاديث ( 4 و 5 ) بود كه گذشت - م .\r\n","page_name":" 135 ","page_number":135},
  {"content":"\r\n\r\nحمل كند !\r\nپس اصحاب آن حضرت مىگويند : او مىخواهد ما و چهارپايان ما را از گرسنگى و تشنگى بكشد پس حركت مىكند و آنان نيز با وى حركت مىكنند ، نخستين منزلى كه فرود مىآيد آن سنگ را مىزند و از آن خوردنى و آشاميدنى و علف مىجوشد ؛ پس خود و چهارپايانشان مىخورند و مىآشامند تا اين كه در نجف بيرون كوفه فرود مىآيند . » . « 1 »\r\n14 - « 2 » از حمران بن اعين به نقل از امام باقر عليه السلام آورده است ، فرمود :\r\n« گويا من مىبينم اين آيين شما همچنان در جنب و جوش است خون خود را مىجويد ( در صدد انتقام است ) سپس كسى آن را به شما باز نمىگرداند مگر مردى از ما اهل بيت كه در يك سال دو مرحمتى به شما مىدهد ، و در يك ماه دو روزى نصيب شما مىكند و در زمان او به شما حكمت داده مىشود تا آن‌جا كه زنى در داخل خانه‌اش مطابق كتاب خدا و سنت رسول خدا صلى الله عليه و آله و سلم حكم مىكند . » . « 3 »\r\n15 - از سالم اشلّ نقل كرده است ، مىگويد : از ابوجعفر محمّدبن علىالباقر عليهما السلام شنيدم كه مىفرمود : « موسى بن عمران عليه السلام در سفر نخست به آنچه از قدرت و تمكين و فضيلت به قائم آل محمّد صلى الله عليه و آله و سلم داده مىشود ، توجه كرد و گفت : پروردگارا ! مرا قائم آل محمّد صلى الله عليه و آله و سلم قرار ده ! خطاب رسيد كه وى از نسل احمد است . سپس در سفر دوم نگاهى كرد ،\r\n\r\n\r\n","description":"","footnote":"\r\n( 1 ) - غيبت نعمانى : ص 238 .\r\n( 2 ) - همان . حديث شمارهء ( 13 ) تكرار حديث شمارهء ( 6 ) بود - م .\r\n( 3 ) - همان .\r\n","page_name":" 136 ","page_number":136},
  {"content":"\r\n\r\nنظير همان را ديد و همانطور سخنى را گفت : و پاسخى همانطور دادند .\r\nسپس در سفر سوم نگاهى كرد ، باز هم مثل آن را ديد و همانطور گفت و همانطور جوابى داده شد . » . « 1 »\r\n16 - شيخ طوسى از ابوبصير از امام باقر عليه السلام آورده است ، فرمود :\r\n« در قائم عليه السلام شباهتى از يوسف عليه السلام است » . گفتم : چه شباهتى ؟ فرمود :\r\n« سرگردانى و غيبت . » . « 2 »\r\n\r\nداورى بين اديان\r\n1 - از جابر نقل كرده است ، مىگويد : مردى خدمت امام باقر عليه السلام آمد ، من هم آنجا بودم ؛ عرض كرد : خدا شما را مورد رحمتش قرار دهد ! اين پانصد درهم را بگيريد ! و در جاى خودش قرار دهيد ( جايى كه بايد مصرف شود ، مصرف كنيد ) كه اينها زكات مال من است .\r\nامام باقر عليه السلام فرمود : « خودت آنها را داشته باش و به همسايه هايت و يتيمان و مستمندان و در راه برادران مسلمانت صرف كن ! اين در صورتى است كه قائم ما قيام كند ، زيرا كه او به طور مساوى تقسيم مىكند و در ميان خلق خداى رحمان از نيكوكار و بدكار به عدالت رفتار مىنمايد ؛ پس هر كه او را اطاعت كند خدا را اطاعت كرده است و هر كه نافرمانى او را كند نافرمانى خدا را كرده است .\r\nاو را تنها به اين جهت مهدى گفته‌اند كه بر امرى پنهان هدايت مىكند كه تورات و ساير كتابهاى الهى را از غارى در انطاكيه استخراج مىنمايد\r\n\r\n\r\n","description":"","footnote":"\r\n( 1 ) - غيبت نعمانى : ص 240 .\r\n( 2 ) - غيبت شيخ : ص 103 .\r\n","page_name":" 137 ","page_number":137},
  {"content":"\r\n\r\nپس بين اهل تورات به تورات و اهل انجيل به انجيل و بين اهل زبور به زبور و بين اهل فرقان به فرقان داورى مىكند .\r\nتمام ثروت دنيا در دل زمين و روى زمين در نزد او جمع مىشود و به مردم مىگويد : بياييد به جانب آنچه كه به خاطر آن شما از فاميل بريديد و خونها را ريختيد و محارم خدا را به آن جهت مرتكب شديد و چيزى را مىدهد كه هيچ كس پيش از او نداده است .\r\nفرمود : رسول خدا صلى الله عليه و آله و سلم فرموده است : او مردى از دودمان من نامش چون نام من است خداوند در حكومت او آيين مرا حفظ مىكند و او مطابق سنت من عمل مىنمايد و او زمين را پر از عدل و داد و نور مىكند پس از آن كه پر از ظلم و جور و بدى شده باشد » . « 1 »\r\n\r\nاعتقاد به امامت در زمان غيبت\r\n1 - صدوق از ابوحمزه به نقل از امام باقر عليه السلام آورده است كه رسول خدا صلى الله عليه و آله و سلم فرمود : « خوشا به حال كسى كه قائم اهل بيت مرا درك كند و در زمان غيبتش پيش از آن كه قيام كند و اولياى خود را سرپرستى و با دشمنانش دشمنى كند او را امام بداند ! و چنان كسى از همراهان من و از دوستداران من و گرامىترين امتم بر من در روز قيامت است » . « 2 »\r\n2 - همو از ام‌ّهانى ثقفيه نقل كرده است ، مىگويد : صبح زود خدمت سرورم محمّدبن علىّ الباقر عليهما السلام رسيدم و گفتم : سرورم ! آيه‌اى در قرآن به دلم افتاده است و مرا نگران كرده و شبها خواب از چشمم ربوده است !\r\n\r\n\r\n","description":"","footnote":"\r\n( 1 ) - علل الشّرايع : 1 / 155 .\r\n( 2 ) - كمال الدّين : ص 286 .\r\n","page_name":" 138 ","page_number":138},
  {"content":"\r\n\r\nفرمود : « بگو ! اى ام هانى » عرض كردم : سرورم ! اين آيه شريفه است :   « فَلا أُقْسِمُ بِالْخُنَّسِ الْجَوارِ الْكُنَّسِ » .   « 1 »\r\nفرمود : « اى ام هانى ! اين مسأله‌اى كه تو سؤال كردى مربوط به مولودى در آخرالزّمان است و او مهدى عليه السلام از اين دودمان است كه براى او سرگردانى و غيبتى خواهد بود كه گروههايى در آن باره گمراه مىشوند و نيز اقوامى در آن ، راه هدايت را مىپيمايند و خوشا به حال تو اگر او را درك كنى و اى خوشا به حال كسى كه او را درك نمايد ! » . « 2 »\r\n3 - از جابر به نقل از امام باقر عليه السلام آورده است ، فرمود : « زمانى بر مردم بيايد كه امامشان از آنان غايب شود ، پس خوشا به حال كسانى كه در آن زمان بر امر ما ثابت قدم باشند ، به راستى كه نزديكترين چيزى كه باعث اجر و پاداش آنها مىشود آن است كه خداى جلّ جلاله آنها را ندا مىدهد و مىفرمايد : اى بندگان من از زن و مرد شما به راز پنهان من ايمان آورديد و غيب مرا باور كرديد پس شما را به پاداش نيكو مژده باد ! پس شما زن و مرد به حق بندگان منيد ! به واقع از شما پذيرايم و از شما گذشتم و شما را آمرزيدم ! و به وسيلهء شماست كه با باران بندگانم را سيراب مىكنم و از ايشان گرفتارى را بر طرف مىسازم و اگر شما نبوديد عذابم را بر ايشان نازل مىكردم . » جابر مىگويد : عرض كردم :\r\nيابن رسول اللَّه ! در آن زمان بهترين كارى كه مؤمن انجام دهد چيست ؟\r\n\r\n\r\n","description":"","footnote":"\r\n( 1 ) - تكوير / 15 و 16 : سوگند به ستارگانى كه باز مىگردند حركت مىكنند و از ديده‌ها پنهان مىشوند .\r\n( 2 ) - كمال الدّين : ص 330 .\r\n","page_name":" 139 ","page_number":139},
  {"content":"\r\n\r\nفرمود : « زبان در كام كشيدن و خانه نشينى . » . « 1 »\r\n4 - از محمّدبن مسلم ثقفى نقل كرده است ، مىگويد : از امام باقر عليه السلام شنيدم كه فرمود : « قائم از ما خانواده . . . » « 2 »\r\n\r\nانتظار فرج\r\n1 - كلينى از عبدالحميد واسطى نقل كرده است ، مىگويد : به امام باقر عليه السلام عرض كردم : خداوند كار شما را اصلاح كند ! ما بازارهايمان را به انتظار اين امر ( فَرَج ) واگذاشتيم به طورى كه فردى از ما نزديك بود كه ( به گدايى افتد ) از ديگران چيزى بخواهد ؟\r\nفرمود : « اى عبدالحميد ! آيا مىدانى كسى كه خودش را بر خلاف امر خدا بازدارد خداوند راه بيرون شدن را براى او قرار نمىدهد ؟ خدا بيامرزد بنده‌اى را كه امر ما را زنده كند ! » . گفتم : خداوند كار شما را اصلاح كند ! اين گروه مُرجئه مىگويند : ما اجازه نمىدهيم كه تو بر روشى باشى كه ما هستيم تا وقتى بيايد آنچه را كه شما مىگوييد ، ما و شما برابريم .\r\nفرمود : « اى عبدالحميد ! راست گفته‌اند ؛ هر كه بازگردد خداوند توبهء او را بپذيرد و اگر كسى نفاق و دورويى را پنهان دارد خداوند بر خلاف ميل او عمل كند و هر كه امر ما را فاش كند خداوند خون او را بريزد ، خداوند\r\n\r\n\r\n","description":"","footnote":"\r\n( 1 ) - كمال الدّين : ص 331 .\r\n( 2 ) - همان . اين حدوث را بى كم و زياد در بخش « رخدادهاى پيش از ظهور » به شماره ( 2 ) نقل كرديم - م .\r\n","page_name":" 140 ","page_number":140},
  {"content":"\r\n\r\nآنها را در برابر اسلام ذبح كند همان طورى كه قصاب گوسفند خود را سر مىبرد . » .\r\nراوى مىگويد : گفتم : بنابراين ما و مردم ديگر آن روز برابريم ! فرمود :\r\n« خير ، شما آن روز نخبه‌ها و حاكمان روى زمين هستيد در آيين ما جز اين نمىگنجد » .\r\nگفتم : پس اگر من پيش از آن كه قائم عليه السلام را درك كنم ، از دنيا بروم چه وضعى دارم ؟ » . فرمود : « به يقين كسى از شما كه بگويد : اگر من قائم آل محمّد صلى الله عليه و آله و سلم را درك كنم او را يارى مىكنم همانند كسى است كه با او شمشير زده است و شهادت با او برابر دو شهادت است . » . « 1 »\r\n2 - از فضيل بن يسار نقل كرده است ، مىگويد : امام باقر عليه السلام فرمود :\r\nهر گاه ديدى تنگدستى و نيازمندى زياد شده است و مردم نسبت به يكديگر اعتراض دارند ، در آن موقع منتظر فرمان خداى عزّوجلّ باش ! » .\r\nگفتم : فدايت شوم ! اين تنگدستى و نيازمندى را فهميدم ولى اعتراض مردم به يكديگر چيست ؟ فرمود : « مردى از شما به سراغ برادرش مىرود و از او حاجت خودش را مىخواهد و او به وى به گونه‌اى نگاه مىكند ، غير از آن نگاه قبلى و با او به زبانى حرف مىزند غير از زبانى كه قبلًا حرف مىزد . » . « 2 »\r\n3 - نعمانى از ابوالجارود نقل كرده است ، مىگويد : امام باقر عليه السلام فرمود : اى ابوالجارود ! . . . « 3 »\r\n\r\n\r\n","description":"","footnote":"\r\n( 1 ) - كافى : 8 / 80 .\r\n( 2 ) - همان : 8 / 221 .\r\n( 3 ) - غيبت نعمانى : ص 154 . اين حديث عيناً در بخش « آثار انبياء نزد قائم است » ، به شمارهء ( 1 ) گذشت - م .\r\n","page_name":" 141 ","page_number":141},
  {"content":"\r\n\r\n4 - از يحيى بن سالم به نقل از امام باقر عليه السلام آورده است كه فرمود :\r\n« عمر صاحب اين امر از ما كمتر و شخص او از من گمنامتر است » . عرض كردم : چه وقت چنان مىشود ؟ فرمود : « وقتى كه مردم دسته دسته براى بيعت با آن پسر حركت كنند ، در آن موقع كه هر صاحب سنگرى پرچمى برمىافرازد ، منتظر فرج باشيد ! » . « 1 »\r\n5 - از ابوالجارود نقل كرده است ، مىگويد : از امام باقر عليه السلام شنيدم كه مىفرمود : « همواره شما منتظر مىمانيد تا اين كه همچون بز آرامى كه قصاب در وقت ذبح اهميت نمىدهد دست خود را در كجاى بدن او قرار دهد ؛ نه شرفى داريد كه به آن گرامى باشيد و نه تكيه گاهى كه در كارهاتان به آن تكيه كنيد » . « 2 »\r\n6 - از ابوالجارود به نقل از امام باقر عليه السلام آورده است ، مىگويد : عرض كردم : مرا موعظه كنيد ! فرمود : « تو را به تقواى الهى سفارش مىكنم و اين كه در خانهء خود بمانى و در ميان انبوه اين مردم بنشينى ، و دورى كنى از خوارج كه از جمع ما خارج شده‌اند زيرا كه آنها نه بر پايهء درستى هستند و نه هدف درستى دارند !\r\nبدان كه بنى اميّه را سلطنتى است كه مردم را توان بازگرداندن آن نيست و به يقين براى اهل حق نيز دولتى است . « 3 » وقتى كه بيايد خداوند به\r\n\r\n\r\n","description":"","footnote":"\r\n( 1 ) - غيبت نعمانى : ص 184 .\r\n( 2 ) - همان : ص 193 .\r\n( 3 ) - اين فرمودهء امام باقر عليه السلام در مضمون شعرى كه منسوب به امام صادق عليه السلام است به صراحت‌آمده است ، مىفرمايد : لِكُل اناسٍ دولةُ يَرقُبُونَها و دولتنا فى آخر الدّهر يظهر : هر گروهى از مردم را دولتى است كه منتظر آنند و دولت ما در آخرالزمان پديد آيد . ( منتهى الآمال : 2 / 1219 ) - م .\r\n","page_name":" 142 ","page_number":142},
  {"content":"\r\n\r\nهر كه از ما اهل بيت بخواهد سرپرستى آن را مىدهد و هر كه از شما آن را درك كند ، در نزد ما در بالاترين جايگاه است .\r\nاگر پيش از آن خداوند او را از دنيا ببرد ، او را خير و بركت دهد ! و بدان كه هيچ گروهى قيام نمىكند كه ستمى را دفع كند و يا دين را عزت بخشد مگر اين كه مرگ و گرفتارى او را زمينگير مىكند تا اين كه گروهى قيام كنند كه با رسول خدا صلى الله عليه و آله و سلم در جنگ بدر حضور داشتند ؛ نه كشتهء آنها را به خاك سپارند و نه زمين خوردهء آنها را بلند كنند و نه زخميهاى آنها درمان شوند » پرسيدم : آنها كيستند ؟ فرمود : « فرشتگان » . « 1 »\r\n7 - از ابوالجارود نقل كرده است ، مىگويد : از امام باقر عليه السلام شنيدم كه مىفرمود : « هيچ فردى از ما خانواده نيست كه ظلمى را دفع كند و مردم را به حق فرا خواند مگر اين كه گرفتارى او را بر زمين مىزند تا اين كه گروهى قيام كنند كه در جنگ بدر حضور داشتند ، نه كشته شدگان آنها به خاك سپرده شوند و نه زخم خورده‌شان را مداوا كنند » عرض كردم :\r\nمنظور امام عليه السلام در اين گفتار چه كسانى است ؟ فرمود : « فرشتگان » . « 2 »\r\n8 - از چندين نفر به نقل از امام باقر عليه السلام آورده است ، فرمود :\r\n« صاحبان نوشته‌هاى عهد و پيمان در هلاكتند ولى مقرّبان نجات يابند و آن سنگر روى پاى خود استوار ماند ، به راستى كه پس از غم و اندوه پيروزى عجيبى است . » . « 3 »\r\n9 - از بريدبن معاويهء عجلى به نقل از امام باقر عليه السلام دربارهء آيهء :  « اصْبِرُوا \r\n\r\n\r\n","description":"","footnote":"\r\n( 1 ) - غيبت نعمانى : ص 193 .\r\n( 2 ) - همان : ص 198 .\r\n( 3 ) - همان : ص 198 .\r\n","page_name":" 143 ","page_number":143},
  {"content":"\r\n\r\n وَ صابِرُوا وَ رابِطُوا »  « 1 » آمده است كه فرمود : « بر انجام واجبات استوار و در برابر دشمن خود پايدار باشيد و از امامتان كه انتظار او را مىكشيد مراقبت كنيد . » . « 2 »\r\n10 - از جابر نقل كرده است ، مىگويد : امام باقر عليه السلام فرمود : « مَثَل قائم ما اهل بيت همانند خروج رسول خدا صلى الله عليه و آله و سلم است . و مثل كسى كه از ما اهل بيت پيش از قيام قائم عليه السلام خروج كند مانند جوجهء مرغى است كه از آشيانه‌اش بيرون افتاده باشد ، بازيچهء دست كودكان مىگردد . » . « 3 »\r\n11 - از جابربن يزيد نقل كرده است ، مىگويد : امام باقر عليه السلام فرمود : « تا وقتى كه آسمانها و زمين آرام است شما آرام بگيريد ! - يعنى در برابر كسى خروج نكنيد ! - زيرا كه امر شما را خفا و نهانى نيست . بدانيد كه امر شما نشانه و آيتى است از جانب خداى عزّوجلّ نه از طرف مردم .\r\nآگاه باشيد كه امر شما روشن‌تر از خورشيد است و بر هيچ نيك و بدى پوشيده نيست ، آيا صبح را ديده‌ايد ؟ به راستى كه امر شما همچون صبح هيچ پوشش و پنهانى ندارد . » . « 4 »\r\n12 - از سليمان‌بن صالح در حديث مرفوعى از امام باقر عليه السلام نقل كرده است كه فرمود : « اين داستان شما چنان است كه به راستى دلهاى مردم از آن گريزان است پس به شدت سوى ايشان بيندازيد ؛ پس هر كه بدان اقرار كرد فزونى دهيد و هر كه آن را نپذيرفت او را واگذاريد ، زيرا كه ناگزير از\r\n\r\n\r\n","description":"","footnote":"\r\n( 1 ) - آل عمران / 200 : ايستادگى كنيد و در برابر دشمنان پايدار باشيد ، و از مرزها مراقبت كنيد .\r\n( 2 ) - غيبت نعمانى : ص 199 .\r\n( 3 ) - همان .\r\n( 4 ) - همان : ص 200 .\r\n","page_name":" 144 ","page_number":144},
  {"content":"\r\n\r\nفتنه و آشوبى است كه هر فرد نزديك و خويشاوندى در آن فرو افتد تا آنجا كه افراد ريزبين كه مو را مىشكافند ، در آن فرو غلتند ؛ به طورى كه هيچ كس جز ما و شيعيانمان نمىماند . » . « 1 »\r\n\r\nسخن مهدى عليه السلام هنگام قيام\r\n1 - نعمانى از مفضّل‌بن عمر به نقل از امام صادق عليه السلام آورده است كه امام باقر عليه السلام فرمود : « وقتى كه قائم عليه السلام قيام كند ، بگويد : من چون از شما مىترسيدم از شما فرار كردم پس پروردگارم به من علم و حكمت بخشيد و مرا از سفيران قرار داد . » . « 2 »\r\n2 - از اسماعيل بن جابر نقل كرده است ، مىگويد : امام باقر عليه السلام فرمود :\r\n« براى صاحب اين امر در يكى از شكافها ( بين كوهها ) - با دست به ناحيهء ذى طوى اشاره كرد - غيبتى خواهد بود تا اين كه پيش از خروج وى غلامى كه به همراه اوست بيايد تا اصحاب او را ببيند ، بگويد : در اينجا شما چند نفريد ؟ مىگويند : چهل نفر . مىگويد : چگونه خواهيد بود وقتى كه صاحبتان را ببينيد ؟ مىگويند : به خدا كه اگر وسيلهء ما كوهها را ندا دهد ما به همراه او كوهها را ندا دهيم . سپس كسى از روبرو به سراغ ايشان مىآيد و مىگويد : به ده تن از سران يا برگزيدگانتان مرا راهنمايى كنيد ! پس آنها ايشان را به آن شخص راهنمايى كنند و او آنها را ببرد تا صاحبشان را ببينند به ايشان شبِ پس از آن شب را وعده دهد .\r\nسپس امام باقر عليه السلام فرمود : « به خدا سوگند گويا من مىبينم كه او\r\n\r\n\r\n","description":"","footnote":"\r\n( 1 ) - غيبت نعمانى : ص 202 .\r\n( 2 ) - همان : ص 174 .\r\n","page_name":" 145 ","page_number":145},
  {"content":"\r\n\r\nپشت به حجر ( حجرالاسود ) داده است و خدا را به حق خودش سوگند مىدهد ، سپس مىگويد : هر كه با من دربارهء خدا مخاصمه كند من سزاوارترين مردم به درگاه خدايم .\r\nاى مردم ! هر كه با من دربارهء آدم عليه السلام محاجّه كند ، من از همه كس به آدم عليه السلام سزاوارترم . و هر كه با من دربارهء نوح عليه السلام احتجاج كند ، من به نوح عليه السلام از همه مردم سزاوارترم . و هر كه با من دربارهء ابراهيم عليه السلام مخاصمه كند من از همه كس به ابراهيم عليه السلام سزاوارترم .\r\nاى مردم ! هر كه با من دربارهء موسى عليه السلام محاجّه كند من از همهء مردم به موسى سزاوارترم . و اى مردم ! هر كس با من دربارهء عيسى عليه السلام احتجاج نمايد من از هر كسى به عيسى عليه السلام سزاوارترم . اى مردم ! هر كس با من دربارهء محمّد صلى الله عليه و آله و سلم مخاصمه كند من از همهء مردم به محمّد صلى الله عليه و آله و سلم سزاوارترم .\r\nاى مردم ! هر كس با من دربارهء كتاب خدا ( قرآن ) محاجّه كند ، من از همه كس به كتاب خدا سزاوارترم . سپس به مقام ( مقام ابراهيم ) مىرود و در آنجا دو ركعت نماز مىخواند و خدا را به حق خودش قسم مىدهد .\r\nآن گاه امام باقر عليه السلام فرمود : « به خدا سوگند كه اوست همان مضطرّى كه خداى تعالى دربارهء او مىفرمايد :  « أَمَّنْ يُجِيبُ الْمُضْطَرَّ إِذا دَعاهُ وَ يَكْشِفُ السُّوءَ وَ يَجْعَلُكُمْ خُلَفاءَ الْأَرْضِ »  « 1 » دربارهء او و براى او نازل شده است » « 2 »\r\n\r\n\r\n","description":"","footnote":"\r\n( 1 ) - نمل / 62 : ( آيا معبودهاى بى ارزش شما بهترند ) يا كسى كه دعاى مضطر و درمانده را هنگامى كه او را بخواند به اجابت مىرساند و گرفتارى و بلا را بر طرف مىكند ( بلكه ) شما را خلفاى زمين قرار مىدهد .\r\n( 2 ) - غيبت نعمانى : ص 181 .\r\n","page_name":" 146 ","page_number":146},
  {"content":"\r\n\r\n\r\nسلام دادن بر مهدى عليه السلام\r\n1 - صدوق از جابر نقل كرده است ، مىگويد : امام باقر عليه السلام فرمود : « علم و آگاهى به كتاب خدا ( قرآن ) و سنت پيامبر خدا صلى الله عليه و آله و سلم در دل مهدى ما عليه السلام مىرويد چنان كه كشاورز بهترين گياهش را مىروياند .\r\nبنابراين هر كس از شما بماند تا او را ببيند ، بايد وقتى كه او را ديد ، بگويد : سلام و درود بر شما اى اهل بيت رحمت و نبوّت و معدن علم و جايگاه رسالت ! » . « 1 »\r\n\r\nامام زمان عليه السلام روز عاشورا قيام مىكند\r\n1 - صدوق از ابوبصير نقل كرده است ، مىگويد : امام باقر عليه السلام مىفرمايد : « قائم عليه السلام روز شنبه ، در روز عاشورا ؛ روزى كه امام حسين عليه السلام را در آن روز كشتند ، قيام مىكند . » . « 2 »\r\n2 - شيخ طوسى از ابوبصير به نقل از امام صادق عليه السلام آورده است كه امام صادق عليه السلام فرمود : « قائم عليه السلام در روز شنبه ؛ روز عاشورا ؛ روزى كه امام حسين عليه السلام در آن روز كشته شد ، قيام مىكند دستهاى بنى شيبه را مىبرد و آنها را در كعبه مىآويزد . » . « 3 »\r\n\r\n\r\n","description":"","footnote":"\r\n( 1 ) - كمال الدّين : ص 653 .\r\n( 2 ) - همان .\r\n( 3 ) - تهذيب : 4 / 333 .\r\n","page_name":" 147 ","page_number":147},
  {"content":"\r\n\r\n\r\nاو پرچم رسول خدا صلى الله عليه و آله و سلم را برافراشته مىكند\r\n1 - شيخ صدوق از ابوحمزهء ثمالى نقل كرده ، مىگويد امام باقر عليه السلام فرمود : . . . . » . « 1 »\r\n2 - نعمانى از ابوحمزهء ثمالى نقل كرده ، مىگويد : امام باقر عليه السلام به من فرمود : « اى ثابت ! گويا قائم اهل بيتم را مىبينم كه بر همين نجفِ شما - با دست اشاره به ناحيهء كوفه كرد - اشراف دارد ، و چون بر نجف شما اشراف يابد پرچم رسول خدا صلى الله عليه و آله و سلم را برافرازد ، و چون برافراشته كند فرشتگان بدر بر او فرود آيند . »\r\nعرض كردم : پرچم رسول خدا صلى الله عليه و آله و سلم چه بود ؟ فرمود : « عمودش از عمودهاى عرش خدا و رحمت او و ساير قسمتهايش از نصر و پيروزى الهى بود ، به چيزى آن را فرود نياورد مگر اين كه خداوند نابودش سازد . » .\r\nگفتم : پس آن پرچم نزد شما پنهان است تا قائم عليه السلام قيام كند ، يا آن را براى او مىآورند ؟ فرمود : « خير ، بلكه او را مىآورند . گفتم : چه كسى آن را مىآورد ؟ فرمود : « جبرئيل » . « 2 »\r\n\r\nياران مهدى عليه السلام\r\n1 - صدوق از جابربن يزيد به نقل از امام باقر عليه السلام آورده است ، فرمود :\r\n« گويا اصحاب قائم عليه السلام را مىبينم كه بين شرق و غرب را احاطه كرده‌اند\r\n\r\n\r\n","description":"","footnote":"\r\n( 1 ) - كمال الدّين : ص 672 . اين حديث بى زياد و كم در بخش « آنچه از آثار انبياء در نزد اوست » به شمارهء ( 7 ) گذشت - م .\r\n( 2 ) - غيبت نعمانى : ص 308 .\r\n","page_name":" 148 ","page_number":148},
  {"content":"\r\n\r\nو هيچ چيز نيست مگر اين كه از ايشان فرمان مىبرد حتى درندگان بيابان و پرندگان گوشتخوار رضايت آنان را در هر چيز مىطلبند تا آنجا كه زمينى بر زمينى مباهات مىكند و مىگويد : امروز مردى از اصحاب قائم عليه السلام بر من گذر كرد . » . « 1 »\r\n2 - نعمانى از محمّدبن مسلم نقل كرده است ، مىگويد : امام باقر عليه السلام دربارهء قول خداى تعالى :  « أَمَّنْ يُجِيبُ الْمُضْطَرَّ إِذا دَعاهُ »  « 2 » فرمود : « دربارهء قائم عليه السلام نازل شده است در حالى كه جبرئيل عليه السلام روى ناودان به صورت پرندهء سفيد نشسته ، پس او نخستين خلق خداست كه با وى بيعت مىكند و از مردم سيصد و سيزده تن با وى بيعت مىكنند . بنابراين هر كه دست به كار آمدن و در راه باشد همان ساعت مىرسد و هر كه در بين راه نباشد از بستر ناپيدا شود ! و آن است مصداق ، سخن اميرالمؤمنين عليه السلام :\r\n« گم شدگان از بسترهايشان » .\r\nهمان است فرمودهء خداى عزّوجلّ :  « فَاسْتَبِقُوا الْخَيْراتِ أَيْنَ ما تَكُونُوا يَأْتِ بِكُمُ اللَّهُ جَمِيعاً »  « 3 » فرمود : « منظور از خيرات ، ولايت و دوست داشتن ما اهل بيت است . » . « 4 »\r\n3 - از ابوالجارود به نقل از امام باقر عليه السلام آورده است ، فرمود : « اصحاب قائم عليه السلام سيصد و سيزده مرد از فرزندان عجم هستند ، بعضى از آنها ، در\r\n\r\n\r\n","description":"","footnote":"\r\n( 1 ) - كمال الدّين : ص 673 .\r\n( 2 ) - نمل / 62 : ( آيا معبودهاى دروغين شما بهترند ) يا كسى كه دعاى مضطر و درمانده را به اجابت‌رساند .\r\n( 3 ) - بقره / 148 : در اعمال خير بر يكديگر سبقت بجوييد كه هر جا باشيد خداوند شمارا حاضرخواهد كرد .\r\n( 4 ) - غيبت نعمانى : ص 314 .\r\n","page_name":" 149 ","page_number":149},
  {"content":"\r\n\r\nروزِ روشن سوار بر ابر مىشوند ؛ به نام و نام پدرشان و نژاد و شكل و شمايلشان شناخته مىشوند و بعضى از آنها در بستر خود خفته‌اند ولى بدون وعدهء قبلى در مكه به او مىرسند » . « 1 »\r\n4 - از ابوبصير نقل كرده ، مىگويد : امام باقر عليه السلام فرمود : « قائم عليه السلام از راه پرسنگلاخ ذىطوى فرود مىآيد در بين جمعيتى به شمار رزمندگان جنگ بدر ؛ سيصد و سيزده نفر ، تا اين كه پشت به حجرالأسود مىدهد و پرچم پيروزى را به اهتزاز در مىآورد . » . « 2 »\r\n5 - شيخ مفيد به اسناد خود از امام باقر عليه السلام نقل كرده است كه فرمود :\r\n« ترس و وحشتى از شيعيان ما به دل دشمنانمان مىافتد و چون امر ما واقع شود و مهدى ما خروج كند هر يك از ايشان ( اصحاب مهدى ) با جرأت‌تر از شير ، برنده‌تر از پيكان تير ، دشمنانمان را زير پاهايش لگدمال كند و با دستهايش به قتل مىرساند . » . « 3 »\r\n\r\nغيبت آن حضرت حتمى است\r\n1 - نعمانى از ابوحمزهء ثمالى نقل كرده است ، مىگويد : روزى در خدمت امام باقر عليه السلام بودم ، همين كه حاضرانِ در مجلس پراكنده شدند ، رو به من كرد و فرمود : « اى ابوحمزه ! از امور حتمى كه هيچ تغيير و تبديلى در پيشگاه خدا ندارد قيام قائم ما است . بنابراين هر كه در گفتهء من ترديد كند ، خداى سبحان را در حالى ملاقات كند كه به او كافر و او را\r\n\r\n\r\n","description":"","footnote":"\r\n( 1 ) - غيبت نعمانى : ص 315 .\r\n( 2 ) - همان .\r\n( 3 ) - اختصاص : ص 26 .\r\n","page_name":" 150 ","page_number":150},
  {"content":"\r\n\r\nمنكر است .\r\nسپس فرمود : « پدر و مادرم فداى آن كه هم نام من و هم كنيهء من و هفتمين امام پس از من است پدرم به فدايش ! زمين را پر از عدل و داد مىكند همان طورى كه پر از ظلم و جور گشته است .\r\nسپس فرمود : « اى ابوحمزه ! هر كه او را درك كند و تسليم فرمان او نشود ، به امر محمّد و علىّ عليهما السلام سر فرود نياورده و خداوند بهشت را بر او حرام گرداند و جايگاه او آتش دوزخ است و بدجايى است جايگاه ستمگران ! » . « 1 »\r\n\r\nصفات مهدى عليه السلام\r\n1 - نعمانى از عبدالأعلى حصين ثعلبى از پدرش نقل كرده است ، مىگويد : در سفر حج يا عمره امام باقر عليه السلام را ملاقات كردم ، عرض كردم :\r\nسن من زياد و استخوانم ضعيف گشته است و نمىدانم ديدار شما دوباره نصيبم مىشود يا نه ، پس به من ضمان قطعى بدهيد و بفرماييد چه وقت هنگام فرج است ؟ فرمود : « همانا ، او رانده شده ، فرارى ، يكه و تنها ، جداى از خاندان خود ، خونخواه پدر ، آن كه كنيه‌اش كنيهء عمو و صاحب پرچمها و نامش نام پيامبر صلى الله عليه و آله و سلم است » گفتم : دوباره بر من بازگو كنيد ! پس كتاب يا صحيفه‌اى چرمى خواست و براى من در آن نوشت . « 2 »\r\n2 - از حصين ثعلبى نقل كرده است ، مىگويد : امام باقر عليه السلام را ديدم\r\n\r\n\r\n","description":"","footnote":"\r\n( 1 ) - غيبت نعمانى : ص 86 .\r\n( 2 ) - همان : ص 178 .\r\n","page_name":" 151 ","page_number":151},
  {"content":"\r\n\r\n( مانند حديث قبلى را ذكر كرد جز اين كه افزود : ) پس از سخنانش امام عليه السلام نگاهى به من كرد و فرمود : « آيا به خاطر سپردى يا آن را برايت بنويسم ؟ » عرض كردم : اگر صلاح بدانيد ، بنويسيد !\r\nقطعه‌اى از چرم يا صحيفه‌اى را طلبيد و آن را براى من نوشت ، سپس به من داد . حصين آن را بيرون آورد و بر ما قرائت كرد و گفت : اين نوشتهء ابوجعفر عليه السلام است . « 1 »\r\n3 - از ابوالجارود به نقل از امام باقر عليه السلام آورده است ، فرمود : « صاحب اين امر دور افتاده و رانده شده ، خونخواه پدر ، به كنيه عمويش ، تنها و دور از خانواده ، نامش نام پيامبر صلى الله عليه و آله و سلم است » . « 2 »\r\n4 - از حمران بن اعين نقل كرده است ، مىگويد : به امام باقر عليه السلام گفتم :\r\nفدايت شوم ! من وارد مدينه شدم در حالى كه هميانى به كمر بسته بودم كه در آن هزار دينار بود ، با خدا عهد كرده بودم كه يك دينار يك دينار درِ خانه شما انفاق كنم و يا اين كه شما به سؤالات من پاسخ دهيد ؟\r\nفرمود : « حمران بپرس پاسخ خود را دريافت كن ! و پولهايت را انفاق نكن ! » گفتم : شما را به خويشاوندى رسول خدا صلى الله عليه و آله و سلم سوگند مىدهم بفرماييد : صاحب اين امر و قائم به آن ، شما هستيد ؟ فرمود : « نه » گفتم :\r\nپس كيست پدر و مادرم به فدايت ؟ فرمود : « او به رنگ سفيد آميخته به سرخى ، چشمانش سياه سرمه گون ، ابروانش بهم پيوسته ، كتفهايش پهن ، بر سرش علامتى و در صورتش نشانه‌اى است . خداوند موسى را\r\n\r\n\r\n","description":"","footnote":"\r\n( 1 ) - غيبت نعمانى : ص 178 .\r\n( 2 ) - همان : ص 179 .\r\n","page_name":" 152 ","page_number":152},
  {"content":"\r\n\r\nمشمول رحمت خود گرداند ! » . « 1 »\r\n5 - از حمران بن اعين نقل كرده است ، مىگويد : از امام باقر عليه السلام پرسيدم و گفتم : شما قائم هستيد ؟ فرمود : « خداوند مرا از دودمان رسول خدا صلى الله عليه و آله و سلم به دنيا آورد و به راستى كه من خونخواه ( پدرانم ) هستم ولى خدا آنچه را بخواهد انجام مىدهد » .\r\nسپس دوباره سؤالم را تكرار كردم ، فرمود : « به راستى خوب مىدانى كه كجا مىروى ؛ صاحب تو برآمده شكم است وانگهى او را بر سرش نشانى است ، زيباييهاى شگفت‌انگيزى دارد . خداوند فلانى را مورد رحمتش قرار دهد ! » . « 2 »\r\n6 - از ابوبصير نقل كرده است ، مىگويد : امام باقر يا امام صادق عليهما السلام - ترديد از ( راوى ) ابن عصام است - فرمود : « اى ابومحمّد ! قائم عليه السلام دو نشانه دارد : نشانى در سر دارد با درد برآمدگى زخم گونه‌اى بر سرش و نشانى بين دو كتف به طرف چپ زير شانهء چپش ، و لطافتى چون لطافت برگ گل بابونه » . « 3 »\r\n7 - شيخ طوسى از جابر جعفى به نقل از امام باقر عليه السلام آورده است ، فرمود : « مهدى مردى از فرزندان فاطمه عليها السلام مىباشد و او مردى گندمگون است . » . « 4 »\r\n\r\n\r\n","description":"","footnote":"\r\n( 1 ) - غيبت نعمانى : ص 215 .\r\n( 2 ) - همان : ص 216 .\r\n( 3 ) - همان .\r\n( 4 ) - غيبت شيخ : ص 114 .\r\n","page_name":" 153 ","page_number":153},
  {"content":"\r\n\r\n\r\nآزمايش و گرفتارى\r\n1 - نعمانى از ابوبصير نقل كرده است مىگويد : از امام باقر عليه السلام شنيدم كه مىفرمود : « به خدا سوگند كه بايد شما مشخص شويد ، به خدا كه شما بايد آزمايش شويد ، به خدا سوگند كه شما را بايد غربال كنند همان طورى كه كاهها را از گندم غربال كرده و جدا مىسازند . » . « 1 »\r\n2 - از ابراهيم بن عمر يمانى با يك واسطه از امام باقر عليه السلام نقل كرده است ، فرمود : « اى شيعيان آل محمّد صلى الله عليه و آله و سلم بايد شما آزمايش شويد بمانند آزمايش سرمه در چشم و به يقين صاحب چشم مىداند كه چه وقت سرمه در چشمش قرار مىگيرد ولى نمىداند چه وقت از چشمش بيرون مىآيد و همين طور مردى بر روش و شريعتى از امر ما صبح مىكند ، ولى به وقت شب از آن روش بيرون رفته ، و شب بر اساس شريعتى از امر ماست ولى صبح خارج از آن . » . « 2 »\r\n3 - از محمّدبن منصور صيقل به نقل از پدرش آورده است مىگويد :\r\nخدمت امام باقر عليه السلام رسيدم در حالى كه جماعتى نزد ايشان بودند و در آن ميان كه ما صحبت مىكرديم و آن حضرت رو به يكى از اصحابش كرده بود ، ناگهان به سمت ما توجه كرد و فرمود : « شما در چه حاليد ؟\r\nهيهات ، هيهات ! كسى را كه شما گردنهايتان را به سوى او دراز مىكنيد ( انتظار آمدن او را مىكشيد ) نمىشود مگر اين كه شما آزمايش شويد ! هيهات نمىشود آن كسى را كه شما انتظار آمدن او را داريد ، تا شما از ديگران مشخّص شويد ، و آن كه گردن به سوى او مىكشيد ( ظاهر )\r\n\r\n\r\n","description":"","footnote":"\r\n( 1 ) - غيبت نعمانى : ص 205 .\r\n( 2 ) - همان : ص 206 .\r\n","page_name":" 154 ","page_number":154},
  {"content":"\r\n\r\nنمىشود تا شما غربال شويد ، و او را كه سر راهش منتظريد نمىآيد مگر پس از نااميدى . و آن را كه براى آمدن او گردن مىكشيد ، نمىشود مگر نگون‌بخت شود آن كه نگون‌بخت است و خوشبخت گردد آن كه خوشبخت است . » . « 1 »\r\n4 - از محمّدبن منصور به نقل از پدرش آورده است ، مىگويد : من و حارث‌بن مغيره و گروهى از اصحاب ما خدمت امام باقر عليه السلام نشسته بوديم به طورى كه سخنان ما را مىشنيد - مثل حديث قبلى را نقل كرد ؛ جز اين كه در هر نوبت امام عليه السلام با سوگند سخنش را آغاز و مىگفت : - به خدا سوگند آنچه را كه چشم به راه او دوخته‌ايد نمىشود ! » . « 2 »\r\n5 - از ابوبصير نقل كرده ، مىگويد : امام باقر عليه السلام فرمود : « مَثَل شيعيان ما مثل خرمنگاهى است كه خوراك در ميان آن است ، پس خورنده‌اى مىآيد ، آن را پاك مىكند و باز خورنده‌اى ديگر مىآيد آن را پاكيزه مىكند تا اين كه از آن خرمن چيزى مىماند كه براى آن خورنده ضرر و زيانى ندارد و همين طور است وضع شيعيان ما ، مشخص و آزموده مىشوند تا اين كه از آنها گروهى مىمانند كه آشوب و فتنه آنها را زيانى نمىرساند . » . « 3 »\r\n6 - از فضل بن ابىقرّه تغلبى از قول امام صادق به نقل از پدر بزرگوارش آورده است فرمود : « مؤمنان آزمايش مىشوند سپس خداوند آنها را در نزد خود مشخص مىنمايد . به راستى كه خداوند مؤمنان را از\r\n\r\n\r\n","description":"","footnote":"\r\n( 1 ) - غيبت نعمانى : ص 208 .\r\n( 2 ) - همان : ص 209 .\r\n( 3 ) - همان : ص 210 .\r\n","page_name":" 155 ","page_number":155},
  {"content":"\r\n\r\nگرفتارى دنيا و تلخىهاى آن ايمن نساخته است بلكه ايشان را از كوردلى و شقاوت در آخرت ايمن نموده است . » .\r\nآن گاه فرمود : « علىّبن حسين‌بن على عليهما السلام چنان بود كه كشته‌هاى خود را روى يكديگر قرار مىداد و سپس مىگفت : كشته‌هاى ما كشته‌هاى پيامبران است . » . « 1 »\r\n\r\nسيرهء مهدى عليه السلام\r\n1 - نعمانى از زراره نقل كرده است ، مىگويد : به امام باقر عليه السلام عرض كردم : صالحى از صالحان - يعنى قائم عليه السلام - را براى ما به نام و نشان تعريف كنيد !\r\nفرمود : « نام او نام من است » عرض كردم : آيا به سيره و روش محمّد صلى الله عليه و آله و سلم رفتار مىكند ؟\r\nفرمود : « هيهات هيهات ، اى زراره ! به سيره او رفتار نمىكند » گفتم :\r\nفدايت شوم ! براى چه ؟ فرمود : « چون رسول خدا صلى الله عليه و آله و سلم در ميان امتش به لطف و بخشش عمل مىكرد و دل مردم را به دست مىآورد ولى قائم عليه السلام به قتل و كشتار رفتار مىكند ، چون در نوشته‌اى كه به همراه اوست چنين فرمان داده شده است تا به قتل رفتار كند و از كسى توبه‌پذير نيست ، واى به حال كسى كه او را دشمن بدارد ! » . « 2 »\r\n2 - از عبداللَّه‌بن عطا نقل كرده است ، مىگويد : از امام باقر عليه السلام پرسيدم :\r\nوقتى كه قائم عليه السلام قيام كند با چه روشى در بين مردم رفتار مىكند ؟\r\n\r\n\r\n","description":"","footnote":"\r\n( 1 ) - غيبت نعمانى : ص 211 .\r\n( 2 ) - همان : ص 231 .\r\n","page_name":" 156 ","page_number":156},
  {"content":"\r\n\r\nفرمود : « راه و روش پيشين را ويران مىسازد همان كارى را كه رسول خدا صلى الله عليه و آله و سلم كرد و اسلام را از نو آغاز مىكند . » . « 1 »\r\n3 - از محمّدبن مسلم نقل كرده است ، مىگويد : از امام باقر عليه السلام شنيدم كه مىفرمود : « اگر مردم مىدانستند كه قائم عليه السلام وقتى كه خروج مىكند چه مىكند ، بيشتر آنها دوست داشتند كه او را با آن كشتارى كه مىكند ، نبينند !\r\nبدانيد كه او آغاز نمىكند مگر از قريش ، از آنها جز شمشير نمىستاند و جز شمشير نيز به آنها نمىدهد به طورى كه بيشتر مردم مىگويند : اين از دودمان محمّد صلى الله عليه و آله و سلم نيست ، چرا كه اگر از آل محمّد صلى الله عليه و آله و سلم بود رحم داشت ! » . « 2 »\r\n4 - از ابوبصير نقل كرده ، مىگويد : امام باقر عليه السلام فرمود : « قائم عليه السلام با فرمانى نو و كتابى نو و داورىِ نو قيام مىكند ، بر عرب سرسخت است كه جز با شمشير برخورد ندارد و توبهء كسى را پذيرا نيست و در راه اجراى امر خدا هيچ ملامت ملامتگرى در او اثرگذار نمىباشد . » . « 3 »\r\n5 - از ابوحمزهء ثمالى نقل كرده است ، مىگويد : از امام باقر عليه السلام شنيدم كه مىفرمود : « اگر قائم آل محمّد صلى الله عليه و آله و سلم خروج كند ، خداوند به وسيلهء فرشتگان نشاندار و فرشتگان صف كشيده و فرشتگانى كه از آسمان فرود مىآيند و فرشتگان مقرّب او را يارى مىكند ؛ جبرئيل در پيش‌رو ، ميكائيل از طرف راست و اسرافيل از سمت چپ ، و ترس و هراس ( در دل\r\n\r\n\r\n","description":"","footnote":"\r\n( 1 ) - غيبت نعمانى : ص 232 .\r\n( 2 ) - همان : ص 233 .\r\n( 3 ) - همان : ص 234 .\r\n","page_name":" 157 ","page_number":157},
  {"content":"\r\n\r\nدشمنان ) ، با سرعت مسافت يك ماه از پيشرو ، پشت سر ، طرف راست و طرف چپش حركت مىكند و فرشتگان مقرّب پيش روى وى .\r\nنخستين كسى كه از او پيروى مىكند محمّد صلى الله عليه و آله و سلم و دومين فرد على عليه السلام است و به همراه او شمشيرى است برنده كه خداوند براى او روم ، ديلم ، سند ، هند ، كابل شاه و خزر « 1 » را فتح مىكند .\r\nاى ابوحمزه ! قائم عليه السلام قيام نمىكند مگر با ترس شديد و زلزله‌ها و فتنه و بلا كه مردم گرفتار مىشوند و پيش از آن طاعون ، و با ، شمشير برنده بين عرب و اختلاف شديد بين مردم و پراكندگى در دينشان و دگرگونى حالشان به حدى كه صبح و شام از آنچه از دست سگ‌صفتان مردم سختى مىبيند بر سر آنها مىآيد و خوردن گوشت يكديگر ، آرزوى مرگ مىكنند .\r\nخروج آن حضرت وقتى است كه مردم نااميد و مأيوس شوند پس خوشا به حال كسى كه او را درك كند و از ياران او باشد !\r\nواى ، تمام واى به حال كسى كه با او و امر او مخالفت كند و از دشمنان او باشد !\r\nسپس فرمود : « او با فرمانى نو و سنتى نو و حكمى نو قيام مىكند ، بر عرب سختگير است و كار او جز قتل و كشتار نيست و توبهء كسى را نمىپذيرد و هيچ سرزنش سرزنش كننده‌اى در او اثرگذار نيست . » . « 2 »\r\n\r\n\r\n","description":"","footnote":"\r\n( 1 ) - در متن خزر آمده است كه به معنى خرگوش نر است . شايد منظور افراد ترسو باشد ، ولى احتمال اين كه خزر همان درياچهء شمال ايران باشد بيشتر است كه منظور كشورهاى ساحل اين درياچه باشد - م .\r\n( 2 ) - غيبت نعمانى : ص 234 .\r\n","page_name":" 158 ","page_number":158},
  {"content":"\r\n\r\n\r\nاو زمين را پر از عدل و داد مىكند\r\n1 - نعمانى از جابر نقل كرده است ، مىگويد : مردى خدمت امام باقر عليه السلام رسيد و به آن حضرت گفت : خداوند شما را تندرست بدارد ! اين پانصد درهم را از من بگير كه زكات مال من است ! امام باقر عليه السلام فرمود :\r\n« آن را خودت بردار و بين همسايه‌هاى مسلمان و مستمندان از برادران ايمانى تقسيم كن ! » سپس فرمود : « چون قائم اهل بيت عليه السلام قيام كند به طور مساوى تقسيم مىكند و بين مردم به عدل رفتار مىنمايد ، پس هر كه او را اطاعت كند خدا را اطاعت كرده و هر كه او را نافرمانى كند خدا را نافرمانى كرده است .\r\nهمانا مهدى عليه السلام را بدان جهت مهدى گفتند كه به امرى پنهان هدايت مىكند و تورات و ساير كتابهاى خداى عزّوجلّ را از غار انطاكيه بيرون مىآورد و بين اهل تورات به تورات و اهل انجيل به انجيل و اهل زبور به زبور و اهل قرآن به قرآن حكم و داورى مىنمايد .\r\nتمام اموال دنيا از دل زمين و روى زمين در نزد او جمع مىشود و به مردم مىگويد : بياييد به سراغ چيزى كه به خاطر آن قطع رحم و خون‌ريزى به حرام كرديد و چيزهايى را مرتكب شديد كه خداى عزّوجلّ حرام كرده بود . پس چيزى مىدهد كه پيش از او كسى نداده بود و زمين را پر از عدل و داد و نورانيت مىكند همان طورى كه از ظلم و جور و شر پر شده بود » . « 1 »\r\n\r\n\r\n","description":"","footnote":"\r\n( 1 ) - غيبت نعمانى : ص 237 .\r\n","page_name":" 159 ","page_number":159},
  {"content":"\r\n\r\n\r\nآنچه از نادانان مردم به آن حضرت مىرسد\r\n1 - نعمانى از ابوحمزهء ثمالى نقل كرده است ، مىگويد : از امام باقر عليه السلام شنيدم كه مىفرمود : « به راستى صاحب‌الأمر اگر ظهور كند از مردم مىبيند همانند آنچه را كه رسول خدا صلى الله عليه و آله و سلم ديد و بيشتر از آن » . « 1 »\r\n\r\nخروج سفيانى\r\n1 - نعمانى از محمّدبن مسلم نقل كرده است ، مىگويد : از امام باقر عليه السلام شنيدم كه مىفرمود : « از خدا بترسيد و به وسيله پرهيزگارى و تلاش در راه طاعت خدا بر آنچه هستيد از خدا يارى بطلبيد ! زيرا فردى از شما به آن وضعيت دينى كه دارد ، اگر در آستانه آخرت قرار گيرد و دنيا از او ببُرد بيشترين رشك را مىبرد .\r\nچون در آن حد برسد مىداند كه نعمت و كرامت از جانب خدا و بشارت به بهشت به او رو آورده است و از آنچه مىترسيد ، ايمن گشته است و يقين پيدا مىكند كه هر كس بر آن آيين بوده حق است و هر كه با آيين او مخالفت كرده بر باطل است و به يقين او در هلاكت است .\r\nپس مژده باد ، باز هم مژده باد به كسى كه خواستهء شماست . مگر شما نيستيد كه دشمنانتان را مىبينيد در راه نافرمانى پيكار مىكنند و يكديگر را به خاطر دنياى ديگران مىكشند و شما در خانه‌هايتان در امانيد بدور از آنها . و سفيانى به سود شما به عنوان يك عذاب نسبت به دشمن شما كافى است و او از جمله نشانه‌ها براى شماست .\r\n\r\n\r\n","description":"","footnote":"\r\n( 1 ) - غيبت نعمانى : ص 297 .\r\n","page_name":" 160 ","page_number":160},
  {"content":"\r\n\r\nبا وجود اين كه اين تبهكار چون خروج كند شما يك يا دو ماه پس از خروج او درنگ مىكنيد در حالى كه هيچ باكى بر شما نيست تا اين كه عدهء زيادى جز شما را مىكشد » . پس يكى از اصحاب آن حضرت گفت : ما در صورتى كه چنين شود زن و فرزندمان را چه كنيم ؟\r\nفرمود : « مردان شما خود را از او پنهان مىدارند زيرا كه كينه و عداوت او تنها در برابر شيعيان ماست و اما زنان را باكى نيست ان شاءاللَّه تعالى » .\r\nگفتند : مردان به كجا روند و از دست او فرار كنند ؟ فرمود : « هر كه از آنها خواست بيرون رود ، به مدينه يا مكه و يا يكى از شهرها برود » .\r\nسپس فرمود : « در مدينه چه مىكنيد ؟ چون سپاه آن تبهكار آهنگ آنجا را مىكند ، بلكه بر شما باد رفتن به مكه ! كه آنجا محل اجتماع شماست . و تنها نشانهء او مدت باردارى زن ؛ نه ماه تمام است و اگر خدا بخواهد از آن تجاوز نمىكند » . « 1 »\r\n2 - از عبدالملك بن اعين نقل كرده است ، مىگويد : خدمت امام باقر عليه السلام بودم صحبت از قائم عليه السلام به ميان آمد ، عرض كردم : اميدوارم زود باشد و سفيانى نيايد !\r\nفرمود : « نه به خدا سوگند كه آمدن او حتمى و ناگزير است . » . « 2 »\r\n3 - از حمران بن اعين نقل كرده است مىگويد : امام باقر عليه السلام دربارهء قول خداى تعالى :  « ثُمَّ قَضى أَجَلًا وَ أَجَلٌ مُسَمًّى عِنْدَهُ »  « 3 » فرمود : « به راستى كه\r\n\r\n\r\n","description":"","footnote":"\r\n( 1 ) - غيبت نعمانى : ص 300 .\r\n( 2 ) - همان : ص 301 .\r\n( 3 ) - انعام / 2 : پس از آن مدتى را مقرّر ساخت كه در آن مدّت انسان پرورش يابد ولى اجل مسمىَّ نزدخداست .\r\n","page_name":" 161 ","page_number":161},
  {"content":"\r\n\r\nدو نوع اجل است : اجل حتمى و اجل موقوف »\r\nحمران عرض كرد : اجل محتوم چه اجلى است ؟ فرمود : « اجلى كه خداوند مشيّتش بر آن تعلق گرفته است »\r\nحمران گفت : من اميدوارم كه اجل سفيانى اجل موقوف باشد ! امام باقر عليه السلام فرمود : « نه به خدا سوگند بلكه از نوع اجل محتوم مقرّر است . » « 1 »\r\n4 - از جابر جعفى نقل كرده است ، مىگويد : از امام باقر عليه السلام راجع به سفيانى پرسيدم ، فرمود : « شما كجا سفيانى كجا ؟ تا اين كه پيش از او شيصبانى خروج كند ؛ او از زمين كوفه خروج مىكند ؛ مثل جوشش آب از زمين مىجوشد و هيأت اعزامى شما را مىكشد ، پس بعد از او منتظر سفيانى و خروج قائم عليه السلام باشيد » . « 2 »\r\n5 - از عبداللَّه‌بن ابى يعقوب نقل كرده است ، مىگويد : امام باقر عليه السلام فرمود : « براى فرزندان عبّاس و مروانى جنگى در قرقيسا اتفاق مىافتد كه نوجوان نيرومند در آن حادثه پير مىشود و خداوند نصرت را از آنها مىگيرد و به پرندگان آسمان و درندگان زمين الهام مىكند كه از گوشت اين ستم پيشگان خود را سير كنيد ، پس از آن سفيانى خروج مىكند » . « 3 »\r\n6 - از مغيرةبن سعيد به نقل از امام باقر عليه السلام آورده است كه اميرالمؤمنين عليه السلام فرمود : « وقتى كه دو سرنيزه در شام ردوبدل مىشود پايان نمىگيرد مگر با آمدن نشانه‌اى ( آيتى ) از نشانه‌هاى خدا »\r\nپرسيدند : يا اميرالمؤمنين ! آن نشانه چيست ؟ فرمود : « در شام زمين\r\n\r\n\r\n","description":"","footnote":"\r\n( 1 ) - غيبت نعمانى : ص 301 .\r\n( 2 ) - همان : ص 302 .\r\n( 3 ) - همان : ص 303 .\r\n","page_name":" 162 ","page_number":162},
  {"content":"\r\n\r\nلرزه‌اى مىشود كه بيش از صد هزار نفر در آن زمين لرزه كشته مىشوند ، خداوند آن را رحمتى براى جهانيان و عذابى براى كافران قرار مىدهد .\r\nو چون چنين شود ، توجهتان به صاحبان يابوهاى خاكسترىِ گام كوتاه و پرچمهاى زرد باشد كه از سمت مغرب مىآيند تا وارد شام مىشوند . و اين در هنگامهء بزرگترين بىتابى و مرگ سرخ است . و چون چنين شود ، به زمين رفتن شهرى از دمشق به نام « حرستا » بنگريد !\r\nچون اين اتفاق بيفتد فرزند زن جگرخوار از بيابان خشك خروج كند تا بر منبر دمشق قرار گيرد و چون چنان گردد پس منتظر خروج مهدى عليه السلام باشيد ! » . « 1 »\r\n7 - از محمّدبن مسلم به نقل از امام باقر عليه السلام آورده است ، فرمود :\r\n« سفيانى فردى سرخ فامِ بور ( سرخ مايل به زرد ) كبود رنگ است ، هرگز خدا را نپرستيده و هرگز مكه و مدينه را نديده است ! مىگويد : پروردگارا خون من و آتش ! پروردگارا خون من و آتش ! » . « 2 »\r\n8 - مجلسى به اسناد خود از امام باقر عليه السلام آورده است كه فرمود :\r\n« مهدى عليه السلام سفيانى را در زير درختى شكست مىدهد كه شاخه هايش در يك محدودهء طولانى آويخته است . » . « 3 »\r\n9 - همو از جابربن يزيد به نقل از امام باقر عليه السلام آورده است ، فرمود :\r\n« وقتى سفيانى برسد كه قائم عليه السلام از ناحيهء كوفه آهنگ او را كرده است ، او\r\n\r\n\r\n","description":"","footnote":"\r\n( 1 ) - غيبت نعمانى : ص 305 .\r\n( 2 ) - همان : ص 306 .\r\n( 3 ) - بحارالأنوار : 52 / 386 .\r\n","page_name":" 163 ","page_number":163},
  {"content":"\r\n\r\nسپاهش را آماده مىكند تا با قائم عليه السلام روبرو شود ! پس خروج مىكند و مىگويد : به سمت عموزاده‌ام حركت كنيد !\r\nپس سفيانى بر آن حضرت خروج مىكند و قائم عليه السلام با وى سخن مىگويد ، و در نتيجه سفيانى مىآيد و با آن حضرت بيعت مىكند سپس به جانب اصحاب خود باز مىگردد ، به او مىگويند : چه كردى ؟ مىگويد :\r\nمن اسلام آوردم و بيعت كردم . اصحابش مىگويند : خدا رأى تو را زشت گرداند ! تو خود خليفه و ديگران تابع تو بودند اكنون تو تابع شدى ! با او مقابله مىكنند و پيكار مىنمايند سپس آن شب را به سر مىبرند پس از آن بامدادان به جنگ قائم عليه السلام مىپردازند و آن روز را با آن حضرت مىجنگند .\r\nآن گاه خداى تعالى به قائم عليه السلام و يارانش قوّت بازو مىدهد و از آنها حمايت مىكند پس آنها را مىكشند ، به طورى كه همه را نابود مىسازند ، تا آنجا كه مردى داخل درختى و ميان خانه‌اى پنهان مىشود ! آن درخت مىگويد : اى مرد با ايمان ! اين مرد كافر است او را بكش ! و او را مىكشد . » .\r\nفرمود : « پس درندگان و پرندگان از گوشت آنها سير مىشوند ، و قائم عليه السلام تا وقتى كه بخواهد آنجا مىماند .\r\nمىفرمايد : « سپس قائم عليه السلام در آنجا سه پرچم فراهم مىكند ؛ پرچمى به جانب قسطنطنيه كه خداوند برايش فتح مىنمايد ، و پرچمى به جانب چين كه خداوند پيروز مىنمايد و پرچمى به سوى كوههاى ديلم كه خداوند\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nفتح و پيروزى را نصيب وى مىگرداند . » . « 1 »\r\n10 - از ابوبصير به نقل از امام باقر عليه السلام آورده است ، در خبرى طولانى تا آن‌جا كه مىفرمايد : « گروه زيادى از بنى اميّه فرار مىكنند تا به سرزمين روم مىرسند و پادشاه آنجا را مىجويند تا بر وى وارد شوند ، پادشاه به آنها مىگويد : ما به شما اجازهء ورود نمىدهيم تا شما وارد آيين ما شويد و با ما ازدواج كنيد ( زن بگيريد و زن دهيد ) و گوشت خوك بخوريد و باده‌گسارى كنيد و به گردنتان صليب آويزيد و زنّار ببنديد ! پس قبول مىكنند و بر ايشان وارد مىشوند ، از آن طرف قائم عليه السلام پيغام مىدهد كه اين كسانى را كه اجازهء ورود به آن‌جا داديد ، از آن‌جا بيرون كنيد ! در جواب مىگويند : اينان گروهى بودند كه به آيين ما علاقمند بودند و از آيين شما فاصله گرفتند !\r\nقائم عليه السلام مىفرمايد : « اگرشما آنها را بيرون نكنيد ، ما با شما مىجنگيم ! آنها در جواب مىگويند : بين ما و شما اين كتاب خدا باشد ! مىفرمايد : من هم قبول دارم و راضيم پس نزد وى مىروند و او بر ايشان مىخواند و ناگهان در شرطى كه با ايشان داشته است : هر كه از بازگشتگان از اسلام بر ايشان وارد شود بايد به او بازگردانند ولى بر عكس ، هر كه از نزد ايشان با گرايش به اسلام بيرون رود نبايد به ايشان باز گردانده شود . و چون كتاب را بر ايشان قرائت مىكند و مىبينند كه اين شرط براى آنها لازم است .\r\nآن گروه ( از بنى اميّه ) را بيرون مىكنند ، پس مردان را بكشد و\r\n\r\n\r\n","description":"","footnote":"\r\n( 1 ) - بحارالأنوار : 52 / 388 .\r\n","page_name":" 165 ","page_number":165},
  {"content":"\r\n\r\nشكمهاى زنان آبستن را به درد و صليبها بر سر نيزه‌ها كند .\r\nفرمود : « به خدا سوگند گويا او را و اصحاب او را مىبينم كه در « جحفه » دينارها تقسيم كنند سپس مردم روم به دست او اسلام آورند و در بين مردم روم مسجدى بسازد و مردى از اصحاب خود را آنجا به جا مىگذارد و آن گاه بر مىگردد . » . « 1 »\r\n11 - از ابوبصير به نقل از امام باقر عليه السلام آورده است ، فرمود : « قائم عليه السلام داورىهايى مىكند كه بعضى از اصحاب آن حضرت ؛ از كسانى كه در پيشاپيش سپاهيانش شمشير زده بودند به آن حضرت اعتراض مىكنند در حالى كه آن قضا و داورىِ آدم عليه السلام بوده است .\r\nپس امام عليه السلام آنان را فرا مىخواند و گردن مىزند . و باز قضا و داورى دومى را مىكند كه گروه ديگرى از كسانى كه در پيش روى او شمشير زده بودند ، اعتراض مىكنند در حالى كه آن قضا از نوع داورى داوود عليه السلام است .\r\nپس آن حضرت ايشان را مىآورد و گردن مىزند . سپس بار سوم قضاوتى مىكند كه گروه ديگرى از كسانى كه در خدمت آن حضرت شمشير زده‌اند ، اعتراض مىكنند ، در حالى كه آن قضا و داورى ابراهيم عليه السلام است ، پس آنان را مىطلبد و گردن مىزند .\r\nسپس قضاوت چهارمى كه از نوع قضا و داورى محمّد صلى الله عليه و آله و سلم است ، انجام مىدهد كه ديگر كسى بر او اعتراض نمىنمايد . » . « 2 »\r\n12 - در حديث مرفوعى از ابوالجارود نقل كرده است ، مىگويد : به امام\r\n\r\n\r\n","description":"","footnote":"\r\n( 1 ) - بحارالأنوار : 52 / 388 .\r\n( 2 ) - همان : 52 / 389 .\r\n","page_name":" 166 ","page_number":166},
  {"content":"\r\n\r\nباقر عليه السلام عرض كردم : فدايت شوم ! از صاحب‌الأمر مرا خبر دهيد ! فرمود :\r\n« شب را در حالى مىگذراند از همه كس بيمناكتر است ولى صبح مىكند در حالى كه از همهء مردم ايمن‌تر است ، اين فرمان شب و روز بر او وحى مىشود . » .\r\nراوى مىگويد : عرض كردم : يا اباجعفر ! آيا بر او وحى مىشود ؟\r\nفرمود : « ابوجارود ! آن وحى از نوع وحى نبوّت نيست بلكه به او همچون وحى بر حضرت مريم بنت عمران و وحى بر مادر موسى عليه السلام و به زنبور عسل ، مىباشد . اى ابوجارود ! به راستى قائم آل محمّد صلى الله عليه و آله و سلم در پيشگاه خدا گرامىتر از مريم بنت عمران و مادر موسى و زنبور عسل است . » . « 1 »\r\n\r\nفراخوانى مردم\r\n1 - نعمانى از كامل نقل كرده است مىگويد : امام باقر عليه السلام فرمود : « قائم ما عليه السلام وقتى كه قيام كند مردم را به امر تازه‌اى فرا مىخواند همان طورى كه رسول خدا صلى الله عليه و آله و سلم فرا خواند ، و همانا دين اسلام غريب آغاز شده و به غربت باز خواهد گشت همچنان كه در آغاز بوده است و خوشا به حال غريبان ! » « 2 »\r\n2 - از مالك جهنى نقل كرده است ، مىگويد : به امام باقر عليه السلام عرض كردم : ما صاحب اين امر را به صفتى توصيف مىكنيم كه هيچ كس از مردم چنان نيست ! فرمود : « نه به خدا سوگند هرگز چنان نيست مگر او\r\n\r\n\r\n","description":"","footnote":"\r\n( 1 ) - بحارالأنوار : 52 / 389 .\r\n( 2 ) - غيبت نعمانى : ص 320 .\r\n","page_name":" 167 ","page_number":167},
  {"content":"\r\n\r\nخود چنان باشد كه در برابر شما به آن صفت استدلال كند و شما را بدان فرا خواند . » . « 1 »\r\n\r\nسن امام قائم عليه السلام\r\n1 - نُعمانى از ابوالجارود نقل كرده است ، مىگويد : شنيدم كه مىفرمود : « اين امر در دست خردسال‌ترين و گم نام‌ترين ما ( اهل بيت ) است » . « 2 »\r\n2 - از ابوبصير به نقل از امام صادق عليه السلام يا امام باقر عليه السلام آمده است ، مىگويد : به يكى از آن دو بزرگوار گفتم : آيا ممكن است اين امر به كسى برسد كه هنوز بالغ نشده است ؟\r\nفرمود : « به زودى خواهد شد . » عرض كردم : او چه مىكند ؟ فرمود : « او را علم و كتابها به ارث مىدهند و او را به خود وانمىگذارند » . « 3 »\r\n3 - از ابوالجارود نقل كرده است ، مىگويد : امام باقر عليه السلام فرمود : اين امر نمىرسد مگر به گمنام‌ترين و كم سن‌ترين فرد از ما ( اهل بيت ) . » . « 4 »\r\n\r\nزدودن بدعتها\r\n1 - فتال نيشابورى به اسناد خود در حديثى طولانى از امام باقر عليه السلام آورده است ، مىگويد : « چون قائم عليه السلام قيام كند ، راهى كوفه شود ، در آنجا\r\n\r\n\r\n","description":"","footnote":"\r\n( 1 ) - غيبت نعمانى : ص 321 . يعنى پيش از خود نبايد امام عليه السلام را به صفتى توصيف كنيد - م .\r\n( 2 ) - همان : ص 322 .\r\n( 3 ) - همان .\r\n( 4 ) - همان : ص 323 .\r\n","page_name":" 168 ","page_number":168},
  {"content":"\r\n\r\nچهار مسجد را خراب مىكند و در روى زمين مسجد مهمى نماند مگر ويران كند و آن را هموار سازد و بزرگترين راه را گسترش دهد و هر قسمت خارجى در سر راه را بشكند .\r\nكناره‌ها و ناودانهايى كه به سمت راههاست محو سازد و هيچ بدعتى را فرو گذار نكند مگر نابود سازد . و هيچ سنتى را مگر به پا دارد ، او قسطنطنيه و چين و كوههاى ديلم را فتح نمايد و بر اين حال هفت سال بماند كه مقدار هر سال ده سال از سالهاى شما است . سپس آنچه خدا بخواهد انجام دهد . » .\r\nگفتند : فدايت شوم ! چگونه سالها طولانى مىشود ؟ فرمود : « خداوند به اين چرخ گردون ( منظومه شمسى ) فرمان درنگ و كند حركت كردن را مىدهد پس روزها و سالها از آن جهت طولانى مىشود . » .\r\nراوى مىگويد : عرض كردم : آنان ( برخى از فلاسفه ) مىگويند : اين چرخ اگر تغيير كند نابود مىشود !\r\nفرمود : « اين گفتهء بىدينان است ولى مسلمانان چنين حرفى را نمىزنند در حالى كه خداوند براى پيامبرش صلى الله عليه و آله و سلم ماه را دو نيم كرد و خورشيد را از جاى خود براى يوشع‌بن نون بازگرداند ! و به طولانى بودن روز قيامت خبر داده و فرموده است : همانند هزار سال است از سالهايى كه مىشماريد ! » . « 1 »\r\n2 - امام باقر عليه السلام در حديثى طولانى فرمود : « هر گاه قائم عليه السلام قيام كند\r\n\r\n\r\n","description":"","footnote":"\r\n( 1 ) - روضةالواعظين : ص 227 .\r\n","page_name":" 169 ","page_number":169},
  {"content":"\r\n\r\nراهى كوفه گردد و از آنجا چند ده هزار نفر به نام « بتريّه » « 1 » با سلاح خروج مىكنند و به آن حضرت مىگويند : از همانجا كه آمده‌اى به همانجا برگرد ! ما را نيازى به فرزندان فاطمه نيست !\r\nپس شمشير در ميان آنها بيفكند ( با آنها مىجنگد ) تا آخرين نفرشان را مىكشد سپس وارد كوفه مىشود و هر منافق شكاك را مىكشد و آن كاخ را ويران مىسازد و مبارزان آنجا را مىكشد به حدى كه خداى عزّوجلّ راضى شود . » . « 2 »\r\n3 - همو به اسناد خود از امام باقر عليه السلام نقل كرده است ، فرمود : « چون قائم از آل محمّد صلى الله عليه و آله و سلم قيام كند خيمه‌هايى به پا كند براى كسانى كه به مردم قرآن را مىآموزند آن طورى كه خداى عزّوجلّ نازل كرده است ، پس دشوارترين چيز براى كسانى خواهد بود كه آن روز قرآن را از حفظ دارند ! چون در آن روز ساختار قرآن متفاوت است . »\r\nامام صادق عليه السلام فرمود : « قائم عليه السلام از پشت كعبه بيست و هفت نفر را بيرون مىكند كه پانزده تن از قوم موسى عليه السلام هستند ؛ كسانى كه به سوى حق دعوت مىكردند و به حق و عدالت حكم مىنمودند ، از مردم كهف ( اصحاب كهف ) و يوشع‌بن نون ، سلمان ، ابو دجانهء انصارى ، مقداد و مالك اشتر ، آنان در حضور آن حضرت ياوران و حاكمان خواهند بود .\r\n\r\n\r\n","description":"","footnote":"\r\n( 1 ) - بتريّه ( ابتريّه ) از فرق زيديه كه ايشان را صالحيه نيز مىخواندند و از ياران حسن بن صالح بن‌حى و كثيرالنواء شاعر معروفند كه او را ابتر لقب داده بودند . نوبختى مىگويد : ابتريه مىگفتند : پس از پيامبر صلى الله عليه و آله و سلم شايسته‌ترين كس براى امامت على عليه السلام بوده و مخالفان وى اهل دوزخند ولى بيعت با ابوبكر و عمر را درست دانسته . . . ( فرهنگ فرق اسلامى : ص 9 - 11 ) - م .\r\n( 2 ) - روضةالواعظين : ص 228 .\r\n","page_name":" 170 ","page_number":170},
  {"content":"\r\n\r\nو آن حضرت فرمود : « چون قائم آل محمّد عليه السلام قيام كند در بين مردم به حكم داوود عليه السلام داورى نمايد ، نيازى به بيّنه ندارد ؛ خداوند متعال به او الهام مىكند و او مطابق علم خود داورى مىكند و به هر گروهى آنچه را كه در دل دارند و پنهان مىدارند خبر مىدهد و با نشان ، دوست و دشمنش را مىشناسد ، خداى تعالى فرموده است :   « إِنَّ فِي ذلِكَ لَآياتٍ لِلْمُتَوَسِّمِينَ وَ إِنَّها لَبِسَبِيلٍ مُقِيمٍ » .   « 1 »\r\nروايت كرده‌اند كه مهدى عليه السلام بر هيچ امتى نمىگذرد مگر چهل روز پيش از قيامت كه در آن روز هرج و مرج و نشانهء خروج اموات و قيام قيامت براى حسنات و پاداش است . و علم و آگاهى در نزد خداست .\r\nامام باقر عليه السلام فرمود : « عمربن خطاب از اميرالمؤمنين عليه السلام پرسيد و گفت : به من بگوييد : نام مهدى چيست ؟ فرمود : اما نام او را حبيب من صلى الله عليه و آله و سلم از من قول گرفته است كه مبادا در آن باره چيزى بگويم تا اين كه خداوند او را برانگيزد !\r\nگفت : از اوصاف او بفرماييد ! فرمود : جوانى چهارشانه ، خوش سيما ، خوش مو ، موها بر شانه آويخته و نور صورتش برفراز ، موى سر و صورتش مشكين است ، پدرم فداى فرزند بهترين كنيزان باد ! » . « 2 »\r\n\r\n\r\n","description":"","footnote":"\r\n( 1 ) - حجر / 75 و 76 : در اين ( سرگذشت عبرت‌انگيز ) نشانه هايى است براى هوشياران و آثار آنها بر سر راه كاروانيان و رهگذران هميشه ثابت و برقرار است .\r\n( 2 ) - روضةالواعظين : ص 228 . احاديث 4 و 5 از بحارالأنوار : 52 / 389 را قبلًا در بخش « خروج سفيانى » به شمارهء ( 11 و 12 ) نقل كرديم ، مراجعه شود - م .\r\n","page_name":" 171 ","page_number":171},
  {"content":"\r\n\r\n\r\nخصايص مهدى عليه السلام\r\n1 - مجلسى از ابوخالد كابلى نقل كرده است ، مىگويد : امام باقر عليه السلام فرمود :\r\n« در كتاب على عليه السلام يافتيم كه زمين از آنِ خداست به هر كه از بندگانش بخواهد به ارث مىگذارد و سرانجام از آنِ پرهيزگاران است . بنابراين هر كه از مسلمانان زمينى را بگيرد و آن را آباد كند ، بايد خراج آن را به امامى از اهل بيت ما بپردازد و او حق دارد تا ظهور قائم عليه السلام از اهل بيت من كه با شمشير قيام كند از آن زمين برخوردار شود .\r\nپس از آن وى آن زمين را قبضه كند و آنان را از آنجا بيرون سازد همان طورى كه رسول خدا صلى الله عليه و آله و سلم قبضه كرد ، جز آنچه در دست شيعيان ما باشد كه آنچه در دست ايشان است با آنها پيمان مىبندد و زمين در دست آنها را به خودشان واگذار مىكند . » . « 1 »\r\n2 - در حديث مرفوعى از جابر به نقل از امام باقر عليه السلام آورده است ، فرمود : « نخستين كارى را كه قائم عليه السلام انجام مىدهد در انطاكيه است ؛ از غارى در آنجا تورات را استخراج مىكند كه عصاى موسى عليه السلام و انگشتر سليمان عليه السلام در آن است . فرمود : به وسيلهء او مردم كوفه خوشبخت مىشوند . و فرمود : « مهدى عليه السلام را بدان جهت مهدى گفتند كه به سوى امر پنهانى هدايت مىكند تا آنجا كه به دنبال مردى مىفرستد كه مردم نمىدانند او گناهى دارد . به حدى كه يكى از ايشان در خانه‌اش حرفى مىزند ، بيم دارد كه مبادا ديوار خانه بر ضد او گواهى دهد . » . « 2 »\r\n\r\n\r\n","description":"","footnote":"\r\n( 1 ) - بحارالأنوار : ص 52 / 390 .\r\n( 2 ) - همان : 52 / 390 .\r\n","page_name":" 172 ","page_number":172},
  {"content":"\r\n\r\n3 - به اسناد خود از امام باقر عليه السلام نقل كرده است ، مىفرمايد : « قائم عليه السلام سيصد و نه تن را در اختيار دارد به آن اندازه كه اصحاب كهف در كهف خود درنگ كردند او زمين را پر از عدل و داد مىكند چنان كه پر از ظلم و جور شده است .\r\nپس خداوند شرق و غرب زمين را براى او فتح مىكند و مردم را مىكشد ؛ جز ( پيروان ) دين محمّد صلى الله عليه و آله و سلم ( كسى ) نماند و به روش سليمان بن داوود رفتار مىكند و خورشيد و ماه را فرا مىخواند آنها اجابت مىكنند و زمين براى او درهم مىپيچد و به او الهام مىشود و مطابق الهام به امر خدا عمل مىكند .\r\nو از آن حضرت ( امام باقر ) عليه السلام است كه فرمود : « چون قائم عليه السلام ظهور كند و وارد كوفه شود ، خداوند متعال از پشت كوفه هفتاد هزار صدّيق را برانگيزد پس در جمع اصحاب و انصار او وارد شوند و سواد كوفه را به صاحبانش برمىگرداند به آنها كه صاحبان آن هستند . و به مردم در سال دو مرتبه عطايايى مرحمت كند و در هر ماه دو رزق مىدهد و بين مردم تساوى قائل مىشود ، به گونه‌اى كه نيازمند زكات كسى ديده نشود .\r\nصاحبان زكات ، زكات خود را نزد نيازمندان از شيعيان آن حضرت مىبرند ولى آنها قبول نمىكنند ، پس آن را به صورت پول داخل هميانها درِ منازل آنها مىگردانند و در نهايت آنها بيرون مىآيند و مىگويند : ما را نيازى به پولهاى شما نيست .\r\n- و سخن را ادامه داد تا آنجا كه فرمود : - و در نزد آن حضرت تمام اموال اهل دنيا از دل زمين و روى زمين جمع مىشود پس به مردم\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nمىگويند : بياييد ! به سوى آنچه كه به خاطر آن از بستگان بريديد و خون حرام ريختيد و كارهاى حرام را مرتكب شديد ! پس به قدرى بخشش نمايد كه هيچ كس پيش از او نبخشيده است . « 1 »\r\n\r\n\r\n","description":"","footnote":"\r\n( 1 ) - بحارالأنوار : ص 52 / 390 .\r\n","page_name":" 174 ","page_number":174},
  {"content":"\r\n\r\n\r\nفضائل اهل بيت عليهم السلام\r\n\r\nارشاد مخالفان\r\n1 - برقى به نقل از على بن حمزه آورده است ، مىگويد : امام باقر عليه السلام فرمود : « با مردم در ستيز نباشيد ، زيرا كه مردم اگر بتوانند ما را دوست بدارند حتماً ما را دوست مىدارند » . « 1 »\r\n2 - از ابوبصير نقل كرده است ، مىگويد : به امام باقر عليه السلام عرض كردم :\r\nبا امكاناتى كه دارم ، مردم را به دوستى شما دعوت كنم ؟ فرمود : « نه » گفتم : اگر از من راهنمايى خواستند راهنمايى كنم ؟ فرمود : « آرى اگر كسى از تو راهنمايى خواست راهنمايى كن ! و اگر بيشتر خواستند ، بيشتر كن ، و اگر طالب خير كمتر بود تو هم نسبت به او كم خير باش ! » « 2 »\r\n3 - كلينى از ابوبصير به نقل از ابوجعفر ( امام باقر ) عليه السلام دربارهء قول خداى تعالى :  « إِنَّ اللَّهَ قَدْ بَعَثَ لَكُمْ طالُوتَ مَلِكاً قالُوا : أَنَّى يَكُونُ لَهُ الْمُلْكُ عَلَيْنا وَ نَحْنُ أَحَقُّ بِالْمُلْكِ مِنْهُ »  « 3 » نقل كرده است ، فرمود : « وى ( طالوت ) نه از نوادگان نبوت بود و نه سلطنت ، از اين رو خداوند فرمود :  « قالَ : إِنَّ اللَّهَ اصْطَفاهُ \r\n\r\n\r\n","description":"","footnote":"\r\n( 1 ) - محاسن : ص 231 .\r\n( 2 ) - همان : ص 232 .\r\n( 3 ) - بقره / 247 : همانا خداوند طالوت را براى زمامدارى شما برانگيخته است .\r\n","page_name":" 175 ","page_number":175},
  {"content":"\r\n\r\n ( عَلَيْكُمْ ) »  « 1 » و فرمود :  « إِنَّ آيَةَ مُلْكِهِ أَنْ يَأْتِيَكُمُ التَّابُوتُ \r\n فِيهِ سَكِينَةٌ مِنْ رَبِّكُمْ وَ بَقِيَّةٌ مِمَّا تَرَكَ آلُ مُوسى وَ آلُ هارُونَ »  « 2 »\r\nپس فرشتگان آن را حمل كرده ، آوردند و خداوند متعال فرمود :  « إِنَّ اللَّهَ مُبْتَلِيكُمْ بِنَهَرٍ فَمَنْ شَرِبَ مِنْهُ فَلَيْسَ مِنِّي وَ مَنْ لَمْ يَطْعَمْهُ فَإِنَّهُ مِنِّي »  « 3 » ولى جز سيصد و سيزده تن همگى از آن آشاميدند ؛ بعضى مشتى از آن آشاميدند و بعضى اصلًا نياشاميدند . و چون بيرون شدند آنها كه مشتى آشاميده بودند گفتند :  « لا طاقَةَ لَنَا الْيَوْمَ بِجالُوتَ وَ جُنُودِهِ »  « 4 » ولى كسانى كه هيچ نياشاميده بودند ، گفتند :  « كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ وَ اللَّهُ مَعَ الصَّابِرِينَ  « 5 »  » .  « 6 »\r\n\r\nپاداش كسانى كه با اهل بيت عليهم السلام رابطه دارند\r\n1 - برقى از ابوحمزه به نقل از امام باقر عليه السلام آورده است ، فرمود : « چون روز قيامت شود خداوند اوّلين و آخرين را جمع كند ، پس منادى ندا دهد :\r\nهر كه كار نيكى نزد رسول خدا صلى الله عليه و آله و سلم داشته است بپاخيزد ! گروهى از\r\n\r\n\r\n","description":"","footnote":"\r\n( 1 ) - بقره / 247 : همانا خداوند طالوت را براى زمامدارى شما برانگيخته است . گفتند : چگونه او بر ما حكومت مىكند با اين كه ما از او شايسته‌تريم . گفت : خداوند او را بر شما برگزيده است .\r\n( 2 ) - همان / 248 : همانا نشانهء حكومت او اين است كه صندوق عهدى سوى شما خواهد آمد كه در آن آرامشى براى شما از جانب پروردگارتان و باقيماندهء از يادگار خاندان موسى و هارون در آن است .\r\n( 3 ) و 4 - همان / 249 : خداوند شما را به يك نهر آب امتحان مىكند ، آنها كه از آن بنوشند از ما نيستندو آنها كه جز مشتى نچشند از منند . . . امروز ما را طاقت مقابله با جالوت و سپاهيانش نيست .\r\n( 4 )\r\n( 5 ) - بقره / 249 : چه بسيار گروههاى كوچكى كه به فرمان خدا بر گروههاى عظيمى پيروز شدند و خداوند با استقامت كنندگان است .\r\n( 6 ) - كافى : 8 / 316 .\r\n","page_name":" 176 ","page_number":176},
  {"content":"\r\n\r\nمردم برمىخيزند .\r\nسؤال مىكنند : شما چه نيكى در نزد رسول خدا صلى الله عليه و آله و سلم داشتيد ؟ آنها جواب مىدهند كه ما پس از وى همواره بر اهل بيت آن حضرت درود مىفرستاديم . به ايشان خطاب مىرسد : برويد و در بين مردم بگرديد ! هر كس در بين شما منزلتى داشت ، دست او را بگيريد و با خودتان وارد بهشت كنيد ! » .\r\nامام صادق عليه السلام فرموده است : « هر كه با ما ارتباط داشته باشد با رسول خدا صلى الله عليه و آله و سلم ارتباط دارد . و هر كه با رسول خدا صلى الله عليه و آله و سلم ارتباط داشته باشد با خدا ارتباط دارد . » . « 1 »\r\n\r\nروايات آن حضرت دربارهء على عليه السلام\r\n1 - حميرى از عبداللَّه بن عمر نقل كرده است ، مىگويد : به خدا سوگند كه ما در زمان رسول خدا صلى الله عليه و آله و سلم منافقان را نمىشناختيم مگر با كينه و دشمنى آنها با على عليه السلام . « 2 »\r\n2 - همو از امام صادق به نقل از پدرش عليهما السلام از قول ابن عباس آورده است ، مىگويد : درشب ( جنگ ) بدر رسول خدا صلى الله عليه و آله و سلم به مردم پيشنهاد آوردن آب را كرد ( همهء آنها سكوت كردند ) پس على عليه السلام پذيرفت و حركت كرد ، در حالى كه شب سردى بود ، باد مىوزيد و هوا تاريك بود ، مشك آبى در آورد و چون سر چاه رسيد ، سطلى نيافت ناگزير در همان لحظه داخل چاه رفت و مشك را پر آب كرد سپس رو به سپاه آمد ولى با باد\r\n\r\n\r\n","description":"","footnote":"\r\n( 1 ) - محاسن : ص 62 .\r\n( 2 ) - قرب الاسناد : ص 14 .\r\n","page_name":" 177 ","page_number":177},
  {"content":"\r\n\r\nتندى از مقابل روبرو شد ، ناگزير نشست تا تندباد رد شد .\r\nآنگاه بلند شد ، دوباره باد وزيدن گرفت ، ناچار نشست تا رد شد . باز بار ديگر با تندباد برخورد و نشست تا باد گذشت سرانجام برخاست و رفت .\r\nهمين كه خدمت پيامبر رسيد ، فرمود : يا اباالحسن چه چيز مانع حركت تو شد ؟ عرض كرد : چند نوبت با تندباد برخوردم ، به طورى كه مرا از جا لرزاند ! پيامبر فرمود : يا على ! آيا دانستى كه چه بود ؟ عرض كرد : نه ، فرمود : ابتدا جبرئيل عليه السلام با هزار فرشته آمدند و به تو سلام دادند و گذشتند سپس ميكائيل با هزار فرشته آمد و سلام دادند و گذشتند و آن گاه اسرافيل با هزار فرشته آمدند و سلام دادند و از كنار تو عبور كردند . » . « 1 »\r\n3 - از امام صادق عليه السلام از قول پدر بزرگوارش و از پدران گرامش نقل كرده است كه على عليه السلام غله‌اى كه از ملك خودش « ينبع » برداشت مىكرد و از آنها غذا فراهم مىكرد ؛ نان و روغن و خرماى عجوه ( نوعى خرماى مرغوب ) . و از محصول آن ، نان خيس كرده در آب را خودش ميل مىكرد و نان و گوشت را به مردم مىخوراند و گاهى خود نيز گوشت مىخورد » . « 2 »\r\n4 - از حسين بن علوان ، به نقل از امام صادق ، از قول امام باقر عليه السلام آورده است ، فرمود : « رسول خدا صلى الله عليه و آله و سلم در يكى از جنگها على عليه السلام را فرستاد ولى بعداً نيازى به او افتاد پس مقدادبن اسود را نزد وى گسيل\r\n\r\n\r\n","description":"","footnote":"\r\n( 1 ) - قرب الاسناد : ص 53 .\r\n( 2 ) - همان : ص 54 .\r\n","page_name":" 178 ","page_number":178},
  {"content":"\r\n\r\nداشت و به او گفت : او را از پشت سر و از طرف راست و از طرف چپ صدا نزن ! بلكه از او رد شو سپس از روبرو بيا و به او بگو : رسول خدا صلى الله عليه و آله و سلم به تو چنين و چنان گفت . » . « 1 »\r\n5 - صفار از بكربن حبيب به نقل از امام باقر عليه السلام آورده است ، مىفرمايد : « رسول خدا صلى الله عليه و آله و سلم فرمود : حبيبِ مرا برايم فرا خوانيد ! عايشه و حفصه دنبال پدرشان فرستادند ، وقتى كه آمدند ، رسول خدا صلى الله عليه و آله و سلم سر و صورتش را پوشاند . آنها برگشتند ، پيامبر صلى الله عليه و آله و سلم سر و صورتش را گشود ، فرمود : حبيبِ مرا فراخوانيد ! باز عايشه و حفصه هر كدام به دنبال پدر خودشان فرستادند . هر كدام كه آمدند ، پيامبر صلى الله عليه و آله و سلم سر و صورتش را پوشاند ، رفتند و گفتند : ما تصوّر نمىكنيم كه مقصود پيامبر صلى الله عليه و آله و سلم ما باشيم ! عايشه و حفصه گفتند : آرى ! او گفت : حبيب مرا بخواهيد ! ما اميدوار شديم كه منظور شما باشيد ! پس علىّبن ابى طالب عليه السلام آمد ، رسول خدا صلى الله عليه و آله و سلم او را به سينهء خود چسباند و به گوش او اشاره كرد و هزار حديث به او فرمود كه از هر حديث هزار در گشوده مىشد ! » . « 2 »\r\n6 - از جابر به نقل از امام باقر عليه السلام آورده است ، فرمود : « در آن ميان كه اميرالمؤمنين عليه السلام داخل مسجد كوفه بود ناگهان زنى آمد ادّعا داشت كه شوهرش در حق او ستم كرده است . على عليه السلام به نفع شوهر و به ضرر آن زن داورى كرد ، زن از داورى آن حضرت برآشفته شد و گفت : به خدا سوگند كه به حق داورى نكردى و داوريهاى تو يكسان نيست و بين رعيت به عدالت رفتار نمىكنى و قضاوت تو در پيشگاه خدا پسنديده\r\n\r\n\r\n","description":"","footnote":"\r\n( 1 ) - قرب الاسناد : ص 57 .\r\n( 2 ) - بصائرالدّرجات : ص 314 .\r\n","page_name":" 179 ","page_number":179},
  {"content":"\r\n\r\nنيست . على عليه السلام با شنيدن سخنان آن زن مدتى به طرف او نگاه كرد سپس فرمود : اى گستاخ ! اى بد زبان ! و اى كسى كه از غير راهى كه زنان باردار مىشوند ، باردار مىشوى !\r\nراوى مىگويد : آن زن با شنيدن سخنان اميرالمؤمنين عليه السلام پا به فرار گذاشت ، در حالى كه داد و فرياد مىكرد و مىگفت : واى بر من ! واى بر من ! اى پسر ابوطالب به راستى راز مرا كه پوشيده بود فاش كردى .\r\nراوى مىگويد : عمروبن حريث به آن زن رسيد ، گفت : اى بندهء خدا چه بود كه تو با سخنان مسرّت بخش با على عليه السلام روبرو شدى سپس او جمله‌اى گفت كه تو با داد و فرياد پا به فرار گذاشتى ؟ !\r\nآن زن گفت : به خدا سوگند كه على عليه السلام به حق خبر داد و آنچه را كه از روز اول ازدواج از شوهرم و از پدر و مادرم پنهان داشتم او به من گفت .\r\nعمرو كه خدمت اميرالمؤمنين عليه السلام بود برگشت و گفته‌هاى آن زن را به عرض آن حضرت رساند و گفت : ما شما را به كهانت نمىشناختيم ! اميرالمؤمنين عليه السلام فرمود : واى بر تو اى عمرو ! اين كار به كهانت ربطى ندارد ، بلكه خداوند روحها را دو هزار سال پيش از بدنها آفريد و چون روحها را در بدنها آميخت ميان چشمان مردم ( در پيشانى آنها ) نوشت :\r\nمؤمن يا كافر ! در حالى كه نه آنها امتحان شده بودند و نه به قدر گوش موشى كار بد و خوب انجام داده بودند . سپس همين را در قرآن بر پيامبرش نازل كرد و فرمود :  « إِنَّ فِي ذلِكَ لَآياتٍ لِلْمُتَوَسِّمِينَ »  « 1 » و رسول خدا صلى الله عليه و آله و سلم متوسّم ( هوشيار ) بود و پس از او من و پس از من امامان از\r\n\r\n\r\n","description":"","footnote":"\r\n( 1 ) - حجر / 15 : در اين ( سرگذشت عبرت‌انگيز ) نشانه هايى است براى هوشياران .\r\n","page_name":" 180 ","page_number":180},
  {"content":"\r\n\r\nنسل من هوشيارند . و من چون دقت كردم در سيماى او آنچه را كه داشت فهميدم . » . « 1 »\r\n7 - از محمّدبن مسلم به نقل از امام باقر عليه السلام آورده است ، فرمود : « در آن بين كه اميرالمؤمنين عليه السلام ميان مسجد كوفه نشسته بود در حالى كه شمشيرش را حمايل و سپرش را به پشت خود انداخته بود ناگهان زنى . . .\r\nاميرالمؤمنين عليه السلام نگاه تندى به وى كرد سپس فرمود : دروغ گفتى اى گستاخ اى بدزبان و اى كسى كه از غير راه باردارى زنان باردار مىشوى و چون زنان ديگر عادت ماهيانه را نمىبينى ! . . .\r\nآن زن گفت : به خدا سوگند كه پسر ابوطالب آنچه را كه در من بود خبر داد ، و به خدا سوگند كه من چون زنان ديگر عادت ماهيانه نمىبينم . . .\r\nعمروبن حريث نزد اميرالمؤمنين عليه السلام برگشت و گفت : پسر ابوطالب اين كاهنى چيست ؟\r\nفرمود : واى بر تو پسر حريث اين كار من كهانت نيست . . . و من پس از پيامبر صلى الله عليه و آله و سلم و امامان از نسل من هوشيارانند ! » « 2 »\r\n9 - « 3 » همو از زراره نقل كرده است ، مىگويد : در مدينه بودم ، همين كه مركبهايشان را بستند چيزى از يك پيشامد تازه‌اى در دلم گذشت خدمت امام باقر عليه السلام رسيدم و اجازهء ورود خواستم پرسيدند : « كيستى ؟ » عرض\r\n\r\n\r\n","description":"","footnote":"\r\n( 1 ) - بصائرالدّرجات : ص 354 .\r\n( 2 ) - همان : ص 356 . موارد نقطه چين تكرار شمارهء قبلى ( 6 ) بود ، تنها به موارد متفاوت بسنده كرديم - م .\r\n( 3 ) - همان . حديث شمارهء ( 8 ) منهاى داستان زن شاكيه ، عيناً تكرار شماره‌هاى ( 6 و 7 ) بود - م .\r\n","page_name":" 181 ","page_number":181},
  {"content":"\r\n\r\nكردم : زراره . فرمود : « وارد شو ! » .\r\nسپس فرمود : « رسول خدا صلى الله عليه و آله و سلم همچنان بر على عليه السلام املا مىكرد پس اندكى خوابيد ؛ خوابى سبك كرد ، همين كه به حال خود برگشت نگاهى به نوشته كرد و دستش را دراز نمود و گفت : چه كسى اينها را به تو املا كرد ؟ عرض كرد : شما . فرمود : نه ، بلكه جبرئيل عليه السلام املا كرده است ! » . « 1 »\r\n10 - از ابن ابى يعفور نقل كرده است ، مىگويد : به امام صادق عليه السلام عرض كردم : ما معتقديم بر دل يا سينه و يا در گوش على عليه السلام صدا ايجاد مىشد . فرمود : « على عليه السلام مُحَدَّث ( طرف صحبت فرشتگان ) بود » . گفتم : آيا در شما نظير آن حالت وجود دارد ؟\r\nفرمود : « همانا على عليه السلام مُحَدَّث ( طرف صحبت فرشتگان ) بود » چون مكرر گفتم ، فرمود : روز جنگ بنى قريظه و بنى نضير جبرئيل عليه السلام سمت راست و ميكائيل از سمت چپ با او سخن مىگفتند . » . « 2 »\r\n11 - از ابوالجارود به نقل از امام باقر عليه السلام آورده است ، فرمود : « رسول خدا صلى الله عليه و آله و سلم در آن بيماريى كه به درگذشت وى انجاميد ، على عليه السلام را طلبيد ، فرمود : نزديك من بيا تا رازى را كه خدا به من گفته است به تو بگويم و امانتى را كه خدا به من سپرده است بر تو بسپارم ! پس رسول خدا صلى الله عليه و آله و سلم با على عليه السلام چنان كرد و على عليه السلام نيز با حسن عليه السلام و حسن عليه السلام با حسين عليه السلام و حسين عليه السلام با پدرم و پدرم نيز با من همان كار را كرد ! - درود خدا بر همهء ايشان باد ! - » . « 3 »\r\n\r\n\r\n","description":"","footnote":"\r\n( 1 ) - بصائرالدّرجات : ص 322 .\r\n( 2 ) - همان .\r\n( 3 ) - همان : ص 377 .\r\n","page_name":" 182 ","page_number":182},
  {"content":"\r\n\r\n12 - از ابوبصير نقل كرده است ، مىگويد : از امام باقر عليه السلام شنيدم كه مىفرمود : « خداوند راز خود را به جبرئيل گفت ، و جبرئيل عليه السلام به محمّد و محمّد صلى الله عليه و آله و سلم به على عليه السلام و على عليه السلام به هر كه خواست يكى پس از ديگرى راز خود را گفتند » . « 1 »\r\n13 - از ابوالجارود به نقل از امام باقر عليه السلام آورده است . . . « 2 »\r\n14 - از زكرياى زجاجى نقل كرده است ، مىگويد : از امام باقر عليه السلام شنيدم كه مىفرمود :\r\n« همانا على عليه السلام در آنچه سرپرستى داشت به منزلهء سليمان بن داوود عليه السلام بود كه خداوند فرمود :  « فَامْنُنْ أَوْ أَمْسِكْ بِغَيْرِ حِسابٍ  « 3 »  » .  « 4 »\r\n15 - برقى از ابوكلده به نقل از امام باقر عليه السلام آورده است ، مىگويد :\r\n« رسول خدا صلى الله عليه و آله و سلم فرمود : آسودگى ، سبكبارى و بخشندگى و يارى و آسانى و سادگى ، خوشى و خوشحالى و شادى ، راه بيرون آمدن از مشكل و پديد آورى و توانايى و بهره‌مندى بيشتر و محبت خدا و رسول خدا صلى الله عليه و آله و سلم از آنِ كسى است كه على عليه السلام را دوست بدارد و او را امام و رهبر خود بداند » . « 5 »\r\n16 - از جابر به نقل از امام باقر عليه السلام آورده است ، فرمود : « رسول خدا صلى الله عليه و آله و سلم مىفرمايد : مؤمن نيست مگر آن كه محبت خالصانهء مرا در دل\r\n\r\n\r\n","description":"","footnote":"\r\n( 1 ) - بصائرالدّرجات : ص 377 .\r\n( 2 ) - همان . اين حديث تكرار شمارهء ماقبل ( 11 ) بود - م .\r\n( 3 ) - ص / 39 : به هر كس مىخواهى ( صلاح مىبينى ) ببخش و از هر كس مىخواهى امساك كن و حسابى بر تو نيست .\r\n( 4 ) - بصائر الدّرجات : ص 385 .\r\n( 5 ) - محاسن : ص 142 .\r\n","page_name":" 183 ","page_number":183},
  {"content":"\r\n\r\nدارد ؛ و محبت خالصانهء من در دل كسى جا نمىگيرد مگر اين كه محبت خالصانهء على عليه السلام را در دل داشته باشد . يا على ! دروغ مىگويد كسى كه گمان مىبرد مرا دوست دارد در حالى كه تو را دشمن مىدارد !\r\nامام عليه السلام فرمود : « دو تن از منافقان گفتند : رسول خدا صلى الله عليه و آله و سلم ديوانه و فريفتهء اين نوجوان شده است ! خداى تبارك و تعالى اين آيه را نازل كرد :\r\n  « فَسَتُبْصِرُ وَ يُبْصِرُونَ بِأَيِّكُمُ الْمَفْتُونُ .     وَدُّوا لَوْ تُدْهِنُ فَيُدْهِنُونَ وَ لا تُطِعْ كُلَّ حَلَّافٍ مَهِينٍ »   « 1 » اين آيه تا به آخر دربارهء آن دو منافق نازل شد . » . « 2 »\r\n17 - از جابر به نقل از امام باقر عليه السلام آورده است ، فرمود : « رسول خدا صلى الله عليه و آله و سلم مىفرمايد : آسايش و سبكبارى ، پيروزى ، كاميابى ، بركت ، بخشش ، سلامتى ، تندرستى و سلامت بخشيدن به ديگران ، مژده ، يارى ، خشنودى ، نزديكى ، خويشاوندى ، ياورى ، پيروزمندى ، دست يازى و شادى و محبت نسبت به خداى تعالى ( همهء اينها ) براى كسى است كه محبت علىّبن ابى طالب عليه السلام را داشته باشد و بر من لازم است كه آنها را در شفاعت خودم وارد سازم و بر پروردگارم لازم است كه دعاى مرا دربارهء ايشان بپذيرد چرا كه ايشان پيروان منند و هر كه از من پيروى كند از من است . و در سنّت من و اوصياى پس از من مَثَل ابراهيم جريان دارد زيرا كه من از ابراهيم هستم و ابراهيم از من است آيين او آيين من و سنت او سنت من است و من برترم از او در حالى كه برترى من از او و\r\n\r\n\r\n","description":"","footnote":"\r\n( 1 ) - قلم / 6 - 10 : به زودى تو مىبينى و آنان نيز مىبينند كه كدام يك از شما مجنونند . . . آنها دوست دارند نرمش نشان دهى تا آنها هم نرمش نشان دهند و از هر كه زياد قسم مىخورد و پست است اطاعت نكن !\r\n( 2 ) - محاسن : ص 151 .\r\n","page_name":" 184 ","page_number":184},
  {"content":"\r\n\r\nبرترى او از من است و تصديق قول من ، قول پروردگار من است !  « ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ  « 1 »  » .  « 2 »\r\n18 - كلينى از ابوحمزه نقل كرده است ، مىگويد : امام باقر عليه السلام فرمود :\r\n« همين كه اميرالمؤمنين عليه السلام از دنيا رفت ، حسن بن على عليهما السلام در مسجد كوفه بپاخاست و حمد و ثناى الهى و بر پيامبر صلى الله عليه و آله و سلم درود گفت سپس فرمود : اى مردم ! امشب مردى از دنيا رفت كه پيشينيان نظير او را نديده بودند و آيندگان نيز نخواهند ديد .\r\nاو پرچمدار رسول خدا صلى الله عليه و آله و سلم بود ، از طرف راست او جبرئيل عليه السلام و از طرف چپش ميكائيل پاسدارى مىكرد و بر نمىگشت تا فتح را خداوند نصيب او مىكرد . به خدا سوگند كه او درم و دينارى از خود بجا نگذاشت جز هفتصد درهم كه از سهم خودش اضافه آمده بود مىخواست با آن خدمتكارى براى خانواده‌اش بخرد . به خدا كه او شبى درگذشت كه وصىّ موسى عليه السلام يوشع در آن شب از دنيا رفت و عيسى بن مريم عليه السلام در آن شب به آسمان برده شد و قرآن در آن شب نازل گشت » . « 3 »\r\n19 - از ابوحمزه به نقل از امام باقر عليه السلام آورده است ، فرمود : « على عليه السلام بابى است كه خدا آن را گشوده است ، هر كه وارد آن شد ، مؤمن و هر كه از آن بيرون شد ، كافر است . » . « 4 »\r\n20 - از فضيل بن يسار به نقل از امام باقر عليه السلام آورده است ، فرمود :\r\n\r\n\r\n","description":"","footnote":"\r\n( 1 ) - آل عمران / 34 : آنها فرزندان و دودمانى بودند كه بعضى از بعضى ديگر گرفته شده بودند .\r\n( 2 ) - محاسن : ص 152 .\r\n( 3 ) - كافى : 1 / 457 .\r\n( 4 ) - همان : 2 / 388 .\r\n","page_name":" 185 ","page_number":185},
  {"content":"\r\n\r\n« همانا خداى عزّوجل على عليه السلام را بين خود و بندگانش شاخص قرار داده است ؛ هر كه او را شناخت ( امامت او را شناخت و از او اطاعت كرد ) مؤمن است و هر كه انكار كرد ، كافر است و هر كه حق او را نشناخت گمراه است و هر كه در كنار او شاخص ديگرى را نصب كند مشرك است . و هر كه قائل به ولايت او باشد وارد بهشت گردد و هر كه او را دشمن بدارد وارد دوزخ گردد . » . « 1 »\r\n21 - از جابر به نقل از امام باقر عليه السلام آورده است ، فرمود : « وقتى كه رسول خدا صلى الله عليه و آله و سلم در روز غدير دست على عليه السلام را گرفت ، ابليس در ميان سپاهيانش فرياد برآورد به طورى كه هيچ كس از آنها در خشكى و دريا نماند مگر به نزد او آمدند و گفتند : اى سرور و آقاى ما ! مشكل و اندوه شما چيست تاكنون فريادى اين چنين وحشتناك از تو نشنيده بوديم ؟ !\r\nابليس گفت : اين پيامبر كارى كرد كه اگر به كمال و تمام برسد ديگر كسى معصيت خدا را نخواهد كرد !\r\nگفتند : سرور ما ! تو براى آدم ( در برابر او ) بودى .\r\nهمين كه منافقان گفتند : او ( پيامبر ) از روى هواى نفس سخن مىگويد .\r\nيكى از آنها گفت : مگر نديدى چشمانش به دور سرش مىچرخيد ؛ گويى كه ديوانه است ؛ منظورشان رسول خدا صلى الله عليه و آله و سلم بود . ابليس ( با شنيدن سخن منافقان ) فرياد بلندى كشيد و دوستانش را جمع كرد و گفت : مگر شما نمىدانستيد كه من قبلًا در برابر آدم بودم ؟ گفتند : آرى . گفت : آدم پيمان‌شكنى كرد ولى نسبت به پروردگار كفر نورزيد ، اما اينان هم\r\n\r\n\r\n","description":"","footnote":"\r\n( 1 ) - كافى : 2 / 388 .\r\n","page_name":" 186 ","page_number":186},
  {"content":"\r\n\r\nپيمان‌شكنى كردند و هم نسبت به پيامبر كفر ورزيدند .\r\nچون پيامبر درگذشت مردم جز على عليه السلام را سركار آوردند ، ابليس تاج سلطنت بر سر نهاد و منبرى سرپا كرد ، فورى بالاى آن نشست و سواره و پياده سپاه خود را گرد آورد . سپس به ايشان گفت : شاد باشيد كه كسى تا امام قيام كند خدا را اطاعت نخواهد كرد و ابوجعفر عليه السلام اين آيه را تلاوت فرمود :  « وَ لَقَدْ صَدَّقَ عَلَيْهِمْ إِبْلِيسُ ظَنَّهُ فَاتَّبَعُوهُ إِلَّا فَرِيقاً مِنَ الْمُؤْمِنِينَ »  « 1 » و فرمود :\r\n« تأويل اين آيه مربوط به زمانى است كه رسول خدا صلى الله عليه و آله و سلم از دنيا رفت .\r\nمنظور از « الظّن » ظن ابليس است موقعى كه منافقان به رسول خدا صلى الله عليه و آله و سلم گفتند : او از روى هواى نفس سخن مىگويد ، ابليس به آنها نوعى ظن و گمان برد و سرانجام گمان او را تصديق كردند . » . « 2 »\r\n22 - از عبداللَّه‌بن نافع ازرق نقل كرده است كه بارها مىگفت : اگر من مىدانستم كه بين شرق و غرب دنيا كسى هست كه مركبهاى سوارى مرا به او برسانند نزد او مىرفتم تا او بر من ثابت كند كه على عليه السلام با وجود اين كه اهل نهروان راكشت ، به آن‌ها ستم نكرده است ! به او گفتند : غير از فرزندان وى ؟\r\nگفت : مگر در بين فرزندان او عالِمى هست ؟ گفتند : اين نخستين دليل بر جهل تو است ! كه خاندان او را خالى از فردى عالم مىپندارى ؟ پرسيد :\r\nعالِم ايشان امروز چه كسى است ؟ گفتند : محمّدبن على بن حسين‌بن\r\n\r\n\r\n","description":"","footnote":"\r\n( 1 ) - سبا / 20 : به يقين ابليس گمان خود را دربارهء آنها ( و هر جمعيتى كه از ابليس پيروى كنند ) محقق‌يافت ، پس آنان همگى از او پيروى كردند جز اندكى از مؤمنان .\r\n( 2 ) - كافى : 8 / 344 .\r\n","page_name":" 187 ","page_number":187},
  {"content":"\r\n\r\nعلى عليهم السلام .\r\nراوى مىگويد : وى با گروهى از بزرگان اصحاب خود به قصد ديدار امام باقر عليه السلام حركت كرد تا به مدينه رسيد ، اذن ورود خواست . به عرض امام عليه السلام رساندند كه عبداللَّه‌بن نافع آمده است ، فرمود : « او را به من چه كار او كه صبح تا شب از من و پدرم بيزارى مىجويد ؟ ! » ابوبصير كوفى عرض كرد : فدايت شوم ! اين مرد گمان مىبرد كه اگر بداند بين مشرق و مغرب عالم كسى هست كه مركبهاى سوارى او را به نزد وى برسانند و او بتواند ثابت كند كه على عليه السلام با اينكه خوارج نهروان را كشت در عين حال به آن‌ها ستم نكرده است ، هر آينه به نزد وى خواهد رفت .\r\nامام باقر عليه السلام فرمود : « آيا به نظر تو او براى مناظره با ما آمده است ؟\r\nعرض كرد : آرى . فرمود : غلام برو بيرون و بار او را فرود آور و به او بگو : فردا نزد ما بيا ! » .\r\nراوى مىگويد : چون عبداللَّه‌بن نافع در ميان بزرگان اصحابش صبح كرد ، امام باقر عليه السلام به دنبال فرزندان مهاجران و انصار فرستاد ؛ همه را جمع كرد ، و خود با دو قطعه لباس سرخ رنگ بين مردم آمد چنان كه گويى پارهء ماهى است و گفت : سپاس خداى را كه به وجود آورندهء جهت و حيثيت است و كيفيت بخش كيفيت و چگونگى و ايجادكنندهء مكان است .\r\nسپاس خدايى را كه خواب سبك و سنگين او را نربايد ، و مالكيت آنچه در آسمان‌ها و زمين است از آنِ اوست . . . ( تا آخر آيةالكرسى ) و گواهى مىدهم كه خدايى جز خداى يكتاى بى شريك نيست و گواهى مىدهم كه محمّد صلى الله عليه و آله و سلم بنده و فرستادهء خداست ؛ او را برگزيده و به راه راست هدايتش فرموده است .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nسپاس خداى را كه ما را به وسيلهء پيامبرش گرامى داشت و ما را به ولايت خود اختصاص داد .\r\nاى تودهء فرزندان مهاجر و انصار ! هر كه منقبتى از علىّبن ابى طالب عليه السلام در نزد اوست بايد از جا بلند شود و بگويد ! » .\r\nراوى مىگويد : پس مردم بلند شدند و پياپى مناقب على عليه السلام را گفتند .\r\nعبداللَّه پس از شنيدن سخنان ايشان گفت : من اين احاديث را از قول اين افراد نقل مىكنم ولى ( حرف من اين است كه ) على عليه السلام پس از تحكيم حكمين كافر شد ! تا اين كه گويندگان مناقب به حديث خيبر رسيدند كه پيامبر فرمود : « فردا پرچم را به مردى خواهم داد كه خدا و رسولش را دوست مىدارد و خدا و رسول خدا صلى الله عليه و آله و سلم نيز او را دوست مىدارند . او كرّار غير فرّار است ؛ برنمى گردد تا خداوند به دستهاى او فتح و پيروزى را نصيب كند ! » .\r\nامام باقر عليه السلام رو به عبداللَّه كرد و فرمود : « اين حديث را چه مىگويى ؟ » عرض كرد : درست است و ترديدى در آن نيست ولى پس از آن كفر در على پيدا شد !\r\nامام عليه السلام فرمود : « مادرت به عزايت بنشيند ! بگو ببينم آيا خداوند متعال روزى كه او را دوست داشت مىدانست خوارج نهروان را مىكشد ، يا نمىدانست ؟ عبداللَّه‌بن نافع گفت :\r\nدوباره بفرماييد چه گفتيد ؟ امام باقر عليه السلام فرمود : « بگو ببينم خداوند روزى كه على عليه السلام را دوست داشت ، آيا مىدانست خوارج نهروان را مىكشد يا نمىدانست ؟ »\r\nاو با خود گفت : اگر بگويم : نمىدانست كافر شده‌ام ! گفت : مىدانست .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nامام عليه السلام فرمود :\r\n« پس خداوند او را دوست مىداشت بر اين اساس كه به فرمان او عمل مىكند يا اين كه او را نافرمانى مىكند ؟ »\r\nعبداللَّه گفت : بر اين اساس كه به فرمان او عمل مىكند ! امام عليه السلام فرمود :\r\n« پس بلند شو در حالى كه محكومى ! »\r\nعبداللَّه از جا برخاست در حالى كه مىگفت : حتى براى شما رشته سفيد صبح از رشتهء سياه شب روشن و آشكار است ، خدا بهتر مىداند كه رسالت خود را در كجا قرار دهد ! « 1 »\r\n23 - صدوق از بريدبن معاويه به نقل از امام باقر عليه السلام آورده است ، فرمود : « چيزى على عليه السلام را مانع از آن نبود كه مردم را به جانب خود ( به خلافت و امامت خويش ) دعوت كند جز اين كه گمراه نشدن آنها و برنگشتن از اسلام براى آن حضرت محبوب‌تر از اين بود كه به ( خلافت ) خويش فرا خواند و آنها خوددارى كنند و همگى در حال كفر باقى بمانند . » .\r\nحريث از زراره به نقل از امام باقر عليه السلام آورده است ، مىفرمايد : « اگر نبود كه على عليه السلام در برابر كسانى كه با آنها مىجنگيد از اسير گرفتن و غنيمت بردن خوددارى فرمود ، شيعيان آن حضرت از دست مردم گرفتارى و اذيت زيادى مىديدند . » .\r\nسپس فرمود : « به خدا سوگند كه راه و روش آن حضرت براى شما بهتر از تمام آن چيزهايى است كه آفتاب بر آنها طلوع مىكند . » . « 2 »\r\n\r\n\r\n","description":"","footnote":"\r\n( 1 ) - كافى : 8 / 349 و 350 .\r\n( 2 ) - علل الشرايع : 1 / 143 .\r\n","page_name":" 190 ","page_number":190},
  {"content":"\r\n\r\n24 - همو از ثابت بن دينار ثمالى نقل كرده است ، مىگويد : از امام محمّدبن علىّالباقر عليهما السلام پرسيدم : يابن رسول اللَّه ! چرا به على عليه السلام اميرالمؤمنين گفتند ، در صورتى كه پيش از او به كسى اميرالمؤمنين نگفتند و پس از او نيز بر كسى روا نيست ؟ فرمود : « چون او مركز علم و دانش بود ، از علم او تغذيه مىكنند و جز او از كسى تغذيه نمىكنند . » .\r\nگفتم : يابن رسول اللَّه ! چرا به شمشير او ذوالفقار گفتند ؟\r\nفرمود : « زيرا كه با آن به كسى از خلق خدا ضربتى نزد مگر اين كه دست او را از اين دنيا ؛ از خانواده و فرزندانش و در آخرت از بهشت تهى كرد . » .\r\nگفتم : يابن رسول اللَّه ! مگر شما ( امامان ) همگى در راه حق قيام نكرده‌ايد ؟ فرمود : « چرا »\r\nعرض كردم : پس چرا تنها قائم عليه السلام را قائم مىگويند ؟ فرمود : « چون جدم حسين عليه السلام را كشتند ، فرشتگان با گريه و زارى به درگاه خداى عزّوجلّ ناليدند و گفتند : پروردگارا اى آقاى ما آيا از اين كسانى كه برگزيدهء تو و فرزند برگزيده‌ات و بهترين خلق تو را مىكشند غافليد ؟\r\nخداى عزّوجلّ به آنان وحى كرد : فرشتگان من آرام بگيريد ! به جلال خودم سوگند كه از ايشان - هر چند پس از مدتى - به يقين انتقام خواهم گرفت . سپس خداوند عزّوجلّ فرزندان امام حسين عليه السلام را بدين جهت بر فرشتگان نماياند ، پس ناگهان ديدند يكى ايستاده نماز مىخواند خداى عزّوجلّ فرمود به وسيلهء اين قائم عليه السلام از آنان انتقام مىگيرم . » . « 1 »\r\n\r\n\r\n","description":"","footnote":"\r\n( 1 ) - علل الشرايع : 1 / 154 .\r\n","page_name":" 191 ","page_number":191},
  {"content":"\r\n\r\n25 - از يعقوب بن سويد روايت كرده است ، مىگويد : به امام باقر عليه السلام عرض كردم : فدايت شوم ! چرا به اميرالمؤمنين عليه السلام اميرالمؤمنين گفتند ؟\r\nفرمود : « چون مردم را از سفرهء دانش خود تغذيه مىكرد ، مگر نشنيده‌اى كه خداى عزّوجلّ در ( قرآن ) كتاب خود مىفرمايد :  « وَ نَمِيرُ أَهْلَنا  « 1 »  » .  « 2 »\r\n26 - از ابوالطفيل نقل كرده است ، مىگويد : امام باقر عليه السلام مىفرمايد :\r\n« رسول خدا صلى الله عليه و آله و سلم به اميرالمؤمنين عليه السلام فرمود : هر چه مىگويم بنويس ! عرض كرد : پيامبر خدا ! آيا مىترسيد فراموش كنم ؟ فرمود :\r\nمن نمىترسم كه تو فراموش كنى ، زيرا كه من از خدا خواسته‌ام تا تو را حفظ كند و چيزى را از ياد تو نبرد ، ولى براى كسانى بنويس كه با تو شريكند ! عرض كردم : يا رسول‌اللَّه ! چه كسانى شريك منند ؟\r\nفرمود : امامان از فرزندان تو كه به وسيله آنها باران امتم را سيراب مىكند و دعاهاى ايشان مستجاب مىشود و خداوند بلا را از آنها بر طرف مىسازد و به وسيلهء آنها از آسمان رحمت نازل مىشود . و اشاره به امام حسن عليه السلام كرد و فرمود : اين اولين آنهاست سپس با دست به امام حسين عليه السلام اشاره كرد و آن گاه فرمود : امامان از فرزندان وى . » . « 3 »\r\n27 - از ابوحمزهء ثمالى نقل كرده است ، مىگويد : امام باقر عليه السلام به من فرمود :\r\n« اى ابوحمزه ! نه على را از آن حدى كه خدا پايين آورده است ، پايين آوريد و نه از آن حدى كه بالا برده است بالا ببريد ! همين قدر در شأن\r\n\r\n\r\n","description":"","footnote":"\r\n( 1 ) - يوسف / 65 : ما براى خانوادهء خود مواد غذايى خواهيم آورد .\r\n( 2 ) - علل الشرايع : 1 / 155 .\r\n( 3 ) - همان : 1 / 197 .\r\n","page_name":" 192 ","page_number":192},
  {"content":"\r\n\r\nعلى عليه السلام بس كه با اهل تاخت و تاز پيكار كند و با بهشتيان ازدواج نمايد ! » . « 1 »\r\n28 - از ابوالجارود زيادبن منذر به نقل از امام باقر عليه السلام آورده است ، فرمود : « از جابربن عبداللَّه انصارى شنيدم كه مىگفت : روزى رسول خدا صلى الله عليه و آله و سلم خانهء ام‌ّابراهيم بود و جمعى از اصحاب نيز نزد آن حضرت بودند ، ناگهان على بن ابى طالب عليه السلام آمد ، همين كه چشم پيامبر صلى الله عليه و آله و سلم به او افتاد فرمود : اى تودهء مردم ! به جانب شما آمد كسى كه پس از من بهترين مردمان است ؛ او سرپرست شماست ، اطاعت او همچون اطاعت من واجب است و نافرمانى او همچون نافرمانى من حرام است . اى تودهء مردمان ! منم سراى حكمت و على عليه السلام كليد آن است و هرگز كسى به آن سرا نرسد مگر به وسيلهء آن كليد . و دروغ گويد كسى كه گمان مىبرد مرا دوست مىدارد ولى على را دشمن مىدارد . » . « 2 »\r\n29 - از اسماعيل بن جابر به نقل از امام باقر عليه السلام ضمن حديثى طولانى آورده است ، مىگويد : « چون خداى تعالى پيامبرش را به معراج برد ، فرمود : يا محمّد ! نبوت تو سرآمده و عمرت پايان گرفته است ، پس از تو چه كسى امت را سرپرستى كند ؟ گفتم : پروردگارا ! من بندگان تو را آزمودم ، كسى را مطيع‌تر از علىّبن ابى طالب بر خودم نيافتم . خداى عزّوجلّ فرمود : مطيع‌ترين فرد براى من هم هست ، بنابراين چه كسى امت تو را سرپرستى كند ؟ گفتم : پروردگارا ! من خلق تو را امتحان كردم كسى را علاقمندتر به خودم از علىّبن ابى طالب عليه السلام نيافتم . خداى عزّوجلّ\r\n\r\n\r\n","description":"","footnote":"\r\n( 1 ) - امالى صدوق : ص 130 .\r\n( 2 ) - همان : ص 212 .\r\n","page_name":" 193 ","page_number":193},
  {"content":"\r\n\r\nفرمود : او نسبت به من نيز از همه كس علاقمندتر است . يا محمّد ! به او ابلاغ كن كه او پرچم هدايت و پيشواى اولياى من و روشنى بخش براى كسانى است كه از من اطاعت كنند . » . « 1 »\r\n30 - از سلام جعفى نقل كرده است ، مىگويد : امام باقر عليه السلام از ابوبرذه نقل مىكند كه پيامبر صلى الله عليه و آله و سلم فرمود : « خداى عزّوجلّ دربارهء على عليه السلام از من پيمانى گرفت ، عرض كردم : پروردگارا آن را براى من بازگو كن ! خطاب رسيد : بشنو ! گفتم : مىشنوم . فرمود : همانا على عليه السلام پرچم هدايت و پيشواى اولياى من و روشنى بخش كسانى است كه فرمان مرا مىبرند و اوست كلمه‌اى كه پرهيزگاران را بدان ملزم ساخته‌ام ؛ هر كه او را دوست بدارد مرا دوست داشته است و هر كه از او اطاعت كند مرا اطاعت كرده است . » . « 2 »\r\n31 - از ابوالحزّور به نقل از امام باقر عليه السلام آورده است ، مىگويد :\r\n« رسول خدا صلى الله عليه و آله و سلم فرمود : مردم از درختان مختلف آفريده شده‌اند ولى من و علىّبن ابى طالب را از شاخه‌هاى يك درخت آفريده‌اند ، اصل من با على يكى است و جعفر شاخه‌اى از من است . » . « 3 »\r\n32 - شيخ مفيد از ابوبصير يا ديگرى نقل كرده است كه امام باقر عليه السلام فرمود : « موقعى كه على عليه السلام را بين مالكيت ما فوق زمين و زيرزمين مخيّر كردند ، دو ابر را بر او عرضه نمودند ؛ يكى ابر سخت و ديگرى نرم . و همواره ابر سخت مالك زيرزمين بود و ابر هموار مالكيت روى زمين را\r\n\r\n\r\n","description":"","footnote":"\r\n( 1 ) - امالى صدوق : ص 286 .\r\n( 2 ) - همان .\r\n( 3 ) - خصال : ص 21 .\r\n","page_name":" 194 ","page_number":194},
  {"content":"\r\n\r\nداشت . على عليه السلام ابر سخت را برابر هموار برگزيد و بر آن سوار شد و هفت طبقهء زمين را گشت ، ديد سه طبقهء آن ويرانه و چهار طبقه‌اش آباد است » . « 1 »\r\n33 - از ابوحمزهء ثمالى نقل كرده است ، مىگويد : امام باقر عليه السلام فرمود :\r\n« اى ابوحمزه . . . » . « 2 »\r\n34 - از جابر جعفى از قول امام باقر عليه السلام به نقل از جابربن عبداللَّه انصارى آورده است ، مىگويد : « جبرئيل عليه السلام بر پيامبر صلى الله عليه و آله و سلم نازل شد و عرض كرد : خداوند تو را دستور مىدهد كه در بين اصحاب بپاخيزى و فضل على بن ابى طالب را بگويى تا آنها از قول تو فضايل على عليه السلام را به مردم بعد از خودشان بگويند . و به تمام فرشتگان دستور داده است كه تمام گفته‌هاى تو را بشنوند . و يا محمّد ! خداوند به تو وحى مىكند كه هر كس دربارهء امر او با تو مخالفت كند ، آتش دوزخ از آنِ اوست و هر كه تو را اطاعت كند بهشت مال اوست .\r\nپس پيامبر صلى الله عليه و آله و سلم دستور داد منادى ندا دهد و او نداى « الصلاة جامعة » « 3 » داد ، مردم جمع شدند ، پيامبر صلى الله عليه و آله و سلم آمد و بالاى منبر قرار گرفت و نخستين چيزى را كه گفت ، اين بود : اعوذباللَّه من الشيطان الرجيم ، بسم اللَّه الرحمن الرحيم ، فرمود : اى مردم ! من بشارت دهنده و بيم دهنده‌ام و منم پيامبر راستين ، همانا من از طرف خداى تعالى دربارهء مردى\r\n\r\n\r\n","description":"","footnote":"\r\n( 1 ) - اختصاص : ص 327 .\r\n( 2 ) - امالى مفيد : ص 13 . اين حديث تكرار حديث شمارهء ( 27 ) بود - م .\r\n( 3 ) - اين جمله شعار دعوت عمومى بود ، تا همگان در يك جا جمع شوند - م .\r\n","page_name":" 195 ","page_number":195},
  {"content":"\r\n\r\nپيام‌رسانم كه گوشت او گوشت من و خون او خون من است . او گنجينهء علم است و او كسى است كه خداوند او را از ميان اين امت برگزيده و انتخاب كرده و دوستش دارد و او را هدايت فرموده است ، من و او را از يك آب و گل آفريده است ؛ و مرا به رسالت و او را به وسيلهء تبليغ از جانب من برترى داده است ، و مرا شهر علم و او را دروازهء آن شهر قرار داده است و او را خزانه‌دار علم نموده و احكام از او برگرفته مىشود . و او را به طور خاص وصىّ مقرر كرده و كار او را برملا ساخته و دشمنانش را بيم داده است . و دوستى او را واجب شمرده و تمام مردم را مأمور به اطاعت او نموده است و البته كه خداى عزّوجلّ مىفرمايد : هر كه او را دشمن بدارد مرا دشمن داشته و هر كه او را دوست بدارد ، مرا دوست داشته است .\r\nو هر كه با او در ستيز و مخالفت باشد با من در ستيز و مخالفت است .\r\nو هر كه نافرمانى او را كند نافرمانى مرا كرده و هر كه او را بيازارد مرا آزرده و هر كه كينهء او را داشته باشد كينهء مرا داشته و هر كه او را دوست بدارد مرا دوست داشته و هر كه او را اطاعت كند مرا اطاعت كرده است . و هر كه او را خشنود سازد مرا خشنود كرده و هر كه او را پاس بدارد مرا پاس داشته است . و هر كه با او بجنگد با من جنگيده و هر كه او را يارى كند مرا يارى كرده و هر كه قصد او را كند قصد مرا كرده و هر كه او را زحمت دهد مرا زحمت داده است .\r\nاى مردم ! به آنچه شما را فرمان مىدهم گوش فرا دهيد و اطاعت كنيد ، زيرا كه من شما را از كيفر خداى عزّوجلّ مىترسانم « روزى كه هر كس آنچه را از كار نيك انجام داده حاضر مىبيند و همچنين آنچه را كه از كار\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nبد انجام داده است ، در حالى كه دوست دارد ميان او و آن اعمال بد فاصلهء زمانى زيادى باشد . خداوند شمارا از ( نافرمانى ) خويش برحذر مىدارد » . « 1 »\r\nسپس دست اميرالمؤمنين عليه السلام را گرفت و فرمود : اى تودهء مردم ! اين سرپرست مؤمنان و كشندهء كافران است و حجت خداست بر جهانيان .\r\nخداوندا ! من ( فرمان تو را ) ابلاغ كردم در حالى كه اينان بندگان تواند و تو بر اصلاح آنان قادرى پس به رحمت خود آنان را اصلاح كن ! اى بخشنده‌ترين بخشايندگان .\r\nاينها را گفت و از منبر به زير آمد ، پس جبرئيل نازل شد و عرض كرد :\r\nيا محمّد ! خداوند تو را سلام مىرساند و مىفرمايد : خدايت به خاطر اين تبليغت تو را پاداشى نيكو دهد كه پيامهاى پروردگارت را رساندى و براى امت خود خيرخواهى كردى و مؤمنان را خشنود ساختى و كافران را نااميد ساختى يا محمّد ! به راستى كه پسرعمويت در معرض گرفتارى و بلاست « و آنها كه ستم كردند به زودى خواهند دانست كه بازگشتشان كجاست . « 2 » » . « 3 »\r\n35 - از ابوبصير به نقل از امام باقر عليه السلام آورده است ، مىگويد : « رسول خدا صلى الله عليه و آله و سلم فرمود : يا على ! چگونه خواهى بود آن موقعى كه بر لب پرتگاه جهنم آنجا كه پل صراط كشيده شده ، بايستى و به مردم بگويند : از روى جهنم بگذريد ! و تو به جهنم بگويى : اين مال من و آن مال تو ! على عليه السلام\r\n\r\n\r\n","description":"","footnote":"\r\n( 1 ) - برگرفته از آيهء 30 سورهء مباركهء آل عمران - م .\r\n( 2 ) - برگرفته از آيه 227 سورهء شعراء - م .\r\n( 3 ) - امالى مفيد : ص 54 - 55 .\r\n","page_name":" 197 ","page_number":197},
  {"content":"\r\n\r\nعرض كرد : يا رسول اللَّه ( منتخبان من ) كيستند ؟ فرمود : آنان شيعيان تواند كه در هر جا هستى با تو همراهند ! » . « 1 »\r\n36 - از جابر جعفى به نقل از امام باقر عليه السلام از قول جابربن عبداللَّه انصارى آورده است ، مىگويد : رسول خدا صلى الله عليه و آله و سلم فرمود : « جبرئيل بر من نازل شد و گفت : خداوند تو را فرمان مىدهد كه در ميان اصحاب خود به سخنرانى قيام كنى و فضيلت علىّبن ابى طالب عليه السلام را بازگو نمايى ! تا حاضران از قول تو اين مطلب را به آيندگان برسانند ! و به تمام فرشتگان دستور داده است كه به سخنان تو گوش فرا دهند . و اى محمّد ! خداوند به تو وحى مىفرستد كه هر كس در اين امر با تو مخالفت كند ، در آتش دوزخ خواهد بود و هر كس از تو فرمان برد بهشت از آنِ اوست .\r\nپس پيامبر صلى الله عليه و آله و سلم به منادى دستور داد تا ندا دهد همگى جمع شويد ، پس مردم جمع شدند و پيامبر صلى الله عليه و آله و سلم بيرون آمد تا بالاى منبر رفت و نخستين كلامش اين بود : اعوذباللَّه من الشيطان الرجيم ، بسم اللَّه الرحمان الرحيم . سپس فرمود : اى مردم ! من مژده دهنده و بيم دهنده و بيم رساننده‌ام و منم پيامبر امّى ، من از جانب خداى تعالى رساننده پيامى هستم دربارهء مردى كه گوشت او از گوشت من و خون او از خون من است . و او گنجينهء علم من است و او كسى است كه خداوند او را از ميان اين امت انتخاب كرده و برگزيده و هدايت نموده است و او را دوست دارد . و من و او را از يك آب و گِل آفريده و مرا به رسالت و او را به تبليغ از جانب من فضيلت داده است . و مرا شهر علم و او را دروازهء آن شهر\r\n\r\n\r\n","description":"","footnote":"\r\n( 1 ) - امالى مفيد : ص 202 .\r\n","page_name":" 198 ","page_number":198},
  {"content":"\r\n\r\nقرار داده و مخصوص به مقام وصايت گردانيده است . و امر او را آشكار ساخته و از دشمنى با او برحذر داشته است . و هر كه را كه دوست او باشد به خود نزديك ساخته و شيعيان او را آمرزيده و تمامى مردم را به اطاعت از او فرمان داده است .\r\nو خداى عزّوجلّ مىفرمايد : هر كس او را دشمن بدارد مرا دشمن داشته و هر كه او را دوست بدارد مرا دوست داشته است . و هر كس او را دشنام دهد مرا دشنام داده و هر كس با او مخالفت ورزد با من مخالفت كرده و هر كه او را نافرمانى كند مرا نافرمانى كرده است . هر كس او را بيازارد ، مرا آزرده و هر كه كينهء او را در دل داشته باشد به من كينه ورزيده است . و هر كه او را دوست بدارد مرا دوست داشته است و هر كس قصد آزار او كند ، قصد آزار مرا كرده و هر كس با او نيرنگ ورزد با من نيرنگ كرده است و هر كه او را يارى كند مرا يارى نموده است .\r\nاى مردم ! به آنچه خدا امر كرده گوش فرا دهيد ! و اطاعت كنيد ! كه من شما را از عذاب خدا بيم مىدهم « در آن روزى كه هر كس آنچه از كار نيك انجام داده حاضر مىبيند و همچنين آنچه را از كار بد انجام داده است . در حالى كه دوست دارد ميان او و آن اعمال بدش فاصلهء زمانى زيادى باشد . خداوند شما را از ( نافرمانى ) خود برحذر مىدارد » . « 1 »\r\nسپس دست اميرالمؤمنين عليه السلام را گرفت و فرمود : اى تودهء مردم ! اين شخص صاحب اختيار مؤمنان و حجت خدا بر تمام آفريدگان است و جهادگر با كافران است .\r\n\r\n\r\n","description":"","footnote":"\r\n( 1 ) - برگرفته از آيه 30 سورهء آل عمران .\r\n","page_name":" 199 ","page_number":199},
  {"content":"\r\n\r\nخداوندا ! من پيام تو را رساندم و اينان بندگان تواند و تو بر اصلاح آنان توانايى ، پس به رحمت خود ايشان را اصلاح كن ! اى مهربان‌ترين مهربانان ! از خداى متعال براى خودم و براى شما آمرزش مىطلبم .\r\nآن گاه از منبر به زير آمد ، جبرئيل عليه السلام نازل شد و گفت : يا محمّد ! خداى عزّوجلّ سلام مىرساند و مىفرمايد : خداوند به خاطر اين پيام‌رسانى تو را پاداشى نيكو دهد ! به راستى كه پيامهاى پروردگارت را به خوبى رساندى و براى امت خود خيرخواهى كردى و مؤمنان را شاد نمودى و بينى كافران را به خاك ماليدى اى محمّد ! همانا پسرعموى تو مورد امتحان قرار گرفته و ديگران نيز به وسيلهء او آزمايش مىشوند . يا محمّد ! در تمام اوقات زندگى خود بگو : سپاس از آنِ پروردگار عالميان است « و آنها كه ستم كردند به زودى خواهند دانست كه بازگشتشان به كجاست ! « 1 » » . « 2 »\r\n37 - از ابوحمزهء ثمالى به نقل از امام باقر عليه السلام آورده است ، فرمود :\r\n« اسلام بر پنج پايه استوار است : به پا داشتن نماز ، دادن زكات ، روزهء ماه رمضان و حج خانهء خدا و ولايت ما اهل بيت » . « 3 »\r\n38 - باهمان اسناد از امام باقر عليه السلام نقل كرده است ، مىگويد : « رسول خدا صلى الله عليه و آله و سلم فرموده است : در روز قيامت ، در پيشگاه خداى عزّوجلّ بنده‌اى\r\n\r\n\r\n","description":"","footnote":"\r\n( 1 ) - برگرفته از آيه آخر سورهء شعراء .\r\n( 2 ) - امالى مفيد : ص 212 و 213 . با اين كه اين حديث قبلًا با سند ديگرى آمده بود ولى تفاوتهايى داشت ناگزير تمام روايت را عيناً آورديم - م .\r\n( 3 ) - همان : ص 213 .\r\n","page_name":" 200 ","page_number":200},
  {"content":"\r\n\r\nقدم از قدم بر نمىدارد مگر اين كه از چهار چيز از او مىپرسد : از عمرت كه در چه راهى گذراندى و از جسمت كه در چه كارى فرسوده كردى و از مال و ثروتت كه از كجا به دست آوردى و در چه راهى صرف كردى و از دوستى ما اهل بيت .\r\nپس از سخنان پيامبر صلى الله عليه و آله و سلم مردى از ميان جميعت برخاست و گفت : يا رسول اللَّه ! نشانهء دوستى شما چيست ؟ دست مبارك روى سر علىّبن ابى طالب عليه السلام گذاشت . فرمود : دوست داشتن اين شخص » . « 1 »\r\n39 - از سعدبن طريف به نقل از امام باقر از پدران بزرگوارش آورده است ، فرمود : « روز جنگ احد فرشته‌اى از آسمان ندا داد : هيچ شمشيرى جز ذوالفقار و هيچ جوانمردى جز على عليه السلام نيست » . « 2 »\r\n40 - شيخ طوسى از حنان بن سدير نقل كرده است ، مىگويد : امام باقر عليه السلام فرمود : « خداى تعالى دوستى على عليه السلام را در دل كسى استوار نكرد كه قدمش بلغزد مگر اين كه قدم ديگر او استوار گرديد . » . « 3 »\r\n41 - از عمربن على به نقل از امام باقر از قول پدرانش آورده است ، فرمود : « رسول خدا صلى الله عليه و آله و سلم مىفرمايد : خداوند از من پيمانى مهم گرفت ، عرض كردم : پروردگارا آن را براى من بيان كنيد ! خطاب رسيد گوش فرا ده ! گفتم : بگوشم . فرمود : يا محمّد ! به راستى كه على عليه السلام پس از تو پرچم هدايت و پيشواى اولياى من و روشنى بخش كسانى است كه از من اطاعت كنند و اوست كلمه‌اى كه پرهيزگاران را خداوند به آن پايبند\r\n\r\n\r\n","description":"","footnote":"\r\n( 1 ) - امالى مفيد : ص 217 .\r\n( 2 ) - ارشاد : ص 40 .\r\n( 3 ) - امالى طوسى : 1 / 132 .\r\n","page_name":" 201 ","page_number":201},
  {"content":"\r\n\r\nساخته است بنابراين هر كه او را دوست بدارد مرا دوست داشته است و هر كه او را دشمن بدارد در حقيقت مرا دشمن داشته است پس او را به اين فضيلت بشارت ده ! » . « 1 »\r\n42 - از امام صادق عليه السلام نقل كرده است كه فرمود : « از پدرم محمّدبن على الباقر شنيدم كه از جابربن عبداللَّه انصارى نقل كرد ، گفت : روزى خدمت پيامبر صلى الله عليه و آله و سلم بودم ؛ من در يك طرف پيامبر صلى الله عليه و آله و سلم و اميرالمؤمنين عليه السلام يك طرف بوديم كه ناگهان عمربن خطاب به همراه مردى آمد كه گريبان او را گرفته بود . پيامبر صلى الله عليه و آله و سلم پرسيد : او را چه شده است ؟ عمر گفت : يا رسول اللَّه ! از قول شما نقل كرد كه شما فرموده‌ايد :\r\nهر كس بگويد : « لا إله الا اللَّه ، محمّد رسول اللَّه » وارد بهشت گردد ! چنين چيزى را اگر مردم بشنوند در اعمال خودشان كوتاهى كنند ! يا رسول اللَّه آيا شما چنين چيزى را گفته‌ايد ؟ فرمود : آرى . در صورتى كه به محبت و ولايت اين مرد ( اشاره به اميرالمؤمنين عليه السلام ) چنگ بزند . » . « 2 »\r\n43 - از امام باقر عليه السلام به نقل از عبداللَّه‌بن عباس و جابربن عبداللَّه انصارى كه هر دو از اهل بدر و احُد و شجره و از جمله كسانى بودند كه در ميان اصحاب رسول خدا صلى الله عليه و آله و سلم به دوستى اميرالمؤمنين مشخّص بودند ، آورده است مىگويند : در آن ميان كه رسول خدا صلى الله عليه و آله و سلم در ميان جمعى از اصحاب داخل مسجد خود نشسته بود ؛ از جمله ابوبكر ، عمر ، عثمان و عبدالرحمان و دو نفر از قاريان صحابه از مهاجران عبداللَّه‌بن ام عبد و از انصار ابىّ بن كعب كه هر دوى اينها از اهل بدر بودند ، عبداللَّه از\r\n\r\n\r\n","description":"","footnote":"\r\n( 1 ) - امالى طوسى : 1 / 250 .\r\n( 2 ) - همان : 1 / 288 .\r\n","page_name":" 202 ","page_number":202},
  {"content":"\r\n\r\nسوره‌اى كه ماجراى لقمان در آن سوره آمده است ، قرائت كرد تا آخرين آيه رسيد :\r\n « وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً »  « 1 » و ابىّ نيز از سوره‌اى كه داستان ابراهيم در آن آمده است تا آيه :  « وَ ذَكِّرْهُمْ بِأَيَّامِ اللَّهِ إِنَّ فِي ذلِكَ لَآياتٍ لِكُلِّ صَبَّارٍ شَكُورٍ »  « 2 » را قرائت كرد ، راويان مىگويند : رسول خدا صلى الله عليه و آله و سلم فرمود :\r\n« منظور از ايّام‌اللَّه نعمتها و آزمونها و شكنجه‌ها و عذابهاى الهى است .\r\nسپس رو به حاضران از اصحاب خود نمود و فرمود : من شما را به وسيلهء موعظه مكلّف نمىكنم تا از آنچه بر عهدهء شماست بترسيد ، در حالى كه پروردگار جل‌ّجلاله بر من وحى كرده است تا شما را به ياد نعمت الهى بيندازم و با آنچه خداوند از كتاب خود براى شما نقل كرده است ، زنهار دهم . و اين آيه را تلاوت كرد :  « وَ أَسْبَغَ عَلَيْكُمْ نِعَمَهُ . . . »  « 3 » . آن گاه به ايشان فرمود : هم اكنون حرفتان را بزنيد . نخستين نعمتى كه خداوند شما را به آن علاقمند كرده است و نخستين آزمونى كه شما را به آن مبتلا كرده ، كدام است ؟ آن قوم با شنيدن سخنان پيامبر صلى الله عليه و آله و سلم همه در فكر فرو رفتند و به ياد نعمتهايى افتادند كه خداوند بر ايشان ارزانى داشته و بدان وسيله به آنها احسان كرده است از وسايل زندگى و كالاهاى گران‌بها و فرزندان و زنان و ساير چيزها از نعمت‌هاى ظاهرى\r\n\r\n\r\n","description":"","footnote":"\r\n( 1 ) - لقمان / 20 : خداوند نعمتهاى خود را - اعم از نعمت‌هاى ظاهر و باطن - بر شما گسترده و افزون‌ساخت .\r\n( 2 ) - ابراهيم / 5 : ايام الهى و روزهاى خدا را به ياد قوم خود بياور ! در اين سخن و در همهء ايام اللَّه‌آيات و نشانه هايى است براى هر انسان شكيبا و پر استقامت و شكرگزار .\r\n( 3 ) - لقمان / 20 : ترجمه آيه قبلًا گذشت - م .\r\n","page_name":" 203 ","page_number":203},
  {"content":"\r\n\r\nكه خداى متعال بدان وسيله ايشان را آزموده است . و چون آن قوم از پاسخ خوددارى كردند ، پيامبر صلى الله عليه و آله و سلم رو به على عليه السلام كرد و فرمود : يا اباالحسن ! تو بگو ! اصحاب تو حرفشان را زده‌اند .\r\nاميرالمؤمنين عليه السلام عرض كرد : پدر و مادرم به فدايت ! خداوند به وسيلهء شما ما را هدايت فرموده است .\r\nپيامبر صلى الله عليه و آله و سلم فرمود : با وجود اين ، بگو : نخستين نعمتى را كه خداى عزّوجلّ تو را به آن آزمودو آن را به تو مرحمت كرد ، چيست ؟\r\nعرض كرد : اين بوده است خداى متعال مرا آفريد در حالى كه چيزى قابل ذكر نبودم .\r\nپيامبر صلى الله عليه و آله و سلم فرمود : راست گفتى ، دومين نعمت چه بود ؟\r\nعرض كرد : وقتى كه مرا آفريد ، زندگى بخشيد ، و مرا زنده قرار داد ، نه مرده .\r\nپيامبر صلى الله عليه و آله و سلم فرمود : راست گفتى ، سومين نعمت چه بود ؟\r\nعرض كرد : اين كه به من هستى داد ، در بهترين صورت و معتدل‌ترين تركيب ، پس سپاس او را سزاست .\r\nپيامبر صلى الله عليه و آله و سلم فرمود : راست گفتى ، نعمت چهارم چيست ؟\r\nعرض كرد : اين كه مرا انديشمند و با رغبت آفريد ، نه نادان و فراموش كار .\r\nپيامر صلى الله عليه و آله و سلم فرمود : راست گفتى : پنجمين نعمت چيست ؟\r\nعرض كرد : قواى ادراكى را به من داد و آنچه را بخواهم به وسيلهء آنها درك مىكنم و برايم چراغ تابانى قرار داد .\r\nپيامبر صلى الله عليه و آله و سلم فرمود : راست گفتى ، نعمت ششم چيست ؟\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nعرض كرد : اين كه مرا هدايت كرد و از راه خويش گمراهم نساخت .\r\nپيامبر صلى الله عليه و آله و سلم فرمود : راست گفتى ، نعمت هفتم چيست ؟\r\nعرض كرد : مرا به زندگانيى بر مىگرداند كه پايان‌ناپذير است .\r\nپيامبر صلى الله عليه و آله و سلم فرمود : راست گفتى ، نعمت هشتم چيست ؟\r\nعرض كرد : اين است كه با قدرت و صاحب ملك قرار داد نه مملوك كسى .\r\nپيامبر صلى الله عليه و آله و سلم فرمود : راست گفتى ، پس نهمين نعمت چيست ؟\r\nعرض كرد : اين كه آسمان و زمينش را و تمام آنچه در آنها و ما بين آنها از مخلوقات است براى من مسخّر گردانيد .\r\nفرمود : راست گفتى : پس دهمين نعمت چيست ؟\r\nعرض كرد : آن است كه خداوند مرا مرد آفريد ، نه زن .\r\nپيامبر صلى الله عليه و آله و سلم فرمود : راست گفتى ، پس از آن چه نعمتى است ؟\r\nعرض كرد : اى پيامبر خدا ! نعمتهاى خدا فراوان و همه خوشايند و پاكيزه است . و آيهء  « وَ إِنْ تَعُدُّوا نِعْمَةَ اللَّهِ لا تُحْصُوها »  « 1 » را تلاوت كرد .\r\nرسول خدا صلى الله عليه و آله و سلم لبخندى زد و فرمود : حكمت و دانش گوارايت يا اباالحسن ! به حق تو وارث علم منى و پس از من موارد اختلاف امتم را تو بيان خواهى كرد ، هر كه تو را به خاطر آيينت دوست بدارد و راه و روش تو را برگزيند ، از جمله كسانى است كه به راه راست هدايت يافته و هر كه از علاقهء به تو روگرداند و تو را به خشم آورد ، روز قيامت در حالى خدا\r\n\r\n\r\n","description":"","footnote":"\r\n( 1 ) - ابراهيم / 34 : اگر بخواهيد نعمتهاى الهى را بشماريد ، هرگز نمىتوانيد شماره كنيد .\r\n","page_name":" 205 ","page_number":205},
  {"content":"\r\n\r\nرا ديدار خواهد كرد كه هيچ نصيبى ندارد . » . « 1 »\r\n45 - « 2 » شاذان بن جبرئيل از ابوالحسن عبداللَّه‌بن ابى الخير حسينى نقل كرده است ، مىگويد : براى من نقل كردند كه محمّدبن على الباقر عليهما السلام روزى نشسته بود ناگهان دو مرد نزد آن حضرت آمدند ، عرض كردند : يا اباجعفر ! مگر شما نگفتيد كه اميرالمؤمنين علىّبن ابى طالب عليه السلام از رهبرى پيشينيان راضى نبود ؟ فرمود : آرى . گفتند : اينك اين خوله حنفيه ( از قبيلهء حنفى ) « 3 » است ، اميرالمؤمنين عليه السلام او را از كسى كه به اسيرى گرفته بود به عنوان همسر گرفت و اسير ايشان را قبول كرد و تمام مدت عمر ايشان با فرمانروايى آنها مخالفت نكرد !\r\nامام باقر عليه السلام با شنيدن سخنان آن دو نفر ، فرمود : چه كسى است در بين شما تا جابربن عبداللَّه‌بن حزام را بياورد ؟ جابر خانه‌نشين بود ؛ بينائيش را از دست داده بود ، آمد و به امام باقر عليه السلام سلام داد ، امام عليه السلام او را در كنار خود نشاند و فرمود : جابر ! دو نفر نزد من هستند ، مىگويند :\r\nاميرالمؤمنين علىّبن ابى طالب به پيشوايى افراد پيش از خود راضى بوده است ! جابر از آن دو نفر دليل و برهان خواست ، آنها از خوله ( مادر محمّد حنفيه ) ياد كردند . جابر با شنيدن سخن ايشان به قدرى گريه كرد كه محاسنش با اشك چشم‌تر شد سپس گفت : مولاى من ! از آن بيم داشتم كه\r\n\r\n\r\n","description":"","footnote":"\r\n( 1 ) - امالى طوسى : 2 / 105 .\r\n( 2 ) - فضائل : ص 7 و 8 . اين حديث ( 44 ) قبلًا به شمارهء ( 36 ) گذشت با اين تفاوت كه در اينجا جملهء « سپاس خدا را چنان كه او را سزاست » پايان بخش حديث بود - م .\r\n( 3 ) - خوله ، مادر محمّدبن حنفيه فرزند اميرالمؤمنين على است . جهت اطلاع از شرح حال وى به كتاب « پرچمدار جمل » تأليف اينجانب مراجعه فرماييد - م .\r\n","page_name":" 206 ","page_number":206},
  {"content":"\r\n\r\nاز دنيا بروم و كسى از اين مسأله از من نپرسد !\r\nدر موقعى كه به خدا سوگند من كنار ابوبكر نشسته بودم ، پس از قتل مالك بن نويره از جانب خالدبن وليد ، قبيله بنى حنيفه را اسير كرده بودند ، در ميان آن‌ها كنيزى بود به سن بلوغ نرسيده ، همين كه وارد مسجد ( پيامبر ) شد ، گفت : اى مردم ! محمّد صلى الله عليه و آله و سلم چه شد ؟ گفتند : از دنيا رفت . گفت : آيا او بنايى دارد كه به آنجا بروند ؟ گفتند : آرى ، همين جا تربت اوست آن كنيز با شنيدن اين جواب رو به قبر پيامبر كرد و صدا زد :\r\nسلام بر تو اى رسول خدا ! گواهى مىدهم كه خدايى نيست جز خداى يكتا و گواهى مىدهم كه تو بنده و رسول خدايى و به راستى كه تو سخن مرا مىشنوى و مىتوانى جواب سلام مرا بدهى . يا رسول اللَّه ! پس از تو ما را اسير كردند در حالى كه ما گواهى مىدهيم كه خدايى جز خداى يكتا نيست و تو رسول خدايى ! سپس نشست .\r\nدو نفر از مهاجران و انصار از جا جستند ؛ يكى طلحه و ديگرى زبير و جامهء خود را به روى او انداختند ( به نشانهء خواستگارى ) خوله گفت : اى تودهء مردم عرب چه شده است شما را كه حرمت زنان خود را نگاه مىداريد و حرمت ناموس ديگران را مىشكنيد ؟ ! طلحه و زبير گفتند : به خاطر مخالفت شما با خدا و رسول خدا . تا آنجا كه گفتيد : ما زكات مىدهيم ولى نماز نمىخوانيم يا نماز مىخوانيم ولى زكات نمىدهيم .\r\nخوله گفت : به خدا سوگند ، چنين حرفى را هيچ كس از بنى حنيفه نگفته است ، در حالى كه ما بچه‌هايمان را از نُه سالگى به نماز و هفت سالگى به روزه وادار مىكنيم و ما از آنچه ده روز از جمادىالآخر مانده باشد زكات مىپردازيم و بيماران ما ( اگر نداده باشند ) وصيت مىكنند كه\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nبپردازند .\r\nاى مردم به خدا سوگند كه نه ما و نه ديگران پيمان الهى را نشكستيم و هيچ تغييرى هم نداديم با وجود اين شما مردان ما را كشتيد و زنان و كودكان ما را اسير كرديد . اى ابوبكر ! اگر تو به حق بودى نبايد على عليه السلام دربارهء ما بر تو پيشى مىگرفت و اگر او به ولايت تو راضى بود پس چرا او را نزد ما نفرستادى تا از ما زكات بگيرد و به تو بدهد ؟ به خدا سوگند كه او راضى نبوده و اكنون نيز راضى نيست تو مردان ما را كشتى و اموال را غارت كردى و رشتهء فاميلى را قطع كردى ، بنابراين ما در دنيا و آخرت با تو اجتماع نخواهيم كرد ، هر كارى خواستى بكن !\r\nمردم با شنيدن سخنان خوله ناله و فرياد برآوردند و آن دو مردى كه جامهء خود را بر او افكنده بودند گفتند ما براى خريد تو بهاى بيشترى مىپردازيم !\r\nخوله گفت : به خدا و به محمّد رسول خدا صلى الله عليه و آله و سلم سوگند ياد مىكنم كه كسى مالك من نخواهد شد و مرا نخواهد گرفت مگر اين كه مرا از خوابى كه مادرم در وقتى كه به من باردار بود ، در خواب ديده بود ، مطلع سازد و بگويد او در وقت ولادت من چه گفته است و چه علامتى بين من و اوست ! و اگر نه كسى بدون اين كه اينها را به من بگويد ، بخواهد مالك من شود شكمم را با دست خودم پاره مىكنم و بهاى مرا از دست مىدهد و خون من هم به گردن اوست ! گفتند : تو خوابى را كه مادرت به هنگام حامله بودن به تو ديده بود بگو ! ما عبارت آن خواب را براى تو توضيح مىدهيم . خوله گفت : كسى كه مالك من شود از من به آن خواب و به عبارت آن خواب آگاه‌تر است . طلحه و زبير جامه‌شان را برداشتند و\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nنشستند ، تا اين كه اميرالمؤمنين عليه السلام وارد شد و پرسيد : در مسجد رسول خدا صلى الله عليه و آله و سلم اين سر و صدا چيست ؟ گفتند : يا على ! زنى از قبيله بنى حنيفه خود را بر مؤمنان حرام كرده است و مىگويد : هر كس مرا از خوابى كه مادرم در وقت باردارى به من در خواب ديده بود خبر دهد و بازگو كند او مالك من مىشود !\r\nاميرالمؤمنين عليه السلام فرمود : او ادعاى بى جا نمىكند ، آنچه مىگويد ، خبر دهيد تا مالك او شويد ! گفتند : يا اباالحسن ! كسى در بين ما علم غيب ندارد ، مگر نمىدانى پسر عمويت رسول خدا صلى الله عليه و آله و سلم از دنيا رفت و پس از او اخبار آسمانى قطع شد . اميرالمؤمنين عليه السلام فرمود : او ادعاى بىجا ندارد ، من آنچه را كه او مىگويد خبر مىدهم و بدون هيچ اعتراضى مالك او مىشوم .\r\nگفتند : بسيار خوب . فرمود : اى حنفيه ! من از آنچه تو گفتى خبر مىدهم و مالك تو مىشوم ! خوله پرسيد : تو كيستى ؟ فرمود : من علىّبن ابى طالبم .\r\nخوله گفت : شايد تو همان كسى هستى كه رسول خدا صلى الله عليه و آله و سلم صبح جمعه در محل غدير خم براى ما حجتِ بر مردم قرار داد .\r\nاميرالمؤمنين عليه السلام فرمود : من همانم .\r\nخوله گفت : ما به خاطر تو گرفتار شديم و به جانب تو آورده شديم ؛ چون مردان ما گفتند : ما زكات مالمان را نمىدهيم و اطاعت نمىكنيم مگر از كسى كه پيامبرمان محمّد صلى الله عليه و آله و سلم او را در بين ما و شما حجت قرار داده است .\r\nپس اميرالمؤمنين عليه السلام فرمود : من بى كم و كاستى شما را خبر مىدهم\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nو همانا خداى تعالى هر كسى را پاداش كار نيكى را كه كرده است مرحمت مىكند . سپس فرمود : اى زن حنفيه ! آيا مادرت در سال قحطى بر تو حامله نبود ؛ آن سالى كه آسمان باران نباريد و از زمين گياهى نروييد و چشمه‌هاى آب خشكيد ، تا آنجا كه چهارپايان مىرفتند به چرا ولى چيزى نمىيافتند و مادرت مىگفت :\r\nتو جنين بد يُمنى هستى و در زمان نامباركى ! و چون نه ماهه شدى در خوابش ديد كه گويا تو را به دنيا آورده است و به تو مىگويد : تو جنين بديمنى بودى و در زمان نامباركى !\r\nو تو مىگفتى مادر ! فال بد نزن چرا كه من بچه مباركى هستم و به خير و صلاح رشد مىكنم . و آقايى مالك من مىشود و از او فرزندى نصيب من مىشود كه براى قبيلهء حنفيه باعث عزت و افتخار مىگردد .\r\nخوله پس از شنيدن سخنان اميرالمؤمنين عليه السلام عرض كرد : راست گفتى يا اميرالمؤمنين ، همين طور بود .\r\nو اميرالمؤمنين عليه السلام فرمود : پسرعمويم رسول خدا صلى الله عليه و آله و سلم اينها را به من اطلاع داد .\r\nخوله عرض كرد : نشانى بين من و مادرم چيست ؟\r\nفرمود : او وقتى كه تو را به دنيا آورد ، سخنان تو و خوابى را كه ديده بود ، همه را روى لوحى از مس نوشت و او را در آستانهء در زير خاك پنهان كرد ، پس از دو سال او را به تو نشان داد و تو به آن اعتراف كردى وچون‌هشت‌سال گذشت بازبه تو عرضه‌كرد و تو به آن اقرارنمودى سپس لوح را كنار تو گذاشت و گفت : دخترم ! چون مرد خونريزى براى ريختن\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nخون شما و غارت اموالتان و اسيركردن فرزندان شما به سراغتان بيايد و تو در ميان اسيرشدگان قرارگيرى اين لوح را همراه خودت ببر و بكوش تا مبادا كسى از آن مردم مالك تو شود مگر كسى كه از آن خواب مطابق آنچه در اين لوح است تو را خبر دهد .\r\nخوله گفت : راست گفتى يا اميرالمؤمنين ، پس بفرماييد آن لوح كجاست ؟\r\nفرمود : آن لوح در داخل گيسوان بافتهء تو است .\r\nاينجا بود كه آن لوح را به اميرالمؤمنين ؛ علىّبن ابى طالب عليه السلام داد ، سپس گفت : اى تودهء مردمان گواه باشيد كه من خودم را به عنوان كنيزى در اختيار وى نهادم .\r\nاميرالمؤمنين عليه السلام فرمود : بلكه بگوييد : به عنوان همسر ( با او ازدواج مىكنم ) . از اين رو او گفت :\r\nگواه باشيد كه خودم را به همسرى على عليه السلام قرار دادم چنان كه به من فرمان داد .\r\nعلى عليه السلام فرمود : تو را به عنوان همسر قبول كردم . بين مردم با ديدن اين صحنه موجى به وجود آمد !\r\nپس جابر گفت : يا اباجعفر ! به خدا سوگند اميرالمؤمنين با ظهور آن حجت و روشن شدن برهان و دليل از جانب امام عليه السلام ، مالك خوله شد .\r\nپس خداى تعالى لعنت كند كسى را كه حق بر او روشن شد ولى با وجود اين بين خود و حق و حقيقت پرده و مانعى قرار داد . « 1 »\r\n\r\n\r\n","description":"","footnote":"\r\n( 1 ) - فضائل : ص 99 - 101 .\r\n","page_name":" 211 ","page_number":211},
  {"content":"\r\n\r\n46 - در حديث مرفوعى از امام باقر عليه السلام نقل كرده است ، مىفرمايد : از جابربن عبداللَّه انصارى دربارهء علىّبن ابىطالب عليه السلام پرسيدند ، گفت : به خدا سوگند كه او اميرمؤمنان و خوار كنندهء منافقان و نابود سازندهء كافران و وسيلهء خدا بود در برابر منحرفان از دين و بيعت شكنان و خوارج .\r\nو البته كه من خود به گوشم از رسول خدا صلى الله عليه و آله و سلم شنيدم كه مىفرمود :\r\nپس از من على بهترين فرد بشر است و هر كه دربارهء ( ولايت ) او ترديد كند به يقين كافر است » . « 1 »\r\n47 - فتال به اسناد خود از امام باقر عليه السلام نقل كرده است ، مىفرمايد :\r\n« مردى در خدمت اميرالمؤمنين بلند شد ، عرض كرد : يا اميرالمؤمنين ! به چه چيز پروردگارت را شناختى ؟ فرمود : با به هم زدن تصميمات و جلوگيرى از همت در وقتى كه به كارى همت گمارده است ، او بين من و همت من فاصله مىشود و من تصميم مىگيرم و قضاى الهى با تصميم من مخالفت مىكند ، مىفهمم كه مدبّر كارها كسِ ديگرى است .\r\nگفت : به چه دليل نعمتهاى او را سپاس مىگويى ؟ فرمود : به بلا و گرفتارى كه از جانب اوست مىنگرم كه از من بر طرف كرده و ديگرى را مبتلا نموده است مىفهمم كه او به من احسان كرده است از اين رو سپاس مىگويم .\r\nو از آن حضرت نقل كرده‌اند از اين كه خدا را به خاطر تضادى كه بين اشياء به وجود آورده است توصيف مىكند ، مىداند كه او را ضدى\r\n\r\n\r\n","description":"","footnote":"\r\n( 1 ) - فضائل : ص 162 .\r\n","page_name":" 212 ","page_number":212},
  {"content":"\r\n\r\nنيست و از اين كه او بين كارها تقارن ايجاد مىكند مىداند كه او را قرينى نيست ، او نور را ضد ظلمت و خشونت را ضد نرمش و خشكى را ضدترى و سردى را ضد گرمى قرار داده است او الفت دهندهء ما بين ناسازگارها و جدا كنندهء بين بهم نزديكهاست . » . « 1 »\r\n48 - امام باقر عليه السلام مىفرمايد : « گروهى از يهود اسلام آوردند ، از جمله عبداللَّه‌بن سلام ، اسد ، ثعلبه ، ابن يامين و ابن صوريا . پس خدمت پيامبر صلى الله عليه و آله و سلم آمدند و گفتند : اى پيامبر خدا ! موسى عليه السلام يوشع بن نون را وصى خود قرار داد ، يا رسول‌اللَّه ! وصىّ شما كيست ؟ و پس از شما سرپرست ما چه كسى است ؟ اين آيه نازل شد :  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ » .  « 2 »\r\nسپس رسول خدا صلى الله عليه و آله و سلم فرمود : برخيزيد ! آنها برخاستند و به مسجد آمدند ، ناگهان سائلى را بيرون مسجد ديدند ، فرمود : « اى سائل ! كسى به تو چيزى نداد ؟ عرض كرد : آرى اين انگشترى را دادند . سپس فرمود : چه كسى آن را داد ؟ گفت : اين مردى كه نماز مىخواند . فرمود : در چه حالى آن را داد ؟ گفت : در حال ركوع . پيامبر صلى الله عليه و آله و سلم با شنيدن سخن سائل تكبير گفت و اهل مسجد نيز تكبير گفتند . پس پيامبر صلى الله عليه و آله و سلم فرمود : پس از من علىّبن ابى طالب عليه السلام سرپرست شماست . آنها گفتند : ما خدا را به پروردگارى خود و اسلام را به عنوان دين و محمّد صلى الله عليه و آله و سلم را به پيامبرى\r\n\r\n\r\n","description":"","footnote":"\r\n( 1 ) - روضةالواعظين : ص 29 .\r\n( 2 ) - مائده / 55 : ولى و سرپرست و متصرف در امور شما ( سه كس است : ) خدا و پيامبر خدا و كسانى كه ايمان آورده‌اند و نماز را بر پا مىدارند و در حال ركوع زكات ( صدقه ) مىدهند .\r\n","page_name":" 213 ","page_number":213},
  {"content":"\r\n\r\nخود و علىّبن ابى طالب را به عنوان ولى و سرپرست خويش پسنديديم ، اينجا بود كه آيهء  « وَ مَنْ يَتَوَلَّ اللَّهَ وَ رَسُولَهُ وَ الَّذِينَ آمَنُوا فَإِنَّ حِزْبَ اللَّهِ هُمُ الْغالِبُونَ »  « 1 » نازل شد و رسول خدا صلى الله عليه و آله و سلم در روز غدير خم فرمود : برترين عيدهاى امت من روز غدير خم است ، زيرا كه آن همان روزى است كه پروردگارم مرا فرمان داد تا علىّبن ابى طالب عليه السلام را به عنوان حجت و راهنما براى امتم تعيين كنم تا پس از من به وسيلهء او هدايت شوند ، و آن روز بود كه خداوند اين دين را كامل كرد و نعمت را بر امتم تمام نمود و اسلام را به عنوان دين مردم پسنديد .\r\nسپس فرمود : اى تودهء مسلمانان ! همانا على از من است و منم از على ، او از سرشت من آفريده شده و او پس از من پيشواى مردم است و او بيانگر موارد اختلاف از سنت من و اميرمؤمنان و رهبر نخبگان و زمامدار دين و بهترين اوصيا و همسر بانوى عالميان و پدر امامان هدايت شده است .\r\nاى تودهء مردمان ! هر كه على را دوست بدارد ، دوست مىدارمش و هر كه او را دشمن بدارد ، دشمنش مىدارم . و هر كه به على بپيوندد ، من با او در پيوندم و هر كه از على عليه السلام ببرد من از او گسسته‌ام .\r\nو هر كه با على جفا كند ، بر او جفا كنم و هر كه على را دوست بدارد ، دوست بدارمش و هر كه با على دشمنى ورزد ، من با وى دشمنى كنم .\r\nاى تودهء مردمان ! منم شهر علم و علىّ دروازهء آن شهر است و هرگز\r\n\r\n\r\n","description":"","footnote":"\r\n( 1 ) - مائده / 56 : و كسانى كه سرپرستى و ولايت خدا و رسول خدا صلى الله عليه و آله و سلم و افراد با ايمانى را ( كه درآيهء قبل به آنها اشاره شد ) بپذيرند ( پيروز خواهند شد ) زيرا كه حزب خدا پيروز است .\r\n","page_name":" 214 ","page_number":214},
  {"content":"\r\n\r\nامكان ورود به آن شهر نيست مگر از دروازهء آن . و دروغ مىگويد كسى كه گمان مىبرد مرا دوست دارد در حالى كه على عليه السلام را دشمن مىدارد .\r\nاى تودهء مردمان ! سوگند به آن خدايى كه مرا به پيامبرى مبعوث كرده و از ميان تمام مخلوقات مرا برگزيده است ، على را در روى زمين براى امتم حجت و نشانهء راه قرار ندادم مگر اين كه خداوند نام او را در آسمانها بلند آوازه كرد و ولايت او را بر فرشتگانش واجب گردانيد . » . « 1 »\r\n49 - همو به اسناد خود از امام باقر عليه السلام آورده است ، فرمود : « على عليه السلام يك پيراهن كتانى به چهار درهم خريد و نزد خياط آمد ، آستين پيراهن را كه بلند بود دستور داد به مقدارى كه از انگشتان تجاوز مىكرد ، ببرد . در يك خبر طولانى آمده است كه اصبغ بن نباته مىگويد :\r\nاميرالمؤمنين عليه السلام به همراه قنبر به سراغ مغازهء بزازان آمد و از مردى دو جامه را قيمت كرد و فرمود : اين دو جامه را به من به فروش ! آن مرد عرض كرد : يا اميرالمؤمنين ! خواستهء شما در نزد ما تأمين است ! همين كه على عليه السلام او را شناخت از آنجا برگشت تا به بزاز جوانى رسيد ، فرمود : دو جامه به من به فروش ، جوان بزاز چانه زد تا اين كه به هفت درهم توافق كردند ؛ يك جامه را به چهار درهم و جامه ديگر را به سه درهم .\r\nبه غلامش فرمود : يكى از دو جامه را برگزين ! او جامهء چهاردرهمى را انتخاب كرد و خود سه درهمى را پوشيد و گفت : سپاس خداوندى را كه لباسى روزى من كرد تا بدان وسيله عورتم را بپوشانم و با آن در بين مردم خود را بيارايم ! سپس به مسجد آمد و تودهء شنى را جمع كرد و\r\n\r\n\r\n","description":"","footnote":"\r\n( 1 ) - روضةالواعظين : ص 89 .\r\n","page_name":" 215 ","page_number":215},
  {"content":"\r\n\r\nروى آنها به پشت خوابيد ، پدر آن جوان بزاز آمد و گفت : پسرم شما را نشناخته است و اين دو درهم سود آن پيراهن‌ها را بگيريد !\r\nامام عليه السلام فرمود : من اين كار را نمىكنم من و او با هم چانه زديم و هر دو با رضايت توافق كرديم . » . « 1 »\r\n50 - طبرى امامى ( شيعى ) از طلحةبن زيد به نقل از امام صادق از پدر بزرگوارش عليهم السلام ، از قول پدرانش آورده است كه رسول خدا صلى الله عليه و آله و سلم فرمود :\r\n« جبرئيل عليه السلام از طرف پروردگار جل جلاله نازل شد و گفت : يا محمّد ! خداى عزّوجلّ سلام مىرساند و مىگويد : برادرت على را بشارت ده كه هر كس او را دوست بدارد ، او را عذاب نخواهم كرد و هر كه او را دشمن بدارد مشمول رحمت من نخواهد شد . » . « 2 »\r\n51 - همو از ابوبصير به نقل از امام باقر از پدران بزرگوارش عليهم السلام آورده است كه رسول خدا صلى الله عليه و آله و سلم به على عليه السلام فرمود : « يا على ! چگونه خواهى بود وقتى كه بر لبهء جهنم بايستى ، آنجا كه پل صراط كشيده شده است و به مردم بگويند : عبور كنيد ! و تو به جهنم بگويى : اين مال من و آن مالِ تو ؟ ! على عليه السلام عرض كرد : يا رسول اللَّه ! آنها ( كه من مانع از سقوط ايشان در جهنم مىشوم ) چه كسانى هستند ؟ فرمود : آنها شيعيان تو مىباشند ؛ هر جا كه تو باشى با تو هستند . » « 3 »\r\n52 - از عبداللَّه‌بن فضل هاشمى به نقل از امام صادق از قول پدرش از\r\n\r\n\r\n","description":"","footnote":"\r\n( 1 ) - روضةالواعظين : ص 93 .\r\n( 2 ) - بشارةالمصطفى : ص 89 .\r\n( 3 ) - همان : ص 27 .\r\n","page_name":" 216 ","page_number":216},
  {"content":"\r\n\r\nپدران بزرگوارش . . . « 1 »\r\n53 - از عبدالرحمان بن كثير به نقل از پدرش از قول جعفربن محمّد عليهما السلام از پدرش ، از پدرانش آورده است كه رسول خدا صلى الله عليه و آله و سلم روزى خطاب به اصحابش فرمود : « اى گروه اصحابم خداى تعالى على عليه السلام را نشانهء بين ايمان و نفاق قرار داده است ، بنابراين هر كس او را دوست بدارد مؤمن است و هر كس او را دشمن بدارد منافق است . همانا خداى تعالى على عليه السلام را وصى و راهنماى هدايت قرار داده است پس او محرم راز و خزانهء علم من و جانشين من در ميان كسانم مىباشد ، به درگاه خدا از دست ظالمان به او از امتم شكايت مىكنم . » . « 2 »\r\n54 - از حنان بن سدير نقل كرده است ، مىگويد : ابوجعفر محمّدبن علىّ الباقر عليهما السلام فرمود : « خداى تعالى محبت علىّبن ابى طالب عليه السلام را در دل كسى استوار نكرده است كه پايش بلغزد مگر اين كه پاى ديگرش استوار گردد . » . « 3 »\r\n55 - همو از عبداللَّه‌بن محمّد فزارى به نقل از امام صادق عليه السلام از قول پدرش از جابربن عبداللَّه انصارى آورده است ، مىگويد : « رسول خدا صلى الله عليه و آله و سلم به علىّبن ابى طالب فرمود : آيا تو را مژده ندهم ، آيا به تو خبر خوشى ندهم ؟ عرض كرد : چرا يا رسول اللَّه . فرمود :\r\nهمانا من و تو از يك سرشت آفريده شديم و از آن مقدارى كه افزون آمد شيعيان ما را از آن آفريدند و چون روز قيامت شود مردم را به نام\r\n\r\n\r\n","description":"","footnote":"\r\n( 1 ) - بشارةالمصطفى : ص 28 . اين حديث بدون كم و زياد عين حديث شمارهء ( 48 ) بود - م .\r\n( 2 ) - همان : ص 40 .\r\n( 3 ) - همان : ص 85 .\r\n","page_name":" 217 ","page_number":217},
  {"content":"\r\n\r\nمادرشان بخوانند جز شيعيان تو را كه به خاطر پاكيزگى ولادتشان به نام پدرانشان بخوانند . » . « 1 »\r\n56 - از جابر به نقل از امام باقر عليه السلام از پدر بزرگوارش از قول جدش آورده است كه رسول خدا صلى الله عليه و آله و سلم به على عليه السلام فرمود : « يا على تو هستى آن كه خداى تعالى در ابتداى آفرينش به تو استدلال كرد ، موقعى كه خلق را به صورت اشباهى برپا داشت به آنها گفت : آيا من پروردگار شما نيستم ؟\r\nگفتند : چرا . فرمود :\r\nو آيا محمّد رسول من نيست ؟ گفتند : چرا ؟ فرمود : و آيا على اميرمؤمنان نيست ؟ پس همهء خلايق از ولايت تو از روى استكبار و سركشى سرباز زدند جز عدهء كمى كه آنها بسيار اندكند و ايشان اصحاب يمين هستند . » . « 2 »\r\n57 - از كامل تمّار نقل كرده است ، مىگويد : امام باقر عليه السلام فرمود : « به تحقيق رستگارند مؤمنان » مىدانى كه چه كسانى هستند ؟ عرض كردم :\r\nشما بهتر مىدانيد . فرمود : تسليم شدگان رستگارند ، زيرا كه تسليم‌شدگان همان نخبگانند و مؤمن غريب است . سپس فرمود : خوشا به حال غريبان ! » . « 3 »\r\n58 - از عمربن على به نقل از امام باقر از پدران بزرگوارش آورده است كه رسول خدا صلى الله عليه و آله و سلم فرمود : « خداى تعالى از من پيمانى محكم گرفت ، گفتم : پروردگارا ! آن را براى من بيان كن . خطاب رسيد بشنو !\r\n\r\n\r\n","description":"","footnote":"\r\n( 1 ) - بشارةالمصطفى : ص 115 .\r\n( 2 ) - همان : ص 143 .\r\n( 3 ) - همان : ص 144 .\r\n","page_name":" 218 ","page_number":218},
  {"content":"\r\n\r\nگفتم : مىشنوم . فرمود : يا محمّد ! به راستى كه پس از تو على عليه السلام پرچم هدايت و پيشواى اولياى من و روشنگر كسانى است كه مرا اطاعت كنند ، و اوست كلمه‌اى كه پرهيزگاران را به آن ملزم ساختم پس هر كه او را دوست بدارد مرا دوست داشته است و هر كه او را دشمن بدارد مرا دشمن داشته است پس او را به اين فضيلت مژده ده ! » . « 1 »\r\n59 - از جابر به نقل از امام باقر عليه السلام آورده است ، فرمود : « مردى خدمت پيامبر صلى الله عليه و آله و سلم آمد و عرض كرد : يا رسول اللَّه ! آيا هر كه لااله الا اللَّه بگويد ، مؤمن است ؟ فرمود : همانا دشمنان ما به يهود و نصارا ملحق مىشوند ، و به يقين شما وارد بهشت نمىشويد تا ما را دوست بداريد . و دروغ مىگويند كسانى كه مىپندارند دوستدار من هستند در صورتى كه اين ، يعنى علىّبن ابى طالب را دشمن مىدارند . » . « 2 »\r\n60 - از حنان بن سدير نقل كرده است ، مىگويد : . . . « 3 »\r\n62 - از صدقةبن موسى به نقل از موسى بن جعفر از پدرش جعفربن محمّد الصادق و او از قول پدرش عليهم السلام از جابر آورده است كه رسول خدا صلى الله عليه و آله و سلم فرمود : « همانا من براى امتم همان اميدوارى را در دوستى على دارم كه در قول لااله الّا اللَّه دارم . » . « 4 »\r\n64 - « 5 » از امام هادى به نقل از پدرانش ، از قول امام باقر عليهم السلام از جابر\r\n\r\n\r\n","description":"","footnote":"\r\n( 1 ) - بشارةالمصطفى : ص 144 .\r\n( 2 ) - همان : ص 146 .\r\n( 3 ) - همان : ص 151 . اين حديث قبلًا طى شمارهء ( 54 ) و حديث بعدى نيز بى كم و زياد به شمارهء ( 42 ) گذشت - م .\r\n( 4 ) - همان : ص 177 .\r\n( 5 ) - همان : ص 185 . حديث ( 63 ) عيناً به شمارهء ( 29 ) گذشت - م .\r\n","page_name":" 219 ","page_number":219},
  {"content":"\r\n\r\nآورده است كه پيامبر صلى الله عليه و آله و سلم فرمود : « هر كه دوست دارد همسايهء خليل عليه السلام در سراى او باشد و از حرارت آتش دوزخ درامان باشد بايد على بن ابىطالب عليه السلام را دوست بدارد . » « 1 »\r\n65 - از حكم بن صلت به نقل از امام باقر عليه السلام از پدران بزرگوارش آورده است كه رسول خد صلى الله عليه و آله و سلم فرمود : « دامن اين « انزَع » - از القاب على عليه السلام - را بگيريد ! چرا كه او صديق اكبر و جدا كنندهء بين حق و باطل است ، هر كه او را دوست بدارد خدايش هدايت كند و هر كه او را دشمن بدارد خدايش دشمن بدارد . و هر كه از او تخلف ورزد خداوند او را نابود سازد .\r\nدو سبط امتم : حسن و حسين از ( فرزندان ) او هستند و آن دو پسران منند و امامان هدايت از حسينند ؛ خداوند علم و فهم مرا به ايشان مرحمت كرده است پس آنان را دوست بداريد و جز ايشان را دوست خود نگيريد كه مبادا خشمى از جانب پروردگار بر شما فرود آيد « و هر كس غضب من شامل حال او شود سقوط كرده است » « 2 » ، « و زندگانى دنيا چيزى جز متاع فريب نيست » « 3 » . « 4 »\r\n67 - « 5 » از ابراهيم بن حيان نقل كرده است ، مىگويد : امام باقر عليه السلام فرمود : « على عليه السلام مأمور شد تا بين دو نفر داورى كند ، وى داورى فرمود ، پس آن مردى كه بر ضرر او حكم شده بود گفت : اين است كه بين ما\r\n\r\n\r\n","description":"","footnote":"\r\n( 1 ) - بشارةالمصطفى : ص 230 .\r\n( 2 ) - طه / 81 .\r\n( 3 ) - آل عمران / 185 .\r\n( 4 ) - بشارةالمصطفى : ص 260 .\r\n( 5 ) - همان . شمارهء ( 66 ) عيناً تكرار حديث شمارهء ( 29 ) بود - م .\r\n","page_name":" 220 ","page_number":220},
  {"content":"\r\n\r\nداورى مىكند ؟ ! گويا داورى آن حضرت را قبول نداشت ، عمر جلوى او را گرفت و گفت : واى بر تو ! مگر نمىدانى اين كيست ؟ ! اين علىّبن ابىطالب مولاى من و مولاى هر مؤمن است ، پس هر كه را او مولا و سرپرست نباشد مؤمن نيست » . « 1 »\r\n68 - از جابر به نقل از امام باقر عليه السلام از قول ابن عباس آورده است ، مىگويد : « در روز شورى بيرون آن خانه بودم شنيدم كه علىّبن ابىطالب عليه السلام مىفرمود : اى گروه حاضر همهء شما را به خدا قسم مىدهم آيا در بين شما جز من كسى هست كه رسول خدا صلى الله عليه و آله و سلم دربارهء او گفته باشد : خدايا دوست بدار هر كه او را دوست بدارد و دشمن بدار هر كه او را دشمن بدارد ؟ گفتند : نه به خدا ! » . « 2 »\r\n69 - از ابوبصير نقل كرده است ، مىگويد : امام باقر ابوجعفر محمّدبن علىّبن حسين عليهم السلام فرمود : « ابوذر و سلمان در پى رسول خدا صلى الله عليه و آله و سلم درآمدند ، به آنها گفته شد كه آن حضرت به ناحيهء قبا رفته است ، به دنبال آن حضرت رفتند ، ديدند زير درختى در حال سجده است به حال انتظار آن قدر نشستند كه احتمال دادند خواب رفته باشد ، خواستند بيدارش كنند ! آن حضرت سرش را به طرف آنها بلند كرد و سپس فرمود : من شما را در جايى كه بوديد ديدم و حرفتان را شنيدم در حالى كه من خواب نبودم . همانا خداوند هر پيامبرى را پيش از من به قوم خودش به زبان همان قوم مبعوث كرده است ولى مرا به سياه و سرخ به زبان عربى مبعوث فرموده است .\r\n\r\n\r\n","description":"","footnote":"\r\n( 1 ) - بشارةالمصطفى : ص 292 .\r\n( 2 ) - همان : ص 293 .\r\n","page_name":" 221 ","page_number":221},
  {"content":"\r\n\r\nمرا در بين امتم پنج خصلت مرحمت كرده است كه به هيچ پيامبرى پيش از من آنها را نداده بوده است : مرا به وسيلهء ترسى كه بر دل دشمنان انداخته يارى كرده و از فاصلهء مسافت يك ماه بين من و اين قوم گوش مرا شنوا قرار داده است ، پس اينان به من ايمان مىآورند و آنچه به غنيمت مىرسد بر من حلال شمرده است . و زمين را براى من مسجد و پاك قرار داده ؛ هر جا كه باشم از خاك آن تيمّم مىكنم و روى آن نماز مىگذارم . و براى هر پيامبرى يك درخواست قرار داده است كه آن را از خداوند درخواست كردند و در دنيا به ايشان مرحمت كرد و براى من هم يك خواسته مقرر فرموده است كه من آن را براى شفاعت از گنهكاران امتم در روز قيامت به تأخير انداختم و خداوند آن را پذيرفت .\r\nبه من علم كامل ( جوامع العلم ) را داده است و به على عليه السلام كليدهاى گفتار را در حالى كه به هيچ پيامبرى پيش از من مرحمت نكرده بود .\r\nبنابراين درخواست من در روز رستاخيز شامل كسانى مىشود كه خدا را در حالى ديدار كنند كه چيزى را شريك او قرار نداده و دوستى وصىّ مرا و محبت اهل بيتم را پسنديده و برگزيده باشند . » . « 1 »\r\n71 - « 2 » از عبداللَّه‌بن شريك نقل كرده است ، مىگويد : امام باقر عليه السلام فرمود : « ابوبكر ، عمر ، زبير ، عبدالرحمان بن عوف آمدند و در بيرون منزل رسول خدا صلى الله عليه و آله و سلم نشستند ، پيامبر صلى الله عليه و آله و سلم نزد ايشان درآمد ، بند نعلينش گسسته شد ، آن را نزد علىّبن ابىطالب عليه السلام انداخت و فرمود : از سمت\r\n\r\n\r\n","description":"","footnote":"\r\n( 1 ) - بشارةالمصطفى : ص 102 و 103 .\r\n( 2 ) - همان : ص 133 . حديث شمارهء ( 70 ) بى كم و زياد عين بخش اول شمارهء ( 36 ) بود - م .\r\n","page_name":" 222 ","page_number":222},
  {"content":"\r\n\r\nراست خداى عزّوجلّ - يا از طرف راست عرش - گروهى روى منبرهايى از نور قرار دارند كه سيمايشان از نور و جامه هايشان از نور است ، چشم بينندگان ديگر را خيره مىكند ! ابوبكر پرسيد : يا رسول اللَّه ! آنها كيستند ؟ پيامبر صلى الله عليه و آله و سلم ساكت ماند ، پس زبير پرسيد : آنها كيستند ؟ باز هم پيامبر ساكت ماند ! عبدالرحمان گفت : يا رسول اللَّه ! آنها كيستند ؟\r\nپيامبر صلى الله عليه و آله و سلم همچنان ساكت بود پس علىّبن ابى طالب عليه السلام عرض كرد : يا رسول اللَّه آنها چه كسانى هستند ؟ پيامبر صلى الله عليه و آله و سلم فرمود : آنها گروهى هستند كه يكديگر را بر اساس پرهيزگارى و ورع الهى دوست مىدارند نه براى نسبشان و نه براى ثروتشان ، آنان شيعيان تواند يا على و تو امام و رهبر ايشانى » . « 1 »\r\n72 - ابن شهرآشوب از ابوهاشم نقل كرده است ، مىگويد : امام باقر عليه السلام فرمود : خداى تعالى به محمّد صلى الله عليه و آله و سلم وحى كرد : يا محمّد ! من تو را برگزيدم و على عليه السلام را انتخاب كردم و از شما دو تن فرزندانى پاكيزه قرار دادم و خُمس را براى ايشان مقرر كردم . » . « 2 »\r\n73 - همو به اسناد خود به نقل از امام باقر عليه السلام آورده است كه پيامبر صلى الله عليه و آله و سلم فرمود : « به شب قدر ايمان داشته باشيد زيرا كه در آن شب امر تمام سال نازل مىشود و البته براى آن امر واليانى پس از من است كه عبارت از علىّبن ابى طالب و يازده تن از فرزندان او مىباشند . » . « 3 »\r\n74 - نيز به اسناد خويش از امام باقر عليه السلام ضمن خبرى آورده است\r\n\r\n\r\n","description":"","footnote":"\r\n( 1 ) - بشارةالمصطفى : ص 200 .\r\n( 2 ) - مناقب : 1 / 180 .\r\n( 3 ) - همان : 1 / 212 .\r\n","page_name":" 223 ","page_number":223},
  {"content":"\r\n\r\nفرمود : على عليه السلام در يك زمان بسيار گرم تابستانى به سراى خود بازگشت ناگهان ديد زنى ايستاده است ، مىگويد : شوهرم به من ستم كرده و مرا ترسانده و به حق من تجاوز نموده است و سوگند ياد كرده كه مرا بزند ! على عليه السلام فرمود : اى بندهء خدا صبر كن تا روز سرد شود آن وقت اگر خدا بخواهد با تو مىآيم !\r\nآن زن گفت : خشم و كينهء او بيشتر مىشود . على عليه السلام با شنيدن سخن آن زن سربزير انداخت سپس سر بلند كرد ، در حالى كه مىگفت : نه به خدا سوگند ؛ بايد حق مظلوم بىدرنگ گرفته شود . منزل تو كجاست ؟ پس به در خانهء او رفت و درِ منزل وى ايستاد و سلام داد ، پس جوانى بيرون آمد ، على عليه السلام فرمود : اى بندهء خدا ! از خدا بترس ، چرا كه تو اين زن را ترسانده‌اى و از خانه بيرون كرده‌اى ! جوان گفت : تو را به او چه كار ؟ ! به خدا سوگند كه به خاطر اين حرف تو من او را مىسوزانم ! اميرالمؤمنين عليه السلام فرمود : من تو را امر به معروف و نهى از منكر مىكنم ، تو با بدى با من روبرو مىشوى و خوبى را منكَر مىشمارى !\r\nامام باقر عليه السلام مىفرمايد : مردم رهگذر رو به آن حضرت كرده و مىگفتند : سلام بر شما يا اميرالمؤمنين ! آن مرد شرمنده شد و عرض كرد : لغزش مرا ببخشيد ، به خدا سوگند كه من در برابر اين زن به زمين مىافتم تا مرا لگدكوب كند ! اميرالمؤمنين عليه السلام تكيه به شمشيرش نمود و به آن زن گفت : اى بندهء خدا برو به خانه‌ات و دوباره براى چنين كارى با شوهرت چنين رفتار نكن ! » . « 1 »\r\n\r\n\r\n","description":"","footnote":"\r\n( 1 ) - مناقب : 1 / 311 .\r\n","page_name":" 224 ","page_number":224},
  {"content":"\r\n\r\n75 - از محمّدبن اسحاق به نقل از امام باقر عليه السلام آورده است ، فرمود :\r\n« على عليه السلام وقتى كه در جنگهاى شام اسيرى مىگرفت ، سلاح و مركب او را از او مىگرفت و او را سوگند مىداد كه بر ضد او همكارى نكند . » . « 1 »\r\n76 - در حديثى از امام باقر و امام صادق عليهما السلام نقل كرده است ، فرمودند : « خداش و سعيد برادر عمروبن ودّ به پا خاسته و گفتند : ما را تا چهارماه ، چيزى خوشحال نمىكند - بلكه از تو و از پسرعموى تو بيزاريم - جز شمشير و نيزه بين ما ! و اگر مىخواهى ما حمله را به تو شروع كنيم ! على عليه السلام فرمود : شروع كنيد ! سپس گفت : « ( اگر سرپيچى كنيد ) بدانيد كه هرگز نمىتوانيد خدا را ناتوان سازيد . . . در مورد اين گروه تا پايان مدت به عهد و پيمانشان وفادار باشيد . » « 2 » . « 3 »\r\n77 - در روايتى از امام باقر عليه السلام آمده است كه پيامبر صلى الله عليه و آله و سلم آن را مكيد ، سپس به على عليه السلام داد او نيز مكيد به حدى كه چيزى از آن باقى نماند . پس پيامبر صلى الله عليه و آله و سلم فرمود : جز پيامبر و يا وصىّ پيامبر كسى آن را نمىمكد ! » « 4 »\r\n78 - محمّدبن ابى عمير ، محمّدبن مسلم و زراره از امام باقر عليه السلام نقل كرده‌اند ، فرمود :\r\n« جبرئيل عليه السلام دو انار از بهشت براى پيامبر صلى الله عليه و آله و سلم آورد و هر دو را به او داد و او يكى را ميل كرد و ديگرى را به دو قسمت نمود ، نيمى را به على عليه السلام داد و او تناول كرد سپس فرمود : آن انارى را كه من خوردم\r\n\r\n\r\n","description":"","footnote":"\r\n( 1 ) - مناقب : 1 / 387 .\r\n( 2 ) - توبه / 3 و 4 .\r\n( 3 ) - مناقب : 1 / 326 .\r\n( 4 ) - همان : 1 / 398 . ظاهراًاين حديث مربوط به انار بهشتى است و بايد پس از حديث بعدى مىآمد - م .\r\n","page_name":" 225 ","page_number":225},
  {"content":"\r\n\r\nنبوت بود كه تو را در آن بهره‌اى نيست و اما انار ديگر علم بود كه تو در آن شريك منى » . « 1 »\r\n79 - از جابر به نقل از امام باقر عليه السلام آورده است كه رسول خدا صلى الله عليه و آله و سلم به على عليه السلام فرمود : « يا على ! به بيابان برو ! على عليه السلام رفت و وارد بيابان شد و در آنجا گشت و كسى را نديد تا اين كه ديد پيرمردى بر درِ سرايى ايستاده است ، فرمود : در اينجا چه مىكنى ؟ عرض كرد : پيامبر خدا صلى الله عليه و آله و سلم مرا فرستاده است ، فرمود : مرا مىشناسى ، گفت : سزاست كه تو راندهء درگاه خدا باشى ! گفت : مشكلى نمىبينم كه با تو درگير شوم ! پس با وى كشتى گرفت و على عليه السلام او را به زمين زد ، گفت : از روى من برخيز تا تو را مژده‌اى دهم ! فرمود : اى ملعون به چه چيز مژده مىدهى ؟\r\nگفت : چون روز قيامت شود ، حسن عليه السلام از طرف راست عرش و حسين عليه السلام از طرف چپ عرش ، شيعيان ايشان را جواز عبور از آتش دوزخ دهند . پس از جا بلند شد و گفت : يك بار ديگر با تو كشتى مىگيرم ، على عليه السلام فرمود : بسيار خوب ، پس بار ديگر اميرالمؤمنين عليه السلام با او درآويخت و او را به زمين زد ، گفت : از روى سينه‌ام برخيز تا تو را مژده دهم ! اميرالمؤمنين عليه السلام برخاست ، گفت : خداوند آدم را آفريد از ذريه او از نسل وى همچون ذره‌اى به وجود آورد و از آنها پيمان گرفت :  « أَ لَسْتُ بِرَبِّكُمْ ؟ قالُوا : بَلى »  « 2 » و خود آن‌ها را نيز برخودشان گواه گرفت پس پيمان ( نبوت ) محمّد صلى الله عليه و آله و سلم و ( ولايت ) تو را گرفت و ذات تو را به ديگر كسان و\r\n\r\n\r\n","description":"","footnote":"\r\n( 1 ) - مناقب : 1 / 398 .\r\n( 2 ) - اعراف / 172 : آيا من پروردگار شما نيستم ؟ آنها همگى گفتند : آرى ( ما گواهى مىدهيم ) .\r\n","page_name":" 226 ","page_number":226},
  {"content":"\r\n\r\nروح تو را به ارواح ديگر معرفى كرد ، بنابراين كسى نمىگويد تو را دوست دارم مگر اين كه تو را بشناسد و نمىگويد : تو را دشمن مىدارم مگر بشناسد ! گفت : برخيز نوبت سوم با من كشتى بگير !\r\nاميرالمؤمنين عليه السلام فرمود : بسيار خوب پس كشتى گرفتند و دست به گريبان او شد سپس با او درآويخت و او را به زمين زد . او گفت : مرا نشكن و از روى سينه‌ام بلند شو تا تو را بشارتى دهم ! اميرالمؤمنين عليه السلام فرمود : آرى بيزارم از تو و تو را لعنت مىكنم .\r\nگفت : پسر ابوطالب ! به خدا سوگند كه كسى تو را بد نگويد مگر اين كه من با پدرش در رحم مادر وى و دنيا آمدنش و اولاد و اموالش شريكم ، مگر كتاب خدا را نخوانده‌اى :  « وَ شارِكْهُمْ فِي الْأَمْوالِ وَ الْأَوْلادِ »  « 1 »  .  « 2 »\r\n80 - از محمّدبن مسلم به نقل از امام باقر عليه السلام از قول جابر آورده است ، مىگويد : « خورشيد هفت بار با علىّبن ابى طالب عليه السلام سخن گفت : بار اول گفت : يا امام المسلمين مرا در درگاه پروردگارم شفاعت كن كه مبادا عذابم كند . بار دوم گفت : دشمنان تو را مىسوزانم چرا كه من آنها را از سيمايشان مىشناسم . بار سوم در بابل كه نماز عصر او فوت مىشد ، با خورشيد سخن گفت ، فرمود : به جاى خودت بازگرد ! خورشيد قبول كرد .\r\nو بار چهارم فرمود : اى خورشيد ! آيا از من خطايى سراغ دارى ؟ جواب داد : به عزت پروردگارم سوگند كه اگر خداوند مخلوقى چون تو را آفريده بود ، آتش دوزخ را نمىآفريد . نوبت پنجم موقعى بود كه مردم در\r\n\r\n\r\n","description":"","footnote":"\r\n( 1 ) - اسراء / 64 : در ثروت و فرزندانشان شركت بجوى !\r\n( 2 ) - مناقب : 2 / 411 .\r\n","page_name":" 227 ","page_number":227},
  {"content":"\r\n\r\nزمان خلافت ابوبكر در مورد نماز اختلاف داشتند و با على عليه السلام مخالفت كردند خورشيد آشكارا تكلم كرد و گفت : حق از آنِ او و به دست او و با اوست ، مردم قريش و حاضران همگى شنيدند .\r\nو بار ششم موقعى بود كه على عليه السلام خورشيد را فرا خواند و در همان لحظه آمد و سطلى از آب را آورد و آن حضرت با آن آب وضو گرفت ، و پرسيد : تو كيستى ؟ گفت : منم آفتاب تابان .\r\nو نوبت هفتم به هنگام وفات آن حضرت آمد و سلام داد ، امام عليه السلام با او و او با امام عليه السلام پيمان بست » . « 1 »\r\n81 - همو به اسناد خود از امام باقر عليه السلام نقل كرده است ، فرمود :\r\n« رسول خدا صلى الله عليه و آله و سلم به شدت مريض شد با آن حال وارد مسجد شد ، ديد گروهى از انصار هستند . فرمود : آيا شما را خرسند مىكند كه بر رسول خدا صلى الله عليه و آله و سلم وارد شويد ؟ گفتند : آرى . پس به ايشان اجازه داد ، وارد شدند ، على عليه السلام آمد و بالا سر رسول خدا صلى الله عليه و آله و سلم نشست و دستش را از زير لحاف ما بين سينهء رسول خدا صلى الله عليه و آله و سلم درآورد ناگهان متوجه شد كه تب به شدت او را درهم مىكوبد ! فرمود : اى تب از تن رسول خدا صلى الله عليه و آله و سلم بيرون شو ! و زود ترك كن ! رسول خدا صلى الله عليه و آله و سلم بلند شد و نشست در حالى كه هيچ ناراحتى نداشت ، فرمود : پسر ابوطالب ! به يقين ويژگىهاى خوبى را به تو داده‌اند تا آنجا كه تب هم از تو فرمان مىبرد ! » . « 2 »\r\n82 - و نيز به اسناد خود از امام باقر عليه السلام نقل كرده است كه آن حضرت كسانى را كه على عليه السلام با آنها جنگيد ، ياد كرد و گفت : « بدانيد كه جرم آنها\r\n\r\n\r\n","description":"","footnote":"\r\n( 1 ) - مناقب : 1 / 463 .\r\n( 2 ) - همان : 1 / 472 .\r\n","page_name":" 228 ","page_number":228},
  {"content":"\r\n\r\nبيشتر از كسانى است كه با رسول خدا صلى الله عليه و آله و سلم جنگيدند » .\r\nپرسيدند : يابن رسول اللَّه ! چگونه چنين چيزى ممكن است ؟ فرمود :\r\n« چون آنها در زمان جاهليت بودند ولى اينها كه با على عليه السلام جنگيدند قرآن را خوانده بودند و اهل فضيلت را مىشناختند و هر چه كردند از روى فهم و بصيرت كردند ! » . « 1 »\r\n83 - از جابر جعفى به نقل از امام باقر عليه السلام آورده است فرمود :\r\n« پيامبر صلى الله عليه و آله و سلم به على عليه السلام فرمود : يا على ! در سمت راست عرش منبرهايى است چون روز قيامت شود تو با شيعيانت مىآيى آنها روى اين منبرها مىنشينند و مىخورند و مىآشامند در حالى كه مردم ديگر در موقف ، حسابرسى مىشوند » . « 2 »\r\n84 - مجلسى از جابر جعفى نقل كرده است مىگويد : امام باقر عليه السلام فرمود : « اگر مردم بدانند كه چه وقتى على عليه السلام را اميرالمؤمنين گفتند ، هر آينه ولايت او را انكار نخواهند كرد . عرض كردم : خداوند رحمت خود را بر تو ارزانى بدارد ! چه وقت على را اميرالمؤمنين گفتند ؟ فرمود :\r\nپروردگار عزّوجلّ موقعى كه از فرزندان آدم از پشتشان ؛ از ذريه‌شان پيمان گرفت و آنها را گواه بر خودشان ساخت فرمود : آيا من پروردگار شما نيستم ؟ و آيا محمّد فرستادهء من و على اميرمؤمنان نيست ؟ » . « 3 »\r\n85 - از خالدبن يزيد به نقل از امام باقر عليه السلام آورده است ، فرمود : « اگر نادانان اين امت مىدانستند كه چه وقت على عليه السلام را اميرالمؤمنين گفتند ،\r\n\r\n\r\n","description":"","footnote":"\r\n( 1 ) - مناقب : 2 / 16 .\r\n( 2 ) - همان : 2 / 26 .\r\n( 3 ) - بحارالانوار : 37 / 306\r\n","page_name":" 229 ","page_number":229},
  {"content":"\r\n\r\nولايت و طاعت او را انكار نمىكردند . عرض كردم : چه وقت على عليه السلام را اميرالمؤمنين گفتند ؟ فرمود : آنجا كه خداوند از ذريهء آدم عليه السلام پيمان گرفت ، همچنين آن را جبرئيل عليه السلام بر محمّد صلى الله عليه و آله و سلم نازل كرد :  « وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ  ( و ان محمدا رسولى و ان عليّا امير المؤمنين )  قالُوا بَلى . . . »  « 1 » سپس امام باقر عليه السلام فرمود : « به خدا سوگند كه خداوند او را به اين عنوان ناميد در صورتى كه پيش از او هيچ كس را نناميده بود . » . « 2 »\r\n86 - از سليمان بن هارون نقل كرده است ، مىگويد : امام باقر عليه السلام فرمود : « وقتى كه مردم به على عليه السلام به عنوان اميرالمؤمنين سلام دادند ، آن دو مرد در حالى درآمدند كه مىگفتند : به خدا سوگند كه ما هرگز به آن عنوان كه پيامبر گفت ، سلام نخواهيم داد . » . « 3 »\r\n87 - در حديث مرفوعى از امام صادق عليه السلام از قول پدرش به نقل از پدران بزرگوارش آورده است كه فرمود : « در محضر سرورمان محمّد صلى الله عليه و آله و سلم سخن از سليمان بن داوود و بساط او و اصحاب كهف به ميان آمد كه آنها مرده‌اند يا نمرده‌اند ، فرمود : كدام يك از شما دوست دارد دروازهء آن غار را بنگرد و به ايشان سلام دهد ؟ ابوبكر ، عمر و عثمان گفتند : يا رسول اللَّه ما حاضريم . پيامبر صلى الله عليه و آله و سلم صدا زد : يا درحان\r\n\r\n\r\n","description":"","footnote":"\r\n( 1 ) - اعراف / 172 : هنگامى كه پروردگارت از پشت فرزندان آدم ذريهء آنها را برگرفت و آشكارساخت و آنها را گواه بر خويشتن نمود ( و از آنها پرسيد : ) آيا من پروردگار شما نيستم ؟ ( و آيا محمّد رسول من و على اميرالمؤمنين نيست ؟ ) آنها همگى گفتند : آرى ( گواهى مىدهيم ) .\r\n( 2 ) - بحارالانوار : 37 / 311 .\r\n( 3 ) - همان : / 37 / 312\r\n","page_name":" 230 ","page_number":230},
  {"content":"\r\n\r\nبن مالك ! ناگهان جوانى با جامه‌هاى معطر وارد شد ، پيامبر صلى الله عليه و آله و سلم فرمود :\r\nبساط سليمان عليه السلام را بياور ! او رفت و پس از لحظه‌اى برگشت به همراه بساطى به طول چهل در چهل از موى سفيد و آن را در صحن مسجد انداخت و خود غايب شد .\r\nپيامبر صلى الله عليه و آله و سلم به بلال و ثوبان ؛ خدمتكارانش فرمود : اين بساط را به درِ مسجد ببريد و پهن كنيد ! آنها انجام دادند پيامبر صلى الله عليه و آله و سلم از جا برخاست و به ابوبكر ، عمر ، عثمان ، اميرالمؤمنين عليه السلام و سلمان فرمود : برخيزيد ، بايد هر كدام از شما يك طرف اين بساط بنشينيد و اميرالمؤمنين عليه السلام در وسط آن . آنها چنان كردند ، پس پيامبر صلى الله عليه و آله و سلم صدا زد : يا منشبه ! ناگهان بادى زير بساط وارد شد و آن را بلند كرد و برد تا در غارى رساند كه اصحاب كهف آنجا بودند .\r\nاميرالمؤمنين عليه السلام به ابوبكر گفت : تو پيرمرد قريشى ، تو جلوتر برو و به آن‌ها سلام بده ! ابوبكر گفت : يا على ! چه بگويم ؟ فرمود : بگو : سلام بر شما اى جوانانى كه به پروردگارتان ايمان آورديد ! سلام بر شما اى برگزيدگان خدا در روى زمينش ! پس ابوبكر جلو رفت در حالى كه غار بسته بود ، سه مرتبه آنچه اميرالمؤمنين عليه السلام گفته بود ، گفت ، ولى كسى جواب او را نداد ، آمد و نشست و گفت : يا اميرالمؤمنين ! آنها جواب مرا ندادند . اميرالمؤمنين عليه السلام رو به عمر كرد و فرمود : تو برخيز و همان طورى كه رفيقت گفت تو هم بگو ! عمر برخاست و سه مرتبه مانند آن‌چه را كه ابوبكر گفته بود ، گفت ، كسى جواب سلام او را نداد پس آمد و نشست .\r\nاميرالمؤمنين عليه السلام به عثمان فرمود : تو برخيز و همان طورى كه آنها\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nسلام دادند تو هم سلام بده ! عثمان بپاخاست و گفت ، و كسى با او سخنى نگفت او هم آمد و نشست . پس اميرالمؤمنين عليه السلام به سلمان فرمود : تو جلو برو و بر ايشان سلام بده ! سلمان برخاست و جلو رفت و مثل گفتهء آن سه نفر را گفت ، ناگهان كسى از داخل غار گفت : تو بنده‌اى هستى كه خداوند قلب تو را به ايمان آزموده است و تو از خير و به جانب خيرى ولى ما مأموريم كه نبايد پاسخ دهيم مگر به پيامبران و اوصياى پيامبران . پس سلمان هم آمد و نشست .\r\nاميرالمؤمنين عليه السلام بپاخاست و فرمود : سلام بر شما اى برگزيدگان خدا در زمينش اى كسانى كه به پيمان الهى وفا كرديد ، شما جوانمردان نيكوييد ! ناگهان صداى دسته جمعى آمد : و بر تو سلام باد اى اميرالمؤمنين و اى سرور مسلمين و پيشواى پرهيزگاران و رهبر نخبگان . به خدا سوگند رستگار است آن كه تو را دوست دارد و نگونبخت است هر كه با تو دشمنى كند .\r\nپس اميرالمؤمنين عليه السلام فرمود : چرا جواب سلام همراهان مرا نداديد ؟\r\nگفتند : يا اميرالمؤمنين ! ما زندگانى هستيم كه از سخن گفتن ممنوعيم و پاسخ نمىدهيم مگر به پيامبران يا وصى پيامبر ، و بر تو و اوصياى پس از تو درود و سلام باد ! تا اين كه حق خدا به دست ايشان آشكار گردد .\r\nسپس ساكت شدند و اميرالمؤمنين عليه السلام به همان منشبه فرمان داد ، بساط را بلند كرد سپس به مدينه بازگرداند در حالى كه آنها همچنان روى آن بساط بودند و به رسول خدا صلى الله عليه و آله و سلم ماجرا را نقل كردند . خداى تعالى مىفرمايد :  « إِذْ أَوَى الْفِتْيَةُ إِلَى الْكَهْفِ فَقالُوا رَبَّنا آتِنا مِنْ لَدُنْكَ رَحْمَةً وَ هَيِّئْ لَنا مِنْ \r\n\r\n","description":"","footnote":"","page_name":" 232 ","page_number":232},
  {"content":"\r\n\r\n أَمْرِنا رَشَداً  « 1 »  » .  « 2 »\r\n88 - از حارث بن احول روايت كرده است ، مىگويد : من از امام باقر عليه السلام شنيدم كه مىفرمود : « رسول خدا صلى الله عليه و آله و سلم به على عليه السلام فرمود : وقتى كه مرا به آسمان بردند ، در بهشت رودخانه‌اى ديدم سفيدتر از شير و شيرين‌تر از عسل كه ابريق‌هايى در آن به شمارِ ستارگان آسمان بود ، بر كنار آن قبه هايى از ياقوت سرخ و درّ سفيد ، پس جبرئيل عليه السلام بال خود را به كنار آن رود زد ناگهان مُشكى بسيار خوشبو پديد آمد . سپس فرمود :\r\nبه خدايى كه جان محمّد صلى الله عليه و آله و سلم در دست قدرت اوست در بهشت درختى بود كه صداى تسبيح زيبايى از او بر مىخاست كه اولين و آخرين نظير آن را نشنيده‌اند .\r\nميوه آن درختان ، پستانهايى چون انار است كه به دست مرد مىافتد و آن را مىشكافد در حالى كه هفتاد خلعت داخل آن است . يا على ! مؤمنان روى كرسى هايى از نور قرار دارند و خود برجستگانند و تو پيشواى آنانى در حالى كه دو كفش برپا دارند كه بند آنها تا هر جاى بهشت را كه بخواهد روشن مىكند ، در آن ميان كه مؤمن چنين وضعى را دارد ناگهان زنى از بالاى سر ايشان بر آن مؤمن مىنگرد و مىگويد : سبحان اللَّه ! اى بندهء خدا ! آيا براى ما از تو بهره‌اى نيست ؟ پس آن مؤمن مىپرسد ، تو كيستى ؟ جواب مىدهد : من از آن زنانى هستم كه خداوند مىفرمايد :\r\n\r\n\r\n","description":"","footnote":"\r\n( 1 ) - كهف / 10 : گفتند : پروردگارا ! ما را از سوى خودت رحمتى عطا كن و راه نجاتى براى ما فراهم ساز !\r\n( 2 ) - بحارالانوار : 39 / 146 و 147\r\n","page_name":" 233 ","page_number":233},
  {"content":"\r\n\r\n « وَ لَدَيْنا مَزِيدٌ » .  « 1 »\r\nو در آن ميان كه مؤمن در آن حال است ناگهان زن ديگرى از بالا اشراف پيدا مىكند و مىگويد : سبحان اللَّه ! اى بندهء خدا ! آيا براى ما از تو بهره‌اى نيست ؟ او مىپرسد : تو كيستى ؟ مىگويد : من از آن زنانى هستم كه خداى تعالى مىفرمايد :  « فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما كانُوا يَعْمَلُونَ » .  « 2 » سپس فرمود : به خدايى كه جان محمّد صلى الله عليه و آله و سلم در دست اوست كه هفتاد هزار فرشته نزد او مىآيند و او رابه نام خود و نام پدرش فرا مىخوانند » . « 3 »\r\n89 - از معروف‌بن خرّبوذ مكى به نقل از امام باقر عليه السلام آورده است ، فرمود : « اگر مردم مىدانستند كه چه وقت على عليه السلام را اميرالمؤمنين عليه السلام ناميدند هر آينه حق او را انكار نمىكردند . پرسيدند : چه وقت به اين عنوان ناميده شد ؟ اين آيه را تلاوت كرد :  « وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ  ( و ان محمدا رسولى و ان عليّا امير المؤمنين )  قالُوا بَلى . . . »  « 4 » فرمود : آرى محمّد رسول خدا و على اميرمؤمنان است » . « 5 »\r\n\r\n\r\n","description":"","footnote":"\r\n( 1 ) - ق / 35 : نزد ما نعمتهاى بيشترى است .\r\n( 2 ) - سجده / 17 : هيچ كس نمىداند چه پاداش‌هاى مهمى كه مايهء روشنى چشمهاست براى آنهانهفته شده است . اين پاداش كارهايى است كه انجام مىدهند .\r\n( 3 ) - بحارالانوار : 27 / 127 .\r\n( 4 ) - اعراف / 172 . ترجمه در صفحات قبل گذشت - م .\r\n( 5 ) - بحارالانوار : 26 / 285 .\r\n","page_name":" 234 ","page_number":234},
  {"content":"\r\n\r\n\r\nروايات امام عليه السلام دربارهء فاطمه عليها السلام\r\n1 - كلينى از عبداللَّه‌بن محمّد جعفى نقل كرده است ، مىگويد : امام باقر و امام صادق عليهما السلام فرمودند : « به راستى كه فاطمه عليها السلام - چون آن مردم كردند آنچه كردند ! ( بدون اجازه وارد خانه فاطمه شدند و على عليه السلام را با آن وضع به مسجد بردند ) - گريبان عمر را گرفت و فرمود : بدان و آگاه باش ! به خدا سوگند اى پسر خطاب ! اگر براى من ناخوش نبود كه بىگناهى گرفتار بلا شود مىدانستى كه خدا را قسم مىدادم و مىفهميديد كه زود خواسته‌ام برآورده مىشود ! » . « 1 »\r\n2 - از يزيدبن عبدالملك به نقل از امام باقر عليه السلام آورده است ، فرمود :\r\n« چون فاطمه عليها السلام متولد شد خداوند به فرشته‌اى وحى كرد تا بدان وسيله زبان محمّد صلى الله عليه و آله و سلم را گشود و فاطمه عليها السلام را فاطمه ناميد ، سپس فرمود :\r\n« من تو را به وسيلهء علم و آگاهى از شير بازگرفتم و تو را از عادت ماهيانه زنان بر كنار داشتم » .\r\nآن گاه امام باقر عليه السلام فرمود : « به خدا كه خداوند او را به علم و دانش از شير باز گرفت و هم او را از روز ميثاق از عادت ماهيانه زنان بر كنار ساخت . » . « 2 »\r\n3 - از جابر نقل كرده است كه امام باقر عليه السلام فرمود : « روزى پيامبر صلى الله عليه و آله و سلم به فاطمه عليها السلام فرمود : برخيز آن سينى را بياور ! فاطمه برخاست و سينى را آورد و در آن سينى آب گوشت با قطعه گوشت استخواندارى بود كه مىجوشيد ، پيامبر ، على ، فاطمه ، حسن و\r\n\r\n\r\n","description":"","footnote":"\r\n( 1 ) - كافى : 1 / 460 .\r\n( 2 ) - همان .\r\n","page_name":" 235 ","page_number":235},
  {"content":"\r\n\r\nحسين عليهم السلام تا سيزده روز از آن مىخوردند . تا اين كه ام‌ّايمن ديد امام حسين عليه السلام همراه خود چيزى دارد پرسيد : اين را از كجا آوردى ؟ فرمود :\r\nما چند روز است كه از اين تغذيه مىكنيم ، ام‌ّايمن نزد فاطمه عليها السلام آمد ، عرض كرد : يا فاطمه ! هر گاه ام ايمن چيزى داشته باشد مال فاطمه و فرزندان اوست ، و چون فاطمه عليها السلام چيزى داشته باشد ام‌ّايمن بى بهره باشد ؟ فاطمه عليها السلام مقدارى از غذاى آن سينى را براى ام‌ّايمن آورد .\r\nهمين كه ام‌ّايمن از آن ميل كرد ، سينى ناپديد شد ، پيامبر صلى الله عليه و آله و سلم فرمود :\r\nاگر از آن ام‌ايمن را اطعام نمىكردى ، تو و فرزندان تو تا روز قيامت از آن مىخورديد !\r\nسپس امام باقر عليه السلام فرمود : آن سينى نزد ماست و قائم ما در زمان خود آن را بيرون مىآورد » . « 1 »\r\n4 - از ابوهاشم نقل كرده است مىگويد : ( امام باقر عليه السلام فرمود : ) چون على عليه السلام را از خانه بيرون بردند فاطمه عليها السلام در حالى كه پيراهن رسول خدا صلى الله عليه و آله و سلم را روى سر انداخته بود و دست دو پسرش ( امام حسن و امام حسين ) را گرفته بود از خانه بيرون آمد و فرمود : اى ابوبكر ! ما را با تو چه كار ؟ تو مىخواهى پسرانم را يتيم كنى و مرا بيوه گردانى ! به خدا سوگند اگر گناه نداشت موهايم را پريشان مىكردم و به درگاه پروردگارم مىناليدم ! مردى از آن مردمان گفت : مىخواهى با اين چه كنى ؟ ! سپس فاطمه عليها السلام دست على عليه السلام را گرفت و با او رفت » . « 2 »\r\n5 - از عبدالحميد طائى به نقل از ابوجعفر ( امام باقر ) عليه السلام آورده است ،\r\n\r\n\r\n","description":"","footnote":"\r\n( 1 ) - كافى : 1 / 460 .\r\n( 2 ) - همان : 8 / 237 .\r\n","page_name":" 236 ","page_number":236},
  {"content":"\r\n\r\nفرمود : « به خدا سوگند كه اگر فاطمه موهاى سرش را پريشان مىكرد ، همهء آن مردم مىمردند . » . « 1 »\r\n6 - از ابوالورد به نقل از امام باقر عليه السلام آورده است ، مىگويد : « رسول خدا صلى الله عليه و آله و سلم به فاطمه عليها السلام در خوابى كه ديد ، فرمود : بگو : پناه مىبرم به آنچه فرشتگان مقرب خدا و پيامبران مرسل و بندگان صالح او پناه مىبرند از شرّ آنچه در اين شب ديدم كه مبادا از دست او بدى و يا ناپسندى به من برسد !\r\nسپس به سمت چپ خود برگرد . اين را سه مرتبه انجام ده ! » . « 2 »\r\n7 - شيخ صدوق از يزيدبن عبدالملك نقل كرده است ، مىگويد : « همين كه فاطمه عليها السلام متولد شد . . . » « 3 »\r\n8 - همو از محمّدبن مسلم ثقفى نقل كرده است ، مىگويد : از امام باقر عليه السلام شنيدم كه مىفرمود : « براى فاطمه عليها السلام جايگاهى بر در دوزخ است ، چون روز قيامت شود بر پيشانى هر كس نوشته شود : اين شخص مؤمن است يا كافر ، در نتيجه فرمان مىرسد ، آن دوستدار ( اهل بيت ) را كه گناهش زياد است به دوزخ ببرند ، پس فاطمه عليها السلام بر پيشانى او مىخواند كه دوستدار ( اهل بيت ) است ، مىگويد : خداى من ! و اى سيد من ! تو مرا فاطمه ناميدى چرا كه به وسيله من دوستداران من و فرزندان من از آتش دوزخ بركنارند ، در حالى كه وعدهء تو حق است و تو خُلف وعده نمىكنى !\r\n\r\n\r\n","description":"","footnote":"\r\n( 1 ) - كافى : 8 / 238 .\r\n( 2 ) - همان : 8 / 142 .\r\n( 3 ) - علل الشرايع : 1 / 171 . بقيه ، عين حديث شمارهء ( 2 ) بود - م .\r\n","page_name":" 237 ","page_number":237},
  {"content":"\r\n\r\nپس خداى عزّوجلّ خطاب مىكند : اى فاطمه ! تو راست گفتى ؛ من تو را فاطمه ناميدم و به وسيلهء تو دوستداران و مواليان تو و فرزندان تو را از آتش دوزخ بر كنار مىسازم . و وعدهء من حق است و من وعدهء خلافى نمىكنم . و اين بنده‌ام را تنها به آن جهت دستور دادم به دوزخ برود تا تو دربارهء او شفاعت كنى و من شفاعت تو را بپذيرم ، تا اين كه براى فرشتگان و پيامبران و سفيرانم و كسانى كه اينجا هستند جايگاه تو را نسبت به من و منزلت تو را در نزد من بدانند . بنابراين هر كسى را كه ديدى در پيشانيش نوشته : مؤمن است دست او را بگير و او را وارد بهشت گردان » . « 1 »\r\n9 - از جعفر احمر ، به نقل از امام باقر عليه السلام آورده است ، فرمود : « من از جابربن عبداللَّه انصارى شنيدم كه مىگفت : رسول خدا صلى الله عليه و آله و سلم فرمود :\r\nچون روز قيامت شود ، دخترم فاطمه عليها السلام سوار بر شترى از شتران بهشتى مىآيد در حالى كه آن شتر از دو طرف آراسته شده ، افسارش از مرواريد تازه ، دست و پاهايش از زمرد سبز ، دمش از مشك بسيار خوشبو ، چشمانش دو ياقوت سرخ ، در بالاى آن قبه‌اى از نور كه از ظاهر آن باطنش و از باطن آن ظاهرش ديده مىشود ، درونش بخشش خدا و بيرونش رحمت الهى و بر سرش افسرى از نور است آن افسر هفتاد ركن دارد هر ركنى مرصع به درّ و ياقوت است ؛ همچون ستارهء درخشان در افق آسمان مىدرخشد . و از سمت راست آن حضرت ، هفتاد هزار فرشته حركت مىكند و جبرئيل افسار شتر را گرفته است ، مناديى با صداى بلند\r\n\r\n\r\n","description":"","footnote":"\r\n( 1 ) - علل الشرايع : 1 / 171 .\r\n","page_name":" 238 ","page_number":238},
  {"content":"\r\n\r\nندا مىدهد : چشمانتان را ببنديد تا فاطمه دختر محمّد صلى الله عليه و آله و سلم عبور كند ! پس هيچ پيامبر ، رسول ، صديق و شهيدى نمىماند مگر اين كه چشمانشان را مىبندند تا اين كه فاطمه عليها السلام از ان‌جا مىگذرد .\r\nحركت مىكند تا به مقابل عرش پروردگار جلّ جلاله مىرسد و خود را از شتر مىاندازد و عرضه مىدارد : خداى من و اى سيّد من ، تو خود بين من و كسانى كه به من ظلم كرده‌اند داورى كن ! خدايا بين من و كسانى كه فرزندان مرا كشتند حكم كن ! پس ندايى از درگاه خدا مىرسد : اى حبيبهء من و دختر حبيبم ! تو از من بخواه كه هر چه بخواهى داده مىشود و شفاعت كن كه پذيرفته است ! به عزت و جلالم سوگند كه هيچ ظلم ظالمى را بدون كيفر نمىگذارم .\r\nپس مىگويد : الهى و سيدى ! به فرياد فرزندان و شيعيانم و شيعيان فرزندانم و دوستدارانم و دوستان فرزندانم برس ! ندايى از طرف خداوند جل جلاله مىآيد : كجاست فرزندان فاطمه و شيعيانش و دوستداران او و دوستان فرزندانش ! پس مىآيند در حالى كه فرشتگان رحمت آنها را احاطه كرده‌اند ، فاطمه عليها السلام پيشاپيش آنها مىرود تا آن‌ها را وارد بهشت مىگرداند . » . « 1 »\r\n10 - شيخ مفيد : از ابوحمزهء ثمالى به نقل از امام باقر عليه السلام از پدر بزرگوارش از قول جدش آورده است كه رسول خدا صلى الله عليه و آله و سلم فرمود :\r\n« خداوند به خاطر خشم فاطمه عليها السلام خشمگين و براى خشنودى فاطمه عليها السلام خشنود مىگردد . » . « 2 »\r\n\r\n\r\n","description":"","footnote":"\r\n( 1 ) - امالى صدوق : ص 12 .\r\n( 2 ) - امالى مفيد : ص 63 .\r\n","page_name":" 239 ","page_number":239},
  {"content":"\r\n\r\n11 - طبرى امامى ( شيعى ) از حمزةبن حمران به نقل از امام صادق عليه السلام از قول پدرش و او از جابربن عبداللَّه انصارى آورده است ، مىگويد :\r\n« رسول خدا صلى الله عليه و آله و سلم نماز عصر را با ما خواند ، همين كه از نماز فارغ شد رو به قبله نشست و مردم در پيرامون آن حضرت بودند در همان بين پيرمردى از مهاجران باديه نشين با جامهء كهنه آمد ، در حالى كه چهره‌اش از شادى برق مىزد و خود را استوار مىنماياند در صورتى كه از ضعف و پيرى نمىتوانست خود را نگه دارد !\r\nرسول خدا صلى الله عليه و آله و سلم شروع به جستجوى از حال او كرد ، پيرمرد گفت : يا نبى اللَّه ! من سخت گرسنه‌ام ، غذايم بده ! و تن پوش ندارم ، لباسم بپوشان و مستمندم كمكم كن ! پيامبر صلى الله عليه و آله و سلم فرمود : من چيزى ندارم ولى ( تو را به نيكى راهنمايى مىكنم ) راهنماى به خير چون انجام دهندهء آن است ! به منزل كسى برو كه خدا و رسول خدا را دوست مىدارد و خدا و رسولش نيز او را دوست دارد و او خدا را بر خود ترجيح مىدهد ، به حجرهء فاطمه عليها السلام برو ! خانهء فاطمه عليها السلام چسبيده به آن خانهء رسول خدا صلى الله عليه و آله و سلم بود كه بدون همسران تنها در آنجا به سر مىبرد .\r\nفرمود : بلال ! برخيز ! اين مرد را در خانهء فاطمه ببر ! مرد باديه نشين با بلال رفت همين كه بر درِ خانهء فاطمه عليها السلام ايستاد با صداى بلند ندا داد :\r\nدرود بر شما اى اهل بيت نبوت و محل رفت و آمد فرشتگان و جاى نزول جبرئيل روح‌الأمين به همراه ( آيات ) قرآن از جانب پروردگار جهانيان !\r\nفاطمه عليها السلام پرسيد : اى مرد تو كيستى ؟ گفت : پيرمردى از عرب ، به زحمت خدمت پدرت سيد و سالار بشر رسيدم ؛ در حالى كه‌اى دختر محمّد صلى الله عليه و آله و سلم من بى لباس و به شدت گرسنه‌ام ! پس خدا رحمتش را بر\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nشما ارزانى بدارد ، به من كمك كنيد !\r\nفاطمه و على عليهما السلام و رسول خدا صلى الله عليه و آله و سلم در آن حال بودند ؛ سه روز هيچ غذايى نخورده بودند و رسول خدا صلى الله عليه و آله و سلم آن را به خوبى مىدانست . پس فاطمه عليها السلام متوجه پوست دباغى شدهء گوسفندى شد كه حسن و حسين عليهما السلام روى آن مىخوابيدند ، آن را برد و فرمود : اى كسى كه در را زدى اين را بگير شايد خداوند با چيزى بهتر از آن تو را نجات دهد ! اعرابى گفت : اى دختر محمّد صلى الله عليه و آله و سلم من از گرسنگى پيش شما شكايت كردم شما به من پوست گوسفند داديد ، من با اين گرسنگى زياد آن را چه كنم ؟ !\r\nراوى مىگويد : فاطمه عليها السلام چون اين حرف را از او شيند دست برد به گلوبندى كه در گردنش بود و آن را دختر عمويش فاطمه دختر حمزةبن عبدالمطّلب هديه داده بود و آن را از گردنش درآورد و به آن اعرابى داد و فرمود : اين را بگير و به فروش ! شايد خداوند در برابر آن چيزى بهتر از آن را به تو مرحمت كند . پيرمرد باديه نشين گلوبند را گرفت و به مسجد رسول خدا صلى الله عليه و آله و سلم رفت در حالى كه پيامبر صلى الله عليه و آله و سلم ميان اصحابش نشسته بود ، عرض كرد : يا رسول اللَّه صلى الله عليه و آله و سلم اين گلوبند را فاطمه دختر محمّد صلى الله عليه و آله و سلم به من مرحمت كرد و فرمود : آن را به فروش ، شايد خداوند كار تو را بسازد !\r\nراوى مىگويد : پيامبر صلى الله عليه و آله و سلم با شنيدن سخن اعرابى گريه كرد و فرمود : چگونه خداوند براى تو نسازد در حالى كه فاطمه دختر محمّد صلى الله عليه و آله و سلم بانوى دختران آدم عليه السلام آن را به تو داده است !\r\nپس عمّاربن ياسر ( خدايش بيامرزد ! ) از جا بلند شد و گفت : يا رسول\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nاللَّه ! به من اجازهء خريد اين گلوبند را مىدهيد ؟ فرمود : عمار ! آن را بخر كه اگر جن و انس با تو در خريد آن شركت كنند خداوند آنها را در آتش دوزخ عذاب نخواهد كرد . عمار گفت : اعرابى ! اين گلوبند چند ؟ گفت : به قدرى كه از نان و گوشت سير شوم و يك برد يمنى كه تن پوشم سازم و در آن براى پروردگارم نماز بخوانم و چند دينارى كه مرا به خانواده‌ام برساند . عمار سهم خود را از غنائم خيبر كه رسول خدا صلى الله عليه و آله و سلم به او داده بود ، فروخته بود و از آن چيزى باقى نمانده بود ، از اين رو به پيرمرد اعرابى گفت : بيست دينار و دويست درهم هجرى و يك برد يمنى و شترم كه تو را به خانواده‌ات برساند و يك شكم سير از نان و گوشت به تو مىدهم . اعرابى گفت : اى مرد ! تو چه قدر در پرداخت مال سخاوتمندى ! عمّار او را برد و آنچه تعهد كرده بود به وى داد .\r\nاعرابى خدمت رسول خدا صلى الله عليه و آله و سلم برگشت ، رسول خدا صلى الله عليه و آله و سلم فرمود : آيا سير شدى و تن پوشى فراهم كردى ؟ اعرابى گفت : آرى يا رسول اللَّه ! پدر و مادرم به فدايت ، بىنياز شدم ! پيامبر فرمود : از خداوند براى فاطمه عليها السلام - به خاطر اين عملش - پاداش خير بطلب !\r\nاعرابى ( دست به دعا برداشت و ) عرض كرد : پروردگارا تو هستى خداىِ ( صاحبِ ) آنچه را كه ما نوخواهى مىكنيم و هيچ معبود به حقى براى ما جز تو نيست و بر هر حال و هر جهت تواى روزى رسانِ ما ! خداوندا ! به فاطمه عليها السلام بده آنچه را كه هيچ چشمى نديده و گوشى نشنيده است .\r\nپس پيامبر صلى الله عليه و آله و سلم دعاى او را آمين گفت و رو به اصحاب خود كرد و فرمود : خداوند به فاطمه عليها السلام در دنيا چنين عنايتى را كرده است كه من\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nپدر او هستم و كسى در بين جهانيان چون من نيست و على عليه السلام همسر اوست كه اگر او نبود براى فاطمه عليها السلام هرگز همتايى نبود . و حسن و حسين عليهما السلام را به او عطا كرده است كه در بين تمام مردم دنيا مانند ايشان نيست ؛ دو آقاى اسباط انبياء و سرور و سالار اهل بهشتند . در خدمت آن حضرت ، مقداد ، ( عبداللَّه ) بن عمر و سلمان بودند ، فرمود : افزون بر اين به شما بگويم ؟ گفتند : آرى يا رسول اللَّه !\r\nفرمود : روح الامين ؛ جبرئيل نزد من آمد و گفت : همانا او ( فاطمه ) چون از دنيا رود و پيكرش را به خاك سپارند ، در قبر ، همانجا از او بپرسند :\r\nپروردگار تو كيست ؟ بگويد : خداى يگانه پروردگار من است ، دو فرشتهء خدا بپرسند : پيامبرت كيست ؟ بگويد : پدرم . مىگويند : چه كسى ولى تو است ؟ بگويد : اين كه كنار قبر من ايستاده است ؛ علىّبن ابىطالب عليه السلام .\r\nبدانيد و آگاه باشيد ! افزون بر اينها از فضل او بر شما مىگويم : همانا خداوند انبوهى از فرشتگان را بر او گمارده است كه او را از مقابل و پشت سر و از طرف راست و طرف چپش نگهبانى مىكنند و آنها در زندگى وى و پس از مردنش در نزد قبر او با او هستند ؛ درود فراوانى بر او و بر پدر ، همسر و پسرانش مىفرستند . و هر كه مرا پس از وفاتم زيارت كند همچون كسى است كه در زمان حياتم زيارت كند و هر كه فاطمه عليها السلام را زيارت كند گويا مرا زيارت كرده است و هر كه علىّبن ابى طالب عليه السلام را زيارت كند ، گويى فاطمه عليها السلام را زيارت كرده است و هر كه حسن و حسين عليهما السلام را زيارت كند ، گويا على عليه السلام را زيارت كرده است و هر كه فرزندان ايشان را زيارت كند گويا آن دو را زيارت كرده است .\r\nپس عمار به گلوبند توجه خاصى كرد و آن را با مشك معطر نمود و\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nداخل يك برد يمانى پيچيد وى برده‌اى داشت به نام سهم كه او را از همان سهم ( غنائم ) خريده بود كه از جنگ خيبر به او رسيده بود ، گلوبند را به او داد و گفت : اين گلوبند رابگير و ببر به رسول خدا صلى الله عليه و آله و سلم بده و تو خود نيز متعلق به آن حضرت باش !\r\nغلام گلوبند را گرفت و آن را خدمت رسول خدا صلى الله عليه و آله و سلم آورد و آنچه عمار گفته بود به عرض آن حضرت رساند . پيامبر صلى الله عليه و آله و سلم فرمود : خدمت فاطمه عليها السلام برو و گلوبند را به او بده و تو خود نيز مال او هستى ! غلام گلوبند را آورد و سخنان پيامبر صلى الله عليه و آله و سلم را به فاطمه عليها السلام گفت ، پس فاطمه گلوبند را گرفت و آن غلام را آزاد كرد ، غلام خنديد فاطمه عليها السلام پرسيد :\r\nچرا مىخندى ؟ عرض كرد : بركت زياد اين گلوبند مرا به خنده واداشت ! گرسنه‌اى را سير كرد و برهنه‌اى را پوشاند و تهى دستى را توانگر ساخت و بنده‌اى را آزاد نمود و سرانجام به دست صاحبش برگشت ! » . « 1 »\r\n12 - ابن شهرآشوب از عمروبن دينار نقل كرده است ، مىگويد : امام باقر عليه السلام فرمود : « از روزى كه رسول خدا صلى الله عليه و آله و سلم از دنيا رفت ، هرگز كسى فاطمه عليها السلام را تا وقتى كه زنده بود خندان نديد . » . « 2 »\r\n13 - طبرسى به اسناد خود از جابر به نقل از امام باقر عليه السلام آورده است ، فرمود : « وقتى على عليه السلام با فاطمه عليها السلام ازدواج كرد ميان خانه را شن گسترد و بستر ايشان پوست گوسفندى بود و بالش آنها كيسه‌اى از ليف خرما و چوبى به زمين كرده و مشك آبِ خود را روى آن قرار داده و با\r\n\r\n\r\n","description":"","footnote":"\r\n( 1 ) - بشارةالمصطفى : ص 167 .\r\n( 2 ) - مناقب : 2 / 101 .\r\n","page_name":" 244 ","page_number":244},
  {"content":"\r\n\r\nعبايى پوشانده بودند . » « 1 »\r\n14 - مجلسى از « مصباح الأنوار » نقل كرده است كه امام باقر عليه السلام فرمود : « فاطمه عليها السلام در حالى خدمت رسول خدا صلى الله عليه و آله و سلم آمد كه پيامبر صلى الله عليه و آله و سلم در چهرهء او گرسنگى را درك كرد پس به وى فرمود : دخترم بيا اينجا ! او را روى زانوى راستش نشاند ، فاطمه عليها السلام عرض كرد : پدرجان ! گرسنه‌ام ! پيامبر صلى الله عليه و آله و سلم دستهايش را به طرف آسمان بلند كرد و گفت : اى خدايى كه پست را بلند مىكنى و گرسنه را سير ! فاطمه دختر پيامبرت را سير كن ! امام باقر عليه السلام فرمود : به خدا سوگند پس از آن روز تا وقتى كه از دنيا رفت هرگز گرسنه نشد . » . « 2 »\r\n15 - با همان سند از امام باقر عليه السلام نقل كرده است ، مىفرمايد : « فاطمه دختر رسول خدا صلى الله عليه و آله و سلم پس از رسول خدا صلى الله عليه و آله و سلم شصت روز ماند ، بيمار شد ، پس بيماريش شدت يافت ، و از جمله دعاهايش در گرفتارىها اين بود : يا حىّ يا قيوم به رحمت تو از تو يارى مىطلبم پس مرا يارى كن ! خداوندا مرا از آتش دوزخ بر كنار كن و وارد بهشت گردان و به پدرم محمّد صلى الله عليه و آله و سلم ملحق نما !\r\nاميرالمؤمنين همواره به او مىگفت : خدا تو را عافيت دهد و باقى بدارد ! ولى او مىگفت : يا اباالحسن ! چه قدر به خدا پيوستن شتابان است ! و راجع به صدقه و وسايل خانه وصيت كرد و به على عليه السلام توصيه كرد كه با امامه دختر ابى العاص ازدواج كند و گفت : او خواهرزادهء من است و نسبت به فرزندان من مهربان است . فرمود : على عليه السلام او را شبانه به خاك\r\n\r\n\r\n","description":"","footnote":"\r\n( 1 ) - مكارم الاخلاق : ص 150 .\r\n( 2 ) - بحارالانوار : 43 / 77 .\r\n","page_name":" 245 ","page_number":245},
  {"content":"\r\n\r\nسپرد . » . « 1 »\r\n\r\nروايات امام عليه السلام دربارهء حسنين عليهما السلام\r\n1 - حميرى به اسناد خود از امام صادق عليه السلام به نقل از پدرش آورده است كه رسول خدا صلى الله عليه و آله و سلم فرمود : حسن و حسين سيد و سالار جوانان اهل بهشتند و پدرشان از ايشان بهتر است » . « 2 »\r\n3 - همو به اسناد خود از امام باقر عليه السلام از قول پدر بزرگوارش آورده است . رسول خدا صلى الله عليه و آله و سلم فرمود : هيبت و حلمم را به حسن وجود و بخشندگيم را به حسين داده‌ام . « 3 »\r\n3 - كلينى از ابوالجارود نقل كرده است ، مىگويد : امام باقر عليه السلام به من فرمود : « اى ابوالجارود ! آنها دربارهء حسن و حسين عليهما السلام به شما چه مىگويند ؟ » .\r\nعرض كردم : آنها به ما اعتراض مىكنند كه ( چه گونه ) آنها پسران رسول خدايند ؟\r\nامام عليه السلام فرمود : « شما در برابر آنها چه دليلى مىآوريد ؟ » گفتم : به اين قول خداى عزّوجلّ استدلال مىكنيم كه دربارهء عيسىبن مريم مىفرمايد :\r\n  « وَ مِنْ ذُرِّيَّتِهِ داوُدَ وَ سُلَيْمانَ وَ أَيُّوبَ وَ يُوسُفَ وَ مُوسى وَ هارُونَ وَ كَذلِكَ نَجْزِي الْمُحْسِنِينَ وَ زَكَرِيَّا وَ يَحْيى وَ عِيسى »   « 4 » پس عيسىبن مريم را از ذريهء نوح قرار\r\n\r\n\r\n","description":"","footnote":"\r\n( 1 ) - بحارالانوار : 43 / 217 .\r\n( 2 ) - قرب الاسناد : ص 53 .\r\n( 3 ) - همان : ص 54 .\r\n( 4 ) - انعام / 84 : از دودمان ابراهيم ، داوود ، سليمان ، ايوب ، يوسف ، موسى و هارون را هدايت كرديم ، اين چنين نيكوكاران را پاداش مىدهيم .\r\n","page_name":" 246 ","page_number":246},
  {"content":"\r\n\r\nداده است .\r\nفرمود : « آنها در برابر تو چه گفتند ؟ »\r\nگفتم : آنها گفتند : گاهى فرزند دختر از جمله فرزندان شخص است در حالى كه از پشت وى نيست .\r\nفرمود : « شما در برابر آنها به چه چيز استدلال كرديد ؟ » .\r\nگفتم : به اين آيه شريفه استدلال كرديم كه خداى تعالى به پيامبرش فرمود :  « فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ » .  « 1 »\r\nفرمود : « آنها چه گفتند ؟ » گفتم : آنها در جواب ما گفتند : گاهى در كلام عرب پسران مردى مىگويند ولى ديگرى مىگويد : پسران ما .\r\nراوى مىگويد : پس امام باقر عليه السلام فرمود : « ابوالجارود ! من از كتاب خدا به تو دليلى مىآموزم كه آن دو از صلب رسول خدا صلى الله عليه و آله و سلم هستند و جز كافر كسى آن را رد نمىكند . » . عرض كردم : كجاست فدايت شوم ؟ فرمود :\r\n« آنجا كه خداى تعالى مىفرمايد :  « حُرِّمَتْ عَلَيْكُمْ أُمَّهاتُكُمْ وَ بَناتُكُمْ وَ أَخَواتُكُمْ . . . »  « 2 » تا آن‌جا كه مىرسد به اين جمله :  « وَ حَلائِلُ أَبْنائِكُمُ الَّذِينَ مِنْ   أَصْلابِكُمْ » .  « 3 » اى ابوجارود ! از آنها بپرس : آيا براى رسول خدا صلى الله عليه و آله و سلم ازدواج با همسران آن دو جايز است ؟ اگر گفتند : آرى دروغ گفته‌اند و تبهكارند . و\r\n\r\n\r\n","description":"","footnote":"\r\n( 1 ) - آل عمران / 61 : بگو : بياييد ما فرزندانمان را و شما هم فرزندانتان را دعوت كنيم و ما زنانمان را و شما هم زنانتان را ، ما از نفوس خود ( كسانى كه به منزلهء جان ما هستند ) دعوت مىكنيم شما هم از نفوس خود دعوت كنيد !\r\n( 2 ) - نساء / 23 : مادران شما و دخترانتان و خواهرانتان و عمه‌ها و خاله‌هايتان . . .\r\n( 3 ) - نساء / 23 : . . . و همسران فرزندانتان كه از نسل شما هستند بر شما حرام شده است .\r\n","page_name":" 247 ","page_number":247},
  {"content":"\r\n\r\nاگر گفتند : نه ، پس آن دو پسران آن حضرت از پشت وى هستند . » . « 1 »\r\n4 - شيخ طوسى از حنان بن سدير صيرفى به نقل از پدرش از قول امام باقر عليه السلام آورده است ، فرمود : « پيامبر صلى الله عليه و آله و سلم در مسجد خود نشسته بود ، ناگهان على عليه السلام آمد و سلام داد ، نشست سپس حسن‌بن على عليهما السلام آمد ، پيامبر صلى الله عليه و آله و سلم او را گرفت و در دامن خود نشاند و او را به سينه چسبانيد و بوسيد ، سپس فرمود : همراه پدرت برو ! پس از او حسين عليه السلام آمد ، با او نيز همان كار را كرد و فرمود : با پدرت بنشين . ناگهان مردى وارد مسجد شد و تنها به پيامبر صلى الله عليه و آله و سلم سلام داد و از على عليه السلام و حسن و حسين عليهما السلام رو گرداند پيامبر صلى الله عليه و آله و سلم به وى فرمود : چه چيز تو را مانع از آن شد كه به على و پسرانش سلام دهى ؟ به خدايى كه مرا به خاطر هدايت مردم و آيين حق مبعوث كرده است ، به راستى كه مىبينم بر او و پسرانش رحمت فرو مىريزد . » . « 2 »\r\n5 - ابن شهرآشوب به اسناد خود از امام باقر عليه السلام نقل كرده است ، فرمود : « در زمان رسول خدا صلى الله عليه و آله و سلم مردى مرتكب گناهى شد ، پس خود را از انظار پنهان كرد تا اين كه در يك رهگذر خلوتى حسن و حسين عليهما السلام را ديد ، آنها را گرفت و سوار بر گردنش كرد و خدمت پيامبر صلى الله عليه و آله و سلم آورد و گفت : يا رسول اللَّه ! من به خدا و به اين دو پناهنده شده‌ام ! رسول خدا صلى الله عليه و آله و سلم به قدرى خنديد كه دست بر دهانش نهاد ! سپس به آن مرد فرمود : برو كه تو آزادى ! و به حسن و حسين عليهما السلام فرمود : من هم شما دو نفر را دربارهء آن مرد واسطه قرار مىدهم ، پس اين آيه را خداوند نازل\r\n\r\n\r\n","description":"","footnote":"\r\n( 1 ) - كافى : 8 / 317 .\r\n( 2 ) - امالى طوسى : 1 / 237 .\r\n","page_name":" 248 ","page_number":248},
  {"content":"\r\n\r\nكرد :  « وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً .  « 1 »  » .  « 2 »\r\n\r\nروايات امام عليه السلام دربارهء حسن‌بن على عليهما السلام\r\n1 - كلينى از عبداللَّه‌بن سنان به يك واسطه از امام باقر عليه السلام نقل كرده است ، مىفرمايد :\r\n« چون امام حسن عليه السلام در آستانهء وفات قرار گرفت ، گريه كرد ، پرسيدند : يابن رسول اللَّه ! شما با اين جايگاهى كه نسبت به رسول خدا صلى الله عليه و آله و سلم داريد چرا گريه مىكنيد ؟ و دربارهء شما فرموده آنچه بايد بفرمايد و بيست مرتبه با پاى پياده حج رفته و سه بار هر چه داشتيد در راه خدا به دو بخش تقسيم كرديد حتى كفش پايتان را ؟\r\nفرمود : من به خاطر دو خصلت مىگريم : از ترس موقف قيامت ( هول مطلع ) و جدايى دوستان . » . « 3 »\r\n2 - صدوق از عبداللَّه‌بن عيسى به نقل از امام صادق عليه السلام از قول پدرش آورده است مىفرمايد : « جبرئيل نام حسن بن على عليهما السلام را در پارچهء حريرى از جامه‌هاى بهشتى هديه آورد و نام حسين عليه السلام از نام حسن عليه السلام گرفته شده است . » . « 4 »\r\n\r\n\r\n","description":"","footnote":"\r\n( 1 ) - نساء / 64 : اگر آنها هنگامى كه به خويش ستم كردند ، به سوى تو مىآمدند و از خداوند طلب آمرزش مىنمودند و پيامبر هم براى آنها طلب آمرزش مىكرد ، خدا را توبه‌پذير و مهربان مىيافتند .\r\n( 2 ) - مناقب : 2 / 142 .\r\n( 3 ) - كافى : 1 / 461 .\r\n( 4 ) - معانى الأخبار : ص 58 .\r\n","page_name":" 249 ","page_number":249},
  {"content":"\r\n\r\n3 - ابوجعفر مشهدى از جابربن يزيد جعفى از امام باقر عليه السلام نقل كرده است فرمود :\r\n« گروهى از مردم خدمت امام حسن عليه السلام آمدند و گفتند : از شگفتىهاى پدرت كه آنها را در حضور مردم انجام مىداد تو هم بر ما بنمايان !\r\nفرمود : اگر چنان كنم ايمان مىآوريد ؟ همهء آنها گفتند : آرى به خداى تعالى ايمان مىآوريم .\r\nفرمود : « پس مرده‌اى را براى ايشان به اذن خدا زنده كرد ، همگى گفتند :\r\nگواهى مىدهيم كه تو فرزند راستين اميرالمؤمنين هستى و البته كه او چنين امورى را بارها به ما نشان داد . » . « 1 »\r\n\r\nروايات امام عليه السلام دربارهء حسين‌بن على عليهما السلام\r\n1 - صفار ، از ابوالجارود نقل كرده است ، مىگويد : چون هنگامى كه بايد برسد ، رسيد ( روز عاشورا ) دختر بزرگش فاطمه بنت الحسين عليه السلام را خواست و نوشته‌اى درهم پيچيده را به او داد و وصيت ظاهرى به او كرد ، در حالى كه علىّبن حسين عليهما السلام دردمند بود و مصلحت نمىديد كه چيزى به او بگويند ، بعدها فاطمه آن وصيت نامه را به علىّبن حسين عليهما السلام داد ، و به خدا سوگند كه آن سرانجام به دست ما رسيد » .\r\nابوالجارود مىگويد : عرض كردم : فدايت شوم ! در آن نوشته چه بود ؟\r\nفرمود :\r\n« به خدا سوگند تمام آن‌چه را كه فرزندان آدم تا پايان عمر دنيا نياز\r\n\r\n\r\n","description":"","footnote":"\r\n( 1 ) - الثّاقب فى المناقب : ص 305 .\r\n","page_name":" 250 ","page_number":250},
  {"content":"\r\n\r\nدارند ، در آن است و به خدا سوگند كه حدود الهى حتى ديهء خراش بدن در آن آمده است . » . « 1 »\r\n2 - كلينى از عبدالملك‌بن اعين به نقل از امام باقر عليه السلام آورده است ، فرمود : « خداوند متعال نصر و پيروزى را بر حسين عليه السلام نازل كرد حتى بين آسمان و زمين بود ؛ آن گاه او را بين پيروزى و ديدار خدا مخيّر ساخت پس او لقاءاللَّه را برگزيد . » . « 2 »\r\n3 - همو از ابوخديجه نقل كرده است ، مىگويد : امام صادق عليه السلام فرمود :\r\n« چون فاطمه عليها السلام به امام حسين عليه السلام باردار شد جبرئيل عليه السلام نزد رسول خدا صلى الله عليه و آله و سلم آمد و عرض كرد : فاطمه عليها السلام به زودى پسرى به دنيا مىآورد كه پس از تو امّتت او را مىكشند . پس از باردارى فاطمه عليها السلام به حسين عليه السلام نگرانى داشت و پس از به دنيا آمدن او نيز نگران بود .\r\nسپس امام صادق عليه السلام فرمود : « در دنيا هيچ مادرى ديده نشده است كه پسرى به دنيا آورد كه نگران و ناراحت باشد ، ولى فاطمه عليها السلام از آن جهت ناراحت و نگران بود كه مىدانست او را مىكشند .\r\nفرمود : دربارهء او اين آيه نازل شد :  « وَ وَصَّيْنَا الْإِنْسانَ بِوالِدَيْهِ إِحْساناً حَمَلَتْهُ أُمُّهُ كُرْهاً وَ وَضَعَتْهُ كُرْهاً وَ حَمْلُهُ وَ فِصالُهُ ثَلاثُونَ شَهْراً  « 3 »  » .  « 4 »\r\n4 - شيخ صدوق از ابوالبخترى نقل كرده است ، مىگويد : امام\r\n\r\n\r\n","description":"","footnote":"\r\n( 1 ) - بصائرالدّرجات : ص 163 .\r\n( 2 ) - كافى : 1 / 260 .\r\n( 3 ) - احقاف / 15 : ما انسان را توصيه كرديم كه دربارهء پدر و مادرش نيكى كند ، مادر او را با اكراه و ناراحتى حمل مىكند و با ناراحتى بر زمين مىگذارد ، و دوران حمل او و از شير بازگرفتنش سى ماه است .\r\n( 4 ) - كافى : 1 / 464 .\r\n","page_name":" 251 ","page_number":251},
  {"content":"\r\n\r\nصادق عليه السلام از پدرش از قول امّ سلمه روايت مىكند كه وى روزى بامدادان گريه مىكرد ، از او پرسيدند چرا گريه مىكنى ؟ گفت : فرزندم حسين را كشتند ! چرا از وقتى كه رسول خدا صلى الله عليه و آله و سلم از دنيا رفته است خواب نديدم جز امشب كه او را در خواب ديدم ، عرض كردم : پدر و مادرم به فدايت چرا خاك آلوده‌ايد ؟ فرمود : امشب از سرشب قبر حسين عليه السلام و يارانش را حفر مىكردم ! . « 1 »\r\n5 - همو از بريدبن معاويهء عجلى به نقل از امام باقر عليه السلام آورده است ، فرمود : « وقتى كه حسين‌بن على عليهما السلام كشته شد در بدن آن بزرگوار سيصد و بيست و چند جاى سرنيزه و يا ضربت شمشير و يا محل اصابت تير مشاهده شد .\r\nروايت است كه تمام اين زخمها از پيش روى او بوده است زيرا كه آن حضرت پشت به دشمن نمىكرده است . » . « 2 »\r\n6 - حميرى از عبداللَّه‌بن ميمون به نقل از جعفربن محمّد از قول پدرش عليهما السلام آورده است فرمود : « على عليه السلام با دو تن از يارانش از سرزمين كربلا گذر كرد .\r\nمىفرمايد : چون به آنجا رسيد چشمانش پر از اشك شد ، سپس فرمود : اينجا محل پياده شدن آنها و جاى بار انداختن آنهاست . در اينجا خون آنان را مىريزند ! خوشا به حال تو اى خاك كربلا ! كه خون عزيزان در تو ريخته مىشود ! » . « 3 »\r\n\r\n\r\n","description":"","footnote":"\r\n( 1 ) - امالى صدوق : ص 84 .\r\n( 2 ) - همان : ص 99 .\r\n( 3 ) - قرب الاسناد : ص 14 .\r\n","page_name":" 252 ","page_number":252},
  {"content":"\r\n\r\n7 - از عبداللَّه‌بن ميمون به نقل از جعفربن محمّد از قول پدر بزرگوارش آورده است ، فرمود : « وقتى كه فرزندان امام حسين عليه السلام را به دربار يزيد آوردند ، روز روشن با سر و صورت برهنه آنها را وارد كردند . مردم جفاكار شام مىگفتند : ما اسيرانى بهتر از اينها نديده‌ايم . پرسيدند : شما كيستيد ؟ سكينه دختر امام حسين عليه السلام فرمود : ما اسيران آل محمّديم ! » . « 1 »\r\n8 - ابن قولويه از عبداللَّه‌بن محمّد صنعانى از قول امام باقر عليه السلام نقل كرده است ، فرمود : « رسول خدا صلى الله عليه و آله و سلم چنان بود كه هر گاه امام حسين عليه السلام وارد مىشد ، او را در آغوش مىكشيد ، سپس به اميرالمؤمنين عليه السلام مىگفت : او را بگير ! آن گاه او را بغل مىگرفت و مىبوسيد و مىگريست ، او مىگفت : پدرجان ! آيا من كشته مىشوم ؟\r\nفرمود : آرى به خدا سوگند پدرت ، برادرت و تو را مىكشند .\r\nعرض كرد : پدر جان ! بنابراين محل شهادت ما پراكنده است ، فرمود :\r\nآرى پسرم .\r\nپرسيد : پس چه كسى از امّت تو ما را زيارت مىكند ؟ فرمود : مرا و پدر و برادرت و تو را زيارت نمىكند مگر صدّيقين از امّت من . » . « 2 »\r\n9 - از ابوالجارود نقل كرده است ، مىگويد : امام باقر عليه السلام فرمود : « امام حسين عليه السلام يك روز قبل از ترويه از مكه بيرون آمد و عبداللَّه‌بن زبير او را بدرقه كرد و گفت : يا اباعبداللَّه ! موقع اعمال حج است ، شما آنجا را ترك مىكنى و به عراق مىروى ؟ فرمود : پسر زبير ! به يقين اگر من در ساحل فرات به خاك سپرده شوم محبوب‌تر است براى من از اين كه در آستانهء\r\n\r\n\r\n","description":"","footnote":"\r\n( 1 ) - قرب الاسناد : ص 14 .\r\n( 2 ) - كامل الّزيارات : ص 70 .\r\n","page_name":" 253 ","page_number":253},
  {"content":"\r\n\r\nكعبه دفن شوم ! » . « 1 »\r\n10 - از زراره به نقل از امام باقر عليه السلام آورده است ، فرمود : « از مكه حسين‌بن على عليهما السلام به محمّدبن على ( محمّد حنفيّه ) نوشت : بسم اللَّه الرحمان الرحيم ، از حسين‌بن على به محمّدبن على و هر كه نزد وى از بنىهاشم است ، اما بعد هر كه به ما پيوست به شهادت مىرسد و هر كه نپيوست به پيروزى و سلامت دست نخواهد يافت ! » . « 2 »\r\n11 - از ميسربن عبدالعزيز به نقل از امام باقر عليه السلام آورده است ، فرمود :\r\n« حسين‌بن على عليهما السلام از كربلا به محمّدبن على ( محمّدبن حنفيّه ) نوشت :\r\nبسم‌اللَّه الرحمن الرحيم از حسين‌بن على به محمّدبن على و هر كه نزد وى از بنىهاشم است ، اما بعد ، گويا كه دنيا نبوده است و گويا كه آخرت پايدار است ، والسلام . » . « 3 »\r\n12 - از جابر نقل كرده است ، مىگويد : امام باقر عليه السلام فرمود : « رسول خدا صلى الله عليه و آله و سلم فرموده است : در آتش دوزخ جايى است كه هيچ كس از مردم استحقاق آنجا را ندارد جز كشندهء حسين عليه السلام و يحيىبن زكريا عليه السلام » . « 4 »\r\n13 - از سدير نقل كرده است ، مىگويد : از امام باقر عليه السلام شنيدم كه مىفرمود : « همانا خداى تعالى كشتن فرزندان پيامبران از امّتهاى گذشته را به دست زنازادگان قرار داده است . » .\r\nو از جابر به نقل از امام باقر عليه السلام آورده است كه فرمود : « پيامبران و\r\n\r\n\r\n","description":"","footnote":"\r\n( 1 ) - كامل الّزيارات : ص 73 .\r\n( 2 ) - همان : ص 75 .\r\n( 3 ) - همان .\r\n( 4 ) - همان : ص 77 .\r\n","page_name":" 254 ","page_number":254},
  {"content":"\r\n\r\nپيامبرزادگان را نمىكشد مگر زنازادگان . » . « 1 »\r\n14 - از ابوبصير نقل شده است ، مىگويد : امام باقر عليه السلام فرمود : « انسان و جنّيان و پرندگان و وحش بيابان بر حسين‌بن على عليهما السلام به حدى گريستند كه اشك از چشمانشان جارى شد . » . « 2 »\r\n15 - از ابوبصير به نقل از امام باقر عليه السلام آورده است ، فرمود : « چهار هزار فرشته پريشان خاك آلوده تا روز قيامت بر حسين عليه السلام مىگريند . » . « 3 »\r\n16 - از ابوبصير نقل كرده است ، مىگويد : امام باقر عليه السلام فرمود : « چهار هزار فرشته ژوليده تا روز قيامت بر حسين عليه السلام مىگريند ، بنابراين كسى ( به زيارت آن حضرت ) نمىآيد مگر فرشتگان استقبال مىكنند و كسى بيمار نمىشود مگر از او عيادت مىكنند و كسى نمىميرد مگر ( در تشييع جنازه‌اش ) حاضر مىشوند . » . « 4 »\r\n17 - از جابر به نقل از امام باقر عليه السلام آورده است ، فرمود : « پس از يحيىبن زكريا آسمان بر كسى نگريست مگر بر حسين‌بن على عليهما السلام چرا كه در ( مصيبت آن حضرت ) چهل روز بر او گريه كرد . » . « 5 »\r\n18 - از جابر از محمدّبن على عليهما السلام نقل كرده است ، فرمود : « چون امام حسين عليه السلام تصميم گرفت از مدينه بيرون بيايد ، زنان ( خاندان ) عبدالمطّلب آمدند و جمع شدند ، نوحه‌سرايى كنند تا اين كه امام حسين عليه السلام در بين آنها حركت كرد و فرمود : من شما را به خدا سوگند مىدهم مبادا اين\r\n\r\n\r\n","description":"","footnote":"\r\n( 1 ) - كامل الّزيارات : ص 78 .\r\n( 2 ) - همان : ص 79 .\r\n( 3 ) - همان : ص 84 .\r\n( 4 ) - همان : ص 85 .\r\n( 5 ) - همان : ص 90 .\r\n","page_name":" 255 ","page_number":255},
  {"content":"\r\n\r\nنوحه‌سرايى را به نافرمانى خدا و رسول خدا ابراز كنيد ! زنان خاندان عبدالمطّلب گفتند : پس نوحه‌سرايى و گريه را براى چه كسى باقى بگذاريم ، در حالى كه امروز از نظر ما همچون روزى است كه رسول خدا صلى الله عليه و آله و سلم ، على ، فاطمه ، رقيّه ، زينب و امّ كلثوم ( دختران پيامبر ) از دنيا رفتند . بنابراين ما تو را به خدا سوگند مىدهيم ، خدا ما را فداى تو گرداند ، مبادا از دست ما به روى اى عزيز خوبان از درگذشتگان ! و يكى از عمّه‌هاى آن حضرت شروع به گريه كرد ، در حالى كه مىگفت : يا حسين من گواهى مىدهم كه شنيدم جنّيان در مصيبت تو نوحه‌سرايى مىكردند و مىگفتند :\r\nبراستى كشتهء سرزمين طف ( كربلا ) از اولاد هاشم\r\nرقّت بارترين فرد قريش بود كه او را به خوارى كشتند\r\nعزيز رسول خدا صلى الله عليه و آله و سلم كه هرگز بدخو نبود\r\n( اى حسين ) مصيبت تو مظهر عزّتها و بسى عظيم بود !\r\nو نيز مىگفتند :\r\nبر ( مصيبت ) حسين سرور و آقا مىگريم\r\nكه براى كشته شدن او موها سفيد شد !\r\nو به خاطر قتل او دچار زمين لرزه شديد\r\nو به جهت قتل او ماه تاريك شد و گرفت\r\nو كران تا كران آسمان سرخ شد\r\nاز شامگاه و سحرگاه ( تا به صبح )\r\nو خورشيد در همه جا بر مردم\r\nدگرگون شد و آن ناحيه را ظلمت فرا گرفت\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nآن كه خلايق و بشريّت در سوكش\r\nنشسته است پسر فاطمه ( حسين ) است\r\nبدان وسيله خوارى و ذلت را\r\nدر حال دماغ بريدگى و هلاكت به ارث برديم » . « 1 »\r\n19 - از محمّدبن مسلم به نقل از امام باقر عليه السلام آورده است ، فرمود : « هر مؤمنى كه قطره‌اى اشك از چشمش جارى شود به حدى كه به صورتش بريزد خداوند او را در غرفه‌اى از بهشت جا دهد كه در آن‌جا مدتهاى طولانى ساكن شود » . « 2 »\r\n20 - ابوجعفر مشهدى از امام باقر عليه السلام نقل كرده است ، مىگويد : چون امام حسين عليه السلام تصميم گرفت به سمت عراق برود ، امّ سلمه رضى الله عنه آن بانويى كه او را از خردسالى تربيت كرده بود و حسين عليه السلام از همه كس نزد او عزيزتر و به آن حضرت دلسوزتر از همه بود ، و خاك تربت حسين عليه السلام در شيشه‌اى نزد وى بود كه رسول خدا صلى الله عليه و آله و سلم آن را به وى داده بود ، دنبال آن حضرت فرستاد ( آمد ) ، گفت : پسرم ! مىخواهى به روى ؟\r\nامام حسين عليه السلام فرمود : مادرم ! قصد دارم به عراق بروم ! امّ سلمه گفت :\r\nمن تو را به خدا سوگند مىدهم كه مبادا به عراق به روى !\r\nفرمود : مادر ! براى چه به عراق نروم ؟\r\nامّ سلمه گفت : من از رسول خدا صلى الله عليه و آله و سلم شنيدم كه مىفرمود : به زودى پسرم حسين را در عراق مىكشند . پسرم ! تربت تو در شيشه‌اى مهر شده نزد من است ؛ آن را رسول خدا صلى الله عليه و آله و سلم به من داد .\r\n\r\n\r\n","description":"","footnote":"\r\n( 1 ) - كامل الّزيارات : ص 96 .\r\n( 2 ) - همان : ص 104 .\r\n","page_name":" 257 ","page_number":257},
  {"content":"\r\n\r\nفرمود : مادر جان ! به خدا سوگند كه كشته شدن من حتمى است و من از مقدّرات و قضاى حتمى و فرمان واجب خداى تعالى فرار نمىكنم .\r\nامّ سلمه گفت : واعجبا ! بنابراين با وجود اين كه مىدانى كشته مىشوى پس به كجا مىروى ؟ !\r\nفرمود : مادر ! امروز اگر نروم ، فردا مىروم و اگر فردا نروم پس فردا مىروم ! و به خدا كه اى مادر ! از مرگ گريزى نيست ، و من به طور قطع با آن روز و آن جا كه كشته مىشوم ساعتى كه در آن ساعت به قتل مىرسم و محلّى كه در آنجا دفن مىشوم چنان آشنايم و مىشناسم كه شما را مىشناسم و به آنجا چنان مىنگرم كه به شما مىنگرم .\r\nام‌ّسلمه گفت : من هم ! آنجا را ديده‌ام !\r\nفرمود : اگر بخواهى آرامگاهم و جاى خود و اصحابم را به تو نشان دهم ، نشان مىدهم ؟\r\nامّ سلمه گفت : البته كه مىخواهم ! پس طولى نكشيد كه فرمود : بسم اللَّه ! زمين درهم كشيده شد تا اين كه آرامگاه و جاى خود و جاى اصحابش را به او نشان داد و از آن تربت مقدارى به وى داد و امّ سلمه آنها را با تربتى كه نزد وى بود مخلوط كرد ؛ سپس حسين عليه السلام رفت ، در حالى كه به امّ سلمه گفته بود : من روز عاشورا كشته مىشوم ! چون آن شب فرا رسيد كه در صبح آن شب حسين‌بن على عليهما السلام به شهادت رسيد ، رسول خدا صلى الله عليه و آله و سلم به خواب امّ سلمه آمد در حالى كه ژوليده و گريان و خاك آلوده بود . امّ سلمه گفت : يا رسول اللَّه ! چرا شما را گريان ، خاك آلوده و ژوليده مىبينم ؟ !\r\nفرمود : هم اكنون پسرم حسين و اصحاب و يارانش را به خاك\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nسپردم !\r\nامّ سلمه رضى الله عنه از خواب بيدار شد در حالى كه با صداى بلند فرياد مىكشيد : واى پسرم ! مردم مدينه جمع شدند و گفتند : چه چيز اين قدر دلِ تو را به درد آورده است ؟ فرمود : پسرم حسين‌بن على عليهما السلام را كشتند !\r\nپرسيدند : شما از كجا دانستيد ؟ فرمود : رسول خدا صلى الله عليه و آله و سلم به خوابم آمد در حالى كه گريان و ژوليده و خاك آلود بود و به من خبر داد كه همان ساعت حسين و اصحابش را به خاك سپرده است ! مردم گفتند : اينها خواب‌هاى پريشان ( اضغاث و احلام ) است !\r\nفرمود : ساكت باشيد ! كه تربت حسين عليه السلام نزد من است ، پس آن شيشه را براى آنها درآورد ، ديدند ، ( داخل شيشه ) خون تازه است ! » . « 1 »\r\n21 - همو به اسناد خود از امام باقر عليه السلام نقل كرده است ، فرمود : « نجاد آزاد شدهء اميرالمؤمنين عليه السلام نقل كرد كه آن حضرت تيراندازى مىكرد و فرشتگان را ديدم كه يكايك تيرهاى او را به خود او بازمىگرداندند ، در نتيجه كور شدم پس خدمت مولايم حسين‌بن على عليهما السلام رفتم ، ماجرا را به آن حضرت گفتم ، فرمود : شايد فرشتگان تيرها را به اميرالمؤمنين عليه السلام باز مىگرداند ؟ گفتم : آرى . پس دست خود را روى چشمم كشيد ، به قدرت خدا بينائيم را باز يافتم » . « 2 »\r\n22 - ابن شهرآشوب از امام باقر عليه السلام نقل كرده است ، فرمود : « امام حسين عليه السلام در حضور امام حسن عليه السلام به احترام آن حضرت سخن نمىگفت و محمّدبن حنفيّه نيز در حضور امام حسين عليه السلام به احترام او\r\n\r\n\r\n","description":"","footnote":"\r\n( 1 ) - الثّاقب فى المناقب : ص 330 .\r\n( 2 ) - همان : ص 344 .\r\n","page_name":" 259 ","page_number":259},
  {"content":"\r\n\r\nسخن نمىگفت . گويند به ايّوب گفتند : بندهء خوبى است ! و به حسن و حسين عليه السلام گفتند : خوب مركبى است مركب شما و نيكو راكبيد شما دو تن ! و ( خداى تعالى ) فرمود :  « وَ إِنْ لَمْ تُؤْمِنُوا لِي فَاعْتَزِلُونِ »  « 1 » و امام حسين عليه السلام نيز فرمود : اگر مرا باور نداريد و حرفهاى مرا تصديق نمىكنيد لااقل مرا رها كنيد و كناره بگيريد و مرا نكشيد !\r\nنام علىّ سه حرف و فاطمه پنج حرف است ، در مجموع هشت حرف مىشود و درهاى بهشت نيز هشت تا است . نام حسن سه حرف و نام حسين چهار حرف است ، مجموع هفت حرف مىشود . و درهاى جهنّم نيز هفت تا است ؛ هر كه على و فاطمه عليهما السلام را دوست بدارد درهاى هشتگانهء بهشت به روى او باز است و هر كه حسن و حسين عليهما السلام را دوست بدارد هفت در جهنّم به روى او بسته است .\r\nو محمّد و علىّ و فاطمه و حسن و حسين عليهم السلام نوزده حرف است ، هر كه آنها را دوست بدارد از شرّ شرارهء نوزده گانهء آتش دوزخ در امان است . حروف بسم اللَّه الرحمان الرحيم برابر نامهاى اين پنج تن است . يكى از حسابگران مىگويد :\r\n« كَمالُ الدّينِ بِعَلّىٍ وَ بَنيهِ »\r\nكمال دين به على و دو پسر او است ، معادل صد و هشتاد و شش است . « 2 »\r\n23 - مجلسى از كتاب « النّوادر » علىّبن اسباط به نقل از يكى از اصحاب امام باقر عليه السلام آورده است كه آن حضرت فرمود : « پدرم در روز شهادت پدرش ( امام حسين ) عليهما السلام دردمند و در داخل خيمه بود و من\r\n\r\n\r\n","description":"","footnote":"\r\n( 1 ) - دخان / 21 : اگر به من ايمان نمىآوريد ، لااقل مرا رها كنيد و كناره بگيريد !\r\n( 2 ) - مناقب : 2 / 143 .\r\n","page_name":" 260 ","page_number":260},
  {"content":"\r\n\r\nدوستدارانمان را مىديدم كه چگونه با پدرم در رفت و آمد و در پى آب بودند ، يك بار به طرف راست حمله مىبرد ، يك بار به طرف چپ و يك بار به قلب لشكر ! تا اين كه او را به گونه‌اى كشتند كه رسول خدا صلى الله عليه و آله و سلم از كشتن سگان به آن گونه نهى فرموده است ! به راستى كه او را با شمشير ، سنان ، سنگ ، چوب و چوب دستى كشتند و پس از آن ( پيكر ) او را لگدكوب سم اسبان كردند . » . « 1 »\r\n24 - همو از اعمش به نقل از جعفربن محمّد از قول پدرش ( امام باقر ) عليهما السلام آورده است ، فرمود : « چون ابن ملجم لعين شمشير بر سر اميرالمؤمنين عليه السلام زد همان ضربت در تصويرى كه از آن حضرت در آسمان بود وارد شد ، فرشتگان هر صبح و شام به آن مىنگريستند و قاتل آن حضرت ؛ ابن ملجم را لعنت مىكردند ، و موقعى كه حسين‌بن على عليهما السلام را كشتند ، فرشتگان نازل شدند و ( تصوير ) او را بردند تا با تصوير على عليه السلام در آسمان پنجم يك جا نگهداشتند ؛ پس هر وقت از آسمانهاى بالا فرشتگان پايين مىآيند و فرشتگان آسمان دنيا بالا مىروند و همچنين فرشتگان آسمانهاى بالاتر تا آسمان پنجم براى زيارت تصوير على عليه السلام و ديدار او بالا مىروند و نيز براى زيارت تصوير حسين‌بن علىّ عليهما السلام كه آغشته به خون خود است ! يزيد ، ابن زياد و كشندهء حسين‌بن على عليهما السلام را تا روز قيامت لعنت مىكنند . » . « 2 »\r\n\r\n\r\n","description":"","footnote":"\r\n( 1 ) - بحارالانوار : 45 / 91 .\r\n( 2 ) - همان : 45 / 229 .\r\n","page_name":" 261 ","page_number":261},
  {"content":"\r\n\r\n\r\nروايات امام عليه السلام دربارهء علىّبن حسين عليهما السلام\r\n1 - صفار از زراره نقل كرده است ، مىگويد : امام باقر عليه السلام مىفرمود :\r\n« علىّبن حسين عليهما السلام شترى داشت كه با او بيست و دو سفر مكه رفته بود و هرگز تازيانه‌اى به او نزده بود .\r\nفرمود : « پس از درگذشت علىّبن حسين عليهما السلام آن شتر آمد ولى نفهميدم چه شد كه يكى از غلامان نزد من آمد و گفت : شتر بيرون شده و كنار قبر علىّبن حسين عليهما السلام رفته و در آنجا زانو زده و با آه و ناله ، زير گردنش را به قبر مىسايد ! گفتم : او را دريابيد ! و پيش از آن كه مردم مطّلع شوند و يا او را ببينند نزد من بياوريد !\r\nامام باقر عليه السلام فرمود : « آن حيوان هرگز قبر را نديده بود ! » . « 1 »\r\n2 - همو از حفص‌بن بخترى به يك واسطه از امام باقر عليه السلام نقل كرده است ، فرمود :\r\n« همين كه علىّبن حسين عليهما السلام از دنيا رفت ، شتر آن حضرت از چرا آمد و زير گلويش را بر روى قبر امام سجّاد نهاد و مدّتى بر آن مىساييد تا اين كه دستور دادم او را به چراگاهش برگردانند . پدرم همواره با آن شتر به حج و عمره مىرفت ولى هرگز تازيانه‌اى به او نزد . » . « 2 »\r\n3 - محمّدبن يعقوب ( كلينى ) از ابوالجارود . . . « 3 »\r\n4 - همو از ابوالجارود به نقل از امام باقر عليه السلام آورده است ، فرمود :\r\n\r\n\r\n","description":"","footnote":"\r\n( 1 ) - بصائر الدّرجات : ص 353 .\r\n( 2 ) - همان : ص 353 .\r\n( 3 ) - كافى : 1 / 303 . اين حديث را در بخش « روايات امام عليه السلام دربارهء امام حسين عليه السلام » به شمارهء ( 1 ) نقل كرديم - م .\r\n","page_name":" 262 ","page_number":262},
  {"content":"\r\n\r\n« چون هنگام شهادت امام حسين عليه السلام فرا رسيد ، وصيتنامهء خود را در يك نوشتهء تا شده به طور آشكار به دخترش فاطمه داد و چون ماجراى امام حسين عليه السلام آن شد كه شد ، فاطمه آن وصيّتنامه را به علىّبن حسين عليهما السلام داد .\r\nراوى مىگويد : عرض كردم : خداوند شما را مشمول رحمتش فرمايد ! در وصيّتنامه چه نوشته بود ؟ فرمود : « آنچه را كه فرزندان آدم تا پايان عمر دنيا نياز دارند ! » . « 1 »\r\n5 - همو از جابر نقل كرده است ، مىگويد : امام باقر عليه السلام فرمود :\r\n« موقعى كه دختر يزدگرد را نزد عمر آوردند دختران مدينه به تماشاى وى آمدند ، و چون او را وارد مسجد مدينه كردند مسجد از پرتو او روشن شد . و چون عمر به سمت او نگاه كرد ، او صورتش را پوشاند و گفت : اف ! بى روح بادا هرمز ! ( يعنى روزگار هرمز - پادشاه ايران - سياه باد ! ) عمر گفت : اين مرا دشنام مىدهد ! خواست او را تنبيه كند ، اميرالمؤمنين عليه السلام فرمود : تو چنين اختيارى را ندارى ! او را آزاد بگذار تا يك مرد مسلمانى را براى خود برگزيند و در نهايت از سهم غنيمت وى محاسبه كن ! عمر او را مخيّر ساخت و او هم آمد و دست روى سر امام حسين عليه السلام گذاشت .\r\nاميرالمؤمنين عليه السلام از او پرسيد : اسم تو چيست ؟ گفت : جهانشاه .\r\nاميرالمؤمنين عليه السلام فرمود : بلكه بايد شهر بانويه باشد ! سپس رو به امام حسين عليه السلام كرد و فرمود : يا اباعبداللَّه ! براى تو بهترين اهل زمين از اين\r\n\r\n\r\n","description":"","footnote":"\r\n( 1 ) - كافى : 1 / 304 .\r\n","page_name":" 263 ","page_number":263},
  {"content":"\r\n\r\nبانو به دنيا مىآيد كه علىّبن حسين عليهما السلام را به دنيا آورد . از اين رو به علىّبن حسين عليهما السلام ابن الخيرتين مىگفتند ؛ چرا كه گزيدهء عرب خاندان هاشم بود و گزيدهء عجم فارس . نقل شده است كه ابوالأسود دوئلى دربارهء آن حضرت ( امام سجاد عليه السلام ) گفت :\r\nآن پسرى كو بود ميان خسرو ، هاشم\r\nهست گرامىترين قرين تمائم « 1 »\r\n6 - از زراره نقل كرده است ، مىگويد : از امام باقر عليه السلام شنيدم كه مىفرمود : « علىّبن حسين عليهما السلام ناقه‌اى داشت كه بيست و دو مرتبه با آن به حج رفته بود و هرگز ضربتى به او نزده بود ، پس از درگذشت آن حضرت ما نفهميديم چه شد كه يكى از خدمتكاران خبر داد كه آن شتر خود را بر سر قبر امام علىّبن حسين عليهما السلام رسانده است و گلوگاه خود را بر قبر مىسايد و مىنالد ، گفتم : زود او را دريابيد ! او را پيش از آن كه مخالفان مطّلع شوند دريابيد و او را بياوريد ! » .\r\nفرمود : « اين در حالى بود كه آن شتر هرگز قبر امام عليه السلام را نديده بود » . « 2 »\r\n8 - « 3 » صدوق از جابربن يزيد جعفى به نقل از امام باقر عليه السلام آورده است فرمود : « پدرم علىّبن حسين عليهما السلام هيچ گاه نعمتى از نعمتهايى را كه خدا به او مرحمت كرده بود ، ياد نكرد مگر اين كه سجدهء شكر به جا آورد و هيچ\r\n\r\n\r\n","description":"","footnote":"\r\n( 1 ) - كافى : 1 / 467 . تَمائم جمع تميمه به معنى حِرزى است كه جهت چشم زخم به گردن كودكان آويزند - م .\r\n( 2 ) - همان : 1 / 466 .\r\n( 3 ) - همان . حديث شمارهء ( 7 ) بى كم و زياد عين حديث شمارهء ( 2 ) بود - م .\r\n","page_name":" 264 ","page_number":264},
  {"content":"\r\n\r\nآيه‌اى از قرآن را قرائت نفرمود كه در آن سجده‌اى باشد مگر اين كه خدا را سجده كرد و هيچ بدى بيمناك و يا كيد و مكر فريبكارى را خداوند از او بر طرف نكرد مگر اين كه سجدهء شكر او را بجا آورد ، و از هيچ نماز واجبى فارغ نشد مگر سجده كرد و هيچ گاه بين دو نفر آشتى و سازشى فراهم نياورد مگر خدا را سجده كرد ، از اين رو اثر سجده در همه مواضع سجدهء او پيدا بود ، بدين جهت او را سجّاد گفتند . » . « 1 »\r\n9 - از ابوعلى محمّدبن اسماعيل‌بن موسىبن جعفربن محمّدبن علىّبن حسين‌بن علىّبن ابىطالب عليهم السلام از قول پدرش ، از پدران بزرگوارش به نقل از امام باقر عليه السلام آورده است ، فرمود : « پدرم در موضع سجده‌اش آثار آماس كرده‌اى داشت كه در هر سال دو مرتبه و هر مرتبه پنج پينه را مىبريد ، از اين رو او را « ذوالثّفنات » صاحب وصله‌ها ناميدند » . « 2 »\r\n10 - از حمران‌بن اعين نقل كرده است ، مىگويد : امام باقر عليه السلام فرمود :\r\n« علىّبن حسين عليهما السلام شبانه‌روز هزار ركعت نماز مىخواند همان كارى را كه اميرالمؤمنين عليه السلام مىكرد ؛ پانصد درخت خرما داشت ، كنار هر درختى دو ركعت نماز مىخواند . و چون در نماز مىايستاد رنگش دگرگون مىشد و در حال نماز بمانند بردهء ذليلى در مقابل پادشاه بزرگى مىايستاد .\r\nاعضاى بدنش از ترس خدا مىلرزيد و نمازش را مثل كسى مىخواند كه آخرين نماز ( نماز وداع ) را مىخواند ، به نظر مىرسيد كه ديگر پس از آن هرگز نماز نخواند ! روزى نماز مىخواند ، عبا از يك طرف شانه‌اش\r\n\r\n\r\n","description":"","footnote":"\r\n( 1 ) - علل الشّرايع : 1 / 222 .\r\n( 2 ) - همان .\r\n","page_name":" 265 ","page_number":265},
  {"content":"\r\n\r\nافتاد و توجهى نكرد تا اين كه از نمازش فارغ شد يكى از اصحابش پرسيد ، فرمود : واى بر تو آيا مىدانى در حضور چه كسى بودم ، همانا از نماز بنده‌اى قبول نمىشود مگر به اندازه‌اى كه حضور قلب داشته است .\r\nآن مرد عرض كرد : ( بنابراين ما كه حضور قلب نداريم ) در هلاكتيم ! فرمود : هرگز ! بلكه خداى عزّ وجلّ آنها را به وسيلهء نمازهاى مستحبّى كامل مىكند .\r\nو آن حضرت چنان بود كه در تاريكى شب بيرون مىآمد و انبانى بر پشت مىكرد كه در آن دينار و درهم بود و چه بسا خوراك و هيزم به پشت خود حمل مىكرد تا در خانه‌هاى يكايك مستمندان را مىزد ، آن گاه به كسى كه در را باز مىكرد ، آن را مىداد و صورت خود را در برخورد با مستمند مىپوشاند كه مبادا او را بشناسد .\r\nو چون از دنيا رفت ديدند آن كه به سراغ آنها مىرفت نيامد ، دانستند كه وى علىّبن حسين عليهما السلام بود و موقعى كه پيكرش را بر جاى غسل دادن نهادند چشمشان به پشت آن حضرت افتاد ديدند پينه هايى مانند پشت شتر است در اثر بارهايى كه به پشت به در خانهء فقرا و مستمندان مىبرد ، روزى در حالى بيرون آمد كه جامه‌اى از خز بر تن داشت ، گدايى به او برخورد كرد كه به آن جامه علاقمند شد ، امام عليه السلام جامه را به او واگذاشت و رفت .\r\nو چنان بود كه در زمستان جامه‌اى از خز مىخريد و چون تابستان مىشد آن را مىفروخت و بهاى آن را صدقه مىداد . روز عرفه ديد گروهى از مردم درخواست مىكنند ، فرمود : واى بر شما آيا در چنين روزى از غير خدا درخواست مىكنيد در حالى كه امروز اميد مىرود كه\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nبچه‌هاى در شكم مادر خوشبخت گردند .\r\nوى از هم خوراك شدن با مادرش خوددارى مىكرد ، علّت را پرسيدند و گفتند : يابن رسول اللَّه ! با اين كه تو نيكوكارترين مردم و با صلهء رحم‌ترين فرد هستى پس چرا با مادرت هم غذا نمىشوى ؟\r\nفرمود : « نمىخواهم دستم را به چيزى دراز كنم كه او پيش از من مىخواست آن را ميل كند ! »\r\nمردى به او گفت : يابن رسول اللَّه ! من شما را به خاطر خدا بسيار دوست دارم ! فرمود : خدايا ! به تو پناه مىبرم كه مرا به خاطر تو دوست بدارند و تو از من ناراضى باشى ! با شترى بيست مرتبه حج رفت و يك تازيانه به او نزد ، و چون آن شتر مرد دستور داد آن را به خاك بسپارند تا مبادا درندگان آن را بخورند . از يكى از كنيزان امام عليه السلام راجع به آن حضرت پرسيدند ، گفت : به تفصيل بگويم يا مختصر ؟ گفتند : مختصر بگو ! گفت :\r\nهيچ وقت وسط روز براى او غذا نياوردم و هيچ شبى براى او بسترى پهن نكردم ! ( كنايه از اين كه صائم النّهار و قائم اللّيل بود - م . ) روزى به گروهى رسيد كه غيبت او را مىكردند كنار آن‌ها ايستاد و فرمود : اگر راست گفتيد خداوند مرا بيامرزد و اگر دروغ گفتيد خداوند شما را بيامرزد !\r\nآن حضرت چنان بود كه هرگاه دانشجويى نزد او مىآمد ، مىفرمود :\r\nمرحبا به وصىّ رسول خدا صلى الله عليه و آله و سلم سپس مىفرمود : همانا جويندهء دانش وقتى كه از خانهء خود بيرون مىرود هيچ گامى را بر خشك و تر روى زمين نمىگذارد مگر تا هفت طبقهء زمين براى او تسبيح مىگويد .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nهمواره صد خانواده از مستمندان مدينه را اداره مىكرد . و خوشحال مىكرد او را كه بر سر سفره‌اش يتيمان ، آسيب ديدگان و افراد زمينگير و مستمندانى كه هيچ راه درآمدى ندارند ، حاضر شوند و با دست خود به آنها غذا مىداد . و هر كدام از آنها كه نانخور داشت براى آنها از غذاى خودش مىبرد . و چنان بود كه هيچ غذايى را نمىخورد مگر اوّل نظير آن را صدقه مىداد . و هر سالى هفت وصله از مواضع سجده‌اش - به خاطر نماز خواندن زياد - جدا مىشد ! و همهء آن‌ها را جمع مىكرد ، چون از دنيا رفت به همراه وى به خاك سپردند .\r\nامام سجّاد عليه السلام بر مصيبت پدرش امام حسين عليه السلام بيست سال گريه كرد ، هيچ غذايى را جلوى آن حضرت نگذاشتند مگر گريه كرد تا اين كه غلام آن حضرت گفت : يابن رسول اللَّه آيا وقت آن نرسيده است كه غم و اندوه شما پايان پذيرد ؟ ! فرمود : واى بر تو ! يعقوب پيامبر عليه السلام دوازده پسر داشت يكى از آنها از جلوى چشمش ناپيدا شد از زيادى گريهء بر او چشمانش سفيد شد و از غم و اندوه پير و ناتوان گشت و كمرش خميد ، در حالى كه پسر او در دنيا زنده بود ولى من با چشم خود ديدم كه پدر ، برادر ، عمو ، و هفده تن از اهل بيتم را در اطرافم كشته بودند بنابراين چگونه غم من سرآيد ؟ ! » . « 1 »\r\n11 - شيخ مفيد از عبداللَّه‌بن بكير نقل كرده است ، مىگويد : از امام باقر عليه السلام شنيدم كه مىفرمود . . . « 2 »\r\n\r\n\r\n","description":"","footnote":"\r\n( 1 ) - خصال : ص 517 و 518 .\r\n( 2 ) - اختصاص : ص 300 . اين حديث و حديث بعدى قبلًا به شمارهء ( 1 و 2 ) گذشت - م .\r\n","page_name":" 268 ","page_number":268},
  {"content":"\r\n\r\n13 - ابن شهرآشوب از يحيىبن امّ طويل نقل كرده است مىگويد : امام باقر عليه السلام فرمود : « من پشت سر پدرم و او سوار بر استرش بود ، ناگهان مردى كه بر گردنش زنجيرى بود و مرد ديگرى به دنبال او گفت : يا علىّبن حسين مرا سيراب كن ! آن مرد ديگر گفت : نه او را سيراب نكنيد ، خدا او را سيراب نسازد ! او نخستين پادشاه در شام بود . » « 1 »\r\n14 - همو به اسناد خود از امام باقر عليه السلام نقل كرده است ، فرمود :\r\n« ابوخالد كابلى مدّت زيادى از عمر خودش را خدمتكار علىّبن حسين عليهما السلام بود ، پس از مدتى خواست نزد خانواده‌اش برود ، خدمت امام سجّاد عليه السلام آمد و از علاقهء زياد خود به ديدار پدر و مادرش شكايت كرد .\r\nامام عليه السلام فرمود : ابوخالد ! فردا مردى از اهل شام مىآيد ، وى مردى با عنوان و مالدار است و دخترش را از مردم آن سرزمين آسيبى رسيده است و مىخواهند كسى را پيدا كنند تا آن دختر را معالجه كند . همين كه شنيدى او آمده است ، پيش او برو و به او بگو : من دختر تو را به يك شرط معالجه مىكنم ؛ من او را در برابر خون‌بهايش ؛ ده هزار درهم بهبود مىبخشم . و نبايد به آنها اعتماد كنى ! و آنها خواستهء تو را به زودى خواهند پرداخت .\r\nفردا صبح كه شد آن مرد و همراهانش آمدند ؛ وى از نظر ثروت و مقام از بزرگان اهل شام بود ، گفت : آيا كسى نيست كه دختر اين مرد را معالجه كند ؟ ابوخالد گفت : من در برابر ده هزار درهم معالجه مىكنم و اگر شما بپردازيد من او را به طورى معالجه مىكنم كه دوباره آن بيمارى\r\n\r\n\r\n","description":"","footnote":"\r\n( 1 ) - مناقب : 2 / 247 .\r\n","page_name":" 269 ","page_number":269},
  {"content":"\r\n\r\nبازنگردد ، پس با او شرط كردند كه ده هزار درهم بدهند ، خدمت علىّبن حسين عليهما السلام رسيد و ماجرا را گفت ، امام عليه السلام فرمود : من مىدانم كه آنها تو را فريب مىدهند و به قولشان وفا نخواهند كرد . ابوخالد ! برو ، گوش چپ آن دختر را بگير و بگو : اى ناپاك ! علىّبن حسين مىگويد : از بدن اين دختر بيرون شو و دوباره برنگرد ! ابوخالد آنچه امام عليه السلام دستور داده بود عمل كرد ، بيمارى از او رخت بربست و آن دختر بهبود يافت ، ابوخالد شرطى كه با آنها كرده بود از ايشان مطالبه كرد ، آنها نپرداختند با غم و اندوه برگشت علىّبن حسين عليهما السلام فرمود : ابوخالد چرا غمگينى ؟ مگر من به تو نگفتم آنها تو را فريب مىدهند ! آنها را به حال خودشان واگذار كه به زودى به تو مراجعه مىكنند و چون آنها تو را ديدند ، بگو : من نمىتوانم او را معالجه كنم مگر آن مبلغ را به دست علىّبن حسين عليهما السلام بسپاريد ، چرا كه او براى من و شما مورد اعتماد است . پس آنها آمدند و راضى شدند آن مبلغ را به دست علىّبن حسين عليهما السلام سپردند ، ابوخالد نزد آن دختر برگشت و گوش چپ او را گرفت ، سپس فرمود : اى ناپاك ! علىّبن حسين عليهما السلام مىفرمايد : از جسم و جان اين دختر بيرون شو ! و جز به نيكى به او كار نگير ! زيرا كه اگر دوباره برگردى تو را در آتش برافروخته‌اى كه از دلها شعله مىكشد مىسوزانم ! سپس از بدن او بيرون شد و آن مبلغ را به ابوخالد پرداخت و ابوخالد ( با آن مبلغ ) راهى ديار خود شد . » . « 1 »\r\n\r\n\r\n","description":"","footnote":"\r\n( 1 ) - مناقب : 2 / 247 .\r\n","page_name":" 270 ","page_number":270},
  {"content":"\r\n\r\n17 - « 1 » مجلسى از ابوبصير به نقل از امام باقر عليه السلام آورده است ، فرمود :\r\n« پدرم يك تازيانه به غلام خود زد چرا كه او را براى كار لازمى فرستاده بود ، دير كرد . غلام گريه كرد و عرض كرد : يا علىّبن حسين ! شما مرا به دنبال حاجتى مىفرستيد سپس مرا مىزنيد ! امام باقر عليه السلام فرمود : پدرم با شنيدن سخن آن غلام گريست و فرمود : پسرم برو كنار قبر رسول خدا صلى الله عليه و آله و سلم دو ركعت نماز بخوان ! آن گاه بگو : پروردگارا ! خطاى علىّبن حسين را در روز جزا ببخش ! سپس به آن غلام فرمود : برو كه تو در راه خدا آزادى . » . « 2 »\r\n\r\nروايات امام عليه السلام دربارهء امام صادق عليه السلام\r\n1 - كلينى از ابوالصبّاح كنانى نقل كرده است ، مىگويد : امام باقر عليه السلام نگاهى به امام صادق عليه السلام كرد كه داشت راه مىرفت ، فرمود : « اين را مىبينى ؟ اين از جمله كسانى است كه خداى عزّوجلّ فرموده است :  « وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ  « 3 »  » .  « 4 »\r\n2 - از هشام بن سالم به نقل از امام صادق عليه السلام آورده است ، فرمود :\r\n« چون پدرم در آستانهء وفات قرار گرفت ، فرمود : اى جعفر ! تو را نسبت به اصحابم توصيه به خوشرفتارى مىكنم . گفتم : فدايت شوم ! به خدا\r\n\r\n\r\n","description":"","footnote":"\r\n( 1 ) - مناقب : 2 / 264 و 251 . اين دو حديث را قبلًا به شمارهء ( 9 ) و در بخش اول از شمارهء ( 10 ) نقل‌كرديم - م .\r\n( 2 ) - بحارالانوار : 91 / 382 .\r\n( 3 ) - قصص / 5 : ما مىخواهيم بر مستضعفان زمين منّت نهيم و آنها را مشمول مواهب خود كنيم و پيشوايان و وارثان قرار دهيم .\r\n( 4 ) - كافى : 1 / 306 .\r\n","page_name":" 271 ","page_number":271},
  {"content":"\r\n\r\nسوگند كه آنها را به مقامى از آگاهى برسانم كه اگر هر كدام در شهرى باشند نيازى به پرسش از ديگران نداشته باشند » . « 1 »\r\n3 - از سُدير صيرفى نقل كرده است ، مىگويد : از امام باقر عليه السلام شنيدم ، مىفرمود : « همانا از سعادت مرد آن است كه فرزندى داشته باشد كه در خَلق و خُلق و شمايل بمانند خودِ او باشد . و من در اين پسرم ( امام صادق عليه السلام ) خَلق و خُلق و شمايل خودم را مىبينم » . « 2 »\r\n4 - از طاهر نقل كرده است ، مىگويد : خدمت امام باقر عليه السلام بودم ، كه جعفر ( بن محمّد ) عليهما السلام آمد ، فرمود : « اين بهترين خلق - يا - بهترين است » . « 3 »\r\n7 - « 4 » از جابربن يزيد جُعفى نقل كرده است ، مىگويد : از امام باقر عليه السلام راجع به قائم عليه السلام پرسيدند ، دست به امام صادق عليه السلام زد و فرمود : « به خدا سوگند كه اين ( در زمان خود ) قائم آل محمّد صلى الله عليه و آله و سلم است » عنبسه گويد :\r\nچون امام باقر عليه السلام از دنيا رفت ، خدمت امام صادق عليه السلام رسيدم و اين حديث را نقل كردم ، فرمود : « جابر راست گفته است »\r\nسپس فرمود : « شايد شما معتقديد كه هر امامى پس از امامى كه پيش از او بوده است قائم به امامت نيست ؟ ! » . « 5 »\r\n8 - همو از عبدالأعلى نقل كرده است ، مىگويد : امام صادق عليه السلام فرمود :\r\n« پدرم هر چه در آنجا بود به من سپرد و چون هنگام وفاتش رسيد ،\r\n\r\n\r\n","description":"","footnote":"\r\n( 1 ) - كافى : 1 / 306 .\r\n( 2 ) - همان .\r\n( 3 ) - همان : 1 / 307 . مرحوم مجلسى در شرح اين حديث مىفرمايد : اين حديث نصّ بر امامت امام صادق است - م .\r\n( 4 ) - روايات شماره ( 5 و 6 ) از همان ، تكرار شمارهء ( 5 ) بود - م .\r\n( 5 ) - همان . يعنى هر امامى قائم به امر امامت است - م .\r\n","page_name":" 272 ","page_number":272},
  {"content":"\r\n\r\nفرمود : چند نفر شاهد حاضر كن ! و من چهار تن از قريش ، از جمله نافع آزاد شدهء عبداللَّه‌بن عمر را حاضر كردم ، سپس فرمود : بنويس ! اين وصيّتى است كه يعقوب به فرزندانش فرمود :  « يا بَنِيَّ إِنَّ اللَّهَ اصْطَفى لَكُمُ الدِّينَ فَلا تَمُوتُنَّ إِلَّا وَ أَنْتُمْ مُسْلِمُونَ »  « 1 »\r\nو محمّدبن على عليهما السلام نيز به جعفربن محمّد عليهما السلام وصيّت كرد و به او دستور داد تا ( پس از مرگ او را ) در آن بُردى كه روزهاى جمعه در آن نماز مىخوانده است كفنش كند و عمامهء مخصوص او را به سرش ببندد و قبر او را چهارگوشه بسازد و آن را چهار انگشت از زمين بلند كند و چون خواست به خاك بسپارد ، بندهاى كفنش را باز گشايد !\r\nسپس به گواهان فرمود : خدا رحمتش را شامل حال شما كند ، برگرديد ! وقتى كه آنها رفتند عرض كردم : پدر جان ! اين مطالب آن قدر مهم نبود كه شما بر آن گواه گرفتيد ! فرمود : پسرم ! من راضى نبودم كه تو در امر دفن و كفنِ من تحت تأثير نظر ديگران باشى و آنها بگويند وصيّتى نشده است ! من خواستم دليل و مدركى براى تو باشد . » . « 2 »\r\n\r\nروايات امام عليه السلام دربارهء بنى هاشم\r\n1 - حميرى از عبداللَّه‌بن ميمون قداح به نقل از جعفربن محمّد از قول پدرش آورده است ، فرمود : « پيامبر صلى الله عليه و آله و سلم در روز جنگ بدر از عبّاس چند\r\n\r\n\r\n","description":"","footnote":"\r\n( 1 ) - بقره / 132 : فرزندان من ! خداوند اين آيين توحيد را براى شما برگزيده است ، بنابراين جز بر اين آيين رهسپار نشويد و جز با قلبى مملوّ از ايمان و تسليم جهان را وداع نگوييد .\r\n( 2 ) - كافى : 1 / 307 .\r\n","page_name":" 273 ","page_number":273},
  {"content":"\r\n\r\nدينار گرفت . آن مقدار كه به همراهش بود و عرض كرد : يا رسول اللَّه ! جز اين مبلغ نزد من نيست .\r\nفرمود : « پس بقيه را كجا پنهان كرده‌اى ؟ در نزد ام‌ّالفضل ؟ عباس با شنيدن سخن پيامبر صلى الله عليه و آله و سلم عرض كرد : گواهى مىدهم كه خدايى جز خداى يكتا نيست و گواهى مىدهم كه تو رسول خدايى . چرا كه هيچ كس وقتى كه آنها را پنهان كرده بود ، همراه وى نبود . » « 1 »\r\n2 - از عبداللَّه‌بن ميمون قدّاح به نقل از جعفربن محمّد از قول پدرش آورده است فرمود : « علىّبن ابى طالب عليه السلام فرموده است : هفت تن از ما هستند كه خداوند نظير آنها را در زمين خلق نكرده است ؛ رسول خدا صلى الله عليه و آله و سلم سرور اوّلين و آخرين و خاتم پيغمبران از ماست و وصىّ او بهترين اوصياء و دو نوادهء پيامبر صلى الله عليه و آله و سلم بهترين اسباط حسن و حسين ، سيدالشهداء حمزه عموى پيامبر ، و آن كه با فرشتگان طواف مىكند ؛ جعفر و قائم عليه السلام از ماست » . « 2 »\r\n4 - « 3 » اشعثيّات از موسىبن اسماعيل از پدران بزرگوارش به نقل از امام باقر عليه السلام آورده است ، فرمود : « چون جعفربن ابىطالب ذوالجناحين از سرزمين حبشه آمد ، رسول خدا صلى الله عليه و آله و سلم او را در آغوش گرفت و پيشانى او را بوسيد ، و فرمود : نمىدانم به كدام يك از اين دو بيشتر خوشحال باشم :\r\nبه فتح الهى ( وسيله على عليه السلام ) خيبر را يا به آمدن تو اى جعفر از حبشه ؟ ! .\r\n\r\n\r\n","description":"","footnote":"\r\n( 1 ) - قرب الاسناد : ص 13 .\r\n( 2 ) - همان .\r\n( 3 ) - همان : ص 14 - حديث شمارهء ( 3 ) را در بخش « روايات امام عليه السلام دربارهء امام حسين » به شمارهء ( 7 ) نقل كرديم - م .\r\n","page_name":" 274 ","page_number":274},
  {"content":"\r\n\r\nشگفت‌ترين چيزى را كه در حبشه ديده‌اى براى ما نقل كن ! جعفر گفت :\r\nبه خدا سوگند كه روزى من در حبشه داخل بازار مىرفتم ، زنى جلو آمد كه زنبيلى روى سرش بود من دلم به حال او سوخت ، مواد خوراكى او را برداشتم ، زن گفت : واى به حال تو در برابر مكافات دهندهء روز جزا ؛ روزى كه او كرسى حسابرسى خود را بگذارد و از ظالم حق مظلوم را بگيرد ! رسول خدا صلى الله عليه و آله و سلم پس از شنيدن داستان ، فرمود : او خدا را تقديس و تنزيه نكرده است ، زيرا كه خداوند از كسى كه آن زن ظالم بداند براى مظلوم انتقام نمىگيرد ! » حديث را تا آخر نقل كرد . « 1 »\r\n5 - محمّدبن يعقوب ( كلينى ) از سدير نقل كرده است ، مىگويد : خدمت امام باقر عليه السلام بوديم راجع به آنچه مردم پس از پيامبرشان انجام دادند و اميرالمؤمنين عليه السلام را تنها گذاشتند ، صحبت مىكرديم ، مردى از حاضران عرض كرد : خدا امر شما را اصلاح كند ! پس عزّت بنىهاشم كجا رفت با آن جمعيتى كه بودند ؟ امام باقر عليه السلام فرمود : « كسانى از بنى هاشم كه مانده بودند ، تنها جعفر ( طيّار ) و حمزه ( سيدالشهداء ) بود كه درگذشتند و با اميرالمؤمنين عليه السلام دو مرد ناتوان ذليل مانده بود كه سابقهء زيادى در اسلام نداشتند . عبّاس و عقيل كه از جمله آزاد شدگان ( كه در فتح مكه پيامبر صلى الله عليه و آله و سلم فرمود : انتم الطّلقا ) بودند . بدانيد به خدا سوگند كه اگر حمزه و جعفر بودند ؛ در حضور آنها اتفاقى كه براى آن حضرت افتاد ، نمىافتاد . و اگر آنها شاهد رفتار اين دو بودند خود اينها را از بين مىبردند ! » . « 2 »\r\n\r\n\r\n","description":"","footnote":"\r\n( 1 ) - اشعثيّات : ص 247 .\r\n( 2 ) - كافى : 8 / 189 .\r\n","page_name":" 275 ","page_number":275},
  {"content":"\r\n\r\n6 - صدوق از جابربن يزيد جعفى نقل كرده است ، مىگويد : امام باقر عليه السلام فرمود : « خداى عزّوجلّ به رسول خدا صلى الله عليه و آله و سلم وحى كرد : من به جعفربن ابىطالب چهار خصلت را ارزانى داشتم ، پس پيامبر صلى الله عليه و آله و سلم جعفر را طلبيد و به او خبر داد ، جعفر عرض كرد : اگر خداى تعالى به شما خبر نداده بود ، من نمىگفتم : من هرگز شراب نخوردم چون مىدانستم كه اگر شراب بخورم عقلم زايل مىشود ، و من هرگز دروغ نگفتم چرا كه دروغ جوانمردى را مىكاهد . و من هرگز زنا نكردم چون بيم آن را داشتم كه هر گاه چنين عملى از من سر بزند ديگران نسبت به ( ناموس من ) چنان كنند . « 1 » و من هرگز بت را نپرستيدم چرا كه مىدانستم آن سود و زيانى ندارد .\r\nامام عليه السلام فرمود : « پس پيامبر صلى الله عليه و آله و سلم دست خود را به شانهء جعفر زد و فرمود : بر خدا حق است كه تو را دو بال دهد تا به وسيلهء آنها با فرشتگان در بهشت پرواز كنى ! » . « 2 »\r\n\r\nروايات امام عليه السلام دربارهء اولاد پيامبر صلى الله عليه و آله و سلم\r\n1 - حميرى از مسعدةبن صدقه نقل كرده است ، مىگويد : امام صادق عليه السلام از پدر بزرگوارش نقل كرد كه « رسول خدا صلى الله عليه و آله و سلم از خديجه فرزندانى به نام قاسم ، طاهر ، امّ كلثوم ، رقيّه ، فاطمه و زينب داشت ، پس\r\n\r\n\r\n","description":"","footnote":"\r\n( 1 ) - براستى كه چنين است : هر كه باشد نظرش در پى ناموس كسان - پى ناموس وى افتد نظربوالهوسان . اين يك سنّت طبيعى است كه هر عملى را عكس العملى است - م .\r\n( 2 ) - علل الشرايع : 2 / 245 و خصال : ص 36 .\r\n","page_name":" 276 ","page_number":276},
  {"content":"\r\n\r\nفاطمه عليها السلام را به همسرى على عليه السلام و زينب را به همسرى ابوالعبّاس‌بن ربيعه درآورد كه از بنىاميّه بود ، و عثمان‌بن عفّان با امّ كلثوم ازدواج كرد ولى با او زناشوئى نكرد تا از دنيا رفت و رسول خدا صلى الله عليه و آله و سلم به جاى او رقيّه را به همسرى وى درآورد . و بعدها از امّ ابراهيم يعنى ماريهء قبطيّه ، ابراهيم به دنيا آمد ؛ اين ماريه قبطيّه را با يك استر شهباء و چيزهاى ديگرى فرمانرواى اسكندريه به آن حضرت هديه كرده بود . « 1 »\r\n\r\nروايات امام عليه السلام دربارهء زيدبن على عليه السلام\r\n1 - صدوق از زيادبن منذر نقل كرده است ، مىگويد : من خدمت امام باقر عليه السلام نشسته بودم ، ناگهان زيدبن على عليه السلام آمد ، همين كه چشم امام باقر عليه السلام به زيد افتاد كه داشت مىآمد ، فرمود : « اين سرور اهل بيت خود و خونخواه آنهاست ! براستى كه بزرگوار بوده است مادرى كه تو را به دنيا آورد يا زيد ! » . « 2 »\r\n2 - كشى از ابوالجارود كه رئيس زيديّه بود نقل كرده است ، مىگويد :\r\nنزد امام باقر عليه السلام نشسته بودم ، ناگهان زيدبن على عليه السلام آمد ، همين كه چشم امام باقر عليه السلام به او افتاد ، فرمود : « اين سرور اهل بيت من است و خونخواه آنان مىباشد . » . « 3 »\r\n\r\n\r\n","description":"","footnote":"\r\n( 1 ) - قرب الاسناد : ص 6 .\r\n( 2 ) - امالى صدوق : ص 202 .\r\n( 3 ) - رجال كشى : ص 201 .\r\n","page_name":" 277 ","page_number":277},
  {"content":"\r\n\r\n\r\nروايات امام عليه السلام دربارهء اهل بيت عليهم السلام\r\n1 - برقى از محمّدبن مسلم به نقل از امام باقر عليه السلام آورده است فرمود :\r\n« بدانيد كه هيچ كس از اين مردم حقى بر ما اهل بيت ندارند مگر از چيزى كه از خودِ ما اهل بيت گرفته باشند . و هيچ كس از مردم به حق و عدل و صواب داورى نمىكند مگر آن كه كليد آن داورى و در ورودى آن و آغازگر و سببش علىّبن ابىطالب عليه السلام است . بنابراين هر گاه امور بر ايشان مشتبه شد خطا از جانب خودِ ايشان است كه راه خطا را رفته‌اند و صواب از جانب علىّبن ابىطالب است . » . « 1 »\r\n2 - همو از جابر به نقل از امام باقر عليه السلام آورده است ، فرمود : « رسول خدا صلى الله عليه و آله و سلم فرموده است : اگر بنده‌اى هزار سال خدا را عبادت كند و سپس در راه خدا همانند يك قوچ گوسفند سربريده شود و پس از اينها با عداوت ما اهل بيت عليهم السلام به درگاه خدا آيد به يقين خداوند عمل او را بازگرداند . » . « 2 »\r\n3 - صدوق از حسين‌بن زيد به نقل از امام صادق عليه السلام از قول پدرش ، از پدران بزرگوارش آورده است كه رسول خدا صلى الله عليه و آله و سلم فرمود : « هر كه ما اهل بيت را دوست مىدارد بايد خدا را به خاطر سرآغاز همهء نعمتها سپاس گويد . پرسيدند : يا رسول اللَّه سرآغاز همهء نعمتها چيست ؟ فرمود :\r\n« پاكدامنى مادرى كه او را به دنيا آورده است ، و دوست ندارد ما را مگر مؤمنى كه از مادر پاكدامن به دنيا آمده است . » . « 3 »\r\n\r\n\r\n","description":"","footnote":"\r\n( 1 ) - محاسن : ص 146 .\r\n( 2 ) - همان : ص 168 .\r\n( 3 ) - علل الشّرايع : 1 / 134 .\r\n","page_name":" 278 ","page_number":278},
  {"content":"\r\n\r\n4 - همو از ابومحمّد انصارى ، از چندين نفر به نقل از امام باقر عليه السلام آورده است ، فرمود : « هر كه صبح كند در حالى كه محبّت ما را در دلش احساس كند پس بايد خدا را به خاطر سرلوحهء نعمتها سپاس گويد . » .\r\nپرسيدند : سرلوحهء نعمتها چيست ؟ فرمود : پاكدامنى مادرى كه از او به دنيا آمده است . » . « 1 »\r\n5 - همو از جابر به نقل از امام باقر عليه السلام آورده است ، فرمود : « همانا بنده‌اى هفتاد « خريف در آتش دوزخ بماند و هر « خريفى » هفتاد سال است . سپس خدا را به حق محمّد و خاندان او سوگند دهد تا او را بيامرزد ! خداى عزّوجلّ به جبرئيل عليه السلام وحى فرمايد كه بر بنده‌ام فرود آى و او را از دوزخ بيرون كن ! عرض كند : پروردگارا ! چگونه بر آتش فرود آيم ؟\r\nخداى عزّوجلّ فرمايد : من به آتش فرمان دادم تا براى تو سرد و سلامت گردد . گويد : پروردگارا جاى آن بنده را بر من اعلام كن ! خطاب رسد : وى در چاهى در سجيّل است . فرمود : « پس جبرئيل عليه السلام روى صورت بر آتش دوزخ فرود آيد و او را بيرون آورد . پس خداى عزّوجلّ بفرمايد : بندهء من ! چه مدتى در آتش بودى ؟ گويد : پروردگارا ! نشمردم . بفرمايد : به عزّتم سوگند كه اگر مرا به حق محمّد و آل او سوگند نداده بودى هر آينه خوارى تو را در آتش دوزخ پى مىگرفتم ولى من بر خود واجب كرده‌ام كه بنده‌اى مرا به حق محمّد و اهل بيتش سوگند ندهد مگر اين كه آنچه بين من و او هست ، برايش بيامرزم و امروز من تو را بخشيدم . » . « 2 »\r\n6 - شيخ صدوق از نصربن على جهضمى به نقل از علىّبن جعفر از\r\n\r\n\r\n","description":"","footnote":"\r\n( 1 ) - علل الشّرايع : 1 / 134 .\r\n( 2 ) - ثواب الأعمال : ص 185 .\r\n","page_name":" 279 ","page_number":279},
  {"content":"\r\n\r\nقول برادرش موسىبن جعفر از پدرش جعفربن محمّد و او از پدران بزرگوارش آورده است كه رسول خدا صلى الله عليه و آله و سلم فرمود : « هر كه وضوى خود را شاداب بگيرد و نمازهايش را نيكو اقامه كند و زكات مالش را بپردازد و زبانش را نگهدارد و خشم خود را فرو خورد و براى گناهانش از خدا طلب آمرزش نمايد و براى اهل بيت رسول خدا صلى الله عليه و آله و سلم خيرخواه باشد ، به راستى كه حقايق ايمان را به كمال رسانده و درهاى بهشت به روى او گشوده است . » . « 1 »\r\n7 - همو از سديف مكى نقل كرده است ، مىگويد : امام باقر عليه السلام - كه من هرگز فردى محمّدى نظير او را نديدم ، از قول جابربن عبداللَّه انصارى نقل كرد كه رسول خدا صلى الله عليه و آله و سلم براى ما خطبه خواند ، فرمود : اى مردم ! هر كه ما اهل بيت را به خشم آورد ، خداوند در روز رستاخيز او را يهودى برانگيزد . مىگويد : گفتم : يا رسول اللَّه ! هر چند كه روزه بگيرد و نماز بخواند و معتقد باشد كه مسلمان است ؟ فرمود : اگر چه روزه بگيرد و نماز بخواند و معتقد باشد كه مسلمان است . » . « 2 »\r\n8 - از حسين‌بن زيد به نقل از امام صادق عليه السلام از پدرش از قول پدرانش آورده است كه رسول خدا صلى الله عليه و آله و سلم فرمود : « هر كه ما . . . » . « 3 »\r\n9 - از ابومحمّد انصارى به نقل چند نفر از امام باقر عليه السلام . . . « 4 »\r\n10 - از حسين‌بن يزيد ، از قول امام صادق ، از پدر بزرگوارش و او از\r\n\r\n\r\n","description":"","footnote":"\r\n( 1 ) - امالى صدوق : ص 200 .\r\n( 2 ) - همان .\r\n( 3 ) - همان : ص 284 . بقيهء اين حديث بىكم و زياد مثل شمارهء ( 3 ) بود - م .\r\n( 4 ) - همان . اين حديث نيز عين حديث شمارهء ( 4 ) بود - م .\r\n","page_name":" 280 ","page_number":280},
  {"content":"\r\n\r\nپدرش . . . « 1 »\r\n12 - ابن قولويه از جابر به نقل از امام باقر عليه السلام آورده است ، مىگويد :\r\n« رسول خدا صلى الله عليه و آله و سلم فرمود : هر كه مىخواهد به ريسمان محكم خدا چنگ بزند ؛ ريسمانى كه خداى تعالى در كتابِ خود فرموده است بايد علىّبن ابى طالب ، حسن و حسين عليهم السلام را دوست بدارد زيرا كه خداوند ايشان را از فوق عرش خود دوست مىدارد . » . « 2 »\r\n13 - از جابر به نقل از امام باقر عليه السلام آورده است ، مىفرمايد :\r\n« اميرالمؤمنين عليه السلام فرمود : رسول خدا صلى الله عليه و آله و سلم در حالى به ديدار ما آمد كه ام‌ّايمن شير و كره و خرمايى براى ما هديه آورده بود ، خدمت آن حضرت آورديم ، ميل فرمود سپس بلند شد و به گوشه‌اى از خانه رفت و چند ركعت نماز خواند و چون به پايان سجده‌هايش رسيد ، گريهء شديدى كرد و كسى از ما به احترام و بزرگداشت او چيزى نپرسيد . پس حسين عليه السلام از جا برخاست و رفت در دامن وى نشست و گفت : پدر جان ! به خانهء ما وارد شدى در حالى كه هيچ چيز ما را خوشحال نكرده بود مثل خوشحالى ما از آمدنتان . سپس گريه كرديد ؛ گريهء شما ما را غمگين كرد ، چرا شما گريه كرديد ؟ فرمود : پسرم ! لحظه‌اى قبل جبرئيل عليه السلام بر من نازل شد و خبر داد كه شما را مىكشند و محل شهادتتان پراكنده است .\r\nعرض كرد : پدر جان ! براى زائران قبر ما با وجود پراكندگى چه\r\n\r\n\r\n","description":"","footnote":"\r\n( 1 ) - معانى الأخبار : ص 160 . اين حديث و حديث بعدى عين احاديث شمارهء ( 3 و 4 ) بود با اين تفاوت كه در آخر حديث شمارهء ( 10 ) آمده است : « . . . و دشمن نمىدارد ما را مگر كسى كه زادگاهش ناپاك باشد . » - م .\r\n( 2 ) - كامل الزّيارات : ص 51 .\r\n","page_name":" 281 ","page_number":281},
  {"content":"\r\n\r\nپاداشى هست ؟ فرمود :\r\nپسرم ! آنان گروههايى از امّت من هستند كه شما را زيارت مىكنند و بدان وسيله از خداوند درخواست بركت دارند ، بر من حق است كه روز رستاخيز سراغ آنها بروم و آنها را از هول و هراس قيامت و از گناهانشان نجات دهم و خداوند هم ايشان را در بهشت جا دهد . » . « 1 »\r\n14 - شيخ مفيد از حسين‌بن يزيد به نقل از امام صادق عليه السلام به نقل از پدرش آورده است فرمود : « هر كه به زبان خود ما را در برابر دشمنان ما كمك كند خداوند زبان او را - روزى كه براى حسابرسى در پيشگاه با عظمت خدا بازداشت شود - به حجت و دليل خود گويا سازد . » . « 2 »\r\n15 - از جابربن يزيد جُعفى به نقل از امام باقر عليه السلام آورده است ، مىفرمايد : « من از جابربن عبداللَّه‌بن حزام انصارى شنيدم كه مىگفت : اگر سلمان و ابوذر براى همين كسانى كه دوستى شما اهل بيت را به خود مىبندند و ادّعاى شيعه بودن را دارند ( فضايل مخصوص شما را ) نشر دهند ، گويند : اينان دروغ مىگويند و اگر آنان اينها را ببينند ، گويند : اينها ديوانه‌اند ! » . « 3 »\r\n16 - از ابوالورد نقل كرده است ، مىگويد : از امام باقر عليه السلام شنيدم كه مىفرمود : « چون روز قيامت شود خداوند تمام مردم را از گذشتگان و آيندگان برهنه و بدون كفش ، در يك سرزمين گِرد آورد . پس بر طريق محشر نگاه داشته مىشوند تا آنجا كه عرق زيادى بريزند و به نفس نفس\r\n\r\n\r\n","description":"","footnote":"\r\n( 1 ) - كامل الزّيارات : ص 57 .\r\n( 2 ) - امالى مفيد : ص 28 .\r\n( 3 ) - همان : ص 132 .\r\n","page_name":" 282 ","page_number":282},
  {"content":"\r\n\r\nافتند و تا وقتى كه خداوند بخواهد همچنان بمانند و اين همان معناى كلام خداست كه مىفرمايد :  « فَلا تَسْمَعُ إِلَّا هَمْساً »  « 1 » . سپس مناديى از جانب عرش ندا دهد : پيامبر امّى كجاست ؟ مردم دسته جمعى گويند : همه شنيدند ، نام او را بگو ! پس ندا دهد : پيامبر رحمت محمّدبن عبداللَّه كجاست ؟ رسول خدا صلى الله عليه و آله و سلم برخاسته و در پيشاپيش مردم مىايستد تا به كنار حوضى مىرسد كه گستره‌اش به قدر فاصله بين « ايله » و « صنعأ » « 2 » است بر سر آن حوض توقف مىكند سپس صاحب شما ( امام على عليه السلام ) را صدا مىزند ، آن حضرت مىآيد و جلوى مردم كنار پيامبر صلى الله عليه و آله و سلم مىايستد آنگاه به مردم اجازه داده مىشود و همگى عبور مىكنند .\r\nآن روز گروهى وارد ( حوض ) مىشوند و گروهى را از ورود باز مىدارند ، رسول خدا صلى الله عليه و آله و سلم همين كه افرادى از دوستان ما اهل بيت را ببيند بازداشته شده‌اند ، بگريد و عرضه بدارد :\r\nپروردگارا شيعهء على ! پروردگارا شيعهء على ! خداوند فرشته‌اى را سوى آن حضرت فرستد ؛ بگويد : يا محمّد ! چرا گريانى ؟ بگويد : چگونه نگريم ؟ در حالى كه مىبينم جمعى از شيعيان برادرم علىّبن ابى طالب عليه السلام سوى دوزخيان برده مىشوند و از درآمدن كنار حوض ( كوثر ) جلوگيرى مىشوند ! پس خداى عزّوجلّ خطاب فرمايد : يا محمّد ! من آنان را به تو بخشيدم و به خاطر تو از گناهان آنها درگذشتم و آنان را به تو و به آن عدّه از فرزندان تو كه دوست مىداشتند ملحق نمودم . و در زمرهء\r\n\r\n\r\n","description":"","footnote":"\r\n( 1 ) - طه / 108 : جز صدايى آهسته نمىشنوى .\r\n( 2 ) - ايله شهرى در ساحل بحر قلزم و صنعاء شهرى در يمن است - م .\r\n","page_name":" 283 ","page_number":283},
  {"content":"\r\n\r\nتو قرار دادم و در حوض تو واردشان كردم و شفاعت تو را دربارهء آنان پذيرفتم و تو را به اين كرامت گرامى داشتم .\r\nآن گاه امام باقر عليه السلام فرمود : چه بسيارند مردان و زنانى كه با گريه و زارى ندا دهند :\r\nيا محمّد ! به فرياد ما برس ! پس در آن روز هيچ كس نماند كه ما را دوست داشته باشد و به ما مهر ورزد جز اين كه در حزب ما و با ماست و وارد بر حوض ماست . » . « 1 »\r\n17 - از صيرفى نقل كرده است ، مىگويد : از امام باقر عليه السلام شنيدم كه مىفرمود : « خداوند بيزار است از آن كسى كه از ما بيزارى جويد . و خداوند لعنت كند كسى را كه ما را لعن كند . و خداوند هلاك نمايد آن كسى را كه ما را دشمن بدارد . خداوندا تو مىدانى كه ما سبب هدايت ايشان هستيم ولى با وجود اين آنها با ما دشمنى و عداوت مىورزند . بنابراين تو خود آنان را گرفتار عذاب كن ! » « 2 »\r\n18 - شيخ طوسى از منهال‌بن عمر نقل كرده است مىگويد : در محضر امام باقر عليه السلام نشسته بوديم ناگهان مردى خدمت آن حضرت آمد و سلام داد ، امام عليه السلام جواب سلام او را داد . آن مرد پرسيد : حال شما چه طور است ؟ فرمود : « آيا وقت آن نرسيده است بدانيد حال ما چه طور است .\r\nهمانا مَثَل ما در ميان اين امّت مَثَل بنى اسرائيل است كه پسرانشان را سر مىبريدند و زنانشان را اسير مىكردند . بدانيد كه اينان پسرانِ ما را سر مىبرند و زنان ما را اسير مىكنند .\r\n\r\n\r\n","description":"","footnote":"\r\n( 1 ) - امالى مفيد : ص 178 .\r\n( 2 ) - همان : ص 191 .\r\n","page_name":" 284 ","page_number":284},
  {"content":"\r\n\r\nعربها معتقدند كه بر عجم فضيلت دارند و عجم مىپرسد : فضيلت شما به چيست ؟\r\nمىگويند : چون محمّد صلى الله عليه و آله و سلم عرب بود . مىگويند : راست گفتيد . و قريش معتقدند كه بر ديگر مردم عرب فضيلت دارند . عربها مىپرسند برترى شما به چيست ؟ مىگويند : چون محمّد صلى الله عليه و آله و سلم قرشى بوده است . عربها مىگويند : راست گفتيد . بنابراين اگر اين مردم راست گفته‌اند پس ما بر همهء مردم فضيلت داريم چون ما ذرّيهء محمّد و اهل بيت ويژهء او هستيم و عترت اوييم كه هيچ كس در اين جهت شريك ما نيست .\r\nآن مرد با شنيدن سخنان امام عليه السلام گفت : به خدا سوگند كه ما شما اهل بيت را دوست مىداريم .\r\nامام عليه السلام فرمود : پس براى گرفتارى و بلا آماده باش ! به خدا سوگند كه بلا و گرفتارى به ما و شيعيان ما زودتر مىرسد تا سيل در بيابان ! و بلا از ما شروع مىشود سپس به شما مىرسد . و آسايش نيز از ما شروع مىشود و بعد به شما مىرسد . » . « 1 »\r\n19 - همو از ربيع‌بن يونس دربان منصور كه پيش از ورود به دستگاه دولت از نزديكان امام صادق عليه السلام بود ، نقل كرده ، مىگويد : در زمان مروان حمار از امام عليه السلام پرسيدم و گفتم : سرورم راجع به سجدهء شكرى كه اميرالمؤمنين عليه السلام كرد بفرماييد : براى چه بود ؟ آن حضرت از قول پدرش به نقل از علىّبن حسين از پدرش حسين‌بن على از قول پدرش علىّبن ابىطالب عليهم السلام فرمود : « رسول خدا صلى الله عليه و آله و سلم او را به دنبال يكى از\r\n\r\n\r\n","description":"","footnote":"\r\n( 1 ) - امالى طوسى : 1 / 153 .\r\n","page_name":" 285 ","page_number":285},
  {"content":"\r\n\r\nامور خود فرستاد و در آن كار به خوبى از بوتهء آزمايش درآمد در حالى كه رنج زيادى متحمّل شد . همين كه از انجام آن كار بازگشت به مسجد آمد در حالى كه رسول خدا صلى الله عليه و آله و سلم براى نماز ظهر رفته بود ، به همراه ايشان نماز خواند و چون از نماز فارغ شد رو به رسول خدا صلى الله عليه و آله و سلم آمد ، پيامبر آن حضرت را در آغوش گرفت سپس از مسافرت و كارى كه در آن سفر كرده بود ، پرسيد ، على عليه السلام شروع كرد به نقل سرگذشت سفر ، در حالى كه رسول خدا صلى الله عليه و آله و سلم با شنيدن ماجرا چهره‌اش از شادى برافروخته مىشد ، همين كه على عليه السلام سخنش پايان گرفت ، رسول خدا صلى الله عليه و آله و سلم فرمود : يا اباالحسن ! آيا تو را مژده ندهم ؟ على عليه السلام عرض كرد :\r\nچرا يا رسول اللَّه پدر و مادرم به فدايت ، چه بسيار از نيكى و خير كه شما مژده آنها را داده‌ايد !\r\nفرمود : جبرئيل عليه السلام هنگام زوال بر من نازل شد و گفت : يا محمّد ! اينك پسر عمّت علىّ عليه السلام بر تو وارد مىشود و خداى تعالى به وسيلهء او مسلمانان را به خوبى آزمود و رفتار و عملكرد او چنين و چنان بود ! پس آنچه تو خبر دادى ( قبلًا ) او براى من نقل كرد ، سپس به من گفت :\r\nيا محمّد ! براستى هر كه به وسيله خداى عزّوجلّ از فرزندان آدم نجات يافت و هر كه دوستدار شيث‌بن آدم عليه السلام وصىّ پدرش آدم بود نجات يافت و خودِ شيث به وسيلهء پدرش آدم عليه السلام نجات يافت و خودِ آدم به وسيله خداى عزّوجلّ نجات يافت و هر كه دوستدار سام‌بن نوح ، وصىّ نوح بود نجات يافت و خودِ سام به وسيلهء پدرش نجات يافت . و نوح ، خود به وسيله خداى عزّوجلّ نجات يافت . و هر كه دوستدار اسماعيل عليه السلام - يا اسحاق - وصىّ ابراهيم خليل اللَّه عليه السلام بود نجات يافت و اسماعيل خود به\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nوسيله پدرش ابراهيم عليه السلام نجات يافت و ابراهيم عليه السلام خود به وسيلهء خداى عزّوجلّ نجات يافت .\r\nو هر كه دوستدار يوشع وصىّ موسى عليه السلام بود به وسيلهء يوشع نجات يافت در صورتى كه خودِ يوشع به وسيلهء موسى عليه السلام نجات يافت و موسى عليه السلام به وسيلهء خداى عزّوجلّ نجات يافت . و هر كه دوستدار شمعون وصىّ عيسى عليه السلام بود به وسيلهء شمعون نجات يافت در حالى كه خودِ شمعون به وسيلهء عيسى عليه السلام نجات يافت و عيسى عليه السلام خود به وسيلهء خداى عزّوجلّ نجات يافت . يا محمّد ! هر كه وزير تو علىّ عليه السلام را در زمان حيات تو و وصىّ تو را در زمان وفات تو دوست بدارد نجات يافته است و علىّ عليه السلام به وسيلهء تو و تو نيز به وسيلهء خداى عزّوجلّ نجات يا بى .\r\nيا محمّد ! خداوند تو را سرور انبيا و علىّ عليه السلام را سرور اوصيا و بهترين آنها قرار داده است و امامان را از ذرّيهء شما دو تن قرار داده است تا اين كه خداوند زمين را و هر كه در روى زمين است به ارث دهد ! پس علىّ عليه السلام با شنيدن سخنان پيامبر صلى الله عليه و آله و سلم به سجده افتاد و صورتش را از باب شكر از اين رو به آن رو بر مىگرداند . » . « 1 »\r\n20 - ابن ورّام در حديث مرسلى از احمدبن عمر نقل كرده است ، مىگويد : كسى خدمت امام باقر عليه السلام آمد و گفت : شما خاندان رحمتيد ، خداوند متعال رحمت را ويژهء شما گردانيده است .\r\nامام عليه السلام فرمود : « ما همان طوريم و سپاس خدا را كه ما نه كسى را وارد در ضلالت مىكنيم و نه كسى را از هدايت بيرون مىسازيم ؛ چرا كه\r\n\r\n\r\n","description":"","footnote":"\r\n( 1 ) - امالى طوسى : 2 / 203 و 204 .\r\n","page_name":" 287 ","page_number":287},
  {"content":"\r\n\r\nدنيا از بين نمىرود تا وقتى كه خداى عزّوجلّ مردى از ما اهل بيت را مبعوث مىگرداند كه بر اساس كتاب خدا ( قرآن ) عمل مىكند و كار ناشايستى را نمىبيند مگر آن را زشت مىشمارد . » . « 1 »\r\n21 - فتال در حديث مرسلى آورده است كه امام باقر عليه السلام فرمود :\r\n« همانا بندهء خدا هفتاد خريف داخل آتش دوزخ مىماند كه هر خريفى هفتاد سال است ، سپس خدا را به حقّ محمّد و اهل بيت او سوگند مىدهد تا او را بيامرزد ، پس خداوند متعال به جبرئيل عليه السلام وحى مىكند كه بر اين بندهء من فرود آى و او را از آتش دوزخ نجات ده !\r\nجبرئيل مىگويد : پروردگارا چه گونه در آتش فرود آيم ؟ خطاب مىرسد كه من آتش را فرمان دادم تا بر تو نيز ( چون ) ابراهيم عليه السلام سرد و سلامت شود . جبرئيل عرضه مىدارد : من جاى آن بنده را در آتش دوزخ نمىشناسم ، مىفرمايد : او در چاهى از نوع سجيّن ( زندان دائمى ) است .\r\nامام عليه السلام فرمود : « پس جبرئيل عليه السلام داخل آن آتش نزول كرده و آن بنده را در حالى كه بر صورتش آويخته است از آتش بيرون آورد .\r\nخطاب مىرسد : اى بندهء من ! چه مدّت مرا در داخل آتش خواندى ؟\r\nمىگويد : پروردگارا ! نشمردم . مىفرمايد : به عزّت و جلالم سوگند كه اگر بدان وسيله ( به محمّد و آل محمّد ) از من نخواسته بودى همچنان عذاب تو را در آتش ادامه مىدادم ، ولى بر خود لازم دانسته‌ام كه بنده‌اى مرا به حق محمّد صلى الله عليه و آله و سلم و اهل بيت او سوگند ندهد مگر آنچه را كه بين من و اوست ببخشايم ، از اين رو امروز تو را بخشيدم .\r\n\r\n\r\n","description":"","footnote":"\r\n( 1 ) - مجموعهء وَرام : 2 / 39 .\r\n","page_name":" 288 ","page_number":288},
  {"content":"\r\n\r\nو رسول خدا صلى الله عليه و آله و سلم فرمود : محبّت من و محبّت اهل بيت من در هفت جا كه هول و هراس سختى دارد سودمند است : هنگام وفات ، در قبر ، در وقت نشور ، موقع دادن نامهء اعمال ، به هنگام حساب ، در نزد پل صراط و در وقت ميزان .\r\nجابربن عبداللَّه مىگويد : رسول خدا صلى الله عليه و آله و سلم براى ما خطبه خواند و فرمود : اى تودهء مردمان ! هر كه ما اهل بيت را دشمن بدارد خداوند او را در روز قيامت يهودى محشور كند . گفتم :\r\nيا رسول اللَّه ! هر چند كه روزه بگيرد و نماز بخواند و معتقد باشد كه مسلمان است ؟\r\nفرمود : هر چند روزه بگيرد و نماز بخواند و خود را مسلمان بداند . و رسول خدا صلى الله عليه و آله و سلم فرمود : هيچ مؤمنى ، مؤمن واقعى نيست مگر اين كه من در نزد او از خودش محبوبتر باشم و خاندانِ من محبوبتر از خاندان خودش و عترت من محبوبتر از عترت خودش و ذات من محبوبتر از ذات او باشد . و رسول خدا صلى الله عليه و آله و سلم فرمود : هر كه ما اهل بيت را دوست بدارد بايد خدا را به خاطر نخستين نعمتها سپاس گويد ! پرسيدند : نخستين نعمتها چيست ؟ فرمود : پاكى مولِدشان ، و ما را دوست نمىدارد مگر كسى كه مولدش پاك باشد ( از مادر پاكدامنى به دنيا آمده باشد ) » .\r\nامام باقر عليه السلام فرمود : « هر كه صبح كند در حالى كه خنكى محبّت ما را در دلش احساس مىكند بايد خدا را به خاطر سرآغاز نعمتها سپاسگزار باشد ! گفتند : سرآغاز نعمتها چيست ؟ فرمود :\r\nپاكى ولادت ( پاكدامنى مادر ) .\r\nو رسول خدا صلى الله عليه و آله و سلم فرمود : هر كه را خداى تعالى محبّت امامان از اهل\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nبيت مرا روزى كرده باشد در حقيقت به خير دنيا و آخرت رسيده است ، پس نبايد كسى در بهشتى بودن او ترديد داشته باشد .\r\nزيرا كه در محبّت اهل بيت من بيست ويژگى است كه ده مورد آنها در دنيا و ده مورد نيز در آخرت است .\r\nامّا در دنيا : پارسايى ، علاقهء شديد به دانايى ، ميل به عبادت و توبهء پيش از مرگ و نشاط در سحرخيزى و نااميدى از آنچه در دست مردم است و پاسدارى امر و نهى الهى و نُهُمى عداوت دنيا و دهمى سخاوت و بخشندگى .\r\nو امّا در آخرت : نامهء عملى براى او گشوده نشود ، ميزانى بر او نگمارند ، نامهء عملش را به دست راست او دهند ، برائتى از آتش دوزخ براى او نوشته شود ، چهره‌اش سفيد باشد ، از لباس‌هاى فاخر بهشتى بر او بپوشانند ، صد نفر از خاندان خود را شفاعت كند ، خداوند به رحمت بر او بنگرد و تاجى از تاجهاى بهشتى بر سر نهد و دهمى آن كه بدون حساب وارد بهشت شود . پس خوشا به حال دوستان اهل بيت من ! » . « 1 »\r\n22 - طبرى امامى ( شيعى ) از جابربن يزيد به نقل از جعفر بن محمّدبن على عليهما السلام آورده است ، فرمود : « اى مردم ! خداوند اهل بيت پيامبر شما را به وسيلهء كرامت خود عزّت و شرافت داده و آنها را محرم راز خود قرار داده و علم خود را نزد آنان به وديعت نهاده است پس آنان ستون دين وى و گواهان بر علم خدايند . آنان را پيش از خلق آفريده است و در سايهء عرش خود قرار داده و آنان را برگزيده و حجّت بندگان خود مقرر\r\n\r\n\r\n","description":"","footnote":"\r\n( 1 ) - روضةالواعظين : ص 232 .\r\n","page_name":" 290 ","page_number":290},
  {"content":"\r\n\r\nفرموده و راهنماى راه خويش قرار داده است . پس ايشان امامان هدايتگر و راهبران نيكوكاران و امّت ميانه‌اند . نگهبان كسانى هستند كه به ايشان پناه برند و باعث نجات كسانى هستند كه به ايشان اعتماد نمايند .\r\nشادمان است هر كه ايشان را دوست بدارد و در هلاكت است آن كه ايشان را دشمن بدارد . و هر كه به ايشان چنگ زند ، رستگار است .\r\nرسالت بر ايشان نازل شده و فرشتگان بر آنان فرود آيند .\r\nروح الأمين ( جبرئيل ) بر ايشان الهام كند و به ايشان داده شده است آن چه بر كسى از عالميان داده نشده است . پس آنان شاخه‌هاى پاكيزه و درخت با بركتند ، معدن علم و جايگاه رسالت و محل آمد و رفت فرشتگانند و هم ايشانند اهل بيت رحمت و بركت و آن كسانى كه خداوند از ايشان ناپاكى و پليدى را برداشته و به طور كامل پاك و پاكيزه نموده است . » . « 1 »\r\n23 - از ابوحمزهء ثمالى نقل كرده است ، مىگويد : امام باقر عليه السلام فرمود :\r\n« هر كه خدا را به وسيلهء ما بخواند رستگار است و هر كه به وسيلهء غير ما خدا را بخواند ، هم خود در هلاكت است و هم باعث هلاكت ديگران است . » . « 2 »\r\n24 - ابن شهرآشوب به اسناد خود از امام باقر عليه السلام نقل كرده است ، مىفرمايد : « ماييم جهت و مورد توجّه خدا و ما از جمله رحمت خدا بر خلق او هستيم . و ماييم آن كسانى كه به وسيلهء ما خداوند مىگشايد و به وسيلهء ما پايان مىبخشد . ماييم امامان هدايت و چراغ‌هاى روشنى بخش\r\n\r\n\r\n","description":"","footnote":"\r\n( 1 ) - بشارة المصطفى : ص 198 .\r\n( 2 ) - همان : ص 116 .\r\n","page_name":" 291 ","page_number":291},
  {"content":"\r\n\r\nظلمت و تيرگى و ماييم اسباب هدايت و پرچم‌هاى برافراشته براى مردم دنيا . و ماييم پيشىگيرندگان و ماييم پسينيان . هر كه به ما تمسّك جست به حق پيوست و هر كه تخلّف ورزيد در گرداب هلاكت غرق شد . ماييم رهبران برجسته و نخبگان و ماييم حرم الهى . ما شاهراه و صراط مستقيم به درگاه خدا هستيم و ما از جمله نعمتهاى الهى بر خلق اوييم .\r\nو ماييم راه و روش و ماييم معدن نبوّت و جايگاه رسالت و اصول ديانت . و به سوى ما فرشتگان آمد و شد مىكنند و ماييم چراغ روشنايى براى كسى كه از ما روشنايى بخواهد و ماييم راه براى كسى كه دنباله‌روى ما باشد و ماييم راهبران سوى بهشت و ماييم دستگيره‌هاى اسلام و ماييم جسرها و پل‌هايى كه هر كه بر ما گذشت پيش افتاد و هر كه تخلّف ورزيد نابود شد . ماييم بالاترين قُلّه و ما از جمله كسانى هستيم كه به وسيلهء ما خداوند عذاب را از شما بر طرف مىسازد . هر كه ما را به خوبى ببيند و بشناسد و عارف به حق ما باشد و به دستور ما عمل كند از ماست » . « 1 »\r\n25 - صدوق از اسماعيل‌بن مسلم شعيرى به نقل از امام صادق جعفربن محمّد از قول پدر بزرگوارش آورده است كه رسول خدا صلى الله عليه و آله و سلم فرمود : « استوارترين شما بر صراط كسى است كه بيش از همه به اهل بيت من محبّت ورزد . » . « 2 »\r\n\r\n\r\n","description":"","footnote":"\r\n( 1 ) - مناقب : 2 / 292 .\r\n( 2 ) - فضائل الشّيعه : ص 5 .\r\n","page_name":" 292 ","page_number":292},
  {"content":"\r\n\r\n\r\nروايات امام عليه السلام دربارهء اصحاب\r\n\r\nسلمان\r\n1 - كلينى از حنّان به نقل از پدرش مىگويد : امام باقر عليه السلام فرمود :\r\n« سلمان با گروهى از قريش در مسجد نشسته بود آنها شروع كردند به گفتن نسبِ خود و همچنان نسبِ خود را بالا مىبردند تا اين كه نوبت به سلمان رسيد ، عمربن خطاب رو به سلمان كرد و گفت : بگو : ببينم تو كيستى و پدر و اصل تو كيست ؟ سلمان گفت : من سلمان پسر بندهء خدايم ، من گمراه بودم خداوند به وسيلهء محمّد صلى الله عليه و آله و سلم هدايتم كرد و من نيازمند بودم خداوند به وسيلهء محمّد صلى الله عليه و آله و سلم بىنيازم ساخت و من زرخريد بودم خداوند به وسيلهء محمّد صلى الله عليه و آله و سلم آزادم كرد ؛ اين حسب و نسبِ من است .\r\nمىفرمايد : پس از آن رسول خدا صلى الله عليه و آله و سلم درآمد در حالى كه سلمان - رضى اللَّه عنه - با آنها سخن مىگفت سلمان عرض كرد : يا رسول اللَّه ! آنچه از اين گروه ديدم از اين قرار است كه با ايشان نشسته بودم شروع كردند به گفتن نسبشان و نسبت خود را بالا مىبردند تا اين كه به من\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nرسيدند عمربن خطّاب گفت : تو كيستى و اصل و نسبِ تو چيست ؟\r\nپيامبر صلى الله عليه و آله و سلم فرمود : سلمان ! تو در جواب او چه گفتى ؟\r\nسلمان عرض كرد : به او گفتم : من سلمان پسر بندهء خدايم ، گمراه بودم پس خداى عزّوجلّ به وسيلهء محمّد صلى الله عليه و آله و سلم هدايتم كرد و نيازمند بودم خداى متعال به وسيلهء محمّد صلى الله عليه و آله و سلم بىنيازم ساخت و زرخريد بودم پس خداى تعالى به وسيلهء محمّد صلى الله عليه و آله و سلم آزادم نمود ، اين است نسب و حسبِ من .\r\nرسول خدا صلى الله عليه و آله و سلم فرمود : اى تودهء قريش شخصيّت مرد دين و جوانمردى و خُلق اوست و اصل او عقل و خرد اوست . خداى عزّوجلّ فرموده است :  « إِنَّا خَلَقْناكُمْ مِنْ ذَكَرٍ وَ أُنْثى وَ جَعَلْناكُمْ شُعُوباً وَ قَبائِلَ لِتَعارَفُوا إِنَّ أَكْرَمَكُمْ عِنْدَ اللَّهِ أَتْقاكُمْ » .  « 1 »\r\nسپس پيامبر صلى الله عليه و آله و سلم رو به سلمان كرد و فرمود : هيچ يك از اين افراد بر تو فضيلتى ندارد جز به تقواى خداى عزّوجلّ و اگر تو تقواى بيشتر از آنها داشته باشى تو از ايشان برترى » . « 2 »\r\n2 - كشى از حسين‌بن صهيب نقل كرده است ، مىگويد : در خدمت امام باقر عليه السلام سخن از سلمان فارسى به ميان آمد ، فرمود : « ساكت باشيد ! نگوييد سلمان فارسى بلكه بگوييد : سلمان محمّدى ! توضيح آن كه او\r\n\r\n\r\n","description":"","footnote":"\r\n( 1 ) - حجرات / 13 : ( اى مردم ! ) ما شما را از يك مرد و زن آفريديم و شما را تيره‌ها و قبيله‌ها قرار داديم تا يكديگر را بشناسيد ، اينها ملاك امتياز نيست ، گرامىترين شما نزد خدا با تقواترين شماست .\r\n( 2 ) - كافى : 8 / 181 .\r\n","page_name":" 294 ","page_number":294},
  {"content":"\r\n\r\nمردى از ما اهل بيت است . » . « 1 »\r\n3 - همو از زراره به نقل از امام باقر عليه السلام آورده است ، فرمود : « علىّ عليه السلام مُحَدّث ( طرف صحبت فرشته ) بود و سلمان نيز مُحَدّث بود . « 2 »\r\n4 - از حنّان بن سدير از قول پدرش به نقل از امام باقر عليه السلام آورده است ، فرمود : . . . « 3 »\r\n5 - همو از جابر به نقل از امام باقر عليه السلام آورده است ، فرمود : « ابوذر وارد خانهء سلمان شد در حالى كه او ديك غذا را مىپخت . پس در آن ميان كه با هم صحبت مىكردند ناگهان ديك غذا به روى زمين وارونه افتاد ولى چيزى از غذا و چربى آن نريخت ! ابوذر سخت درشگفت شد و سلمان ديك را برداشت ، دوباره به حالت اول سر آتش گذاشت و باز شروع به صحبت كردند و در آن بين كه صحبت مىكردند ، باز ديك غذا وارونه روى زمين افتاد ولى چيزى از غذا و چربى روى زمين نريخت ، ابوذر در حالى كه هراسان بود از نزد سلمان بيرون رفت ، در همان بين كه داشت فكر مىكرد اميرالمؤمنين عليه السلام را بر در منزل ديد .\r\nهمين كه چشم اميرالمؤمنين عليه السلام به او افتاد ، فرمود : ابوذر ! چه چيز باعث شد كه از نزد سلمان بيرون شوى و چه چيز تو را هراسان كرد ؟\r\nابوذر عرض كرد :\r\nيا اميرالمؤمنين ! ديدم سلمان چنين و چنان كرد و من از اين بابت درشگفت شدم . اميرالمؤمنين عليه السلام فرمود : ابوذر ! اگر سلمان آنچه را كه\r\n\r\n\r\n","description":"","footnote":"\r\n( 1 ) - رجال كشى : ص 17 .\r\n( 2 ) - همان : ص 18 .\r\n( 3 ) - همان : ص 19 . اين حديث با اندك تفاوت لفظى مثل شمارهء ( 1 ) بود - م .\r\n","page_name":" 295 ","page_number":295},
  {"content":"\r\n\r\nمىداند برايت نقل كند خواهى گفت : خدا كشندهء سلمان را بيامرزد ! يا اباذر ! همانا سلمان باب الهى در روى زمين است هر كه او را بشناسد مؤمن است و هر كه او را انكار كند كافر ، و براستى كه سلمان از ما اهل بيت است . » . « 1 »\r\n6 - از فضيل بن يسار نقل كرده است ، مىگويد : امام باقر عليه السلام به من فرمود : « آيا آنچه را كه مردم نقل مىكنند ، تو هم نقل مىكنى كه علىّ عليه السلام دربارهء سلمان فرمود : او علم اوّل و آخر را دريافته است ؟ گفتم : آرى .\r\nفرمود : آيا مىدانى منظور پيامبر صلى الله عليه و آله و سلم چيست ؟\r\nعرض كردم : يعنى علم بنى اسرائيل و علم پيامبر صلى الله عليه و آله و سلم را درك كرده است . فرمود : نه چنين نيست بلكه منظور علم پيامبر صلى الله عليه و آله و سلم و علم علىّ عليه السلام و امر پيامبر صلى الله عليه و آله و سلم و امر علىّ عليه السلام را دريافته است . » . « 2 »\r\n7 - از مسعدةبن صدقه به نقل از امام صادق از قول پدر بزرگوارش عليهما السلام آورده است ، فرمود : « روزى در خدمت علىّ عليه السلام سخن از تقيّه به ميان آمد ، فرمود : همانا اگر آن‌چه را كه در دل سلمان است ، ابوذر بداند او را از پا درآورد . در حالى كه رسول خدا صلى الله عليه و آله و سلم بين آن دو عقد برادرى بسته است ، بنابراين گمان تو به ساير خلق چيست ؟ » . « 3 »\r\n8 - از محمّدبن حكيم نقل كرده ، مىگويد : در نزد امام باقر عليه السلام سخن از سلمان شد ، فرمود : « آن سلمان محمّدى است براستى كه سلمان از ما اهل‌بيت است . او به مردم مىگفت : شما از قرآن به سوى احاديث فرار\r\n\r\n\r\n","description":"","footnote":"\r\n( 1 ) - رجال كشى : ص 19 و 20 .\r\n( 2 ) - همان : ص 21 .\r\n( 3 ) - همان : ص 22 .\r\n","page_name":" 296 ","page_number":296},
  {"content":"\r\n\r\nكرديد چرا كه قرآن را كتابى دقيق يافتيد ، شما در آن باره بر اساس خال روى هسته ، پوست نازك روى خرما ، نخ وسط هستهء خرما و خردل محاسبه كرديد ، در نتيجه بر شما عرصه تنگ شد و به‌جانب احاديثى فرار كرديد كه ميدان را بر شما گسترده كند . » . « 1 »\r\n\r\nدربارهء ابوذر\r\n1 - صدوق از اسماعيل‌بن ابىزياد به نقل از امام صادق از قول پدر بزرگوارش عليهما السلام آورده است ، فرمود : « ابوذر - خدايش بيامرزد - به قدرى از خوف خداى عزّوجلّ گريه كرد كه چشمانش آزرده شد ، گفتند : ابوذر ! بهتر است از خدا بخواهى چشمانت را شفا دهد ! گفت : من گرفتار چيزى هستم كه مهمترين مشكل من است ، پرسيدند : چيست كه تو را از درد چشمت بازداشته است ؟\r\nگفت : دو امر مهم بهشت و جهنّم . » . « 2 »\r\n2 - از سكونى ، به نقل از جعفربن محمّد ، از پدر بزرگوارش عليهما السلام آورده است ، فرمود :\r\n« ابوذر - خدايش بيامرزد ! - كنار كعبه بپاخاست و گفت : منم جندب‌بن سكن مردم اطراف او را گرفتند . گفت : اگر كسى از شما قصد مسافرت داشته باشد حتماً زاد و توشه‌اى مناسب براى سفرش فراهم مىكند ، بنابراين آيا براى سفر روز قيامت توشهء مناسبى فراهم نمىكنيد ؟ مردى با شنيدن سخن وى رو به او كرد و گفت : تو ما را راهنمايى كن ! اباذر\r\n\r\n\r\n","description":"","footnote":"\r\n( 1 ) - رجال كشى : ص 22 .\r\n( 2 ) - خصال : ص 39 .\r\n","page_name":" 297 ","page_number":297},
  {"content":"\r\n\r\nگفت : روز بسيار گرمى براى روز حشر ، روزه بگير ! و حجّى را براى گرفتارى مهم خود انجام ده و دو ركعت نماز در تاريكى شب براى وحشت قبرت بخوان ! سخن خوب را بگو و از حرف بد خوددارى كن ! يا صدقه‌اى به مستمند بده تا شايد توىِ درمانده را از گرفتارى آن روز دشوار نجات دهد . مال دنيا را به دو بخش كن ! درهمى براى خرج خانواده‌ات و درهمى براى آخرتت بفرست و درهم سومى را كه سود و زيان ندارد مصرف نكن ! دنيا را در دو كلمه خلاصه كن : كلمه‌اى را در طلب حلال و كلمه‌اى را براى آخرت و كلمه سومى كه سود و زيانى ندارد ايراد نكن ! سپس فرمود : مرا غم آن روزى كشته است كه هنوز درك نكرده‌ام . » . « 1 »\r\n3 - شيخ مفيد از ابوبصير نقل كرده است ، مىگويد : امام باقر عليه السلام فرمود : « ابوذر - خدايش بيامرزد ! - مىگفت : گويا اين چيزهاى دنيا چيزى نيست جز عملى كه خير آن سودمند باشد و شرّ آن زيانبخش مگر كسى كه خداوند به او رحم كند .\r\nاى جويندهء دانش مبادا زن و فرزند و مال و منال تو را از رسيدگى به خودت باز دارد !\r\nتو آن روزى كه از آنها جدا مىشوى همچون مهمانى هستى كه شب را در ميان آنان به سر برده و صبح از نزد آنها سوى ديگران مىروى . دنيا و آخرت همانند سرايى است كه در ( اوّلى ) آن فرود آمده‌اى ، سپس به سوى غير آن خواهى رفت . و فاصلهء ميان مرگ و برانگيخته شدن پس از\r\n\r\n\r\n","description":"","footnote":"\r\n( 1 ) - خصال : ص 40 .\r\n","page_name":" 298 ","page_number":298},
  {"content":"\r\n\r\nآن جز خواب كوتاهى نيست كه به زودى از آن بيدار مىشوى .\r\nاى دانشجو ! براى حضور در پيشگاه پروردگار خود عملى پيش فرست كه تو در گروِ عمل خود هستى و هر گونه عمل كنى جزا مىبينى .\r\nاى جويندهء دانش ! نماز بخوان پيش از آن كه نتوانى بر شب و روزى دست‌يابى كه در آن نماز بگزارى . همانا مَثَلِ نماز براى صاحبش به اذن پروردگار مَثَلِ مردى است كه بر سلطانى وارد شود و آن سلطان به سخنان او خوب گوش دهد تا از بيان نيازش فارغ شود همچنين شخص مسلمان تا وقتى كه در نماز است پيوسته خداوند به او نظر دارد تا از نمازش فارغ شود .\r\nاى جوياى دانش ! صدقه بده پيش از آن كه قادر بر دادن چيزى نباشى و از دادن آن ممنوع شوى ، همانا مَثَلِ صدقه براى صاحبش همانند مردى است كه دستش به خون كسى آلوده شده و كسان مقتول در پى خونخواهى او هستند . و او گويد : مرا نكشيد و به من فرصتى بدهيد تا در جلب رضاى شما بكوشم ! مرد مسلمان نيز به اذن خدا چنين است ؛ هر وقت صدقه‌اى بدهد يك گره از گردنش گشوده مىشود تا اين كه خداوند اقوامى ( چنين كسانى ) را به نزد خويش فرا خواند در حالى كه از آنان راضى و خشنود است و هر كس كه خداوند از او راضى باشد از آتش دوزخ نجات يافته است .\r\nاى دانشجو ! همانا دلى كه در آن دل چيزى از حق نباشد همچون خانهء ويرانى است كه آباد كننده‌اى ندارد .\r\nاى دانش طلب ! همانا اين زبان كليد خير و شرّ است ، پس بر دهانت مهر\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nبزن همان گونه كه بر زر و سيمت مهر مىزنى ! « 1 »\r\nاى جوياى دانش ! اين مثالها را خداوند براى مردم بيان كرده است در حالى كه جز دانايان دربارهء آنها تعقّل نمىكنند . » . « 2 »\r\n4 - وَرّام بن ابىفراس به اسناد خود از امام باقر عليه السلام نقل كرده ، مىفرمايد : « ابوذر غفارى بر در كعبه ايستاد و گفت : من جنادةبن جندب غفارى هستم ، به سوى برادر خيرخواه دلسوز خود بشتابيد ! مردم اطراف ابوذر را گرفتند و گفتند : ما را فرا خواندى اكنون نصيحت كن ! فرمود : اگر كسى از شما قصد سفر كند حتماً توشه‌اى تهيه مىبيند تا در آن سفر استفاده كند پس شما چرا براى سفر قيامت توشه‌اى تهيه نمىبينيد كه در آن سفر به دردتان بخورد ؟ پرسيدند : چگونه توشه براى آن سفر برداريم ؟\r\nابوذر گفت : شخصى با تمام مشكلات اعمال حج را به جا مىآورد و در روز بسيار گرمى روزه مىگيرد به خاطر روز رستاخيز و دو ركعت نماز در تاريكى شب براى وحشت و تنهايى قبر مىخواند و به مستمندى صدقه مىدهد براى نجات و رهايى از دشوارى آن روز بسيار سخت و سخن حقى را مىگويد تا خداوند او را در روزى كه پناه مىجويد پناه دهد . و از گفتن سخن بيهوده خوددارى مىكند تا خداوند بدان وسيله او\r\n\r\n\r\n","description":"","footnote":"\r\n( 1 ) - در اين باره سعدى نيكو سروده است ، مىگويد :\r\n زبان در دهان اى خردمند چيست ؟ * كليد درِ گنج صاحب هنر\r\nچو در بسته باشد چه داند كسى * كه گوهر فروش است يا پيله‌ور . \r\n( 2 ) - امالى مفيد : ص 114 .\r\n","page_name":" 300 ","page_number":300},
  {"content":"\r\n\r\nرا از آتش دوزخ نجاتش دهد .\r\nفرزند آدم ! دنيا را دو مجلس بدان ! مجلسى براى طلب حلال و مجلسى براى آخرت و بر اين دو مجلس ، سومى را اضافه نكن كه سودى به حال تو ندارد . و سخن را در دو كلمه قرار ده ! كلمه‌اى را براى آخرت و كلمه‌اى را در راه كسب حلال و كلمه سومى بر آنها نيفزاى كه زيان بخش است . و از مال دنيا دو درهم برگزين ! درهمى را در راه زندگى خانواده‌ات صرف كن و درهمى را در راه آخرت انفاق نما ! و درهم سومى نطلب كه بىفايده است .\r\nتمام اوقات دنيا را در دو ساعت بدان ! ساعتى كه هر چه بوده گذشته است و تو نمىتوانى آن را دوباره بازگردانى و ساعت ديگرى كه هنوز نيامده است و نمىدانى كه آيا آن را درك خواهى كرد يا نه ! اما ساعتى كه در آن به سر مىبرى ساعت كار تو است پس براى خودت تلاش كن و در برابر نافرمانىهاى حق بايست كه اگر اين كار را نكنى هلاك شده‌اى ! سپس فرمود : مرا دل مشغولى آن روزى كه فرا نرسيده از پاى درآورده است ! » . « 1 »\r\n\r\nدربارهء ابن عبّاس\r\n1 - شيخ مفيد از ابن جريح و ديگر مردم قبيله ثقيف نقل كرده است كه ابن‌عباس چون درگذشت از زير كفنش پرندهء سفيدى بيرون آمد ، مردم به او نگاه مىكردند كه به آسمان پرواز كرد تا از چشم آنها ناپديد شد ، امام\r\n\r\n\r\n","description":"","footnote":"\r\n( 1 ) - مجموعهء وَرام : 2 / 20 .\r\n","page_name":" 301 ","page_number":301},
  {"content":"\r\n\r\nصادق عليه السلام مىفرمايد : « پدرم به شدّت او را دوست مىداشت پدرم كه هنوز كودك خردسالى بوده به طورى كه مادرش لباس او را مىپوشاند ، خود مىگويد : روزى با بچه‌هاى اولاد عبدالمطّلب مىرفت ، ابن عبّاس جلو آمد و گفت : تو كيستى ؟ - اين اتّفاق موقعى بود كه ابن عبّاس چشم خود را از دست داده بود - گفت : من محمّدبن علىّبن حسين بن على هستم .\r\nابن‌عبّاس گفت : همين قدر در فضيلت تو بس كسى كه تو را نشناخته است ديگر نخواهد شناخت ! . » . « 1 »\r\n2 - همو از فضيل‌بن يسار به نقل از امام صادق عليه السلام آورده است ، فرمود : « مردى خدمت پدرم آمد و گفت : مردى - يعنى عبداللَّه بن عبّاس - گمان مىبرد كه او هر آيه‌اى را كه در قرآن نازل شده است ، مىداند در چه روزى و دربارهء چه چيز نازل شده است !\r\nپدرم فرمود : از او بپرس كه اين آيه :  « مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا »  « 2 » و نيز آيه :  « وَ لا يَنْفَعُكُمْ نُصْحِي إِنْ أَرَدْتُ أَنْ أَنْصَحَ لَكُمْ »  « 3 » دربارهء چه كسى نازل شده است ؟ و همين طور آيهء  « يا أَيُّهَا الَّذِينَ آمَنُوا اصْبِرُوا وَ صابِرُوا وَ رابِطُوا »  « 4 » دربارهء چه كسى نازل شده است ؟ آن مرد رفت\r\n\r\n\r\n","description":"","footnote":"\r\n( 1 ) - اختصاص : ص 71 .\r\n( 2 ) - اسراء / 72 : كسى كه در اين جهان ( از ديدن سيماى حقيقت ) نابينا بوده است ، در آخرت نيز نابيناو گمراه‌تر است .\r\n( 3 ) - هود / 34 : اگر خداوند ( به خاطر آلودگىهاى شما ) بخواهد شما را گمراه سازد ، هرگز نصيحت من براى شما سودى نخواهد بخشيد ، هر چند من بخواهم شما را نصيحت كنم .\r\n( 4 ) - آل عمران / 200 : اى كسانى كه ايمان آورده‌ايد ! در برابر حوادث ايستادگى كنيد و در برابردشمنان نيز استقامت به خرج دهيد و از مرزها مراقبت كنيد .\r\n","page_name":" 302 ","page_number":302},
  {"content":"\r\n\r\nو چون پرسيد ، ابن عبّاس خشمگين شد و گفت : دوست داشتم با آن كه تو را چنين دستورى داده ، روبرو مىشدم و از او مىپرسيدم ، ولى شما از او بپرسيد كه عرش از چه چيز و از چه زمان خلق شده و آن چگونه است ؟\r\nآن مرد خدمت پدرم ( امام باقر ) برگشت و آنچه را كه ابن عبّاس گفته بود به عرض آن حضرت رساند ، امام عليه السلام فرمود : آيا او دربارهء آن آيات پاسخ تو را داد ؟\r\nگفت : نه . پدرم فرمود : ولى من بدون هيچ ادّعايى و بدون اين كه به خود نسبت دهم به وسيلهء نور و دانشى پاسخ تو را مىدهم . اما دو آيهء اوّل دربارهء پدر او نازل شده است و امّا آيهء آخرى دربارهء پدر من و ما ( اهل بيت ) نازل شده است و مرزدارى كه ما بدان مأموريم هنوز به وجود نيامده است و به زودى از نسل ما مرزدارى و از نسل او مرزدارى به وجود خواهد آمد . و امّا آنچه را كه او راجع به عرش پرسيده است ، همانا خداى تعالى آن را از چهار بخش آفريده در حالى كه پيش از آن جز سه چيز : هوا ، قلم و نور را نيافريده بود سپس آن را از رنگهاى انوار گوناگون آفريد ، از جمله نور سبز كه سبزه‌ها از آن رنگ سبز را گرفتند و نور زرد كه زردى از آن به رنگ زرد درآمد و نور سرخ كه سرخى از آن گل‌گون شد و نور سفيد كه نور الأنوار است و روشنايى روز از آن است .\r\nسپس آن را هفتاد هزار طبقهء ضخيم قرار داد كه هر طبقى مانند سرآغاز عرش تا پايين‌ترين قسمت  ( أَسْفَلَ سافِلِينَ )  آن و هيچ كدام از اين طبقات نيست جز اين كه سپاس و حمد خدا را مىگويند و او را تقديس مىنمايند با صداهاى مختلف و زبان‌هاى متفاوت كه اگر كسى از آنچه\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nزير عرش است چيزى از آن‌ها را بشنود هر آينه كوهها ، شهرها و قلعه‌ها فرو پاشد و درياها فرو روند و آنچه زير عرش است نابود گردد . او را هشت ركن است كه هر يك از آن ركن‌ها را فرشتگان بىشمارى كه شمار آنها را جز خدا كسى نمىداند ، حمل مىكند . همهء آنها شب و روز بدون وقفه خدا را تسبيح مىگويند . و اگر چيزى از ما فوق خود را احساس كند يك چشم برهم زدن بين او و بين احساس جبروت و بزرگى و عظمت و قدس و رحمت برپا نخواهد بود ، و جز اين سخنى نيست ، در نزد قبر او طمع موجود سرگردان در بىطمعى است !\r\nامّا اين كه در پشت او ( ابن عبّاس ) وديعتى است كه براى آتش دوزخ به وجود آمده است گروههايى از دين خدا بيرون مىشوند ، همان طورى كه وارد مىشوند . و به زودى زمين از خون جوجه‌اى از جوجه‌هاى آل محمّد صلى الله عليه و آله و سلم رنگين مىشود كه آن جوجه در غير وقت قيام مىكند و چيزى را مىطلبد كه دست يافتنى ( براى او ) نيست « 1 » و كسانى كه ايمان آورده‌اند مرزدارى مىكنند و در برابر حوادث استقامت مىورزند و در مقابل دشمنان پايدارى مىكنند تا اين كه حكم الهى برسد و او بهترين حاكمان است . » . « 2 »\r\n\r\nدربارهء جابربن عبداللَّه\r\n1 - كشى از ابوزبير مكى نقل كرده است ، مىگويد : از جابربن عبداللَّه\r\n\r\n\r\n","description":"","footnote":"\r\n( 1 ) - به نظر مىرسد كه سخن امام عليه السلام اشاره به قيام جناب زيدبن على عليه السلام دارد - م .\r\n( 2 ) - اختصاص : ص 71 و 72 .\r\n","page_name":" 304 ","page_number":304},
  {"content":"\r\n\r\nپرسيدم و گفتم : بفرماييد علىّبن ابىطالب چگونه مردى بود ؟ جابر كه ( از پيرى ) موى ابروانش روى چشمانش افتاده بود ، فرمود : او بهترين بشر بود . بدان به خدا سوگند كه ما در زمان رسول خدا صلى الله عليه و آله و سلم منافقان را به خاطر داشتن كينهء علىّ عليه السلام مىشناختيم . « 1 »\r\n2 - همو از زراره به نقل از امام باقر عليه السلام آورده است ، فرمود : « عبداللَّه پدر جابربن عبداللَّه از جمله آن هفتاد نفر و از دوازده تن بود ولى جابر از هفتاد تن بود ولى از دوازده تن نبود . » . « 2 »\r\n3 - از زراره نقل كرده است ، مىگويد : امام باقر عليه السلام فرمود : « جابر - او را به نيكى ياد كرد - مىدانست » .\r\nراوى مىگويد : گفتم : او از اصحاب علىّ عليه السلام بود ؟ فرمود : « جابر به خوبى معناى قول خداى عزّوجلّ :  « إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ »  « 3 » را مىدانست » . « 4 »\r\n4 - از محمّدبن مسلم و زراره نقل كرده ، مىگويند : ما از امام باقر عليه السلام احاديثى را پرسيديم ، امام عليه السلام همهء آن‌ها را از جابر نقل كرد . عرض كرديم : ما به جابر كارى نداريم . فرمود : « از ايمان جابر رسيده است كه او ( همواره ) اين آيه را قرائت مىكرد :  « إِنَّ الَّذِي . . . »  « 5 »  .  « 6 »\r\n6 - « 7 » از ابوزبير نقل كرده است ، مىگويد : جابر را ديدم كه بر چوب\r\n\r\n\r\n","description":"","footnote":"\r\n( 1 ) - رجال كشى : ص 42 .\r\n( 2 ) - همان .\r\n( 3 ) - قصص / 85 : همان كسى كه قرآن را بر تو فرض كرد تو را به جايگاه و زادگاهت باز مىگرداند .\r\n( 4 ) - رجال كشى : ص 44 .\r\n( 5 ) - قصص / 85 : ترجمه گذشت - م .\r\n( 6 ) - رجال كشى : ص 44 .\r\n( 7 ) - همان . حديث شمارهء ( 5 ) عين شمارهء ( 3 ) بود - م .\r\n","page_name":" 305 ","page_number":305},
  {"content":"\r\n\r\nدستى خود تكيه مىداد و داخل كوچه‌هاى مدينه و در انجمن‌ها مىگشت و مىگفت : « على عليه السلام بهترين بشر است و هر كه قبول نكند به يقين كافر است ، اى تودهء انصار ! فرزندانتان را بر محبّت على عليه السلام تربيت كنيد كه هر كه پذيراى محبّت على عليه السلام نباشد بايد دربارهء مادرش ( پاكدامنى او ) بازنگرى كند ! « 1 »\r\n\r\nدربارهء محمّدبن ابىبكر\r\n1 - شيخ مفيد از زرارةبن اعين به نقل از امام باقر عليه السلام آورده است فرمود : « محمّدبن ابىبكر با على عليه السلام بر اساس برائت از پدرش بيعت كرد . » . « 2 »\r\n\r\nدربارهء سلمان ، ابوذر ، مقداد و عمّار\r\n1 - كلينى از حنّان به نقل از پدرش از قول امام باقر عليه السلام آورده است ، فرمود : « مردمان پس از پيامبر صلى الله عليه و آله و سلم به جز سه نفر مرتد شدند . پرسيدم :\r\nآن سه نفر چه كسانى بودند ؟ فرمود : مقدادبن اسود ، ابوذر غفارى و سلمان فارسى - رحمت و بركات خدا بر ايشان باد ! - سپس مردمانى پس از اندكى آگاه شدند . و فرمود همين‌ها بودند كه گردونه بر محور اينها مىگشت و اينان از بيعت ( با ابوبكر ) خوددارى كردند تا اين كه به سراغ اميرالمؤمنين عليه السلام آمدند و او به اجبار بيعت كرد . و همان است قول خداى تعالى :  « وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى \r\n\r\n\r\n","description":"","footnote":"\r\n( 1 ) - رجال كشى : ص 45 .\r\n( 2 ) - كافى : 8 / 245 .\r\n","page_name":" 306 ","page_number":306},
  {"content":"\r\n\r\n أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ  « 1 »  » .  « 2 »\r\n2 - كشى از ابوخالد كابلى به نقل از امام باقر عليه السلام آورده است ، فرمود :\r\n« علىّبن ابىطالب عليه السلام در عراق نزد شما با دشمنانش مبارزه مىكرد در حالى كه يارانش همراه او بودند ولى ميان آنها پنجاه تن كه به درستى او را بشناسند - يعنى به امامت او را بشناسند - وجود نداشت » . « 3 »\r\n4 - « 4 » از زراره به نقل از امام باقر از پدر و جدش از قول على بن ابىطالب عليهم السلام آورده است ، فرمود : زمين تنگ شد و به هفت تن محدود گشت كه به وسيلهء آنها روزى داده مىشويد و با آنها يارى مىشويد و بارانى بر شما مىبارد : سلمان فارسى ، مقداد ، ابوذر ، عمّار و حذيفه كه خدايشان بيامرزد ! على عليه السلام مىفرمود : من امام ايشانم و آنها هستند كه بر فاطمه عليها السلام ناز خواندند » . « 5 »\r\n5 - از حمران نقل كرده است ، مىگويد : به امام باقر عليه السلام گفتم : ما چقدر اندكيم كه اگر همهء ما بر سر سفره‌اى گوشت گوسفندى حاضر شويم نمىتوانيم آن را تمام كنيم ؟ امام عليه السلام فرمود : « آيا به امرى شگفت‌آميزتر از اين خبر ندهم ؟ عرض كردم : چرا . فرمود : « پس از پيامبر صلى الله عليه و آله و سلم مهاجران و انصار به جز سه نفر - با دست اشاره كرد - همگى رفتند ! » . « 6 »\r\n6 - از ابوحمزه نقل كرده است ، مىگويد : از امام باقر عليه السلام شنيدم كه مىفرمود :\r\n\r\n\r\n","description":"","footnote":"\r\n( 1 ) - آل عمران / 144 ، محمّد صلى الله عليه و آله و سلم تنها فرستادهء خداست پيش از او هم فرستادگانى بودند كه از دنيا رفتند . اگر او بميرد يا كشته شود بايد شما عقب برگرديد . و هر كه به عقب ( به كفر ) برگردد ، به خود ضرر زده نه به خدا .\r\n( 2 ) - كافى : 8 / 245 .\r\n( 3 ) - رجال كشى : ص 12 .\r\n( 4 ) - همان . حديث شماره ( 3 ) تكرار شمارهء ( 1 ) بود - م .\r\n( 5 ) - همان .\r\n( 6 ) - همان : ص 13 .\r\n","page_name":" 307 ","page_number":307},
  {"content":"\r\n\r\n« وقتى كه مردم ديدند به گردن اميرالمؤمنين عليه السلام ريسمانى است به سمت پشت مىكشند ، ابوذر دست به روى دست ديگر زد سپس گفت :\r\nكاش دوباره شمشير به دستمان باز مىگشت ! مقداد گفت : اگر بخواهد هر آينه پروردگار عزّوجلّ را بخواند ( بر دشمنان نفرين كند ) و سلمان گفت :\r\nمولاى ما خود بهتر مىداند چه كند . » . « 1 »\r\n7 - از ابوبصير نقل كرده است ، مىگويد : امام باقر عليه السلام فرمود : « پس از آن مهاجران و انصار و ديگران نزد على عليه السلام آمدند و گفتند : به خدا سوگند كه تو اميرالمؤمنينى و از همه كس به پيامبر صلى الله عليه و آله و سلم سزاوارتر و شايسته‌ترى ، دست خود را بده تا با تو بيعت كنيم ! به خدا سوگند كه در پاى تو حاضريم بميريم ! على عليه السلام فرمود : اگر راست مىگوييد فردا صبح با سر تراشيده حاضر شويد !\r\nاميرالمؤمنين عليه السلام ، سلمان مقداد و ابوذر سرشان را تراشيدند ولى ديگران نتراشيدند پس از آن بار ديگر برگشتند و آمدند و به آن حضرت گفتند : يا اميرالمؤمنين به خدا سوگند كه تو شايسته‌ترين فردى و از همه كس به پيامبر صلى الله عليه و آله و سلم سزاوارترى ، دستت را بده تا با تو بيعت كنيم و سوگند ياد كردند . اميرالمؤمنين عليه السلام فرمود : اگر راست مىگوييد فردا صبح با سر تراشيده بياييد ! و هيچ كس جز آن سه نفر سر نتراشيد .\r\nپرسيدم : عمّار در بين آنها نبود ؟ فرمود : نه . گفتم : پس عمّار هم از مرتدان شد . فرمود : عمّار بعدها همراه على عليه السلام جهاد كرد » . « 2 »\r\n8 - از ابوبكر حضرمى نقل كرده است ، مىگويد : امام باقر عليه السلام فرمود :\r\n\r\n\r\n","description":"","footnote":"\r\n( 1 ) - رجال كشى : ص 13 .\r\n( 2 ) - همان .\r\n","page_name":" 308 ","page_number":308},
  {"content":"\r\n\r\n« مردم جز سه نفر مرتد شدند ، سلمان ، ابوذر و مقداد .\r\nراوى مىگويد : گفتم : آن كه تريد كرد ( صحيح : ترديدى نكرد ) و چيزى در دلش نگذشت مقداد بود امّا سلمان در دلش گذشت كه اميرالمؤمنين عليه السلام اسم اعظم دارد ، اگر به زبان بياورد زمين همهء آنها را در خود فرو مىبرد ، و او همچنان در خود فرو رفته بود و عقده گلويش را مىفشرد تا اين كه مثل غده‌اى زير پوست ماند ؛ اميرالمؤمنين عليه السلام به او رسيد و فرمود : اى بندهء خدا ! اين از آن بابت است ، بيعت كن ! او بيعت كرد .\r\nو اما ابوذر را اميرالمؤمنين عليه السلام دستور به آرامش داد و او را در راه خدا ملامت ملامتگرى باز نمىداشت ، او نتوانست حرف نزند پس عثمان با وى برخورد و او را فرمان داد . سپس مردم پس از آن برگشتند . نخستين كسى كه برگشت ؛ ابو ساسان انصارى ، ابو عمره و شتِيره بود و اينان هفت تن بودند . و كسى حق اميرالمؤمنين عليه السلام را نمىشناخت جز اين هفت تن . » . « 1 »\r\n9 - از حسين‌بن صهيب . . . « 2 »\r\n11 - شيخ مفيد از بريدبن معاويه نقل كرده است ، مىگويد : امام باقر عليه السلام فرمود :\r\n« پس از پيامبر صلى الله عليه و آله و سلم مردم مرتد شدند جز سه تن ؛ مقدادبن اسود ، ابوذر غفارى و سلمان فارسى . سپس مردمانى آگاهى يافتند و بعدها به\r\n\r\n\r\n","description":"","footnote":"\r\n( 1 ) - رجال كشى : ص 16 .\r\n( 2 ) - همان : ص 18 . روايات شمارهء ( 9 و 10 ) را در بخش روايات مربوط به سلمان شماره‌هاى ( 2 و 3 ) نقل كرديم - م .\r\n","page_name":" 309 ","page_number":309},
  {"content":"\r\n\r\nآنها پيوستند . » . « 1 »\r\n13 - « 2 » از محمّدبن مروان به يك واسطه از امام باقر عليه السلام نقل كرده است ، مىفرمايد : « رسول خدا صلى الله عليه و آله و سلم فرمود : خداوند به من وحى كرد كه چهار تن را دوست بدارم : على عليه السلام ، ابوذر ، سلمان و مقداد . » . « 3 »\r\n\r\nدربارهء ثمامه\r\n1 - كلينى از زراره به نقل از امام باقر عليه السلام آورده است ، فرمود :\r\n« سپاهيان پيامبر صلى الله عليه و آله و سلم ثمامةبن اثال را به اسارت گرفتند ، در حالى كه رسول خدا صلى الله عليه و آله و سلم مىگفت : خدايا مرا بر ثمامه مسلّط گردان ! پس از اسارت رسول خدا صلى الله عليه و آله و سلم فرمود : من تو را بين سه چيز مخيّر مىسازم :\r\nتو را بكشم ! ثمامه گفت : در آن صورت شخص بزرگى را كشته‌اى ! يا خون‌بها ( جزيه ) بگيرم ! عرض كرد : در آن صورت خواهيد ديد كه بهاى من زياد است ! و يا بر تو منّت گذارم ( و آزادت كنم ) . ثمامه گفت : در آن صورت مرا سپاسگزار خواهى يافت .\r\nپيامبر صلى الله عليه و آله و سلم فرمود : بر تو منّت نهادم ( آزادت كردم ) . ثمامه گفت : پس من هم گواهى مىدهم كه خدايى جز خداى يكتا نيست و به راستى كه تو محمّد رسول خدايى ، به خدا سوگند من همين كه تو را ديدم دانستم كه تو رسول خدايى ولى به آن شهادت نمىدادم چرا كه من در بند بودم . » . « 4 »\r\n\r\n\r\n","description":"","footnote":"\r\n( 1 ) - اختصاص : ص 6 .\r\n( 2 ) - همان : ص 10 . حديث شمارهء ( 12 ) با مختصر تفاوت لفظى مثل شمارهء ( 8 ) بود - م .\r\n( 3 ) - همان : ص 13 .\r\n( 4 ) - كافى : 8 / 299 .\r\n","page_name":" 310 ","page_number":310},
  {"content":"\r\n\r\n\r\nقس‌ّبن ساعده\r\n1 - صدوق از محمّدبن مسلم نقل كرده است ، مىگويد : امام باقر عليه السلام فرمود : « زمان فتح مكه در آن بين كه روزى رسول خدا صلى الله عليه و آله و سلم در كنار كعبه بود ناگهان جمعى از راه رسيدند و به آن حضرت سلام دادند ، رسول خدا صلى الله عليه و آله و سلم پرسيد : اين قوم چه كسانى هستند ؟ گفتند : فرستادگان بكربن وائل هستيم . فرمود : آيا نزد شما نشانه‌اى از ماجراى قس‌ّبن ساعدهء ايادى هست ؟ گفتند : آرى يا رسول اللَّه . فرمود : او چه كرد ؟ گفتند :\r\nاو از دنيا رفت .\r\nرسول خدا صلى الله عليه و آله و سلم فرمود : سپاس خداوندى را كه پروردگار مرگ و زندگى است ، هر كسى تلخى مرگ را مىچشد ! گويى من قس‌ّبن ساعدهء ايادى را در بازار عكاظ مىنگرم كه سوار بر شتر سرخ فام است او براى مردم سخنرانى مىكند و مىگويد : اى مردم جمع شويد ! و چون جمع شديد ، خاموش باشيد و چون خاموش شديد ، گوش فرا دهيد و چون گوش داديد ، بشنويد و چون شنيديد به خاطر بسپاريد و چون به خاطر سپرديد باور كنيد ! بدانيد كه هر كه زنده باشد مىميرد و هر كه بميرد از ميان برود و هر كه از بين رفت ديگر بر نمىگردد . همانا در آسمان خبرى و در زمين عبرتها است ( آن ) سقفى برافراشته و ( اين ) گهواره‌اى نهاده است و ستارگانى در رفت و آمدند و شبى در گردش و درياهاى آبى خشك نشدنى است .\r\nقسّ سوگند ياد مىكرد كه اين بازيچه نيست و به يقين در ماوراى اين شگفتيهاست . مرا چه مىشود كه مىبينم مردم مىروند و بر نمىگردند ،\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nآيا آنها خود ، ايستادن را خوش داشتند و ايستادند ؟ يا واگذاشته شده‌اند و به خواب رفته‌اند ؟ قسّ سوگند ياد مىكرد كه دروغ نمىگويد ؛ همانا خدا را آيينى است كه بهتر از آيين و روشى است كه شما بر آن روشيد .\r\nسپس رسول خدا صلى الله عليه و آله و سلم فرمود : خداوند قسّ را بيامرزد ! روز قيامت به صورت يك امّت تنها محشور مىشود . فرمود : آيا در بين شما كسى هست كه از اشعار او چيزى را خوب بداند ؟ يكى از آنها گفت : من از وى شنيدم كه مىگفت :\r\nدر پيشينيان كه در طول قرنها\r\nدر گذشته‌اند براى ما بينش‌هاست\r\nچرا كه مواردى از مرگ را ديديم\r\nكه هيچ خاستگاهى نداشت\r\nو قوم خودم را ديدم كه آهنگ\r\nمردن دارند ؛ بزرگ و كوچك مىروند\r\nآنكه رفته به سوى من باز نمىگردد\r\nو نه آن كه باقى مانده ، ماندگار است\r\nيقين پيدا كردم كه من هم بناچار\r\nهمانجا كه آن قوم رفته‌اند خواهم رفت . » . « 1 »\r\n\r\nمحمّدبن مسلم\r\n1 - كشى از عبداللَّه‌بن محمّدبن خالد طيالسى به نقل از پدرش آورده\r\n\r\n\r\n","description":"","footnote":"\r\n( 1 ) - كمال الدّين : ص 166 - 167 .\r\n","page_name":" 312 ","page_number":312},
  {"content":"\r\n\r\nاست ، مىگويد : محمّدبن مسلم از مردم كوفه خدمت ابوجعفر عليه السلام مىرفت و ابوجعفر ( امام باقر ) عليه السلام فرمود : « مژده باد كسانى را كه ( به ياد خدا ) مطمئن و آرامند ! » محمّدبن مسلم ثروتمند و بزرگوار بود .\r\nامام باقر عليه السلام به او فرمود : « فروتن باش ! » او زنبيل كوچكى از خرما را برد و بر در مسجد نهاد و شروع كرد به خرمافروشى ، كسانى آمدند و گفتند : تو آبروى ما را بردى ! گفت : مولاى من مرا به چيزى دستور داده است كه من بايد اين زنبيل خرما را بفروشم ! گفتند : اگر ناگزير بايد چنين كارى را بكنى پس در جمع آسيابانان كار كن ! سپس آسيايى را به او دادند پس جلوى آسيا نشست و شروع به آسيابانى نمود . » . « 1 »\r\n2 - از ابونصر نقل كرده است ، مىگويد : از عبداللَّه‌بن محمّدبن خالد راجع به محمّدبن مسلم پرسيدم ، گفت : او مردى شريف و ثروتمند بود ، امام باقر عليه السلام به او گفت :\r\n« محمّد ! فروتن باش ! » همين كه به كوفه برگشت زنبيل كوچكى از خرما با ترازو برداشت و بر در مسجد جامع نشست و صدا مىزد : خرما ! خرما ! فاميلش به سراغ او آمدند و گفتند : تو آبروى ما را بردى ! در جواب آنها گفت : مولاى من به من دستورى داده است كه من هرگز مخالفت نمىكنم و دست بر نمىدارم تا وقتى كه خرماهاى اين زنبيل را بفروشم .\r\nبستگانش به او گفتند : اگر چاره‌اى ندارى جز اين كه بايد خريد و فروش كنى پس در بازار آسيابانان مشغول شو ! او سنگ آسيايى و شترى تهيه كرد و شروع به آسيابانى نمود » و گويند : او از عابدان زمان خود بود . « 2 »\r\n\r\n\r\n","description":"","footnote":"\r\n( 1 ) - رجال كشى : ص 147 .\r\n( 2 ) - همان : ص 148 .\r\n","page_name":" 313 ","page_number":313},
  {"content":"\r\n\r\n3 - از هشام‌بن سالم نقل كرده است ، مىگويد : محمّدبن مسلم چهار سال در مدينه اقامت كرد ؛ خدمت امام باقر عليه السلام مىرسيد و از آن حضرت مسائلى را مىپرسيد ، و پس از آن حضرت خدمت امام صادق عليه السلام بود و از آن حضرت مىپرسيد .\r\nابواحمد مىگويد : از عبدالرّحمان‌بن حجاج و حمادبن عثمان شنيدم كه مىگفتند : هيچ كس از شيعيان فقيه‌تر از محمّدبن مسلم نبود .\r\nمحمّدبن مسلم خود مىگويد : از امام باقر عليه السلام سى هزار حديث شنيدم و پس از آن حضرت با پسرش جعفربن محمّد عليهما السلام ديدار كردم و از او نيز احاديثى را شنيدم يا گفت : از وى شانزده هزار حديث يا مسأله را پرسيدم . « 1 »\r\n4 - شيخ مفيد از محمّدبن مسعود عيّاشى نقل كرده است . . . « 2 »\r\n5 - همو از مدلج به نقل از محمّدبن مسلم آورده است ، مىگويد : من آهنگ مدينه را كردم در حالى كه درد سنگينى داشتم . پس امام باقر عليه السلام به همراه غلامش شربتى را به شالى پيچيده براى من فرستاد و غلام آن را به من داد و گفت : آن را بياشام ! زيرا كه مولايم به من دستور داده است كه تا ننوشيده‌اى برنگردم پس تناول كردم ديدم بوى مشك از او به مشام مىرسد و شربتى خوشگوار و سرد است ، همين كه نوشيدم غلام گفت ، امام عليه السلام به شما فرمود : هر وقت شربت را خوردى نزد ما بيا ! پس در گفتهء وى انديشيدم ولى ديدم توان بلند شدن و ايستادن روى پاها را پيش\r\n\r\n\r\n","description":"","footnote":"\r\n( 1 ) - رجال كشى : ص 149 .\r\n( 2 ) - اختصاص : ص 51 . اين حديث بى كم و زياد مثل شمارهء ( 1 ) بود - م .\r\n","page_name":" 314 ","page_number":314},
  {"content":"\r\n\r\nاز آن نداشتم ، ولى همين كه آن شربت در بدنم جا گرفت گويى كه از بند آزاد شده‌ام تا درِ خانهء آن حضرت آمدم و اذن ورود خواستم مرا به عنوان تندرست صدا زد : وارد شو ! وارد شو ! پس وارد شدم در حالى كه مىگريستم پس سلام دادم و دست و سر آن حضرت را بوسه زدم ، به من فرمود : « يا محمّد ! چرا گريه مىكنى ؟ » عرض كردم : فدايت شوم بر غربت و تنهايى خودم و پس از آن مشقّت و ناتوانى بر ايستادن در كنار شما و نگاه به چهرهء شما ، مىگريم .\r\nفرمود : « اما قلّت توان تو ، خداوند دوستان ما و اهل محبّت ما را اين چنين قرار داده و گرفتارى و بلا را به ايشان شتابان كرده است . و اما آنچه راجع به غربت گفتى ، تو را به اباعبداللَّه ( امام حسين ) عليه السلام پيروى است كه در سرزمينى دور از ما در كنار رود فرات است - درود خدا بر او باد ! - و اما اين كه گفتى : پس از مشقّت ، به راستى كه مؤمن در اين دنيا غريب و در بين اين خلق خوار و سربزير است ! تا اين كه از اين سرا به رحمت خدا رود . و اما آنچه راجع به دوستى جوار ما گفتى و نگاه به ما ، اين در توان تو نبود بلكه خداى متعال از دل تو آگاه بود و پاداشى در برابر آن به تو مرحمت كرد - نقل به اختصار - » « 1 »\r\n6 - به نقل از حريز از قول محمّدبن مسلم آورده است ، مىگويد : هرگز چيزى در دلم خطور نكرد مگر اين كه از امام باقر عليه السلام پرسيدم ، تا سى هزار حديث از آن حضرت و شانزده هزار از امام صادق عليه السلام پرسيدم . « 2 »\r\n7 - از محمّدبن مسلم نقل كرده است ، مىگويد : به امام باقر عليه السلام عرض\r\n\r\n\r\n","description":"","footnote":"\r\n( 1 ) - اختصاص : ص 52 و 53 .\r\n( 2 ) - همان : ص 201 .\r\n","page_name":" 315 ","page_number":315},
  {"content":"\r\n\r\nكردم : فدايت شوم ! راجع به ركود خورشيد مرا آگاه سازيد ! فرمود : « واى بر تو يا محمّد ! چقدر جثه‌ات كوچك ولى پرسشت دشوار است ! » آن گاه تا سه روز جواب مرا نداد . سپس روز چهارم فرمود : « تو شايستگى جواب را دارى . . . » حديث معروف است . « 1 »\r\n8 - از هشام بن سالم نقل كرده است ، مىگويد : محمّدبن مسلم چهار سال در مدينه ماند خدمت امام باقر عليه السلام مىرفت و مسائلش را از آن حضرت مىپرسيد و پس از آن حضرت خدمت امام صادق عليه السلام مىرفت و از آن حضرت مىپرسيد .\r\nابن ابى عمير مىگويد : از عبدالرّحمان بن حجاج و حمادبن عثمان شنيدم كه مىگفتند : هيچ كس از شيعيان فقيه‌تر از محمّدبن مسلم نبود . « 2 »\r\n\r\nقنبر ، اويس ، زيد و جُندب\r\n1 - كشى از مسعدةبن صدقه به نقل از جعفربن محمّد از قول پدرش عليهما السلام آورده است : « على عليه السلام فرمود :\r\nچون آن امر را امر زشت و ناپسندى ديدم\r\nآتش خود را روشن كردم و قنبر را فرا خواندم ! » « 3 »\r\n2 - شيخ مفيد از جابر جعفى به نقل از امام باقر عليه السلام آورده است ، فرمود :\r\n« از تابعين در صفيّن سه نفر به همراه علىّبن ابىطالب عليه السلام حاضر\r\n\r\n\r\n","description":"","footnote":"\r\n( 1 ) - اختصاص : ص 201 .\r\n( 2 ) - همان : ص 203 .\r\n( 3 ) - رجال كشى : ص 67 .\r\n","page_name":" 316 ","page_number":316},
  {"content":"\r\n\r\nبودند كه ايشان را در بهشت ، رسول خدا صلى الله عليه و آله و سلم مىبيند ، با اينكه ايشان را در دنيا نديد : اويس قرنى ، زيدبن صوحان عبدى و جندب الخير ازدى - رحمت خدا بر ايشان باد ! - » . « 1 »\r\n\r\nسفيان‌بن ابى ليلى\r\n1 - شيخ مفيد از ابوحمزهء ثمالى به نقل از امام باقر عليه السلام آورده است ، فرمود : « مردى از اصحاب امام حسن عليه السلام به نام سفيان‌بن ابى ليلى سوار بر شترش آمد و بر امام حسن عليه السلام وارد شد در حالى كه او در بيرونى منزلش تنها بود ، گفت : سلام بر تو اى كسى كه مؤمنان را خوار كردى ! امام حسن عليه السلام فرمود : « فرود آى و عجله نكن ! او پياده شد ، زانوى شترش را داخل منزل بست سپس حركت كرد تا به آن حضرت رسيد ، امام حسن عليه السلام رو به او كرد و فرمود : چه گفتى ؟ عرض كرد : گفتم : سلام بر تو اى كسى كه مؤمنان را خوار كردى ؟\r\nامام عليه السلام فرمود : از كجا دانستى كه من خوار كردم ؟ گفت : روى امر اين امّت فكر كردم پس از آن كه تو بر عهده گرفتى ، آن را از گردن خودت برداشتى و به اين طاغوت ( معاويةبن ابىسفيان ) سپردى تا به غير آنچه خداوند در قرآن نازل كرده است حكم كند !\r\nامام حسن عليه السلام فرمود : اكنون مىگويم كه چرا اين كار را كردم ؛ من از پدرم شنيدم كه مىگفت : رسول خدا صلى الله عليه و آله و سلم فرمود : هرگز شبها و روزها سپرى نخواهد شد تا اين كه زمام امور امّت مرا مردى گلوگشاد پر\r\n\r\n\r\n","description":"","footnote":"\r\n( 1 ) - اختصاص : ص 81 .\r\n","page_name":" 317 ","page_number":317},
  {"content":"\r\n\r\nحوصله به دست گيرد كه مىخورد و سير نمىشود . و او معاويه است از اين رو من آن كار را كردم ، فرمود : چه چيز باعث آمدن تو شده است ؟\r\nگفت : محبّت شما . گفت : خدا ! ( خدا مىداند كه به خاطر محبّت شما آمدم ) امام حسن عليه السلام فرمود : به خدا سوگند كه هرگز بنده‌اى ما را دوست نمىدارد ؛ هر چند كه اسيرى در ديلم باشد مگر اين كه خداوند او را به خاطر محبّت ما سود مىبخشد و براستى كه محبّت ما گناهان فرزند آدم را مىريزد همان طورى كه باد برگ درخت را مىريزد ! » . « 1 »\r\n\r\nسعدبن عبدالملك\r\n1 - شيخ مفيد از ابوحمزه نقل كرده است ، مىگويد : سعدبن عبدالملك - كه امام باقر عليه السلام او را سعدالخير مىناميد ، وى فرزند عبدالعزيزبن مروان بود - بر امام باقر عليه السلام وارد شد ، در آن بين كه آرام آرام مثل زنها گريه مىكرد ( هق‌هق مىكرد ) امام باقر عليه السلام فرمود : « يا سعد چرا گريه مىكنى ؟\r\nعرض كرد : چگونه گريه نكنم در حالى كه من از جمله شجرهء ملعونهء در قرآنم !\r\nامام عليه السلام فرمود : « تو از آن‌ها نيستى ، تو با اين كه اموى هستى از ما اهل بيتى مگر اين كلام خداى عزّوجلّ را نشنيده‌اى كه از قول ابراهيم عليه السلام حكايت مىكند :  « فَمَنْ تَبِعَنِي فَإِنَّهُ مِنِّي »  « 2 »  .  « 3 »\r\n\r\n\r\n","description":"","footnote":"\r\n( 1 ) - اختصاص : ص 82 .\r\n( 2 ) - ابراهيم / 36 : پس هر كس از من پيروى كند ، او از من است .\r\n( 3 ) - اختصاص : ص 85 .\r\n","page_name":" 318 ","page_number":318},
  {"content":"\r\n\r\n\r\nسعدبن معاذ\r\n1 - شيخ طوسى از اسماعيل بن ابى زياد سكونى به نقل از جعفربن محمّد از قول پدرش عليهما السلام آورده است ، فرمود : « پيامبر صلى الله عليه و آله و سلم بر جنازهء سعدبن معاذ نماز خواند ، و فرمود : هفتاد هزار از فرشتگان كه در بين آنها جبرئيل عليه السلام بود براى نماز آمدند و بر جنازهء او نماز گزاردند .\r\nاز جبرئيل عليه السلام پرسيدم به خاطر چه عملى او مستحق نماز شما شد ؟\r\nگفت : به خاطر اين كه او هميشه سورهء   « قُلْ هُوَ اللَّهُ أَحَدٌ »   را ايستاده ، نشسته ، سواره و پياده و در حال رفت و آمد مىخواند . » . « 1 »\r\n\r\nابوخالد كابلى\r\n1 - كشى از ابوبصير نقل كرده است ، مىگويد : از امام باقر عليه السلام شنيدم كه مىفرمود : « ابوخالد كابلى كه روزگارى را در خدمت محمّدبن حنفيّه بود و هيچ ترديدى نداشت كه او امام است ، تا اين كه روزى نزد وى آمد و گفت : فدايت شوم ! براى شما احترام و محبّت ويژه‌اى قائلم و تنها به شما دل بسته‌ام ! تو را به حرمت رسول خدا صلى الله عليه و آله و سلم و اميرالمؤمنين عليه السلام سوگند مىدهم ، بفرماييد آن امامى كه خداوند اطاعت او را بر بندگانش فرض كرده است شما هستيد يا نه ؟ محمّدبن حنفيّه در پاسخ وى گفت : اى ابوخالد ! تو مرا سوگند بزرگى دادى ، امام علىّبن حسين عليهما السلام امام و رهبر من و تو و هر مسلمانى است .\r\nابوخالد به مجرّد شنيدن سخنانى كه محمّدبن حنفيّه گفت ، به حضور\r\n\r\n\r\n","description":"","footnote":"\r\n( 1 ) - امالى طوسى : 2 / 52 .\r\n","page_name":" 319 ","page_number":319},
  {"content":"\r\n\r\nامام علىّبن حسين عليهما السلام شتافت ، و چون اجازهء ورود خواست ، به امام عليه السلام عرض شد كه ابوخالد آمده است ، اجازهء ورود داد ، همين كه وارد شد و نزديك آن حضرت رسيد ، فرمود : كُنگر ! خوش آمدى ، تو هيچ وقت به ديدن ما نمىآمدى چه شده است ؟ ابوخالد با تواضع و احترام از شنيدن سخن امام علىّبن حسين عليهما السلام سجدهء شكرى به جا آورد و گفت : سپاس خدا را كه مرا از دنيا نبرد تا وقتى كه امامم را شناختم .\r\nامام عليه السلام فرمود : ابوخالد چگونه امامت را شناختى ؟ عرض كرد : مولاى من ! شما مرا به نامى خوانديد كه مادرم مرا به آن نام « كُنگر » ناميده بود ، در حالى كه من خود آن را فراموش كرده بودم ، من مدّتى از عمرم را در خدمت محمّدبن حنفيّه گذراندم و ترديدى نداشتم كه او امام است ، تا اين كه در اين نزديكىها او را به حرمت خدا و رسول خدا صلى الله عليه و آله و سلم و اميرالمؤمنين عليه السلام سوگند دادم و مرا راهنمايى كرد و گفت : امام من و تو و همهء مردم علىّبن حسين عليهما السلام است ، سپس اجازه داد و آمدم ، نزديك شما كه رسيدم مرا به نامى خوانديد كه مادرم مرا به آن نام ناميده بود ، دانستم كه شما هستيد آن امامى كه خداوند اطاعت او را بر هر مسلمانى واجب كرده است . » . « 1 »\r\n\r\n\r\n","description":"","footnote":"\r\n( 1 ) - رجال كشى : ص 111 و 112 . دو حديث بعدى به ترتيب از رجال كشى ( ص 112 و 113 ) و بحارالأنوار ( 45 / 348 ) را قبلًا در بخش فضائل اهل بيت به شمارهء ( 14 ) و همين جا به شمارهء ( 1 ) نقل كرديم با اين تفاوت كه آخر حديث آمده است : ابوخالد برگشت و تا آخر به امامت زين العابدين عليه السلام قائل بود - م .\r\n","page_name":" 320 ","page_number":320},
  {"content":"\r\n\r\n\r\nزراره\r\n1 - كلينى از عبدالملك‌بن اعين نقل كرده است ، مىگويد : گروهى از شيعيان به حج رفتند ، همين كه وارد مدينه شدند ، خدمت امام باقر عليه السلام رسيدند ، عرض كردند :\r\nزراره به ما دستور داده است كه چون محرم شديم صدايمان را براى تلبيهء حج بلند كنيم ، فرمود : « حج تمتّع بجا آوريد ! » همين كه آنها از محضر امام عليه السلام بيرون رفتند من وارد شدم و عرض كردم : فدايت شوم ! اگر شما آنچه را كه زراره خبر داده بود به ايشان اخبار نمىفرموديد هر آينه ما به كوفه مىرفتيم و ثابت مىكرديم كه او دروغگوست ! امام عليه السلام فرمود : « آنها را برگردانيد ! » آنها برگشتند ، وارد شدند ، فرمود : « زراره راست گفته است » سپس فرمود : « به خدا سوگند پس از امروز كسى اين سخن را از من نخواهد شنيد » . « 1 »\r\n2 - كشى از زراره نقل كرده است ، مىگويد : از امام باقر عليه السلام راجع به جايزه‌هاى كارگزاران پرسيدم ، فرمود : « اشكالى ندارد » سپس فرمود :\r\n« زراره مىخواست به هشام اطّلاع دهد كه ما كارهاى شاه ( خليفه ) را تحريم كرده‌ايم ! » . « 2 »\r\n3 - از محمّدبن حمران به نقل از زراره آورده است ، مىگويد : امام باقر عليه السلام فرمود :\r\n\r\n\r\n","description":"","footnote":"\r\n( 1 ) - كافى : 4 / 294 .\r\n( 2 ) - رجال كشى : ص 140 . اين قبيل سخنان امام عليه السلام دربارهء زراره و امثال او معمولًا از باب تقيّه است - م .\r\n","page_name":" 321 ","page_number":321},
  {"content":"\r\n\r\n« حديثى از قول بنى اسرائيل نقل كرده‌اند و اشكالى ندارد ! » عرض كردم : فدايت شوم ! به خدا سوگند كه در احاديث شيعه چيزهاى عجيب‌تر از احاديث ايشان است ! فرمود :\r\n« زراره ! كدام حديث شيعه عجيب‌تر است ؟ » زراره مىگويد : فراموش كردم و مقدارى توقف كردم و چيزى نگفتم ! فرمود : « شايد منظورت راجع به غيبت بود ؟ » گفتم : آرى . فرمود : « آن را باور كن كه حق است . » . « 1 »\r\n4 - از ابوخالد اخرس نقل كرده است ، مىگويد : حمران‌بن اعين به امام باقر عليه السلام عرض كرد : فدايت شوم ! من سوگند ياد كرده‌ام كه در مدينه بمانم تا بدانم من چه كاره‌ام !\r\nمىگويد : امام باقر عليه السلام با شنيدن سخن من ، فرمود : « حمران ! منظور تو چيست ؟ حمران گفت : منظورم اين است كه بفرماييد : من چه وضعى دارم ؟ فرمود : « تو در دنيا و آخرت شيعهء ما هستى . » . « 2 »\r\n5 - از زراره نقل كرده است ، مىگويد : من هنوز نوجوانى بدون ريش و سبيل بودم وارد مدينه شدم ، و به خيمهء امام باقر عليه السلام در منى رفتم ديدم گروهى داخل خيمه نشسته‌اند و در صدر مجلس هيچ كس نيست و ديدم مردى در گوشه‌اى نشسته است ، حجامت مىكند و به نظرم رسيد كه او امام باقر عليه السلام است به طرف او رفتم سلام دادم پس جواب سلام مرا داد و در مقابل آن حضرت نشستم در حالى كه حجامت‌گر پشت سر او بود .\r\nفرمود : « آيا تو از فرزندان اعين هستى ؟ » عرض كردم : آرى ، من زرارةبن اعين هستم . فرمود : « من از روى شباهت تو را شناختم ، آيا حمران هم به\r\n\r\n\r\n","description":"","footnote":"\r\n( 1 ) - رجال كشى : ص 140 .\r\n( 2 ) - همان : ص 158 .\r\n","page_name":" 322 ","page_number":322},
  {"content":"\r\n\r\nحج آمده است ؟ » گفتم : نه ، او به شما سلام مىرساند . فرمود : « به راستى كه او مؤمن واقعى است و هرگز از ايمانش بر نمىگردد . اگر ديدى سلام مرا به او برسان و بگو : چرا از قول ما به حكم‌بن عيينه گفتى ! كه اوصياء طرف سخن فرشتگانند ! به او و امثال او نبايد چنين حديثى را نقل كرد . » .\r\nزراره مىگويد : خدا را حمد و سپاس گفتم و عرض كردم : الحمدللَّه ، آن حضرت نيز فرمود : « الحمدللَّه » گفتم : خدا را سپاس مىگويم و از او يارى مىطلبم ! و چنان بود كه هر ذكر خدا را كه مىگفتم آن حضرت نيز با من همان را مىگفت تا سخنم پايان يافت . « 1 »\r\n\r\nابوبصير\r\n1 - كشى از ابوبصير نقل كرده است ، مىگويد : به زنى خواندن ياد مىدادم و تعليم قرآن مىكردم ، يك مزاحى با او كردم . مىگويد : بعدها خدمت امام باقر عليه السلام رفتم فرمود : « ابوبصير ! به آن زن چه گفتى ؟ » مىگويد : با دستم اين‌طور گفتم در حالى كه او صورتش را پوشيده بود .\r\nفرمود : « مبادا دوباره نزد او برگردى ! » . « 2 »\r\n2 - از ابوبصير نقل كرده است ، مىگويد : خدمت امام باقر عليه السلام شرفياب شدم و عرض كردم : آيا شما ( اهل بيت ) مىتوانيد مرده را زنده كنيد و گنگ و پيس را شفا دهيد ؟\r\nفرمود : « به اذن اللَّه » سپس فرمود : « نزديك بيا » دست خود را به صورت و چشمم كشيد ، پس آسمان ، زمين و خانه‌ها را ديدم . آن گاه\r\n\r\n\r\n","description":"","footnote":"\r\n( 1 ) - رجال كشى : ص 158 و 159 .\r\n( 2 ) - همان : ص 154 .\r\n","page_name":" 323 ","page_number":323},
  {"content":"\r\n\r\nفرمود : « آيا دوست دارى همين طور باشى و تو هم مثل مردم در روز قيامت پاداش و كيفر اعمال خودت را ببينى يا به همان حال اوّل برگردى كه بودى ولى بهشت خالص را داشته باشى ؟ »\r\nعرض كردم : به همان حال اول بر مىگردم . پس دستى به چشمم كشيد ، دوباره به همان حال برگشتم . « 1 »\r\n\r\nحمران\r\n1 - كشى از حمران‌بن اعين نقل كرده است ، مىگويد : به امام باقر عليه السلام عرض كردم : من با خدا عهد بسته‌ام كه از مدينه بيرون نروم تا به سؤال من پاسخ دهيد . فرمود : « بپرس ! »\r\nگفتم : آيا من از شيعيان شما هستم ؟ فرمود : « آرى ، هم در دنيا و هم در آخرت » . « 2 »\r\n2 - از ابوخالد اخرس نقل كرده است ، مىگويد : حمران بن اعين . . . « 3 »\r\n\r\nقيس‌بن رمانه\r\n1 - كشى از قيس‌بن رمانه نقل كرده است ، مىگويد : خدمت امام باقر عليه السلام رفتم و از وامدارى و بىپولى شكايت كردم ، فرمود : « كنار قبر پيامبر صلى الله عليه و آله و سلم برو و به او شكايت كن ! و بعد نزد من برگرد ! » قيس مىگويد :\r\nكنار قبر پيامبر صلى الله عليه و آله و سلم رفتم و همان طورى كه دستور داده بود عمل كردم\r\n\r\n\r\n","description":"","footnote":"\r\n( 1 ) - رجال كشى : ص 155 .\r\n( 2 ) - همان : ص 157 .\r\n( 3 ) - همان : ص 158 . اين حديث در بخش مربوط به زراره به شمارهء ( 4 ) گذشت - م .\r\n","page_name":" 324 ","page_number":324},
  {"content":"\r\n\r\nسپس خدمت آن حضرت برگشتم . به من فرمود : « آن جا نماز را بلند كن و هر چه زير جا نماز است ، بردار ! » مىگويد : جا نماز را بلند كردم ديدم زير جا نماز دينارهايى است ، گفتم : به خدا سوگند ، فدايت شوم ! من به شما شكايت نكردم تا به من چيزى بدهيد . فرمود : « آنها را بردار و از نيازمندى خودت به كسى چيزى نگو كه باعث ذلّت تو مىشود . » پس آنها را برداشتم ، ديدم سيصد دينار است . « 1 »\r\n\r\nجابربن يزيد\r\n1 - كشى از جابر نقل كرده است ، مىگويد : من وقتى كه جوان بودم خدمت امام باقر عليه السلام رسيدم ، فرمود : « تو كيستى ؟ » عرض كردم : از اهل كوفه‌ام . پرسيد : « از كدام خانواده ؟ » گفتم از خاندان جعفى . فرمود : « براى چه به مدينه آمده‌اى ؟ » گفتم : براى طلب علم . فرمود : « از چه كسى ؟ » گفتم :\r\nاز شما .\r\nفرمود : « بنابراين اگر كسى از تو پرسيد : از كجايى ؟ بگو : از اهل مدينه » عرض كردم : پيش از هر چيز از شما بپرسم كه آيا جايز است من دروغ بگويم ؟ فرمود : « اين دروغ نيست ، چرا كه هر كس در شهرى باشد اهل آنجاست تا بيرون رود . » .\r\nجابر مىگويد : نوشته‌اى را به من داد و فرمود : « اگر تا وقتى كه بنىاميّه نابود شوند اين نوشته را براى كسى نقل كنى ، لعنت من و لعنت پدران من بر تو باد ! و اگر چيزى از آن را پس از نابودى بنىاميّه پنهان\r\n\r\n\r\n","description":"","footnote":"\r\n( 1 ) - رجال كشى : ص 161 .\r\n","page_name":" 325 ","page_number":325},
  {"content":"\r\n\r\nكنى باز هم لعنت من و پدرانم بر تو باد ! » .\r\nآن گاه نوشتهء ديگرى به من داد ، سپس فرمود : « اين را داشته باش ، اگر چيزى از آن را براى هميشه نقل كنى ، لعنت من و پدرانم بر تو باد ! » . « 1 »\r\n2 - شيخ مفيد از جابربن يزيد جعفى نقل كرده است ، مىگويد : امام باقر عليه السلام هفتاد هزار حديث به من فرمود كه من هرگز براى كسى نقل نكرده‌ام و براى كسى نقل نخواهم كرد .\r\nجابر مىگويد : به امام باقر عليه السلام گفتم : فدايت شوم ! شما بار سنگينى را بر دوش من گذاشتيد با اين احاديثى كه از اسرار خودتان براى من نقل كرديد و فرموديد براى كسى نقل نكنم . و چه بسا در سينه‌ام تنگى مىكند تا آنجا كه مرا به مرز ديوانگى مىرساند .\r\nفرمود : « يا جابر ! هر گاه اين طور شد به صحرا برو و يك گودالى حفر كن و سرت را ميان آن گودال بگير و سپس بگو : محمّدبن على عليهما السلام برايم چنين و چنان نقل كرد . » . « 2 »\r\n3 - از نعمان بن بشير نقل كرده است ، مىگويد : براى انجام حج همسفر جابربن يزيد جعفى شدم ، همين كه خواستيم از مدينه بيرون شويم ، او به سراغ امام باقر عليه السلام رفت و با او خداحافظى كرد سپس بيرون شديم همچنان رفتيم تا در محل « اخيرجه » فرود آمديم . همين كه نماز اوّل را خوانديم حركت كرديم و در كجاوه قرار گرفتيم ناگهان مرد بلند بالاى گندم‌گونى كه به شدت سبزه بود به همراه نامه‌اى كه مهرش تازه بود از امام باقر عليه السلام به جابربن يزيد جعفى از راه رسيد ، نامه را به جابر داد ،\r\n\r\n\r\n","description":"","footnote":"\r\n( 1 ) - رجال كشى : ص 170 .\r\n( 2 ) - اختصاص : ص 66 .\r\n","page_name":" 326 ","page_number":326},
  {"content":"\r\n\r\nجابر نامه را گرفت و بوسيد ، سپس گفت : چه وقت سرورم را ديدى ؛ پيش از نماز يا بعد از نماز ؟ او گفت : السّاعه ؛ بعد از نماز .\r\nمىگويد : جابر نامه را باز كرد و شروع به خواندن نمود و چهره درهم كشيد ، نخنديد و لبخند نزد تا به كوفه رسيديم ، در صورتى كه پيش از آن مىخنديد و تبسّم مىكرد و حرف مىزد .\r\nپس چون وارد كوفه شديم داخل خانه رفت و ساعتى توقّف كرد سپس نزد ما آمد در حالى كه آن نوشته را به گردنش آويخته بود و به يك نى سوار شده بود و ميان كوچه‌هاى كوفه مىگشت و مىگفت : منصوربن جمهور فرمانرواست نه فرمانبر ! و از اين قبيل سخنان . و شروع كرد به دور زدن داخل كوچه‌هاى كوفه در حالى كه مردم مىگفتند : جابر را جن زده ! جابر را جن زده ! سه روز گذشت ، نامهء هشام‌بن عبدالملك به يوسف‌بن عثمان رسيد كه ببين مردى از خاندان جُعف به نام جابربن يزيد است ، گردنش را بزن و سر او را براى ما بفرست !\r\nهمين كه يوسف بن عثمان نامه را خواند نگاهى به هم‌نشينانش كرد و گفت : جابربن يزيد كيست ؟ از اميرالمؤمنين ( ! ) نامه‌اى دستم رسيد كه به من دستور داده است تا گردن او را بزنم و سر او را نزد ايشان بفرستم .\r\nگفتند : خداوند كار امير را اصلاح كند ! اين مرد دانشمند صاحب حديث و پارسا و زاهدى است ولى او را جن زده و عقلش درهم شده است و هم اكنون در ميدان با كودكان بازى مىكند . يوسف بن عثمان با شنيدن اين خبر به هشام بن عبدالملك نوشت : شما دستور داده بوديد كه اين مرد جعفى را بكشم . او را جن زده است ؟ هشام در جواب نوشت : او را به حال خودش واگذار ! طولى نكشيد كه منصوربن جمهور آمد ، و يوسف بن عمر\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nرا كشت ، و كرد آنچه كرد . « 1 »\r\n\r\nعلباء اسدى\r\n1 - كشى از ابوبصير نقل كرده است ، مىگويد : به هنگام مرگ علباء اسدى در كنار او بودم ، به من گفت : ابوجعفر ( امام باقر ) عليه السلام براى من بهشت را ضمانت كرده است ، به آن حضرت بگو ! ابوبصير مىگويد :\r\nخدمت امام باقر عليه السلام رفتم ، پرسيد : موقع مرگ علباء حاضر بودى ؟ گفتم :\r\nآرى ، بفرماييد ! آيا شما براى او بهشت را ضمانت كرديد ؟ او از من خواست تا به شما تذكّر دهم ! امام عليه السلام فرمود : « راست گفته است ! » من با شنيدن سخن امام عليه السلام گريستم . سپس گفتم : فدايت شوم ! آيا من بزرگسال‌تر و نابيناى بينا نيستم ؟ براى من بهشت را ضمانت كنيد ؟\r\nفرمود : « كرده‌ام » مىگويد : عرض كردم : به حق پدرانت - يكى يكى آنها را نام بردم - برايم بهشت را ضمانت فرماييد ! فرمود : « ضمانت كردم » :\r\nمىگويد : گفتم ؛ به حق خدا آن را برايم ضمانت كنيد ! فرمود : « ضمانت كردم . » . « 2 »\r\n\r\nعقبةبن بشير\r\n1 - كشى از جابربن عقبةبن بشير اسدى نقل كرده است ، مىگويد :\r\nخدمت امام باقر عليه السلام رفتم و گفتم : من از لحاظ قوم خودم از جمعيت انبوهى برخوردارم و قوم من سرپرستى داشتند كه از دنيا رفته است و\r\n\r\n\r\n","description":"","footnote":"\r\n( 1 ) - اختصاص : ص 67 .\r\n( 2 ) - رجال كشى : ص 175 .\r\n","page_name":" 328 ","page_number":328},
  {"content":"\r\n\r\nآنها مىخواهند مرا به سرپرستى خود معرّفى كنند ، شما دربارهء من چه نظرى داريد ؟ امام باقر عليه السلام فرمود : « تو به خاطر جمعيت فاميل خود ( بر حسب و نسب خويش ) بر ما منّت مىنهى در صورتى كه خداى تعالى - هر كه را كه مردم او را پست و كوچك مىشمارند - در صورتى كه مؤمن باشد به خاطر ايمانش او را بالا برده است و آن را كه شريف مىدانند ، در صورتى كه كافر باشد خداوند او را به خاطر كفرش پست مىشمارد . و هيچ كس را به ديگرى برترى نيست مگر به وسيلهء تقواى الهى . و اما اين حرف تو كه گفتى : قوم من سرپرستى داشتند كه هلاك شد و مىخواهند مرا سرپرست خود كنند اگر بهشت را نمىپسندى و از بهشت بدت مىآيد پس سرپرست قوم خود باش ! سلطان ستمگرى شخص مسلمانى را مىگيرد و خون او را مىريزد ، تو هم در خون او شريكى و شايد از دنياى ايشان هيچ چيزى به تو نرسد و فايده‌اى نبرى ! » . « 1 »\r\n\r\nاسلم مكّى\r\n1 - كشى از اسلم آزاد شدهء محمّدبن حنفيّه نقل كرده است ، مىگويد : در خدمت امام باقر عليه السلام نشسته ، و پشت به زمزم داده بودم ، محمّدبن عبداللَّه‌بن حسن بر ما گذر كرد در حالى كه اطراف خانهء خدا طواف مىنمود ، امام باقر عليه السلام فرمود : « اسلم ! آيا اين جوان را مىشناسى ؟ » گفتم :\r\nآرى . اين محمّدبن عبداللَّه‌بن حسن است . فرمود : « امّا اين جوان به زودى قيام مىكند و به دلايلى كشته مىشود ! سپس فرمود : « اسلم ! اين مطلب را\r\n\r\n\r\n","description":"","footnote":"\r\n( 1 ) - رجال كشى : ص 178 .\r\n","page_name":" 329 ","page_number":329},
  {"content":"\r\n\r\nبراى كسى نقل نكنى ؛ زيرا كه آن نزد تو امانت است »\r\nاسلم مىگويد : من همين مطلب را به معروف بن خرّبوذ گفتم و از او نيز پيمان گرفتم مثل پيمانى كه از من گرفته بود ( تا به كسى نگويد ! ) .\r\nمىگويد : ما چهار نفر از اهل مكه صبح و شام نزد امام باقر عليه السلام بوديم ، معروف از آن حضرت پرسيد و گفت : اين حديث را كه خود نقل كرده‌ايد براى ما بگوييد چرا كه من دوست دارم از خودِ شما بشنوم ! مىگويد :\r\nنگاهى به اسلم كرد ، فرمود : « يا اسلم ! » عرض كرد : فدايت شوم ! من از وى همان پيمان را گرفتم كه شما از من گرفتيد ، پس امام باقر عليه السلام فرمود : « اگر تمام مردم شيعهء ما بودند ، سه چهارم آنها نسبت به ما در شك و ترديد و يك چهارم احمق و نادان مىبودند ! » . « 1 »\r\n\r\nكميت\r\n1 - كلينى از كميت بن زيد اسدى نقل كرده است ، مىگويد : خدمت امام باقر عليه السلام رسيدم ، فرمود : « به خدا سوگند اى كميت ! اگر مالى دست ما بود از آن مال به تو عطا مىكرديم ولى براى تو همان است كه رسول خدا صلى الله عليه و آله و سلم به حسّان‌بن ثابت فرمود :\r\nتا وقتى كه از ما دفاع مىكنى روح القدس به همراه تو است . » كميت مىگويد : عرض كردم : راجع به آن دو مرد مرا مطلع فرماييد ! كميت مىگويد : امام عليه السلام با شنيدن اين سخن بالش را برداشت و در سينه‌اش شكست سپس گفت : « به خدا سوگند يا كميت ! به اندازهء بال مگسى خون\r\n\r\n\r\n","description":"","footnote":"\r\n( 1 ) - رجال كشى : ص 178 .\r\n","page_name":" 330 ","page_number":330},
  {"content":"\r\n\r\nريخته نشود و هيچ مالى به حرام از كسى گرفته نشود و سنگى از سنگى زير و رو نگردد مگر اين كه گناه تمام اينها به گردن آن دو نفر است . » . « 1 »\r\n2 - كشى از وردبن زيد نقل كرده است ، مىگويد : به امام باقر عليه السلام عرض كردم : خداوند مرا فداى شما كند ! كميت آمده است ؟ فرمود : « بگو :\r\nوارد شود ! » . كميت ( وارد شد و ) از شيخين پرسيد ، امام باقر عليه السلام به او گفت : « هيچ خونى ريخته نشود و هيچ حكمى بر خلاف حكم خدا و رسول خدا و على عليهما السلام اجرا نشود مگر اين كه به گردن آن دو نفر است » كميت گفت : اللَّه اكبر ، اللَّه اكبر ! مرا بس است ! مرا بس است ! « 2 »\r\n4 - « 3 » از زراره به نقل از پدرش ، آورده است ، مىگويد : كميت بن زيد خدمت امام باقر عليه السلام وارد شد ، من هم در خدمت آن حضرت بودم . پس شعر « من لقلبٍ متيمّ مستهام » را خواند ، همين كه فارغ شد ، امام عليه السلام فرمود : « كميت ! تا وقتى كه دربارهء ما سخن مىگويى به وسيلهء روح القدس پشتيبانى مىشوى ! » . « 4 »\r\n5 - شيخ مفيد از جابربن يزيد نقل كرده است ، مىگويد : خدمت امام باقر عليه السلام رسيدم و از نيازمنديم به او شكايت كردم ، فرمود : « جابر ! پولى دست ما نيست ! » . مىگويد : طولى نكشيد كه كميت بر آن حضرت وارد شد و گفت : فدايت شوم ! صلاح مىدانيد به من اجازه دهيد قصيده‌اى را خدمت شما بخوانم ؟ فرمود : « بخوان ! »\r\n\r\n\r\n","description":"","footnote":"\r\n( 1 ) - كافى : 8 / 102 .\r\n( 2 ) - رجال كشى : ص 179 .\r\n( 3 ) - همان : ص 181 . حديث شمارهء ( 3 ) تكرار بخش اوّل حديث شمارهء ( 1 ) بود - م .\r\n( 4 ) - همان : ص 181 .\r\n","page_name":" 331 ","page_number":331},
  {"content":"\r\n\r\nكميت قصيده‌اى را خواند . امام عليه السلام فرمود : « غلام ! بدره‌اى را از آن خانه بياور ! و آن را به كميت بده ! » كميت عرض كرد : فدايت شوم ! اگر صلاح است اجازه بدهيد قصيدهء ديگرى را بخوانم ؟ امام عليه السلام فرمود :\r\n« بخوان ! كميت قصيدهء ديگرى را خواند ، فرمود : « غلام از آن خانه بدره‌اى را بياور و آن را به كميت بده ! » پس غلام بدره‌اى را آورد و به كميت داد .\r\nكميت گفت : فدايت شوم ! صلاح مىدانيد اجازه بفرماييد تا قصيده سوم را هم بخوانم ؟ امام عليه السلام فرمود : « بخوان » و او خواند ، فرمود : « اى غلام ! از آن خانه بدره‌اى را بياور و به كميت بده ! » كميت عرض كرد : به خدا سوگند كه من براى هدف دنيوى كه از شما بخواهم شما را مدح نمىكنم و جز صله و پاداش رسول خدا صلى الله عليه و آله و سلم و آن حقى را كه خداوند براى شما بر من واجب كرده است هدفى ندارم .\r\nراوى مىگويد : امام باقر عليه السلام با شنيدن سخن كميت براى او دعا كرد ، سپس فرمود : « غلام ! آنها را به جاى خودش برگردان ! » جابر مىگويد : من با خود گفتم : امام عليه السلام به من فرمود : « پيش من پولى نيست » ولى براى كميت سى هزار درهم فرمان داد ! امام عليه السلام رو به من كرد و فرمود : « جابر ! بلند شو و داخل آن خانه برو ! » جابر مىگويد : بلند شدم و داخل آن خانه رفتم ولى چيزى نيافتم و بيرون آمدم . فرمود : « جابر ! ما چيزى را بيش از آنچه براى شما ابراز مىداريم ، از شما پنهان نمىكنيم » سپس دست مرا گرفت و مرا وارد همان خانه كرد و با پايش زد ناگهان چيزى شبيه گردن شتر از طلا بيرون آمد ، فرمود : « جابر ! به اين طلا نگاه كن و به كسى نگو مگر كسانى از برادرانت كه اطمينان دارى ، خداوند ما را بر آنچه بخواهيم قدرت داده است . پس اگر بخواهيم زمين را با همهء موجوداتش به حركت\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nدرآوريم و برانيم ، مىرانيم » . « 1 »\r\n\r\nحكم و سلمه\r\n1 - كشى از ابومريم انصارى نقل كرده است ، مىگويد : امام باقر عليه السلام به من فرمود : « به سلمةبن كهيل و حكم‌بن عتيبه بگو : اگر به شرق يا غرب برويد علم و دانش درستى پيدا نمىكنيد مگر چيزى از نزد اهل بيت بيرون آيد . » . « 2 »\r\n2 - از ابوبصير نقل كرده است ، مىگويد : از امام باقر عليه السلام راجع به شهادت زنازاده پرسيدم كه آيا جايز است ؟ فرمود : « نه » گفتم : حكم بن عتيبه گمان مىبرد كه جايز است ! فرمود : « خدايا ! گناه او را نيامرز ! خداوند براى ( امثال ) حكم فرموده است :  « إِنَّهُ لَذِكْرٌ لَكَ وَ لِقَوْمِكَ . »  « 3 » بنابراين حَكم به راست و چپ برود ، به خدا سوگند كه علم را نخواهد يافت مگر در نزد اهل بيت كه جبرئيل عليه السلام بر ايشان نازل گشته است . » . « 4 »\r\n\r\nفضيل‌بن يسار\r\n1 - كشى از خلف‌بن حماد با يك واسطه از امام باقر عليه السلام نقل كرده است كه آن حضرت چنان بود كه هر وقت فضيل‌بن يسار وارد مىشد ، مىفرمود : « آفرين آفرين ! مژده باد فروتنان را ! مرحبا به كسى كه زمين با\r\n\r\n\r\n","description":"","footnote":"\r\n( 1 ) - اختصاص : 271 و 272 .\r\n( 2 ) - رجال كشى : ص 183 .\r\n( 3 ) - زخرف / 44 : اين ( قرآنى كه بر تو وحى شده ) مايهء يادآورى تو و قوم توست .\r\n( 4 ) - رجال كشى : ص 183 .\r\n","page_name":" 333 ","page_number":333},
  {"content":"\r\n\r\nاو همدم است ! » . « 1 »\r\n\r\nسعد اسكاف\r\n1 - كشى از محمّدبن عيسى نقل كرده است ، مىگويد : به امام باقر عليه السلام گفتم : من مىنشينم و نقل خبر مىكنم و حق شما و فضيلت شما را بازگو مىنمايم ! فرمود : « من دوست داشتم كه بر سر هر سى ذراع يك قصّه گويى مانند تو مىبود ! » . « 2 »\r\n\r\nعكرمه\r\n1 - برقى از بكّاربن ابى بكر حضرمى نقل كرده است ، مىگويد : به امام باقر عليه السلام گفتند : عكرمه آزاد شدهء ابن عباس در آستانهء وفات قرار دارد ! امام عليه السلام فرمود : « او درگذشت . » سپس فرمود : « اگر من او را درك مىكردم كلامى مىآموختم كه طعم آتش را نچشد ! » پس كسى وارد شد و گفت : او مرد .\r\nپدرم به امام عليه السلام گفت : پس آن كلام را به ما بياموزيد ! فرمود : « به خدا سوگند كه آن كلام جز اين امر ( ولايت اهل بيت ) كه شما برآنيد ، چيز ديگرى نيست » . « 3 »\r\n2 - طوسى از ابوبصير نقل كرده است ، مىگويد : خدمت امام باقر عليه السلام بوديم و حمران نيز در نزد آن حضرت بود ، ناگهان غلام آن حضرت\r\n\r\n\r\n","description":"","footnote":"\r\n( 1 ) - رجال كشى : ص 186 .\r\n( 2 ) - همان : ص 187 .\r\n( 3 ) - محاسن : ص 149 .\r\n","page_name":" 334 ","page_number":334},
  {"content":"\r\n\r\nوارد شد و گفت : فدايت شوم ! اينك عكرمه در حال مردن است . او عقيدهء خوارج را داشت ولى دل بستهء امام باقر عليه السلام بود . امام باقر عليه السلام رو به ما كرد و فرمود : « منتظر من باشيد تا من برگردم ! » .\r\nگفتيم : بسيار خوب . طولى نكشيد كه برگشت و فرمود : « اگر من پيش از جان دادن عكرمه رسيده بودم ، كلماتى را به او تعليم مىدادم كه به حال او سودمند باشد ولى من موقعى رسيدم كه او جان داده بود ! » . گفتم :\r\nفدايت شوم ، آن كلام چيست ؟ فرمود : « آن كلام به خدا سوگند همان است كه شما برآنيد ، پس به مرده‌هايتان شهادت اينكه خدايى جز خداى يكتا نيست و ولايت ( اهل بيت ) را تلقين دهيد ! » . « 1 »\r\n3 - كشى از زراره نقل كرده است ، مىگويد : امام باقر عليه السلام فرمود : « اگر به هنگام مرگ عكرمه را درك مىكردم به او سودى مىرساندم . » به امام صادق عليه السلام گفتند : به چه وسيله او را سود مىرساند ؟ فرمود : « به او چيزى را تلقين مىكرد كه شما برآنيد ( ولايت اهل بيت ) ولى ابوجعفر عليه السلام او را درك نكرد و سودى به حال او نداشت . » . « 2 »\r\n\r\nعبداللَّه‌بن شريك\r\n1 - كشى از علىّبن مغيره نقل كرده است ، مىگويد : امام باقر عليه السلام فرمود :\r\n« گويا من عبداللَّه‌بن شريك را مىبينم عمامهء سياهى بر سر و گيسوانش بين دو شانه‌اش افتاده در مقابل قائم ما اهل بيت عليه السلام ميان چهار هزار نفر\r\n\r\n\r\n","description":"","footnote":"\r\n( 1 ) - تهذيب : 1 / 287 .\r\n( 2 ) - رجال كشى : ص 188 .\r\n","page_name":" 335 ","page_number":335},
  {"content":"\r\n\r\nدر دامنهء كوه بالا مىرود در حالى كه همگى تكبير مىگويند و هى تكرار مىكنند ! » . « 1 »\r\n\r\nثوير\r\n1 - كشى از ثويربن ابىفاخته نقل كرده است ، مىگويد : به قصد انجام حج حركت كردم ، عمروبن ذرّ قاضى ، ابن قيس ماصر و صلت‌بن بهرام همراه من شدند ، آنها هر وقت جايى فرود مىآمدند ، مىگفتند : اكنون منتظر بمانيد تا ما چهار هزار مسأله را تحرير كنيم كه روزى سى مسأله از آنها را از امام باقر عليه السلام بپرسيم و ما تو را بر اين امر متعهّد مىنماييم ! ثوير مىگويد : اين مطلب به قدرى مرا غمگين كرد كه چون وارد مدينه شدم ، از هم جدا شديم من خدمت امام باقر عليه السلام فرود آمدم و گفتم : فدايت شوم ! ابن ذرّ ، ابن قيس ماصر و صلت همراه من بودند و من از آن‌ها مىشنيدم كه مىگفتند : ما چهار هزار مسأله را يادداشت كرده‌ايم تا از ابوجعفر آنها را بپرسيم و مرا اين مطلب غمگين كرد !\r\nامام باقر عليه السلام فرمود : « اين موضوع تو را غمگين نسازد ! وقتى كه آمدند اجازهء ورود بده ! » چون فردا شد خدمتكار امام باقر عليه السلام آمد و گفت : فدايت شوم ! ابن ذرّ به همراه گروهى اذن ورود مىخواهند ؟ امام باقر عليه السلام رو به من كرد و فرمود : « ثوير ! بلند شو ! و به آنها اجازهء ورود بده ! من از جا بلند شدم و آنها را وارد منزل كردم ، همين كه وارد شدند و سلام دادند و نشستند و چيزى نگفتند ، امام باقر عليه السلام وقتى كه چنين ديد ، به كنيزش - به\r\n\r\n\r\n","description":"","footnote":"\r\n( 1 ) - رجال كشى : ص 190 .\r\n","page_name":" 336 ","page_number":336},
  {"content":"\r\n\r\nنام سرحه - فرمود : « سفره را بياور ! » همين كه سفره را آورد و آن را گسترد ، امام عليه السلام فرمود : « سپاس خداوندى را كه براى هر چيزى اندازه‌اى قرار داده است كه در آنجا پايان مىيابد حتّى اين سفره اندازه‌اى دارد كه در آنجا پايان مىپذيرد » ابن ذرّ پرسيد : اندازهء آن چيست ؟\r\nفرمود : « وقتى كه گسترده مىشود ؛ ياد خدا و چون برداشته مىشود حمد و سپاس خداست » .\r\nراوى مىگويد : سپس غذا را خوردند و پس از غذا امام باقر عليه السلام به آن كنيز فرمود : « آب خوردن بياور ! » او كوزهء چرمى آورد ، همين كه در دست امام عليه السلام قرار گرفت فرمود : « سپاس خداوندى را كه براى هر چيزى اندازه‌اى قرار داده است كه بدان محدود مىگردد حتّى همين كوزه اندازه‌اى دارد كه بدان منتهى مىشود . » ابن ذرّ گفت : اندازهء كوزه چيست ؟\r\nفرمود : « وقت آشاميدن نام خدا برده مىشود و چون از آشاميدن فارغ شدند حمد خدا را مىگويند ، و از جاى دسته آن و از محل شكستگى آن اگر شكستگى داشت نمىآشامند » .\r\nراوى مىگويد : چون از خوردن و آشاميدن فارغ شدند رو به ايشان كرد و از آنها احاديثى را مىپرسيد ولى آنها حرفى نمىزدند ، چون امام عليه السلام چنين ديد ، فرمود :\r\n« اى پسر ذرّ ! آيا برخى از احاديث ما را كه در نظر ما اشكالى دارد مطرح نمىكنى ؟ »\r\nعرض كرد : چرا يابن رسول اللَّه ! ( پيامبر صلى الله عليه و آله و سلم ) فرمود : من در ميان شما دو امانت گرانقدر را ترك مىكنم كه يكى از آنها بزرگتر از ديگرى است ؛ كتاب خدا ( قرآن ) و اهل بيت من ؛ اگر شما به آن دو چنگ بزنيد\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nهرگز گمراه نخواهيد شد .\r\nامام باقر عليه السلام فرمود : « پسر ذرّ ! بنابراين وقتى كه رسول خدا صلى الله عليه و آله و سلم را ملاقات كردى ، بفرمايد : دربارهء دو امانت من چه كردى ، در جواب پيامبر صلى الله عليه و آله و سلم چه مىگويى ؟ » .\r\nثوير مىگويد : ابن ذرّ با شنيدن سخنان امام عليه السلام گريست به حدى كه اشكهايش بر محاسنش جارى شد ، سپس گفت : اما امانت بزرگتر را ما درهم پيچيديم و امّا امانت كوچكتر را به قتل رسانديم !\r\nپس امام باقر عليه السلام فرمود : « در اين صورت آن را باور دارى . نه به خدا سوگند روز قيامت قدم از قدم برداشته نمىشود مگر از سه چيز بپرسند :\r\nاز عمر آدمى كه در چه راهى فانى كرده است و از ثروت شخصى كه از كجا به دست آورده و در كجا هزينه كرده است . و از محبّت ما اهل بيت » .\r\nراوى مىگويد : آنها پس از شنيدن سخنان امام عليه السلام از جا بلند شدند و رفتند . پس امام باقر عليه السلام به غلامش فرمود : « به دنبال آنها برو ، ببين چه مىگويند ! »\r\nغلام رفت و سپس برگشت و گفت : فدايت شوم ! من از آنها شنيدم كه به ابن ذرّ مىگفتند : براى همين ما به همراه تو آمديم ؟ گفت : واى بر شما ساكت باشيد ! ببينيد من چه مىگويم : براستى مردى كه معتقد است كه خداوند از ولايت او از ما مىپرسد ، چگونه از چنين مردى كه حدّ و اندازهء يك سفره و يك كوزه را مىداند از او چيزى بپرسيم ؟ ! . « 1 »\r\n\r\n\r\n","description":"","footnote":"\r\n( 1 ) - رجال كشى : ص 191 و 192 .\r\n","page_name":" 338 ","page_number":338},
  {"content":"\r\n\r\n\r\nمهاجران و انصار\r\n1 - كشى از ابوخالد كابلى به نقل از امام باقر عليه السلام آورده است ، فرمود :\r\n« علىّبن ابىطالب در عراق نزد شما بود با دشمنش مىجنگيد ، در حالى كه اصحابش به همراه او بودند و در ميان آنها ، چنان كه بايد حق او و حق امامت او را بشناسند ؛ پنجاه مرد نبود . » . « 1 »\r\n2 - كشى از حنان‌بن سدير از قول پدرش به نقل از امام باقر عليه السلام آورده است . . . « 2 »\r\n\r\nعمّار\r\n1 - كشى از حمران‌بن اعين نقل كرده است ، مىگويد : به امام باقر عليه السلام عرض كردم : نظر شما دربارهء عمّار چيست ؟ سه مرتبه فرمود : « خدا بيامرزد عمّار را ، با اميرالمؤمنين عليه السلام جنگيد و سرانجام به شهادت رسيد » . حمران مىگويد : با خودم گفتم : مقامى بالاتر از اين نمىشود ! امام عليه السلام نگاهى به من كرد ، فرمود : « شايد تو مىگويى مثل آن سه تن « 3 » بود ! هيهات ، هيهات » حمران مىگويد : گفتم : او چه مىدانست كه در آن روز ( در جنگ صفيّن ) كشته مىشود ؟ فرمود : « چون ديد كه جنگ بيشتر شدّت مىگيرد و همواره كشتار رو به افزايش است . ميدان جنگ را ترك كرد و خدمت اميرالمؤمنين عليه السلام آمد و گفت : يا اميرالمؤمنين ! اين همان روز\r\n\r\n\r\n","description":"","footnote":"\r\n( 1 ) - رجال كشى : ص 12 .\r\n( 2 ) - همان . اين حديث و حديث بعدى را بدون زياده و كم در بخش « سلمان و ابوذر و مقداد و عمّار » به شمارهء ( 3 ) و ( 7 ) نقل كرديم - م .\r\n( 3 ) - سلمان ، ابوذر و مقداد - م .\r\n","page_name":" 339 ","page_number":339},
  {"content":"\r\n\r\nموعود است ؟ سه مرتبه همين سؤال را كرد و هر دفعه اميرالمؤمنين عليه السلام مىفرمود : به ميدان جنگ برگرد ! همين كه نوبت سوم پرسيد ، اميرالمؤمنين عليه السلام فرمود : آرى . پس به ميدان نبرد برگشت ، در حالى كه مىگفت : امروز با دوستان ؛ محمّد صلى الله عليه و آله و سلم و حزب او ديدار مىكنم » . « 1 »\r\n\r\nاسامةبن زيد\r\n1 - كشى از ابومريم انصارى به نقل از امام باقر عليه السلام آورده است ، فرمود : « حسن‌بن على عليهما السلام اسامةبن زيد را در برد سرخ يمنى مخصوصى كفن كرد . » « 2 »\r\n2 - از سلمةبن محرز نقل كرده است ، مىگويد : امام باقر عليه السلام فرمود :\r\n« آيا شما را به اهل وقوف « 3 » خبر ندهم ؟ » عرض كرديم : چرا . فرمود :\r\n« اسامةبن زيد ، كه برگشت ولى شما جز نيكى دربارهء او نگوييد و محمّدبن مسلمه و ( عبداللَّه ) بن عمر كه پيمان‌شكن از دنيا رفتند . » . « 4 »\r\n\r\nيحيىبن ام‌ّطويل و گروهى\r\n1 - كشى از عمروبن مقدام نقل كرده است ، مىگويد : امام باقر عليه السلام فرمود : « امّا يحيىبن امّ طويل همواره مظهر جوانمردى بود . و چنان بود كه هر وقت در راهى حركت مىكرد عطر زعفرانى بر سر و در حال\r\n\r\n\r\n","description":"","footnote":"\r\n( 1 ) - رجال كشى : ص 31 .\r\n( 2 ) - همان : ص 40 .\r\n( 3 ) - اهل وقوف : كسانى بودند كه در برابر حق ايستادند - م .\r\n( 4 ) - رجال كشى : ص 41 .\r\n","page_name":" 340 ","page_number":340},
  {"content":"\r\n\r\nمكيدن كندر و دامن‌كشان بود . حجّاج ( خونريز ) او را طلبيد و گفت :\r\nابوتراب ( على عليه السلام ) را لعن كن و دستور داد دستها و پاهاى او را بريدند و كشتند . امّا سعيدبن مسيّب نجات يافت و ابوخالد كابلى به مكه فرار كرد و خود را پنهان ساخت و خلاص شد . و اما عامربن واثله كسى را در دستگاه عبدالملك‌بن مروان داشت كه مانع از كشتن او شد . و امّا جابربن عبداللَّه انصارى مردى از اصحاب رسول خدا صلى الله عليه و آله و سلم بود از اين رو متعرّض او نشد و او پيرمرد سالخورده بود . اما ابوحمزهء ثمالى تا روزگار ابوالحسن موسىبن جعفر عليهما السلام ماند . » . « 1 »\r\n\r\nمختاربن ابىعبيد\r\n1 - كشى از سدير به نقل از امام باقر عليه السلام آورده است ، فرمود : « مختار را دشنام ندهيد زيرا كه او قاتلان ما را كشت و خونخواهى ما را كرد و بيوه‌زنان ما را همسردار كرد و در وقت تنگدستى مالى را بين ما تقسيم كرد » . « 2 »\r\n2 - از عبداللَّه‌بن شريك نقل كرده است ، مىگويد : در روز عيد قربان خدمت امام باقر عليه السلام رسيدم ، در حالى كه او تكيه داده بود و به دنبال سلمانى فرستاده بود ، در حضور آن حضرت نشستم ناگهان پيرمردى از مردم كوفه بر آن حضرت وارد شد ، رفت دست آن حضرت را ببوسد مانع شد سپس پرسيد : « تو كيستى ؟ » گفت : من ابومحمّد حكم‌بن مختاربن ابوعبيدهء ثقفى هستم و از امام باقر عليه السلام فاصله‌اى داشت ، پس دست خود\r\n\r\n\r\n","description":"","footnote":"\r\n( 1 ) - رجال كشى : ص 113 .\r\n( 2 ) - همان : ص 115 .\r\n","page_name":" 341 ","page_number":341},
  {"content":"\r\n\r\nرا به سوى او دراز كرد به طورى كه پس از منع از دست‌بوسى نزديك بود او را در دامن خود بنشاند ! سپس گفت : خداوند امر شما را اصلاح كند ! مردم دربارهء پدر من حرفهاى زيادى زده و چيزهايى گفته‌اند ولى به خدا كه حرف ، حرف شماست امام عليه السلام پرسيد : « مردم چه مىگويند ؟ » عرض كرد : مىگويند : او دروغ‌گو بوده است ! و شما به من دستورى نخواهى داد مگر اين كه پذيرايم .\r\nامام عليه السلام فرمود : « سبحان اللَّه ! پدرم به من فرمود : به خدا كه مهريّهء مادر من از چيزهايى بود كه مختار فرستاده بود ، آيا او خانه‌هاى ما را بازسازى نكرد ، قاتلان ما را نكشت و خونخواهى ما را نكرد ؟ خدايش بيامرزد ! به خدا كه پدرم خبر داد : او در نزد فاطمه دختر على مىخوابيد و بستر او را مىگسترد و براى او متّكى مىنهاد و از آن بانو حديث دريافت مىكرده است ، خداوند پدرت را بيامرزد ! هيچ حقى را از ما در نزد كسى فروگذار نكرد مگر مطالبه نمود و كشندگان ما را كشت و خونخواهى ما را نمود . » . « 1 »\r\n3 - از يونس‌بن يعقوب به نقل از امام باقر عليه السلام آورده است ، فرمود :\r\n« مختاربن ابىعبيد نامه‌اى به علىّبن حسين عليهما السلام نوشت : و هدايايى براى او از عراق فرستاد ، همين كه فرستادگان مختار به درِ خانهء آن حضرت رسيدند ، كسى از طرف آنها اجازهء ورود خواست ، فرستادهء امام عليه السلام به جانب آنها درآمد و گفت : از درِ منزل من دور شويد ! زيرا كه من هداياى مردم دروغگو را نمىپذيرم و نامه‌هايشان را نمىخوانم ! از اين رو آنها\r\n\r\n\r\n","description":"","footnote":"\r\n( 1 ) - رجال كشى : ص 115 .\r\n","page_name":" 342 ","page_number":342},
  {"content":"\r\n\r\nعنوان نامه را پاك كردند و نامه را به عنوان مهدى خود محمّدبن على ( محمّدبن حنفيه ) نوشتند » .\r\nابوجعفر عليه السلام فرمود : « به خدا سوگند كه نامه‌اى براى او نوشته بود ولى چيزى را در آن نامه به وى هديه نكرده بود ، فقط نوشته بود : اى فرزند بهترين كسى كه در زمين راه رفت و زندگى كرد ! » . « 1 »\r\n4 - همو از اصبغ نقل كرده است ، مىگويد : مختار راديدم روى زانوى اميرالمؤمنين عليه السلام كه بر سر او دست مىكشيد و مىگفت : « يا كيس كيس ! » « 2 »\r\n\r\nمغيرةبن سعيد\r\n1 - كشى از ابويحيى واسطى به نقل از امام رضا عليه السلام آورده است ، فرمود : « مغيرةبن سعيد از قول امام باقر عليه السلام دروغ مىگفت ! پس خداوند حرارت آهن را به او چشاند ! » . « 3 »\r\n\r\nابوالجارود\r\n1 - كشى مىگويد : نقل كرده‌اند كه ابوالجارود را سرحون مىگفتند و\r\n\r\n\r\n","description":"","footnote":"\r\n( 1 ) - رجال كشى : ص 116 .\r\n( 2 ) - همان : ص 194 . دكتر محمّدجواد مشكور مىنويسد : كيسانيه ، پيروان مختاربن ابوعبيدهء ثقفى بودند ، او نخست براى پيشرفت كار خود دعوت به علىّبن حسين عليهما السلام مىكرد ، سپس دعوت به محمّدبن حنفيه كرد . مرحوم مجلسى مىنويسد : چون در بچگى مختار را پدرش نزد على عليه السلام آورد و او دستش را براى نوازش بر سر آن كودك گذاشت و فرمود : كيس كيس از آن جهت او را كيسان گفتند . ( فرهنگ فرق اسلامى : ص 373 - 375 ) .\r\n( 3 ) - همان : ص 194 .\r\n","page_name":" 343 ","page_number":343},
  {"content":"\r\n\r\nسرحونيّه فرقه‌اى از زيديّه به وى منسوب است . و اين نام را ابوجعفر ؛ امام باقر عليه السلام به وى داد و فرمود :\r\nسرحوب نام شيطان نابينايى ساكن درياست ، و ابوالجارود كور نابينا و كوردل بود » . « 1 »\r\n\r\nسالم‌بن ابى حفصه\r\n1 - كشى از زراره نقل كرده است ، مىگويد : سالم‌بن ابى حفصه را ديدم ، به من گفت : واى بر تو زراره ! امام باقر عليه السلام به من گفت : راجع به درخت خرمايى كه در نزد شما در عراق راست مىرويد ، و از خرمايتان كه شيرين است بگو ؟ و از من راجع به بارورى درخت خرما پرسيد كه چگونه بارور مىشود ؟ و من براى او گفتم . و از من راجع به كشتىها پرسيد كه در دريا حركت مىكنند يا در خشكى ؟ گفتم : در آب حركت مىكنند و افراد آنها را با سينه‌هايشان مىكشند ! تو چنين كسى را كه اين قبيل چيزها را نمىداند امام خود مىدانى ؟ !\r\nزراره مىگويد : من در حالى كه از حرفهاى او غمگين بودم وارد طواف شدم ، امام باقر عليه السلام را ديدم و گفته‌هاى او را به امام عليه السلام گفتم ، همين كه از كنار حجرالاسود عبور كرديم ، فرمود : « او را فراموش كن به خدا كه او هرگز خير و بهره‌اى نمىبيند ! » . « 2 »\r\n2 - از ابوعبيدهء حذّاء نقل كرده است ، مىگويد : آنچه را كه سالم‌بن ابىحفصه راجع به امام گفته بود ، به امام باقر عليه السلام نقل كردم ، فرمود :\r\n\r\n\r\n","description":"","footnote":"\r\n( 1 ) - رجال كشى : ص 199 .\r\n( 2 ) - همان : ص 203 .\r\n","page_name":" 344 ","page_number":344},
  {"content":"\r\n\r\n« واى بر سالم واى بر سالم ! او نمىداند كه امام چه مقامى دارد ، امام بالاتر از آن است كه سالم و همهء مردم اعتقاد دارند ! » . « 1 »\r\n3 - همو از ابوعبيدهء حذّاء نقل كرده است ، مىگويد : به امام باقر عليه السلام عرض كردم : سالم‌بن ابىحفصه به من مىگفت : اطلاع دارى كه هر كه بميرد و امامى براى خود نداشته باشد به مرگ جاهليّت مرده است ؟ من گفتم : آرى چنين است . گفت : امام تو كيست ؟\r\nگفتم : امامان من آل محمّد صلى الله عليه و آله و سلم هستند . گفت : به خدا سوگند كه من نشنيده‌ام تو امام‌شناس باشى ! امام باقر عليه السلام فرمود : « واى بر سالم ! او چه مىداند كه منزلت امام چيست منزلت امام بالاتر و مهم‌تر از آن است كه سالم و تمام مردم بر آن معتقدند ! » . « 2 »\r\n4 - از سدير نقل كرده است ، مىگويد : خدمت امام باقر عليه السلام رسيدم و همراه من سلمةبن كهيل ، ابوالمقدام ثابت حدّاد ، سالم‌بن ابى حفصه ، كثيرالنّوا و گروهى با ايشان بودند و در نزد امام باقر عليه السلام برادرش زيدبن على عليه السلام بود ، گفتند : ما علىّ و حسن و حسين عليهم السلام را دوست داريم و از دشمنانشان بيزاريم ، فرمود : « آرى » گفتند : ابوبكر و عمر را هم دوست داريم و از دشمنانشان بيزاريم . مىگويد : زيدبن على عليه السلام نگاهى به ايشان كرد و گفت : آيا از فاطمه عليها السلام بيزاريد ؟ شما امر ما را ناقص كرديد ، خداوند شما را بىدنباله و بلاعقب گرداند ! از آن روز ايشان را « بتريّه » « 3 » گفتند . « 4 »\r\n\r\n\r\n","description":"","footnote":"\r\n( 1 ) - رجال كشى : ص 204 .\r\n( 2 ) - همان : ص 204 .\r\n( 3 ) - بتريّه يا ابتريّه از فرق زيّديه هستند . . . ( فرهنگ فرق اسلامى از دكتر مشكور - ص 9 - 11 )\r\n( 4 ) - رجال كشى : ص 205 .\r\n","page_name":" 345 ","page_number":345},
  {"content":"\r\n\r\n\r\nعمربن رباح\r\n1 - كشى مىگويد : گويند : وى نخست به امامت امام باقر عليه السلام معتقد بود ، ولى بعدها از اين عقيده دست برداشت و با جمع اندكى كه بر اساس گمراهى از او پيروى كردند با اصحاب امام عليه السلام به مخالفت برخاست ، چرا كه او به گمان خود از امام باقر عليه السلام مسأله‌اى را پرسيده و او جوابى داده است و در سال ديگر دوباره مراجعه كرده و به گمانش عين همان مسأله را پرسيده است و آن حضرت جوابى بر خلاف جواب اوّل داده ، به امام باقر عليه السلام گفته است كه اين پاسخ شما بر خلاف پاسخى است كه در سال گذشته داديد ! امام عليه السلام به او گفته است پاسخ ما بر اساس تقيّه بوده است ولى با اين همه او در امر وى و امامت آن حضرت ترديد كرده است ! و با مردى از اصحاب امام باقر عليه السلام به نام محمّدبن قيس ملاقاتى داشت ، به او گفت : من از ابوجعفر عليه السلام از مسأله‌اى پرسيدم و او به من جوابى داد ، سپس در سال ديگر از همان مسأله پرسيدم جوابى بر خلاف جواب اوّل داد ، به او ( امام باقر ) گفتم : چرا اين كار را كرديد ؟ گفت : به خاطر تقيّه .\r\nدر صورتى كه خدا مىدانست ، من نپرسيدم ؛ مگر اين كه تصميم درستى داشتم كه به آنچه بفرمايد بپذيرم و عمل كنم ، دليلى نداشت مرا با اين حال به تقيّه وادارد ! محمّدبن قيس در جواب او گفت : شايد او كسى را حاضر مىديده است كه تو را از او برحذر داشته است ؟ عمربن رباح گفت : در مجلس آن حضرت در هر دو حال جز من كسى نبود ، نه بلكه هر دو جواب او به گونه‌اى نااميد كننده بود و او پاسخى را كه در سال گذشته داده بود به خاطر نسپرده بود تا پاسخى همانند آن را بدهد ! و\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nگفت : كسى كه فتواى نادرست بدهد به هيچ وجه و در هيچ حال نمىتواند امام باشد ! و امام نبايد به خاطر تقيّه فتوايى بدهد كه در پيشگاه خدا نارواست و نبايد پرده خانه‌اش افكنده و در را به روى خودش ببندد ، امام وظيفه‌اى ندارد جز اين كه امر به معروف و نهى از منكر نمايد . سرانجام او با روشى كه داشت به عقيده « بتريّه » « 1 » گرايش يافت و جمع اندكى با وى به آن عقيده گراييدند . « 2 »\r\n\r\nامّ خالد ، كثيرالنّوا و ابوالمقدام\r\n1 - رجال كشى از ابوبصير نقل كرده ، مىگويد : از امام باقر عليه السلام شيندم كه مىفرمود : « حكم‌بن عتيبه ، سلمه ، كثيرالنّوا ، ابوالمقدام و تمّار - يعنى سالم - بسيارى از دست اينها گمراه شدند و كسانى را به بيراهه كشاندند و آنان از كسانى هستند كه خداى عزّوجلّ فرموده است :  « وَ مِنَ النَّاسِ مَنْ يَقُولُ آمَنَّا بِاللَّهِ وَ بِالْيَوْمِ الْآخِرِ وَ ما هُمْ بِمُؤْمِنِينَ  « 3 »  » .  « 4 »\r\n\r\nمُيَسِّر و عبداللَّه‌بن عجلان\r\n1 - كشى از زراره به نقل از امام باقر عليه السلام آورده است ، فرمود :\r\n« چنان ديدم كه گويا بر قلّهء كوهى هستم و مردم از هر طرف به سمت\r\n\r\n\r\n","description":"","footnote":"\r\n( 1 ) - راجع به بتريّه به پىنوشت صفحه قبل مراجعه كنيد - م .\r\n( 2 ) - رجال كشى : ص 205 و 206 .\r\n( 3 ) - بقره / 9 : بعضى از مردم مىگويند : به خدا و روز جزا ايمان داريم در حالى كه ايمان ندارند .\r\n( 4 ) - رجال كشى : ص 208 .\r\n","page_name":" 347 ","page_number":347},
  {"content":"\r\n\r\nآن كوه بالا مىروند تا آنجا كه بالاى كوه عدّهء زيادى به هم رسيدند ، در آسمان بر هم سبقت گرفتند و از هر طرف مردم شروع كردند به افتادن تا آنجا كه جز شمار اندكى در بالا كسى نماند و اين كار پنج نوبت انجام شد و در هر نوبت مردم از آن فرو مىافتادند و همان گروه اندك باقى مىماند !\r\nامّا ميسربن عبدالعزيز و عبداللَّه‌بن عجلان در بين آن گروه اندك بودند . » .\r\nپس از آن طولى نكشيد جز حدود دو سال كه امام باقر عليه السلام از دنيا رفت . « 1 »\r\n2 - همو از مُيَسِّر نقل كرده است مىگويد : بر امام باقر عليه السلام وارد شديم در حالى كه جمعيتى بوديم ؛ همگى صحبت از صلهء رحم و خويشاوندى كردند ، ابوجعفر عليه السلام فرمود :\r\n« مُيَسّر ! بدان كه چندين بار اجل تو فرا رسيده است و در تمام اينها به خاطر صلهء رحم تو با خويشاوندان به تأخير افتاده است . » . « 2 »\r\n\r\nمحمّدبن اسماعيل\r\n1 - كشى از محمّدبن اسماعيل‌بن بزيع نقل كرده است ، مىگويد : از امام باقر عليه السلام درخواست كردم تا دستور دهد پيراهنى از پيراهن هايش را به من دهند تا آن را در كفنم قرار دهم ! آن را برايم فرستاد ، عرض كردم : آن\r\n\r\n\r\n","description":"","footnote":"\r\n( 1 ) - رجال كشى : ص 210 .\r\n( 2 ) - همان : ص 211 .\r\n","page_name":" 348 ","page_number":348},
  {"content":"\r\n\r\nرا چگونه به كار ببندم ؟ فرمود : « دكمه‌هاى آن را جدا كن ! » « 1 »\r\n\r\nابوطالب قمى\r\n1 - كشى از ابوطالب قمى نقل كرده است مىگويد : چند بيت شعر خود را خدمت امام باقر عليه السلام نوشتم و در آن اشعار از پدر بزرگوارش ياد كردم و از آن حضرت خواستم كه به من اجازه دهد تا دربارهء او شعرى بگويم ! پس آن حضرت شعر را سنجيد و ارزيابى كرد و در بالاى باقيمانده از آن كاغذ نوشت : « تو نيكو سروده‌اى ، خدايت پاداش نيكو دهد ! » . « 2 »\r\n\r\nبنان\r\n1 - كشى از زراره نقل كرده است ، مىگويد : از امام باقر عليه السلام شنيدم كه مىفرمود : « خدا لعنت كند بنان البيان راكه او خدا لعنت كرده از قول پدرم دروغ مىگفت . در حالى كه من گواهى مىدهم پدرم علىّبن حسين عليهما السلام بندهء شايسته‌اى بود . » . « 3 »\r\n\r\nحمزةبن عماره\r\n1 - كشى از يزيدبن معاويهء عجلى نقل كرده است ، مىگويد : حمزةبن\r\n\r\n\r\n","description":"","footnote":"\r\n( 1 ) - رجال كشى : ص 212 .\r\n( 2 ) - همان .\r\n( 3 ) - همان : ص 255 .\r\n","page_name":" 349 ","page_number":349},
  {"content":"\r\n\r\nعمارهء يزيدى كه خدايش لعنت كند ! به ياران خود مىگفت : در هر شب امام باقر عليه السلام به خواب من مىآيد و همواره انسان گمان مىبرد كه او خود را نمايانده است ! براى من اتّفاق افتاد كه امام باقر عليه السلام را ديدم و اين گفتهء حمزه را به عرض آن حضرت رساندم ، فرمود :\r\n« خدا او را لعنت كند ! او دروغ گفته است ، شيطان نمىتواند به شكل پيامبر و وصىّ پيامبر بيايد . » . « 1 »\r\n\r\nعبداللَّه‌بن بكر\r\n1 - كشى از عبداللَّه ارجانى نقل كرده است ، مىگويد : خدمت امام باقر عليه السلام رسيدم ، در حالى كه پسر بچه‌اى بودم ، گريه كردم ، فرمود :\r\n« پسرم ! چرا گريه مىكنى چنين نيست كه هر كس جوياى اين امر ( امر ولايت ) باشد ، برسد ؟ » پس از اين ديدار امام باقر عليه السلام خدمت امام صادق عليه السلام رسيدم ، همين كه مرا ديد ، و من داشتم رو به آن حضرت مىرفتم ، فرمود : « خدا بهتر مىداند كه رسالت خود را كجا قرار دهد » . « 2 »\r\n\r\nحمزةبن طيّار\r\n1 - كشى از حمزةبن طيّار به نقل از پدرش محمّد آورده است ، مىگويد :\r\nبه در خانهء امام باقر عليه السلام آمدم تا اجازهء ورود بخواهم ولى ديدم به ديگران اجازه نداد من هم اندوهگين به منزلم برگشتم . خودم را داخل منزل روى تختى انداختم و خواب از سرم پريد ، داشتم همچنان فكر مىكردم و با\r\n\r\n\r\n","description":"","footnote":"\r\n( 1 ) - رجال كشى : ص 257 .\r\n( 2 ) - همان : ص 269 .\r\n","page_name":" 350 ","page_number":350},
  {"content":"\r\n\r\nخود مىگفتم : مگر مرجئه اين طور نمىگويد و قدريّه چنان عقيده‌اى ندارد و حروريّه اين طور و زيديّه آن طور و عقايد همه‌شان باطل است . پس من در اين باره همچنان مىانديشيدم كه كسى فرياد زد ، ناگهان در را زد ، گفتم : كيستى ؟ گفت : فرستادهء ابوجعفرم ، ابوجعفر مىفرمايد زود بيا ! پس لباس‌هايم را پوشيدم و با او رفتم و محضر آن حضرت وارد شدم ، همين كه چشم آن حضرت به من افتاد ، فرمود : « محمّد ! نه به جانب مرجئه ، و نه به سوى قدريّه و نه به حروريّه و نه زيديّه . بلكه به سوى ما بيا كه تنها حجت و برهان تو براى اين و آن است » پس قبول كردم و بدان معتقد شدم . » . « 1 »\r\n\r\nسليمان‌بن خالد\r\n1 - كشى مىگويد : سليمان بن خالد و سؤال او از امام باقر عليه السلام راجع به امام كه آيا مىداند چه اتّفاقى در هر روز براى او مىافتد ؟ و پاسخ آن حضرت به وى بدانچه گفتنش را مصلحت ديد و دليل بر صدق گفتار امام عليه السلام و مشاهدات وى از آن حضرت از دلايل امامتش و استدلال سليمان‌بن خالد در برابر حسن‌بن حسن . « 2 »\r\n2 - از اسماعيل‌بن ابى حمزه نقل كرده است ، مىگويد : روزى امام باقر عليه السلام سوار بر مركب عازم باغى از باغهاى اطراف مدينه شد ، من هم به قصد همان باغ با وى سوار بر مركبم شدم ، سليمان‌بن خالد هم همراه ما بود ، سليمان عرض كرد : فدايت شوم ! آيا امام مىداند كه در هر روز\r\n\r\n\r\n","description":"","footnote":"\r\n( 1 ) - رجال كشى : ص 297 .\r\n( 2 ) - همان : ص 304 .\r\n","page_name":" 351 ","page_number":351},
  {"content":"\r\n\r\nچه اتّفاقى مىافتد ؟ فرمود : « اى سليمان ! سوگند به آن كه محمّد صلى الله عليه و آله و سلم را به نبّوت برانگيخته و براى رسالت برگزيده است ، او البته كه مىداند در هر روز ، ماه و سالش چه اتّفاقى مىافتد ! » .\r\nسپس فرمود : « اى سليمان ! آيا نمىدانى كه روح ( فرشتهء بزرگ ) در شب قدر بر او نازل مىشود و به او اعلام مىكند تمام آنچه را كه در آن سال تا سال آينده اتّفاق مىافتد و علم مربوط به آنچه را كه در اين شب و روز و همين ساعت پيش مىآيد به قدرى كه دل تو آرام بگيرد ، خواهى ديد ! »\r\nراوى مىگويد : به خدا سوگند يك ميل بيشتر راه نرفته بوديم كه دو نفر از روبروى ما آمدند امام باقر عليه السلام به غلامانش فرمود : « اين راهزنان را بگيريد ! » آنها را گرفتند و آوردند ، فرمود : « دزدى كرده‌ايد ؟ » هر دو به خدا سوگند ياد كردند كه دزدى نكرده‌اند !\r\nفرمود : « به خدا قسم كه اگر شما آنچه را كه دزديده‌ايد بيرون نياوريد ، خواهم فرستاد به آنجايى كه اموال دزدى را گذاشته‌ايد و به دنبال رفيقتان خواهم فرستاد كه اموال او را دزديده‌ايد تا آن‌ها را از شما بگيرد و شما را نزد والى مدينه ببرد ! هر طورى كه شما مىخواهيد ؟ » آنها از بازگرداندن اموال مسروقه خوددارى كردند .\r\nپس امام باقر عليه السلام به غلامانش دستور داد از آن دو پيمان بگيرند ! فرمود : « سليمان ! به آن كوه برو - با دست به ناحيه‌اى از جاده اشاره فرمود - تو با اين غلامان بالا برو در قلّهء كوه يك غارى است ، تو خود داخل غار برو تا آنچه داخل غار است بيرون بياورى و به مولاى اين شخص بپردازى ، زيرا كه در بين آن اموال ، مال دزدى از فرد ديگرى\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nاست كه او نيامده است و به زودى خواهد آمد ! » . پس من در حالى كه در دلم از آنچه شنيدم دلهرهء زيادى بود ، رفتم تا به آن كوه رسيدم ، بالاى كوه به آن غارى رفتم كه تعريف كرده بود و از آن دو صندوق به وزن دو نفر بيرون كردم ، تا اين كه خدمت امام باقر عليه السلام آوردم .\r\nفرمود : « سليمان ! اگر تا فردا بمانى ، امر عجيبى را از مظالم فراوانى كه از مردم سر زده در مدينه خواهى ديد ! » .\r\nهمين كه صبح شد ، امام باقر عليه السلام دست ما را گرفت و به همراه آن حضرت نزد والى مدينه رفتيم در حالى كه يكى از مال باخته‌ها با افراد بىگناهى وارد شد و گفت : اينها اموال را دزديده‌اند و والى نيز از آنها شروع به بازجويى كرد ! پس امام باقر عليه السلام به وى گفت : « اينها بىگناهند ، اموال دزدى نزد ايشان نيست بلكه نزد من است ! » .\r\nسپس به آن مرد فرمود : « چه چيز از تو را برده‌اند ؟ »\r\nگفت : صندوقى كه در آن چنين و چنان بود . و چيزهايى را ادّعا كرد كه مال او نبود و دزدى نشده بود .\r\nپس امام باقر عليه السلام فرمود : « چرا دروغ مىگويى ؟ »\r\nاو گفت : آيا شما بهتر از من مىدانيد ؟ والى خواست كه به او حمله ببرد ! امام باقر عليه السلام دست او را گرفت ، سپس به غلام فرمود : « آن صندوق چنين و چنان را بياور ! » صندوق را آورد ، سپس به والى گفت : « اگر او بيشتر از اين را ادّعا كند تمام آنچه را كه ادّعا كرده است دروغ گفته و نزد من صندوق ديگرى متعلّق به مرد ديگرى است و او تا چند روز ديگر نزد شما مىآيد مردى از اهل بربر است . وقتى كه آمد او را نزد من راهنمايى كنيد كه صندوق او پيش من است . و امّا اين دو نفر دزد را من از اينجا نمىروم\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nتا دستشان را ببرى ! پس آن دزدان را آوردند ، آنها معتقد بودند كه بر اساس گفتهء امام باقر عليه السلام دستشان را نمىبرند يكى از آنها گفت : چرا دست ما را مىبريد در حالى كه ما اقرار نكرده‌ايم ؟ والى گفت : واى بر شما كسى دربارهء شما شهادت مىدهد كه اگر دربارهء تمام مردم مدينه شهادت دهد شهادت او را من مىپذيرم !\r\nهمين كه دست آنها را بريدند ، يكى از آنها گفت : به خدا سوگند اى ابوجعفر ! به حق دست ما را بريدند و ما را خرسند نمىكرد كه خداى عزّوجلّ توبهء مرا به دست ديگرى اجرا مىكرد ، به راستى كه مرا آن ( توفيقى ) است كه مدينه به آن دست يافته است و البته كه من مىدانم شما ( خود ) علم غيب ندارى ولى به شما اهل بيت فرشتگان نازل مىشوند و شما معدن رحمتيد .\r\nامام باقر عليه السلام با شنيدن سخنان وى به حال او دلش سوخت و فرمود :\r\n« تو عاقبت بخيرى » سپس رو به والى و گروهى از مردم كرد و فرمود :\r\n« به خدا سوگند كه او را بيست سال زودتر به بهشت فرستادم »\r\nسليمان بن خالد رو به ابوحمزه كرد و گفت : اى ابوحمزه ، دليل و برهانى شگفت آميزتر از اين را ديده‌اى ؟ ابوحمزه مىگويد : شگفتى در مورد ديگر ؛ به خدا كه سه روز بيشتر نمانديم كه آن مرد بربرى نزد والى آمد و ماجراى خودش را براى او نقل كرد ، والى او را نزد ابوجعفر عليه السلام راهنمايى كرد ، ابوجعفر عليه السلام فرمود : « آيا تو را خبر ندهم كه داخل صندوق تو چه بود پيش از آن كه تو بگويى ؟ » بربرى گفت : اگر تو از محتواى صندوق خبر دهى مىفهمم كه تو امامى هستى كه خداوند طاعت تو را واجب كرده است .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nامام باقر عليه السلام فرمود : « هزار دينار از خودت و هزار دينار از ديگرى و از جامه چنين و چنان بود » پرسيد : نام آن مرد صاحب هزار درهم چيست ؟ فرمود : « محمّدبن عبدالرحمان و هم اكنون جلوى منزل منتظر تو است ، آيا به نظر تو من جز به حق خبر دادم ؟\r\nبربرى گفت : به خداى يگانهء بىشريك و به محمّد صلى الله عليه و آله و سلم ايمان آوردم و گواهى مىدهم كه شما آن خانوادهء رحمت هستيد كه خداوند هر گونه ناپاكى را از شما بر طرف كرده و شما را به طور كامل پاك و پاكيزه قرار داده است .\r\nپس امام باقر عليه السلام فرمود : « خداوند تو را مشمول رحمت خود قرار دهد ! »\r\nو او به سجدهء شكر افتاد . سليمان‌بن خالد مىگويد : پس از آن ، ده سال من به سفر حج مىرفتم و همچنان آن مرد دست بريده را ميان اصحاب امام باقر عليه السلام مىديدم . « 1 »\r\n\r\nقيس‌بن عبداللَّه\r\n1 - كلينى از زراره به نقل از امام باقر عليه السلام آورده است ، فرمود : « . . . « 2 »\r\n\r\nكُثير شاعر\r\n1 - سيّد مرتضى به اسناد خود نقل كرده است كه امام باقر عليه السلام به كُثير\r\n\r\n\r\n","description":"","footnote":"\r\n( 1 ) - رجال كشى : ص 304 و 305 .\r\n( 2 ) - كافى : 8 / 182 . اين حديث در بخش مربوط به « ميسر و عبداللَّه ن عجلان » به شمارهء ( 1 ) گذشت - م .\r\n","page_name":" 355 ","page_number":355},
  {"content":"\r\n\r\nفرمود : « تو عبدالملك‌بن مروان را مدح كرده‌اى ؟ » عرض كرد : اى امام هدايت ! من او را مدح نكرده‌ام فقط گفته‌ام : اى شجاع ! شجاع يعنى مار . و اى اسد ، يعنى سك . و اى غيث ! يعنى موجود بىروح . امام باقر عليه السلام با شنيدن پاسخ وى لبخند زد ! « 1 »\r\n\r\nآزاد شدهء عثمان\r\n1 - كشى از زراره به نقل از امام باقر عليه السلام آورده است ، مىگويد : مهدى آزاد شدهء عثمان آمد و با اميرالمؤمنين عليه السلام بيعت كرد ، در حالى كه محمّدبن ابىبكر نشسته بود ، گفت : با شما بر اين اساس بيعت مىكنم كه چه زمام امر به دست شما باشد يا نباشد و از فلان و فلان بيزارم . پس با آن حضرت بيعت كرد » « 2 »\r\n\r\n\r\n","description":"","footnote":"\r\n( 1 ) - امالى مرتضى : 1 / 278 .\r\n( 2 ) - رجال كشى : ص 96 .\r\n","page_name":" 356 ","page_number":356},
  {"content":"\r\n\r\n\r\nفضائل شيعه\r\n\r\nپيمان گرفتن از شيعيان\r\n1 - صفّار از بكيربن اعين نقل كرده است ، مىگويد : امام باقر عليه السلام همواره مىفرمود :\r\n« خداى تعالى از شيعيان ما براى ولايت ما در حالى پيمان گرفت كه آنها در روز گرفتن پيمان ذرّه‌اى بودند و همچنين به ربوبيّت او و نبوّت محمّد صلى الله عليه و آله و سلم اقرار كردند . و به محمّد صلى الله عليه و آله و سلم امتّش را در حال سرشت كه اشباحى بودند ، عرضه كرد و آنان را از همان خاكى آفريد كه آدم را آفريد . و خداوند ارواح شيعيان ما را دو هزار سال پيش از بدنهايشان آفريد و آنان را به رسول خدا صلى الله عليه و آله و سلم معرفى كرد و رسول خدا صلى الله عليه و آله و سلم و علىّ عليه السلام و ما را در عبارتى مفهوم به ايشان معرّفى فرمود . » . « 1 »\r\n2 - از محمّدبن فضيل به نقل از ابوالحسن عليه السلام آورده است كه دربارهء قول خداى تعالى :  « يُوفُونَ بِالنَّذْرِ »  « 2 »\r\n\r\n\r\n","description":"","footnote":"\r\n( 1 ) - بصائرالدّرجات : ص 89 .\r\n( 2 ) - دهر / 7 : آنان ( ابرار ) به نذر خود وفا مىكنند .\r\n","page_name":" 357 ","page_number":357},
  {"content":"\r\n\r\nيعنى از مردم نسبت به ولايت ما پيمان گرفت » . « 1 »\r\n3 - همو از جابر به نقل از امام باقر عليه السلام نقل كرده است ، فرمود :\r\n« خداوند پيمان شيعيان ما را از پشت آدم عليه السلام گرفت ، از اين رو ما دوستى دوستانمان را مىشناسيم هر چند كه به زبان وى خلاف آن ظاهر شود و دشمنى دشمنانمان را نيز مىشناسيم هر چند كه محبّت ما اهل بيت را اظهار كند . » . « 2 »\r\n5 - « 3 » برقى از ابى المغراء به نقل از امام باقر عليه السلام آورده است ، فرمود :\r\n« من به خوبى مىدانم اين دوستى كه مردم نسبت به ما دارند چيزى نيست كه شما آن را ساخته باشيد بلكه خداوند آن را ساخته است » . « 4 »\r\n6 - از يحيىبن ابراهيم‌بن ابى البلاد ، از پدرش از قول جدش آورده است مىگويد : از مردى به نام عمران كه در زمان حجّاج براى اعمال عمره درآمده بود ، پرسيدم : آيا امام باقر عليه السلام را ديده‌اى ؟ گفت : آرى . گفتم :\r\nبه تو چه گفت ؟ گفت : از من پرسيد : « اى عمران ! چه خبر از مردم دارى ؟ » گفتم : من حجاج را در حالى ترك كردم كه به پدر شما يعنى علىّبن ابىطالب عليه السلام روى منبر ناسزا مىگفت ! فرمود : « دشمنان خدا نسنجيده ما را ناسزا مىگويند در صورتى كه كه اگر آنها مىتوانستند از شيعيان ما باشند مىشدند ! ولى آنها نتوانستند . همانا خداوند پيمان ما و شيعيان ما\r\n\r\n\r\n","description":"","footnote":"\r\n( 1 ) - بصائرالدّرجات : ص 90 . در اينجا احتمالًا چيزى از سند حديث حذف شده و يا تنها به مناسبت عنوان بحث اين حديث را نقل كرده است - م .\r\n( 2 ) - همان .\r\n( 3 ) - همان : ص 289 . حديث شمارهء ( 4 ) تكرار شمارهء ( 3 ) بود - م .\r\n( 4 ) - محاسن : ص 149 .\r\n","page_name":" 358 ","page_number":358},
  {"content":"\r\n\r\nرا گرفت در حالى كه ما و ايشان سايه‌ها ( اشباحى ) بوديم ، و اگر مردم بكوشند تا يك نفر در آن جمع بيفزايند و يا از آنها بكاهند ، براى آنها ممكن نخواهد بود . » . « 1 »\r\n7 - از ابوبصير به نقل از امام باقر عليه السلام آورده است ، فرمود : « با مردم خصومت نكنيد ، زيرا كه مردم اگر مىتوانستند مرا دوست بدارند به يقين دوست مىداشتند ؛ چرا كه خداوند روزى كه از پيامبران پيمان گرفت از شيعيان ما پيمان گرفت . بنابراين نه كسى در تعداد آنها مىتواند اضافه كند و نه مىتواند از آنها بكاهد ! » . « 2 »\r\n\r\nآزمايش شيعه\r\n1 - كلينى از سليمان‌بن صالح در حديث مرفوعى از امام باقر عليه السلام نقل كرده است ، فرمود : « به راستى حديث شما ( شيعيان ) براى اين مردان دلهره دارد ، هر كه آن را بپذيرد ، براى او بيشتر بگوييد و هر كه منكر شود ، او را به حال خود بگذاريد ، حقيقت اين است كه بايد آزمونى باشد كه هر ظاهرساز وابسته به ديگران و هر جاسوس بيگانه‌اى سقوط كند تا به آنجا برسد آن كه مويى را به دو قسمت تقسيم مىكرد ( خيلى ژرف‌نگر بود ) او نيز سقوط كند و كسى نماند جز ما و شيعيان ما » . « 3 »\r\n2 - از ابومريم به نقل از امام باقر عليه السلام آورده است ، فرمود : « پدرم روزى كه اصحابش در خدمت او بودند فرمود : كدام يك از شما خود را\r\n\r\n\r\n","description":"","footnote":"\r\n( 1 ) - محاسن : ص 203 .\r\n( 2 ) - همان .\r\n( 3 ) - كافى : 1 / 370 .\r\n","page_name":" 359 ","page_number":359},
  {"content":"\r\n\r\nبه قدرى پاكيزه مىنمايد كه پاره‌اى از آتش را در كف دست خود قرار دهد و آن را به قدرى نگه دارد كه خاموش شود ؟\r\nامام عليه السلام مىفرمايد : تمام مردمى كه حاضر بودند سر به زير ساكت ماندند ، من از جا بلند شدم و گفتم : پدر جان ! فرمان مىدهيد تا من انجام دهم ؟ فرمود : من قصدم تو نبودى به يقين تو از من و من از تو هستم ، بلكه مقصود من ايشان بودند .\r\nامام باقر عليه السلام مىفرمايد : پدرم سه مرتبه گفتهء خودش را تكرار كرد ، سپس فرمود : چقدر تعريف و توصيف زياد است ولى عمل اندك ! به راستى كه اهل عمل كم است ، به راستى كه اهل عمل كم است ! بدانيد كه ما اهل عمل و اهل تعريف هر دو را مىشناسيم و اين شناخت ما كوركورانه نيست بلكه ما اخبار شما را مىآزماييم و آثار شما را مىنويسيم .\r\nامام باقر عليه السلام فرمود : « به خدا سوگند كه گويى از خجالت آنها را زمين لرزه گرفت تا آنجا كه مىديدم مردى از آنها به قدرى عرق مىريزد كه چشمانش را از زمين بلند نمىكند . پدرم چون اين وضع را از آنها ديد ، فرمود : خداوند شمارا بيامرزد ، من چيزى جز خير شما را نمىخواستم ؛ بهشت درجاتى دارد ، درجه‌اى متعلّق به اهل عمل است كه هيچ كس از مردم اين قوم آن درجه را درك نمىكند و درجه‌اى از آنِ اهل سخن كه جز ايشان كسى آن را درك نمىكند . امام عليه السلام فرمود : پس به خدا سوگند با اين سخن پدرم گويى كه آنها از بند نجات يافتند . » . « 1 »\r\n3 - ابوجعفرى طبرى امامى ( شيعى ) از منهال‌بن عمر نقل كرده است ،\r\n\r\n\r\n","description":"","footnote":"\r\n( 1 ) - كافى : 8 / 227 و 228 .\r\n","page_name":" 360 ","page_number":360},
  {"content":"\r\n\r\nمىگويد . . . . « 1 »\r\n4 - مجلسى از حذّاء نقل كرده است ، مىگويد : از امام باقر عليه السلام شنيدم كه مىفرموده : « بدانيد به خدا سوگند محبوب‌ترين اصحاب من كسانى هستند كه از همه پرهيزگارتر و رازدارتر باشند ؛ حديث ما را پنهان دارند و بدحالترين آنها نزد ما و مبغوضترين آنها كسى است كه چون حديثى را مىشنود به ما نسبت مىدهد و از قول ما نقل مىكند در حالى كه نه تعقّل كرده و نه به دل پذيراى آن است ، از آن دلهره دارد و منكر آن است و هر كه به آن معتقد باشد تكفير مىكند و خود نمىداند كه شايد حديث از ناحيهء ما درآمده و به ما نسبت داده شده است پس چنين كسى از ولايت ما بيرون است . » . « 2 »\r\n5 - همو از عمروبن سعيدبن بلال نقل كرده است مىگويد : ما جمعيّتى بوديم ؛ خدمت امام باقر عليه السلام رسيديم ، فرمود : « شما آن فرش روانداز كجاوه باشيد آن كه تند رفته به جانب شما برگردد و آن كه عقب مانده به شما برسد ! و بدانيد اى شيعيان آل محمّد صلى الله عليه و آله و سلم بين ما و خدا هيچ خويشاوندى نيست و نه در برابر خدا حجّت و برهانى داريم و هيچ كس به خدا نزديك نمىشود مگر به وسيلهء طاعت ؛ هر كه خدا را اطاعت كند ولايت ما به حال او سودمند است و هر كه نافرمانى كند ولايت ما او را سودى ندهد . » .\r\nراوى مىگويد : امام عليه السلام سپس نگاهى به سمت ما كرد و فرمود : « گول\r\n\r\n\r\n","description":"","footnote":"\r\n( 1 ) - بشارةالمصطفى : 107 و 108 . اين حديث را در بخش « فضائل اهل بيت عليهم السلام به شمارهء ( 18 ) نقل كرديم - م .\r\n( 2 ) - بحارالأنوار : 68 / 176 .\r\n","page_name":" 361 ","page_number":361},
  {"content":"\r\n\r\nنخوريد ! » .\r\nپرسيدم : نمرقهء وسطى ( نازبالش ميانه ) چيست ؟ فرمود : « مگر نمىبينيد كه گروهى مىآيند شما به خاطر حرمت و فضيلتش فرش روانداز كجاوه را براى او مىگستريد ! » . « 1 »\r\n\r\nويژگيهاى شيعه\r\n1 - برقى از ابوالجارود نقل كرده است ، مىگويد : روزى امام باقر عليه السلام براى اصحابش كه منتظر آمدن او بودند ، بيرون آمد و به ايشان فرمود :\r\n« منتظر دريافت بشارت از جانب خدا باشيد چرا كه جز شما كسى منتظر دريافت بشارت از جانب خدا نمىباشد . » . « 2 »\r\n2 - از بريد عجلى ، زرارةبن اعين و محمّدبن مسلم نقل كرده است ، مىگويند : امام باقر عليه السلام به ما فرمود : « شما جوياى چه هستيد ؟ بدانيد كه اگر ترسى از جانب آسمان باشد هر آينه تمام مردم به پناهگاهشان مىروند ولى ما به پيامبرمان و شما به ما پناه مىبريد پس مژده باد شما را باز هم مژده باد و باز هم مژده باد شما را ! بدانيد به خدا سوگند كه خداوند شما را با ديگران برابر نمىداند ، و ديگران را كرامتى نيست » . « 3 »\r\n3 - از ربعىبن عبداللَّه با يك واسطه از امام باقر عليه السلام آورده است ، فرمود : « هرگز طعمهء آتش دوزخ نمىشود كسى كه متصّف به اين امر ( ولايت اهل بيت ) باشد . » . « 4 »\r\n\r\n\r\n","description":"","footnote":"\r\n( 1 ) - بحارالأنوار : 68 / 178 .\r\n( 2 ) - محاسن : ص 160 .\r\n( 3 ) - همان : ص 161 .\r\n( 4 ) - همان .\r\n","page_name":" 362 ","page_number":362},
  {"content":"\r\n\r\n4 - صفّار از عبدالواحدبن مختار نقل كرده است ، مىگويد : امام باقر عليه السلام فرمود : « اگر زبانهاى شما بستى داشت هر كسى آنچه را كه به واقع داشت بروز مىداد . » . « 1 »\r\n5 - همو از عبدالواحد به نقل از امام باقر عليه السلام آورده است ، فرمود : « . . . « 2 »\r\n7 - كلينى از محمّدبن مسلم به نقل از امام باقر عليه السلام آورده است ، مىگويد : امام عليه السلام فرمود : « پسر مسلم ! مردم ديگر رياكارند ، جز شما چرا كه شما آنچه را كه خدا دوست مىدارد پنهان مىداريد و آنچه را كه مردم دوست دارند اظهار مىكنيد ولى مردم آنچه را كه باعث خشم خداى عزّوجلّ است اظهار مىكنند و آنچه را كه مورد محبّت و رضاى اوست پنهان مىدارند ! پسر مسلم ! خداى تبارك و تعالى به شما مهربان بوده است از اين رو متعه را عوض نوشيدنيها براى شما مقرّر داشته است . » . « 3 »\r\n8 - از بريدبن معاويه نقل كرده است ، مىگويد : امام باقر عليه السلام آيهء :\r\n « أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  ( فان خفتم تنازعا فى الأمر فارجعوه ) الى الله و الى الرسول و الى اولى الأمر منكم » « 4 » را تلاوت كرد ، سپس فرمود :\r\n« چگونه خداوند متعال شما را مأمور به اطاعت ايشان ( ائمه عليهم السلام ) مىكند و باز اجازه مىدهد تا با آنها در ستيز باشيد ؟ ! به يقين خداوند اين را براى\r\n\r\n\r\n","description":"","footnote":"\r\n( 1 ) - بصائرالدّرجات : ص 422 .\r\n( 2 ) - همان : ص 423 . اين حديث و حديث بعدى با سند ديگر عين شمارهء ( 4 ) بود - م .\r\n( 3 ) - كافى : 8 / 151 .\r\n( 4 ) - نساء / 59 : به جاى عبارت داخل پرانتز در آيه مباركه چنين است « فَان تَنازَعْتُمْ فِى شَيْئٍ فَرُدُّوهُ » : ( اى كسانى كه ايمان آورده‌ايد ) اطاعت كنيد خدا را و اطاعت كنيد پيامبر خدا را و اولىالأمر ( اوصياى پيامبر ) را پس اگر در چيزى اختلاف كرديد آن را به خدا و پيامبر صلى الله عليه و آله و سلم ارجاع دهيد !\r\n","page_name":" 363 ","page_number":363},
  {"content":"\r\n\r\nكسانى فرموده است كه به آنها گفته شده است : « خدا را اطاعت كنيد و از پيامبر خدا صلى الله عليه و آله و سلم پيروى نماييد » . « 1 »\r\n9 - شيخ مفيد از جابربن يزيد ( جعفى ) به نقل از امام باقر عليه السلام از قول پدران بزرگوارش آورده است كه رسول خدا صلى الله عليه و آله و سلم فرمود : « بهشت بر پيامبران حرام است تا من وارد شوم و بر تمام امّتها حرام است تا شيعيان ما اهل بيت وارد شوند . » « 2 »\r\n10 - كلينى از سليمان‌بن خالد به نقل از امام باقر عليه السلام آورده است كه رسول خدا صلى الله عليه و آله و سلم فرمود : « آيا شما را خبر ندهم كه مؤمن كيست ؟ مؤمن كسى است كه مؤمنان او را بر جان و مالشان امين بدانند .\r\nآيا شما را خبر ندهم كه مسلمان چه كسى است ؟ آن است كه مسلمانان از زبان و دست او در امان باشند . و مهاجر آن كسى است كه از بديها دورى كند و محرّمات را ترك نمايد . و مؤمن را ستم كردن و خوار ساختن و غيبت نمودن و يك‌باره از خود راندنش بر مؤمن حرام است . » . « 3 »\r\n11 - از جابر به نقل از امام باقر عليه السلام آورده است ، فرمود :\r\n« به يقين شيعه على عليه السلام بردباران ، دانشمندان و خشكيده لبانند كه گوشه‌گيرى و پارسايى در سيمايشان پيداست ! » . « 4 »\r\n\r\n\r\n","description":"","footnote":"\r\n( 1 ) - كافى : 8 / 184 .\r\n( 2 ) - امالى مفيد : ص 53 .\r\n( 3 ) - كافى : 2 / 235 .\r\n( 4 ) - كافى : 2 / 235 .\r\n","page_name":" 364 ","page_number":364},
  {"content":"\r\n\r\n\r\nآفرينش شيعه\r\n1 - صفّار از ابوبصير نقل كرده است ، مىگويد : امام باقر عليه السلام فرمود :\r\n« ما و شيعيان ما را از يك سرشت آفريده‌اند ولى دشمنان ما از سرشتى زهرآگين ، از گل بدبويى آفريده شده‌اند . » . « 1 »\r\n2 - از جابر جعفى نقل كرده است ، مىگويد : با امام باقر عليه السلام بودم ، فرمود : « جابر ! ما و دوستداران ما از سرشت واحد سفيد پاكيزه از اعلا علييّن آفريده شده‌ايم پس ما از بالاتر و دوستان ما از پايين‌تر آن آفريده شده‌ايم و چون روز قيامت شود قسمت بالا متوجّه قسمت پايين مىشود .\r\nو چون روز قيامت شود ما چنگ به دامن پيامبران مىزنيم و شيعيان ما دست به دامن ما مىزنند پس مىبينى خداوند سرانجام پيامبر خود و ذرّيهء او را به كجا مىرساند و مىبينى كه فرزندان محبّان ما را به كجا مىرساند . »\r\nجابر با شنيدن سخن امام عليه السلام دست روى دست زد و سه بار گفت :\r\nسوگند به پروردگار كعبه كه ما وارد بهشت شديم ! « 2 »\r\n3 - همو از فضيل‌بن زبير به نقل از امام باقر عليه السلام آورده است كه فرمود : « يا فضيل ! مگر نمىدانى كه رسول خدا صلى الله عليه و آله و سلم فرمود : « همانا ما اهل بيت از علييّن خلق شده‌ايم و دلهاى ما را از آن چيزى آفريده‌اند كه ما را از آن خلق كرده‌اند و شيعيان ما را از پايين‌تر از آن آفريده‌اند و دلهاى شيعيان ما نيز از آن آفريده شده است . و دشمنان ما را از سجّين آفريده‌اند و دلهاى آنها را نيز از همان خلق كرده‌اند و پيروان ايشان را از\r\n\r\n\r\n","description":"","footnote":"\r\n( 1 ) - بصائرالدّرجات : ص 15 .\r\n( 2 ) - همان .\r\n","page_name":" 365 ","page_number":365},
  {"content":"\r\n\r\nپايين‌تر آن آفريده‌اند و دلهاى پيروانشان را نيز از همان چيزى خلق كرده‌اند كه خود از آن آفريده شده‌اند . بنابراين آيا كسى از اهل علييّن مىتواند از اهل سجّين شود و يا اين كه از اهل سجّين مىتواند از اهل علييّن شود ؟ . » . « 1 »\r\n4 - صدوق از ابوحمزه نقل كرده است ، مىگويد : از امام باقر عليه السلام شنيدم كه مىفرمود : « خداى عزّوجلّ ما را از اعلا علييّن آفريده و دلهاى شيعيان ما را نيز از آنچه ما خلق شده‌ايم آفريده‌اند ولى بدنهاى ايشان را از پايين‌تر از آن خلق كرده‌اند ، از اين رو دلهاى ايشان به ما گرايش دارد چرا كه از آن چيزى آفريده شده است كه ما را آفريده‌اند .\r\nسپس اين آيه را تلاوت كرد :     « كَلَّا إِنَّ كِتابَ الْأَبْرارِ لَفِي عِلِّيِّينَ وَ ما أَدْراكَ ما عِلِّيُّونَ كِتابٌ مَرْقُومٌ يَشْهَدُهُ الْمُقَرَّبُونَ »     « 2 »     .     « 3 »\r\n5 - شيخ مفيد از جابر جعفى به نقل از امام باقر عليه السلام از قول جابربن عبداللَّه انصارى آورده است ، مىگويد : « رسول خدا صلى الله عليه و آله و سلم به علىّبن ابى طالب عليه السلام فرمود : آيا تو را بشارت ندهم ؟ آيا تو را مژده ندهم ؟ على عليه السلام عرض كرد : چرا يا رسول اللَّه ! حضرت رسول صلى الله عليه و آله و سلم فرمود : من و تو از يك سرشت آفريده شده‌ايم و مقدارى از آن سرشت زياد آمد كه شيعيان ما را از آن آفريدند ، پس چون روز قيامت شود همهء مردم را به نام\r\n\r\n\r\n","description":"","footnote":"\r\n( 1 ) - بصائرالدّرجات : ص 18 .\r\n( 2 ) - مطفّفين / 18 - 21 : چنان نيست كه آنها ( دربارهء معاد ) مىپندارند بلكه نامهء اعمال ابرار و نيكان در علييّن است . و تو چه مىدانى علّييّن چيست ؟ نامه‌اى است رقم خورده كه مقرّبان شاهد آنند .\r\n( 3 ) - علل الشّرايع : 1 / 111 .\r\n","page_name":" 366 ","page_number":366},
  {"content":"\r\n\r\nمادرانشان بخوانند جز شيعيان تو را كه به نام پدرانشان خوانده شوند به خاطر اين كه ولادتشان پاك است ( نسبت آنها به پدرانشان حتمى است ) » . « 1 »\r\n6 - شيخ طوسى از ابوبصير نقل كرده است ، مىگويد : . . . . « 2 »\r\n7 - ابوجعفر طبرى امامى ( شيعى ) از جابربن عبداللَّه انصارى به نقل از محمّدبن علىّ ؛ زين‌العابدين عليهما السلام آورده است ، مىگويد : مردى خدمت آن حضرت آمد و عرض كرد : حديثى دربارهء خودتان به طور خاص نقل كنيد ! امام باقر عليه السلام فرمود : « آرى ، ماييم گنجداران علم خدا و وارثان وحى الهى و حاملان كتاب خدا ، اطاعت ما واجب و محبّت ما عين ايمان است و بغض و كينهء ما نفاق است . دوستداران ما در بهشت و دشمنان ما در آتش دوزخ هستند . سوگند به پروردگار كعبه كه ما را از سرشتى گوارا آفريده‌اند كه جز ما كسى را از آن نيافريده‌اند و دوستداران ما را از پايين‌تر همان سرشت آفريده‌اند و چون روز قيامت شود ، سرشت پايين‌تر به بالاتر بپيوندد . بنابراين مىبينى كه خداوند به پيامبرش چه مىكند و مىبينى كه پيامبرش تا كجا به فرزندانش و فرزندانش به كجا مىرسانند دوستداران و شيعيانشان را ؛ همهء آنان سرانجام در بهشتهاى پروردگار عالميانند » . « 3 »\r\n\r\n\r\n","description":"","footnote":"\r\n( 1 ) - امالى مفيد : ص 191 .\r\n( 2 ) - امالى طوسى : 1 / 168 . اين حديث تكرار حديث شمارهء ( 1 ) بود - م .\r\n( 3 ) - بشارةالمصطفى : ص 193 .\r\n","page_name":" 367 ","page_number":367},
  {"content":"\r\n\r\n8 - مجلسى از جابر جعفى نقل كرده است . . . « 1 »\r\n9 - همو از ابوحمزهء ثمالى نقل كرده است ، مىگويد : از امام باقر عليه السلام راجع به تفسير قول خداى عزّوجلّ  « كَشَجَرَةٍ طَيِّبَةٍ أَصْلُها ثابِتٌ وَ فَرْعُها فِي السَّماءِ »  « 2 » پرسيدم ، فرمود :\r\n« رسول خدا صلى الله عليه و آله و سلم فرموده است : من اصل آن و علىّ عليه السلام فرع آن و ائمّه عليهم السلام شاخه‌هاى آن و علم ما ميوهء آن و شيعيان ما برگهاى آن درخت است . اى ابوحمزه ! آيا مىبينى در اين آيه چه فضيلتى است ؟ گفتم : نه به خدا سوگند من در اين آيه فضيلتى را نمىبينم . فرمود : اى ابوحمزه ! نوزادى از شيعيان ما به دنيا مىآيد پس در آن درخت برگى مىرويد و كسى از شيعيان ما مىميرد پس برگى از آن درخت مىافتد . » . « 3 »\r\n\r\nمصائب شيعه\r\n1 - برقى از ابوالجارود نقل كرده است ، مىگويد : خدا گوشهايش را كر كند چنان كه چشمانش را نابينا كرده باشد اگر از امام باقر عليه السلام نشنيده باشد ! مىگويد : فلانى مرا به نامى خواند . پرسيد : آن نام چه بود ؟ گفت :\r\nرافضه ( شيعه على عليه السلام ) امام باقر عليه السلام - در حالى كه با دست خود به سينه‌اش اشاره كرد - فرمود : « و من هم از رافضه‌ام و او از من است » .\r\n\r\n\r\n","description":"","footnote":"\r\n( 1 ) - بحارالانوار : 68 / 42 . اين حديث را به شمارهء ( 2 ) نقل كرديم - م .\r\n( 2 ) - ابراهيم / 24 : مانند شجرهء طيّبه كه اصل و ريشهء آن محكم و ثابت و شاخه‌هايش در آسمان است .\r\n( 3 ) - بحارالأنوار : 68 / 42 .\r\n","page_name":" 368 ","page_number":368},
  {"content":"\r\n\r\nاين سخن را سه مرتبه تكرار كرد . « 1 »\r\n2 - همو از ابوبصير نقل كرده است ، مىگويد : به امام باقر عليه السلام عرض كردم : فدايت شوم ! به نامى ما را خواندند كه با آن نام واليان خون و اموال ما را حلال و شكنجهء ما را مباح مىشمارند !\r\nفرمود : « آن چه نامى است ؟ » گفتم : رافضه ( دوستداران على عليه السلام ) . پس امام باقر عليه السلام فرمود : « همانا هفتاد تن از سپاهيان فرعون از فرمان او سر باز زدند و خدمت موسى عليه السلام آمدند ، در حالى كه بين قوم موسى كسى علاقمندتر به هارون عليه السلام از ايشان نبود از اين رو قوم موسى عليه السلام آنها را رافضه ناميدند ، پس خداوند به موسى عليه السلام وحى كرد : اى موسى ! اين نام را براى ايشان ثبت كن كه من اين نام را به ايشان بخشيدم و آن نامى است كه خداوند آن را به شما مرحمت كرده است . » . « 2 »\r\n3 - شيخ صدوق از زراره به نقل از امام باقر عليه السلام آورده است ، مىگويد :\r\n« على عليه السلام تنها به خاطر شيعيان ما از دشمن خويش ، خوددارى فرمود ، چرا كه آن حضرت مىدانست كه در آيندهء نزديكى به ايشان غالب مىشود از اين رو دوست داشت كه هر كس پس از او بيايد از او پيروى كند در بين ايشان به راه و روش او حركت كند و به خوددارى از ايشان پس از وى پيروى نمايد . » . « 3 »\r\n\r\n\r\n","description":"","footnote":"\r\n( 1 ) - محاسن : ص 157 .\r\n( 2 ) - همان .\r\n( 3 ) - علل الشّرايع : 1 / 140 .\r\n","page_name":" 369 ","page_number":369},
  {"content":"\r\n\r\n\r\nاحسان به شيعيان\r\n1 - شيخ صدوق از ابوبصير نقل كرده است ، مىگويد : خدمت امام باقر عليه السلام از ثروتمندان شيعه ياد كرديم ، گويا آن حضرت از آنچه دربارهء ايشان از ما شنيد راضى نبود ، فرمود : « اى ابومحمّد ! چون مؤمن بىنياز و مهربان باشد از او به همراهانش خير مىرسد ، خداوند پاداش آنچه را كه او در راه خير انفاق مىكند دو برابر به او مىدهد ؛ زيرا كه خداوند متعال در كتاب خود ( قرآن ) مىفرمايد :  « وَ ما أَمْوالُكُمْ وَ لا أَوْلادُكُمْ بِالَّتِي تُقَرِّبُكُمْ عِنْدَنا زُلْفى إِلَّا مَنْ آمَنَ وَ عَمِلَ صالِحاً فَأُولئِكَ لَهُمْ جَزاءُ الضِّعْفِ بِما عَمِلُوا وَ هُمْ فِي الْغُرُفاتِ آمِنُونَ  « 1 »  . » .  « 2 »\r\n2 - طبرى امامى ( شيعى ) از جابر نقل كرده است ، مىگويد : ما گروهى بوديم پس از انجام مناسك حجّمان خدمت امام باقر عليه السلام رسيديم و از ايشان خداحافظى كه كرديم ، گفتيم : يابن رسول اللَّه ! ما را سفارش و موعظه فرماييد ! فرمود : « بايد تواناى شما ناتوانتان را كمك كند و ثروتمندتان به نيازمندتان توجّه نمايد و بايد شخص خيرخواه برادر دينى خود باشد مثل آنكه خير خود را مىخواهد . و اسرار ما را پنهان بداريد و مردم را به گردن ما سوار نكنيد ! و به امر ما و آنچه از ما به شما مىرسد دقّت كنيد ؛ پس اگر موافق قرآن يافتيد به آن عمل كنيد و اگر موافق قرآن\r\n\r\n\r\n","description":"","footnote":"\r\n( 1 ) - سبا / 37 : هرگز چنان نيست كه اموال و اولادتان شما را نزد ما مقرّب سازد مگر كسانى كه ايمان آورند و عمل صالح انجام دهند كه براى آنها در برابر اعمالشان پاداش مضاعف است و آنان در غرفه‌هاى بهشتى در نهايت امنيّت به سر مىبرند .\r\n( 2 ) - علل الشّرايع : 2 / 291 .\r\n","page_name":" 370 ","page_number":370},
  {"content":"\r\n\r\nنبود مردود شماريد و اگر امر بر شما مشتبه شد در آنجا توقّف كنيد ! و آن را به خود ما باز گردانيد تا آن را براى شما به طورى كه لازم است شرح دهيم . و هر گاه چنان بوديد كه ما توصيه مىكنيم ، به ديگرى تجاوز نكرديد پس كسى از شما پيش از ظهور قائم ما از دنيا رفت ، شهيد از دنيا رفته و هر كه از شما قائم ما را درك كرد و با او ( در ركاب او ) كشته شد ، پاداش دو شهيد را دارد و هر كه در حضور او دشمن ما را بكشد پاداش بيست شهيد را دارد . » . « 1 »\r\n\r\nخصلت‌هاى شيعه\r\n1 - شيخ صدوق از عمروبن ابى المقدام به نقل از امام باقر عليه السلام آورده است ، فرمود :\r\n« به يقين شيعهء على در راه ولايت ما به يكديگر بذل و بخشش مىكنند و در راه دوستى ما به هم محبّت مىورزند و براى زنده كردن امر ما زاد و توشه براى يكديگر فراهم مىكنند . در حال خشم ستم نمىكنند و در حال خرسندى زياده‌روى نمىنمايند باعث بركت همسايگان و سلم و نرم براى معاشرانند . » . « 2 »\r\n2 - از عمروبن ابى المقدام به نقل از پدرش آورده است ، مىگويد : امام باقر عليه السلام به من فرمود : « اى ابوالمقدام ! شيعيان على كسانى هستند كه ( از ترس خدا ) رنگ پريده ، لاغر اندام ، پژمرده ، لبهايشان خشكيده ، شكمها به پشت چسبيده ، رنگها دگرگونه ، چهره‌هايشان زرد است ؛ چون شب پردهء\r\n\r\n\r\n","description":"","footnote":"\r\n( 1 ) - بشارةالمصطفى : ص 137 .\r\n( 2 ) - خصال : ص 397 .\r\n","page_name":" 371 ","page_number":371},
  {"content":"\r\n\r\nتاريكى را بر آنها بگسترد زمين را فرش خود قرار داده و با پيشانيهايشان از زمين استقبال كنند ، سجده‌هايشان زياد ، اشك چشمشان فراوان است دعا و نيايش زياد دارند با گريهء فراوان ، در حالى كه مردم شادمانى مىكنند ، آنان غمگينند . » . « 1 »\r\n3 - از عبداللَّه‌بن عمروبن ابى المقدام به نقل از پدرش آورده است ، امام باقر عليه السلام فرمود :\r\n« اى ابوالمقدام ! شيعيان على عليه السلام كسانى هستند كه ( از ترس خدا ) رنگ پريده ، لاغر اندام ، پژمرده ، خشكيده لبان ، از سحرخيزى شكمها به پشت چسبيده ، رنگهايشان زرد ، چهره‌هايشان دگرگون ، چون شب آنها را فراگيرد زمين را بستر خود قرار مىدهند و آن را با پيشانيها استقبال مىكنند چشمانشان گريان ، اشكشان فراوان است ، نماز و دعا و نيايش آنها افزون ، تلاوتشان قرآن است مردمان شادمان و آنها غمگينند . » . « 2 »\r\n4 - همو از جابر جعفى به نقل از امام باقر عليه السلام آورده است ، فرمود : « اى جابر ! كسى كه آيين شيعه بودن را بر مىگزيند ، به همين مقدار بسنده مىكند كه ما اهل بيت را دوست مىدارد ؟ به خدا سوگند كه شيعهء ما نيست مگر كسى كه خدا ترس باشد و از او اطاعت كند ، و آنان شناخته نمىشوند مگر به فروتنى و حالت خشوع و امانتدارى و زيادى ياد خدا و روزه و نماز و نيكى به پدر و مادر و تعهّد نسبت به همسايگان از مستمندان ، بيچارگان ، ورشكستگان ، يتيمان و راستگويى و تلاوت قرآن و زبان در كام كشيدن نسبت به مردم مگر در راه خير . و در همه چيز امين\r\n\r\n\r\n","description":"","footnote":"\r\n( 1 ) - خصال : ص 444 .\r\n( 2 ) - صفات الشّيعه : ص 52 .\r\n","page_name":" 372 ","page_number":372},
  {"content":"\r\n\r\nكسان خود بودن . » .\r\nجابر عرض كرد : يابن رسول اللَّه ما كسى را با اين صفات نمىشناسيم ! فرمود : « جابر ! نبايد اين گمان فردى ذهن تو را مشغول سازد كه بگويد من على عليه السلام را دوست دارم و طرفدار او هستم ! بنابراين اگر كسى بگويد كه من رسول خدا صلى الله عليه و آله و سلم را دوست مىدارم با اين كه او بهتر از علىّ عليه السلام است سپس از رفتار او پيروى نكند و به سنّت او عمل ننمايد دوست داشتن وى هيچ سودى به حال او ندارد . پس خدا ترس باشيد و به دستورات او عمل كنيد كه بين خدا و هيچ‌كس خويشاوندى وجود ندارد ، محبوبترين بندگان خدا و گرامىترين آنها در پيشگاه خدا پرهيزگارترين آنهاست و كسى است كه بيش از همه فرمانبردار خدا باشد .\r\nاى جابر ! بنده به خدا نزديك نمىشود جز به وسيلهء طاعت . نه ما برائت از آتش دوزخ داريم و نه كسى از شما در برابر خدا حجّتى دارد . هر كه فرمانبردار خدا باشد او دوست ما و هر كه نافرمانى خدا را بكند او دشمن ماست . ولايت ما به كسى نمىرسد مگر به وسيلهء عمل و پرهيزگارى . » . « 1 »\r\n5 - از ظريف بن ناصح در حديث مرفوعى از امام باقر عليه السلام نقل كرده است ، فرمود : . . . « 2 »\r\n7 - همو به اسناد خود آورده است كه امام باقر عليه السلام به جابر فرمود :\r\n\r\n\r\n","description":"","footnote":"\r\n( 1 ) - صفات الشّيعه : ص 53 .\r\n( 2 ) - همان : ص 55 . اين حديث بى كم و زياد عين حديث شمارهء ( 1 ) و حديث بعدى نيز همان بخش اول شمارهء ( 2 ) يعنى تا « الوانهم » بود - م .\r\n","page_name":" 373 ","page_number":373},
  {"content":"\r\n\r\n« اى جابر ! شيعهء علىّ عليه السلام كسى است كه صدايش از گوش او نگذرد و دشمنى و عداوتش از بدن او ، ما را در حدّ غلوّ نستايد و ارتباطش با ما خصمانه نباشد ، كسى است كه چون سگ زوزه نمىكشد و چون كلاغ پرطمع نيست ؛ اگر از گرسنگى بميرد از مردم درخواست نمىكند ، آنان زندگى سبك و ساده‌اى دارند . از ديارشان هجرت دارند ؛ اگر حاضر باشند شناخته نيستند و اگر غايب شوند كسى آنها را نجويد و اگر بيمار شوند كسى از آنها عيادت نكند و اگر بميرند كسى آنها را تشييع نكند ، آنان در قبرشان از يكديگر ديدار كنند . » .\r\nجابر مىگويد : پرسيدم : در كجا آنان را بجويم ؟ فرمود : « در كرانه‌هاى زمين ، ميان بازارها و آن است معنى كلام خدا :  « أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ  « 1 »  » .  « 2 »\r\n8 - شيخ ابوجعفر طوسى از جابر نقل كرده است . . . « 3 »\r\n\r\nتنها شيعيان رستگارند\r\n1 - شيخ مفيد از جابربن يزيد نقل كرده است ، مىگويد : از امام باقر عليه السلام شنيدم كه فرمود : « از ام‌ّسلمه همسر پيامبر صلى الله عليه و آله و سلم راجع به علىّبن\r\n\r\n\r\n","description":"","footnote":"\r\n( 1 ) - مائده / 54 : در برابر مؤمنان خاضع و مهربان و در برابر دشمنان و كافران سرسخت و پرقدرتند .\r\n( 2 ) - صفات الشّيعه : ص 55 .\r\n( 3 ) - امالى طوسى : 2 / 345 . اين حديث عين حديث شمارهء ( 4 ) بود با اين تفاوت كه كلمه ( والورع ) در آخر نيامده است و همچنين شمارهء ( 9 ) از فتال نيشابورى در « روضةالواعظين : ص 251 » تكرار همان بود - م .\r\n","page_name":" 374 ","page_number":374},
  {"content":"\r\n\r\nابىطالب عليه السلام پرسيدند ، گفت : من خود از رسول خدا صلى الله عليه و آله و سلم شنيدم كه مىفرمود : « همانا علىّ عليه السلام و شيعيانش رستگارند . » . « 1 »\r\n2 - شيخ طوسى به اسناد خود از امام باقر عليه السلام نقل كرده است كه آن حضرت به خيثمه فرمود : « به شيعيان ما بگو : كه هيچ كس به آنچه كه نزد خدا ( از پاداش ) است نمىرسد جز به وسيلهء عمل . و به شيعيان ما ابلاغ كن كه روز قيامت آن كسى از همهء مردم بيشتر حسرت مىخورد كه از عدالت تعريف و توصيف كند ولى خود با ديگران بر خلاف عدالت رفتار نمايد . و به شيعيان ما بگو : اگر به آنچه فرمان داده شده‌اند عمل كنند البته و البته كه در روز قيامت آنان رستگارند » . « 2 »\r\n3 - طبرى امامى ( شيعى ) از جابر به نقل از امام باقر عليه السلام آورده است ، فرمود : « هرگز خداوند كسى را نمىآمرزد جز به خاطر ما و روز قيامت شيعيان ما رستگارانند . » . « 3 »\r\n\r\nشيعه بهترين خلق است\r\n1 - برقى از عنبسهء عابد نقل كرده است كه امام باقر عليه السلام دربارهء قول خداى عزّوجلّ   « كُلُّ نَفْسٍ بِما كَسَبَتْ رَهِينَةٌ إِلَّا أَصْحابَ الْيَمِينِ »   « 4 » فرمود : « آنان شيعيان ما اهل بيت هستند . » « 5 »\r\n\r\n\r\n","description":"","footnote":"\r\n( 1 ) - ارشاد : ص 18 .\r\n( 2 ) - امالى طوسى : 1 / 380 .\r\n( 3 ) - بشارة المصطفى : ص 76 .\r\n( 4 ) - مُدَّثر / 38 : هر كس در گرو اعمال خويش است مگر اصحاب يمين .\r\n( 5 ) - محاسن : ص 171 .\r\n","page_name":" 375 ","page_number":375},
  {"content":"\r\n\r\n2 - همو از جابر نقل كرده است ، مىگويد : امام باقر عليه السلام دربارهء قول خداى تعالى  « الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ »  « 1 » فرمود :\r\n« ايشان شيعيان ما اهل بيت هستند . » . « 2 »\r\n\r\nشيعه نزديكترين خلق به خداست\r\n1 - برقى از ابان‌بن تغلب نقل كرده است ، مىگويد : امام باقر عليه السلام به من فرمود : « ان شاءاللَّه هر وقت به كوفه رفتى از قول من اين حديث را نقل كن :\r\n« هر كه گواهى دهد كه خدايى جز خداى يكتا نيست ؛ بهشت بر او واجب گردد » .\r\nگفتم : فدايت شوم ! هر صنفى از اصناف مردم نزد من مىآيد ، آيا براى همهء آنها اين حديث را نقل كنم ؟ فرمود : « آرى اى ابان‌بن تغلب ! چون روز قيامت شود خداى تبارك و تعالى اوّلين و آخرين را در يك ( نقطهء سرسبز ) باغى جمع مىكند پس  « لا إِلهَ إِلَّا اللَّهُ » *  از همه نفى مىشود جز كسى كه بر اين امر ( ولايت ما ) بوده باشد . » . « 3 »\r\n2 - از محمّدبن مسلم ثقفى نقل كرده است ، مىگويد : امام باقر عليه السلام فرمود : « رسول خدا صلى الله عليه و آله و سلم مىفرمايد : همانا در سمت راست عرش گروهى هستند كه چهره‌شان از نور ، روى منبرهايى از نور قرار دارند كه پيامبران بر آنها غبطه مىخورند ، آنان پيامبران و شهيدان نيستند ! پرسيدند : اى پيامبر خدا ! آنها اگر پيامبران و شهيدان نيستند اينان جز\r\n\r\n\r\n","description":"","footnote":"\r\n( 1 ) - بيّنه / 7 : كسانى كه ايمان آوردند و عمل صالح انجام دادند بهترين مخلوقات خدا هستند .\r\n( 2 ) - محاسن : ص 171 .\r\n( 3 ) - همان : ص 181 .\r\n","page_name":" 376 ","page_number":376},
  {"content":"\r\n\r\nقرب پروردگار چه زيادى دارند ؟ فرمود : آنان شيعيان علىّ عليه السلام و علىّ امام ايشان است . » . « 1 »\r\n3 - از محمّدبن مسلم به نقل از امام باقر عليه السلام نظير حديث قبلى را با تفاوت لفظى آورده است ، فرمود : « پيامبران و رسولان بر او غبطه مىخورند » گفتم : فدايت شوم ! چه قدر اين قوم و الا مقامند ! فرمود : « به خدا سوگند كه آنان شيعهء علىّ عليه السلام و او امام ايشان است . » . « 2 »\r\n\r\nمقام شيعه در محشر\r\n1 - برقى از بريدبن معاويهء عجلى نقل كرده است ، مىگويد : امام باقر عليه السلام فرمود : « شما دنبال چه هستيد ؟ آيا آنچه را كه مىجوييد جز آن است كه اگر بلايى از آسمان نازل شود هر گروهى به پناهگاهشان پناه مىبرند ولى ما به پيامبرمان و شما به ما پناهنده مىشويد » . « 3 »\r\n2 - همو از ابوالعبّاس مكّى نقل كرده است ، مىگويد : غلام همسر علىّبن حسين عليهما السلام به نام ابوايمن خدمت امام باقر عليه السلام رسيد و عرض كرد : مردم مغرورند و مىگويند : رسول خدا صلى الله عليه و آله و سلم شفاعت مىكند ! امام باقر عليه السلام با شنيدن سخن وى به قدرى خشمگين شد كه رنگ صورتش تغيير كرد ، سپس فرمود : واى بر تو اى ابوايمن ! آيا اگر شكم و شهوتت را نگاهدارى تو را مغرور كرده است ؟ بدان به خدا سوگند كه اگر گرفتارىهاى روز قيامت را ببينى باز هم به يقين به شفاعت محمّد صلى الله عليه و آله و سلم\r\n\r\n\r\n","description":"","footnote":"\r\n( 1 ) - محاسن : ص 181 .\r\n( 2 ) - همان : ص 181 .\r\n( 3 ) - همان : ص 183 .\r\n","page_name":" 377 ","page_number":377},
  {"content":"\r\n\r\nاستدلال مىكنى ، واى بر تو و آيا شفاعت پيامبر جز براى كسى است كه آتش دوزخ براى او مقرّر شده است ؟ ! » . « 1 »\r\n3 - شيخ صدوق از محمّدبن قيس و عامربن سمط به نقل از امام باقر عليه السلام آورده است ، مىفرمايد : « رسول خدا صلى الله عليه و آله و سلم فرمود : « روز قيامت گروهى . . . » . « 2 »\r\n4 - طبرى امامى ( شيعى ) از ابوالورد نقل كرده است ، مىگويد : از امام باقر عليه السلام شنيدم كه مىفرمود : « چون روز قيامت شود خداوند تمام مردم را از اوّلين و آخرين در يك قطعه از زمين عريان و با پاى برهنه حاضر كند ، همگى در طريق محشر بايستند تا آن‌جا كه به شدّت عرق ريزند و نفسها تنگ شود و به قدرى كه خدا بخواهد آنها توقّف مىكنند ، اين است معناى قول خداى تعالى :  « فَلا تَسْمَعُ إِلَّا هَمْساً » .  « 3 »\r\nفرمود : « سپس مناديى از مقابل عرش ندا دهد : پيامبر امّى كجاست ؟\r\nمردم مىگويند : به گوش همه رساندى ، نام آن پيامبر را ببر ! پس صدا بزند : كجاست پيامبر رحمت ؛ محمّدبن عبداللَّه صلى الله عليه و آله و سلم !\r\nامام باقر عليه السلام فرمود : « پس رسول خدا صلى الله عليه و آله و سلم بپاخيزد پيشاپيش همهء مردم حركت مىكند تا به حوضى مىرسد كه درازاى آن ما بين شهرهاى « ايله » و « صنعاء » است آنجا مىايستد سپس صاحب شما ( على عليه السلام ) را صدا مىزند ، او جلوى مردم به پا مىخيزد و در كنار پيامبر صلى الله عليه و آله و سلم\r\n\r\n\r\n","description":"","footnote":"\r\n( 1 ) - محاسن : ص 183 .\r\n( 2 ) - فضائل الشّيعه : ص 30 . اين روايت بىكم و زياد در بخش « شيعه نزديكترين خلق به خدا » به شمارهء ( 2 ) نقل شد - م .\r\n( 3 ) - طه / 108 : جز صداى آهسته چيزى نمىشنوى .\r\n","page_name":" 378 ","page_number":378},
  {"content":"\r\n\r\nمىايستد .\r\nسپس به مردم اجازه مىدهد پس مرور مىكنند . امام باقر عليه السلام فرمود :\r\n« در آن روز مردم دو دسته‌اند : گروهى وارد بر حوض و گروهى بر گردانده مىشوند . و چون رسول خدا صلى الله عليه و آله و سلم كسانى را ببيند كه از دوستان ما اهل بيت برگردانده مىشوند ، به گريه درآيد و بگويد :\r\nپروردگارا شيعيان علىّ ( هستند ! ) . فرمود : « خداوند فرشته‌اى را مبعوث كند كه بگويد : يا محمّد ! چرا گريه مىكنى ؟ مىفرمايد : چگونه گريه نكنم در حالى كه گروهى از شيعيان علىّبن ابىطالب عليه السلام را مىبينم در برابر اهل دوزخ بازگشته‌اند و از ورود به حوض من منع شده‌اند ؟ !\r\nفرمود : « پس خداى عزّوجلّ بفرمايد : يا محمّد ! آنان را به تو بخشيدم و از گناهانشان به خاطر تو درگذشتم و ايشان را به تو ملحق ساختم و به كسانى كه آنان از اولاد تو را دوست مىداشتند و ايشان را در گروه تو قرار دادم و به حوض تو وارد ساختم و شفاعت تو را دربارهء ايشان پذيرفتم و بدان وسيله گرامى داشتم .\r\nسپس امام باقر عليه السلام فرمود : « بسا مرد و زنى كه آن روز گريه مىكنند و فرياد مىزنند : يا محمّد ! چون آن طور بينند كسى در آن روز نماند كه ما را دوست بدارد و محبّ ما باشد مگر اين كه از حزب ما و همراه ما مىشود و وارد حوض ما مىگردد . » . « 1 »\r\n5 - از ابوحمزهء ثمالى نقل كرده است ، مىگويد : امام باقر عليه السلام فرمود :\r\n« روز قيامت خداى تبارك و تعالى شيعيان ما را از قبرهايشان با همهء\r\n\r\n\r\n","description":"","footnote":"\r\n( 1 ) - بشارةالمصطفى : ص 3 - 4 .\r\n","page_name":" 379 ","page_number":379},
  {"content":"\r\n\r\nگناهان و عيبهايى كه دارند برانگيزد در حالى كه صورتشان چون ماه شب چهارده ، جمالشان آرام بخش ، بدنشان پوشيده است و به ايشان امن و امان داده شده است ، مردم بيمناكند ولى آنها بيمى ندارند ، مردمان غمناكند ولى آنها غمى ندارند ، آنان سوار بر شترانى محشور مىشوند كه داراى پرهايى از طلا در حال درخشش كه بدون زحمت رام ايشانند ، گردنهايشان از ياقوت سرخ نرمتر از ابريشم است ، تمام اينها به خاطر كرامت ايشان بر خداى تعالى است » . « 1 »\r\n6 - همو از ابوالعلاى خفاّف نقل كرده است ، مىگويد : امام باقر عليه السلام فرمود : « به خاطر محبّت ما خداوند شما را مىآمرزد . » . « 2 »\r\n7 - از ابوبصير به نقل از امام باقر عليه السلام از قول پدران بزرگوارش آورده است كه رسول خدا صلى الله عليه و آله و سلم فرمود : « يا علىّ ! چگونه خواهى بود در وقتى كه بر لبهء دوزخ بايستى و در پيش روى تو پل صراط قرار دارد و به مردم بگويند : عبور كنيد ! و تو به دوزخ فرمان دهى : اين براى من و آن براى تو ! »\r\nپس على عليه السلام عرض كرد : يا رسول اللَّه ! آنان كيستند ؟ فرمود : « آنان شيعيان تو ، همراه تو هستند هر جا كه تو باشى ! » . « 3 »\r\n\r\nايمان و كفر\r\n1 - حميرى از عبداللَّه‌بن ميمون به نقل از جعفربن محمّد از قول پدرش عليهما السلام آورده است ، مىگويد : « پيامبر صلى الله عليه و آله و سلم فرمود : ايمان عبارت از\r\n\r\n\r\n","description":"","footnote":"\r\n( 1 ) - بشارةالمصطفى : ص 56 .\r\n( 2 ) - همان : ص 81 .\r\n( 3 ) - همان : ص 149 .\r\n","page_name":" 380 ","page_number":380},
  {"content":"\r\n\r\nقول ( اعتقاد ) و عمل است كه دو برادر شريكند » . « 1 »\r\n2 - همو از مسعدةبن صدقه از قول امام صادق عليه السلام به نقل از پدر بزرگوارش آورده است كه به وى فرمود : « ايمان گاهى به دل مىگذرد و به زبان نمىآيد » مسعده گفت : اگر چنين باشد كه شما مىفرماييد پس پيكار با مشركان بر ما حرام است چرا كه ما طبق فرمودهء شما خبر نداريم شايد در دل او ايمان باشد . و اين سخن نقصى براى آزمون پيامبر است كه هر كس به نزد آن حضرت مىآمد مىخواست مسلمان شود ، از او بيعت مىگرفت و شرايطى با او داشت و تأكيد زيادى مىكرد ؟\r\nفرمود : « مسعدةبن صدقه ! البتّه هر كه چنين اعتقادى داشته باشد از راهى كه نمىداند كافر شده است . » . « 2 »\r\n3 - مجلسى از امام باقر عليه السلام نقل كرده است ، فرمود : « اگر گناهان مؤمن همانند ريگ انباشته و كف دريا باشد هر آينه خداوند گناهان او را بيامرزد ولى گستاخ نباشيد ! » . « 3 »\r\n4 - همو از امام باقر عليه السلام نقل كرده است ، مىگويد : « خداى عزّوجلّ مىفرمايد : « هيچ كارى كه من انجام داداه‌ام ترديد نداشته‌ام به قدرى كه دربارهء مؤمن ترديد دارم چرا كه از طرفى ديدار او را دوست دارم و از سويى او مرگ را نمىپسندد پس مرگ را بايد از او دور كنم ! و اگر در روى زمين جز يك مؤمن نباشد هر آينه به همان يك تن از تمام خلق بسنده مىكنم و او را با ايمانش چنان الفتى مىبخشم كه به هيچ كس\r\n\r\n\r\n","description":"","footnote":"\r\n( 1 ) - قرب الأسناد : ص 13 و معانى الأخبار ص 187 .\r\n( 2 ) - قرب الأسناد : ص 23 .\r\n( 3 ) - بحارالأنوار : 67 / 65 .\r\n","page_name":" 381 ","page_number":381},
  {"content":"\r\n\r\nنيازمند نباشد . » . « 1 »\r\n5 - از جابربن يزيد جعفى نقل كرده است ، مىگويد : امام باقر عليه السلام به من فرمود : « همانا خداى متعال مؤمن را در روز قيامت به خودش وا مىگذارد تا هرطور مىخواهد انجام دهد ! »\r\nعرض كردم : بفرماييد : اين را در كجاى قرآن فرموده است ، فرمود : اين قول خدا :\r\n « لَهُمْ ما يَشاؤُنَ فِيها وَ لَدَيْنا مَزِيدٌ »  « 2 » بنابراين مشيّت خدا بر آن است كه به خود او واگذار شود و از طرف خدا نيز بىحساب بر او افزون دهند . » .\r\nسپس فرمود : « اى جابر ! در هيچ نيازى از دشمن ما كمك نطلب و از او خوردنى و آشاميدنى نخواه ! بدان كه او در دوزخ براى هميشه مىماند پس مؤمن بر او گذر مىكند مىگويد : اى مؤمن ! آيا من چنين و چنان نكردم ؟ پس مؤمن از او شرم مىكند و در نتيجه او را از آتش دوزخ رها مىسازد . و مؤمن را از آن جهت مؤمن گويند كه او امين خداست و خداوند امان او را مجاز مىشمارد . » . « 3 »\r\n6 - كلينى از كامل تمّار نقل كرده است ، مىگويد : امام باقر عليه السلام فرمود :\r\nآيا مىدانى منظور از   « قَدْ أَفْلَحَ الْمُؤْمِنُونَ »   « 4 » كدام مؤمنانند كه رستگارند ؟\r\nعرض كردم : شما داناتريد . فرمود : « به تحقيق مؤمنانى كه تسليم امر خدايند رستگارند و تسليم شوندگان همان زيرگانند . پس مؤمن غريب\r\n\r\n\r\n","description":"","footnote":"\r\n( 1 ) - بحارالانوار : 67 / 66 .\r\n( 2 ) - ق / 35 : هر چه بخواهند براى آنها در آنجا هست و در نزد ما نعمتهاى بيشترى است .\r\n( 3 ) - بحارالأنوار : 67 / 70 .\r\n( 4 ) - مؤمنون / 1 : براستى كه مؤمنان رستگارند .\r\n","page_name":" 382 ","page_number":382},
  {"content":"\r\n\r\nاست ، و خوشا به حال غريبان ! . » . « 1 »\r\n\r\nاسلام و ايمان\r\n1 - علىّبن ابراهيم از حمران‌بن اعين نقل كرده است ، مىگويد : امام باقر عليه السلام فرمود : « همانا خداوند ايمان را بر اسلام درجه‌اى برترى داده است همان طورى كه كعبه را بر مسجدالحرام درجه‌اى فضيلت داده است . » . « 2 »\r\n2 - برقى از ابوبصير نقل كرده است ، مىگويد : خدمت امام باقر عليه السلام بودم ، فردى به نام سلام عرض كرد : خيثمةبن ابى خيثمه نقل كرد كه وى از شما راجع به اسلام پرسيده است و شما فرموده‌ايد : « اسلام آن است كه كسى قبلهء ما را قبول كند و به شهادت ما شهادت دهد و عبادات ما را انجام دهد و دوست ما را دوست بدارد و دشمن ما را دشمن بدارد ، پس چنين كسى مسلمان است » ؟ فرمود : « راست گفته است » . و باز گفت : از شما راجع به ايمان پرسيده است و شما گفته‌ايد : « ايمان به خدا و باور داشتن كتاب او ، و اينكه دوست بدارد در راه خدا و دشمن بدارد در راه خدا » ؟\r\nفرمود : « خيثمه راست گفته است . » . « 3 »\r\n3 - همو از محمّدبن مسلم نقل كرده است ، مىگويد : از امام باقر عليه السلام راجع به ايمان پرسيدم ، فرمود : « ايمان آن است كه در قلب باشد ولى\r\n\r\n\r\n","description":"","footnote":"\r\n( 1 ) - كافى : 1 / 391 .\r\n( 2 ) - تفسير قمى : 1 / 99 .\r\n( 3 ) - محاسن : ص 284 .\r\n","page_name":" 383 ","page_number":383},
  {"content":"\r\n\r\nاسلام باعث ازدواجها و ارثها و موجب حفظ خونهاست . و ايمان با اسلام شريك است ( شامل اسلام است ) ولى اسلام با ايمان شريك نيست » . « 1 »\r\n4 - همو از ابونعمان نقل كرده است ، مىگويد : امام باقر عليه السلام فرمود :\r\n« رسول خدا صلى الله عليه و آله و سلم ( خطاب به اصحاب ) فرمود : آيا شما را خبر ندهم كه مؤمن كيست ؟ مؤمن كسى است كه مؤمنان او را بر اموال و امور خود امين بدانند و مسلمان كسى است كه مسلمانان از زبان و دست او در امان باشند . و مهاجر كسى است كه از گناهان دورى كند و محرّمات الهى را ترك نمايد . » . « 2 »\r\n5 - از ابوحمزهء ثمالى نقل كرده است ، مىگويد : امام باقر عليه السلام فرمود :\r\n« پيامبر صلى الله عليه و آله و سلم مىفرمايد : اسلام بر پنج پايه استوار است : نماز ، روزه ، زكات ، حج و ولايت . و به هيچ كدام از اينها ندا نشده است آن قدر كه دربارهء ولايت شده است .\r\nو عباس بن عامر در اين روايت افزوده است : مردم چهار مورد از اينها را گرفتند و پنجمى يعنى ولايت را واگذاردند . » . « 3 »\r\n6 - از ابوعبيدهء حذّاء به نقل از امام باقر عليه السلام آورده است ، مىفرمايد :\r\n« جمعى از مردم پس از اسلام آوردنشان خدمت رسول خدا صلى الله عليه و آله و سلم آمدند و گفتند : يا رسول اللَّه ! آيا به خاطر عملى كه در زمان جاهليت از كسى سر\r\n\r\n\r\n","description":"","footnote":"\r\n( 1 ) - محاسن : ص 285 . ( به قول منطقيان بنابراين تعريف بين ايمان و اسلام از نسب اربعه عموم و خصوص مطلق است : ايمان شامل اسلام و بالاتر از آن است ولى اسلام شامل تمام مراحل ايمان نيست - م . ) .\r\n( 2 ) - همان .\r\n( 3 ) - همان : ص 286 .\r\n","page_name":" 384 ","page_number":384},
  {"content":"\r\n\r\nزده است پس از اسلام مؤاخذه مىشود ؟ فرمود : كسى كه اسلامش نيكو و يقين ايمانش درست باشد خداوند به خاطر عمل زمان جاهليت او را مؤاخذه نمىكند ولى كسى كه اسلامش ناهنجار و يقين ايمانش نادرست باشد خداوند او را به خاطر عمل پيش از اسلام و پس از آن مؤاخذه مىكند . » . « 1 »\r\n7 - از حمران‌بن اعين نقل كرده است ، مىگويد : امام باقر عليه السلام فرمود :\r\n« همانا اين دنيا را به نيكوكار و تبهكار مىدهند ولى اين آيين را جز به اهلش به طور ويژه نمىدهند . » . « 2 »\r\n9 - « 3 » كلينى از زراره نقل كرده است ، مىگويد : امام باقر عليه السلام فرمود :\r\n« اسلام بر پنج پايه استوار است : نماز ، زكات ، حج ، روزه و ولايت . » .\r\nزراره مىگويد : پرسيدم : كدام يك از اينها افضل است ؟ فرمود : « ولايت ، زيرا كه ولايت كليد همهء آنها و والى راهنماى بر تمام آنهاست . »\r\nگفتم : پس از ولايت كدام يك برتر است ؟ فرمود : « نماز ، چرا كه رسول خدا صلى الله عليه و آله و سلم فرمود : نماز ستون دين شماست . » .\r\nزراره مىگويد : پرسيدم : بعد از نماز كدام يك افضل است ؟ فرمود :\r\n« زكات ، زيرا كه زكات را قرين نماز شمرده و پيش از آن به نماز آغاز كرده است و رسول خدا صلى الله عليه و آله و سلم فرموده است : زكات گناهان را مىزدايد » .\r\nگفتم : پس از زكات كدام برتر است ؟ فرمود : « حج ، چرا كه خداى عزّوجلّ فرموده است :  « وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا وَ مَنْ كَفَرَ \r\n\r\n\r\n","description":"","footnote":"\r\n( 1 ) - محاسن : ص 250 .\r\n( 2 ) - همان : ص 217 .\r\n( 3 ) - كافى : 2 / 18 . حديث شمارهء ( 8 ) تكرار حديث شمارهء ( 5 ) بود - م .\r\n","page_name":" 385 ","page_number":385},
  {"content":"\r\n\r\n فَإِنَّ اللَّهَ غَنِيٌّ عَنِ الْعالَمِينَ . »  « 1 » و نيز رسول خدا صلى الله عليه و آله و سلم فرموده است : يك حج قبول شده بهتر از بيست نماز مستحبّى است و هر كه به اطراف اين خانه طوافى كند و هفت شوط آن را بشمارد و دو ركعت نماز طواف را خوب انجام دهد خداوند گناهان او را بيامرزد . و در روز عرفه و روز مزدلفه فرمود آنچه را كه فرمود . » .\r\nگفتم : پس از حج چه چيز برتر است ؟ فرمود : « روزه » عرض كردم : چرا روزه در آخر همهء اينها آمده است ؟ فرمود : « رسول خدا صلى الله عليه و آله و سلم گويد :\r\nروزه سپرى از آتش است .\r\nراوى مىگويد : سپس امام عليه السلام فرمود : « همانا برترين چيز آن است كه هرگاه از دست دادى راه توبه ندارى مگر اين كه عين آن را برگردى و انجام دهى ! همانا نماز ، زكات ، حج و ولايت را هيچ چيز جايگزين نمىشود مگر آنها را ادا كنى ولى روزه اگر فوت شود يا كوتاهى كنى و يا در سفر باشى روزهاى ديگرى را به جاى آن روزه مىگيرى و يا كفّارهء آن گناه را به صورت صدقه مىپردازى و ديگر قضا ندارد . ولى از آن چهار چيز هيچ كدام را چيز ديگر جايگزين نمىشود . » .\r\nراوى مىگويد : سپس فرمود : « قلّه و اوج و كليد كار و دروازهء ورودى همه چيز و خشنودى پروردگار بخشنده اطاعت امام است پس از معرفت مقام امامت وى ، همانا خداى عزّوجلّ مىفرمايد :  « مَنْ يُطِعِ الرَّسُولَ فَقَدْ أَطاعَ \r\n\r\n\r\n","description":"","footnote":"\r\n( 1 ) - آل عمران / 97 : و براى خدا بر مردم است كه آهنگ خانهء ( او ) كنند كه توانايى رفتن به سوى آن رادارند و هر كس كفر بورزد ( و حج را ترك كند به خود زيان رسانيده زيرا ) خداوند از همهء جهانيان بىنياز است .\r\n","page_name":" 386 ","page_number":386},
  {"content":"\r\n\r\n اللَّهَ وَ مَنْ تَوَلَّى فَما أَرْسَلْناكَ عَلَيْهِمْ حَفِيظاً » .  « 1 »\r\nبدان كه اگر كسى شب رابه نماز و روز را به روزه بگذراند و تمام ثروتش را صدقه دهد و تمام روزگارش را حج برود ولى ولايت ولىّ خدا را نشناسد تا او را سرپرست خود بداند و تمام اعمالش را با راهنمايى او انجام دهد ، او در پيشگاه خداى تعالى هيچ پاداشى ندارد و جزء اهل ايمان نخواهد بود . » .\r\nسپس فرمود : « آنان نيكوكاران از ايشان هستند ، خداوند ايشان را به لطف و رحمت خود وارد بهشت مىگرداند . » . « 2 »\r\n10 - همو از عبداللَّه‌بن عجلان به نقل از امام باقر عليه السلام آورده است ، فرمود : « اسلام بر پنج پايه استوار است : ولايت ، نماز ، زكات ، روزهء ماه رمضان و حج » . « 3 »\r\n11 - از فُضيل به نقل از امام باقر عليه السلام آورده است ، فرمود : « اسلام بر پنج چيز استوار و بنا شده است : نماز ، زكات ، روزه ، حج و ولايت و به هيچ چيز فرياد نشده است چنان كه در روز غدير به ولايت ندا شد . » . « 4 »\r\n12 - از ابوالجارود نقل كرده است ، مىگويد : از امام باقر عليه السلام پرسيدم :\r\nيابن رسول اللَّه ! آيا مىدانيد : من شما را چه قدر دوست دارم و از همه كس بريده و به شما دل بسته‌ام و شما را به جان و دل دوست دارم ؟ فرمود :\r\n\r\n\r\n","description":"","footnote":"\r\n( 1 ) - نساء / 80 . هر كس از پيامبر اطاعت كند خدا را اطاعت كرده است . اگر كسانى سرپيچى كنند ( و با دستورات تو به مخالفت برخيزند ) مسؤليتى در برابر اعمال آنها ندارى .\r\n( 2 ) - كافى : 2 / 18 و 19 .\r\n( 3 ) - همان : 2 / 21 .\r\n( 4 ) - همان : 2 / 21 .\r\n","page_name":" 387 ","page_number":387},
  {"content":"\r\n\r\n« آرى » گفتم : پس من مسأله‌اى را از شما مىپرسم ، پاسخ آن را به من مرحمت كنيد ؛ چشمم كم‌سو و كم حركتم و همه وقت نمىتوانم شما را زيارت كنم ! فرمود : « خواسته‌ات را بگو ! » گفتم : آيينى را بازگو كن كه خداى عزّوجلّ را بدان وسيله خود و خاندانت معتقد و مىپرستيد تا من هم خدا را به همان دين بپرستم ؟\r\nامام باقر عليه السلام فرمود : « هر چند كوتاه حرف زدى ولى سؤال مهمّى را كردى به خدا سوگند كه دين و آيينم و آيين پدرانم را كه همهء ما خداى عزّوجلّ را بدان وسيله مىپرستيم براى تو بازگو مىكنم : شهادت بر اين كه خدايى جز خداى يكتا نيست و محمّد صلى الله عليه و آله و سلم رسول خداست و اقرار بدانچه پيامبر از نزد خدا آورده است ، و ولايت و دوستى ولىّ ما و بيزارى از دشمن ما و تسليم در برابر امر ما و انتظار قائم ما و اجتهاد و پرهيزگارى . » . « 1 »\r\n13 - از اسماعيل جعفى نقل كرده است ، مىگويد : مردى به همراه كتابى به امام باقر عليه السلام وارد شد ، امام عليه السلام فرمود : « اين نوشته از طرف مدّعى است او از دينى مىپرسد كه در آن دين عمل پذيرفته مىشود . » آن مرد گفت : خدا شما را مشمول رحمت خود قرار دهد ! من هم همين را طالبم .\r\nامام باقر عليه السلام فرمود : « گواهى بر اين كه خدايى جز خداى يكتاى بىشريك شايستهء پرستش نيست و اين كه محمّد صلى الله عليه و آله و سلم بنده و فرستادهء اوست و اقرار بدانچه او از طرف خدا آورده است و ولايت ما خانواده و بيزارى از دشمن ما و تسليم به امر ما و ورع و تواضع و انتظار قائم ما ، زيرا كه\r\n\r\n\r\n","description":"","footnote":"\r\n( 1 ) - كافى : 2 / 21 و 22 .\r\n","page_name":" 388 ","page_number":388},
  {"content":"\r\n\r\nبراى او دولتى است وقتى كه خدا خواهد آن را بياورد . » . « 1 »\r\n14 - از سليمان بن خالد نقل كرده است ، مىگويد : امام باقر عليه السلام فرمود :\r\n« آيا تو را از اصل و فرع و قلّه و اوج نيروى اسلام خبر ندهم ؟ گفتم : فدايت شوم ! چرا فرمود : « امّا اصل آن نماز است و فرع آن زكات و اوج قدرت آن جهاد . »\r\nسپس فرمود : « اگر بخواهى تو را از همه ابواب خير خبر دهم ؟ » گفتم :\r\nآرى فدايت شوم ! فرمود : « روزه سپر است از آتش دوزخ و صدقه گناه را بزدايد و سحرخيزى در دل شب به ياد خدا . سپس اين آيه را خواند :\r\n « تَتَجافى جُنُوبُهُمْ عَنِ الْمَضاجِعِ »  « 2 »  .  « 3 »\r\n15 - از ابوبصير به نقل از امام باقر عليه السلام آورده است ، مىگويد : شنيدم آن حضرت مىگفت :  « قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا »  « 4 » هر كه گمان برد كه ايمان آورده بودند دروغ گفته و هر كه هم گمان برد كه مسلمان نبودند دروغ گفته است . » . « 5 »\r\n16 - از حمران‌بن اعين نقل كرده است ، مىگويد : از امام باقر عليه السلام شنيدم كه مىفرمود : « ايمان چيزى است كه در دل نشيند و بنده را به سوى خداى عزّوجلّ بكشاند و تسليم و عمل به طاعت خدا آن را تصديق نمايد .\r\nو اسلام همان گفتار و كردار ظاهرى است كه همهء مردم از هر فرقه‌اى از\r\n\r\n\r\n","description":"","footnote":"\r\n( 1 ) - كافى : 2 / 22 .\r\n( 2 ) - سجده / 16 : پهلوهايشان از بسترها در دل شب دور مىشود .\r\n( 3 ) - كافى : 2 / 23 .\r\n( 4 ) - حجرات / 14 : عربهاى باديه نشين گفتند : ما ايمان آورده‌ايم ، ولى بگوييد : اسلام آورده‌ايم هنوزايمان وارد قلب شما نشده است .\r\n( 5 ) - كافى : 2 / 25 .\r\n","page_name":" 389 ","page_number":389},
  {"content":"\r\n\r\nمسلمانان برآنند و بدان وسيله خونها محفوظ و ميراث اجرا مىشود و زناشويى و ازدواج جايز است و همه اتّفاق دارند بر نماز ، زكات ، روزه و حج و به اين خاطر از كفر بيرون هستند و به ايمان منسوبند . آرى اسلام شريك و ملازم ايمان نيست ولى ايمان شريك و ملازم اسلام است و اين هر دو در گفتار و رفتار با هم جمع مىشوند چنانچه خانه كعبه داخل مسجد است ولى تمام مسجد داخل كعبه نيست و همچنين ايمان شريك و ملازم اسلام و در حريم اسلام است ولى اسلام شريك و ملازم ايمان نيست .\r\nخداى عزّوجلّ مىفرمايد :  « قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ »  « 1 » و فرمودهء خداى تعالى راست‌ترين سخن است .\r\nگفتم : آيا براى مؤمن فضيلتى است بر مسلم در چيزى از فضايل و احكام و حدود و نظاير اينها ؟ فرمود : « نه بلكه آنها در تمام اينها برابرند ولى مؤمن به مسلم در كردارش و تقرّبى كه به خداى عزّوجلّ مىجويد برترى دارد . » .\r\nگفتم : مگر چنين نيست كه خداى متعال مىفرمايد :  « مَنْ جاءَ بِالْحَسَنَةِ فَلَهُ عَشْرُ أَمْثالِها »  « 2 » در حالى كه شما معتقديد همه در نماز ، زكات ، روزه و حج با مؤمن اتّفاق دارند ؟ ! فرمود : « مگر نه اين است كه خداى عزّوجلّ مىفرمايد :\r\n\r\n\r\n","description":"","footnote":"\r\n( 1 ) - حجرات / 14 : ترجمه صفحه قبل گذشت - م .\r\n( 2 ) - انعام / 160 : هر كسى كار نيكى به جا آورد ، ده برابر به او پاداش داده مىشود .\r\n","page_name":" 390 ","page_number":390},
  {"content":"\r\n\r\n « فَيُضاعِفَهُ لَهُ أَضْعافاً كَثِيرَةً » ؟  « 1 »\r\nبنابراين مؤمنان هستند كه خداوند حسنات آنها را چند برابر مىكند ؛ براى هر حسنه هفتاد برابر . اين است فضيلت مؤمن و خداوند بيفزايد به حسنات او به اندازهء درجهء ايمانش چندين برابر و خداوند با مؤمن هر چه خواهد نيكى كند . »\r\nگفتم : بفرماييد آيا هر كه وارد اسلام شود ، وارد ايمان نمىشود ؟\r\nفرمود : « نه ، ولى او نسبتى با ايمان دارد و از كفر رسته است ؛ براى تو مثلى بياورم كه فضل ايمان را بر اسلام خوب بفهمى ! به نظر تو اگر مردى را داخل مسجدالحرام ديدى گواهى مىدهى كه او را در خانهء كعبه ديده‌اى ؟ » گفتم : چنين چيزى براى من جايز نيست . فرمود : « اگر مردى را داخل خانهء كعبه ديدى گواهى مىدهى كه وارد مسجدالحرام است ؟ » گفتم :\r\nآرى . فرمود : اين چگونه است ؟ » گفتم : چرا كه او نمىتواند وارد كعبه شود تا وارد مسجد شود . فرمود : « درست فهميدى و خوب گفتى . سپس فرمود :\r\n« ايمان و اسلام همچنين است . » . « 2 »\r\n17 - از ابوصباح كنانى به نقل از امام باقر عليه السلام آورده است ، فرمود : « از اميرالمؤمنين عليه السلام پرسيدند : آيا هر كه به يگانگى خدا گواهى دهد و رسالت محمّد صلى الله عليه و آله و سلم مؤمن است ؟ فرمود : « پس واجبات خدا كجا ( چه مىشود ) ؟\r\nراوى مىگويد : از امام باقر عليه السلام شنيدم كه مىگفت : « على عليه السلام مىفرمود :\r\nاگر ايمان همان كلام بود ، دربارهء آن روزه ، نماز ، حلال و حرامى نازل\r\n\r\n\r\n","description":"","footnote":"\r\n( 1 ) - بقره / 245 : خداوند آن ( اموال انفاق شده ) را براى او چندين برابر كند .\r\n( 2 ) - كافى : 2 / 26 و 27 .\r\n","page_name":" 391 ","page_number":391},
  {"content":"\r\n\r\nنمىشد . » .\r\nراوى مىگويد : به امام باقر عليه السلام عرض كردم : در نزد ما گروهى هستند كه مىگويند : همين قدر كه كسى به يگانگى خدا و رسالت محمّد صلى الله عليه و آله و سلم گواهى داد مؤمن است !\r\nفرمود : « پس چرا گنهكار را حد مىزنند و دستش را مىبرند در حالى كه هيچ مخلوقى در پيشگاه خدا گرامىتر از مؤمن نيست چه آن كه فرشتگان خدمتكار مؤمنانند ، مؤمنان در پناه خدا هستند و بهشت و حورالعين از آنِ مؤمنان است . » .\r\nسپس فرمود : « پس چرا كسى كه منكر واجبات الهى شود كافر است ؟ » . « 1 »\r\n18 - از ابوبصير نقل كرده است ، مىگويد : من در خدمت امام باقر عليه السلام بودم كه كسى پس از سلام به آن حضرت گفت : خيثمةبن ابى خيثمه از قول شما براى ما نقل كرد : شما در پاسخ او كه از شما معنى اسلام را پرسيده ، فرموده‌ايد : اسلام ، يعنى هر كسى كه رو به قبله نماز گذارد و شهادتين ما را بگويد و عبادت ما را انجام دهد و دوست ما را دوست بدارد و دشمن ما را دشمن بدارد ، او مسلمان است ؟ فرمود : « خيثمه راست گفته است » .\r\nراوى مىگويد : گفتم : وى از معنى ايمان از شما پرسيده است و در پاسخ فرموده‌ايد : ايمان به خدا و تصديق قرآن و ترك نافرمانى خداست ؟\r\nفرمود : « خيثمه راست گفته است . » . « 2 »\r\n\r\n\r\n","description":"","footnote":"\r\n( 1 ) - كافى : 2 / 33 .\r\n( 2 ) - همان : 2 / 38 .\r\n","page_name":" 392 ","page_number":392},
  {"content":"\r\n\r\n19 - از سدير نقل كرده است ، مىگويد : امام باقر عليه السلام به من فرمود :\r\n« همانا مؤمنان مراتبى دارند ، برخى از آنها يك درجه دارد و برخى دو درجه و ديگرى سه درجه و يكى چهار درجه و يكى شش درجه و برخى هفت درجه . و اگر به آن كه يك درجه دارد بخواهى دو درجه را تحميل كنى ، توانايى ندارد و اگر به صاحب دو درجه ، سه درجه را تحميل كنى توانايى ندارد . و اگر به صاحب سه درجه چهار درجه را عرضه كنى قدرت تحمّل آن را ندارد و به دارندهء چهار درجه ، پنج درجه را بدهى توانايى ندارد و پنج درجه‌اى توانايى شش درجه را ندارد و شش درجه‌اى هفت درجه را نمىتواند تحمل كند و همه درجات بر اين وضع است . » . « 1 »\r\n20 - از حمران‌بن اعين نقل كرده است ، مىگويد : امام باقر عليه السلام فرمود :\r\n« همانا خداوند ايمان را يك درجه بر اسلام برترى داده است چنان كه كعبه را بر مسجدالحرام برترى داده است . » . « 2 »\r\n21 - از يونس نقل كرده است ، مىگويد : از امام رضا عليه السلام راجع به ايمان و اسلام پرسيدم در پاسخ فرمود : « امام باقر عليه السلام فرموده است : تنها ( دين ) اسلام است و ايمان يك درجه بالاتر است و تقوا يك درجه بالاتر از ايمان و يقين يك درجه بالاتر از تقواست در ميان مردم چيزى تقسيم نشده است كه كمتر از يقين باشد . » .\r\nراوى مىگويد : گفتم : يقين چيست ؟ فرمود : « توكّل بر خدا و تسليم بودن در پيشگاه خدا و رضا به قضاى الهى و واگذاردن كارها به\r\n\r\n\r\n","description":"","footnote":"\r\n( 1 ) - كافى : 2 / 45 .\r\n( 2 ) - همان : 2 / 52 .\r\n","page_name":" 393 ","page_number":393},
  {"content":"\r\n\r\nخداست . » .\r\nعرض كردم : تفسير اين سخن چيست ؟ امام رضا عليه السلام فرمود : « امام باقر عليه السلام چنين فرموده است » . « 1 »\r\n22 - از بريد عجلى نقل كرده است ، مىگويد : از امام باقر عليه السلام پرسيدم از كمترين چيزى كه باعث مشرك شدن بنده مىگردد ؟ فرمود : « هر كه به هسته‌اى بگويد : سنگ ريزه و يا به سنگ ريزه‌اى بگويد هسته است و سپس به آن معتقد گردد ( نوعى بدعت است و شرك ) » . « 2 »\r\n23 - از ابوعبيده به نقل از امام باقر عليه السلام آورده است ، فرمود : « مردمانى پس از اين كه اسلام آوردند ، خدمت رسول خدا صلى الله عليه و آله و سلم آمدند و گفتند : يا رسول اللَّه ! آيا كسى از ما به خاطر كارهايى كه در زمان جاهليت كرده است پس از مسلمان شدن ، باز هم مؤاخذه مىشود ؟\r\nرسول خدا صلى الله عليه و آله و سلم فرمود : هر كه اسلام را به خوبى پذيرفته و يقين ايمانش درست باشد خداى تعالى او را به خاطر اعمالى كه در جاهليت مرتكب شده است مؤاخذه نمىكند ولى هر كه به واقع مسلمان نشده و يقين ايمانش درست نباشد خداى تبارك و تعالى او را به خاطر اعمالى كه از اوّل تا آخر انجام داده است مؤاخذه مىكند » . « 3 »\r\n24 - شيخ صدوق از محمّدبن عذافر به نقل از پدرش مىگويد : امام باقر عليه السلام فرمود : « در آن بين كه رسول خدا صلى الله عليه و آله و سلم در حال انجام يكى از سفرها بود ناگهان كاروانى با او روبرو شد ، عرض كردند : سلام بر تو اى\r\n\r\n\r\n","description":"","footnote":"\r\n( 1 ) - كافى : 2 / 52 .\r\n( 2 ) - همان : 2 / 397 .\r\n( 3 ) - همان : 2 / 461 .\r\n","page_name":" 394 ","page_number":394},
  {"content":"\r\n\r\nرسول خدا ! پيامبر صلى الله عليه و آله و سلم پرسيد : شما كيستيد ؟\r\nعرض كردند : مؤمنانى هستيم . فرمود : حقيقت ايمان شما چيست ؟\r\nگفتند : راضى به قضاى الهى بودن و تسليم فرمان او شدن و واگذاردن كارها به او . پيامبر صلى الله عليه و آله و سلم فرمود : اينان علما و دانايانند و از دانايى به حدّى رسيده‌اند كه نزديك است پيامبرانى باشند . ( فرمود : ) بنابراين اگر راست مىگوييد پس آنچه را كه ساكن نمىشويد بنا نكنيد و آنچه را كه نمىخوريد گرد نياوريد ! و از خدايى كه به سوى او بر مىگرديد برحذر باشيد ! » . « 1 »\r\n25 - همو از ابوبصير نقل كرده است ، مىگويد : خدمت امام باقر عليه السلام بودم ، مردى عرض‌كرد : خدا امر شما را اصلاح كند ! در كوفه جمعى هستند كه خود را به شما منسوب مىدانند . امام عليه السلام فرمود : « چه مىگويند ؟ » گفت : مىگويند : ايمان غير از اسلام است !\r\nامام باقر عليه السلام فرمود : « آرى همين طور است » آن مرد گفت : پس براى ما تعريف كنيد !\r\nفرمود : « هر كه شهادت دهد كه خدايى جز خداى يكتا نيست و محمّد صلى الله عليه و آله و سلم رسول خداست و به آن‌چه پيامبر صلى الله عليه و آله و سلم از نزد خدا آورده است اقرار نمايد و نماز را بخواند و زكات بدهد و روزهء ماه رمضان را بگيرد و حج خانهء خدا را انجام دهد و خدا را ( پس از مرگ ) با گناهى ملاقات نكند كه خدا و آتش دوزخ را به او وعده داده است پس چنين كسى مؤمن است . » .\r\n\r\n\r\n","description":"","footnote":"\r\n( 1 ) - معانى الأخبار : ص 187 .\r\n","page_name":" 395 ","page_number":395},
  {"content":"\r\n\r\nابوبصير عرض كرد : فدايت شوم ! كدام يك از ماست كه خدا را با گناهى ملاقات نكند كه وعدهء آتش به او داده شده باشد ؟ امام عليه السلام فرمود :\r\n« منظور آن نيست كه تو تصور كردى بلكه منظور كسى است كه با گناهى خدا را ملاقات نكند ( از دنيا نرود ) كه به او وعدهء عذاب داده‌اند و او از گناهش توبه نكرده است . » . « 1 »\r\n26 - كلينى از سليمان‌بن خالد نقل كرده است ، مىگويد : امام باقر عليه السلام فرمود : « اى سليمان ! آيا مىدانى مسلمان كيست ؟ »\r\nعرض كردم : فدايت شوم ! شما بهتر مىدانيد .\r\nفرمود : « مسلمان كسى است كه مسلمانان از زبان و دست او سالم بمانند . »\r\nسپس فرمود : « آيا مىدانى مؤمن چه كسى است ؟ »\r\nگفتم : شما بهتر مىدانيد .\r\nفرمود : « همانا مؤمن كسى است كه مسلمانان او را بر مال و جانشان امين بدانند . بر مسلمان حرام است كه به مسلمان ديگرى ستم كند يا او را تنها بگذارد و يا او را از خود براند و رنجيده سازد » . « 2 »\r\n\r\nمؤمن و صفات او\r\n1 - برقى از ابوحمزهء ثمالى به نقل از امام باقر عليه السلام آورده است ، فرمود :\r\n« خداى تبارك و تعالى در مؤمن از نسيم روح الهى وزانده است و خداى\r\n\r\n\r\n","description":"","footnote":"\r\n( 1 ) - معانى الأخبار : ص 381 .\r\n( 2 ) - كافى : 2 / 233 .\r\n","page_name":" 396 ","page_number":396},
  {"content":"\r\n\r\nتبارك و تعالى مىفرمايد :  « رُحَماءُ بَيْنَهُمْ »  « 1 »  .  « 2 »\r\n2 - همو از محمّدبن مسلم نقل كرده است ، مىگويد : امام باقر عليه السلام فرمود : « مؤمن را هيچ چيز آلوده نمىكند . » . « 3 »\r\n3 - از جابربن يزيد جعفى نقل كرده است ، مىگويد : « در حضور امام باقر عليه السلام آهى كشيدم سپس گفتم : يابن رسول اللَّه ! بدون اين كه مصيبتى به من برسد و يا بلايى به من نازل شود به قدرى غمگين و افسرده مىشوم كه اعضاى خانواده‌ام در چهرهء من تشخيص مىدهند و دوستم مىفهمد ؟ !\r\nامام عليه السلام فرمود : « آرى ، اى جابر ! » پرسيدم : يابن رسول اللَّه ! علّت اين امر چيست ؟\r\nفرمود : « مىخواهى چه كار كنى ؟ »\r\nعرض كردم : « دوست دارم آن را بدانم !\r\nفرمود : « اى جابر ! خداوند مؤمن را از سرشت بهشتى آفريده و از نسيم روح خود بر او دميده است ، از اين رو مؤمن برادر پدر و مادرى مؤمن است . بنابراين هر گاه در شهرى از شهرها آن ارواح را آسيبى رسد ارواح ديگر به خاطر آن غمگين مىشوند چرا كه آن فردى از ايشان است . » . « 4 »\r\n4 - از ابوحمزهء ثمالى به نقل از امام باقر عليه السلام آورده است ، فرمود :\r\n« مؤمن برادر پدر و مادرى مؤمن است ؛ چرا كه خداوند سرشت آن دو را\r\n\r\n\r\n","description":"","footnote":"\r\n( 1 ) - فتح / 29 : ( ياران پيامبر صلى الله عليه و آله و سلم ) در بين خود مهربانند .\r\n( 2 ) - محاسن : ص 131 .\r\n( 3 ) - همان : ص 133 .\r\n( 4 ) - همان .\r\n","page_name":" 397 ","page_number":397},
  {"content":"\r\n\r\nاز هفت آسمان يعنى از سرشت بهشتى آفريده است ، سپس عبارت  « رُحَماءُ بَيْنَهُمْ »  « 1 » را تلاوت كرد و فرمود : « آيا به خويشاوندى و رحم جز از راه نيكوكارى مىتوان رسيد ؟ ! » .\r\nو در حديث ديگرى آمده است : « خداوند در هر دوى آنها از روح رحمت خود دميده است » . « 2 »\r\n5 - از ابوحمزه ثمالى نقل كرده است ، مىگويد : امام باقر عليه السلام فرمود :\r\n« مؤمن برادر پدر و مادرى مؤمن است چرا كه خداى متعال سرشت مؤمن را از سرشت بهشت آسمان‌ها آفريده است و در ايشان از روح رحمت خود دميده ، از اين جهت است كه او برادر پدر و مادرى اوست . » . « 3 »\r\n6 - از جابربن يزيد جعفى نقل كرده است ، مىگويد : امام باقر عليه السلام فرمود : « اى جابر ! در هيچ حاجتى از دشمن ما يارى مطلب و از او درخواست خوراك و جرعه‌اى آشاميدنى نكن زيرا كه مؤمن از كنار آتش دوزخ مىگذرد و او مىگويد : اى مؤمن ! آيا من نسبت به تو چنين و چنان نكردم ؟ پس مؤمن از او خجالت مىكشد و او را از آتش دوزخ نجات مىدهد ! و مؤمن را از آن جهت مؤمن گفته‌اند كه در پيشگاه خدا امين است و امان او باعث ايمنى مىگردد . » . « 4 »\r\n7 - از ابوبصير به نقل از امام باقر عليه السلام آورده است ، مىگويد : « رسول خدا صلى الله عليه و آله و سلم فرمود : مؤمن اندكش هم زياد است . » . « 5 »\r\n\r\n\r\n","description":"","footnote":"\r\n( 1 ) - فتح / 29 : ترجمه قبلًا گذشت - م .\r\n( 2 ) - محاسن : ص 134 .\r\n( 3 ) - همان .\r\n( 4 ) - همان : ص 185 .\r\n( 5 ) - همان : ص 220 .\r\n","page_name":" 398 ","page_number":398},
  {"content":"\r\n\r\n8 - از ابوبكر حضرمى نقل كرده است ، مىگويد : برادرم علقمه به امام باقر عليه السلام گفت : ابوبكر گويد : مردم يكديگر را دربارهء على عليه السلام مىكشند ! ابوجعفر عليه السلام فرمود : « من تو را چنان مىبينم كه اگر بشنوى انسانى على عليه السلام را دشنام مىدهد و بتوانى دماغش را ببرى ، مىبرى ! » گفتم : آرى .\r\nفرمود : « نبايد اين كار را بكنى ! سپس فرمود : « من مىشنوم كه مردى على عليه السلام را دشنام مىدهد پشت ستونى خودم را پنهان مىكنم ، چون از دشنام دادنش فارغ شد مىروم با او مصافحه مىگيرم ! » . « 1 »\r\n9 - از جابر به نقل از امام باقر عليه السلام آورده است ، فرمود : « اى جابر ! براى مؤمن در زمان بيماريش از عمل صالح نوشته مىشود آنچه كه در زمان تندرستيش نوشته مىشود و براى كافر نيز در زمان بيماريش از عمل بد نوشته مىشود آنچه كه در زمان سلامتيش نوشته مىشود . » .\r\nراوى مىگويد : سپس فرمود : « اى جابر ! چقدر نقل اين حديث دشوار است ! » . « 2 »\r\n10 - كلينى از ابوعبيده نقل كرده ، مىگويد : امام باقر عليه السلام فرمود : « مؤمن كسى است كه وقت خشنودى ، خشنوديش او را به گناه و باطل نكشد و در وقت خشم ، خشمش او را از از حق بدر نبرد . و آن كه در وقت توانايى توانائيش او را به تجاوز از حق خودش نكشاند » . « 3 »\r\n11 - همو از سليمان‌بن خالد به نقل از امام باقر عليه السلام آورده است ،\r\n\r\n\r\n","description":"","footnote":"\r\n( 1 ) - محاسن : ص 260 . بديهى است كه اين سخن امام باقر عليه السلام مربوط به زمان خفقان و در مقام تقيّه است اگر نه به عنوان يك گناه و خلاف بايد نهى از منكر نمود - م .\r\n( 2 ) - همان .\r\n( 3 ) - كافى : 2 / 234 .\r\n","page_name":" 399 ","page_number":399},
  {"content":"\r\n\r\nمىفرمايد : « رسول خدا صلى الله عليه و آله و سلم فرمود : « آيا شما را خبر ندهم كه مؤمن كيست ؟ مؤمن كسى است كه مردم او را به جان و مال خويش امين شمارند . آيا شما را خبر ندهم كه مسلمان چه كسى است ؟ مسلمان كسى است كه مسلمانان از دست و زبانش سالم بمانند و آزارى نبينند و مهاجر كسى است كه از ارتكاب بديها دورى كند و آنچه را كه خداوند حرام ساخته دورى نمايد . و مؤمن را حرام است كه بر مؤمن ستم كند و او را يارى نكند و تنها گذارد يا غيبت او را نمايد و يا يك باره او را از خود براند ! » . « 1 »\r\n12 - از جابر نقل كرده است ، مىگويد : امام باقر عليه السلام فرمود : « شيعيان على عليه السلام بردبارانند ، دانشمندانند ، كسانى هستند كه لب بر لب نهاده‌اند ، و اثر عبادت در سيماى آنها مشاهده مىشود . » . « 2 »\r\n13 - از معروف بن خرّبوذ به نقل از امام باقر عليه السلام آورده است ، فرمود :\r\n« اميرالمؤمنين عليه السلام در عراق نماز صبح را با مردم خواند و چون فارغ شد صورتش را به طرف مردم برگرداند ، آنها را موعظه كرد و گريست و مردم را نيز از خوف خدا گرياند و فرمود : به خدا سوگند كه در زمان حبيبم رسول خدا صلى الله عليه و آله و سلم مردمانى را به خاطر دارم كه شب را صبح و صبح را شب مىكردند ژوليده و غبارآلوده و گرسنه ، ميان چشمشان ( در پيشانيشان ) چون سر زانوى گوسفند اثر سجده داشتند و با سجده و عبادت خدا شب را سپرى مىكردند .\r\nگاهى پاها و گاهى پيشانى بر زمين مىساييدند و با پروردگار خود\r\n\r\n\r\n","description":"","footnote":"\r\n( 1 ) - كافى : 2 / 235 .\r\n( 2 ) - همان .\r\n","page_name":" 400 ","page_number":400},
  {"content":"\r\n\r\nمناجات مىكردند و از او مىخواستند تا آنان را از آتش دوزخ رهايى بخشد . به خدا كه ديدم آنها را بيمناك و نگران بودند ! » . « 1 »\r\n14 - همو از سليمان با يك واسطه از امام باقر عليه السلام نقل كرده است ، مىگويد : « از پيامبر صلى الله عليه و آله و سلم پرسيدند : بندگان خوب خدا چه كسانى هستند ؟\r\nفرمود : « كسانى هستند كه اگر نيكى كنند شادمانند و چون بدى كنند آمرزش مىطلبند و اگر چيزى به آنها دهند سپاس گويند و اگر گرفتار شوند صبورى نمايند و هر گاه خشم گيرند ، ببخشند ! » . « 2 »\r\n15 - كلينى به اسناد خود از امام باقر عليه السلام نقل كرده است ، مىفرمايد :\r\n« پيامبر صلى الله عليه و آله و سلم فرمود : همانا خوبان شما خردمندانند . پرسيدند : يا رسول اللَّه ! خردمندان چه كسانى هستند ؟ فرمود : آنان صاحبان اخلاق خوش و آرمانهاى سنگين و بجا و اهل صلهء رحم و نسبت به پدر و مادر مهربان و احوال پرس مستمندان ، همسايگان و يتيمان و اهل اطعامند ، آنان در همه جا سلام را آشكارا گويند و در وقتى كه مردم در خواب و در غفلتند آنان نماز مىگذارند . » . « 3 »\r\n16 - از زراره نقل كرده است ، مىگويد : امام باقر عليه السلام فرمود : « مؤمن محكم‌تر از كوه است ، چرا كه از كوه مىتوان كم كرد ولى مؤمن را به هيچ وسيله از دينش نمىشود كاست . » . « 4 »\r\n17 - شيخ صدوق از فضيل بن يسار به نقل از امام باقر عليه السلام آورده است ، فرمود : « كسى از شما به حقيقت ايمان نمىرسد تا اين كه در او سه\r\n\r\n\r\n","description":"","footnote":"\r\n( 1 ) - كافى : 1 / 235 .\r\n( 2 ) - همان : 1 / 240 .\r\n( 3 ) - همان : 2 / 240 .\r\n( 4 ) - همان : 2 / 141 .\r\n","page_name":" 401 ","page_number":401},
  {"content":"\r\n\r\nخصلت باشد : مرگ براى او از زندگى محبوبتر باشد و تنگدستى از توانگرى و بيمارى از تندرستى محبوبتر باشد . » .\r\nراوى مىگويد : عرض كرديم : چه كسى مىتواند چنين باشد ؟ فرمود :\r\n« همهء شما » سپس فرمود : « كدام يك از شما بيشتر دوست دارد در راه محبّت ما بميرد و يا در راه دشمنى ما زندگى كند ؟ » گفتيم : به خدا سوگند كه ما در راه محبّت شما مردن را بيشتر دوست داريم . فرمود : « و همين طور تنگدستى و توانگرى و بيمارى و تندرستى را . » . گفتم : آرى واللَّه . « 1 »\r\n18 - از ابوعبيدهء حذّاء نقل كرده است ، مىگويد : امام باقر عليه السلام فرمود :\r\n. . . » « 2 »\r\n19 - همو از عبداللَّه‌بن حسن به نقل از مادرش فاطمه بنت الحسين عليه السلام از قول پدرش آورده است ، مىفرمايد : « رسول خدا صلى الله عليه و آله و سلم فرمود : سه خصلت است كه در هر كس باشد تمام خصلت‌هاى ايمان را كامل دارد :\r\nدر وقت خشنودى ، خشنوديش او را وارد گناه و باطل نكند ، و به هنگام خشم ، خشم او از گفتن حرف حق بيرون نبرد . و مؤمن آن كسى است كه در وقت توانايى ، توانائيش او را وادار به چيزى كه حق او نيست ننمايد . » . « 3 »\r\n20 - از عبدالمؤمن انصارى به نقل از امام باقر عليه السلام آورده است ، فرمود : « خداى تعالى مؤمن را سه خصلت عطا كرده است ، عزّت دينى در دنيايش و پيروزى در آخرت و شوكت و ابهت در نظر عالميان » . « 4 »\r\n\r\n\r\n","description":"","footnote":"\r\n( 1 ) - معانى الأخبار : ص 189 .\r\n( 2 ) - خصال : ص 105 . اين حديث در همين بخش به شمارهء ( 10 ) گذشت - م .\r\n( 3 ) - همان .\r\n( 4 ) - همان : ص 138 .\r\n","page_name":" 402 ","page_number":402},
  {"content":"\r\n\r\n21 - از محمّدبن عذافر به نقل از پدرش آورده است ، مىگويد : امام باقر عليه السلام فرمود : « در آن ميان كه رسول خدا صلى الله عليه و آله و سلم . . . . » . « 1 »\r\n22 - از عبدالمؤمن انصارى به نقل از امام باقر عليه السلام آورده است ، مىفرمايد : « خداى عزّوجلّ سه خصلت را به مؤمن مرحمت كرده است :\r\nعزّت در دنيا ، پيروزى در آخرت و مهابت و شوكت در دلهاى ستمگران . » سپس اين آيه را قرائت كرد :  « وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ »  « 2 » و اين آيه را قرائت فرمود :   « قَدْ أَفْلَحَ الْمُؤْمِنُونَ   . . .  هُمْ فِيها خالِدُونَ »  « 3 »  .  « 4 »\r\n23 - از زرارةبن اعين نقل كرده است ، مىگويد : امام باقر عليه السلام فرمود :\r\n« بازى و سرگرمى مؤمن در سه چيز است : بهره بردارى ( مشروع ) از زنان و مزاح و شوخى با برادران و نماز شب . » . « 5 »\r\n24 - از جابر جعفى به نقل از امام باقر عليه السلام آورده است ، فرمود :\r\n« رسول خدا صلى الله عليه و آله و سلم دربارهء شراب ده نفر را لعنت كرد : كسى كه درخت آن را بكارد ، و كسى كه از آن پاسدارى كند و آن كه عصاره نمايد و آن كه بياشامد و آن كه ساقى شود . و كسى كه شراب را حمل كند و آن كه برايش ببرند فروشندهء شراب و خريدار آن و خورندهء بهاى آن » . « 6 »\r\n25 - از جابربن يزيد به نقل از امام باقر عليه السلام آورده است ، فرمود : « براى\r\n\r\n\r\n","description":"","footnote":"\r\n( 1 ) - خصال : ص 146 . اين حديث در بخش « ايمان » به شمارهء ( 24 ) گذشت - م .\r\n( 2 ) - منافقون / 8 : عزّت مخصوص خدا و رسول او و مؤمنان است .\r\n( 3 ) - مؤمنون / 1 - 11 : مؤمنان رستگار شدند . آنها كه در نمازشان خشوع دارند و آنها كه از بيهودگى روگردانند و آنها كه زكات را انجام مىدهند . . . در بهشت برين جاودانه‌اند .\r\n( 4 ) - خصال : ص 152 .\r\n( 5 ) - همان : ص 161 .\r\n( 6 ) - همان : ص 444 .\r\n","page_name":" 403 ","page_number":403},
  {"content":"\r\n\r\nمؤمن در پيشگاه خدا بيست خصلت است كه خداوند بدانها وفا كند . بر خداوند متعال است كه او را گرفتار آزمون نكند و او را گمراه نسازد و حق اوست كه خداوند او را برهنه و گرسنه نگذارد و همچنين مورد سرزنش دشمن نسازد و بر خداى متعال است كه او را خوار نسازد و او را عزّت دهد و حقّ اوست كه خداوند پردهء او را ندرد و بر خداست كه او را با غرق شدن در آب نميراند .\r\nاو را بر خدا اين حق است كه نه بر چيزى بيفتد و نه چيزى بر او افتد ( نه به جايى سقوط كند و نه زير آوارى بيايد . ) و بر خداست كه او را از مكر مكر كنندگان باز دارد و برخداست كه او را از حمله‌هاى ستمكاران دور سازد . و بر خداست كه او را در دنيا و آخرت با ما قرار دهد . و حق اوست كه خداوند از دردها چيزى را بر او مسلّط نكند كه خلقت او را زشت نمايد . و بر خداست كه او را از پيسى و جذام نگهدارد . و حق اوست كه خداوند او را با گناه كبيره‌اى نميراند . و بر خداست كه جايگاه خود را در برابر گناهان از ياد او نبرد تا اين كه توبه كند . و اين حق را دارد كه خداوند معرفت خود را به وسيلهء حجتش از او پوشيده نگرداند . و بر خداست كه باطل را در دل او نيندازد . و اين حق را دارد كه خداوند او را روز قيامت در حالى محشور كند كه روشنائيش مقابل او بشتابد . و بر خداست كه او را بر هر كار نيكى موفق بدارد و دشمنش را بر او مسلّط نكند تا او را خوار سازد . و بر خداست كه زندگى او را به امن و ايمان ختم كند و در رفيق اعلا همراه ما گرداند . اينها شرايط خداوند عزّوجلّ است\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nبراى مؤمنان . » . « 1 »\r\n26 - شيخ طوسى از يحيىبن علاء نقل كرده است ، مىگويد : امام باقر عليه السلام فرمود : « هر مؤمنى شهيد است ، هر چند كه در بستر خود بميرد ؛ او شهيد است و او چون كسى است كه در سپاه قائم عليه السلام بميرد . » فرمود :\r\n« آيا او خود را در برابر خدا وقف مىكند ، آن گاه خداوند او را وارد بهشت نمىسازد ؟ ( چنين چيزى ممكن نيست ) » . « 2 »\r\n27 - فتال به اسناد خود از امام باقر عليه السلام نقل كرده است ، فرمود :\r\n« اسيرانى را خدمت پيامبر صلى الله عليه و آله و سلم آوردند ، دستور داد همه را بكشند جز يك نفر را ، آن مرد گفت : اى پيامبر خدا ! چگونه مرا از بين آنها آزاد كرديد ؟ فرمود : جبرئيل عليه السلام از طرف خداى تعالى به من خبر داد كه پنج خصلت در تو هست ؛ خدا و رسول خدا آنها را دوست مىدارند : نسبت به خانواده‌ات غيرت زيادى دارى ، سخاوت و حسن خلق دارى و راستگو و شجاعى . وقتى كه آن مرد سخنان پيامبر را شنيد ، اسلام آورد و مسلمان خوبى شد . و همو همراه رسول خدا صلى الله عليه و آله و سلم در ميدان جنگ نبرد شديدى كرد و سرانجام به شهادت رسيد . » . « 3 »\r\n28 - مجلسى از عبدالمؤمن انصارى نقل كرده است ، مىگويد : امام باقر عليه السلام فرمود : « همانا خداى تعالى به مؤمن سه خصلت مرحمت كرده است : عزّت در دنيا و در دينش ، رستگارى در آخرت و شوكت و مهابت در دل مردم دنيا » . « 4 »\r\n\r\n\r\n","description":"","footnote":"\r\n( 1 ) - خصال : ص 516 .\r\n( 2 ) - امالى شيخ : 2 / 288 .\r\n( 3 ) - روضةالواعظين : ص 319 .\r\n( 4 ) - بحارالأنوار : 67 / 71 .\r\n","page_name":" 405 ","page_number":405},
  {"content":"\r\n\r\n\r\nپارسايى\r\n1 - صدوق از علىّبن هاشم بريد از قول پدرش نقل كرده است كه مردى از امام باقر عليه السلام راجع به زهد و پارسايى پرسيد ، فرمود : « زهد و پارسائى ده چيز است ؛ بالاترين درجات زهد پايين‌ترين درجهء ورع است و بالاترين درجهء ورع پايين‌ترين درجهء يقين است و بالاترين مراتب يقين پايين‌ترين درجهء رضاست . بدان كه زهد در آ يه‌اى از قران آمده است :  « لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ »  « 1 »  .  « 2 »\r\n2 - كلينى از داوود ابزارى به نقل از امام باقر عليه السلام آورده است ، فرمود :\r\n« فرشته‌اى هر روز ندا مىدهد : اى آدميزاده ! بزاييد براى مردن و بنا كنيد براى خراب شدن ! » . « 3 »\r\n3 - همو از جابر نقل كرده است ، مىگويد : خدمت امام باقر عليه السلام رسيدم ، فرمود : « اى جابر ! به خدا سوگند كه من غمگينم و براستى كه دل مشغولم » .\r\nعرض كردم : فدايت شوم چه گرفتارى و غمى در دل داريد ؟\r\nفرمود : « جابر ! هر كه در دلش صافى دين خالص خدا درآيد ، دلش از آنچه غير آن است فارغ گردد . اى جابر ! دنيا چيست ؟ واقعاً اميد دارى كه دنيا چه باشد ؟ آيا دنيا چيزى جز خوراكى است كه خوردى و جامه‌اى است كه پوشيدى يا همسرى است كه به آن رسيدى ؟\r\n\r\n\r\n","description":"","footnote":"\r\n( 1 ) - حديد / 23 : بر آنچه از دست داديد افسوس نخوريد و به خاطر آنچه به دست شما رسيد شادمان نگرديد .\r\n( 2 ) - معانى الأخبار : ص 252 .\r\n( 3 ) - كافى : 2 / 131 .\r\n","page_name":" 406 ","page_number":406},
  {"content":"\r\n\r\nاى جابر ! براستى كه مؤمنان دل به دنيا نبندند تا در آنجا بمانند و از طرفى از ورود به آخرت در امن و امان نيز مطمئن نيستند . اى جابر ! آخرت سراى ماندگار و دنيا سراى زوال و نابودى است ولى دنياداران در غفلتند . و گويا اينان همان مؤمنان فقيه و اهل انديشه و عبرتند ؛ آنچه به گوش شنوند آنها را از ياد خدا كر و ناشنوا نسازد و آنچه از زر و زيور به چشمشان بينند آنها را نابينا نسازد و به اجر و ثواب آخرت برسند چنانچه به اين مقام از علم و دانش موّفق شده‌اند !\r\nاى جابر ! بدان كه پرهيزگاران كم هزينه‌ترين مردم دنيا هستند و نسبت به تو از همه كس بيشتر كمك رسانند ، اگر يادآورى كنى تو را يارى كنند و اگر از يادشان ببرى آنها تو را ياد كنند . به امر خدا پر سخن گويند و در راه اجراى فرمان خدا سخت پايدارند .\r\nبراى جلب دوستى خدا از دوست داشتن هر چيز دل شسته‌اند . و براى فرمانبردارى صاحب اختيار خود از دنيا بيمناكند و به درگاه خدا و محبّت او به چشم دل نگريسته و فهميده‌اند كه هدف و منظور همين است چرا كه شأن و مقام او بس والاست .\r\n( اى جابر ! ) دنيا را به منزلهء باراندازى ( كاروانسراى ) بدان كه در آنجا فرود آمده‌اى سپس از آن كوچ خواهى كرد . و يا چون مالى كه در خواب آن را به دست آورده‌اى و چون بيدار شوى چيزى از آن به همراه تو نيست ! براستى ، من اين مثل را براى تو آوردم ؛ چرا كه اين دنيا در نظر خردمندان و خداشناسان چون سايه‌اى بىپايه است .\r\nاى جابر ! بنابراين آنچه را كه خداى عزّوجلّ رعايت آن را خواسته ؛ از دين و حكمت ، به خاطر سپار و از آن‌چه براى تو نزد اوست ( پاداش\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nاخروى ) جز آنچه را كه در نزد خوددارى ( از عمل ) از او نطلب ! « 1 » بنابراين اگر دنيا چيزى جز آنچه را كه براى تو توصيف كردم ، باشد بايد به خانه‌اى نقل مكان كنى كه رضايت خدا را در آن مىتوانى جست و از تقصيرات خود مىتوانى پوزش طلبى .\r\nبه جان خودم سوگند ، بسا كسى كه به چيزى حريص و سخت علاقمند است در صورتى كه چون به دستش آيد باعث نگون‌بختى او گردد و بسا كسى كه چيزى را دوست ندارد ولى چون به دستش آيد باعث خوشبختى او شود . و اين است معناى كلام خداى عزّوجلّ :  « وَ لِيُمَحِّصَ اللَّهُ الَّذِينَ آمَنُوا وَ يَمْحَقَ الْكافِرِينَ  « 2 »  » .  « 3 »\r\n\r\nتوبه\r\n1 - حميرى از مسعدةبن صدقه به نقل از جعفربن محمّد از قول پدر بزرگوار و پدران كرامش آورده است كه رسول خدا صلى الله عليه و آله و سلم فرمود : « همانا محبوبترين شما نزد من و نزديكترين شما در روز قيامت به هم‌نشينى من خوشخوترين شما و متواضع‌ترين شماست . و همانا دورترين شما از من در روز قيامت خود پسندترين و متكبّرترين شماست . » . « 4 »\r\n2 - كلينى از پيرمردى از قبيلهء نخع نقل كرده است ، مىگويد : خدمت\r\n\r\n\r\n","description":"","footnote":"\r\n( 1 ) - شايد منظور آن باشد كه به عمل خودت نگاه كن كه چه كرده‌اى ، ثواب بدون عمل به كسىندهند ! - م .\r\n( 2 ) - آل عمران / 141 : خدا مىخواهد افراد با ايمان را خالص گرداند و كافران را تدريجاً نابود سازد .\r\n( 3 ) - كافى : 2 / 132 و 133 .\r\n( 4 ) - قرب الأسناد : ص 22 .\r\n","page_name":" 408 ","page_number":408},
  {"content":"\r\n\r\nامام باقر عليه السلام عرض كردم : من هميشه از زمان حجّاج تا به امروز ( از طرف سلاطين جور ) والى بودم ، آيا راهى براى توبه دارم ؟ امام عليه السلام سكوت كرد ، دوباره سؤالم را تكرار كردم ، فرمود : « نه راهى نيست مگر اين كه هر حقى را به صاحبش بازدهى » « 1 »\r\n3 - از محمّدبن مسلم نقل كرده است ، مىگويد : امام باقر عليه السلام فرمود :\r\n« محمّدبن مسلم ! از گناهانى كه مؤمن از آنها توبه كرده ، آمرزيده است ولى براى آينده بعد از توبه كردن و آمرزش ، بايد كار خوب انجام دهد .\r\nبدان به خدا سوگند ، توبه و مغفرت نيست مگر براى اهل ايمان . » . گفتم : اگر پس از توبه و استغفار دوباره گناه كرد و باز توبه كرد ، چه ؟ فرمود :\r\n« محمّدبن مسلم ! تو تصّور مىكنى كه بندهء مؤمن پشيمان شود و طلب آمرزش كند و توبه نمايد ، خداوند توبهء او را نمىپذيرد ؟ » گفتم : حقيقت مطلب از اين قرار است كه او چند بار اين كار را كرده ، گناه مىكند باز توبه مىكند و آمرزش مىطلبد !\r\nفرمود : « هر گاه مؤمن به آمرزش خواهى برگردد و توبه كند خداوند دوباره او را مىبخشد ، همانا خداوند آمرزنده و مهربان است ؛ توبه را مىپذيرد و از بدكرداريها مىگذرد . مبادا مؤمنان را از رحمت خدا نااميد سازى ! » . « 2 »\r\n4 - از ابوعبيدهء حذّاء نقل كرده است ، مىگويد : از امام باقر عليه السلام شنيدم كه مىفرمود : « براستى خداى تعالى از توبه و بازگشت بندهء خود شادمان‌تر است از مردى كه در شب تار شتر و بار خودش را گم كرده\r\n\r\n\r\n","description":"","footnote":"\r\n( 1 ) - كافى : 2 / 331 .\r\n( 2 ) - همان : 2 / 434 .\r\n","page_name":" 409 ","page_number":409},
  {"content":"\r\n\r\nباشد و آن را پيدا كند . پس خداوند به توبهء بنده خود از اين مردى كه راحلهء خود را جسته و آن را يافته است شادتر است . » . « 1 »\r\n5 - از جابر نقل كرده است ، مىگويد : امام باقر عليه السلام مىفرمود :\r\n« توبه‌كنندهء از گناه خود مانند كسى است كه گناهى نكرده است ولى آن كه به زبان طلب آمرزش كند اما در عمل همچنان به گناه خود ادامه دهد چون شخص مسخره‌چى است . » . « 2 »\r\n6 - از ابوحمزه به نقل از امام باقر عليه السلام آورده است ، فرمود : « خداوند به داوود عليه السلام وحى كرد كه نزد بنده‌ام دانيال برو ! و به او بگو : تو مرا نافرمانى كردى و من تو را آمرزيدم ، باز نافرمانى كردى ، آمرزيدم و ديگر بار نافرمانى كردى آمرزيدم . و اگر نوبت چهارم مرا نافرمانى كنى تو را نمىآمرزم .\r\nداوود نزد او آمد و گفت : اى دانيال ! من فرستادهء خدايم به سوى تو ، خداوند مىفرمايد : تو مرا نافرمانى كردى ، تو را آمرزيدم و باز نافرمانى تو را آمرزيدم و ديگر بار نافرمانى كردى تو را آمرزيدم و اگر بار چهارم مرا نافرمانى كنى تو را نيامرزم !\r\nدانيال گفت : اى پيغمبر خدا ! تو پيام خدا را به من رساندى . و چون هنگام سحر شد دانيال برخاست و با پروردگار خود راز و نياز كرد و چنين گفت : پروردگارا ! همانا پيامبرت داوود عليه السلام از جانب تو مرا پيام داد كه من تو را نافرمانى كردم و تو مرا آمرزيدى و باز نافرمانى كردم تو آمرزيدى و بار ديگر نافرمانى كردم آمرزيدى ! او خبر داد كه اگر بار\r\n\r\n\r\n","description":"","footnote":"\r\n( 1 ) - كافى : 2 / 435 .\r\n( 2 ) - همان .\r\n","page_name":" 410 ","page_number":410},
  {"content":"\r\n\r\nچهارم تو را نافرمانى كنم مرا نمىآمرزى به عزّتت سوگند كه اگر تو مرا حفظ نكنى و از گناه باز ندارى هر آينه تو را نافرمانى كنم ، و باز نافرمانى كنم و پس از آن هم نافرمانى كنم ! » . « 1 »\r\n7 - همو از ابن بكير به نقل از امام صادق عليه السلام آورده است كه امام باقر عليه السلام فرمود : « آدم عليه السلام عرض كرد پروردگارا شيطان را بر من مسلّط كردى و چون خون در رگها او را در وجود من جارى ساختى براى من هم چيزى مقرّر فرما ! جواب آمد : اى آدم ! براى تو مقرّر كردم كه هر كدام از فرزندانت قصد گناه كردند ( تا انجام نداده ) بر او نوشته نشود و اگر مرتكب شد يك گناه در نامهء عمل او نوشته شود ولى هر كدام از آنها كه قصد كار خيرى كند براى او يك حسنه نوشته شود و اگر آن را انجام دهد ده حسنه در نامهء عملش نوشته شود .\r\nآدم عليه السلام عرض كرد : پروردگارا ! بيشتر مرحمت فرما ! خطاب رسيد :\r\nمقرّر كردم كه هر كدام گناهى كرد و سپس آمرزش طلبيد او را بيامرزم .\r\nعرض كرد : پروردگارا ! باز هم بيفزا ! خطاب رسيد : براى آنها توبه را مقرّر كردم - يا گفت : اين كه توبه را در ميان گذاشتم - تا وقتى كه نفس به گلوگاه برسد . عرض كرد : پروردگارا ! براى من بس است . » . « 2 »\r\n8 - كلينى در حديث مرفوعى از امام باقر عليه السلام آورده است ، فرمود : « هر گاه مردى به چهل سالگى برسد به او گويند : مواظب خودت باش كه ديگر\r\n\r\n\r\n","description":"","footnote":"\r\n( 1 ) - كافى : 2 / 435 و 436 . در شرح مرحوم مجلسى آمده است كه حضرت دانيال پيامبر است منظور از اين سخن ترك اولى است و اگر نه پيامبران از گناهان كبيره و صغيره پاكند - م .\r\n( 2 ) - همان : 2 / 440 .\r\n","page_name":" 411 ","page_number":411},
  {"content":"\r\n\r\nاز تو عذرى پذيرفته نيست و شخص چهل ساله از بيست ساله به مواظبت و بر حذر بودن سزاوارتر از شخص بيست ساله نيست زيرا آنچه اين هر دو را تعقيب مىكند ( يعنى مرگ ) يكى است و آن در خواب نيست . پس براى آن هول و هراسى كه در پيش دارى كار كن و از زياده گويى بپرهيز ! » . « 1 »\r\n9 - از محمّدبن مسلم نقل كرده است ، مىگويد : از امام باقر عليه السلام شنيدم كه مىفرمود :\r\n« چه بسيار خوب است نيكىها پس از بدىها و چه بسيار بد است بديها در پى نيكىها ! » . « 2 »\r\n\r\nتواضع\r\n1 - حميرى از مسعدةبن صدقه از جعفربن محمّد به نقل از پدر و آباء گرامش آورده است كه رسول خدا صلى الله عليه و آله و سلم فرمود : « محبوب‌ترين شما نزد من و نزديك‌ترين شما در روز قيامت به هم‌نشينى با من كسى است كه از همه خوش خوتر باشد و تواضع بيشترى داشته باشد و دورترين شما از من در روز قيامت خود پسندان و متكبران شماست . » . « 3 »\r\n2 - كلينى از ابوعبيده نقل كرده است ، مىگويد : امام باقر عليه السلام فرمود :\r\n« همانا خداى عزّوجلّ مىفرمايد : به عزّت و جلال و بزرگى و برترى و مقام بلندم سوگند هيچ بنده‌اى خواستهء مرا بر خواسته خود ترجيح ندهد\r\n\r\n\r\n","description":"","footnote":"\r\n( 1 ) - كافى : 2 / 455 .\r\n( 2 ) - همان : 2 / 458 .\r\n( 3 ) - قرب الأسناد : ص 22 .\r\n","page_name":" 412 ","page_number":412},
  {"content":"\r\n\r\nمگر اين كه سرگردانى را از او بر طرف سازم و آسمان و زمين را عهده‌دار روزى او گردانم و من خود براى او از پس هر تجارت تاجرى به او سود رسانم . » . « 1 »\r\n3 - از ابوحمزه به نقل از امام باقر عليه السلام آورده است ، مىفرمايد : « خداى عزّوجلّ فرمود : « به عزّت و جلال و عظمت و شرف و موقعيّت والايم كه هيچ بنده‌اى خواست مرا در امور دنيا بر خواستهء خودش برنگزيند مگر اين كه بىنيازى او را در خودش قرار دهم و همّتش را در آخرت او و آسمان و زمين را كفيل روزى او گردانم و من به سود او در پس تجارت هر تاجرى باشم » . « 2 »\r\n\r\nشكر\r\n1 - حميرى از مسعدةبن صدقه به نقل از امام باقر عليه السلام آورده است ، فرمود :\r\n« خوش خوراك شاكر را پاداشى همچون كسى است كه براى خدا روزه گرفته باشد و تندرستى كه شاكر باشد پاداشى همانند گرفتار شاكر را دارد . و توانگر شاكر را پاداشى همچون محروم قانع است . » . « 3 »\r\n2 - از مسعدةبن زياد به نقل از امام باقر از پدر بزرگوارش عليهما السلام آورده است ، مىفرمايد : « رسول خدا صلى الله عليه و آله و سلم فرمود : سه كس ريشه و مادر همه رويدادهاى كمرشكن است : پادشاه ، اگر به او نيكى كنى سپاس نگويد و\r\n\r\n\r\n","description":"","footnote":"\r\n( 1 ) - كافى : 2 / 137 .\r\n( 2 ) - همان .\r\n( 3 ) - قرب الأسناد : ص 36 .\r\n","page_name":" 413 ","page_number":413},
  {"content":"\r\n\r\nاگر بدى كنى نبخشايد . همسايه‌اى كه با چشمش تو را زير نظر دارد و با دلش تو را سرزنش مىكند ؛ اگر از تو خوبى ببيند مىپوشاند و ابراز نمىكند و اگر بدى ببيند افشا مىكند و نشر مىدهد . و همسرى كه اگر حاضر باشد از ديدنش شاد نمىشوى و اگر غايب باشد از نبودنش مطمئن نيستى . » . « 1 »\r\n3 - از ابوبصير نقل كرده است ، مىگويد : امام باقر عليه السلام فرمود : « رسول خدا صلى الله عليه و آله و سلم در شب مقررّى كه نزد عايشه بود ، عايشه گفت : يا رسول اللَّه ! چرا اين قدر خودت را رنج مىدهى با اين كه خداوند گناهان گذشته و آيندهء تو را آمرزيده است ؟ رسول خدا صلى الله عليه و آله و سلم فرمود : عايشه ! آيا بندهء شكرگزارى نباشم ؟\r\nفرمود : شيوهء رسول خدا صلى الله عليه و آله و سلم آن بود كه روى نوك انگشتان پاهايش براى عبادت مىايستاد پس خداوند سبحان اين آيه را نازل فرمود :    « طه ما أَنْزَلْنا عَلَيْكَ الْقُرْآنَ لِتَشْقى »    « 2 »    .    « 3 »\r\n4 - از ابوبصير به نقل از امام باقر آورده است ، فرمود : « چون چشم تو به گرفتارى افتاد ، به طورى كه او نشنود سه مرتبه بگو : سپاس خداوندى را سزاست كه مرا از آنچه تو را مبتلا كرده است عافيت بخشيد در حالى كه اگر مىخواست مبتلايم مىكرد ! هر كه چنين گويد : خداوند هرگز او را بدان بلا گرفتار نكند . » . « 4 »\r\n\r\n\r\n","description":"","footnote":"\r\n( 1 ) - قرب الأسناد : ص 40 .\r\n( 2 ) - طه / 1 و 2 : طه ! ما قرآن را بر تو نازل نكرديم كه خود را به زحمت اندازى .\r\n( 3 ) - كافى : 2 / 95 .\r\n( 4 ) - همان : 2 / 97 .\r\n","page_name":" 414 ","page_number":414},
  {"content":"\r\n\r\n\r\nامانت\r\n1 - حميرى از مسعدةبن زياد نقل كرده است ، مىگويد : امام باقر عليه السلام از پدر بزرگوارش نقل كرده است كه رسول خدا صلى الله عليه و آله و سلم فرمود : « حق ندارى كسى را كه امين دانسته‌اى متّهم سازى و نبايد خاينى را كه آزموده‌اى امين دانى . » . « 1 »\r\n2 - همو از حسين‌بن علوان به نقل از امام باقر عليه السلام از پدر بزرگوارش آورده است ، مىگويد : « رسول خدا صلى الله عليه و آله و سلم فرمود : امانتدارى بى نيازى مىآورد و خيانت فقر و تنگدستى » . « 2 »\r\n3 - كلينى از ربيع‌بن سعد نقل كرده است ، مىگويد : امام باقر عليه السلام به من فرمود : « اى ربيع ! همانا مرد بايد راست بگويد تا خداوند او را صدّيق « راستگو » مقرّر فرمايد . » . « 3 »\r\n4 - از عنبسة بن مصعب نقل كرده است ، مىگويد : امام باقر عليه السلام فرمود :\r\n« سه چيز است كه خداى عزّوجلّ براى هيچ كس در آنها رخصتى قائل نيست : اداى امانت به نيكوكار و تبهكار ، وفاى به عهد براى نيكوكار و بدكار و احسان به پدر و مادر چه نيكوكار باشند يا تبهكار . » . « 4 »\r\n5 - شيخ مفيد از ابوحمزهء ثمالى نقل كرده است ، مىگويد : امام باقر عليه السلام فرمود :\r\n« هر كه از بنده‌اى از بندگان خدا در گفتارش دروغ شنيده و در وقتى كه وعده داده است خلف وعده ديده است و چون امانتى به او سپرده\r\n\r\n\r\n","description":"","footnote":"\r\n( 1 ) - قرب الأسناد : ص 41 .\r\n( 2 ) - همان : ص 55 .\r\n( 3 ) - كافى : 2 / 105 .\r\n( 4 ) - همان : 2 / 162 .\r\n","page_name":" 415 ","page_number":415},
  {"content":"\r\n\r\nخيانت كرده باشد سپس او را بر امانتى امين شمارد بر خداوند حق است كه او را گرفتار همان شخص در مورد امانتى كه سپرده است بنمايد سپس نه امانتش را جايگزين نمايد و نه پاداشى به او دهد . » . « 1 »\r\n\r\nاحسان به پدر و مادر\r\n1 - كلينى از حنان بن سدير به نقل از پدرش آورده است ، مىگويد : به امام باقر عليه السلام گفتم : آيا فرزند به پدرش پاداشى مىدهد ؟ فرمود : « فرزند پاداشى بر عهده ندارد ، جز در دو مورد : يكى اين كه پدر بردهء ديگرى باشد و فرزند او را بخرد و آزادش كند و ديگر اين كه پدر وامدار باشد و فرزند آن را ادا كند . » . « 2 »\r\n2 - همو از جابر نقل كرده است ، مىگويد : مردى خدمت رسول خدا صلى الله عليه و آله و سلم آمد و گفت : من جوانى بانشاطم ، دوست دارم در راه خدا به جهاد روم ولى مادرى دارم كه راضى به رفتنم نيست ؟ رسول خدا صلى الله عليه و آله و سلم فرمود : « برگرد و با مادر خود باش ! سوگند به خدايى كه مرا به راستى مبعوث كرده است ، يك شب با مادر خود مأنوس باشى بهتر است براى تو از يك سال جهاد در راه خدا . » . « 3 »\r\n3 - از محمّدبن مسلم به نقل از امام باقر عليه السلام آورده است ، فرمود :\r\n« همانا بنده‌اى نسبت به پدر و مادرش تا زنده‌اند نيكى و احسان مىكند و حق‌شناس است ولى پس از مردن آنها بدهكارى ايشان را نمىپردازد و\r\n\r\n\r\n","description":"","footnote":"\r\n( 1 ) - اختصاص : ص 225 .\r\n( 2 ) - كافى : 2 / 163 .\r\n( 3 ) - همان .\r\n","page_name":" 416 ","page_number":416},
  {"content":"\r\n\r\nبراى آنها طلب آمرزش نمىكند خداوند او را عاق پدر و مادر و حق ناشناس محشور مىنمايد . براستى ممكن است بنده‌اى در زمان حيات پدر و مادرش نسبت به آنها حق‌شناسى نكرده و خوشرفتار نباشد ولى چون بميرند بدهى ايشان را بپردازد و براى آنها طلب آمرزش نمايد خداى تعالى او را نسبت به پدر و مادر نيكوكار مقرّر فرمايد . » . « 1 »\r\n\r\nجود و بخشش\r\n1 - حميرى از حسين‌بن علوان به نقل از امام صادق عليه السلام از قول پدرش آورده است كه رسول خدا صلى الله عليه و آله و سلم فرمود : « بخشندگى درختى است در بهشت كه شاخه‌هاى آن در دنياست هر كه به شاخه‌اى از آن بياويزد ، آن شاخه او را به بهشت كشاند . و بخل درختى است در دوزخ كه شاخه‌هاى آن در دنياست . هر كه به شاخه‌اى از آن بياويزد ، همان شاخه او را به بهشت راند . » . « 2 »\r\n2 - شيخ مفيد از بريد عجلى نقل كرده است ، مىگويد : به امام باقر عليه السلام گفتند : اصحاب ما ( شيعيان ) در كوفه زيادند ، اگر شما دستور بفرماييد به يقين آنها اطاعت مىكنند و از شما پيروى مىنمايند !\r\nامام عليه السلام فرمود : « آيا چنين است كه يكى از آنها بيايد و دست خود را به كيسهء برادرش كند و به قدر نيازش از آن بردارد ؟ گفت : نه ، فرمود : « پس ايشان نسبت به خودشان بخيل‌ترند ! »\r\nسپس فرمود : « همانا مردم در آرامش پيوند زناشويى و ارث بردن از\r\n\r\n\r\n","description":"","footnote":"\r\n( 1 ) - كافى : 2 / 163 .\r\n( 2 ) - قرب الأسناد : ص 55 .\r\n","page_name":" 417 ","page_number":417},
  {"content":"\r\n\r\nيكديگرند و حدود بر آنها جارى شود و امانتهايشان را بپردازند تا آن گاه كه قائم عليه السلام قيام كند مفارقت پيش آيد و مردى بيايد دست به كيسهء برادرش ببرد و به قدر نيازش برگيرد و او مانعش نشود . » . « 1 »\r\n3 - همو به اسناد خود از امام باقر عليه السلام نقل كرده است ، فرمود : « هر كه يقين به جايگزينى داشته باشد خود به هزينهء مالش سخاوتمند مىشود . » . « 2 »\r\n4 - مجلسى از سكونى به نقل از امام باقر عليه السلام از پدر بزرگوارش ، از پدرانش آورده است كه رسول خدا صلى الله عليه و آله و سلم فرمود : « بخشنده به خدا و به مردم و به بهشت نزديك است و بخيل از خدا و از مردم دور و به دوزخ نزديك است . » . « 3 »\r\n\r\nبرآوردن نيازمنديهاى مؤمن\r\n1 - حميرى از حسين‌بن علوان به نقل از امام صادق عليه السلام از پدر بزرگوارش ، از قول پدران گرامش آورده است : « رسول خدا صلى الله عليه و آله و سلم فرمود :\r\nهر كه براى مؤمنى حاجتى را براورد خداوند حوائج زيادى را از او برآورد كه كمترين آنها بهشت است . » . « 4 »\r\n2 - برقى از عبداللَّه‌بن ميمون قدّاح به نقل از امام صادق از پدر بزرگوارش آورده است مىفرمايد : « خداى تبارك و تعالى فرموده است :\r\nمن نماز را از كسى قبول مىكنم كه در برابر عظمت من فروتنى كرده و\r\n\r\n\r\n","description":"","footnote":"\r\n( 1 ) - اختصاص : ص 24 .\r\n( 2 ) - همان : ص 30 .\r\n( 3 ) - بحارالأنوار : 73 / 308 .\r\n( 4 ) - قرب الأسناد : ص 56 .\r\n","page_name":" 418 ","page_number":418},
  {"content":"\r\n\r\nخود را از هواهاى نفسانى به خاطر من باز داشته و روزش را به ياد من سپرى كرده است و نسبت به خلق من خود بزرگ بينى ندارد و گرسنه را سير و برهنه را مىپوشاند و به مصيبت ديده ترحّم مىكند و به غريب دور از وطن پناه مىدهد پس چنين كسى نورش همچون خورشيد مىدرخشد ، من براى او نورى در تاريكىها و در وقت جهالت علمى را قرار مىدهم ، به وسيلهء عزّتم او را يارى مىكنم و به وسيله فرشتگانم از او نگهدارى مىكنم . او مرا بخواند پاسخ مىدهم و از من درخواست كند عطا مىكنم ، مثل چنان كسى در نزد من مثل بهشت برين است نه ميوه‌هايش مىخشكد و نه حالش دگرگون مىشود . » . « 1 »\r\n3 - از وصّافى نقل كرده است ، مىگويد : امام باقر عليه السلام فرمود : « رسول خدا صلى الله عليه و آله و سلم مىفرمايد : محبوبترين اعمال نزد من سه چيز است : مسلمان گرسنه‌اى را سير كردن و دين او را ادا نمودن و گرفتارى او را بر طرف ساختن . » . « 2 »\r\n4 - كلينى از خلف‌بن حماد به يك واسطه از امام باقر عليه السلام نقل كرده است ، فرمود : « به خدا سوگند كه اگر من به حج روم و بخواهم اعمال حجى را به‌جا آورم دوست‌تر دارم بنده‌اى را آزاد كنم و باز هم بنده‌اى را و بنده‌اى را و مانند آن را و مانند آن را تا برسد به ده نفر و باز مانند آن و مانند آن را تا به هفتاد تن برسد . و هر آينه اگر يك خانوادهء مسلمان را اداره كنم ؛ شكم آنها را سير كنم و تن آنها را بپوشانم و آبروى آنها را پيش مردم حفظ كنم براى من محبوبتر است از اين كه حجّى را به جا\r\n\r\n\r\n","description":"","footnote":"\r\n( 1 ) - محاسن : ص 293 .\r\n( 2 ) - همان : ص 294 .\r\n","page_name":" 419 ","page_number":419},
  {"content":"\r\n\r\nآورم ، باز هم حجّى را و مانند آن را و مانند آن را تا به هفتاد حج برسد . » . « 1 »\r\n5 - از محمّدبن قيس نقل كرده است ، مىگويد : امام باقر عليه السلام فرمود :\r\n« خداى عزّوجلّ به موسى عليه السلام وحى كرد : به راستى كه بعضى از بندگانم با يك عمل خوب به من تقرّب مىجويند ؛ تا آنجا كه او را در رفتن بهشت مختار گردانم . موسى عليه السلام عرض كرد : پروردگارا آن كار نيك چيست ؟\r\nفرمود : با برادر مؤمنش در برآوردن نياز او هم‌گام مىشود ؛ چه نياز او برآورده شود يا نشود . » . « 2 »\r\n6 - از عبداللَّه‌بن محمّد جعفى نقل كرده است ، مىگويد : امام باقر عليه السلام فرمود : « از طرف مؤمنى حاجتى به برادر مؤمنش عرضه مىشود و براى او امكان برآوردنش نيست ولى او همّت مىكند و دل مىبندد ، خداى تعالى به خاطر همين همّت و دلبستگى او ، او را به بهشت مىبرد . » . « 3 »\r\n7 - از ابوعبيدهء حذّاء به نقل از امام باقر عليه السلام آورده است ، فرمود : « هر كه در راه برآوردن حاجت برادر مؤمنش گام بردارد ، خداوند به وسيلهء هفتاد و پنج هزار فرشته بر او سايه افكند و هيچ گامى را بر ندارد مگر اين كه خداوند براى او حسنه‌اى را بنويسدو گناهى را از او محو كند و درجه‌اى را بالا ببرد و چون از برآوردن حاجت او فارغ شود ، خداى عزّوجلّ در نامهء عمل او ثواب كسى را كه يك حج و يك عمره به جا آورده است ، بنويسد » . « 4 »\r\n\r\n\r\n","description":"","footnote":"\r\n( 1 ) - كافى : 2 / 195 .\r\n( 2 ) - همان .\r\n( 3 ) - همان : 2 / 196 .\r\n( 4 ) - همان : 2 / 197 .\r\n","page_name":" 420 ","page_number":420},
  {"content":"\r\n\r\n8 - صدوق ، از مسعدةبن صدقه به نقل از جعفربن محمّد از پدر بزرگوارش آورده است ، فرمود : « رسول خدا صلى الله عليه و آله و سلم فرموده است : هر كه برادر مؤمنش را به وسيلهء سخنى لطف و محبّت كند يا نيازى را از او برآورده سازد و يا غمى را از او بر طرف كند ، همواره سايهء رحمتى بر سر او گسترده شود ؛ تا وقتى كه او توجه به برآوردن حاجت وى داشته باشد . » .\r\nسپس فرمود : « آيا شما را خبر ندهم كه چرا مؤمن را مؤمن گفتند ؟ به خاطر ايمن شمردن مردم او را بر جان و مالشان است . و آيا شما را خبر ندهم كه از ميان مردم چه كسى مسلمان است ؟ كسى است كه مردم از دست و زبان او درامان باشند . آيا خبر ندهم شما را كه مهاجر چه كسى است ؟ كسى كه از گناهان هجرت كند و از محرّمات الهى اجتناب نمايد .\r\nولى كسى كه مؤمنى را يك‌باره از خود براند تا بدان وسيله تنها و خوار شود و يا اين كه لطمه‌اى بر او بزند و يا كارى نسبت به او كند كه او نپسندد ، فرشتگان او را لعنت كنند تا آن مؤمن را راضى كند و حق او را ادا نمايد و توبه و استغفار نمايد .\r\nپس بر شما باد كه نسبت به كسى شتاب ورزيد زيرا كه شايد او مؤمن باشد و شما ندانيد . و بر شما باد به مدارا و نرمش كه شتابزدگى از سلاح اهريمنان است . و در پيشگاه خدا هيچ چيز محبوبتر از مدارا و نرمش نيست . » . « 1 »\r\n9 - شيخ مفيد از حسين‌بن زيد از قول جعفربن محمّد عليهما السلام از پدر\r\n\r\n\r\n","description":"","footnote":"\r\n( 1 ) - علل الشّرايع : 2 / 210 .\r\n","page_name":" 421 ","page_number":421},
  {"content":"\r\n\r\nبزرگوارش نقل كرده است ، مىفرمايد : « رسول خدا صلى الله عليه و آله و سلم فرمود : مؤمنان برادر يكديگرند حوايج يكديگر را برآورده مىسازند ، خداوند هم روز قيامت حوايج آنان را برآورده مىكند . و درود و سلام خداوند بر سرور ما محمّد پيامبر خدا و خاندان او باد ! » . « 1 »\r\n10 - فتّال به اسناد خود از امام باقر عليه السلام نقل كرده است ، مىفرمايد :\r\n« برادر مسلمانت را دوست بدار و براى او بپسند آنچه را كه بر خود مىپسندى و بر او مپسند آنچه را كه بر خود نمىپسندى ؛ وقتى كه نيازى داشتى از او بخواه ! و هر گاه او درخواستى كرد پس به او عطا كن و هيچ خوبى را از او مضايقه نكن چرا كه او از تو دريغ نمىورزد . پشتيبان او باش در نبودنش زيرا كه او پشتيبان تو است پس در نبودن او ، نگهبان او باش ! و در حضور بر او بيفزا ، از او تجليل كن و او را گرامى بدار چرا كه او از تو و تو از اويى ! و اگر بر تو درشتى كرد باز هم از او دورى نكن ! تا اين كه ناراحتى او و آنچه در دل دارد بر طرف شود و اگر خيرى به او رسيد خدا را سپاس گو و اگر گرفتارى پيدا كرد ، او را كمك كن و از او عقده‌گشايى نما ! » . « 2 »\r\n11 - همو به اسناد خود از امام باقر عليه السلام نقل كرده است ، مىفرمايد :\r\n« هر مؤمنى را كه اندوهى رسد و كسى حاجت او را برآورد خداوند هفتاد و سه حاجت از وى برآورده سازد ؛ هفتاد و دو حاجت در آخرت و يكى در دنيا ؛ و كمترين آن در دنيا آن است كه از جان ، مال ، خانواده و فرزندانش دفاع كند و كمترين چيزى كه در آخرت برآورده مىكند آن\r\n\r\n\r\n","description":"","footnote":"\r\n( 1 ) - امالى مفيد : ص 97 .\r\n( 2 ) - روضةالواعظين : ص 321 .\r\n","page_name":" 422 ","page_number":422},
  {"content":"\r\n\r\nاست كه درهاى بهشت را به روى او مىگشايند و مىگويند : از هر درى كه خواستى وارد شو ! » . « 1 »\r\n\r\nكار نيك\r\n1 - حميرى از حسين‌بن علوان به نقل از امام صادق عليه السلام از قول پدرش عليهما السلام از رسول خدا صلى الله عليه و آله و سلم آورده است كه فرمود : « بهشت را درى است به نام معروف كه كسى از آن وارد نشود مگر نيكوكار ( اهل معروف ) . » . « 2 »\r\n2 - شيخ طوسى از بريدبن معاويهء عجلى به نقل از امام باقر عليه السلام از پدران بزرگوارش از قول پيامبر صلى الله عليه و آله و سلم فرمود :\r\n« خداى تعالى مىفرمايد : كار نيك هديه‌اى است از جانب من به بندهء مؤمنم ؛ اگر آن را پذيرفت كه از رحمت من و از جانب من است و اگر بازگرداند به دليل گناهى است كه او را محروم كرده و از خودِ اوست نه از من !\r\nو هر بنده‌اى را كه آفريدم پس او را به سوى ايمان هدايت كردم و حسن خلق به او دادم و او را گرفتار بخل نكردم ، بنابراين من خواهان خير او هستم . » . « 3 »\r\n\r\n\r\n","description":"","footnote":"\r\n( 1 ) - روضةالواعظين : ص 322 .\r\n( 2 ) - قرب الأسناد : ص 56 .\r\n( 3 ) - امالى طوسى : 1 / 23 .\r\n","page_name":" 423 ","page_number":423},
  {"content":"\r\n\r\n\r\nدوستى در راه خدا\r\n1 - برقى از مالك‌بن اعين جهنى نقل كرده است ، مىگويد : از امام باقر عليه السلام شنيدم كه مىفرمود : « اى مالك ! همانا خداى تعالى دنيا را به آن كه دوست دارد و به آن كه دشمن مىدارد عطا مىكند ولى دين را جز به آنكه دوست مىدارد عطا نمىكند » . « 1 »\r\n2 - از ابوعبيده زياد حذّاء به نقل از امام باقر عليه السلام در حديثى آورده است كه فرمود : « اى زياد واى بر تو ! آيا دين چيزى جز محبّت است ؟ مگر اين كلام خدا را نمىبينى :\r\n « إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَ يَغْفِرْ لَكُمْ ذُنُوبَكُمْ »  « 2 » و يا اين كلام رسول خدا محمّد صلى الله عليه و آله و سلم را نمىبينى كه مىفرمايد : خداوندا ايمان را محبوب دلهاى شما نموده و آن را در دلهايتان زيبا جلوه داده است . و نيز فرموده است : و دوست مىدارند كسانى را كه به سوى ايشان مهاجرت مىكنند . و فرموده است : دين همان محبّت است و محبّت هم همان دين است . » . « 3 »\r\n3 - از سلام‌بن مستنير به نقل از امام باقر عليه السلام آورده است كه رسول خدا صلى الله عليه و آله و سلم فرمود : « دوست داشتن مؤمن در راه خدا از بزرگترين شعبه‌هاى ايمان است و هر كه دوستى و دشمنيش در راه رضاى خدا\r\n\r\n\r\n","description":"","footnote":"\r\n( 1 ) - محاسن : ص 216 .\r\n( 2 ) - آل عمران : 31 : بگو : اگر خدا را دوست مىداريد از من پيروى كنيد تا خدا شما را دوست بدارد وگناهانتان را ببخشد كه خدا آمرزندهء مهربان است .\r\n( 3 ) - محاسن : ص 262 .\r\n","page_name":" 424 ","page_number":424},
  {"content":"\r\n\r\nباشد و در راه خدا بدهد و ندهد ، چنين كسى از برگزيدگان خداست . » . « 1 »\r\n4 - از جابر جعفى نقل كرده است ، مىگويد : امام باقر عليه السلام فرمود : « اگر خواستى بدانى كه خيرى در تو هست ؟ به قلب خودت نگاه كن ! پس اگر در دلت محبّت اهل طاعت خدا و كينهء اهل معصيت خداست پس در تو خير است و خداوند تو را دوست مىدارد ولى اگر اهل طاعت خدا را دشمن مىدارى و اهل معصيت را دوست مىدارى پس در تو شرّ است و خداوند تو را دشمن مىدارد و هر كسى با آن كه دوست دارد هم سواست . » . « 2 »\r\n5 - از ابوالجارود به نقل از امام باقر عليه السلام آورده است ، مىفرمايد :\r\n« رسول خدا صلى الله عليه و آله و سلم فرمود : كسانى كه يكديگر را براى خدا دوست مىدارند ، در روز قيامت روى زمينى از زبرجد سبز در سايه‌اى قرار دارند كه عرش خدا در طرف راست آن است و هر دو دست او راست است ، صورت ايشان از برف سفيدتر و روشن‌تر از خورشيد تابان است ، تا آن جا كه هر فرشتهء مقرّب و پيامبر مرسلى به مقام ايشان غبطه مىخورد ، مردم مىپرسند : اينها كيستند ؟ مىگويند : آنان كسانى هستند كه يكديگر را در راه رضاى خدا دوست مىداشتند . » . « 3 »\r\n6 - برقى در حديث مرسلى از پدرش نقل كرده است ، مىگويد : امام باقر عليه السلام فرمود : « كسانى كه در راه رضاى خدا يكديگر را دوست مىدارند ، روز قيامت بر منبرهايى از نور قرار دارند نور سيمايشان بدن آنها را نورانى كرده و نور منبرهاى ايشان همه چيز را روشن مىكند تا\r\n\r\n\r\n","description":"","footnote":"\r\n( 1 ) - محاسن : ص 263 .\r\n( 2 ) - همان .\r\n( 3 ) - همان : ص 264 .\r\n","page_name":" 425 ","page_number":425},
  {"content":"\r\n\r\nآنجا كه آنان معروف به كسانى هستند كه در راه خدا هم را دوست داشتند . » . « 1 »\r\n7 - از حسين‌بن ابان با يك واسطه از امام باقر عليه السلام نقل كرده است ، فرمود :\r\n« اگر مردى ، مرد ديگرى براى خدا دوست بدارد ، به يقين خداوند به خاطر دوست داشتن او را پاداش دهد هر چند كه آن طرفى كه دوست دارد در علم خدا از اهل دوزخ باشد . و اگر مردى ديگرى را براى خدا دشمن بدارد ، هر آينه خداى تعالى به خاطر دشمنى با وى او را پاداش مىدهد ، هر چند كه آن مُبغِض ( آن كه ديگرى را دشمن مىدارد ) در علم خدا از اهل دوزخ باشد » . « 2 »\r\n8 - از يحيىبن ابراهيم‌بن ابىالبلاد از قول پدرش به نقل از جدش آورده است ، مىگويد : مردى در مسجد عبور كرد در حالى كه امام باقر و امام صادق عليهما السلام نشسته بودند يكى از هم‌نشينان عرض كرد : به خدا سوگند كه من اين مرد را دوست مىدارم . امام باقر عليه السلام فرمود : « بدان كه اين دوستى را به وى اعلام كن ، زيرا كه اين اظهار دوستى باعث بقاى بيشتر دوستى و در الفت داشتن بهتر است . » . « 3 »\r\n9 - همو از قاسم جعفرى به نقل از امام صادق از پدر بزرگوارش آورده است كه رسول خدا صلى الله عليه و آله و سلم فرمود : « هر گاه كسى از شما رفيق و يا برادرش را دوست بدارد بايد به او اعلام كند » . « 4 »\r\n\r\n\r\n","description":"","footnote":"\r\n( 1 ) - محاسن : ص 264 .\r\n( 2 ) - همان : ص 265 .\r\n( 3 ) - همان : ص 266 .\r\n( 4 ) - همان .\r\n","page_name":" 426 ","page_number":426},
  {"content":"\r\n\r\n\r\nتقيّه و كتمان\r\n1 - برقى از عبدالواحدبن مختار نقل كرده است ، مىگويد : امام باقر عليه السلام فرمود : « اگر زبانهاى شما بند داشت هر كسى آنچه به نفع او بود مىگفت . » « 1 »\r\n2 - همو از معمّربن يحيىبن سالم نقل كرده است ، مىگويد : امام باقر عليه السلام فرمود : « تقيّه در هر موردى يك ضرورت است . » . « 2 »\r\n3 - از اسماعيل جعفى و عدّه‌اى نقل كرده است ، مىگويند : از امام باقر عليه السلام شنيديم كه مىفرمود : « تقيّه در هر چيزى لازم است و هر چيزى را كه فرزند آدم ناگزير از آن باشد خداوند براى او حلال كرده است . » . « 3 »\r\n4 - از محمّدبن مسلم نقل كرده است ، مىگويد : امام باقر عليه السلام فرمود :\r\n« تقيّه را براى حفظ خونها قرار داده‌اند بنابراين اگر به حدّ خون برسد تقيّه‌اى نخواهد بود . « 4 » » .\r\n7 - « 5 » كلينى از فضيل بن يسار نقل كرده است ، مىگويد : امام باقر عليه السلام فرموده است : « سلامت دين و صحّت بدن بهتر است از مال و ثروت ، مال و ثروت زينت است و از جمله زينت دنيا هم حسنه است » . « 6 »\r\n8 - از معمّربن خلاد نقل كرده است ، مىگويد : از ابوالحسن عليه السلام - امام كاظم - راجع به تقيّه پرسيدم ، فرمود : « امام باقر عليه السلام فرموده است : تقيّه از\r\n\r\n\r\n","description":"","footnote":"\r\n( 1 ) - محاسن : ص 258 .\r\n( 2 ) - همان : ص 259 .\r\n( 3 ) - همان .\r\n( 4 ) - همان : ص 259 .\r\n( 5 ) - همان . احاديث شماره ( 5 و 6 ) در بخش « مؤمن و صفات او » به شمارهء ( 8 و 9 ) گذشت - م .\r\n( 6 ) - كافى : 2 / 216 .\r\n","page_name":" 427 ","page_number":427},
  {"content":"\r\n\r\nدين من و از دين پدران من است ، و كسى كه تقيّه نكند ايمان ندارد . » . « 1 »\r\n9 - از زراره به نقل از امام باقر عليه السلام آورده است ، مىفرمايد : « تقيّه در هر جايى است كه گريزى نيست و شخص ناگزير ، خود داناتر است به موقعيّتى كه پيش مىآيد . » . « 2 »\r\n12 - « 3 » از ابوبصير نقل كرده است ، مىگويد : امام باقر عليه السلام فرمود : « با آنان آشكارا معاشرت كنيد و در نهان از ايشان برحذر باشيد ، آن زمانى كه فرمانروايى كودكانه باشد . » . « 4 »\r\n13 - از عبداللَّه‌بن عطا نقل كرده است ، مىگويد : به امام باقر عليه السلام عرض كردم :\r\nدو مرد از مردم كوفه را گرفتند و به آنها گفتند : از اميرالمؤمنين عليه السلام بيزارى جوئيد ! يكى بيزارى جست ، آزادش كردند و ديگرى امتناع كرد ، او را كشتند .\r\nفرمود : « آن كه بيزارى جسته ( به خاطر تقيّه ) مرد مسأله دانى بوده است ولى آن كه بيزارى نجسته مردى است كه به سوى بهشت شتافته است . » . « 5 »\r\n14 - از عبداللَّه‌بن بكير با يك واسطه نقل كرده است ، مىگويد : جمعى بوديم خدمت امام باقر عليه السلام رسيديم ، گفتيم : يابن رسول اللَّه ! ما قصد رفتن به عراق را داريم ، ما را موعظه فرماييد ! امام باقر عليه السلام فرمود : « بايد تواناى\r\n\r\n\r\n","description":"","footnote":"\r\n( 1 ) - كافى : 2 / 219 .\r\n( 2 ) - همان .\r\n( 3 ) - همان . حديث شمارهء ( 10 و 11 ) را در همين بخش به شمارهء ( 4 و 3 ) نقل كرديم - م .\r\n( 4 ) - همان : 2 / 220 .\r\n( 5 ) - همان : 2 / 221 .\r\n","page_name":" 428 ","page_number":428},
  {"content":"\r\n\r\nشما به ناتوانتان يارى دهد و توانگرانتان از مستمندان دستگيرى كند .\r\nمبادا راز ما را فاش كنيد و كار ما را شهرت دهيد . و هرگاه حديثى از ما به شما رسيد و يك يا دو شاهد از قرآن ( كلام خدا ) بر صحّت آن يافتيد مطابق آن عمل كنيد و اگر نه در برابر آن توقّف نماييد و آن را به ما بازگردانيد ! تا اين كه براى شما روشن شود . و بدانيد كسى كه منتظر اين امر است ( ظهور قائم عليه السلام ) ثواب روزه‌دار شب زنده دار را دارد . و هر كه قائم ما را دريابد و با او قيام كند و دشمن ما را بكشد اجر بيست شهيد را دارد و هر گاه به همراه قائم جهاد كند و كشته شود اجر بيست و پنج شهيد را دارد . » . « 1 »\r\n15 - از ابوعبيدهء حذّاء نقل كرده است ، مىگويد : از امام باقر عليه السلام شنيدم كه مىفرمود : « به خدا سوگند محبوبترين يارانم نزد من پارساترين و دين‌شناس‌ترين و رازدارترين آنها نسبت به حديث ما و بدترين آنها در نزد ما و مبغوضترين آنها كسى است چون حديثى را بشنود كه به ما منسوب است و از قول ما روايت كنند ولى براى او دلپذير نباشد ، اظهار تنفّر كند و آن را منكر شود و هر كه از آن پيروى كند او را كافر بداند ، با اين كه خود نمىداند شايد حديث از ما باشد و به ما مستند باشد ، و او بدين وسيله از ولايت ما بيرون رود ! » . « 2 »\r\n\r\n\r\n","description":"","footnote":"\r\n( 1 ) - كافى : 2 / 222 .\r\n( 2 ) - همان : 2 / 223 .\r\n","page_name":" 429 ","page_number":429},
  {"content":"\r\n\r\n\r\nورع و تلاش\r\n1 - برقى از محمّدبن مسلم نقل كرده است ، مىگويد : از امام باقر عليه السلام شنيدم كه مىفرمود : « از خدا بترسيد و از او به خاطر كارهايى كه درگيريد با ورع و تلاش براى طاعت خدا يارى بجوييد ! زيرا كه بيش از همه كسى از شما غبطه مىخورد كه در آستانهء مرگ قرار گرفته باشد و دنيا از او ببرد ، و چون در اين حد قرار گيرد بداند كه او نعمتها و كرامت الهى و بشارت به بهشت را در پيش رو دارد و از آنچه مىترسيد ايمن است و يقين كند كه مرگ او مسلّم و راه او درست بوده و مخالف دين و آيين او بر باطل و در هلاكت است . » . « 1 »\r\n2 - كلينى از ابوسارهء غزّال نقل كرده است ، مىگويد : امام باقر عليه السلام فرمود : « خداى عزّوجلّ مىفرمايد : اى فرزند آدم ! آنچه را كه بر تو حرام كردم دورى كن تا از پارساترين مردم باشى » . « 2 »\r\n3 - همو از ابوالصّباح كنانى نقل كرده است ، مىگويد : امام باقر عليه السلام فرمود : « ما را با پارسائى خود يارى كنيد ! زيرا هر كدام از شما كه خدا را با پارسائى ملاقات كند او را نزد خدا گشايشى باشد و براستى كه خداى عزّوجلّ مىفرمايد :  « مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً »  « 3 » پيامبر صلى الله عليه و آله و سلم و صدّيق ( على\r\n\r\n\r\n","description":"","footnote":"\r\n( 1 ) - محاسن : ص 177 .\r\n( 2 ) - كافى : 2 / 77 .\r\n( 3 ) - نساء / 69 : هر كه از خدا و رسول خدا پيروى كند ، آنان با كسانى خواهند بود كه خداوند برايشان احسان و انعام فرموده است ، از پيامبران ، صديقان و شهيدان و صالحان و آنان همراهان نيكويند .\r\n","page_name":" 430 ","page_number":430},
  {"content":"\r\n\r\nوائمّه عليهم السلام ) و شهيدان و شايستگان از ما هستند . » . « 1 »\r\n\r\nمدارا\r\n1 - كلينى از عبدالرّحمان‌بن ابى ليلا از قول پدرش از امام باقر عليه السلام نقل كرده است ، فرمود : « به راستى كه هر چيزى قفلى دارد ، و قفل ايمان مدارا كردن است . » . « 2 »\r\n2 - همو به اسناد خود از امام باقر عليه السلام نقل كرده است ، مىفرمايد : « هر كه نرمش و مدارا نصيبش شد ، از ايمان بهره‌مند شده است . » . « 3 »\r\n3 - از جابر به نقل از امام باقر عليه السلام آورده است ، فرمود : « به راستى كه خداى عزّوجلّ اهل مداراست و مدارا را دوست دارد ، و به نرمش و مدارا پاداشى دهد كه بر سخت‌گيرى و درشتى ندهد . » . « 4 »\r\n4 - از زراره نقل كرده است ، مىگويد : امام باقر عليه السلام از رسول خدا صلى الله عليه و آله و سلم نقل كرد كه فرموده است : « مدارا و نرمش بر چيزى قرار داده نمىشود مگر اين كه آن را زينت مىبخشد و از چيزى برداشته نمىشود جز اين كه آن را زشت مىنمايد . » . « 5 »\r\n5 - همو از جابر به نقل از امام باقر عليه السلام آورده است ، مىگويد : رسول خدا صلى الله عليه و آله و سلم فرمود : « اگر نرمش و مدارا را با چشم مىديدند ، هيچ مخلوقى زيباتر و بهتر از آن نبود » . « 6 »\r\n\r\n\r\n","description":"","footnote":"\r\n( 1 ) - كافى : 2 / 78 .\r\n( 2 ) - همان : 2 / 118 .\r\n( 3 ) - همان .\r\n( 4 ) - همان : 2 / 119 .\r\n( 5 ) - همان .\r\n( 6 ) - همان : 2 / 120 .\r\n","page_name":" 431 ","page_number":431},
  {"content":"\r\n\r\n\r\nخيرخواهى مؤمن\r\n1 - كلينى از جابربن يزيد نقل كرده است ، مىگويد : امام باقر عليه السلام در تفسير قول خداى عزّوجلّ :  « قُولُوا لِلنَّاسِ حُسْناً »  « 1 » فرمود : « براى مردم بهترين چيزى را بگوييد كه دوست داريد براى شما بگويند ! » . « 2 »\r\n2 - از ابوعبيدهء حذّاء نقل كرده است ، مىگويد : امام باقر عليه السلام فرمود : « بر مؤمن واجب است كه خيرخواه مؤمن باشد . » . « 3 »\r\n3 - همو از جابر به نقل از امام باقر عليه السلام آورده است ، مىفرمايد :\r\n« رسول خدا صلى الله عليه و آله و سلم فرموده است : بايد هر فردى از شما براى برادر مؤمن خود چنان خيرخواه باشد كه براى خويشتن است . » . « 4 »\r\n\r\nمؤمن برادر مؤمن است\r\n1 - كلينى از جابر جعفى نقل كرده است ، مىگويد : در خدمت امام باقر عليه السلام دلم گرفت ، عرض كردم : فدايت شوم ! چه بسا بىآنكه مصيبتى و يا ناگواريى پيش آيد غمگين مىشوم ، تا آنجا كه اعضاى خانواده و دوستانم در چهره‌ام مشاهده مىكنند ؟\r\nفرمود : « جابر ! به راستى خداى متعال مؤمنان را از سرشت بهشت آفريده و از نسيم روح خود بر ايشان دميده است و از اين‌رو مؤمن برادر پدر و مادرى مؤمن است چون يكى از اين ( صاحبان ) ارواح را در شهرى\r\n\r\n\r\n","description":"","footnote":"\r\n( 1 ) - بقره / 83 : و با سخنان نيكو با مردم سخن گوييد !\r\n( 2 ) - كافى : 2 / 165 .\r\n( 3 ) - همان : 2 / 208 .\r\n( 4 ) - همان : 2 / 208 .\r\n","page_name":" 432 ","page_number":432},
  {"content":"\r\n\r\nاز شهرها آزارى رسد ، اين ( صاحب ) روح نيز غمگين مىشود چرا كه از همان ( سنخ ) است . » . « 1 »\r\n2 - از ابوحمزه نقل كرده است ، مىگويد : از امام باقر عليه السلام شنيدم كه مىفرمود :\r\n« مؤمن برادر پدر و مادرى مؤمن است ، چرا كه خداى تعالى مؤمنان را از سرشت بهشت آفريده و در اندامشان از نسيم بهشت دميده است از اين رو آنان برادر پدر و مادرى يكديگرند . » . « 2 »\r\n3 - از فضيل‌بن يسار نقل كرده است ، مىگويد : از امام باقر عليه السلام شنيدم كه مىفرمود :\r\n« چند تن از مسلمانان به سفرى رفتند و راه را گم كردند و سخت تشنه شدند ، ناگزير كفن پوشيدند و خود را به ريشه‌هاى درخت چسباندند ، پس پيرمرد سفيدپوشى به طرف ايشان آمد و گفت : بپاخيزيد ! اينك اين آب !\r\nباكى بر شما نيست ! آنها برخاستند و آب نوشيدند و سيراب شدند ، پرسيدند : خدايت تو را مشمول رحمتش فرمايد ! تو كيستى ؟ گفت : من از آن جنّيانم كه با رسول خدا صلى الله عليه و آله و سلم بيعت كردند و من خود از رسول خدا صلى الله عليه و آله و سلم شنيدم كه فرمود : « مؤمن برادر مؤمن ؛ چشم او و راهنماى اوست » بنابراين شما نبايد با حضور من از بين برويد ! » . « 3 »\r\n4 - از حمزةبن محمّد طيّار از قول پدرش به نقل از امام باقر عليه السلام آورده\r\n\r\n\r\n","description":"","footnote":"\r\n( 1 ) - كافى : 2 / 166 .\r\n( 2 ) - همان .\r\n( 3 ) - همان : 2 / 167 .\r\n","page_name":" 433 ","page_number":433},
  {"content":"\r\n\r\nاست كه ( خطاب به مردم ) فرمود : « شما در اين امر ( تشيّع ) با هم برادرى نكرديد ، همانا شما تنها بر آن اساس يكديگر را شناختيد ! » . « 1 »\r\n5 - از ابومريم انصارى نقل كرده است ، مىگويد : امام باقر عليه السلام فرمود :\r\n« مردى در بصره رو به اميرالمومنين عليه السلام كرد و گفت : يا اميرالمومنين ! برادران ( دينى ) را معرفى بفرماييد ! ( چگونه باشند ؟ ) امام عليه السلام در پاسخ وى فرمود : برادران دو دسته‌اند : برادران مورد اعتماد و برادران خوش برخورد . اما برادران مورد اعتماد ؛ آنها دست و بال ، كس و كار و مال و منال انسانند و چون تو به برادرت در حدّ اعتماد و مطمئن باشى مال و جانت را به او بسپار و با آن كه او در صفاست تو نيز باصفا باش ! و با هر كه او دشمن است ، دشمن باش و راز و عيب او را بپوشان و خوبى او را اظهار كن ! اى كسى كه پرسيدى ! بدان كه ايمان از كبريت احمر كمياب‌تر است . و اما برادر خوش برخورد تو از ( مصاحبت ) ايشان لذّت مىبرى ، پس از ايشان نگسل و بيشتر از اين از آنها مجو ! و آنچه را كه آنها از خوش رويى و شيرين زبانى به تو مىدهند تو هم به آنها مبذول بدار ! » . « 2 »\r\n6 - صدوق از محمدبن حمران از پدرش به نقل از امام باقر عليه السلام آورده است فرمود : « هيچ دو نفر مؤمن نيست كه بيش از سه روز از يكديگر قهر كنند مگر اين كه من در روز سوم از آن‌ها بيزارم ! » پرسيدند : يابن رسول اللَّه ! اين وضع ستمگر است پس ستمديده چه كند ؟ فرمود : « چه اشكال دارد كه ستمديده به سراغ آن كه ستم كرده است برود تا اين كه هر دو با هم\r\n\r\n\r\n","description":"","footnote":"\r\n( 1 ) - كافى : 2 / 168 .\r\n( 2 ) - همان : 2 / 248 .\r\n","page_name":" 434 ","page_number":434},
  {"content":"\r\n\r\nآشتى كنند ! » . « 1 »\r\n\r\nپوشاندن مؤمن\r\n1 - از ابوحمزه به نقل از امام باقر عليه السلام آورده است ، مىفرمايد : « رسول خدا صلى الله عليه و آله و سلم فرموده است : هر كه در بىلباسى فردى از مستمندانِ مسلمان جامه‌اى بر او بپوشاند و يا او را در معاش زندگى كمك كند خداوند متعال هزار فرشته را بر او بگمارد تا دميدن صور ( تا پايان دنيا ) براى گناهانى كه او مرتكب شده است ، طلب آمرزش كنند . » . « 2 »\r\n\r\nحق مؤمن\r\n1 - كلينى از جابر نقل كرده است ، مىگويد : امام باقر عليه السلام فرمود : « از حقوق مؤمن بر برادر مؤمنش آن است كه گرسنه است سير كند و بدنش را بپوشاند و گرفتارى او را رفع كند و اگر وامى دارد ادا كند و چون از دنيا رفت به جاى او سرپرست خاندان و فرزندانش باشد . » . « 3 »\r\n2 - از ابواسماعيل نقل كرده است ، مىگويد : به امام باقر عليه السلام عرض كردم : فدايت شوم !\r\nشيعيان در نزد ما زيادند ! فرمود : آيا توانگران بر تهى دستان توجه دارند ؟ نيكوكاران از بدكاران گذشت مىكنند ؟ آنان با يكديگر همراهى و برابرى دارند ؟ » عرض كردم : خير . فرمود : « پس آنها شيعه نيستند ؛ شيعه\r\n\r\n\r\n","description":"","footnote":"\r\n( 1 ) - خصال : ص 183 .\r\n( 2 ) - كافى : 2 / 205 .\r\n( 3 ) - همان : 2 / 169 .\r\n","page_name":" 435 ","page_number":435},
  {"content":"\r\n\r\nكسى است كه چنين باشد و اين طور رفتار كند . » . « 1 »\r\n3 - علاء بن فضيل از امام صادق عليه السلام نقل كرده است كه امام باقر عليه السلام بارها مىفرمود : « ياران خود را گرامى بداريد و آنان را احترام كنيد ، و با يكديگر ترش‌رويى نكنيد و به هم ضرر و زيان وارد نسازيد و حسد نورزيد ! مبادا به يكديگر بخالت كنيد . بنده‌هاى بااخلاص خدا باشيد . » . « 2 »\r\n4 - از سعيدبن حسن نقل كرده است ، مىگويد : امام باقر عليه السلام فرمود :\r\n« آيا كسى از شما به سراغ برادر دينى خود مىرود كه دست به كيسهء او كند تا هر چه نياز داشت بردارد و او مانع نشود ؟ »\r\nعرض كردم : من در ميان خودمان چنين چيزى را سراغ ندارم ! امام عليه السلام فرمود : « بنابراين هلاكت‌بار است ! » آن گاه فرمود : « به راستى كه هنوز آگاهى اين مردم كمال نيافته و به آرمان‌هاى خود نرسيده‌اند ! » . « 3 »\r\n5 - از ابوحمزه نقل كرده است ، مىگويد : امام باقر عليه السلام فرمود : « حق واجب يك مؤمن بر مؤمن است كه تا هفتاد گناه كبيرهء او را پرده‌پوشى كند . » . « 4 »\r\n6 - از ابوبصير به نقل از امام باقر عليه السلام آورده است ، فرمود : « ناسزا گفتن به مؤمن تبهكارى است و پيكار با او كفر و خوردن گوشت او ( غيبت كردن از او ) گناه است و حرمت مال او چون حرمت خون اوست . » . « 5 »\r\n7 - از ابوحمزه نقل كرده است ، مىگويد : به امام باقر عليه السلام عرض كردم :\r\n\r\n\r\n","description":"","footnote":"\r\n( 1 ) - كافى : 2 / 173 .\r\n( 2 ) - همان .\r\n( 3 ) - همان .\r\n( 4 ) - همان : 2 / 207 .\r\n( 5 ) - همان : 2 / 359 .\r\n","page_name":" 436 ","page_number":436},
  {"content":"\r\n\r\nفدايت شوم ! چه مىفرماييد : دربارهء مسلمانى كه براى ديدن مسلمانى برود - يا براى درخواست حاجتى - و او در خانه است ؛ اذن ورود بطلبد و او اذن ندهد و خود نيز از خانه به سوى او نرود ؟ امام عليه السلام فرمود : « اى ابوحمزه ! هر مسلمانى نزد مسلمان ديگرى به ديدار او و يا براى درخواست حاجتى از او برود و او در منزلش باشد ؛ از او اذن بخواهد و او به سمت او بيرون نيايد ، همواره مورد لعنت خدا باشد تا اين كه به هم برسند . » گفتم : فدايت شوم ! تا زمان به هم رسيدن در لعنت خدايند ؟\r\nفرمود : « آرى » . « 1 »\r\n8 - مجلسى از محمّد به نقل از امام باقر عليه السلام آورده است ، مىگويد :\r\n« رسول خدا صلى الله عليه و آله و سلم عرضه مىداشت : خدايا من هم بشرى بيش نيستم ، خشمگين مىشوم ، خرسند مىگردم و مؤمنى را محروم مىكنم و يا از او دورى مىكنم و يا به او نفرين مىكنم ! خداوندا آن را از من بپوشان و پاك ساز ! و هر كافرى را كه به او نزديك مىشوم و يا چيزى به او مىدهم و يا بر او مىبخشم و يا دعاى خير مىكنم كه شايستگى آن را ندارد ، اينها را براى او عذاب و بار گناه گردان ! » . « 2 »\r\n\r\nقناعت\r\n1 - كلينى از عمروبن هلال نقل كرده است ، مىگويد : امام باقر عليه السلام فرمود : « مبادا به بالاتر از خودت نگاه كنى كه در پند دادن تو همين قدر\r\n\r\n\r\n","description":"","footnote":"\r\n( 1 ) - كافى : 2 / 365 .\r\n( 2 ) - بحارالانوار : 104 / 290 .\r\n","page_name":" 437 ","page_number":437},
  {"content":"\r\n\r\nبس كه خداى عزّوجلّ به پيامبرش فرمود :  « وَ لا تُعْجِبْكَ أَمْوالُهُمْ وَ أَوْلادُهُمْ »  « 1 » و نيز فرمود :  « وَ لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ زَهْرَةَ الْحَياةِ الدُّنْيا »  « 2 » اگر از اين بابت چيزى به خاطرت گذشت زندگى رسول خدا صلى الله عليه و آله و سلم را به ياد آور كه به راستى خوراكش نان جو و شيرينىاش خرما و هيزمش نخل بود ؛ آن هم در صورتى كه پيدا مىكرد ! » . « 3 »\r\n2 - از جابر به نقل از امام باقر عليه السلام آورده است ، مىفرمايد : « رسول خدا صلى الله عليه و آله و سلم فرمود : هر كه مىخواهد بىنيازترين مردم باشد بايد به آنچه در نزد خداست بيشتر پشت گرم باشد از آنچه در دست مردم است . » . « 4 »\r\n\r\nگذشت و فرو خوردن خشم\r\n1 - از حمران نقل كرده است ، مىگويد : امام باقر عليه السلام فرمود : « پشيمانى بر گذشت آسان‌تر است از پشيمانى بر كيفر و مجازات » . « 5 »\r\n2 - زراره از امام باقر عليه السلام نقل كرده است ، مىفرمايد : « زن يهودى را كه براى ( قتل ) پيامبر ( گوشت ) گوسفندى را زهر ريخته بود خدمت رسول خدا صلى الله عليه و آله و سلم آوردند ، فرمود : چه چيزى تو را بر اين كار واداشت ؟\r\nعرض كرد : با خود گفتم : اگر او پيغمبر باشد كه زيانى بر او نرساند و اگر\r\n\r\n\r\n","description":"","footnote":"\r\n( 1 ) - توبه / 56 : دارايى و اولاد آنها تو را در شگفت نيندازد !\r\n( 2 ) - طه / 131 : و هرگز چشمان خود را به نعمتهاى مادى كه به گروههايى از آنها ( كافران ) داده‌ايم‌ميفكن كه اينها شكوفه‌هاى زندگى دنياست .\r\n( 3 ) - كافى : 2 / 137 .\r\n( 4 ) - همان : 2 / 139 .\r\n( 5 ) - همان : 2 / 108 .\r\n","page_name":" 438 ","page_number":438},
  {"content":"\r\n\r\nپادشاهى باشد مردم را از شرّ او آسوده كرده‌ام ! » امام باقر عليه السلام مىفرمايد : « پيامبر صلى الله عليه و آله و سلم با شنيدن پاسخ وى از او درگذشت » . « 1 »\r\n3 - از وصّافى نقل كرده است ، مىگويد : امام باقر عليه السلام فرمود : « هر كه خشم خود را فرو خورد در حالى كه بر انجام آن تواناست خداوند در روز رستاخيز دل او را پر از امن و امان كند . » . « 2 »\r\n4 - از ربعىّ با يك واسطه از امام باقر عليه السلام نقل كرده است ، فرمود :\r\n« پدرم به من فرمود : پسر عزيزم ! هيچ چيز باعث چشم روشنى بيشتر پدرت نمىشود از جرعهء خشمى كه به دنبالش صبر و تحمّل باشد و چيزى بيش از اين مرا شاد نمىكند كه خوار شدن نفسم - به قدر گلّه‌اى از شتران سرخ فامى كه به من دهند - مرا شاد مىكند . » . « 3 »\r\n5 - شيخ مفيد به اسناد خود از امام باقر عليه السلام نقل كرده است ، فرمود :\r\n« هر كه از تعرّض به ناموس مردم خوددارى كند ، خداوند در روز قيامت از گناهان او درگذرد و هر كه از خشم خود نسبت به مردم خويشتن‌دارى كند ، خداوند عذاب روز قيامت را از او باز دارد . » . « 4 »\r\n\r\nصلهء رحم\r\n1 - كلينى از ابوحمزه نقل كرده است ، مىگويد : امام باقر عليه السلام فرمود :\r\n« صلهء رحم اعمال را پاك و پاكيزه ( پرثواب‌تر ) و اموال را مىافزايد و بلا\r\n\r\n\r\n","description":"","footnote":"\r\n( 1 ) - كافى : 2 / 108 .\r\n( 2 ) - همان : 2 / 110 .\r\n( 3 ) - همان .\r\n( 4 ) - اختصاص : ص 229 .\r\n","page_name":" 439 ","page_number":439},
  {"content":"\r\n\r\nرا دفع و حساب را آسان مىكند . و مرگ را تأخير مىاندازد . » . « 1 »\r\n2 - كلينى از جابر به نقل از امام باقر عليه السلام آورده است ، فرمود : « رسول خدا صلى الله عليه و آله و سلم مىفرمود : به حاضران و غايبان از امتم حتى آنها كه در پشت مردان و رحم زنان هستند سفارش مىكنم كه صلهء رحم كنند ، هر چند كه يك سال راه از او دور باشد ، چرا كه صلهء رحم از ديانت است . » . « 2 »\r\n3 - همو از حنان بن سدير به نقل از پدرش از قول امام باقر عليه السلام آورده است ، مىفرمايد :\r\n« ابوذر گفت : از رسول خدا صلى الله عليه و آله و سلم شنيدم كه مىفرمود : در روز قيامت كنارهء صراط صلهء رحم و امانتدارى مىايستد ، چون به جا آورندهء صلهء رحم و امانتدار از آن بگذرد به بهشت وارد شود ولى خيانتكار و قطع كنندهء رحم بدان گذر كند هيچ عملى با آن سودى به حال وى نبخشد و از صراط به دوزخ واژگونه افتد . » . « 3 »\r\n4 - از ابوحمزه نقل كرده است ، مىگويد : امام باقر عليه السلام فرمود : « صلهء رحم باعث خوش خلقى و دست و دل بازى و پاك نفسى و افزونى در روزى و تأخير اجل مىگردد . » . « 4 »\r\n5 - از ابوحمزه به نقل از امام باقر عليه السلام آورده است ، مىفرمايد : « صلهء رحم اعمال انسان را پاكيزه و افزون مىگرداند و عمر را طولانى و روزى را فراوان و نزد خانواده محبوب مىگرداند .\r\n\r\n\r\n","description":"","footnote":"\r\n( 1 ) - كافى : 2 / 150 .\r\n( 2 ) - كافى : 2 / 151 .\r\n( 3 ) - همان : 2 / 152 .\r\n( 4 ) - همان .\r\n","page_name":" 440 ","page_number":440},
  {"content":"\r\n\r\nبايد از خدا ترسيد و صلهء رحم به جا آورد . » . « 1 »\r\n6 - از ابوعبيدهء حذاء به نقل از امام باقر عليه السلام آورده است ، مىگويد :\r\n« رسول خدا صلى الله عليه و آله و سلم فرمود : « از همهء خوبيها ثواب صلهء رحم زودتر به دست صاحبش مىرسد . » . « 2 »\r\n7 - از جابر به نقل از امام باقر عليه السلام آورده است ، فرمود : « چون اميرالمومنين عليه السلام از شهر بيرون شد و آهنگ بصره نمود در « ربذه » فرود آمد ، مردى از قبيلهء محارب نزد آن حضرت آمد و گفت : اى اميرالمومنين ! من در ميان قبيله‌ام مبلغى را ( از بابت ديه يا غرامت و نظير آن ) بر عهده دارم و از هر گروه آن قبيله درخواست همراهى و كمك كردم جواب رد دادند و سرزنشم كردند ، شما به آنها بفرماييد مرا كمك كنند و آنان را به همراهى من ترغيب كنيد !\r\nاميرالمومنين عليه السلام فرمود : كجا هستند ؟ آن مرد گفت : اينها كه مىبينيد يك دسته از آنهايند .\r\nراوى مىگويد : اميرالمومنين عليه السلام شتر خود را به حركت درآورد ، آن نيز مانند شترمرغى از جا جست و برخى از اصحاب آن حضرت نيز به دنبال وى جستند ، تا اين كه شتر آن حضرت با دشوارى به نزد آن قوم رسيد ، امام عليه السلام خود را به آنها رساند و به ايشان سلام داد ، پرسيد : براى چه از همراهى صاحب خود دريغ داريد ؟ آنها زبان به شكايت از وى گشودند و او نيز از ايشان شكايت كرد ! اميرالمومنين عليه السلام فرمود : بايد هر كسى با فاميل و قبيلهء خويش ارتباط داشته باشد و به آنها رسيدگى كند\r\n\r\n\r\n","description":"","footnote":"\r\n( 1 ) - كافى : 2 / 152 .\r\n( 2 ) - همان .\r\n","page_name":" 441 ","page_number":441},
  {"content":"\r\n\r\nزيرا كه آنها به احسان و كمك مالى سزاوارترند و هر يك از عشيره بايد به برادر خود پيوست داشته باشد و به او رسيدگى كند ؛ اگر روزگار او را به زمين زد و دنيا به او پشت كرد ، زيرا آنها كه با هم پيوند نمايند و به هم بخشش كنند اجر و پاداش دارند و آنها كه از هم ببرند و به هم پشت كنند گنهكار و مجرمند . فرمود : سپس اميرالمومنين عليه السلام شتر خود را نهيب زد و فرمود : برو ! » « 1 »\r\n8 - فتال نيشابورى در حديث مرسلى از امام باقر عليه السلام نقل كرده است ، فرمود : « موسىبن عمران عليه السلام عرضه داشت : پروردگارا ! مرا پند ده ! خطاب رسيد : تو را به خودم سفارش مىكنم - سه مرتبه اين خطاب رسيد ! - عرض كرد . پروردگارا ! مرا پند ده ! خطاب رسيد : تو را به مادرت سفارش مىكنم ! باز عرض كرد : پروردگارا پندم ده ! خطاب رسيد : تو را به مادرت سفارش مىكنم !\r\nباز موسى عليه السلام عرضه داشت : پروردگارا مرا موعظه كن ! خطاب رسيد :\r\nتو را به پدرت سفارش مىكنم !\r\nامام عليه السلام فرمود : « به اين خاطر است كه گفته مىشود : « براى مادر دو سوم احسان و نيكى و براى پدر يك سوم آن است . » . « 2 »\r\n9 - مجلسى از محمدبن مسلم نقل كرده است ، مىگويد : امام باقر عليه السلام فرمود : « همانا بنده‌اى در زمان حيات پدر و مادر به آنها احسان مىكند و چون مىميرند ، دين آنها را ادا نمىكند و براى ايشان طلب مغفرت نمىنمايد خداوند او را عاق والدين مىنويسد . ولى فرزندى در زمان\r\n\r\n\r\n","description":"","footnote":"\r\n( 1 ) - كافى : 2 / 153 .\r\n( 2 ) - روضةالواعظين : ص 308 .\r\n","page_name":" 442 ","page_number":442},
  {"content":"\r\n\r\nحيات پدر و مادر به آنها احسان نمىنمايد و چون درگذشتند ، دين آنها را ادا مىكند و براى ايشان از خداوند طلب آمرزش مىنمايد پس خداوند او را احسان كننده و نيكوكار نسبت به والدين مقرّر مىفرمايد . » . « 1 »\r\n10 - همو از وصّافى به نقل از امام باقر عليه السلام آورده است ، فرمود :\r\n« صدقهء پنهانى آتش خشم پروردگار را خاموش مىكند و احسان به والدين و صلهء رحم عمر را افزون مىگرداند . » . « 2 »\r\n11 - همو از ابن سدير ، به نقل از پدرش از قول امام باقر عليه السلام آورده است ، فرمود :\r\n« مردى خدمت ابوذر رسيد به او بشارت داد كه يكى از گوسفندان زاييده و گوسفندانت زياد شد ! ابوذر فرمود : فزونى گوسفندان مرا خوشحال نمىكند و من افزونى آنها را دوست نمىدارم چرا كه همان اندكى كه مرا كفايت كند بهتر از زيادى است كه مرا به خود مشغول سازد ! به راستى من از رسول خدا صلى الله عليه و آله و سلم شنيدم كه مىفرمود : روز قيامت در دو سوى صراط صله رحم و امانتدارى قرار گرفته است هر كس كه صلهء رحم كرده و امانت را به صاحبش باز پس داده است بر آن بگذرد ، در آتش دوزخ واژگونه نيفتد ! » « 3 »\r\n12 - همو به اسناد خود از امام باقر عليه السلام نقل كرده است ، فرمود :\r\n« رسول خدا صلى الله عليه و آله و سلم مىفرمايد : صدقه ده پاداش دارد ولى قرض دادن هيجده پاداش و پيوند و ارتباط با برادران بيست پاداش و صلهء رحم ،\r\n\r\n\r\n","description":"","footnote":"\r\n( 1 ) - بحارالأنوار : 74 / 81 .\r\n( 2 ) - همان .\r\n( 3 ) - همان : 74 / 102 .\r\n","page_name":" 443 ","page_number":443},
  {"content":"\r\n\r\nبيست و چهار پاداش دارد . » . « 1 »\r\n13 - همو به اسناد خود از امام باقر عليه السلام از قول رسول خدا صلى الله عليه و آله و سلم نقل كرده است ، فرمود : « در دنيا صلهء رحم كنيد هر چند به يك سلام دادن باشد . » . « 2 »\r\n\r\nكفاف\r\n1 - كلينى از ابوعبيدهء حذّاء نقل كرده است ، مىگويد : از امام باقر عليه السلام شنيدم كه مىفرمود : « رسول خدا صلى الله عليه و آله و سلم فرموده است : خداى عزّوجلّ مىفرمايد : به راستى بيش از همه در بين دوستانم به آن مردى غبطه مىخورم كه سبك‌بار ( كم ثروت و بىعلاقهء به دنيا ) در پيشگاه من داراى بهره‌اى از نماز باشد و در نهان پروردگارش را به خوبى عبادت كند و در ميان مردم گمنام و ناشناخته بسر برد و روزى او به اندازهء نيازش و رفع ضرورت باشد و بر آن حال صبر و شكيبايى نمايد ، زود بميرد و كم ارث بجا گذارد و زنان نوحه‌گر او اندك باشند . » . « 3 »\r\n\r\nتعجيل در كار خير\r\n1 - كلينى از زراره به نقل از امام باقر عليه السلام آورده است كه رسول خدا صلى الله عليه و آله و سلم فرمود :\r\n« به راستى كه خداوند آن كار خير را دوست دارد كه زود انجام\r\n\r\n\r\n","description":"","footnote":"\r\n( 1 ) - بحارالأنوار : 74 / 104 .\r\n( 2 ) - همان .\r\n( 3 ) - كافى : 2 / 140 .\r\n","page_name":" 444 ","page_number":444},
  {"content":"\r\n\r\nگيرد ! » . « 1 »\r\n2 - از ابوالجارود نقل كرده است ، مىگويد : از امام باقر عليه السلام شنيدم كه مىفرمود :\r\n« هر كه قصد كار خيرى كند بايد بدان بشتابد زيرا هر كار خيرى كه دير انجام گيرد ، شيطان را در آن نظرى است . » . « 2 »\r\n3 - از محمدبن مسلم نقل كرده است ، مىگويد : از امام باقر عليه السلام شنيدم كه مىفرمود :\r\n« به راستى كه خداوند انجام كار خير را بر مردم دنيا سنگين كرده است به مانند سنگينى آن در ميزان اعمالشان در روز قيامت . و خداى عزّوجلّ كار شر را بر مردم دنيا ساده و سبك قرار داده است مانند سبكى وزن آن در ترازوى اعمالشان در روز قيامت . » . « 3 »\r\n\r\nروى گشاده\r\n1 - كلينى از ابوبصير به نقل از امام باقر عليه السلام آورده است ، فرمود :\r\n« مردى خدمت رسول خدا صلى الله عليه و آله و سلم رسيد ، عرض كرد : يا رسول اللَّه ! مرا نصيحتى كنيد ، رسول خدا صلى الله عليه و آله و سلم ضمن نصايحش فرمود : با برادر ( دينى ) خود با روى گشاده برخورد كن ! » . « 4 »\r\n\r\n\r\n","description":"","footnote":"\r\n( 1 ) - كافى : 2 / 142 .\r\n( 2 ) - همان : 2 / 143 .\r\n( 3 ) - همان .\r\n( 4 ) - همان : 2 / 103 .\r\n","page_name":" 445 ","page_number":445},
  {"content":"\r\n\r\n\r\nپيروى از سنّت\r\n1 - كلينى از سلام‌بن مستنير به نقل از امام باقر عليه السلام آورده است كه رسول خدا صلى الله عليه و آله و سلم فرمود : « بدانيد كه هر عبادتى شور و هيجانى دارد سپس به سستى مىگرايد ! بنابراين هر كس كه شور عبادتش او را به روش و سنّت من بكشاند پس راه را يافته است و هر كه بر خلاف سنّت من رود گمراه شده و كردارش او را به نابودى كشد .\r\nبدانيد كه من نماز مىخوانم و مىخوابم و روزه مىگيرم و افطار مىكنم ، مىخندم و مىگريم . بنابراين هر كه از راه و روش من روگرداند از من نيست . فرمود : مرگ براى موعظه و يقين براى بى نيازى و عبادت براى سرگرمى و اشتغال ، بس است و كفايت مىكند ! » . « 1 »\r\n\r\nعبادت\r\n1 - كلينى از زراره نقل كرده است ، مىگويد : امام باقر عليه السلام فرمود :\r\n« محبوب‌ترين اعمال در پيشگاه خداى عزّوجلّ عملى است كه بنده بر آن مداومت كند هر چند اندك باشد » . « 2 »\r\n2 - از نجبه به نقل از امام باقر عليه السلام آورده است ، فرمود : « هيچ چيزى در پيشگاه خداى عزّوجلّ محبوب‌تر از آن عملى نيست كه ادامه داشته باشد ، هر چند كه اندك باشد . » . « 3 »\r\n3 - از ابوالجارود نقل كرده است ، مىگويد : امام باقر عليه السلام از رسول\r\n\r\n\r\n","description":"","footnote":"\r\n( 1 ) - كافى : 2 / 85 .\r\n( 2 ) - همان : 2 / 82 .\r\n( 3 ) - همان .\r\n","page_name":" 446 ","page_number":446},
  {"content":"\r\n\r\nخدا صلى الله عليه و آله و سلم نقل كرد ، مىفرمايد : « به راستى كه اين دين استوار است به آرامى در آن وارد شويد و به بندگان خدا عبادت خدا را تحميل نكنيد تا همچون شترسوارى كه بر شتر خسته سوار شده است ؛ نه راه را طى مىكند و نه پشت و توانى براى شتر باقى مىگذارد ! » . « 1 »\r\n4 - از محمدبن مروان نقل كرده است ، مىگويد : از امام باقر عليه السلام شنيدم كه مىفرمود :\r\n« به هر كس ثوابى از طرف خداى متعال در برابر عملى برسد كه آن را به خاطر آن ثواب انجام دهد ، آن ثواب به وى داده مىشود ، اگر چه حديث ( دستور شرع ) چنان نباشد كه به او رسيده است . » . « 2 »\r\n\r\nصبر\r\n1 - كلينى از حمزةبن عمران نقل كرده است ، مىگويد : امام باقر عليه السلام فرمود : « بهشت در ميان ناگوارىها و صبر و استقامت قرار دارد ؛ هر كه در دنيا بر ناگوارىها صبر كند بهشت رود ، و جهنّم در ميان لذّتها و هواهاى نفسانى قرار گرفته است ، پس هر كه خود را در پى لذّتها و هواها بدارد وارد دوزخ شود . » . « 3 »\r\n2 - از ابوحمزه به نقل از امام باقر عليه السلام آورده است ، فرمود : « چون هنگام درگذشت پدرم علي بن حسين عليهما السلام فرا رسيد ، مرا ( به نزد خود طلبيد ) و به سينه‌اش چسباند و فرمود : پسر عزيزم تو را سفارش مىكنم\r\n\r\n\r\n","description":"","footnote":"\r\n( 1 ) - كافى : 2 / 86 .\r\n( 2 ) - همان : 2 / 87 .\r\n( 3 ) - همان : 2 / 89 .\r\n","page_name":" 447 ","page_number":447},
  {"content":"\r\n\r\nبه آنچه پدرم هنگام شهادتش به من سفارش كرد . و يادآور شد كه پدرش او را چنين وصيت كرده است : پسر عزيزم ! دربارهء حق صبر و استقامت كن هر چند كه تلخ باشد ! » . « 1 »\r\n3 - از يونس بن عبدالرحمان در حديث مرفوعى به نقل از امام باقر عليه السلام آورده است فرمود : « صبر بر دو گونه است : صبر در برابر گرفتارى و بلا كه نيكو و زيباست ولى بهترين دو نوع صبر پرهيز از محرّمات الهى است . » . « 2 »\r\n4 - همو از جابر نقل كرده است مىگويد : به امام باقر عليه السلام عرض كردم :\r\nخداوند رحمت خود را بر شما ارزانى بدارد ! منظور از صبر جميل چيست ؟ فرمود : « صبرى است كه در آن به مردم شكوه و گله نكند ! » . « 3 »\r\n5 - از ابونعمان به نقل از امام صادق يا امام باقر عليهما السلام آورده است ، فرمود : « كسى كه براى مصائب روزگار آماده صبر و تحمّل نباشد از پا در مىآيد . » . « 4 »\r\n6 - صدوق از معروف بن خرّبوذ نقل كرده است ، مىگويد : از امام باقر عليه السلام شنيدم كه مىفرمود : « هيچ مؤمنى نيست كه در دنيا گرفتار مصيبتى شود و در وقت مصيبت ؛ موقعى كه مصيبت او را رنج مىدهد كلمهء استرجاع  « إِنَّا لِلَّهِ وَ إِنَّا إِلَيْهِ راجِعُونَ »  بگويد ، مگر اين كه خداوند - به جز\r\n\r\n\r\n","description":"","footnote":"\r\n( 1 ) - كافى : 2 / 91 .\r\n( 2 ) - همان . در اينجا بهترين صبر را ورع در برابر محرّمات آورده است بالاتر از تقوا و پرهيز معمولى است ورع به دورى حتى از مكروهات تعريف شده است - م .\r\n( 3 ) - كافى : 2 / 93 .\r\n( 4 ) - همان .\r\n","page_name":" 448 ","page_number":448},
  {"content":"\r\n\r\nگناهان كبيره‌اى كه خداوند آتش دوزخ را بر آنها مقرر فرموده است - تمام گناهان گذشتهء او را بيامرزد . » .\r\nو فرمود : « هر وقت به ياد مصيبتش افتاد در آيندهء از عمرش همان وقت استرجاع گويد و خدا را سپاس گذار باشد خداوند هر گناهى را كه مرتكب شده باشد بين استرجاع اول تا استرجاع دوم ، همه را به جز گناهان كبيرهء او بيامرزد . » . « 1 »\r\n7 - همو از ابوبصير به نقل از امام صادق عليه السلام آورده است ، فرمود : « از ( پدرم ) امام باقر عليه السلام شنيدم كه مىفرمود : من از غلامم و از خاندانم چيزهايى را تحمّل مىكنم كه از حنظل تلخ‌تر است ! به راستى كسى كه صبر كند به وسيلهء صبرش به درجهء روزه‌دار سحرخيز و مرتبهء شهيدى مىرسد كه در پيشروى محمّد صلى الله عليه و آله و سلم شمشير زده است . » . « 2 »\r\n8 - از ابوحمزهء ثمالى نقل كرده است ، مىگويد : از امام باقر عليه السلام شنيدم كه مىفرمود :\r\n« هر كه بر مصيبتى صبر كند خداوند عزّتى را بر عزّتش بيفزايد و او را با محمّد صلى الله عليه و آله و سلم و اهل بيتش عليهم السلام وارد بهشت گرداند . » « 3 »\r\n\r\nخوشخويى\r\n1 - كلينى از محمدبن مسلم نقل كرده است ، مىگويد : امام باقر عليه السلام فرمود : « به راستى كه كامل‌ترين مؤمنان كسى است كه از همه خوشخوتر\r\n\r\n\r\n","description":"","footnote":"\r\n( 1 ) - ثواب الأعمال : ص 234 .\r\n( 2 ) - همان : ص 235 .\r\n( 3 ) - همان .\r\n","page_name":" 449 ","page_number":449},
  {"content":"\r\n\r\nباشد . » . « 1 »\r\n\r\nحلم و بردبارى\r\n1 - از زراره به نقل از امام باقر عليه السلام آورده است ، فرمود : « علي بن حسين عليهما السلام همواره مىفرمود : « به راستى كه من خوش دارم آن مردى را كه به هنگام خشم بردباريش او را در مىيابد » « 2 »\r\n2 - از جابر به نقل از امام باقر عليه السلام آورده است ، فرمود : « همانا خداى عزّوجلّ شخص باحياى بردبار را دوست مىدارد . » « 3 »\r\n3 - از جابر به نقل از امام باقر عليه السلام آورده است كه رسول خدا صلى الله عليه و آله و سلم فرمود : « همانا خداوند شخص باحياى بردبار پارساى عفّت جو را دوست مىدارد . » . « 4 »\r\n\r\nاخلاص\r\n1 - كلينى از احمدبن ابى عبداللَّه از قول پدرش در حديث مرفوعى از امام باقر عليه السلام نقل كرده است مىفرمايد : « رسول خدا صلى الله عليه و آله و سلم فرمود : « اى مردم ! به يقين خدا هست و شيطان هست و حق هست و باطل هست و راه راست و راه كج و گمراهى هست و رشد هست و انحراف هست دنيا و آخرت و نيكىها و بدىها هستند ؛ آنچه نيكى است از خداست و آنچه بدى\r\n\r\n\r\n","description":"","footnote":"\r\n( 1 ) - كافى : 2 / 99 .\r\n( 2 ) - همان : 2 / 112 .\r\n( 3 ) - همان : 2 / 112 .\r\n( 4 ) - همان .\r\n","page_name":" 450 ","page_number":450},
  {"content":"\r\n\r\nاست از شيطان است كه خدايش لعنت كند . » . « 1 »\r\n2 - همو از سدى به نقل از امام باقر عليه السلام آورده است كه فرمود : « هيچ بنده‌اى نيست كه چهل روز به خداى عزّوجلّ ايمان خالص داشته باشد - يا فرمود : چهل روز خدا را به نيكى ياد كند - مگر اين كه خداوند او را نسبت به دنيا بى ميل و پارسا گرداند و درد و دواى دنيا را به او بنماياند و حكمت را در دلش استوار و زبانش را به آن گويا سازد . سپس اين آيه را تلاوت فرمود :  « إِنَّ الَّذِينَ اتَّخَذُوا الْعِجْلَ سَيَنالُهُمْ غَضَبٌ مِنْ رَبِّهِمْ وَ ذِلَّةٌ فِي الْحَياةِ الدُّنْيا وَ كَذلِكَ نَجْزِي الْمُفْتَرِينَ »  « 2 » ( آرى ) هيچ بدعت گذارى را نبينى جز اين كه خوار و ذليل است و هر كه به خداى عزّوجلّ افترا بندد خوار است » . « 3 »\r\n\r\nرضا به قضا\r\n1 - كلينى از ابوعبيدهء حذّاء به نقل از امام باقر عليه السلام آورده است كه رسول خدا صلى الله عليه و آله و سلم فرمود : « خداى عزّوجلّ مىفرمايد : به راستى بعضى از بندگان مؤمنم بندگانى هستند كه امر دينشان بر آنها راست نگردد جز با توانگرى و وسعت در زندگى و تندرستى ، از اين رو من آنها را با توانگرى ، وسعت در زندگى و سلامتى جسم مىآزمايم . و برخى از\r\n\r\n\r\n","description":"","footnote":"\r\n( 1 ) - كافى : 2 / 15 .\r\n( 2 ) - اعراف / 152 : كسانى كه گوساله را معبود خود برگزيدند به زودى خشم پروردگار و ذلت وخوارى در زندگى اين جهان به آنها خواهد رسيد ، ما همه كسانى را كه به خدا افترا مىبندند چنين كيفر مىدهيم .\r\n( 3 ) - كافى : 2 / 16 .\r\n","page_name":" 451 ","page_number":451},
  {"content":"\r\n\r\nبندگان مؤمنم بندگانى هستند كه امر دينشان استوار نگردد جز با تنگدستى و مستمندى و بيمارى جسمانى ، من آنها را به ندارى و مستمندى و بيمارى گرفتار مىكنم و بدين وسيله آنها را مىآزمايم تا امر دينشان اصلاح شود و من داناترم به آن‌چه امر دين بندگان مؤمنم بدان وسيله راست مىگردد . به يقين بعضى از بندگانم در پرستش من كوشا هستند و به خود رنج مىدهند و از خواب و بستر لذّت خود برخاسته و در شبها به ياد من نماز شب مىخوانند و خود را در عبادت من به زحمت مىاندازند ولى من يك شب خواب سبك ( چُرت ) را بر او عارض مىكنم براى خيرخواهى و ماندگارى او تا بامدادان بخوابد و بامداد از خواب برخيزد و خود را دشمن دارد و زبون بيند و اگر او را براى آنچه از عبادت مىخواهد به حال خود رها سازم ، خودبين گردد و اين خودبينى او را به فتنه كشاند و از اين راه به او حالى دست دهد كه هلاك گردد به خاطر عُجب از كردارهايش و به دليل از خود راضى بودنش تا آنجا كه گمان برد بر تمام عابدان برترى دارد و از تقصير در عبادت وارسته گشته است ، در اين صورت از من دور مىگردد و به گمان خود به من نزديك مىشود !\r\nبنابراين نبايد آنها كه عمل خوب مىكنند به اعمال خود متكى باشند ؛ همان اعمالى كه براى درك ثواب و دريافت اجر از من انجام مىدهند .\r\nزيرا اگر آنها خود را زحمت دهند و عمرشان را در عبادت من سپرى كنند باز هم در عبادت من تقصير كارند و به حقيقت عبادت من نرسند ؛ در آنچه از كرامت و نعمت من در بهشت و درجات بلند در جوار من مىجويند . ولى بايد به رحمت من اعتماد كنند و به فضل و بخشش من\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nشاد باشند و با حسن ظن و خوش بينى به من اطمينان نمايند ، زيرا در اين صورت است كه رحمت من آنان را جبران نمايد و بخشش من به آنها برسد و رضوان آمرزش من به آنها جامهء عفو بپوشاند . زيرا منم خداوند بخشايندهء مهربان و خود را بدان ناميدم ! » . « 1 »\r\n2 - از عبداللَّه‌بن محمّد جعفى به نقل از امام باقر عليه السلام آورده است ، فرمود : « سزاوارترين خلق خدا بر تسليم در برابر آنچه خداى عزّوجلّ مقدّر كرده است كسى است كه خداى عزّوجلّ را شناخته است . و هر كه راضى به قضاى الهى باشد قضا بر سر او آيد و خداوند اجر بزرگى را به او بدهد و هر كه قضاى الهى را نپسندد بازهم قضا بر سر او بيايد ولى خدا اجر او را ساقط نمايد . » . « 2 »\r\n\r\nعفّت\r\n1 - برقى از ابوحمزه نقل كرده ، مىگويد : امام باقر عليه السلام فرمود : « برترين اعمال نگهداشتن شكم و شهوت است و هيچ چيز در نزد خدا محبوب‌تر از درخواست از پيشگاه او نيست و به راستى كه سريع‌ترين مجازات بديها ، كيفر ظلم و تجاوز است و سريع‌ترين پاداش خير ، پاداش احسان و نيكى است . و همين قدر در عيب يك شخص بس از مردم ببيند آنچه را كه همان را از خود نبيند ، يا مردم را از چيزى باز دارد كه خود نمىتواند همان را از خودش دور كند و هم‌نشين خود را با سخنى بى معنى بيازارد . » . « 3 »\r\n\r\n\r\n","description":"","footnote":"\r\n( 1 ) - كافى : 2 / 60 .\r\n( 2 ) - همان : 2 / 62 .\r\n( 3 ) - محاسن : ص 292 .\r\n","page_name":" 453 ","page_number":453},
  {"content":"\r\n\r\n2 - همو از ابوبصير به نقل از امام باقر عليه السلام آورده است ، مىگويد :\r\nمردى به آن حضرت گفت : من عملم ضعيف و كم نماز و كم روزه‌ام ولى اميدوارم كه جز حلال نخورم و نكاح حلال نمايم ؟\r\nامام عليه السلام فرمود : « كدام جهاد بالاتر از پاك داشتن شكم و شهوت است ! » . « 1 »\r\n3 - كلينى از زراره نقل كرده است ، مىگويد : امام باقر عليه السلام فرمود :\r\n« خداوند به چيزى برتر از عفت شكم و شهوت پرستيده نشده است . » . « 2 »\r\n4 - از حنان‌بن سدير به نقل از پدرش آورده است ، مىگويد : امام باقر عليه السلام فرمود : « بهترين عبادت عفّت شكم و شهوت است » . « 3 »\r\n\r\nحسن ظن\r\n1 - كلينى از ابوعبيدهء حذّاء به نقل از امام باقر عليه السلام آورده است ، فرمود :\r\n« رسول خدا صلى الله عليه و آله و سلم مىفرمايد : خداى تبارك و تعالى فرموده است : كسانى كه براى دريافت اجر و پاداش من كار مىكنند نبايد به كردار خود اعتماد كنند ، زيرا كه آنها اگر تمام عمر خود را بكوشند و خود را در عبادت من به زحمت اندازند بازهم كوتاهى كرده و در عبادت خود به كنه بندگى نرسند ؛ نسبت بدانچه نزد من مىجويند از كرامت من و نعمت‌هاى من در بهشت و مقاماتى كه در جوار رحمت من است . ولى به رحمت من اعتماد\r\n\r\n\r\n","description":"","footnote":"\r\n( 1 ) - محاسن : ص 292 .\r\n( 2 ) - كافى : 2 / 79 .\r\n( 3 ) - همان . روايات ( 5 و 6 و 7 ) از كافى : 2 / 79 و 80 با اندك تفاوتى مثل ( 2 و 3 و 4 ) بود ، از تكرار آنها خوددارى شد - م .\r\n","page_name":" 454 ","page_number":454},
  {"content":"\r\n\r\nكنند و به فضل و كرم من اميدوار باشند . و با خوش بينى نسبت به من اعتماد كنند چرا كه در اين صورت رحمت من آنها را فرا گيرد و بخشش و رضوان من به ايشان برسد و آمرزش من آنها را بپوشاند زيرا منم خداى بخشايندهء مهربان و خود را بدان ناميده‌ام . » . « 1 »\r\n2 - از بريد بن معاويه نقل كرده است ، مىگويد : امام باقر عليه السلام فرمود :\r\n« در كتاب على عليه السلام يافتيم كه رسول خدا صلى الله عليه و آله و سلم روى منبر فرمود : سوگند به خدايى كه جز او شايستهء پرستش نيست ، هرگز به هيچ مؤمنى خير دنيا و آخرت داده نخواهد شد جز به وسيلهء حسن ظنّ او به خدا و اميدوارى ، خوش خلقى و خوددارى او از بدگفتن و غيبت مؤمنان . سوگند به آن خدايى كه جز او شايسته پرستش نيست هيچ مؤمنى را پس از توبه و استغفار خداوند عذاب نكند مگر به خاطر بدگمانى او به خدا و كوتاهى او در اميدوارى و بدخلقى و غيبت از مؤمنان سوگند به آن كه شايستهء پرستشى جز او نيست هيچ بندهء مؤمنى به خدا خوش گمان نباشد مگر اين كه خداوند به اندازهء خوش گمانى او با او رفتار كند ، چرا كه خداوند كريم است و همه چيز به دست اوست و او شرم دارد كه بندهء مؤمنش به او خوش گمان باشد و او گمان و اميد او را ناديده بگيرد پس به خدا خوش گمان باشيد و به او دل ببنديد ! » « 2 »\r\n\r\nتقوى\r\n1 - كلينى از محمدبن مسلم به نقل از امام باقر عليه السلام آورده است ، فرمود :\r\n\r\n\r\n","description":"","footnote":"\r\n( 1 ) - كافى : 2 / 71 .\r\n( 2 ) - همان .\r\n","page_name":" 455 ","page_number":455},
  {"content":"\r\n\r\n« مذاهب مختلف شما را به سمت خود نكشاند ، به خدا كه شيعهء ما نيست جز آن كه خداى عزّوجلّ را اطاعت كند . » . « 1 »\r\n2 - از ابوحمزهء ثمالى نقل كرده است ، مىگويد : امام باقر عليه السلام فرمود :\r\n« رسول خدا صلى الله عليه و آله و سلم در حجةالوداع در ضمن سخنرانى خود فرمود : اى مردم ! به خدا سوگند هيچ چيزى نيست كه شما را به بهشت نزديك و از دوزخ دور سازد جز همان كه شما را بدان فرمان دادم و چيزى نيست كه شما را به دوزخ نزديك و از بهشت دور سازد جز همان كه شما را از آن باز داشتم .\r\nبدانيد كه جبرئيل ( روح الأمين ) بر دلم افكند كه هيچ كس نميرد مگر اين كه روزى مقدّر خود را كاملًا دريافت كند . از خدا بترسيد و در جستن روزى به نيكى عمل كنيد و اگر روزى فردى از شما ديرتر رسيد او را وادار نسازد كه از راه نامشروع بجويد ، زيرا آنچه نزد خداست جز به طاعت او به دست نيايد . » . « 2 »\r\n3 - همو از جابر به نقل از امام باقر عليه السلام آورده است ، فرمود : « اى جابر ! آيا كسى كه خود را به شيعه منتسب كند ، همين قدر او را بس است كه دوست ما خانواده باشد ؟ به خدا كه شيعهء ما نيست جز آن كه از خدا بترسد و فرمان او را ببرد . شيعيان ما شناخته نمىشوند جز با نشانهء تواضع و خشوع و امانتدارى و كثرت ياد خدا و روزه و نماز و احسان به پدر و مادر و وارسى حال همسايگان ، تهىدستان ، مستمندان ، بدهكاران و يتيمان و راستگويى و قرائت قرآن و نگاه داشتن زبان از مردم جز به\r\n\r\n\r\n","description":"","footnote":"\r\n( 1 ) - كافى : 2 / 73 .\r\n( 2 ) - همان : 2 / 74 .\r\n","page_name":" 456 ","page_number":456},
  {"content":"\r\n\r\nذكر خير و در همه چيز امين قبيله و عشيرهء خود باشند . » .\r\nجابر مىگويد : عرض كردم : يابن رسول اللَّه ! امروزه ما كسى را با اين ويژگىها نمىشناسيم !\r\nفرمود : « اى جابر ! مبادا اين مذاهب مختلف تو را به خود جذب كند كه ( تصور كنى ) همين قدر براى يك فرد بس است كه گويد : من على را دوست دارم و پيرو او هستم و سپس به دنبال اين گفتار ، كردارى نباشد ! اگر گويد : من رسول خدا صلى الله عليه و آله و سلم را دوست مىدارم و رسول خدا صلى الله عليه و آله و سلم بهتر از على عليه السلام است ولى از سنّت او پيروى نكند و به شيوهء او عمل ننمايد دوستى او برايش سودى نبخشد .\r\nاز خدا بترسيد ! و براى خدا كار كنيد ! به راستى كه ميان خدا با كسى خويشاوندى نيست ، دوست‌ترين بندگان در پيشگاه خداى عزّوجلّ و ارجمندترين آنها نزد وى با تقواترين و مطيع‌ترين آنهاست .\r\nاى جابر ! به خدا نمىتوان تقرّب جست جز به وسيلهء طاعت . برات آزادى از دوزخ با ما نيست و كسى را بر خدا حجّتى نمىباشد ، بلكه هر كه مطيع خدا باشد دوست ما و هر كه نافرمانى خدا را كند دشمن ماست . و به ولايت ما نمىرسند مگر با كردار و ورع و پرهيزگارى . » . « 1 »\r\n4 - از عمروبن خالد نقل كرده است ، مىگويد : امام باقر عليه السلام فرمود : « اى شيعهء آل محمد صلى الله عليه و آله و سلم شما لنگرگاه ميانه باشيد تا تندرو به شما برگردد و عقب مانده به شما برسد !\r\nمردى از انصار گفت : فدايت شوم ! منظور از تندرو ( غالى ) كيست ؟\r\n\r\n\r\n","description":"","footnote":"\r\n( 1 ) - كافى : 2 / 74 .\r\n","page_name":" 457 ","page_number":457},
  {"content":"\r\n\r\nفرمود : « مردمانى كه دربارهء ما چيزهايى مىگويند كه ما خود دربارهء خويش نگوييم ؛ آنان از ما نيستند و ما هم از ايشان نيستيم . » .\r\nآن مرد عرض كرد : عقب مانده كدام است ؟\r\nامام عليه السلام فرمود : « آن كه به دنبال خير مىگردد ، به او خير را برساند تا مزد و پاداش برد . »\r\nسپس آن حضرت رو به ما كرد و فرمود : « به خدا سوگند كه برائت از آتش دوزخ همراه ما نيست و ما را بر خدا حجّتى نمىباشد . ما خود به خدا نزديك نشويم جز با اطاعت از او . هر كس از شما كه مطيع خدا باشيد ولايت ما او را سودمند است و هر يك از شما گنهكار باشيد ولايت ما او را سودى ندهد . واى بر شما فريب نخوريد ! واى بر شما مبادا فريب بخوريد ! » « 1 »\r\n\r\nنيكى و انصاف\r\n1 - كلينى از اسماعيل بن جبله به نقل از امام باقر عليه السلام آورده است ، فرمود : « رسول خدا صلى الله عليه و آله و سلم مىفرمايد : سه خصلت است كه در هر كس باشد - يا هر كه يكى از آنها را داشته باشد - در سايهء عرش خداست ؛ روزى كه سايه‌اى جز سايهء او نيست : ( 1 ) مردى كه از طرف خود به مردم بدهد آنچه را كه از مردم خواهان است . ( 2 ) مردى كه يك گام پيش و گامى پس نهد تا بداند كه خدا بدان راضى است . ( 3 ) و مردى كه برادر مسلمانش را به عيبى توصيف نكند مگر بداند كه آن عيب در خودش\r\n\r\n\r\n","description":"","footnote":"\r\n( 1 ) - كافى : 2 / 75 .\r\n","page_name":" 458 ","page_number":458},
  {"content":"\r\n\r\nنيست ؛ زيرا هنوز عيبى را از خود دور نكرده عيب ديگرى در خود ببيند .\r\nو همين قدر بس كه شخص سرگرم خود باشد و پيرامون ديگران نگردد . » . « 1 »\r\n2 - از محمدبن قيس نقل كرده است ، مىگويد : امام باقر عليه السلام فرمود :\r\n« همانا خدا را بهشتى است كه جز سه كس در آن وارد نشود ، يكى از آنها كسى است كه دربارهء خود به حق داورى كند » . « 2 »\r\n3 - مجلسى از سكونى به نقل از امام صادق عليه السلام از قول پدرش ؛ از پدران بزرگوارش آورده است كه رسول خدا صلى الله عليه و آله و سلم فرمود : زينت علم و دانش احسان و نيكى به ديگران است . » . « 3 »\r\n4 - همو از ثمالى به نقل از امام باقر عليه السلام آورده است كه فرمود : « خداى عزّوجلّ براى كار نيك مردمانى را از ميان خلق خود مقرّر داشته است كه كار نيك را براى آنها دوست داشتنى و انجام عمل خير را محبوب ايشان قرار داده و بر طالبان خير درخواست از ايشان را واجب ، و برآوردن خواسته آنها را براى ايشان شادىبخش كرده است همان طورى كه باران زمين خشك را شاد و خرّم مىسازد تا زنده گرداند و اهل آن سرزمين را نيز زنده سازد . و همانا خداوند بدخواهانى براى كار نيك از بندگانش مقرّر فرموده است كه كار نيك را مبغوض ايشان قرار داده و انجام كار نيك را بد آيند آنها ساخته است و بر طالبان نيكى زنهار داده است كه مبادا از آنها بطلبند و آنان را از برآوردن خواستهء ايشان به دور\r\n\r\n\r\n","description":"","footnote":"\r\n( 1 ) - كافى : 2 / 147 .\r\n( 2 ) - همان : 2 / 148 .\r\n( 3 ) - بحارالأنوار : 74 / 418 .\r\n","page_name":" 459 ","page_number":459},
  {"content":"\r\n\r\nنموده است چنان كه باران را بر زمين خشكى كه باعث نابودى اهل آنجا مىشود برحذر داشته است و آنچه را كه خداوند از اين قانون مورد عفو قرار مىدهد فراوان است . » . « 1 »\r\n\r\nبى نيازى مؤمن از مردم\r\n1 - كلينى از نجم بن حطيم غنوى از امام باقر عليه السلام آورده است كه فرمود : « نااميدى از آنچه در دست مردم است باعث عزّت مؤمن در دين اوست ، مگر اين سخن حاتم را نشنيده‌اى :\r\n چو نوميدى گرفتى بى نيازى يافتى در خود * اگر قدرش بدانى ، چون طمع فقرى است اندرجان » « 2 » \r\n\r\nدلها\r\n1 - كلينى از ابوبصير نقل كرده است ، مىگويد : امام باقر عليه السلام فرمود :\r\n« ممكن است دلى باشد كه نه ايمان و نه كفر در آن باشد همانند يك قطعه گوشت ، آيا كسى از شما اين حالت را دريافته است ؟ » . « 3 »\r\n2 - همو از سعد نقل كرده است ، مىگويد : امام باقر عليه السلام فرمود : « دلها چهار قسم است : ( 1 ) دلى كه در آن نفاق و ايمان است . ( 2 ) دلى كه واژگونه است . ( 3 ) دلى كه چركين و زنگ آلوده است . ( 4 ) دلى كه فروزان و پاكيزه است . » .\r\n\r\n\r\n","description":"","footnote":"\r\n( 1 ) - كافى : 74 / 419 .\r\n( 2 ) - همان : 2 / 149 .\r\n( 3 ) - همان : 2 / 420 .\r\n","page_name":" 460 ","page_number":460},
  {"content":"\r\n\r\nعرض كردم : دل فروزنده كدام است ؟\r\nفرمود : « مثل اين كه چراغى در درون دارد ، دل چركين و زنگ زده و مطبوع ، دل شخص منافق است . و دل فروزان دل مؤمن است ؛ اگر خداوند به او عطا كند سپاس گويد و اگر او را مبتلا و گرفتار سازد صبر و تحمّل نمايد . و دل وارونه دل مشرك است . سپس اين ايه را تلاوت كرد :  « أَ فَمَنْ يَمْشِي مُكِبًّا عَلى وَجْهِهِ أَهْدى أَمَّنْ يَمْشِي سَوِيًّا عَلى صِراطٍ مُسْتَقِيمٍ » .  « 1 » اما دلى كه ايمان و نفاق در آن به هم آميخته ؛ مردمانى در شهر طائف بودند ( گاهى مؤمن و گاهى كافر - به عنوان نمونه ) كه هر كدام در حال نفاق مىمرد هلاك شده بود و هر كدام در وضع ايمان مىمرد نجات يافته بود . » . « 2 »\r\n3 - از ابوحمزهء ثمالى نقل كرده است ، مىگويد : امام باقر عليه السلام فرمود :\r\n« دلها سه گونه‌اند : دل واژگونه كه هيچ عقيدهء خوبى در آن جا نگيرد و آن دل كافر است . و دلى كه در آن نقطهء سياهى است و خير و شرّ در آن با هم در ستيزند و هر كدام موافق با دل باشد بر ديگرى پيروز است . و دل باز و گشاده كه چراغ‌ها در آن فروزان است و تا قيامت خاموش نگردد و آن دل مؤمن است . » . « 3 »\r\n4 - از سلام بن مستنير نقل كرده است ، مىگويد : خدمت امام باقر عليه السلام بودم كه حمران‌بن اعين وارد شد و سؤالاتى از آن حضرت كرد و چون خواست برخيزد به امام باقر عليه السلام عرض كرد : - خدا عمر شما را پاينده\r\n\r\n\r\n","description":"","footnote":"\r\n( 1 ) - ملك / 22 : آيا كسى كه به رو افتاده ، حركت مىكند به هدايت نزديك‌تر است يا آن كه راست قامت‌در صراط مستقيم گام بر مىدارد ؟ !\r\n( 2 ) - كافى : 2 / 422 .\r\n( 3 ) - همان : 2 / 423 .\r\n","page_name":" 461 ","page_number":461},
  {"content":"\r\n\r\nبدارد و ما را به وجود شما بهره‌مند گرداند ! - ما خدمت شما كه مىرسيم چون از محضر شما بيرون مىرويم دل ما نرم و دلهاى ما تسلّى يافته و از اين دنيا آرامش مىيابد و آنچه كه از مال و ثروت در دست مردم است در چشم ما خوار و بىارزش مىگردد وانگهى از نزد شما كه پيش مردم و بازرگانان مىرويم ، دنيا بر ما محبوب جلوه مىكند .\r\nراوى مىگويد : امام عليه السلام در پاسخ وى فرمود : « آرى همين دلهاست كه گاهى سخت و گاهى نرم و هموار مىگردد . »\r\nسپس فرمود : « امّا ياران محمّد صلى الله عليه و آله و سلم گفتند : يا رسول اللَّه ! ما از نفاق بر خودمان بيمناكيم ؟ پيامبر صلى الله عليه و آله و سلم فرمود : چرا از آن ترس داريد ؟ گفتند : تا در خدمت شما هستيم و شما به ما تذكّر مىدهيد و ما را به آخرت تشويق مىكنيد از خدا مىترسيم و از دنيا فراموش مىكنيم و به آن بى رغبت مىشويم تا آنجا كه گويى آخرت را به چشم خود مىبينيم و هم بهشت و دوزخ را مىنگريم ، و چون از نزد شما بيرون مىرويم و داخل خانه‌هاى خود مىشويم و بوى فرزندان‌مان را مىشنويم و عيال و خانواده‌مان را مىبينيم نزديك است كه از حالى كه خدمت شما داشتيم برگرديم به حدّى كه گويى هيچ عقيده و ايمانى نداريم ، آيا شما هم از اين كه اين تغيير وضع ما نفاق باشد بر ما بيمناكيد ؟\r\nرسول خدا صلى الله عليه و آله و سلم در پاسخ آنها فرمود : « هرگز ، اين بد دلىها حيلهء شيطان است كه بدان وسيله شما را به دنيا تشويق مىكند ، به خدا سوگند اگر شما بر همان حالى كه شرح داديد پيوسته مىمانديد فرشتگان با شما مصافحه مىكردند و به روى آب راه مىرفتيد .\r\nو اگر نبود كه شما گناه مىكنيد و از خدا طلب آمرزش مىنماييد هر\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nآينه خداوند مخلوقى را مىآفريد تا گناه كنند و سپس از خدا طلب آمرزش نمايند ! و خداوند آنها را بيامرزد . به راستى كه مؤمن فتنه‌پذير و بسيار توبه كننده است مگر اين كلام خدا را نشنيده‌اى :  « إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ »  « 1 » ؟ و نيز فرموده است :  « اسْتَغْفِرُوا رَبَّكُمْ ثُمَّ تُوبُوا إِلَيْهِ  « 2 »  »  « 3 »\r\n5 - فتال به اسناد خود از امام باقر عليه السلام نقل كرده است ، فرمود : « هيچ چيز به قدر گناه دل را خراب نمىكند . همانا چون فكر گناه در دل بيفتد همواره با آن است تا بر او چيره شود ، و در نتيجه دل زير و رو مىشود رسول خدا صلى الله عليه و آله و سلم فرمود : مؤمن هرگاه مرتكب گناه شود در دلش نكته سياهى پديد مىآيد پس اگر شخص توبه كرد و به خود آمد و طلب آمرزش نمود دلش صاف و پاك مىشود ولى اگر حال گناه فزونى يافت ، آن نقطه افزون مىگردد اين همان چركى است كه خداى تعالى در كتاب خود ياد كرده است ، مىفرمايد :  « كَلَّا بَلْ رانَ عَلى قُلُوبِهِمْ ما كانُوا يَكْسِبُونَ » .  « 4 »\r\nامام عليه السلام فرمود : « همانا هر حقى را حقيقتى است و هيچ بنده‌اى به حقيقت اخلاص نرسد مگر اين كه حامل چيزى از كردار الهى باشد » . و آن حضرت فرمود : « روز قيامت مناديى ندا مىدهد كه همگان مىشنوند :\r\nكجايند كسانى كه مردم را مىپرستيدند ؟ بپاخيزيد و مزدتان را از كسانى بگيريد كه براى آنها كار كرديد ! زيرا ما عملى را كه با چيزى از دنيا و اهل\r\n\r\n\r\n","description":"","footnote":"\r\n( 1 ) - بقره / 222 : همانا خداوند توبه كنندگان و پاكان را دوست مىدارد .\r\n( 2 ) - هود / 3 : از گناهان خويش به درگاه خدا استغفار كنيد و به سوى او بازگرديد .\r\n( 3 ) - كافى : 2 / 423 و 424 .\r\n( 4 ) - مطفّفين / 14 : چنين نيست كه آنها مىپندارند ، بلكه اعمالشان چون زنگار بر دلشان نشسته است .\r\n","page_name":" 463 ","page_number":463},
  {"content":"\r\n\r\nدنيا آميخته باشد پذيرا نيستم . » . « 1 »\r\n\r\nوسوسه ( حديث نفس )\r\n1 - كلينى از علي بن مهزيار نقل كرده است ، مىگويد : مردى به امام باقر عليه السلام نوشت : و از آنچه به خاطرش مىآمد شكوه كرد . امام عليه السلام ضمن سخنانش به او پاسخ داد : « به راستى كه اگر خداى عزّوجلّ بخواهد تو را استوار بدارد ، پس نبايد شيطان را بر تو راه دهد .\r\nمردمانى نيز به پيامبر صلى الله عليه و آله و سلم شكايت كردند كه خطورهايى از دل آنها مىگذرد كه اگر باد آنها را ببرد و نابود سازد و يا قطعه قطعه شوند ، دوست‌تر دارند از اين كه اين خطورهاى ذهنى خود را به زبان آورند ! رسول خدا صلى الله عليه و آله و سلم پس از شنيدن سخن ايشان فرمود : آيا به واقع چنين دريافتى داريد ؟ گفتند : آرى يا رسول اللَّه . فرمود : سوگند به خدايى كه جانم در دست اوست ، به راستى كه اين حالت صريح ايمان است و چون اين حالت را در خود مشاهده كرديد : بگوييد : به خدا و رسولش ايمان داريم و هيچ نيرو و توانى نيست مگر به وسيلهء خدا ! » . « 2 »\r\n2 - از حُمران نقل كرده است ، مىگويد : امام باقر عليه السلام فرمود : « مردى خدمت رسول خدا صلى الله عليه و آله و سلم آمد و عرض كرد : يا رسول خدا ! من منافق شده‌ام ! پيامبر صلى الله عليه و آله و سلم فرمود : به خدا سوگند كه تو منافق نشده‌اى و اگر منافق شده بودى نزد من نمىآمدى تا به من اعلام كنى ! چه چيز باعث شكست تو شده است ، به گمانم كه آن دشمن حاضر به سراغ تو آمده و\r\n\r\n\r\n","description":"","footnote":"\r\n( 1 ) - روضةالواعظين : ص 341 .\r\n( 2 ) - كافى : 2 / 425 .\r\n","page_name":" 464 ","page_number":464},
  {"content":"\r\n\r\nبه تو گفته است : چه كسى تو را آفريد است ؟ و تو به او گفتى : خدا مرا آفريده ، باز پرسيده است : چه كسى خدا را افريده است ؟ آن مرد گفت :\r\nآرى به خدايى كه تو را به راستى مبعوث كرده ، چنين بوده است .\r\nپيامبر صلى الله عليه و آله و سلم فرمود : شيطان از همين جهت مخالف به سراغ شما مىآيد تا شما را بلغزاند و هر وقت چنين اتفّاقى افتاد ، شما خدا را به يگانگى ياد كنيد ! » . « 1 »\r\n\r\nمؤلّفة قلوبهم\r\n1 - كلينى از زراره به نقل از امام باقر عليه السلام آورده است كه فرمود :\r\n « الْمُؤَلَّفَةِ قُلُوبُهُمْ  مردمى بودند كه خدا را يگانه مىدانستند و از پرستش بتها دست برداشته بودند ولى معرفت به دين اسلام در دل آنها ننشسته بود تا بدانند محمّد صلى الله عليه و آله و سلم رسول خدا صلى الله عليه و آله و سلم است و رسول خدا صلى الله عليه و آله و سلم چنين بود كه با آنها انس و الفت مىداشت و آنان را به خود نزديك مىكرد و به آنها آگاهى مىداد تا بفهمند و ايشان را آموزش مىداد . » . « 2 »\r\n2 - از زراره نقل كرده است ، مىگويد : از امام باقر عليه السلام راجع به تفسير كلام خدا  « وَ الْمُؤَلَّفَةِ قُلُوبُهُمْ »  « 3 » پرسيدم ، فرمود : « آنها مردمانى بودند كه خداى عزّوجلّ را يگانه مىدانستند و از بتها دست برداشته بودند و اقرار داشتند كه خداى يگانه معبود بر حق و محمّد صلى الله عليه و آله و سلم رسول خداست ولى با وجود اين ايشان در برخى از آنچه پيامبر صلى الله عليه و آله و سلم از طرف خدا آورده بود\r\n\r\n\r\n","description":"","footnote":"\r\n( 1 ) - كافى : 2 / 425 .\r\n( 2 ) - همان : 2 / 410 .\r\n( 3 ) - توبه / 60 : و كسانى كه براى جلب قلوبشان اقدام مىشود .\r\n","page_name":" 465 ","page_number":465},
  {"content":"\r\n\r\nترديد داشتند ، از اين رو خداى عزّوجلّ به پيامبرش دستور داد تا به وسيلهء مال و بخشش آنها را با اسلام و مسلمانان الفت بخشد ، تا اسلام آنها پابرجا و نيكو شود و دينى را كه وارد شده‌اند و پذيرفته‌اند ، بيابند .\r\nو همانا رسول خدا صلى الله عليه و آله و سلم در جنگ حنين سران عرب را از قريش و ساير قبايل مُضر تأليف قلوب كرد ؛ از جمله ابوسفيان‌بن حرب و عُيينةبن حصين فزارى و نظاير ايشان از مردم عرب را ، انصار از مشاهدهء حال خشمگين شدند و نزد سعدبن عباده جمع شدند و سعد آنها را در محل « جعرانه » خدمت رسول خدا صلى الله عليه و آله و سلم برد و عرض كرد :\r\nيا رسول اللَّه ! اجازه مىفرماييد تا من سخن بگويم ! فرمود : آرى .\r\nسعدبن عباده گفت : اگر اين اموال ( غنايم ) را طبق دستورى كه از طرف خدا رسيده است ميان قوم خود تقسيم كرديد ما راضى هستيم ولى اگر جز اين است ما رضايت نداريم ؟ !\r\nزراره مىگويد : من از امام باقر عليه السلام شنيدم كه مىفرمود : « رسول خدا در پاسخ ايشان فرمود :\r\nاى گروه انصار ! آيا شما همه با گفتهء سيّد و بزرگ خود همراهيد ؟\r\nگفتند : سيد و آقاى ما خدا و رسول اوست و در نوبت سوم گفتند : آرى ما هم همان نظر و رأى او را داريم .\r\nزراره مىگويد : از امام باقر عليه السلام شيندم كه فرمود : « خداوند نور ايمان ايشان را تنزّل داد و براى مؤلّفة قلوبهم سهمى را در قرآن مقرّر فرمود . » . « 1 »\r\n\r\n\r\n","description":"","footnote":"\r\n( 1 ) - كافى : 2 / 411 .\r\n","page_name":" 466 ","page_number":466},
  {"content":"\r\n\r\n3 - از زراره نقل كرده است ، مىگويد : امام باقر عليه السلام فرمود : « مؤلّفة قلوبهم هيچ زمانى به فراوانى امروز نبودند » . « 1 »\r\n4 - از موسى بن بكر با يك واسطه از امام باقر عليه السلام نقل كرده است كه فرمود : « هرگز مؤلّفة قلوبهم به فراوانى امروز نبودند ، آنان مردمانى بودند كه خدا را يگانه مىدانستند و از شرك درآمده بودند ولى معرفت به رسالت حضرت محمّد صلى الله عليه و آله و سلم در دل آنها استوار نشده بود تا بپذيرند كه هر چه آورده است از طرف خداست ، از اين رو رسول خدا صلى الله عليه و آله و سلم با ايشان الفت گرفت و پس از رسول خدا مؤمنان از آنان دلجويى نمودند تا اين كه آگاهى و معرفت پيدا كنند . » . « 2 »\r\n\r\nمستضعف\r\n1 - كلينى از زراره نقل كرده است ، مىگويد : از امام باقر عليه السلام راجع به مستضعف پرسيدم ؟ فرمود : « مستضعف كسى است كه راه به كفر ندارد تا كافر شود و راهى به ايمان نيز ندارد ، نه مىتواند مؤمن شود و نه كافر .\r\nآنان كودكان نورس و مردان و زنانى هستند كه مانند كودكانند از نظر عقل و فهم ، از اين رو قلم از ايشان برداشته مىشود . » . « 3 »\r\n2 - از زراره نقل كرده است ، مىگويد : امام باقر عليه السلام فرمود :\r\n« مستضعفان كسانى هستند كه توان چاره‌جويى ندارند و راه به جايى نمىبرند .\r\n\r\n\r\n","description":"","footnote":"\r\n( 1 ) - كافى : 2 / 411 .\r\n( 2 ) - همان : 2 / 412 .\r\n( 3 ) - همان : 2 / 404 .\r\n","page_name":" 467 ","page_number":467},
  {"content":"\r\n\r\nفرمود : « آنان براى كسب ايمان راه چاره‌اى ندارند و كافر هم نيستند همانند كودكان و كسانى كه از مردان و زنان عقلى مانند عقل كودكان دارند . » . « 1 »\r\n3 - از زراره نقل كرده است ، مىگويد : از امام باقر عليه السلام راجع به معناى مستضعف پرسيدم ، فرمود : « مستضعف كسى است كه چاره‌اى ندارد تا بدان وسيله كفر را از خود دور سازد ؛ نه مىتواند به ايمان راه يابد ؛ نه مىتواند مؤمن و يا كافر شود .\r\nفرمود : « آنان كودكانند و هر كس از مردان و زنانى كه عقلشان به مانند كودكان باشد . » . « 2 »\r\n4 - از اسماعيل جُعفى نقل كرده است ، مىگويد : از امام باقر عليه السلام راجع به دينى پرسيدم كه براى بندگان روا نيست كه از آن ناآگاه باشند ؟\r\nفرمود : « اين دين گسترده و رساست ولى خوارج از نادانى بر خود تنگ گرفتند . » . عرض كردم : فدايت شوم ! من دين خودم را كه عقيده‌مندم به شما عرضه كنم ؟ فرمود : « آرى » . گفتم : گواهى مىدهم كه جز خداى يكتا شايسته پرستشى نيست و گواهى مىدهم كه محمّد بنده و فرستادهء اوست و آنچه از طرف خدا آورده است اقرار دارم و دوستدار و پيرو شما هستم و از دشمن شما و هر كه بر شما سلطه پيدا كند و به زور بر شما فرمان براند و حق شما را به ستم بگيرد ، بيزارم .\r\nفرمود : « تو چيزى كم ندارى ، به خدا سوگند ، اينها همان معتقدات ماست . » عرض كردم : اگر كسى اين امر را نداند به سلامت بماند ؟ فرمود :\r\n\r\n\r\n","description":"","footnote":"\r\n( 1 ) - كافى : 2 / 404 .\r\n( 2 ) - همان .\r\n","page_name":" 468 ","page_number":468},
  {"content":"\r\n\r\n« نه ، مگر مستضعفان » . گفتم : آنها كيستند ؟ فرمود : ( برخى از ) زنان شما و فرزندانتان ! » سپس فرمود : « آيا ام‌ّايمن ( آزاد شدهء رسول خدا صلى الله عليه و آله و سلم و از شاهدان فدك ) را مىشناسى ؟ همانا من گواهى مىدهم كه او از اهل بهشت است با اين همه او نيز آنچه را كه ( از امامان جز اميرالمومنين عليهم السلام ) شما معرفت داريد ، معرفت نداشت . » . « 1 »\r\n5 - از زراره نقل كرده است ، مىگويد : من با حمران - يا با بكير - خدمت امام باقر عليه السلام رسيديم من عرض كردم : ما وسيلهء سنجش خود را باز كنيم و بسنجيم ؟ فرمود : « وسيلهء سنجش چيست ؟ » گفتم : ريسمان كار ، بنابراين هر كه در عقيده چه از علويان و چه از ديگران با ما موافق باشد با او دوستى كنيم و معاشرت نماييم و هر كه با ما از علويان و يا ديگران مخالف باشد از او بيزارى جوييم ؟\r\nفرمود : « اى زراره ! فرمودهء خداوند درست‌تر از گفتهء تو است ؛ كجايند آنانى كه خداى عزّوجلّ فرمود :  « إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ لا يَسْتَطِيعُونَ حِيلَةً وَ لا يَهْتَدُونَ سَبِيلًا » .  « 2 »\r\nحمّاد در اين حديث افزوده است ، مىگويد : امام عليه السلام صداى خود را بلند كرد و من هم صدايم بلند شد و تا آنجا كه هر كس بيرون خانه بود ، شنيد .\r\nو جميل از قول زراره در اين حديث افزوده است ، مىگويد : چون سخن\r\n\r\n\r\n","description":"","footnote":"\r\n( 1 ) - كافى : 2 / 405 .\r\n( 2 ) - نساء / 98 : جز مردان و زنان و كودكانى كه هيچ چاره‌اى ( براى هجرت و هيچ طريقى براى نجات از آن محيط آلوده ) ندارند ( از اين حكم مستثنا هستند ، چرا كه معذورند و خداوند تكليف مالايطاق نمىكند ) .\r\n","page_name":" 469 ","page_number":469},
  {"content":"\r\n\r\nبين من و آن حضرت بسيار شد ، فرمود : « اى زراره بر خدا مقرّر است كه گمراهان را به بهشت نبرد . » . « 1 »\r\n\r\nشاد كردن مؤمن\r\n1 - كلينى از ابوحمزهء ثمالى نقل كرده است ، مىگويد : از امام باقر عليه السلام شنيدم كه مىفرمود :\r\n« رسول خدا صلى الله عليه و آله و سلم فرموده است : هر كه مؤمنى را شاد كند ، در حقيقت مرا شاد كرده و هر كه مرا شاد كند به راستى كه خدا را شاد كرده است . » . « 2 »\r\n2 - از جابر به نقل از امام باقر عليه السلام آورده است ، فرمود : « لبخند مرد بر روى برادر مؤمنش حسنه است و زدودن خاشاك ( غبار غم ) از ( روى ) او حسنه است و خداوند به چيزى محبوب‌تر از شاد كردن دل مؤمن پرستيده نشده است . » . « 3 »\r\n3 - از عبيداللَّه‌بن وليد وصّافى نقل كرده است ، مىگويد : امام باقر عليه السلام فرمود :\r\n« خداوند در ضمن مناجات ، به بندهء خود ؛ موسى عليه السلام فرمود : اى موسى ! به راستى كه مرا بندگانى است كه بهشتم را بر ايشان روا شمرده و ايشان را در آن اختيار دهم . » .\r\nموسى عليه السلام عرض كرد : پروردگارا آنان كه بهشت را بر ايشان ارزانى\r\n\r\n\r\n","description":"","footnote":"\r\n( 1 ) - كافى : 2 / 382 .\r\n( 2 ) - همان : 2 / 188 .\r\n( 3 ) - همان .\r\n","page_name":" 470 ","page_number":470},
  {"content":"\r\n\r\nداشته‌اى و ايشان را در آن صاحب اختيار شمارى چه كسانى هستند ؟\r\nفرمود : كسانى كه دل مؤمنى را شاد سازند .\r\nسپس فرمود : مؤمنى در قلمرو حكومت ستمگرى بود ، آن ستمگر بر وى آزمند شد و او از دست وى به كشور مشركان گريخت و به مشركى وارد شد و آن مشرك او را زير سايه‌اى جا داد و با او نرمى كرد و از او پذيرايى نمود ، از اين رو چون مرگ آن مشرك فرا رسيد ، خداوند به او وحى كرد : به عزّت و جلالم سوگند كه اگر در بهشت براى تو جايى بود تو را در بهشت جا مىدادم ولى بهشت بر كسى كه در حال شرك بميرد حرام است ، ( به آتش فرمان داد : ) اى آتش او را بترسان امّا او را نيازار ! و هر صبح و شام روزى براى او آيد . » .\r\nعرض كردم : روزى او از بهشت مىآيد ؟ فرمود : « از هر جا كه خدا بخواهد . » . « 1 »\r\n\r\nعدالت\r\n1 - كلينى از خيثمه به نقل از امام باقر عليه السلام آورده است ، فرمود : « اين پيغام را به شيعيان ما برسان كه آنچه در نزد خداست جز به وسيلهء عمل به دست نيايد ! و به شيعيان ما ابلاغ كن كه روز قيامت بيش از هر كس آن شخص حسرت مىخورد كه دم از عدالت بزند سپس بر خلاف آن رفتار كند . » « 2 »\r\n\r\n\r\n","description":"","footnote":"\r\n( 1 ) - كافى : 2 / 188 .\r\n( 2 ) - همان : 2 / 300 .\r\n","page_name":" 471 ","page_number":471},
  {"content":"\r\n\r\n\r\nمصافحهء مؤمن\r\n1 - كلينى از ابوعبيده نقل كرده است ، مىگويد : من با امام باقر عليه السلام هم كجاوه بودم ، اوّل من سوار مىشدم و سپس آن حضرت سوار مىشد .\r\nهمين كه در كجاوه قرار مىگرفتيم ، امام عليه السلام سلام مىكرد و آن چنان مفصّل احوال پرسى مىكرد مانند كسى كه مدّتها رفيق خود را نديده است و دست مىداد و مصافحه مىكرد . مىگويد : وقتى كه پياده مىشديم آن حضرت پيش از من پياده مىشد همين كه با آن حضرت روى زمين قرار مىگرفتيم باز سلام مىداد و چنان احوال پرسى مىنمود مثل كسى كه از رفيق خود خبرى نداشته است !\r\nگفتم : يابن رسول اللَّه ! شما كارى مىكنيد ، افرادى كه نزد ما هستند چنان نمىكنند ؛ كسانى كه نزد ما هستند ، اگر هم يك مرتبه چنان كنند ، زياد است ! امام عليه السلام فرمود :\r\n« مگر نمىدانى كه در مصافحه كردن چه فضيلتى است ؟ به راستى دو مؤمن كه به هم مىرسند و يكى به ديگرى دست مىدهد ، مصافحه مىكنند ، پيوسته گناه آنها مىريزد چنان كه برگ درخت مىريزد و خداوند به هر دو نظر دارد تا وقتى كه از هم جدا شوند . » . « 1 »\r\n2 - از ابوخالد قمّاط به نقل از امام باقر عليه السلام آورده است ، فرمود : « به راستى وقتى كه دو مؤمن به هم مىرسند ، با هم مصافحه كنند ، خداوند دست محبّت خود را ميان آنها درآورد و با هر كدام كه بيشتر رفيق خود را دوست دارد ، مصافحه نمايد . » . « 2 »\r\n\r\n\r\n","description":"","footnote":"\r\n( 1 ) - كافى : 2 / 179 .\r\n( 2 ) - همان .\r\n","page_name":" 472 ","page_number":472},
  {"content":"\r\n\r\n3 - از مالك بن اعين جهنى نقل كرده است ، مىگويد : امام باقر عليه السلام فرمود : « چون دو مؤمن به هم رسيدند با هم مصافحه نمايند خداوند دست ( محبّت ) خود را ميان دست آنها درآورد و به آن يكى بيشتر توجه كند كه رفيقش را بيشتر دوست دارد و با اين توجه پروردگار گناهان ايشان چون برگ درخت بريزد . » . « 1 »\r\n4 - از ابوعبيدهء حذّاء به نقل از امام باقر عليه السلام آورده است ، فرمود :\r\n« وقتى كه دو مؤمن به هم مىرسند و با هم دست مىدهند خداى عزّوجلّ به ايشان عطف توّجه نمايد و گناهان ايشان بريزد همان طورى كه برگ درخت مىريزد . » . « 2 »\r\n5 - از ابوعبيده نقل كرده است ، مىگويد : با امام باقر عليه السلام هم‌كجاوه شدم و در يك طرف كجاوه با آن حضرت از مدينه تا مكه رفتم . در ميان راه پياده شد ، پس از قضاى حاجت برگشت ، گفت : دست خود را به من بده ! من دستم را به او دادم و آن را فشرد به حدّى كه درد آن را در انگشتانم احساس كردم . سپس فرمود : « اى ابوعبيده ! هيچ مسلمانى نيست كه به برادر خود برسد و با او دست دهد و انگشتان خود را با انگشتان او درهم كند . مگر اين كه گناهان ايشان بريزد ، همان طورى كه در روز زمستانى برگ درختان مىريزد . » . « 3 »\r\n6 - از مالك جهنى نقل كرده است ، مىگويد : امام باقر عليه السلام فرمود : « اى مالك ! شماها شيعيان ما هستيد در حالى كه تو ندانسته در امر ما مبالغه\r\n\r\n\r\n","description":"","footnote":"\r\n( 1 ) - كافى : 2 / 179 .\r\n( 2 ) - همان : 2 / 180 .\r\n( 3 ) - همان .\r\n","page_name":" 473 ","page_number":473},
  {"content":"\r\n\r\nمىكنى ! به راستى توانايى بر كار و وصف خدا نيست و همان طورى كه كسى را توانايى بر كار و وصف خدا نيست ؛ توانايى بر كار و وصف مخصوص ما هم نيست و چنانچه توانايى بر وصف كردن ما نيست ، توانايى بر وصف مؤمن هم نيست .\r\nبه راستى مؤمن به مؤمن ديگر مىرسد و با او دست مىدهد ، خداوند همواره به ايشان نظر دارد و گناهان آنان فرو مىريزد همان طورى كه برگ درخت مىريزد ، تا اين كه آن دو از هم جدا شوند . آرى چگونه توانايى بر وصف كسى است كه چنين باشد ؟ ! . » . « 1 »\r\n7 - از ابوحمزه نقل كرده است ، مىگويد : با امام باقر عليه السلام هم كجاوه شدم ، همين كه بار بر زمين نهاديم پس از اندكى كه قدم زد و برگشت ، دست مرا گرفت و آن را به سختى فشرد ، عرض كردم : فدايت شوم ! مگر من با شما داخل كجاوه نبودم ؟ فرمود : « مگر نمىدانى كه چون مؤمن گردشى كند سپس دست برادرش را بگيرد خداوند به لطف خود بر آنها بنگرد و همواره به ايشان توجه دارد و به گناهان ايشان بفرمايد از ايشان فرو ريزد ! اى ابوحمزه ! گناهان آنها فرو مىريزد چنان كه برگ از درخت مىريزد و چون جدا شوند گناهى بر آنها نيست . » . « 2 »\r\n8 - از جابر به نقل از امام باقر عليه السلام آورده است ، مىگويد : « رسول خدا صلى الله عليه و آله و سلم فرمود : هر گاه يكى از شما به برادرش رسيد بايد به او سلام دهد و با او مصافحه كند ، زيرا كه خداى عزّوجلّ به اين روش فرشتگان را\r\n\r\n\r\n","description":"","footnote":"\r\n( 1 ) - كافى : 2 / 180 .\r\n( 2 ) - همان .\r\n","page_name":" 474 ","page_number":474},
  {"content":"\r\n\r\nگرامى داشته است پس شما هم كار فرشتگان رابه جا آوريد ! » . « 1 »\r\n9 - از جابر به نقل از امام باقر عليه السلام آورده است ، فرمود : « رسول خدا صلى الله عليه و آله و سلم فرموده است :\r\nهر گاه با هم برخورد كرديد با سلام و مصافحه برخورد كنيد ، و چون از هم جدا مىشويد با آمرزش خواهى از هم جدا شويد ! » . « 2 »\r\n10 - از مالك‌بن اعين نقل كرده است ، مىگويد : امام باقر عليه السلام فرمود :\r\n« هرگاه مردى با رفيق خود مصافحه كند آن كه در مصافحه ديرتر دست بكشد اجر بيشترى دارد از آن كه زود دست مىكشد . بدانيد گناهان ايشان مىريزد به حدى كه در ميان آنها هيچ گناهى نماند . » . « 3 »\r\n11 - از زراره نقل كرده ، مىگويد : از امام باقر عليه السلام شنيدم كه مىفرمود : « همانا خداى عزّوجلّ را نمىتوان توصيف كرد ، چگونه مىشود وصف كرد در حالى كه خود در قرآن مىفرمايد :  « وَ ما قَدَرُوا اللَّهَ حَقَّ قَدْرِهِ »  « 4 » آرى خداوند به هيچ اندازه وصف نشود مگر آن كه بزرگتر از آن است و به راستى كه پيامبر صلى الله عليه و آله و سلم را نيز نمىتوان ( چنان كه شايسته است ) وصف كرد ، چگونه مىتوان بنده‌اى را وصف كرد كه خداوند عزّوجلّ او را در پس هفت حجاب قرار داده و طاعت او را در زمين همچون طاعت خود در آسمان لازم و واجب دانسته و فرموده است :\r\n\r\n\r\n","description":"","footnote":"\r\n( 1 ) - كافى : 2 / 181 .\r\n( 2 ) - همان .\r\n( 3 ) - همان .\r\n( 4 ) - انعام / 21 : آنها خدا را چنان كه شايسته است نشناختند .\r\n","page_name":" 475 ","page_number":475},
  {"content":"\r\n\r\n « وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا »  « 1 » و هر كه او را اطاعت كند مرا اطاعت كرده و هر كه او را نافرمانى كند مرا نافرمانى كرده است .\r\nو خداوند دين و آيين را به او واگذاشت . و به راستى ما را هم ( چنان كه بايد ) نتوان وصف كرد ، چگونه مىشود وصف كرد مردمى را كه خداوند پليدى يعنى شك و ترديد را از آنها برداشته است .\r\nو مؤمن را نيز نمىشود ( آن طور كه سزاوار است ) وصف كرد . به راستى وقتى كه مؤمن با برادرش برخورد كرد و به او دست داد پيوسته خداوند به آنها نظر لطف كند و گناهان ايشان بريزد چنان كه برگ از درخت مىريزد . » . « 2 »\r\n12 - از ابوعبيدهء نقل كرده است ، مىگويد : از امام باقر عليه السلام شنيدم كه مىفرمود : « چون دو نفر مؤمن به هم برسند و با هم مصافحه كنند خداوند به ايشان نظر كند و گناهان از چهرهء ايشان زدوده شود تا وقتى كه از يكديگر جدا شوند . » . « 3 »\r\n\r\nديدار مؤمن\r\n1 - كلينى از خيثمه نقل كرده است ، مىگويد : خدمت امام باقر عليه السلام رفتم تا خداحافظى كنم فرمود : « اى خيثمه ! هر كدام از دوستان ما را كه ديدى سلام برسان و آنان را سفارش كن به تقواى الهى و به اين كه\r\n\r\n\r\n","description":"","footnote":"\r\n( 1 ) - حشر / 7 : آنچه را رسول خدا صلى الله عليه و آله و سلم براى شما آورده است ، بگيريد ( و اجرا كنيد ) و آنچه را كه‌نهى كرده است ، خوددارى نماييد و از ( مخالفت ) خدا بپرهيزيد .\r\n( 2 ) - كافى : 2 / 182 .\r\n( 3 ) - همان .\r\n","page_name":" 476 ","page_number":476},
  {"content":"\r\n\r\nثروتمندشان به مستمندان توجه كنند و توانايشان بر ناتوان . و زنده‌ها به تشييع جنازهء مردگان بروند و در خانه هايشان از يكديگر بازديد كنند ! زيرا ديدار آنها با يكديگر مايهء زنده شدن امر ماست . خدا رحمت كند بنده‌اى را كه امر ما را زنده كند !\r\nخيثمه ! به دوستان ما اين پيغام ما را برسان كه ما از طرف خدا هيچ كارى و چاره‌سازى نمىتوانيم جز به وسيلهء كردار خوب شما ! به راستى كه آنها به دوستى و ولايت ما نرسند جز به ورع و پارسايى . و همانا در روز رستاخيز بيش از همه كس افسوس مىخورد آن كه براى ديگران از عدل و داد سخن گويد ولى خود بر خلاف آن رفتار نمايد . » . « 1 »\r\n2 - از جابر به نقل از امام باقر عليه السلام آورده است ؛ مىگويد : « رسول خدا صلى الله عليه و آله و سلم فرموده است : جبرئيل عليه السلام خبر داد كه خداى عزّوجلّ فرشته‌اى را به زمين فرستاد و آن فرشته نازل شد ، چون آغاز رفتن نمود گذرش بر در منزلى افتاد كه مردى ايستاده بود و از صاحب خانه اذن ورود مىخواست ، فرشته به وى گفت : با صاحب اين خانه چه كار دارى ؟ او در پاسخ گفت : وى برادر دينى من است و به خاطر خدا از او ديدن مىكنم !\r\nفرشته به وى گفت : تو تنها به همين منظور آمده‌اى ؟ او گفت : جز براى اين كار نيامده‌ام . فرشته گفت : من پيك الهى هستم به سوى تو ، خداوند تو را سلام مىرساند و مىفرمايد : بهشت را بر تو واجب كردم . فرشته افزود و گفت : خداى عزّوجلّ مىفرمايد : هر مسلمانى كه از مسلمان ديگرى ديدن كند در حقيقت او را ديدن نكرده است بلكه مرا ديدن كرده و\r\n\r\n\r\n","description":"","footnote":"\r\n( 1 ) - كافى : 2 / 175 .\r\n","page_name":" 477 ","page_number":477},
  {"content":"\r\n\r\nاجر او در پيشگاه من بهشت است . » . « 1 »\r\n3 - از جابر به نقل از امام باقر عليه السلام آورده است كه رسول خدا صلى الله عليه و آله و سلم فرمود : « هر كه از برادر ( مؤمن ) در خانهء او ديدن كند خداى عزّوجلّ فرمايد : تو مهمان و زائر منى ، پذيرايى تو بر من لازم است و من بهشت را بر تو واجب كردم چرا كه تو آن مؤمن را دوست مىدارى . » . « 2 »\r\n4 - از ابوحمزه به نقل از امام باقر عليه السلام آورده است ، فرمود : « به راستى چون بنده مسلمانى از خانه‌اش بيرون مىآيد و از برادر دينى خود براى رضاى خدا ديدن مىكند نه براى چيز ديگر و تنها رضاى خدا را مىجويد ، با اشتياق به آنچه در نزد خداست ، خداى عزّوجلّ هفتاد هزار فرشته را بر او بگمارد كه از پى او ندا دهند ؛ - تا وقتى كه به منزلش برگردد - خوشا به حال تو ! و بهشت گوارايت باد ! » . « 3 »\r\n5 - از عبداللَّه‌بن محمّد جعفى نقل كرده است ، مىگويد : امام باقر عليه السلام فرمود : « چون مؤمن براى ديدن برادرش از خانه بيرون رود ، خداى عزّوجلّ فرشته‌اى را بر او بگمارد و آن فرشته يك بال بر زمين بگسترد و يكى را در آسمان تا او را سايه كند و چون به خانه برگردد خداى تبارك و تعالى ندا دهد : اى بنده‌اى كه حق مرا بزرگ داشتى و از روش پيامبرم پيروى كردى بر من سزاست كه تو را تكريم كنم ؛ از من بخواه تا بدهم ، مرا بخوان تا اجابت كنم ، خاموش باش تا من آغاز كنم ! و پس از بازگشت فرشته‌اى كه او را سايه مىكرد ، به دنبال او تا خانه‌اش بدرقه مىكند\r\n\r\n\r\n","description":"","footnote":"\r\n( 1 ) - كافى : 2 / 176 .\r\n( 2 ) - همان .\r\n( 3 ) - كافى : 2 / 177 .\r\n","page_name":" 478 ","page_number":478},
  {"content":"\r\n\r\nسپس خداوند او را خطاب مىكند : اى بنده‌اى كه حق مرا بزرگ شمردى بر من سزاست تو را گرامى دارم و بهشتم را بر تو واجب و تو را شفيع ديگر بندگانم قرار دادم . » . « 1 »\r\n\r\nاحياى مؤمن\r\n1 - كلينى از فضيل‌بن يسار نقل كرده است ، مىگويد : از امام باقر عليه السلام راجع به تفسير قول خداى تعالى :  « وَ مَنْ أَحْياها فَكَأَنَّما أَحْيَا النَّاسَ جَمِيعاً »  « 2 » پرسيدم ، فرمود : « يعنى از سوختن و غرق شدن نجات دهد ( گويا همهء مردم را احيا كرده ) .\r\nگفتم : پس كسى كه او را از گمراهى به راه راست آورد چه ؟ فرمود :\r\n« آن تأويل اعظم آيه است . » . « 3 »\r\n\r\nخداوند دين را به هر كه دوست دارد مىدهد\r\n1 - كلينى از مالك بن اعين جهنى نقل كرده است ، مىگويد : از امام باقر عليه السلام شنيدم كه مىفرمود : « اى مالك ! همانا خداوند دنيا را به دوست و دشمن مىدهد ولى دين و آيين خود را جز به دوست خود عطا نمىكند . » . « 4 »\r\n\r\n\r\n","description":"","footnote":"\r\n( 1 ) - كافى : 2 / 178 .\r\n( 2 ) - مائده / 32 : و هر كس انسانى را از مرگ نجات دهد گويا همهء انسان‌ها را از مرگ نجات داده‌است .\r\n( 3 ) - كافى : 2 / 210 .\r\n( 4 ) - همان . 2 / 215 .\r\n","page_name":" 479 ","page_number":479},
  {"content":"\r\n\r\n\r\nمعانقهء با مؤمن\r\n1 - كلينى از عبداللَّه‌بن محمّد جعفى نقل كرده است ، مىگويد : امام باقر و امام صادق عليهما السلام فرمودند : « هر مؤمنى كه به سوى برادرش بيرون رود و از او ديدن كند و عارف به حق او باشد به هر قدمى كه برمى دارد براى او حسنه‌اى نوشته مىشود و گناهى از او محو مىگردد و درجه‌اى بالا مىرود . و چون در خانهء برادر مؤمنش را بكوبد درهاى آسمان به روى او باز مىشود و چون به هم رسند و با هم مصافحه كنند و هم را در آغوش كشند ( معانقه نمايند ) خداوند به ايشان عنايت كند و به فرشتگانش مباهات كرده ، مىفرمايد : فرشتگان من بنگريد اين دو بندهء مرا كه در راه من از يكديگر ديدن كرده و با هم دوستى مىورزند بر من سزاست كه پس از اين حال آنها را در آتش عذاب نكنم !\r\nو چون برگردد به شمار نفس‌ها و گامهايى كه بر داشته است و سخنانى كه گفته ، فرشتگان به دنبال او بيايند و او را از گرفتارىهاى دنيا و آسيب‌هاى آخرت نگه دارند تا سال آينده همان شب و اگر در اين ميان از دنيا برود ، از حساب معاف باشد و اگر مؤمن ديدار شده نيز حق ديداركننده را بشناسد همان طورى كه ديدار كننده مىشناخت ، او نيز مانند اجر و پاداش او را دارد . » . « 1 »\r\n\r\nبلاها را خداوند به واسطهء مؤمن دفع مىكند\r\n1 - كلينى از ابوحمزه نقل كرده است ، مىگويد : امام باقر عليه السلام فرمود :\r\n\r\n\r\n","description":"","footnote":"\r\n( 1 ) - كافى : 2 / 183 .\r\n","page_name":" 480 ","page_number":480},
  {"content":"\r\n\r\n« به راستى كه خداوند به واسطهء يك مؤمن يك شهر را از نابودى نجات مىدهد . » . « 1 »\r\n\r\nمؤمنان اندكند\r\n1 - كلينى از كامل تمّار به نقل از امام باقر عليه السلام آورده است ، سه مرتبه فرمود : « تمام مردم در حكم بهايم‌اند جز اندكى از مؤمنان » و سه بار فرمود : « مؤمن غريب است ! » . « 2 »\r\n2 - از عبدالواحدبن مختار انصارى نقل كرده است ، مىگويد : امام باقر عليه السلام فرمود : « اى عبدالواحد ! مردى را كه به اين مذهب ( شيعه ) باشد ، آنچه مردم دربارهء او بگويند زيانى به حال او ندارد ، حتى اگر بگويند :\r\nديوانه است ، و اگر چه بر سر كوهى بسر برد ؛ تا مرگش برسد ، خدا را عبادت كند ضررى به حال او ندارد . » . « 3 »\r\n3 - از فضيل بن يسار به نقل از امام باقر عليه السلام آورده است ، فرمود : « هر كه از طرف خدا با اين امر ( ولايت و اطاعت امامان معصوم ) آشنا شد باكى ندارد كه بر سر كوهى باشد و تا زمان مرگش از گياهان زمين تغذيه كند . » . « 4 »\r\n4 - از حمران بن اعين نقل كرده است ، مىگويد : به امام باقر عليه السلام گفتم :\r\nفدايت شوم !\r\nما ( شيعيان ) چه قدر كم هستيم ؛ اگر همهء ما بر سر ( سفرهء غذاى\r\n\r\n\r\n","description":"","footnote":"\r\n( 1 ) - كافى : 2 / 247 .\r\n( 2 ) - همان : 2 / 242 .\r\n( 3 ) - همان : 2 / 245 .\r\n( 4 ) - همان .\r\n","page_name":" 481 ","page_number":481},
  {"content":"\r\n\r\nگوشت ) گوسفندى جمع شويم ، آن را تمام نمىكنيم ؟ ! فرمود : « حمران ! آيا براى تو شگفت‌تر از اين را بازگو نكنم ؟\r\n( پس از پيامبر ) همهء مهاجران و انصار ( از حقيقت ايمان ) بيرون شدند جز - با دست اشاره كرد - سه نفر . » « 1 »\r\nحمران مىگويد : عرض كردم : فدايت شوم ! عمّار چه حالى داشت ؟\r\nفرمود : « خداوند عمّار را بيامرزد ! ابويقظان ( عمّار ) بيعت كرد و به شهادت رسيد . »\r\nمن با خود گفتم : چيزى بالاتر از شهادت نيست ، فرمود : « شايد تو مىپندارى كه او نيز مانند آن سه نفر بود ؟ هيهات ! هيهات ! » . « 2 »\r\n\r\nنيّت مؤمن\r\n1 - شيخ صدوق از حسن‌بن حسين انصارى با يك واسطه از امام باقر عليه السلام نقل كرده است ، مىفرمود : « نيّت مؤمن بالاتر از عمل اوست ؛ توضيح اين كه او امور خيرى را نيّت مىكند كه نمىتواند انجام دهد ! و نيّت كافر بدتر از عمل اوست ، و اين بدان خاطر است كه كافر قصد شرى را دارد و آرزوى بعضى از شرارت‌ها را كه نمىتواند انجام دهد ! » . « 3 »\r\n\r\nمؤمن آمرزيده است\r\n1 - صدوق به اسناد خود از محمدبن مسلم نقل كرده است ، مىگويد :\r\n\r\n\r\n","description":"","footnote":"\r\n( 1 ) - منظور سلمان ، ابوذر و مقداد ( به نقل رجال كشى از امام باقر عليه السلام ) است - م .\r\n( 2 ) - كافى : 2 / 244 .\r\n( 3 ) - علل الشّرايع : 2 / 211 .\r\n","page_name":" 482 ","page_number":482},
  {"content":"\r\n\r\nامام باقر عليه السلام فرمود : « همانا گناهان مؤمنان آمرزيده است . بنابراين بايد مؤمن كار خود را از سر بگيرد ! بدانيد كه اين وضع جز براى اهل ايمان امكان ندارد . » . « 1 »\r\n2 - به اسناد خود از امام باقر عليه السلام نقل كرده است ، مىگويد : « خداى عزّوجلّ به دوست و دشمنش دنيا را مىدهد ولى آخرت را نمىدهد مگر به كسى كه دوست مىدارد . و همانا مؤمن از پروردگارش درخواست مىكند در حدّ يك جاى تازيانه‌اى را از دنيا به او بدهد ، نمىدهد ولى از آخرت درخواست مىكند آنچه را كه بخواهد مىدهد ولى از دنيا به كافر پيش از آن كه درخواست كند هر چه مىخواهد مىدهد و اگر به اندازهء جاى تازيانه‌اى در آخرت بخواهد او را نمىدهد ! » . « 2 »\r\n\r\nحوصله و شكيبايى\r\n1 - برقى از زراره به نقل از امام باقر عليه السلام آورده است ، مىگويد : رسول خدا صلى الله عليه و آله و سلم فرمود : « همانا شتابزدگى مردم را به هلاكت رسانده است در حالى كه مردم اگر ثبات قدم داشتند هيچ كس هلاك نمىشد . » . « 3 »\r\n2 - از ابونعمان به نقل از امام باقر عليه السلام آورده است كه رسول خدا صلى الله عليه و آله و سلم فرمود : شكيبايى از خدا و شتابزدگى از شيطان است . » . « 4 »\r\n3 - از ابوسعيد زهرى به نقل از امام باقر يا امام صادق عليهما السلام آورده است فرمود : « توقّف در برابر شبهه ، بهتر از افتادن در هلاكت است و نقل\r\n\r\n\r\n","description":"","footnote":"\r\n( 1 ) - فضائل الشّيعه : ص 34 .\r\n( 2 ) - همان : ص 34 .\r\n( 3 ) - محاسن : ص 215 .\r\n( 4 ) - همان .\r\n","page_name":" 483 ","page_number":483},
  {"content":"\r\n\r\nنكردنت حديثى را كه روايت نكرده‌اى بهتر از نقل حديثى است كه بررسى ننموده‌اى ! » . « 1 »\r\n4 - از زراره نقل كرده است ، مىگويد : امام باقر عليه السلام فرمود : « اگر بندگان خدا در صورتى كه چيزى را نمىدانند توقّف كنند ، نه منكر خواهند شد و نه كافر . » . « 2 »\r\n5 - از مالك اعين جهنى نقل كرده است ، مىگويد : از امام باقر عليه السلام شنيدم كه مىفرمود : « اى مالك ! همانا خداى تعالى دنيا را به آن كه دوست مىدارد و به آن كه دشمن مىدارد عطا مىكند ولى دين را جز به كسانى كه دوست دارد نمىدهد . » . « 3 »\r\n\r\nبلاها و آشوبها\r\n1 - حميرى از عبداللَّه‌بن ميمون نقل كرده است ، مىگويد : امام باقر عليه السلام فرمود : « خداى تعالى را از ميان خلق بندگانى بيمه شده است كه به نعمت خويش آن‌ها را غذا مىدهد و از عافيت خويش آنان را مىبخشايد و به رحمتش ايشان را وارد بهشت مىنمايد ، در حالى كه بلاها و آشوبها همچون بادها بر ايشان مىگذرد اما هيچ زيانى به آنها نمىرساند . » . « 4 »\r\n2 - كلينى از جابر به نقل از امام باقر عليه السلام آورده است ، فرمود : « چون مؤمنى بميرد به شمار افراد قبيله‌هاى ربيعه و مضر شيطان به سر وقت همسايه‌هاى او بروند در حالى كه همهء آنها در كار گمراه كردن آن مؤمن\r\n\r\n\r\n","description":"","footnote":"\r\n( 1 ) - محاسن : ص 215 .\r\n( 2 ) - همان : ص 216 .\r\n( 3 ) - همان .\r\n( 4 ) - قرب الأسناد : ص 13 .\r\n","page_name":" 484 ","page_number":484},
  {"content":"\r\n\r\nبودند ! » . « 1 »\r\n3 - از فضيل بن يسار نقل كرده است ، مىگويد : امام باقر عليه السلام فرمود :\r\n« گرفتارتر از همهء مردم پيامبرانند ، پس از ايشان اوصياء و سپس هر كه به ايشان شبيه‌تر و شبيه‌تر است . » . « 2 »\r\n4 - از حماد به نقل از پدرش از قول امام باقر عليه السلام آورده است ، مىفرمايد : « همانا خداوند چون بنده‌اى را دوست بدارد ، او را در گرداب بلا فرو برده و بارش بلا بر او ببارد و چون به درگاه او دعا كند ، گويد :\r\nلبيّك بندهء من ! اگر بخواهم خواستهء تو را زودتر برآورم مىتوانم و اگر بخواهم تأخير مىاندازم ولى آن‌چه تأخير اندازم و برايت اندوخته كنم بهتر است . » . « 3 »\r\n5 - همو از جابر بن يزيد نقل كرده است ، مىگويد : امام باقر عليه السلام فرمود :\r\n« به راستى كه مؤمن در دنيا به اندازهء دينداريش - يا فرمود : بر حسب آنچه دين دارد - گرفتارى و بلا مىبيند . » . « 4 »\r\n6 - از ناجيه نقل كرده است ، مىگويد : به امام باقر عليه السلام عرض كردم :\r\nمغيره « 5 » مىگويد :\r\nمؤمن به بيمارى خوره و پيسى و به چنين و چنان گرفتار نمىشود ؟\r\nامام عليه السلام فرمود : « به راستى كه او از صاحب يس « 6 » بىخبر است كه\r\n\r\n\r\n","description":"","footnote":"\r\n( 1 ) - كافى : 2 / 251 .\r\n( 2 ) - همان : 2 / 252 .\r\n( 3 ) - همان : 2 / 253 .\r\n( 4 ) - همان .\r\n( 5 ) - كشى مطاعن زيادى از او نقل كرده است - م .\r\n( 6 ) - حبيب نجّار كه داستان او در سورهء يس آمده است - م .\r\n","page_name":" 485 ","page_number":485},
  {"content":"\r\n\r\nانگشتانش بريده بود . سپس امام عليه السلام - انگشتان خود را ( به شكل چلاق ) برگرداند و - فرمود : « گويا مىبينم چلاقى او را و اين كه مردم را بر حذر مىداشت . و فرداى آن روز دوباره برگشت ( تا بيم دهد ) او را كشتند .\r\nآن گاه فرمود : « به راستى كه مؤمن به هر بلايى گرفتار مىشود و به هر مرگى مىميرد ، جز اين كه خودكشى نمىكند . » . « 1 »\r\n7 - از ابوحمزه به نقل از امام باقر عليه السلام آورده است ، فرمود : « به راستى خداى عزّوجلّ را بندگانى بيمه شده است كه بلا را از ايشان دريغ فرمايد و آنان را در عافيت زنده بدارد و در عافيت روزى رساند و در عافيت بميراند و با عافيت مبعوث سازد و در عافيت ساكن بهشت گرداند . » . « 2 »\r\n8 - مجلسى از ابوعبيده حذّاء نقل كرده است ، مىگويد : امام باقر عليه السلام فرمود :\r\n« اى زياد ! همانا خداوند بندهء مؤمنش را با بلا ياد مىكند همان طورى كه مسافر خانواده‌اش را با هديه ياد مىكند ! و دنيا او را داغ مىكند چنان كه پزشك مريضش را داغ مىكند . » . « 3 »\r\n9 - از سدير به نقل از امام باقر عليه السلام آورده است ، مىگويد : پرسيدم : آيا مؤمن گرفتار بلا مىشود . فرمود : « آيا جز مؤمن كسى مبتلا مىشود ؟ تا آنجا كه صاحب يس انگشتانش بريده بود :  « قالَ يا لَيْتَ قَوْمِي يَعْلَمُونَ »  « 4 » گفتم :\r\n\r\n\r\n","description":"","footnote":"\r\n( 1 ) - كافى : 2 / 254 .\r\n( 2 ) - همان : 2 / 462 .\r\n( 3 ) - بحارالأنوار : 67 / 240 . سابق براى معالجه بعضى از زخم‌ها مجروح را داغ مىكردند كه اين عبارت مشهور است : « آخر الدّواء الكىّ » يعنى آخرين دارو داغ كردن است - م .\r\n( 4 ) - يس / 25 : گفت : كاش قوم من مىدانستند .\r\n","page_name":" 486 ","page_number":486},
  {"content":"\r\n\r\nچرا ؟ فرمود : گرفتار جذام بود . » . « 1 »\r\n10 - از ابوجميله نقل كرده است ، مىگويد : امام باقر عليه السلام فرمود : « بندهء خدا به قدرى نزد خدا گرامى است كه اگر دنيا را با آنچه دارد از خداد بخواهد ، عطا مىكند و چيزى كم نمىكند ولى اگر يك وجب از بهشت را بخواهد محروم مىكند . همانا خداوند مؤمن را با بلا ياد مىكند ، همان‌طور كه مسافر خانواده‌اش را با هديه ياد مىكند ولى دنيا او را داغ مىكند همان‌طور كه پزشك بيمار را . » . « 2 »\r\n11 - همو از جابر به نقل از امام باقر عليه السلام آورده است ، فرمود : « رسول خدا صلى الله عليه و آله و سلم مىفرمايد : همانا بندهء مؤمن در پى نافرمانروايى و بازرگانى مىرود تا آنجا كه به حدّ سقوط مىرسد خداوند فرشته‌اى را بر مىانگيزد و به او فرمان مىدهد : بندهء مرا باز دار و او را از كارى كه اگر به آن برسد ، او را داخل آتش دوزخ سازد ، جلوگيرى كن ! آن فرشته مأموريّت را مىپذيرد و به لطف خدا آن بنده را باز مىدارد ، پس موفق مىشود در حالى كه مىگويد : عمل زيركانه‌اى كردم و هر كه مرا سر عقل آورد خداوند او را پاداش دهد ! و نمىداند كه خداوند در آن باره به او نظر لطف داشته است در حالى كه اگر در آن راه پيروز مىشد او را وارد آتش دوزخ مىكرد . » . « 3 »\r\n\r\n\r\n","description":"","footnote":"\r\n( 1 ) - بحارالأنوار : 67 / 241 .\r\n( 2 ) - همان : 67 / 242 .\r\n( 3 ) - همان : 67 / 243 .\r\n","page_name":" 487 ","page_number":487},
  {"content":"\r\n\r\n\r\nخوشبختى و بدبختى\r\n1 - حميرى از عبداللَّه‌بن ميمون از جعفربن محمد از قول پدرش ( امام باقر ) عليهما السلام نقل كرده است ، مىگويد : « رسول خدا صلى الله عليه و آله و سلم در حالى كه دو چيز در دست داشت بيرون آمد ، پس دست راست خود را باز كرد سپس فرمود : بسم اللَّه الرّحمان الرّحيم كتابى است از جانب خداوند بخشايندهء مهربان دربارهء اهل بهشت با شماره و حسب و نسبشان و نسب‌هايى كه بر ايشان حمل مىشود نه يك نفر از آنها كم و نه زياد . پس از آن دست چپش را گشود و فرمود : بسم اللَّه الرّحمان الرّحيم از طرف خداوند بخشايندهء مهربان دربارهء دوزخيان با شماره و حسب و نسبى كه روز قيامت به آنها حمل مىشود ، نه يك نفر از آنها كم و نه يك نفر زياد .\r\nگاهى به وسيلهء خوشبختان راه بدبختان طى مىشود تا آنجا كه به ايشان گفته مىشود : از آنانند ! آن گاه يكى از ايشان پيش از مرگ خوشبختى خود را باز مىيابد هر چند به قدر يك دويدن شتر . و گاهى افراد بدبخت راه سعادتمندان را آن قدر مىپيمايند گفته مىشود اينها هم از ايشان است ، چقدر شباهت به ايشان دارند ! بعدها يكى از ايشان را بدبختى فرا مىگيرد هر چند پيش از مرگ وى به قدر يك دويدن شتر باشد پس پيامبر صلى الله عليه و آله و سلم فرمود : هر كارى به سرانجام آن مربوط است ! هر كارى به سرانجامها بستگى دارد ! » . « 1 »\r\n\r\n\r\n","description":"","footnote":"\r\n( 1 ) - قرب الأسناد : ص 13 .\r\n","page_name":" 488 ","page_number":488},
  {"content":"\r\n\r\n\r\nپندآموزى\r\n1 - حميرى از عبداللَّه‌بن ميمون قدّاح به نقل از امام باقر از پدر بزرگوارش عليهما السلام آورده است ، مىگويد : « رسول خدا صلى الله عليه و آله و سلم فرمود : « از خداوند چنان كه شايسته است شرم كنيد ! گفتند : يا رسول اللَّه ! چه كنيم ؟\r\nفرمود :\r\nاگر شما اهل كار بوديد بايد هيچ يك از شما شب را به صبح نمىرساند مگر اين كه اجلش را جلوى چشمانش مىديد و بايد سرش ( فكرى كه در سر دارد و گوش و چشم و زبانش ) را با آنچه دارد حفظ مىكرد و شكم و آنچه را مىخورد ( از حرام ) نگه دارد و بايد به ياد قبر و گرفتارىهاى آن باشد و هر كه قصد آخرت را دارد بايد زينت زندگى دنيا ( ثروت اندوزى و جاه‌طلبى ) را واگذارد . » . « 1 »\r\n\r\nگناهان كبيره\r\n1 - برقى از ابوعبيدهء ( حذّاء ) به نقل از امام باقر عليه السلام آورده است ، مىگويد :\r\n« رسول خدا صلى الله عليه و آله و سلم فرمود : بدانيد كه نبايد شما را به شگفت اندازد كسانى كه دستشان به خون مردم آلوده است چرا كه چنين كسى را قاتلى است كه هرگز نمىميرد ! ( خداى تعالى كشندهء اوست ) . » . « 2 »\r\n2 - از عبدالرّحمان بن اسلم از پدرش به نقل از امام باقر آورده است ، فرمود :\r\n\r\n\r\n","description":"","footnote":"\r\n( 1 ) - قرب الأسناد : ص 13 .\r\n( 2 ) - محاسن : ص 105 .\r\n","page_name":" 489 ","page_number":489},
  {"content":"\r\n\r\n« هر كه مؤمنى را از روى عمد بكشد خداوند بر كشندهء او تمام گناهان را بنويسد ولى كشته شده را از همهء گناهان بر كنار سازد و همين است منظور از قول خداى تعالى :\r\n « إِنِّي أُرِيدُ أَنْ تَبُوءَ بِإِثْمِي وَ إِثْمِكَ فَتَكُونَ مِنْ أَصْحابِ النَّارِ  « 1 »  » .  « 2 »\r\n3 - در روايت سليمان‌بن خالد آمده است ، مىگويد : از امام صادق عليه السلام شنيدم كه مىفرمود :\r\n« خداى تعالى به موسىبن عمران وحى كرد : اى موسى ! به سردمداران بنى اسرائيل بگو : زنهار ! مبادا به ناحق مرتكب قتل نفس حرام شويد ! زيرا كسى كه فردى از شما را بكشد خداوند او را صد هزار بار در آتش دوزخ بكشد به مانند كشتن آن فرد مقتول » . « 3 »\r\n4 - از جابربن يزيد نقل كرده است ، مىگويد : امام باقر عليه السلام فرمود :\r\n« نخستين چيزى كه روز قيامت در آن باره حكم مىشود دربارهء خونهاست از اين رو پسران آدم ( هابيل و قابيل ) را نگاه مىدارند تا بين آنها داورى شود سپس كسانى از صاحبان خون را كه پس از ايشان آمده‌اند تا آنجا كه كسى از ايشان نماند و آن گاه ديگر مردم را . پس هر كشته‌اى قاتل خود را مىآورد در حالى كه خون وى از روى او مىجوشد .\r\nمىگويد : اين قاتل من است !\r\nمىپرسند : آيا تو او را كشته‌اى ؟ قاتل نمىتواند جريان را كتمان كند . » . « 4 »\r\n\r\n\r\n","description":"","footnote":"\r\n( 1 ) - مائده / 29 : بلكه مىخواهم تو بار گناه من و خويش را به دوش بكشى ! در آن صورت از دوزخيان خواهى بود .\r\n( 2 ) - محاسن : ص 105 .\r\n( 3 ) - همان .\r\n( 4 ) - همان : ص 106 .\r\n","page_name":" 490 ","page_number":490},
  {"content":"\r\n\r\n5 - در روايت فضيل بن يسار از امام باقر عليه السلام آمده است ، فرمود :\r\n« نخستين كسى كه دروغگو را تكذيب مىكند ، خداى تعالى است و پس از او فرشتگانى كه همراه شخص بودند و سپس خود شخص مىداند كه دروغگوست . » . « 1 »\r\n6 - از پيرمردى از شيعيان به نام ابوالحسن به نقل از امام باقر عليه السلام آورده است ، مىفرمايد :\r\n« خداوند عزّوجلّ خروس سفيدى را به وجود آورده است كه گردنش در عرش و پاهايش در ژرفاى زمين هفتم است ، بالى در مشرق و بالى در مغرب دارد ، هيچ خروسى فرياد بر نمىآورد مگر او فرياد برآورد و چون فرياد كند بالهايش را بر هم زند سپس بگويد : منزّه است خداوند ، پاك و منزّه است خداوند بزرگى كه هيچ چيز همانند او نيست ! پس خداوند او را پاسخ داده و مىفرمايد : نسبت به من ايمان ندارد آن كسى كه به دروغ بر من سوگند ياد كند . » . « 2 »\r\n7 - از يعقوب بن زراره نقل كرده است ، مىگويد : امام باقر عليه السلام فرمود :\r\n« هر كه در معصيت و ارتكاب گناهان كبيره به درگاه خدا گستاخى كند ، كافر است و هر كه دين و آيينى جز دين خدا را مطرح كند ، كار او شرك است . » . « 3 »\r\n8 - كلينى از ابن بكير نقل كرده است ، مىگويد : به امام باقر عليه السلام عرض كردم : چه مىفرماييد دربارهء اين سخن رسول خدا صلى الله عليه و آله و سلم كه فرمود : چون\r\n\r\n\r\n","description":"","footnote":"\r\n( 1 ) - محاسن : ص 118 .\r\n( 2 ) - همان .\r\n( 3 ) - همان : ص 209 .\r\n","page_name":" 491 ","page_number":491},
  {"content":"\r\n\r\nمردى زنا كند روح ايمان از او جدا شود ؟\r\nفرمود : « مقصود آن حضرت فرمودهء خداست :  « وَ أَيَّدَهُمْ بِرُوحٍ مِنْهُ »  « 1 » اين روح است كه از زناكار جدا مىشود » . « 2 »\r\n9 - همو از عبيداللَّه‌بن زراره نقل كرده است ، مىگويد : ابن قيس ماصر و عمروبن ذر و به گمانم ابو حنيفه نيز همراه ايشان بود ، خدمت امام باقر عليه السلام رسيدند و ابن قيس ماصر سخن گفت ، عرض كرد : ما هم اهل دعوتمان و اهل ملّتمان را به خاطر ارتكاب گناهان و نافرمانىها خارج از ايمان نمىدانيم ؟\r\nامام باقر عليه السلام فرمود : « اى پسر قيس ! اما رسول خدا صلى الله عليه و آله و سلم محققاً فرموده است : زناكار تا مؤمن است زنا نمىكند و دزد تا ايمان دارد دزدى نمىكند ! بنابراين تو و همراهانت هر جا خواهيد برويد ! ( هر چه مىخواهيد بگوييد ! ) . » . « 3 »\r\n10 - شيخ صدوق از زراره به نقل از امام باقر آورده است ، فرمود :\r\n« همانا خداى عزّوجلّ ربا را حرام كرد تا نيكى از بين نرود . » . « 4 »\r\n11 - در روايت سكونى از جعفربن محمد به نقل از پدر بزرگوارش آورده است كه رسول خدا صلى الله عليه و آله و سلم فرمود : « جادوگر مسلمان كشته مىشود ولى جادوگر غير مسلمان كشته نمىشود ! پرسيدند : يا رسول اللَّه ! براى چه جادوگر كافر كشته نمىشود ؟\r\n\r\n\r\n","description":"","footnote":"\r\n( 1 ) - مجادله / 22 : و با روحى آنان را از طرف خود تقويت كرده است .\r\n( 2 ) - كافى : 2 / 280 .\r\n( 3 ) - همان : 2 / 285 .\r\n( 4 ) - من لا يحضره الفقيه : 3 / 566 .\r\n","page_name":" 492 ","page_number":492},
  {"content":"\r\n\r\nفرمود : چون گناه شرك از جادوگرى بزرگتر است و از طرفى جادوگرى و شرك به هم نزديكند . » . « 1 »\r\n12 - امام باقر عليه السلام فرمود : « خداى عزّوجلّ شراب را حرام كرد به خاطر عملكرد آن و تبهكاريش . » . « 2 »\r\n13 - از عبداللَّه‌بن سليمان نقل كرده است ، مىگويد : از امام باقر عليه السلام شنيدم كه مىفرمود :\r\n« هر كه مردى را نسبت به خونش امان دهد سپس او را بكشد ، روز قيامت در حالى بيايد كه پرچم حيله و فريبكارى را در دست دارد . » . « 3 »\r\n14 - همو از كثيرالنّواء نقل كرده است ، مىگويد : از امام باقر عليه السلام راجع به گناهان كبيره پرسيدم ، فرمود : « هر چه را كه خداى عزّوجلّ وعدهء دوزخ داده از گناهان كبيره است . » . « 4 »\r\n15 - از سماعةبن مهران نقل كرده است ، مىگويد : از امام باقر عليه السلام شنيدم كه مىفرمود : « خداى تبارك و تعالى در خوردن مال يتيم دو كيفر وعده داده است كه يكى از آنها كيفر اخروى به وسيلهء آتش دوزخ است و اما عقوبت دنيا فرمودهء خداى عزّوجلّ است :  « وَ لْيَخْشَ الَّذِينَ لَوْ تَرَكُوا مِنْ خَلْفِهِمْ ذُرِّيَّةً ضِعافاً خافُوا عَلَيْهِمْ فَلْيَتَّقُوا اللَّهَ وَ لْيَقُولُوا قَوْلًا سَدِيداً »  « 5 » يعنى اين كه بايد از بجا گذاشتن كسانى در بين فرزندانش بترسد همان كارى كه با\r\n\r\n\r\n","description":"","footnote":"\r\n( 1 ) - من لا يحضره الفقيه : 3 / 567 .\r\n( 2 ) - همان .\r\n( 3 ) - همان : ص 569 .\r\n( 4 ) - همان .\r\n( 5 ) - نساء / 9 : كسانى كه اگر فرزندان ناتوانى از خود به يادگار گذارند از آيندهء آنان مىترسند ( ازستم به يتيمان مردم ) بايد بترسند ! اكنون كه چنين است بايد سرپرستان يتيمان از مخالفت با احكام خدا بترسند و با يتيمان با زبان ملايم صحبت كنند .\r\n","page_name":" 493 ","page_number":493},
  {"content":"\r\n\r\nيتيمان ديگران و رفتار با ايشان داشته است . » . « 1 »\r\n16 - از فضيل‌بن يسار نقل كرده است ، مىگويد : از امام باقر عليه السلام شنيدم كه مىفرمود : « هر كه مىگسارى كند و مست گردد تا چهل روز نمازش قبول نمىشود و اگر در اين روزها نماز را ترك كند عذابش به خاطر ترك نماز چند برابر شود ! » . « 2 »\r\n17 - از احمدبن اسماعيل كاتب به نقل از پدرش آورده است ، مىگويد :\r\nامام باقر ( محمدبن على عليهما السلام ) وارد مسجدالحرام شد مردم به يكديگر گفتند : خوب بود يك نفر را خدمت ايشان مىفرستاديد از او مىپرسيد ! پس جوانى از ايشان خدمت آن حضرت رسيد و عرض كرد : عمو ! بزرگترين گناهان كبيره كدام است ؟ امام عليه السلام فرمود : « مىگسارى » آن جوان برگشت و به ايشان خبر داد ، گفتند : دوباره برگرد ! همچنان بر مىگرداندند تا اين كه ( آخرين بار ) برگشت و از آن حضرت پرسيد ، فرمود : « برادرزاده‌ام مگر به تو نگفتم مىگسارى ! چرا كه مىگسارى صاحبش را در زنا ، دزدى ، آدم كشى كه خدا حرام كرده و نيز شرك به خدا وارد مىكند و نتيجهء كارهاى شرابخوارى بالاتر از هر گناهى است همچنان كه درخت آن ( تاك ) بر همهء درختان برترى مىيابد ! » . « 3 »\r\n18 - از محمدبن مسلم به نقل از امام باقر عليه السلام آورده است ، فرمود :\r\n« كمترين مقدار شرك آن است كه مردى بدعتى را اظهار كند كه بعضى را خوش آيد و بعضى را ناخوش ! » . « 4 »\r\n\r\n\r\n","description":"","footnote":"\r\n( 1 ) - من لا يحضره الفقيه : 3 / 569 .\r\n( 2 ) - همان : 3 / 570 .\r\n( 3 ) - همان : 3 / 571 .\r\n( 4 ) - همان : 3 / 572 .\r\n","page_name":" 494 ","page_number":494},
  {"content":"\r\n\r\n19 - از ابوحمزه نقل كرده است ، مىگويد : خدمت امام باقر عليه السلام عرض كردم : چه چيزى به ناصبى ( مخالف ولايت ) بودن نزديكتر است ؟ فرمود :\r\n« اين كه چيزى را بدعت گذارد در برابر بعضى آن را بپسندند و بعضى نپسندند . » . « 1 »\r\n20 - در روايت عبداللَّه‌بن ميمون از امام صادق عليه السلام به نقل از پدر بزرگوارش از قول پدرانش آمده است ، فرمود : « شش ويژگى براى زناكار است : سه خصلت در دنيا و سه خصلت در آخرت ، اما خصلت‌هاى دنيوى : نور از صورتش مىرود ، باعث تنگدستى مىشود و موجب مرگ زودرس مىشود . و امّا خصلت‌هاى اخروى : غضب پروردگار ، حسابرسى بد و هميشگى در آتش دوزخ است . » . « 2 »\r\n21 - صدوق از محمدبن سنان نقل كرده است كه ابوالحسن علىّبن موسى الرّضا عليه السلام ضمن پاسخ‌هاى مسائلش به وى نوشت : « خوردن مال يتيم از روى ستم حرام است به دلايل زيادى از جهات مختلف فساد ؛ نخستين علّت آن كه چون مال يتيمى را از روى ظلم بخورد در حقيقت به كشتن يتيم كمك كرده است ؛ زيرا كه يتيم بى نياز نيست و نمىتواند خود را اداره كند و امور خود را انجام دهد و كسى را ندارد كه او را اداره كند و چون پدر و مادر به او برسد ، از اين رو وقتى كه وى مال يتيم را مىخورد گويا او را كشته است و او را به بيچارگى و تهىدستى انداخته است ؛ با وجود اين كه خداوند از چنين عملى برحذر داشته و نوعى عذاب و عقوبت در اين كلام خود قرار داده است :  « وَ لْيَخْشَ الَّذِينَ لَوْ تَرَكُوا مِنْ خَلْفِهِمْ \r\n\r\n\r\n","description":"","footnote":"\r\n( 1 ) - من لا يحضره الفقيه : 3 / 572 .\r\n( 2 ) - همان : 3 / 573 .\r\n","page_name":" 495 ","page_number":495},
  {"content":"\r\n\r\n ذُرِّيَّةً ضِعافاً خافُوا عَلَيْهِمْ فَلْيَتَّقُوا اللَّهَ . . . » .  « 1 » و به دليل فرمودهء امام باقر عليه السلام كه خداى تعالى براى خوردن مال يتيم ، دو نوع مجازات وعده داده است :\r\nمجازاتى در دنيا و مجازاتى در آخرت . بنابراين در جهت تحريم مال يتيم ، حفظ و نگهدارى يتيم و استقلال شخصى وى و سالم داشتن فرزندان اوست مبادا كه همان وعدهء عذاب و مجازاتى كه خدا وعده داده ، در مورد فرزندان يتيم او نيز به وى برسد علاوه بر اينها خونخواهى يتيم در صورتى كه بين آنها اختلاف و دشمنى و كينه‌توزى به وجود آيد تا وقتى كه يكديگر را نابود سازند ! » . « 2 »\r\n22 - از سعد اسكاف نقل كرده است ، مىگويد : امام باقر عليه السلام فرمود :\r\n« هر كه شراب يا مسكر ديگرى را بخورد نمازش تا چهل روز قبول نمىشود و اگر دوباره بخورد ، خداوند از « طينت خِبال » به او بخوراند . » راوى مىگويد : عرض كردم : « طينت خِبال » چيست ؟ فرمود : « چركى است كه از شرمگاه‌هاى زناكاران بيرون مىآيد . » . « 3 »\r\n23 - از فضيل‌بن يسار نقل كرده است ، مىگويد : از امام باقر عليه السلام شنيدم كه مىفرمود : « هر كه مىگسارى كند و يا مسكرى بنوشد و از بابت آنها مست شود ، تا چهل روز نمازش قبول نمىشود و اگر در اين مدت نمازش را ترك كند به خاطر ترك نمازش عذاب او دو چندان مىگردد . » و در خبر ديگرى فرمود : « نماز شخص مىگسار بين آسمان و\r\n\r\n\r\n","description":"","footnote":"\r\n( 1 ) - نساء / 9 : ترجمه آيه در دو صفحه قبل گذشت - م .\r\n( 2 ) - علل الشّرايع : 2 / 166 .\r\n( 3 ) - معانى الأخبار : ص 164 .\r\n","page_name":" 496 ","page_number":496},
  {"content":"\r\n\r\nزمين مىماند و چون توبه كند بر او باز مىگردد . » . « 1 »\r\n24 - عيّاشى از كثير النّواء نقل كرده است ، مىگويد : از امام باقر عليه السلام راجع به گناهان كبيره پرسيدم ، فرمود : هر چه را كه خداوند براى آن وعدهء عذاب داده است گناه كبيره است . » . « 2 »\r\n25 - همو از ابراهيم‌بن ابى البلاد از قول پدرش از امام باقر عليه السلام نقل كرده است كه فرمود : « هيچ كسى نيست مگر اين كه خداوند براى او روزى حلالى مقرّر فرموده است كه در عين عافيت به او مىرسد و از طرفى از راه حرام نيز روزى وى بر او عرضه شده است بنابراين ممكن است چيزى از حرام را بخورد و آن را از روزى حلالى پندارد كه خداوند بارى او مقرّر فرموده بود ، در حالى كه جز آن دو فضل فراوانى در پيشگاه خداست . » . « 3 »\r\n26 - مجلسى به اسناد خود از ميسر نقل كرده است ، مىگويد : من و علقمهء حضرمى و ابوحسّان عجلى و عبداللَّه‌بن عجلان منتظر امام باقر عليه السلام بوديم ، امام عليه السلام بيرون آمد و فرمود : مرحبا خوش آمديد ! به خدا سوگند كه من بوى شما و روح شما را دوست مىدارم ، به راستى كه شما بر آيين خداييد ! » .\r\nعلقمه عرض كرد : اگر كسى بر دين و آيين خدا باشد شما گواهى مىدهيد كه او از اهل بهشت است ؟\r\nميسر مىگويد : امام عليه السلام با شنيدن سخن علقمه اندكى درنگ كرد ،\r\n\r\n\r\n","description":"","footnote":"\r\n( 1 ) - خصال : ص 534 .\r\n( 2 ) - تفسير عيّاشى : 1 / 239 .\r\n( 3 ) - همان .\r\n","page_name":" 497 ","page_number":497},
  {"content":"\r\n\r\nسپس فرمود : « اگر بتوانيد مرتكب گناهان كبيره نشويد ، با هواى نفستان مخالفت كنيد ! در آن صورت من گواهى مىدهم » .\r\nپرسيدم : گناهان كبيره كدامند ؟ فرمود : « شرك به خداى بزرگ ، خوردن مال يتيم ، نسبت ناروا دادن به زن شوهردار ، عاق والدين ، آدم‌كشى ، رباخوارى و فرار از برابر سپاه دشمن . » .\r\nراوى گفت : هيچ كدام از ما مرتكب اين گناهان نيست . فرمود : « بنابراين شما در نجاتيد ، اين كارهاتان را براى خدا قرار دهيد نه براى مردم ، زيرا آنچه براى مردم باشد به سود آنهاست و آنچه براى خدا باشد به خاطر اوست . پس به خاطر دينتان با مردم ستيز و دشمنى نكنيد زيرا كه دشمنى دل را خراب و فاسد مىكند ، خداى تعالى به پيامبرش فرمود :  « إِنَّكَ لا تَهْدِي مَنْ أَحْبَبْتَ »  « 1 »\r\nو نيز فرمود :  « أَ فَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ  « 2 »  » .  « 3 »\r\n\r\nگناهان\r\n1 - حميرى از مسعدةبن صدقه به نقل از امام صادق عليه السلام از قول پدر بزرگوارش ( امام باقر ) عليه السلام آورده است كه پيامبر صلى الله عليه و آله و سلم فرمود : « چگونه خواهيد بود شما وقتى كه زنانتان فاسق و جوانانتان به دام افتند و شما امر به معروف و نهى از منكر نكنيد ؟ !\r\n\r\n\r\n","description":"","footnote":"\r\n( 1 ) - قصص / 56 : تو نمىتوانى كسى را كه دوست دارى هدايت كنى .\r\n( 2 ) - يونس / 99 : با اين حال آيا تو مىخواهى مردم را اكراه كنى تا ايمان بياورند ؟ !\r\n( 3 ) - بحارالأنوار : 27 / 125 .\r\n","page_name":" 498 ","page_number":498},
  {"content":"\r\n\r\nعرض كردند : يا رسول اللَّه ! آيا چنين چيزى خواهد شد ؟ فرمود : آرى و بدتر از آن ، چگونه خواهيد بود وقتى كه شما امر به منكر و نهى از معروف نماييد ؟ ! پرسيدند : يا رسول اللَّه ! آيا چنين اتفاقى خواهد افتاد ؟\r\nفرمود : آرى و بدتر از آن ؛ چگونه خواهيد بود وقتى كه معروف را منكر و منكر را معروف ببينيد ؟ ! » « 1 »\r\n2 - همو از مسعدةبن صدقه به نقل از امام صادق از پدر بزرگوارش از پدرانش از قول رسول خدا صلى الله عليه و آله و سلم آورده است ، فرمود : وقتى كه بنده‌اى گناهى را در نهان مرتكب شود جز به گنهكار صدمه‌اى ندارد اما اگر علنى مرتكب گناه شود و مردم اعتراض نكنند به همه صدمه مىزند . » . « 2 »\r\n3 - همو از مسعدةبن صدقه نقل كرده است ، مىگويد : جعفربن محمد از قول پدرش فرمود :\r\n« على عليه السلام فرموده است : اى تودهء مردمان ! خداوند تودهء مردم را به خاطر گناه عدّهء خاصى عذاب نمىكند در صورتى كه اين عدّهء خاص در پنهانى بدون اين كه به عموم مردم اطلاع دهند ، گناه كنند ولى اگر آن گروه خاص خلاف را علنى مرتكب شوند و تودهء مردم به آنها اعتراض نكنند ، هر دو گروه از جانب خدا سزاوار كيفر و مجازات مىشوند . » . « 3 »\r\n4 - برقى از ابوالورد نقل كرده است ، مىگويد : امام باقر عليه السلام فرمود :\r\n« هر كه در نزد او از برادر مؤمنش غيبت كنند و او از وى يارى و دفاع كند خداوند او را در دنيا و آخرت يارى نمايد ولى اگر او را يارى نكند و از\r\n\r\n\r\n","description":"","footnote":"\r\n( 1 ) - قرب الاسناد : ص 26 .\r\n( 2 ) - همان .\r\n( 3 ) - همان .\r\n","page_name":" 499 ","page_number":499},
  {"content":"\r\n\r\nوى دفاع ننمايد در حالى كه توان يارى و دفاع از او را دارد ، خداوند او را در دنيا و آخرت خوار سازد . » . « 1 »\r\n5 - از ابوحمزه نقل كرده است ، مىگويد : از امام باقر عليه السلام شنيدم كه مىفرمود : « هيچ سالى كم باران‌تر از سال ديگر نيست ولى خداوند عزّوجلّ آن را هر طورى كه مىخواهد انجام مىدهد . همانا خداى عزّوجلّ وقتى كه مردمان مرتكب گناهان مىشوند ، مقدرات آنها را نسبت به باران آن سال تغيير مىدهد و نصيب ديگران و به بيابانها و درياها و كوهها مىكند . و همانا خداى تعالى جُعَل ( سرگين غلتان ) را در لانه‌اش عذاب مىكند و باران را از زمينى كه محلّ قرار گرفتن اوست به خاطر خطاهاى مردمى كه در آنجا هستند ، باز مىدارد ، در حالى كه خداوند راه را براى رفتن او به جايى غير از محلّهء گنهكاران باز گذاشته است . » .\r\nامام باقر عليه السلام فرمود : « پس اى صاحبان بصيرت پند بگيريد ! » . « 2 »\r\n6 - برقى به اسناد خود آورده است ، مىگويد : در روايت ابوحمزه از امام باقر عليه السلام مطلبى آمده است كه باعث ناراحتى انسان مىشود ، خداى عزّوجلّ مىفرمايد : هر قومى كه مرا معصيت كند پادشاهان را باعث عذاب آنها قرار مىدهد . بدانيد كه مبادا زياد اصرار بر دشنام شاهان داشته باشيد ، شما به درگاه خدا باز گرديد خداى عزّوجلّ دلهاى آنان را متوجّه شما مىسازد . » . « 3 »\r\n7 - كلينى از زراره به نقل از امام باقر عليه السلام آورده است ، فرمود : « همهء\r\n\r\n\r\n","description":"","footnote":"\r\n( 1 ) - محاسن : ص 103 .\r\n( 2 ) - همان : ص 116 .\r\n( 3 ) - همان .\r\n","page_name":" 500 ","page_number":500},
  {"content":"\r\n\r\nگناهان سخت است و سخت‌ترين آنها گناهى است كه گوشت و پوست بر آن روييده باشد ( مثل خوردن مال حرام يا استمرار بر يك گناه ) زيرا كه بايد گناه يا ( با توبه ) آمرزيده شود و يا به خاطر آن گنهكار عذاب شود . و بهشت داخل نمىشود جز انسان پاك » . « 1 »\r\n8 - از فضيل‌بن يسار نقل كرده است ، مىگويد : امام باقر عليه السلام فرمود :\r\n« بنده‌اى مرتكب گناهى مىشود در نتيجه جلوى روزى او گرفته مىشود . » . « 2 »\r\n9 - از ابوبصير نقل كرده است ، مىگويد : از امام باقر ؟ عليه السلام شنيدم كه مىفرمود : « از گناهان كوچك بپرهيزيد كه اين گناهان هم طالب دارند .\r\nكسى از شما مىگويد : گناه مىكنم سپس استغفار مىنمايم ! همانا خداى عزّوجلّ مىفرمايد :  « وَ نَكْتُبُ ما قَدَّمُوا وَ آثارَهُمْ وَ كُلَّ شَيْءٍ أَحْصَيْناهُ فِي إِمامٍ مُبِينٍ »  « 3 » و فرموده است :  « إِنَّها إِنْ تَكُ مِثْقالَ حَبَّةٍ مِنْ خَرْدَلٍ فَتَكُنْ فِي صَخْرَةٍ أَوْ فِي السَّماواتِ أَوْ فِي الْأَرْضِ يَأْتِ بِهَا اللَّهُ إِنَّ اللَّهَ لَطِيفٌ خَبِيرٌ  « 4 »  » .  « 5 »\r\n10 - از فضيل نقل كرده است ، مىگويد : امام باقر عليه السلام فرمود : « همانا شخصى مرتكب گناه مىشود پس روزى او از بين مىرود . » و اين آيه را تلاوت كرد :    « إِذْ أَقْسَمُوا لَيَصْرِمُنَّها مُصْبِحِينَ ، وَ لا يَسْتَثْنُونَ ، فَطافَ عَلَيْها طائِفٌ مِنْ   \r\n\r\n\r\n","description":"","footnote":"\r\n( 1 ) - كافى : 2 / 269 .\r\n( 2 ) - همان : 2 / 270 .\r\n( 3 ) - يس / 12 : و تمام آثار آنها را مىنويسيم و ما همه چيز را در كتاب آشكارا حفظ كرده‌ايم .\r\n( 4 ) - لقمان / 16 : اگر ( كار نيك ) به اندازهء سنگينى خردلى باشد و در دل سنگى يا در ( گوشه‌اى ) از آسمانها و زمين خداوند آن را ( در قيامت ) مىآورد ، خداوند دقيق و آگاه است .\r\n( 5 ) - كافى : 2 / 270 .\r\n","page_name":" 501 ","page_number":501},
  {"content":"\r\n\r\n رَبِّكَ وَ هُمْ نائِمُونَ .  « 1 »  » .  « 2 »\r\n11 - از محمّدبن مسلم به نقل از امام باقر عليه السلام آورده است ، فرمود : « به راستى كه بنده از خداوند حاجتى مىخواهد و خداوند زود يا دير مىخواهد حاجت او را برآورده سازد ، ولى در آن ميان بنده مرتكب گناهى مىشود ، خداى تبارك و تعالى به فرشته‌اى كه موظّف بود حاجت او را برآورد ، مىفرمايد : او را محروم ساز زيرا كه او باعث خشم من شد و سزاوار محروميّت از جانب من گرديد . » . « 3 »\r\n12 - از زراره نقل كرده است ، مىگويد : امام باقر عليه السلام فرمود : « هيچ بنده‌اى نيست مگر اين كه در دلش نقطهء سفيدى است و چون مرتكب گناه شود در آن نقطه يك نقطهء سياهى پيدا مىشود ؛ اگر توبه كند آن سياهى از بين مىرود ولى اگر دوباره دنبال گناه رود بر آن نقطهء سياه افزوده مىشود تا آن جا كه همهء سفيدى دل را فرا مىگيرد ، و چون آن سفيدى از سياهى و تيرگى گناهان پوشيده شد ديگر صاحب آن دل سياه هرگز به خير و صلاح باز نمىگردد . و اين است معناى قول خداى عزّوجلّ كه مىفرمايد :  « كَلَّا بَلْ رانَ عَلى قُلُوبِهِمْ ما كانُوا يَكْسِبُونَ  « 4 »  » .  « 5 »\r\n13 - از جابر به نقل از امام باقر عليه السلام آورده است ، در تفسير كلام خداى\r\n\r\n\r\n","description":"","footnote":"\r\n( 1 ) - قلم / 17 - 19 : هنگامى كه سوگند ياد كردند : ميوه‌هاى باغ را بدون استثنا صبحگاهان بچينند ، عذابى فراگير بر باغ آنها فرود آمد ، در حالى كه همه در خواب بودند .\r\n( 2 ) - كافى : 2 / 271 .\r\n( 3 ) - همان : 2 / 271 .\r\n( 4 ) - مطفّفين / 14 : چنين نيست كه آنها مىپندارند بلكه اعمالشان چون زنگارى بر دلهايشان بنشسته است .\r\n( 5 ) - كافى : 2 / 273 .\r\n","page_name":" 502 ","page_number":502},
  {"content":"\r\n\r\nتعالى :  « وَ لَمْ يُصِرُّوا عَلى ما فَعَلُوا وَ هُمْ يَعْلَمُونَ » .  « 1 » فرمود : « اصرار آن است كه مرتكب گناهى شود و از خدا طلب آمرزش نكند و به فكر توبه نباشد ، اين خود ( نوعى ) اصرار به گناه است . » . « 2 »\r\n14 - از جابر به نقل از امام باقر عليه السلام آورده است ، فرمود : « رسول خدا صلى الله عليه و آله و سلم مىفرمايد :\r\nهر كه خشنودى مردم را در عملى بجويد كه باعث خشم خدا مىشود ، آن كه از مردم بايد او را ستايد به نكوهش او برخيزد . و هر كه طاعت خدا را بر غضب مردم مقدّم بدارد خداوند دشمنى هر دشمنى را از او كفايت مىكند و حسد هر حسود و ستم ستمگرى را از او باز دارد و خداوند يار و ياور و پشتيبان او خواهد بود . » . « 3 »\r\n15 - از محمدبن مسلم نقل كرده است ، مىگويد : امام باقر عليه السلام فرمود :\r\n« دين ندارد كسى كه اطاعت از شخصى كند كه نافرمانى از خدا نمايد ، و دين ندارد آن كه با يك افتراى نادرستى بر خدا ديندارى كند ، و بى دين است كسى كه با انكار يكى از آيات خدا ديندارى نمايد . » « 4 » .\r\n16 - سكونى از امام صادق عليه السلام به نقل از پدر بزرگوارش از جابربن عبداللَّه انصارى آورده است كه رسول خدا صلى الله عليه و آله و سلم فرمود : « هر كه سلطانى ( قدرتمندى ) را با خشم آوردن خدا خشنود سازد از دين خدا بيرون رفته است . » . « 5 »\r\n\r\n\r\n","description":"","footnote":"\r\n( 1 ) - آل عمران / 135 : آنها هرگز با علم و آگاهى بر گناه خويش اصرار نورزند و تكرار گناه نمىكنند .\r\n( 2 ) - كافى : 2 / 288 .\r\n( 3 ) - همان : 2 / 372 .\r\n( 4 ) - همان : 2 / 372 .\r\n( 5 ) - همان .\r\n","page_name":" 503 ","page_number":503},
  {"content":"\r\n\r\n17 - از ابان با يك واسطه از امام باقر عليه السلام آورده است ، مىفرمايد :\r\n« رسول خدا صلى الله عليه و آله و سلم فرمود : پنج چيز است كه اگر برخورد كرديد از آنها به خدا پناه ببريد ! هرگز در ميان مردم فحشاء آشكار نشود تا آنجا كه علنى مرتكب شوند مگر اين كه در بين آنها بيمارى طاعون و بيمارىهايى كه درگذشته سابقه نداشته است پديدار گردد . و از پيمانه و سنجش كم ندهند مگر اين كه به قحطى و سختى مخارج زندگى و ظلم سلطان ( حاكِم ) گرفتار شوند . و از پرداخت زكات خوددارى نكنند جز اين كه آسمان از باران بر ايشان دريغ ورزد ، و اگر به خاطر چهارپايان نباشد هرگز به آنها باران نبارد ، كسى پيمان خدا و رسول خدا صلى الله عليه و آله و سلم را نشكند مگر اين كه خداوند دشمن را بر او مسلّط سازد و بخشى را از آنچه دارد از او بگيرد . و حكم به غير آنچه از طرف خدا نازل گشته است ننمايند مگر اين كه خداوند ما بين آنها اختلاف و كشمكش اندازد . » « 1 » .\r\n18 - از ابوحمزه به نقل از امام باقر عليه السلام آورده است ، مىفرمايد : « ما در كتاب رسول خدا صلى الله عليه و آله و سلم يافتيم : چون پس از من زنا ظاهر شود مرگ ناگهانى فراوان گردد . و چون در پيمانه و وزن كم و زياد شود خداوند مردم را به قحطى و كاستى گرفتار كند . و چون مردم از پرداخت زكات خوددارى كنند زمين از بركات خود از قبيل زراعت و ميوه و معادن را دريغ ورزد . و چون قضاوت و حكم بناحق نمايند به هم‌دستى ستمگران مبتلا شوند . و چون پيمان شكنى كنند ، خداوند دشمنان را بر ايشان مسلّط گرداند . و چون قطع رحم نمايند چنان شود كه اموال و ثروت به\r\n\r\n\r\n","description":"","footnote":"\r\n( 1 ) - كافى : 2 / 373 .\r\n","page_name":" 504 ","page_number":504},
  {"content":"\r\n\r\nدست اشرار بيفتد . و هرگاه امر به معروف و نهى از منكر نكنند ، و از نيكان اهل بيت من عليهم السلام پيروى ننمايند خداوند بدترين‌ها را بر ايشان مسلّط سازد پس هر چه خوبان آنها دعا كنند مستجاب نگردد . » . « 1 »\r\n19 - از حسن صيقل نقل كرده است ، مىگويد : به امام صادق عليه السلام عرض كردم : به راستى ما از امام باقر عليه السلام روايتى داريم كه دربارهء اين گفتهء يوسف عليه السلام  « أَيَّتُهَا الْعِيرُ إِنَّكُمْ لَسارِقُونَ »  « 2 » فرمود : به خدا كه آنها دزدى نكرده بودند و يوسف عليه السلام نيز دروغ نگفت ؛ ( چنان كه ) ابراهيم عليه السلام فرمود :\r\n « بَلْ فَعَلَهُ كَبِيرُهُمْ هذا فَسْئَلُوهُمْ إِنْ كانُوا يَنْطِقُونَ . » .  « 3 » امام عليه السلام فرمود : « به خدا كه آن‌ها كارى نكرده بودند و ابراهيم عليه السلام نيز دروغ نگفت ؟\r\nامام صادق عليه السلام فرمود : « اى صيقل نظر شماها در مورد اين توجيه چيست ؟ »\r\nمىگويد : عرض كردم : ما جز تسليم در برابر آن نظرى نداريم .\r\nامام عليه السلام فرمود : « همانا خداوند دو چيز را دوست مىدارد و همچنين دو چيز را دشمن مىدارد : دوست دارد مردى بين دو صف ( سپاه اسلام و كفر ) خطر كند !\r\nو همچنين دوست دارد كسى در مقام اصلاح فى ما بين ( دو شخص مسلمان ) دروغ ( توريه ) بگويد ( تا آنها را آشتى دهد . ) . امام قدم زدن متكبّرانه را ميان جاده‌ها ( خيابانها ) و دروغ گفتن در غير مورد اصلاح را دشمن مىدارد . و به راستى كه ابراهيم عليه السلام اين كه گفت : « بزرگشان اين\r\n\r\n\r\n","description":"","footnote":"\r\n( 1 ) - كافى : 2 / 374 .\r\n( 2 ) - يوسف / 70 : اى اهل كاروان شما سارق هستيد .\r\n( 3 ) - انبياء / 63 : از خودشان سؤال كنيد اگر سخن مىگويند !\r\n","page_name":" 505 ","page_number":505},
  {"content":"\r\n\r\nكار را كرده است » قصد اصلاح ( حال بت پرستان را ) داشته است . از اين رو استدلال كرد كه بتها نمىتوانند كارى كنند ! و يوسف عليه السلام نيز به قصد اصلاح ( حال پدر و برادران خود ) فرمود : « به راستى كه شما دزديد ! » . « 1 »\r\n20 - از زهرى به نقل از امام باقر عليه السلام آورده است ، فرمود : « چه بد بنده‌اى است كسى كه داراى دو رو و دو زبان است ؛ در حضور برادر مسلمانش او را تمجيد و ستايش كند و در پشت سر از او بد گويد ! و از گوشت او بخورد ! اگر به او چيزى عطا شود حسودى كند و اگر او گرفتار شود ، واگذارد و در پى كار خود رود ! » . « 2 »\r\n21 - از زراره به نقل از امام باقر عليه السلام آورده است ، فرمود : « به راستى كه شيطان بين دو مؤمن فتنه انگيزى مىكند تا وقتى كه يكى از آنها از دين خود برنگشته باشد ، اما همين كه چنين اتفاقى بيفتد به پشت مىخوابد و استراحت مىكند سپس بگويد :\r\nكامياب شدم ! بنابراين خدا رحمت كند كسى را كه ميان دو تن از دوستان ما را الفت بخشد و آنها را صلح دهد . اى گروه مؤمنان با هم الفت داشته باشيد و مهرورزى نماييد ! » . « 3 »\r\n22 - از حمزةبن حمران از پدرش به نقل از امام باقر عليه السلام آورده است ، مىفرمود : « خداى عزّوجلّ بر آن است كه چون بنده‌اى را گرامى دارد و او را گناهى است ، مبتلا به بيماريى سازد و اگر نه نيازمند گرداند و اگر چنين نكند به سختى او را بميراند تا آن گناه وى جبران شود .\r\n\r\n\r\n","description":"","footnote":"\r\n( 1 ) - كافى : 2 / 341 .\r\n( 2 ) - همان : 2 / 343 .\r\n( 3 ) - همان : 2 / 345 .\r\n","page_name":" 506 ","page_number":506},
  {"content":"\r\n\r\nفرمود : « چون خداوند بنا دارد كه بنده‌اى را خوار سازد اما حسنه‌اى نزد وى دارد او را تندرست مىدارد و اگر با وى چنين نكند روزى فراوانى او را مىدهد و اگر چنان نكند در وقت مردن به آسانى بميراند تا آن حسنه را جبران نمايد . » . « 1 »\r\n23 - از علىّ احمسى با يك واسطه از امام باقر عليه السلام نقل كرده است ، مىگويد : « رسول خدا صلى الله عليه و آله و سلم فرمود : همواره مؤمن گرفتار هم و غم است تا براى او گناهى را وانگذارد . » . « 2 »\r\n25 - « 3 » از ابن مسكان با يك واسطه از امام باقر عليه السلام نقل كرده است ، فرمود :\r\n« پيامبرى از پيامبران بنى اسرائيل به مردى گذر كرد كه نيمى از او زير آوار و نيمى بيرون از ديوار ، پرندگان او را درهم ژوليده و سگها او را دريده بودند .\r\nاز آنجا گذشت و وارد شهرى شد ، ديد يكى از بزرگان ايشان مرده است روى تختى خوابانده‌اند و با پارچه‌اى ابريشمى كفن كرده‌اند و اطراف جنازه‌اش بخور مىسوزانند . عرضه داشت : پروردگارا ! گواهى مىدهم كه تو حاكم عادلى و به حق داورى مىكنى و بر كسى ستم روا نمىدارى ؛ آن يكى بندهء تو يك چشم برهم زدن به تو شرك نورزيده بود چنان ميراندى ! و اين بنده ديگر تو كه يك چشم برهم زدن به تو ايمان نياورده است چنين ميرانى ؟\r\n\r\n\r\n","description":"","footnote":"\r\n( 1 ) - كافى : 2 / 444 .\r\n( 2 ) - همان : 2 / 445 .\r\n( 3 ) - همان . حديث 24 با مختصر تفاوت لفظى همان حديث قبلى بود - م .\r\n","page_name":" 507 ","page_number":507},
  {"content":"\r\n\r\nجواب آمد : اى بندهء من ! من همان طورم كه گفتى ؛ حاكمى دادگرم و به هيچ كس ستم روا نمىدارم ؛ آن بنده‌ام در درگاه من گناهى مرتكب شده بود يا معصيتى داشت آن طور ميراندم تا چنان ملاقات كنم كه گناهى بر او نباشد و اين بنده‌ام در نزد من حسنه‌اى داشت و او را چنان ميراندم تا در وقت ملاقات با من نزد من حسنه‌اى نداشته باشد ( و پاداشى نخواهد ) . » . « 1 »\r\n26 - از اسحاق بن عمّار نقل كرده است ، مىگويد : از امام صادق عليه السلام شنيدم كه مىفرمود : « شيوهء پدرم آن بود كه مىگفت : از گناهانى كه باعث شتاب فنا و مرگ زود رسند و خانه‌ها را ويران مىسازند كه عبارتند : از قطع رحم ، عاق والدين و ترك احسان و نيكوكارى به خدا پناه مىبرم . » . « 2 »\r\n27 - مفيد به اسناد خود از امام باقر عليه السلام نقل كرده است ، فرمود : « هر چه كه از غير اين خانه بيرون آيد بار سنگينى است .\r\nو نيز فرمود : « اى فضيل ! به راستى كه اين دين مرزى دارد ، همانند حدود اين خانهء من . » . « 3 »\r\n28 - همو به اسناد خود از امام باقر عليه السلام آورده است ، فرمود : « بنده‌اى حاجتى از حاجتهاى دنيوى را از خدا مىطلبد . . . » . « 4 »\r\n30 - فتّال به اسناد خود از امام باقر عليه السلام آورده است ، مىفرمايد : « چه\r\n\r\n\r\n","description":"","footnote":"\r\n( 1 ) - كافى : 2 / 446 .\r\n( 2 ) - همان : 2 / 448 .\r\n( 3 ) - اختصاص : ص 31 .\r\n( 4 ) - همان . بقيه حديث مثل شمارهء ( 11 ) و حديث شمارهء ( 29 ) همان : ص 243 نيز عين شماره ( 12 ) بود - م .\r\n","page_name":" 508 ","page_number":508},
  {"content":"\r\n\r\nخوب است نيكىها پس از بديها ! و چه زشت است بديها پس از نيكىها ! » . « 1 »\r\n31 - همو از امام باقر عليه السلام نقل كرده است كه دربارهء قول خداى تعالى :\r\n « قُولُوا لِلنَّاسِ حُسْناً »  « 2 » فرمود : « به مردم بهترين چيزى را بگوييد كه دوست مىداريد ديگران به شما بگويند ! زيرا كه خداى تعالى دوست نمىدارد فرد زشتگوى ناسزاگويى را كه بر مؤمنان طعنه مىزند ؛ آن را كه دشنام مىدهد و بى آبرو است و گداى سمج را دوست نمىدارد ولى شخص باحياى بردبار پاكدامن و پارسا را دوست مىدارد . » . « 3 »\r\n32 - به اسناد خود از امام باقر عليه السلام نقل كرده است ، فرمود : « كسانى كه اهل خيرند از مرگهاى بد در امانند و هر كار نيكى خود صدقه است و نيكوكاران در دنيا نيكوكار در آخرت ، و زشتكار در دنيا زشت كار در آخرت است و نخستين كسانى كه وارد بهشت مىشوند نيكوكاران و اولين كسانى كه وارد دوزخ مىشوند زشتكارانند . » . « 4 »\r\n33 - مجلسى به اسناد خود از امام باقر عليه السلام نقل كرده ، مىفرمايد :\r\n« شگفتا از كسى كه از خوردنيها پرهيز مىكند مبادا مريض شود ، چگونه از ترس آتش دوزخ از گناهان پرهيز نمىكند ؟ ! » . « 5 »\r\n\r\nخودپسندى\r\n1 - برقى از خالد صيقل نقل كرده است ، مىگويد : امام باقر عليه السلام فرمود :\r\n\r\n\r\n","description":"","footnote":"\r\n( 1 ) - روضةالواعظين : ص 310 .\r\n( 2 ) - بقره / 83 : با مردم سخنان نيكو بگوييد .\r\n( 3 ) - روضة الواعظين : ص 321 .\r\n( 4 ) - همان .\r\n( 5 ) - بحارالانوار : 63 / 269 .\r\n","page_name":" 509 ","page_number":509},
  {"content":"\r\n\r\n« خداوند كار را به فرشته‌اى از فرشتگان سپرد و او هفت آسمان و هفت زمين را آفريد . چون ديد كه همه چيز فرمانبردار او هستند ، گفت : كيست مثل من ؟\r\nپس خداوند پاره آتشى از آتش را جانب او فرستاد .\r\nراوى مىگويد : پرسيدم : نويره ( پاره آتش ) چيست ؟ گفت : آتشى به قدر يك مورچه است . پس آن فرشتهء الهى با همه آفريدگانش با آن پاره آتش روبرو شد از آن بابت فرشته فلج و ناتوان شد به حدى كه به خاطر خودپسندى به جانش رسيد . » . « 1 »\r\n2 - كلينى از ابونعمان عجلى نقل كرده است ، مىگويد : امام باقر عليه السلام فرمود : « اى ابونعمان ! مردم تو را نسبت به خودت گول نزنند ! زيرا كه نتيجهء عمل تو به خودت بر مىگردد نه به آنان . و روز خودت را به چنين و چنان سپرى نكن زيرا كه همراه تو كسى هست كه عمل تو را به حساب تو نگاه مىدارد . و نيكى كن زيرا به راستى كه من براى جبران گناه پيشين و براى تعجيل در طلب ، چيزى را بهتر از آن نمىدانم كه عمل نيك تازه‌اى در برابر آن گناه قديم داشته باشى . » . « 2 »\r\n3 - صدوق از ابوالورد به نقل از امام باقر عليه السلام آورده است ، فرمود : « هر كسى كه نزد او غيبت برادر مؤمنش را بنمايند ، او از برادرش ( دفاع و ) او را يارى و كمك كند خداوند در دنيا و آخرت او را يارى كند ، و كسى كه در نزد او غيبت برادر مؤمنش شود و او يارى و كمكش ننمايد ، در صورتى كه مىتوانسته است او را يارى و كمك كند ، خداوند در دنيا و\r\n\r\n\r\n","description":"","footnote":"\r\n( 1 ) - محاسن : ص 123 .\r\n( 2 ) - كافى : 2 / 454 .\r\n","page_name":" 510 ","page_number":510},
  {"content":"\r\n\r\nآخرت او را كوچك و ذليل گرداند . » . « 1 »\r\n4 - از ابوخالد صيقل به نقل از امام باقر عليه السلام آورده است . . . » . « 2 »\r\n\r\nخود بزرگ‌بينى\r\n1 - برقى در روايتى از ميسر به نقل از امام باقر عليه السلام آورده است ، فرمود : « همانا در دوزخ كوهى است به نام صعود و در آنجا دشتى است به نام سقر و در قعر سقر چاهى وجود دارد به نام هبهب ؛ هر وقت سر اين چاه باز مىشود ناله اهل دوزخ از گرماى آن بلند مىشود و آنجا منزلگاه متكبّران است . » . « 3 »\r\n2 - همو از ابوبصير نقل كرده است ، مىگويد : امام باقر عليه السلام فرمود :\r\n« پيامبر صلى الله عليه و آله و سلم مردى از قبيلهء بنى تميم را سفارش كرد و فرمود : زنهار مبادا پيراهن و شلوارت را زياد بلند سازى زيرا كه اين عمل از خود بزرگ بينى است و خداوند خود بزرگ بينى را دوست نمىدارد .\r\nامام صادق عليه السلام مىفرمايد : « آنچه از لباس از قوزك پاها بلندتر باشد در آتش است .\r\nو نيز فرمود : « سه چيز است كه هرگاه در زنى باشد اشكالى ندارد كه بگويى او در دوزخ است : بى شرمى ، خود بزرگ بينى و فخر فروشى . » . « 4 »\r\n3 - كلينى از علاءبن فضيل به نقل از امام صادق عليه السلام آورده است\r\n\r\n\r\n","description":"","footnote":"\r\n( 1 ) - عقاب الاعمال : ص 299 .\r\n( 2 ) - همان . اين حديث بدون كم و زياد عين حديث شمارهء ( 1 ) بود - م .\r\n( 3 ) - محاسن : ص 123 .\r\n( 4 ) - همان : ص 124 .\r\n","page_name":" 511 ","page_number":511},
  {"content":"\r\n\r\nمىگويد : امام باقر عليه السلام فرمود : « عزّت رداى خداوندى و برترى ( كبر ) رو انداز خداوندى است ، هر كس به يكى از اينها دست‌اندازى كند خداوند او را سرنگون در دوزخ اندازد . » . « 1 »\r\n4 - از معمّربن عمر بن عطاء نقل كرده است ، مىگويد : امام باقر عليه السلام فرمود : « كبر و برترى برازندهء خداست و شخص متكبّر در حقيقت با خدا در ستيز است . » . « 2 »\r\n5 - همو از ابوحمزه به نقل از امام باقر عليه السلام آورده است ، مىفرمايد :\r\n« رسول خدا صلى الله عليه و آله و سلم فرمود : سه كس است كه خداوند در روز رستاخيز با آنها سخن نمىگويد و به آنها نظر نمىكند و آنان را پاك نمىشمرد و براى ايشان است عذابى دردناك :\r\nپيرمرد زناكار ، پادشاه ستمكار و تنگدست متكبّر و خودپسند . » . « 3 »\r\n6 - از عقبةبن بشير اسدى نقل كرده است ، مىگويد : به امام باقر عليه السلام عرض كردم :\r\nمن عقبةبن بشير اسدى هستم و در ميان قوم و تبار خود خاندان بزرگى دارم ، مىگويد : امام باقر عليه السلام فرمود : « تو به خاطر خانوادهء خود بر ما منّت مىگذارى ؟ ! به راستى كه خداوند به بركت ايمان هر كه را كه مردم پست مىشمرند بالا برده است در صورتى كه مؤمن باشد ولى براى كفر آن كه را كه مردم بزرگ مىشمرند ، پست و زبون قرار داده است البته در حالى كه همچنان كافر بماند . و كسى را بر كسى برترى نيست مگر به\r\n\r\n\r\n","description":"","footnote":"\r\n( 1 ) - كافى : 2 / 309 .\r\n( 2 ) - همان .\r\n( 3 ) - همان : 2 / 311 .\r\n","page_name":" 512 ","page_number":512},
  {"content":"\r\n\r\nوسيلهء تقوا . » . « 1 »\r\n7 - از عيسىبن ضحّاك نقل كرده است ، مىگويد : امام باقر عليه السلام فرمود :\r\n« شگفتا از متكبّرى كه به خود مىنازد در صورتى كه او از نطفه گنديده‌اى آفريده شده و سپس مردارى گنديده مىشود و نمىداند در اين ميان با او چه خواهد شد ! » . « 2 »\r\n\r\nغيبت\r\n1 - كلينى از زراره به نقل از امام باقر عليه السلام آورده است ، فرمود :\r\n« نزديكترين وضع بنده به كفر آن است با كسى كه برادر دينى مىشود ، لغزشهاى او را بشمارد ( در حافظه نگهدارد ) تا روزى بدان وسيله او را سرزنش كند . » . « 3 »\r\n2 - از محمدبن قيس نقل كرده است ، مىگويد : امام باقر عليه السلام فرمود :\r\n« بهشت بر دروغ‌پردازان كه براى سخن چينى در رفت و آمدند حرام است . » . « 4 »\r\n5 - « 5 » از زراره به نقل از امام باقر عليه السلام آورده است ، فرمود : « آدم دو رو و دو زبان بد بنده‌اى است ، در حضور برادر مسلمانش او را مىستايد ولى در نبودنش ( گوشت ) او را مىخورد ( بدگويى مىكند ! ) اگر به او\r\n\r\n\r\n","description":"","footnote":"\r\n( 1 ) - كافى : 2 / 328 .\r\n( 2 ) - همان : 2 / 329 .\r\n( 3 ) - همان : 2 / 355 .\r\n( 4 ) - همان : 2 / 369 .\r\n( 5 ) - احاديث 3 و 4 از ثواب الاعمال صدوق : ص 177 و 299 عين حديث ( 4 ) بخش « گناهان » و شماره ( 3 ) بخش « خودپسندى » بود كه گذشت - م .\r\n","page_name":" 513 ","page_number":513},
  {"content":"\r\n\r\nچيزى عطا شود حسد مىورزد و اگر گرفتار شود او را تنها مىگذارد . » . « 1 »\r\n6 - ورّام‌بن ابى فراس در حديث مرسلى از امام باقر نقل كرده است ، فرمود : « چون روز قيامت شود ، گروهى رو به خداى عزّوجلّ مىآيند و مىبينند در نامهء عملشان حسناتى نيست مىگويند : اى خداى ما واى آقاى ما ! حسنات ما چه شد ؟ از درگاه خداى عزّوجلّ خطاب مىرسد : غيبت آنها را خورد ، چرا كه غيبت نيكىها را مىخورد همان طورى كه آتش هيزم را مىخورد . » . « 2 »\r\n\r\nكوچك شمردن گناهان\r\n1 - برقى از محمدبن مسلم نقل كرده است مىگويد : از امام باقر عليه السلام شنيدم كه مىفرمود : « همانا بنده‌اى در روز قيامت محشور مىشود در حالى كه خونى نريخته است به او چيزى نظير شاخ حجامت و يا بزرگتر را مىدهند و مىگويند : اين سهم تو از خون فلانى است ! مىگويد :\r\nپروردگارا ! تو خود مرا قبض روح كردى در حالى كه من خونى نريخته بودم . خطاب مىرسد : تو از فلانى پسر فلانى چنين و چنان شنيدى و همان را از وى نقل كردى و همچنان از قول او گفتى تا اين كه به فلان ستمگر رسيد و او را بر همان اساس كشت ، پس سهم تو از خون وى اين قدر است . » . « 3 »\r\n\r\n\r\n","description":"","footnote":"\r\n( 1 ) - امالى صدوق : ص 203 .\r\n( 2 ) - مجموعهء ورّام : 2 / 26 . اين كتاب شريف را توفيق يافتم ، سالها پيش ترجمه كردم كه در سال 1369 چاپ اول آن منتشر شد - م .\r\n( 3 ) - محاسن : ص 104 .\r\n","page_name":" 514 ","page_number":514},
  {"content":"\r\n\r\n2 - كلينى از فضيل بن يسار به نقل از امام باقر عليه السلام آورده است ، فرمود : « همانا بنده‌اى مرتكب گناهى مىشود در نتيجه روزيش از دست مىرود . » . « 1 »\r\n\r\nعيبجويى مردم\r\n1 - كلينى از ابوحمزهء ثمالى نقل كرده است ، مىگويد : امام باقر عليه السلام فرمود : « به راستى كه پاداش خوشرفتارى زودتر از هر كار خيرى مىرسد و كيفر ستمكارى و دست انداختن ديگران نيز از هر كار بدى زودتر عايد مىشود . و همين قدر در عيب يك شخص بس كه در مردم ببيند آنچه را كه در خودش كور است و نمىبيند و يا اين كه ديگران را به كارى سرزنش كند ولى در خودش همان را ترك نگويد يا هم‌نشين خود را با كار بىفايده‌اى برنجاند ! » . « 2 »\r\n2 - همو از حسين‌بن مختار با يك واسطه از امام باقر عليه السلام نقل كرده است ، مىفرمايد :\r\n« در عيب يك شخص همين بس كه از مردم عيب‌جويى كند و با وجود اين بداند كه از ديدن آن عيبها در خودش ( گويى ) كور است يا مردم را به چيزى سرزنش كند كه در خود او نيز هست و نمىتواند وضعيت خويش را تغيير دهد . و يا هم‌نشين خود را با يك كار بىفايده بيازارد ! » . « 3 »\r\n\r\n\r\n","description":"","footnote":"\r\n( 1 ) - كافى : 2 / 270 . احاديث شماره ( 3 ، 4 و 5 ) از كافى : 2 / 270 و 271 را قبلًا در بخش « گناهان » به شماره‌هاى ( 9 ، 10 و 11 ) نقل كرديم - م .\r\n( 2 ) - همان : 2 / 459 .\r\n( 3 ) - همان : 2 / 460 .\r\n","page_name":" 515 ","page_number":515},
  {"content":"\r\n\r\n3 - از ابوحمزه به نقل از امام باقر و علي بن حسين عليهم السلام آورده است فرمودند : « به راستى كه ثواب احسان از هر كار خوبى زودتر مىرسد و عقوبت ظلم و ستم از هر بدى زودتر عايد مىشود . و همين عيب براى يك شخص بس كه به عيب ديگران نظر دارد ولى از خود همان عيبها را نمىبيند و يا هم‌نشين خود را با عمل بىفايده‌اى مىآزارد و يا مردم را از عملى نهى كند كه خود نتواند همان عمل را ترك كند ! » . « 1 »\r\n\r\nشك و ترديد\r\n1 - كلينى در حديث مرفوعى از امام باقر عليه السلام آورده است ، فرمود : « با شك و انكار هيچ عملى فايده ندارد . » . « 2 »\r\n\r\nكفر و ضلالت\r\n1 - كلينى از زراره به نقل از امام باقر عليه السلام آورده است ، مىفرمايد : « به خدا سوگند كفر قديم‌تر از شرك و پليدتر و بزرگتر است . » .\r\nزراره مىگويد : آن گاه از كفر ابليس ياد كرد ؛ هنگامى كه خداوند به او فرمود : براى آدم سجده كن ! او خوددارى كرد . بنابراين كفر بزرگتر از شرك است ، پس هر كه ديگرى را بر خداى عزّوجلّ برگزيند و از طاعت او سرپيچى كند و بر ارتكاب گناهان كبيره ادامه دهد او كافر است و هر كه دينى جز آيين مؤمنان برپا دارد ، مشرك است . » . « 3 »\r\n\r\n\r\n","description":"","footnote":"\r\n( 1 ) - كافى : 2 / 460 .\r\n( 2 ) - همان : 2 / 400 .\r\n( 3 ) - همان : 2 / 383 .\r\n","page_name":" 516 ","page_number":516},
  {"content":"\r\n\r\n2 - از زراره نقل كرده است ، مىگويد : سالم‌بن ابىحفصه و اصحابش را نزد امام باقر عليه السلام ياد كردند ، فرمود : « به راستى كه آنها منكر اين حقيقتند كه هر كه با على عليه السلام جنگيد ، مشرك است ؛ بلكه آنها معتقدند كه محاربان با على عليه السلام كافرند .\r\nسپس رو به من كرد و فرمود : « به راستى كه كفر از شرك قديم‌تر است » آن گاه از كفر ابليس ياد كرد هنگامى كه خداوند به او فرمود :\r\nسجده كن و او سرپيچى كرد ، فرمود : كفر جلوتر از شرك است ، بنابراين هر كه در برابر خدا گستاخى نمايد و از طاعت او سرپيچى كند و بر ارتكاب گناهان كبيره مداومت نمايد كافر است ، يعنى او گناه كبيره را سبك دانسته و فرمان خدا را كوچك شمرده ، كافر است » . « 1 »\r\n3 - از زراره به نقل از امام باقر عليه السلام آورده است ، مىگويد : پرسيدم : آيا مؤمن به دوزخ مىرود ؟ فرمود : « به خدا سوگند ، نه » .\r\nگفتم : آيا جز كافر كسى دوزخ نمىرود ؟ فرمود : « نه ، جز آن كه را خدا خواهد » .\r\nزراره مىگويد : چند بار تكرار كردم ، فرمود : « زراره ! من براستى مىگويم : نه ، و مىگويم : جز هر كه را خدا خواهد و تو مىگويى : نه ، ولى نمىگويى : جز كسى را كه خدا بخواهد ! » .\r\nراوى مىگويد : هشام‌بن حكم و حماد از زراره نقل كرده‌اند ، مىگويد :\r\nبا خود گفتم : پيرمردى است كه از فن مناظره آگاهى ندارد ! پس از آن فرمود : « زراره ! تو چه مىگويى دربارهء آن كسى كه در برابر تو اعتراف\r\n\r\n\r\n","description":"","footnote":"\r\n( 1 ) - كافى : 2 / 384 .\r\n","page_name":" 517 ","page_number":517},
  {"content":"\r\n\r\nكرده است كه هر چه تو بگويى او قبول دارد ، آيا تو او را مىكشى ؟\r\nدربارهء خدمتكاران و خانوادهء خودتان چه مىگويى ؟ آيا آنها را مىكشى ؟ » زراره مىگويد : پس از اين سخن امام عليه السلام گفتم : به خدا سوگند كه من از بحث و مناظره ناآگاهم ! « 1 »\r\n4 - از فضيل نقل كرده است ، مىگويد : خدمت امام باقر عليه السلام رسيدم در حالى كه مردى در خدمت او بود ، همين كه نشستم آن مرد برخاست و رفت ، امام عليه السلام رو به من كرد و فرمود : « فضيل ! اين شخص كه نزد تو بود ، چه كسى و چه‌كاره بود ؟ » گفتم : ( نمىدانم ) چه مذهبى داشت ؟ فرمود : « او حرورى مذهب بود » عرض كردم : او كافر است ؟ فرمود : « آرى به خدا او مشرك است . » . « 2 »\r\n5 - از محمدبن مسلم نقل كرده است ، مىگويد : از امام باقر عليه السلام شنيدم كه مىفرمود : « هر چه در پى اقرار و تسليم آيد ، ايمان است و هر چه پيآمد انكار و جحود باشد ، كفر است . » . « 3 »\r\n6 - از زراره نقل كرده است ، مىگويد : به امام باقر عليه السلام عرض كردم :\r\nچه مىفرماييد دربارهء زناشويى با اين مردم ! همانا من به اين سن رسيدم هنوز ازدواج نكرده‌ام ؟\r\nامام عليه السلام فرمود : « چه چيز مانع از ازدواج تو شده است ؟ عرض كردم :\r\nچيزى مانع من نشده است جز بيم آن كه مبادا ازدواج با ايشان حلال نباشد ! شما چه دستور مىفرماييد ؟\r\n\r\n\r\n","description":"","footnote":"\r\n( 1 ) - كافى : 2 / 385 .\r\n( 2 ) - همان : 2 / 387 .\r\n( 3 ) - همان .\r\n","page_name":" 518 ","page_number":518},
  {"content":"\r\n\r\nفرمود : « با اين كه جوانى ، چه مىكنى ؟ آيا با اين وضع صبر مىكنى ؟ » .\r\nگفتم : كنيزى را ( به همسرى ) مىگيرم . فرمود : « اكنون هر دليلى دارى بياور ! چرا كنيزان را بر خود حلال مىدانى ؟ »\r\nگفتم : چون كنيز همانند زن آزاد نيست كه گرفتارى داشته باشد ؛ اگر چيزى كه باعث شك و ترديد من شود ، از او ببينم او را مىفروشم و از او جدا مىشوم .\r\nفرمود : « بگو ببينم : به چه دليل او را به خود حلال مىدانى ؟\r\nزراره مىگويد : جوابى براى گفتن نداشتم !\r\nپس به آن حضرت عرض كردم : نظر شما دربارهء ازدواج من چيست ؟\r\nفرمود : « من مشكلى در زن گرفتن تو نمىبينم ! » گفتم : اين سخن شما دو معنى دارد : يكى اين كه بى آن كه من به تو فرمانى داده باشم ، مشكلى نيست كه تو مرتكب گناهى شده باشى ! بنابراين شما چه دستورى مىدهيد كه من به دستور شما عمل كنم ؟\r\nامام عليه السلام در پاسخ فرمود : « رسول خدا صلى الله عليه و آله و سلم ازدواج فرمود . و ماجراى زن نوح و زن لوط را هم كه مىدانى چه بوده است ، ( خداوند مىفرمايد : )  « امْرَأَتَ نُوحٍ وَ امْرَأَتَ لُوطٍ كانَتا تَحْتَ عَبْدَيْنِ مِنْ عِبادِنا صالِحَيْنِ » ؟  « 1 »\r\nعرض كردم : رسول خدا صلى الله عليه و آله و سلم مثل من نبود ، زن زيردست او و به فرمان او بوده و به دين او معتقد بوده است !\r\nفرمود : « با اين حال نظر تو دربارهء خيانتى كه در قول خداى تعالى آمده\r\n\r\n\r\n","description":"","footnote":"\r\n( 1 ) - تحريم / 10 : همسر نوح و همسر لوط ( كه تحت سرپرستى دو بنده ، از بندگان صالح ما بودند ) ، ولى به آن دو خيانت كردند .\r\n","page_name":" 519 ","page_number":519},
  {"content":"\r\n\r\nاست :  « فَخانَتاهُما »  « 1 » چيست ، با اينكه مقصودى جز زشتكارى ( شرك و كفر و گناه بزرگ ) آنها ندارد ، در حالى كه رسول خدا صلى الله عليه و آله و سلم به فلانى زن داد ! » .\r\nمىگويد : عرض كردم : خداوند امر شما را اصلاح كند ! شما به من مىفرماييد كه بروم به امر شما ازدواج كنم ؟\r\nفرمود : « تو اگر اين كار را مىكنى بايد با زنان ساده لوح ازدواج كنى ! »\r\nگفتم : زنان ساده لوح چه كسانى هستند ؟ فرمود : « پرده نشينان پارسا ! » .\r\nعرض كردم : آن كه بر آيين سالم‌بن ابى حفصه است ؟ فرمود : « نه »\r\nگفتم : آن كه بر كيش ربيعةالّرأى است ؟ فرمود : « نه ، بلكه با دختران جوانى كه تحت سرپرستى پدران خويشند و اظهار كفر نمىكنند و آنچه را كه شما از مذهب مىدانيد آنها نمىدانند ، ازدواج كن ! » .\r\nعرض كردم : آيا جز اين است كه يا مؤمنند و يا كافر ؟\r\nفرمود : « آن دختر روزه مىگيرد و نماز مىخواند و خدا ترس و باتقوا است و از مذهب و عقيدهء شما بىخبر است . » .\r\nگفتم : خداى عزّوجلّ مىفرمايد :  « هُوَ الَّذِي خَلَقَكُمْ فَمِنْكُمْ كافِرٌ وَ مِنْكُمْ مُؤْمِنٌ » .  « 2 »\r\nنه به خدا سوگند كسى از اين مردم نيست كه مؤمن و كافر نباشد ( حد وسطى نيست ) .\r\n\r\n\r\n","description":"","footnote":"\r\n( 1 ) - تحريم / 10 : همسر نوح و همسر لوط كه تحت سرپرستى دو بنده ، از بندگان صالح ما بودند ، ولى به آن دو خيانت كردند .\r\n( 2 ) - تغابن 2 / : او ( خدا ) كسى است كه شما را آفريد ؛ گروهى از شما كافريد و گروهى مؤمن .\r\n","page_name":" 520 ","page_number":520},
  {"content":"\r\n\r\nمىگويد : امام باقر عليه السلام فرمود : « زراره ! گفتهء خدا از گفتهء تو راست‌تر است ، آيا اين فرمودهء خدا را ديده‌اى :  « خَلَطُوا عَمَلًا صالِحاً وَ آخَرَ سَيِّئاً عَسَى اللَّهُ أَنْ يَتُوبَ عَلَيْهِمْ » ؟  « 1 » چون فرمود : « عَسى » اميد است » .\r\nگفتم : آنها هم جز اين نيست يا مؤمنند و يا كافر .\r\nفرمود : « دربارهء اين سخن خداى عزّوجلّ چه مىگويى :  « إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ لا يَسْتَطِيعُونَ حِيلَةً وَ لا يَهْتَدُونَ سَبِيلًا »  « 2 »\r\nدر پاسخ عرض كردم : آنان نيز در واقع يا مؤمنند و يا كافر !\r\nامام عليه السلام فرمود : « به خدا سوگند كه آنها نه مؤمنند و نه كافر ؛ اگر مؤمن بودند مانند ديگر مؤمنان به بهشت مىرفتند و اگر كافر بودند كه مثل ديگر كافران به دوزخ مىرفتند ولى آنها مردمانى هستند كه خوبيهايشان با بديهايشان برابر است و كارهاى آنها سست و نارساست از اين رو دست آنها كوتاه است و به راستى كه آنان چنانند كه خداى تعالى فرموده است . » .\r\nعرض كردم : آيا آنها از اهل بهشتند و يا از اهل دوزخ ؟\r\nفرمود : « جايگاه آنها را همانجا قرار ده كه خداوند قرار داده است ! »\r\nگفتم : آيا نظر شما دربارهء آنها همان اميدوارى است ( يعنى كارشان با خداست ) ؟\r\n\r\n\r\n","description":"","footnote":"\r\n( 1 ) - توبه / 102 : و اعمال صالح و ناصالح را به هم آميختند ، اميد مىرود كه خداوند توبهء ايشان را بپذيرد .\r\n( 2 ) - نساء / 98 : جز مستضعفان از مردان و زنان و كودكانى كه هيچ چاره‌اى براى هجرت نيافتند و راهى ( براى نجات از آن محيط آلوده ) نداشتند .\r\n","page_name":" 521 ","page_number":521},
  {"content":"\r\n\r\nفرمود : « آرى ، عاقبت كارشان را خدا مىداند چنانچه بخواهد آنان را به رحمت خود به بهشت برد و اگر هم بخواهد به دليل گناهانشان به دوزخ ببرد ؛ ستمى به آنها نكرده است . » .\r\nعرض كردم : آيا كافر به بهشت مىرود ؟\r\nفرمود : « خير » .\r\nپرسيدم : آيا جز كافر به دوزخ مىرود ؟\r\nفرمود : « نه ، مگر اين كه خدا خواهد . اى زراره ! من مىگويم : آنچه خدا خواهد همان مىشود ، ولى تو نمىگويى آنچه خدا خواهد ! بدان كه اگر تو بزرگ شوى از اين عقيده بر مىگردى و گرههاى عقيدتى تو گشوده مىشود . » . « 1 »\r\n\r\nدشنام مؤمن\r\n1 - كلينى از ابوجميله در حديث مرفوعى از امام باقر عليه السلام نقل كرده است ، فرمود :\r\n« به راستى كه خداوند دشمن مىدارد دشنام گوى دشنام‌پذير را » . « 2 »\r\n2 - همو از زراره به نقل از امام باقر عليه السلام آورده است كه رسول\r\n\r\n\r\n","description":"","footnote":"\r\n( 1 ) - كافى : 2 / 402 و 403 . با اين كه برخى از اين حديث برداشت قدح و ذمّ جناب زراره را كرده‌اند ولى با توجه به اجماع علماى شيعه بر مقام و الا و عدالت جناب زراره و توصيف زياد ائمه از وى ، شايد مشكل در سلسله اين حديث باشد كه ظاهراً مرسل است و بزرگانى چون شيخ صدوق و ابن طاووس برخى از كسانى را مثل محمدبن عيسى در طريق حديث ضعيف دانسته‌اند - م .\r\n( 2 ) - كافى : 2 / 324 .\r\n","page_name":" 522 ","page_number":522},
  {"content":"\r\n\r\nخدا صلى الله عليه و آله و سلم فرمود : « اگر ناسزا گفتن تجسّم مىيافت هر آينه مثالى بد و چهرهء زشتى مىنمود ! » . « 1 »\r\n3 - از جابر به نقل از امام باقر عليه السلام آورده است ، فرمود : « رسول خدا صلى الله عليه و آله و سلم مىفرمايد : همانا خداوند دشمن مىدارد دشنام گوى بىآبرو و گداى سمج را . » . « 2 »\r\n4 - همو از زراره نقل كرده است ، مىگويد : امام باقر عليه السلام فرمود :\r\n« رسول خدا صلى الله عليه و آله و سلم به عايشه ( همسرش ) فرمود : اى عايشه ! به يقين فحش و ناسزا اگر مجسّم شود زشت نما باشد ! » . « 3 »\r\n5 - از ابوبصير به نقل از امام باقر عليه السلام آورده است مىفرمايد : « رسول خدا صلى الله عليه و آله و سلم فرمود : « دشنام دادن به مؤمن ، عمل زشتى است و جنگيدن با وى كفر است . و خوردن گوشتش ( غيبت كردن از او ) گناه است و حرمت مال مؤمن مانند حرمت خون او است . » . « 4 »\r\n6 - از ابوبصير از قول امام باقر عليه السلام نقل كرده است ، مىگويد : « مردى از قبيلهء بنى تميم خدمت رسول خدا صلى الله عليه و آله و سلم آمد و عرض كرد : مرا نصيحتى كن ! از جمله سفارش و نصايحى كه فرمود ، اين بود : به مردم ناسزا نگو تا ما بين آنها دشمنى را براى خود كسب كنى ! » . « 5 »\r\n7 - از جابر نقل كرده است ، مىگويد : امام باقر عليه السلام فرمود : « هرگز مردى به مرد ديگرى گواه به كفر او ندهد ( نگويد : اى كافر ! ) مگر اين كه\r\n\r\n\r\n","description":"","footnote":"\r\n( 1 ) - كافى : 2 / 324 .\r\n( 2 ) - همان : 2 / 325 .\r\n( 3 ) - همان .\r\n( 4 ) - همان : 2 / 359 .\r\n( 5 ) - همان : 2 / 360 .\r\n","page_name":" 523 ","page_number":523},
  {"content":"\r\n\r\nيكى از آن دو نفر گرفتار كفر گردد ، زيرا اگر گواهى كه داده است راست گفته باشد به كفر كافرى گواهى داده است و اگر دروغ گفته باشد و به مؤمنى گفته است : كافر ! به خود او برگردد .\r\nبنابراين زنهار از طعن زدن به مؤمنان ! » . « 1 »\r\n8 - از ابوحمزهء ثمالى نقل كرده است ، مىگويد : از امام باقر عليه السلام شنيدم كه فرمود : « همانا چون كلمهء لعنت از دهان گوينده‌اش بيرون آيد ميان او و طرف لعن شده مردّد بماند ، اگر دليل و مجوّزى يابد ( بر لعن طرف مقابل ) و اگر نه به گوينده برگردد . » . « 2 »\r\n9 - از فضيل به نقل از امام باقر عليه السلام آورده است ، فرمود : « هيچ بشرى در مقابل چشم مؤمنى بر او طعن نزند مگر اين كه به بدترين نوع مردن بميرد و سزاست كه به خير برنگردد . » . « 3 »\r\n10 - صدوق از ابوبصير نقل كرده است ، مىگويد : امام باقر عليه السلام فرمود : « رسول خدا صلى الله عليه و آله و سلم فرموده است : دشنام به مؤمن تبهكارى است و پيكار با او كفر است و خوردن گوشت او ( پشت سر او غيبت كردن او ) معصيت خداست . » . « 4 »\r\n11 - همو از سعدبن طريف نقل كرده است ، مىگويد : امام باقر عليه السلام فرمود : « ظلم سه گونه است : ظلمى كه خداوند آن را مىآمرزد ، ظلمى كه خداوند آن را نمىآمرزد و ظلمى كه خداوند آن را فروگذار نمىكند . اما ظلمى كه خداوند آن را نمىآمرزد ، شرك به خداست . و اما ظلمى كه آن را\r\n\r\n\r\n","description":"","footnote":"\r\n( 1 ) - كافى : 2 / 360 .\r\n( 2 ) - همان .\r\n( 3 ) - همان : 2 / 361 .\r\n( 4 ) - عقاب الأعمال : ص 287 .\r\n","page_name":" 524 ","page_number":524},
  {"content":"\r\n\r\nخداى عزّوجلّ مىآمرزد ، ظلمى است كه شخص بين خود و خداوند متعال به خود روا مىدارد . و اما ظلمى كه خداى عزّوجلّ آن را فروگذار نمىكند ، آن دُيون و مطالباتى است كه بندگان خدا از يكديگر دارند . » . « 1 »\r\nو نيز فرمود : « آنچه را كه مظلوم از دين ظالم مىگيرد ( مىكاهد ) بيشتر از آن چيزى است كه ظالم از دنياى مظلوم مىگيرد . » . « 2 »\r\n12 - صدوق از جابر نقل كرده است ، مىگويد : امام باقر عليه السلام دربارهء قول خداى تعالى :  « قُولُوا لِلنَّاسِ حُسْناً »  « 3 » فرمود : « به مردم بهترين چيزى را بگوييد كه دوست داريد به شما بگويند ، زيرا كه خداى عزّوجلّ شخص لعنت كننده ، ناسزاگوى طعن زننده بر مؤمنان ؛ دشنام گوى دشنام‌پذير و گداى بىحيا را دشمن مىدارد و شخص باحياى بردبار پاكدامن و آبروطلب را دوست مىدارد . » . « 4 »\r\n13 - همو از عبداللَّه‌بن وليد و صافى نقل كرده ، مىگويد . . . . « 5 »\r\n\r\nظلم\r\n1 - كلينى از سعدبن طريف . . . « 6 »\r\n2 - پيرمردى از قبيلهء نخع مىگويد : به امام باقر عليه السلام عرض كردم : من از زمان حجّاج همواره فرماندار بوده‌ام آيا براى من امكان توبه هست ؟\r\n\r\n\r\n","description":"","footnote":"\r\n( 1 ) - امالى صدوق : ص 153 .\r\n( 2 ) - همان .\r\n( 3 ) - بقره / 83 : با مردم سخنان نيكو بگوييد .\r\n( 4 ) - امالى صدوق : ص 153 .\r\n( 5 ) - همان . اين حديث را بى كم و زياد در بخش « گناهان » به شمارهء ( 32 ) نقل كرديم - م .\r\n( 6 ) - كافى : 2 / 330 . اين حديث در صفحه قبل به شماره ( 11 ) گذشت - م .\r\n","page_name":" 525 ","page_number":525},
  {"content":"\r\n\r\nمىگويد : امام عليه السلام جوابى نداد ، دوباره پرسيدم ، در پاسخ فرمود : « تا اين كه به هر صاحب حقّى حقّ او را ادا نمايى ! » . « 1 »\r\n3 - از ابوحمزهء ثمالى به نقل از امام باقر عليه السلام آورده است فرمود : « چون زمان درگذشت علىّبن حسين عليهما السلام فرا رسيد مرا به سينه چسبانيد ، سپس فرمود : پسر عزيزم ! تو را سفارش مىكنم به چيزى كه پدرم زمان شهادتش به من سفارش كرد ، و يادآور شد كه پدرش عليه السلام به او وصيّت فرمود و گفت : پسرم ! مبادا بر كسى ستم روا دارى كه در برابر تو جز خداى عزّوجلّ يار و ياورى ندارد . » . « 2 »\r\n4 - از زراره به نقل از امام باقر عليه السلام آورده است ، فرمود : « كسى نيست كه مرتكب ظلمى شود و حق ديگرى را از بين ببرد مگر اين كه خداوند او را به آن ستم گرفتار كند ؛ دربارهء جان و يا مالش . و اما ستمى كه بين او و خداست چون توبه كند خداوند او را بيامرزد . » . « 3 »\r\n5 - از ابوبصير نقل كرده است ، مىگويد : امام باقر عليه السلام فرمود : « خداوند از ظلم انتقام نگيرد مگر به وسيله ظالم و اين است معناى قول خداى تعالى :  « وَ كَذلِكَ نُوَلِّي بَعْضَ الظَّالِمِينَ بَعْضاً »  « 4 »  .  « 5 »\r\n6 - شيخ صدوق از عبداللَّه‌بن سليمان به نقل از امام باقر عليه السلام آورده است فرمود : « ظلم و ستم در دنيا همان ظلمتها و تاريكىهاست در\r\n\r\n\r\n","description":"","footnote":"\r\n( 1 ) - كافى : 2 / 331 .\r\n( 2 ) - همان .\r\n( 3 ) - همان : 2 / 332 .\r\n( 4 ) - انعام / 129 : همان طورى كه در جهان ديگر نيز به خاطر اعمالشان ستمگران را به يكديگر وا مىگذاريم .\r\n( 5 ) - كافى : 2 / 334 .\r\n","page_name":" 526 ","page_number":526},
  {"content":"\r\n\r\nآخرت . » . « 1 »\r\n7 - از زراره نقل كرده است ، مىگويد : امام باقر عليه السلام فرمود : « . . . . » « 2 » .\r\n8 - از ابوعبيدهء حذّاء به نقل از امام باقر عليه السلام آورده است ، فرمود :\r\n« رسول خدا صلى الله عليه و آله و سلم فرموده است : هر كه مال مؤمنى را بدون اذن او از روى غصب تصرّف كند ، همواره خداى عزّوجلّ از روى خشم از اعمال او چه خوب و يا بد رو بر مىگرداند و در حسنات او نمىنويسد تا وقتى كه توبه كند و مالى را كه غصب كرده است به صاحبش باز گرداند . » . « 3 »\r\n9 - همو از سعدبن طريف نقل كرده است مىگويد : امام باقر عليه السلام فرمود : « . . . » « 4 » .\r\n\r\nمنافق\r\n1 - كلينى از زهرى نقل كرده است ، مىگويد : امام باقر عليه السلام فرمود : « بد بنده‌اى است آن بنده‌اى كه دو رو و دو زبان است ؛ در حضور برادر دينى خود را تمجيد مىكند ولى پشت سر او را مىخورد ( غيبت او را مىنمايد ) اگر به او عطايى شود حسد ورزد و اگر گرفتارى پيدا كند تنها گذارد . » . « 5 »\r\n2 - شيخ صدوق از زهرى به نقل از امام باقر عليه السلام آورده است ، فرمود :\r\n\r\n\r\n","description":"","footnote":"\r\n( 1 ) - عقاب الأعمال : 2 / 321 .\r\n( 2 ) - همان : ص 321 . اين حديث تكرار شمارهء ( 4 ) بود - م .\r\n( 3 ) - همان : ص 323 .\r\n( 4 ) - خصال : ص 118 . اين حديث تكرار شمارهء ( 1 ) بود - م .\r\n( 5 ) - كافى : 2 / 343 و ثواب الاعمال : ص 319 .\r\n","page_name":" 527 ","page_number":527},
  {"content":"\r\n\r\n« بد بنده‌اى است ، بنده‌اى كه عيب جو و مسخره‌گر است ، در ظاهر و روبرو يك جور ، و پشت سر جور ديگرى است . » . « 1 »\r\n3 - مجلسى از مسعدةبن صدقه از قول امام صادق عليه السلام از پدر بزرگوارش از قول پدرانش عليهم السلام آورده است كه رسول خدا صلى الله عليه و آله و سلم فرمود :\r\nارتباط شخص بدكاره با كسى ممكن نيست مگر با تبهكارى مانند خودش » . « 2 »\r\n\r\nاختلاف‌اندازى بين مؤمنان\r\n1 - كلينى از زراره به نقل از امام باقر عليه السلام آورده است ، فرمود : « به راستى كه شيطان بين دو مؤمن را به هم مىزند تا وقتى كه يكى از آنها از دين خود برنگشته باشد ؛ و چون چنين كنند به پشت بخوابد و استراحت كند و آن گاه گويد : كامياب شدم . بنابراين خداوند بيامرزد كسى را كه بين دو تن از دوستان ما الفت اندازد و آنها را آشتى دهد . اى تودهء مؤمنان ! با هم الفت داشته باشيد و مهرورزى كنيد ! » . « 3 »\r\n\r\nعاق والدين شدن\r\n1 - كلينى از محمّدبن فرات به نقل از امام باقر عليه السلام آورده است ، مىفرمايد : « رسول خدا صلى الله عليه و آله و سلم در ضمن سخنان خود فرمود : بپرهيزيد از ناسپاسى و عقوق والدين ! زيرا بوى بهشت كه از فاصلهء هزار سال راه\r\n\r\n\r\n","description":"","footnote":"\r\n( 1 ) - عقاب الأعمال : ص 319 .\r\n( 2 ) - بحارالأنوار : 74 / 420 .\r\n( 3 ) - كافى : 2 / 349 .\r\n","page_name":" 528 ","page_number":528},
  {"content":"\r\n\r\nشنيده مىشود به مشام عاق والدين و كسى كه قطع رحم كرده باشد و پير زناكار و شخص متكبّر نمىرسد و تنها كبربايى از آنِ پروردگار جهانيان است . » . « 1 »\r\n2 - از عبداللَّه‌بن سليمان نقل كرده است ، مىگويد : امام باقر عليه السلام فرمود :\r\n« پدرم مردى را مشاهده كرد كه پسرش به همراه او مىرفت در حالى كه به شانهء پدرش تكيه داده بود ، از آن پسر تا زنده بود بدش آمد ، حرف نزند » . « 2 »\r\n3 - از ابن فضّال به نقل از چندين نفر آورده است كه امام باقر و امام صادق عليهما السلام فرمودند : « نفى و ردّ نَسب و حسب هر چند پست و بى ارزش باشد ، كفر است . » . « 3 »\r\n\r\nكوچك شمردن مؤمن\r\n1 - كلينى از ابان‌بن تغلب نقل كرده است ، مىگويد : امام باقر عليه السلام فرمود : « موقعى كه پيامبر صلى الله عليه و آله و سلم را به معراج بردند ، عرض كرد :\r\nپروردگارا ! حال مؤمن در نزد تو چگونه است ؟ خطاب رسيد : اى محمّد ! هر كه به يكى از دوستان من اهانت كند به يقين به طور آشكار به جنگ و مبارزهء با من برخاسته است ، در حالى كه من از هر چيزى زودتر به يارى دوستانم مىشتابم ، من دربارهء هيچ چيز به قدر قبض روح مؤمن ترديد ندارم چرا كه او از مرگ كراهت دارد و من هم خوش ندارم او را برنجانم !\r\n\r\n\r\n","description":"","footnote":"\r\n( 1 ) - كافى : 2 / 349 .\r\n( 2 ) - همان .\r\n( 3 ) - همان : 2 / 350 .\r\n","page_name":" 529 ","page_number":529},
  {"content":"\r\n\r\nبه راستى برخى از بندگان مؤمنم را جز توانگرى نشايد و اگر به حال ديگر جز آن بگردانم هلاك شود و برخى از بندگان مؤمنم جز با تنگدستى و فقر آراسته نشوند و اگر جز آن قرار دهم هلاك گردند . و هيچ بنده‌اى به من با عملى تقرّب نجويد كه نزد من محبوبتر باشد از آنچه بر او واجب كرده‌ام . و البته او با عمل نافله تا آنجا بر من تقرّب جويد كه او را دوست دارم ؛ در آن صورت من گوش ا و شوم كه با آن مىشنود و چشم او شوم كه با آن مىبيند و زبانش گردم كه با آن تكلّم مىكند و دست او شوم كه با آن حمله مىبرد . اگر وى به درگاه من دعا كند ، اجابت كنم و اگر از من چيزى بخواهد به او عطا نمايم . » . « 1 »\r\n\r\nپيروى از هواى نفس\r\n1 - كلينى از ابوحمزه به نقل از امام باقر عليه السلام آورده است ، فرمود :\r\n« رسول خدا صلى الله عليه و آله و سلم فرموده است : خداى عزّوجلّ مىفرمايد : به عزّت و جلال و بزرگيم و به كبريائى و نورانيّت و برترى و مقام بلندم سوگند كه هيچ بنده‌اى خواستهء خود را بر خواستهء من ترجيح ندهد جز اين كه كار او را بر وى پريشان سازم و دنيايش را درهم نمايم و دلش را به آن مشغول سازم و از خواستهء او جز به مقدارى كه مقدّر كرده‌ام به او ندهم . به عزّت و جلالم و عظمت و نورانيّت و برترى و مقام والايم سوگند كه هيچ بنده‌اى خواستهء مرا بر دلخواه خودش ترجيح ندهد جز اين كه فرشتگان من از او پاسدارى كنند و آسمانها و زمين را كفيل روزى او گردانم و پس از\r\n\r\n\r\n","description":"","footnote":"\r\n( 1 ) - كافى : 2 / 352 .\r\n","page_name":" 530 ","page_number":530},
  {"content":"\r\n\r\nتجارت و بهره‌جويى هر تاجرى من خود پشتوانهء او و دنيا نيز بر كام مراد او خواهد بود . » . « 1 »\r\n2 - فتّال به اسناد خود از امام باقر عليه السلام نقل كرده است ، مىفرمايد :\r\n« خداى عزّوجلّ مىگويد : سوگند به جلال و جمالم و به بزرگى و برترى و مقام بلندم هيچ بنده‌اى خواستهء مرا بر دلخواه خود ترجيح ندهد مگر اين كه وى را در خود بىنياز گردانم و تنها توجّه او را به امر آخرتش مصروف سازم و كفاف او را به همان امكاناتى كه دارد قرار دهم و آسمانها و زمين را ضامن روزى او گردانم ، و پس از تجارت هر تاجرى من خود پشتوانهء او باشم . » . « 2 »\r\n\r\nدروغ\r\n1 - از ابونعمان نقل كرده است ، مىگويد : امام باقر عليه السلام فرمود : « اى ابونعمان ! از قول ما دروغ نگويى تا آيين توحيد از تو رخت بربندد ! و مبادا بخواهى به رياست برسى كه عقب خواهى ماند . و به وسيلهء ما ( مال ) مردم را نخورى كه فقير و درمانده شوى ! به راستى كه ناگزير روزى تو را باز دارند و از تو بازپرسى كنند ؛ اگر راست گويى ، ما تو را تصديق مىكنيم و اگر دروغ گفته باشى ما تو را تكذيب مىكنيم ! » . « 3 »\r\n2 - از سيف‌بن عميره با يك واسطه از امام باقر عليه السلام نقل كرده است ، مىفرمايد :\r\n\r\n\r\n","description":"","footnote":"\r\n( 1 ) - كافى : 2 / 335 .\r\n( 2 ) - روضةالواعظين : ص 353 .\r\n( 3 ) - كافى : 2 / 338 .\r\n","page_name":" 531 ","page_number":531},
  {"content":"\r\n\r\n« علىّبن حسين عليهما السلام به فرزندانش مىفرمود : از دروغ - چه كوچك و چه بزرگ ، چه جدّى باشد يا شوخى - بپرهيزيد ، زيرا چون كسى دروغ كوچك را بگويد به گفتن دروغ بزرگ گستاخ مىشود . آيا نمىدانيد كه رسول خدا صلى الله عليه و آله و سلم فرمود : بندهء خدا همواره راست مىگويد تا خدا او را راستگو بنويسد و بسا بنده‌اى كه پيوسته دروغ مىگويد تا خداوند او را كذّاب ( دروغ گوى حرفه‌اى ) بنويسد . » . « 1 »\r\n3 - از محمدبن مسلم به نقل از امام باقر عليه السلام آورده است ، فرمود :\r\n« همانا خداى عزّوجلّ براى شرّ و بدى قفلهايى قرار داده است ، و كليد آنها را شراب مقرّر ساخته است و دروغ بدتر از شراب است . » . « 2 »\r\n4 - همو از فضيل‌بن يسار نقل كرده است ، مىگويد : امام باقر عليه السلام فرمود :\r\n« نخستين كسى كه دروغگو را تكذيب نمايد خود خداى عزّوجلّ است و پس از او دو فرشته‌اى كه همراه وى هستند ، وانگهى خود او نيز مىداند كه دروغگوست . » . « 3 »\r\n5 - فتّال در حديث مرسلى نقل كرده است كه امام باقر عليه السلام فرمود :\r\n« اسيرانى را خدمت پيامبر صلى الله عليه و آله و سلم آوردند ، دستور داد آنها را بكشند و تنها مردى را از ميان آنها جدا كرد ، آن مرد پرسيد : يا رسول اللَّه ! چرا تنها از بين اسيران مرا آزاد كرديد ؟\r\nفرمود : جبرئيل عليه السلام از جانب خداى تعالى به من خبر داد كه پنج خصلت\r\n\r\n\r\n","description":"","footnote":"\r\n( 1 ) - كافى : 2 / 338 .\r\n( 2 ) - همان .\r\n( 3 ) - همان : ص 2 / 339 .\r\n","page_name":" 532 ","page_number":532},
  {"content":"\r\n\r\nدر تو هست كه خدا و رسولش آنها را دوست مىدارد : غيرت زياد نسبت به ناموس و خانواده‌ات ، بخشندگى ، خوش خويى ، راستگويى و دلاورى .\r\nهمين كه آن مرد سخنان پيامبر صلى الله عليه و آله و سلم را شنيد ، اسلام آورد و مسلمان خوبى شد و در ركاب رسول خدا صلى الله عليه و آله و سلم جنگ نمايانى كرد تا اين كه به شهادت رسيد . » . « 1 »\r\n\r\nدنيادوستى\r\n1 - كلينى از محمّدبن مسلم نقل كرده است ، مىگويد : امام باقر عليه السلام فرمود : « دو گرگ درنده داخل گلّهء بىچوپان كه يكى از آنها از جلو و ديگرى از عقب گلّه بيفتد باعث نابودى سريع‌تر گلّه نشوند تا مال‌دوستى كه شرافت دينى مؤمن را ( به باد فنا و ) نابودى دهد . « 2 »\r\n2 - از يحيىبن عقبهء ازدى به نقل از امام صادق عليه السلام از قول امام باقر عليه السلام آورده است ، فرمود : « نمونهء حريص بر دنيا كرم ابريشم است كه هر چه بيشتر برخود بتابد و بپيچد راه بيرون رفتن خود را دور تر و بسته‌تر مىسازد تا آنجا كه از غم و اندوه مىميرد . » .\r\nو امام صادق عليه السلام فرمود : « بهترين توانگرى و بى نيازى آن است كه كسى گرفتار حرص و آز نگردد . »\r\nو نيز فرموده است : « دل را در پى آنچه از دست رفته است نبريد تا فكر خود را براى آمادگى نسبت به آنچه نيامده است باز داريد ! » . « 3 »\r\n\r\n\r\n","description":"","footnote":"\r\n( 1 ) - روضةالواعظين : ص 319 .\r\n( 2 ) - كافى : 2 / 315 .\r\n( 3 ) - همان : 2 / 316 .\r\n","page_name":" 533 ","page_number":533},
  {"content":"\r\n\r\n3 - از ابوربيع شامى به نقل از امام باقر عليه السلام آورده است : « . . . » « 1 »\r\n\r\nطمع\r\n1 - كلينى به سند خود از امام باقر عليه السلام نقل كرده است ، فرمود : « چه بد بنده‌اى است آن بنده‌اى كه طمع او را در پى خود مىكشد و چه بد بنده‌اى است آن كه تمايل به دنيا او را ذليل مىكند . » « 2 »\r\n\r\nناسازگارى\r\n1 - كلينى از عبدالرّحمان‌بن ابى ليلا نقل كرده است ، مىگويد : امام باقر عليه السلام فرمود : « هر كه ناسازگارى نصيب او شود ، ايمان از او پوشيده مىشود . » . « 3 »\r\n2 - از جابر به نقل از امام باقر عليه السلام آورده است ، فرمود : « رسول خدا صلى الله عليه و آله و سلم فرموده است : اگر صفت ناسازگارى در برابر چشم انسان تجسّم يابد هيچ مخلوقى از آن زشت‌تر نباشد . » . « 4 »\r\n\r\nحسد\r\n1 - كلينى از محمدبن مسلم نقل كرده است ، مىگويد : امام باقر عليه السلام فرمود :\r\n\r\n\r\n","description":"","footnote":"\r\n( 1 ) - كافى : 2 / 298 . اين حديث را در بخش « دروغ » با مختصر تفاوت لفظى به شمارهء ( 1 ) نقل كرديم - م .\r\n( 2 ) - همان : 2 / 320 .\r\n( 3 ) - همان : 2 / 321 .\r\n( 4 ) - همان .\r\n","page_name":" 534 ","page_number":534},
  {"content":"\r\n\r\n« همانا مرد هر گونه شتابزدگى را از خود نشان مىدهد و جبران مىكند ! ولى حسد ايمان را مىخورد همان طورى كه هيزم را آتش مىخورد . » . « 1 »\r\n1 - شيخ طوسى از علىّبن جعفربن محمد از برادرش موسىبن جعفر ، از قول پدرش به نقل از جدش ( امام باقر عليه السلام ) آورده است ، فرمود :\r\n« رسول خدا صلى الله عليه و آله و سلم روزى به اصحابش فرمود : بدانيد كه درد امتّهاى پيشين به شما نيز رسيده است يعنى حسد كه سرتراشى نمىكند ولى دين را مىتراشد !\r\nو راه نجاتش آن است كه انسان دست و زبان خود را نگاه دارد و بر برادر مؤمنش رشك نبرد ( و او را نيازارد ) . » . « 2 »\r\n\r\nريا و خودنمايى\r\n1 - كلينى از علي بن اسباط به يك واسطه از امام باقر عليه السلام نقل كرده است ، فرمود : « باقيماندن در كار خير از انجام كار دشوارتر است » .\r\nراوى پرسيد : پايدارى در عمل چگونه است ؟\r\nامام عليه السلام فرمود : « مردى صلهء رحم مىكند و در راه خداى يكتاى بى شريك هزينه‌اى مىنمايد ، پاداش كار خير نهانى در نامهء عمل او نوشته مىشود ، سپس آن را علنى و نزد ديگران بازگو مىكند ، آن عمل از دفتر كار خير نهانى او پاك مىشود و در دفتر كار خير علنى نوشته مىشود و باز آن را بازگو مىكند و ابراز مىدارد ، تنها يك عمل خودنمايى و ريا در\r\n\r\n\r\n","description":"","footnote":"\r\n( 1 ) - كافى : 2 / 306 .\r\n( 2 ) - امالى شيخ طوسى : 1 / 116 .\r\n","page_name":" 535 ","page_number":535},
  {"content":"\r\n\r\nنامهء عملش نوشته مىشود ! » . « 1 »\r\n2 - از زراره نقل كرده است ، مىگويد : به امام باقر عليه السلام عرض كردم :\r\nكسى كار خيرى را انجام مىدهد و ديگرى آن را مىبيند و اين شخص صاحب عمل خير از اين كه آن شخص مطلّع شده است خرسند مىگردد ؟\r\nامام عليه السلام فرمود : « اشكالى ندارد ، چرا كه هيچ كس نيست مگر اين كه دوست دارد و بين مردم ، كار خيرى برايش ظاهر شود . به شرط آن كه صرف خودنمايى و جلب توجه مردم باعث اقدام او به اين كار خير نباشد . » . « 2 »\r\n3 - مجلسى از سعد اسكاف نقل كرده است ، مىگويد : امام باقر عليه السلام فرمود : « عابدى در ميان بنى اسرائيل بود كه نظر داوود عليه السلام را به خود جلب كرده بود پس خداوند به او وحى كرد : مبادا هيچ كار او باعث تعجّب تو شود زيرا كه او رياكار است !\r\nامام عليه السلام فرمود : « پس از مدتى آن عابد مُرد ، خدمت داوود عليه السلام آمدند و گفتند : مرد عابد از دنيا رفت ! فرمود : برويد او را به خاك سپاريد !\r\nفرمود : بنى اسرائيل بر اين گفتهء داوود عليه السلام اعتراض كردند و گفتند :\r\nچگونه در تشييع جنازهء او حاضر نمىشود ؟\r\nفرمود : « وقتى كه او را غسل دادند ، پنجاه نفر بلند شدند و در درگاه خدا شهادت دادند كه از او جز خير سراغ ندارند ، و چون نماز خواندند پنجاه تن ديگر به پا خاستند و گواهى دادند كه جز نيكى از او نمىدانند ، از اين رو خداى تعالى به داوود وحى فرمود : چه چيز مانع شد كه تو هم\r\n\r\n\r\n","description":"","footnote":"\r\n( 1 ) - كافى : 2 / 296 .\r\n( 2 ) - همان : 2 / 297 .\r\n","page_name":" 536 ","page_number":536},
  {"content":"\r\n\r\nدربارهء فلانى گواهى دهى ؟ ! عرض كرد : همان كه تو دربارهء كار او مرا مطلّع ساختى . خطاب رسيد : هر چند كه همانطور بود كه ما اطلّاع داديم ولى گروهى از بزرگان و راهبان در پيشگاه من شهادت دادند كه از او جز خير سراغ ندارند من هم شهادت آنها را دربارهء او پذيرفتم و با وجود علم به رياكارى او ، او را آمرزيدم . » . « 1 »\r\n\r\nخشم\r\n1 - كلينى از ميسر نقل كرده است ، مىگويد : در خدمت امام باقر عليه السلام سخن از خشم به ميان آمد ، امام عليه السلام فرمود : « مردى كه خشمگين مىشود ، خشنود نمىگردد تا وقتى كه وارد دوزخ مىگردد . هر گاه مردى خشمگين شد ، اگر ايستاده است زود بنشيند كه اين پليدى شيطان از وجود او رخت بر مىبندد . و هر كس بر خويشاوندى خشم گيرد به او نزديك شود و با او تماس بگيرد چون فاميل و رَحِم تماس پيدا كند آرام گيرد . » . « 2 »\r\n2 - از قاسم‌بن سليمان به نقل از امام صادق عليه السلام آورده است ، مىفرمايد : از پدرم ( امام باقر عليه السلام ) شنيدم كه مىفرمود : « مردى بيابانى خدمت رسول خدا صلى الله عليه و آله و سلم آمد و عرض كرد : من بيابان نشينم ، به من سخنان جامع و كلّى بياموزيد !\r\nپيامبر صلى الله عليه و آله و سلم فرمود : من تو را فرمان مىدهم كه هيچ وقت عصبانى نشوى !\r\n\r\n\r\n","description":"","footnote":"\r\n( 1 ) - بحارالأنوار : 72 / 302 .\r\n( 2 ) - كافى : 2 / 302 .\r\n","page_name":" 537 ","page_number":537},
  {"content":"\r\n\r\nآن مرد بيابانى سه مرتبه درخواست خود را بازگو كرد و همان پاسخ را از پيامبر صلى الله عليه و آله و سلم شنيد .\r\nسرانجام آن مرد به خود آمد و گفت : ديگر چيزى با وجود اين نمىپرسم چرا كه رسول خدا صلى الله عليه و آله و سلم جز به خير فرمانى به من نداده است .\r\nامام صادق عليه السلام فرمود : پدرم مىفرمود : چه چيز است كه از خشم بدتر و دشوارتر است به يقين مردى خشم مىكند و مرتكب قتل نفس مىشود كه خداوند آن را حرام شمرده است و همين طور زن پاكدامنى را متّهم به زنا مىنمايد ! » . « 1 »\r\n\r\n\r\n","description":"","footnote":"\r\n( 1 ) - كافى : 2 / 303 .\r\n","page_name":" 538 ","page_number":538},
  {"content":"\r\n\r\n\r\nآداب معاشرت\r\n\r\nآشكار گفتن سلام\r\n1 - حميرى از مسعدةبن صدقه از امام صادق از قول پدرش به نقل از پيامبر صلى الله عليه و آله و سلم آورده است ، فرمود : « هر گاه مردى از مجلس خود حركت كرد بايد از برادرانش خداحافظى كند ؛ در آن صورت آنها هر كار خيرى انجام دهند ، او نيز شريك ايشان خواهد بود و اگر مرتكب خلافى و باطلى شوند ، برعهدهء خود ايشان است نه او » . « 1 »\r\n2 - كلينى از محمدبن مسلم نقل كرده است ، مىگويد : امام باقر عليه السلام فرمود : « سلمان - خدايش بيامرزد ! - بارها مىگفت : سلام خدا را آشكارا بگوييد ! زيرا كه سلام خدا به ستمكاران نمىرسد . » . « 2 »\r\n3 - همو از محمدبن قيس نقل كرده است ، مىگويد : امام باقر عليه السلام فرمود : « خداى عزّوجلّ آشكارا سلام دادن را دوست مىدارد . » . « 3 »\r\n4 - از ابوعبيدهء حذّاء به نقل از امام باقر عليه السلام آورده است ، فرمود :\r\n\r\n\r\n","description":"","footnote":"\r\n( 1 ) - قرب الأسناد : ص 22 .\r\n( 2 ) - كافى : 2 / 644 .\r\n( 3 ) - همان : 2 / 645 .\r\n","page_name":" 539 ","page_number":539},
  {"content":"\r\n\r\n« اميرالمومنين عليه السلام به گروهى گذر كرد و به ايشان سلام داد ، در پاسخ آن حضرت گفتند : سلام و رحمت و بركات و مغفرت و رضوان خدا بر تو باد ! اميرالمومنين عليه السلام فرمود : دربارهء ما از سلامى كه فرشته‌ها به پدر ما ابراهيم عليه السلام دادند تجاوز نكنيد ! آنها گفتند : « رحمت و بركات خدا بر شما اهل بيت « 1 » » . « 2 »\r\n5 - مجلسى از كتاب « الغايات » به نقل از امام صادق عليه السلام از پدر بزرگوارش آورده است كه رسول خدا فرمود : « سزاوارترين مردم به خدا و رسول خدا صلى الله عليه و آله و سلم كسى است كه آغازگر سلام است . » . « 3 »\r\n\r\nحق همسايه\r\n1 - حميرى از مسعدةبن صدقه از امام صادق عليه السلام به نقل از پدرش آورده است كه علىّ عليه السلام به ابوايّوب انصارى فرمود : اى ابو ايّوب ! چه قدر اخلاق تو كريمانه است !\r\nعرض كرد : همسايه و غير همسايه را نيازرده‌ام و هيچ كار نيكى را كه از دستم برآمده است ترك نكرده‌ام .\r\nامام عليه السلام فرمود : سپس علىّ عليه السلام افزود : هيچ گناهى نيست كه راه توبه و بازگشت نداشته باشد و هيچ توبه كارى نيست مگر اين كه توبه‌اش پذيرفته است جز شخص بداخلاق كه هنوز از گناهى توبه نكرده به گناه ديگرى بدتر از گناه قبلى مبتلا مىشود ! « 4 »\r\n2 - كلينى از حنان‌بن سدير به نقل از پدرش مىگويد : امام باقر عليه السلام\r\n\r\n\r\n","description":"","footnote":"\r\n( 1 ) - هود / 23 .\r\n( 2 ) - كافى : 2 / 646 .\r\n( 3 ) - بحارالأنوار : 76 / 12 .\r\n( 4 ) - قرب الأسناد : ص 22 .\r\n","page_name":" 540 ","page_number":540},
  {"content":"\r\n\r\nفرمود : « مردى نزد پيامبر صلى الله عليه و آله و سلم آمد و از اذيّت همسايه‌اش به آن حضرت شكايت كرد ! پيامبر صلى الله عليه و آله و سلم فرمود : صبر كن ! باز دوباره آمد و شكايت كرد ، فرمود : صبر كن !\r\nبار سوم آمد و شكايت كرد ، پيامبر صلى الله عليه و آله و سلم فرمود : روز جمعه بامدادان كه مردم براى نماز جمعه مىروند ، وسايل خانه‌ات را سر راه مردم بياور تا مردم نماز خوان ببينند و چون از تو بپرسند ماجرا را به آن‌ها بازگو كن !\r\nامام عليه السلام فرمود : آن مرد طبق فرمودهء پيامبر صلى الله عليه و آله و سلم عمل كرد ، در نتيجه همسايهء آزار دهنده آمد و به وى گفت : وسايل خود را برگردان ! من به تو قول مىدهم در پيشگاه خدا كه دوباره تو را نيازارم ! » . « 1 »\r\n3 - از عبداللَّه وصّافى نقل كرده است ، مىگويد : امام باقر عليه السلام فرمود :\r\n« رسول خدا صلى الله عليه و آله و سلم مىفرمايد : ايمان ندارد كسى كه با شكم سير بخوابد در حالى كه همسايه‌اش گرسنه باشد .\r\nفرمود : « هيچ مردم شهرى ( قريه‌اى ) نيستند كه شب را بگذرانند در حالى كه ميان آنها گرسنه‌اى باشد و خدا در روز قيامت به آنها از روى رحمت نظر كند ! » . « 2 »\r\n4 - از سعدبن طريف نقل كرده است ، مىگويد : امام باقر عليه السلام فرمود : « از جمله بلاهاى شكننده‌اى كه كمر انسانها را مىشكند همسايهء بد است ؛ اگر خوبى ببيند پنهان دارد و اگر رفتار بدى ببيند ، اظهار نمايد . » . « 3 »\r\n5 - از جميل بن درّاج نقل كرده است مىگويد : امام باقر عليه السلام فرمود :\r\n\r\n\r\n","description":"","footnote":"\r\n( 1 ) - كافى : 2 / 668 .\r\n( 2 ) - همان .\r\n( 3 ) - همان .\r\n","page_name":" 541 ","page_number":541},
  {"content":"\r\n\r\n« حدّ همسايگى تا چهل خانه از هر طرف است : از طرف مقابل و از پشت سر و از طرف راست و از طرف چپ او . » . « 1 »\r\n« با هر كه معاشرت دارى ، اگر توانستى نسبت به او دست بالا داشته باشى پس به او نيكى كن ! » . « 2 »\r\n\r\nخنده\r\n1 - حميرى از مسعدةبن صدقه به نقل از امام صادق عليه السلام از پدر بزرگوارش آورده است : « روزى پيامبر صلى الله عليه و آله و سلم به اصحابش فرمود : مالى كه تزكيه نشده ( زكات آن پرداخت نشده ) و جسمى كه ناپاك است ( زكات فطره‌اش را نداده ) ملعون است هر چند كه در هر چهل روز يك بار باشد !\r\nگفتند : يا رسول اللَّه ! اما زكات مال را مىدانيم ، زكات بدنها چيست ؟\r\nپيامبر صلى الله عليه و آله و سلم فرمود : آن است كه دچار آفتى شده باشد ! مردم با شنيدن سخن پيامبر صلى الله عليه و آله و سلم رنگ چهره‌شان دگرگون شد ! و چون پيامبر صلى الله عليه و آله و سلم ديد رنگ صورتشان دگرگون شد ، به ايشان فرمود : آيا فهميديد منظور من چه بود ؟ گفتند : نه يا رسول اللَّه !\r\nفرمود : آرى مردى خراشى پيدا مىكند و ناراحتى مىبيند و لغزشى مىيابد و گرفتار بيمارى مىشود و شوكه‌اى حاصل مىشود و نظاير اينها ! تا آخر حديث . . . كه چشمش مىپرد . » . « 3 »\r\n2 - از عبداللَّه‌بن محمد جعفى نقل كرده است ، مىگويد : از امام باقر عليه السلام شنيدم كه مىفرمود : « به راستى كه خداى عزّوجلّ مردى را كه ميان جمع\r\n\r\n\r\n","description":"","footnote":"\r\n( 1 ) - كافى : 2 / 669 .\r\n( 2 ) - همان .\r\n( 3 ) - قرب الأسناد : ص 33 .\r\n","page_name":" 542 ","page_number":542},
  {"content":"\r\n\r\nشوخى و خوشمزگى مىكند ، دوست دارد ، اما نه آن كه فحش و ناسزا بگويد و هرزه درايى كند . » . « 1 »\r\n3 - از خالدبن طهمان به نقل از امام باقر عليه السلام آورده است ، فرمود :\r\n« چون قهقهه زدى پس از فراغت ، بگو : خدايا مرا دشمن مدار ! » . « 2 »\r\n4 - مجلسى از سكونى به نقل از امام صادق عليه السلام از قول پدرش و از آباء گرامش آورده است كه رسول خدا صلى الله عليه و آله و سلم فرمود : « خنديدن موجب هلاكت ( از بين رفتن حرمت شخصى ) است . » . « 3 »\r\n\r\nحُسن معاشرت\r\n1 - كلينى از عبيس بن هشام با يك واسطه از امام باقر عليه السلام نقل كرده است ، مىگويد :\r\n« قرآن خوانان سه دسته‌اند :\r\n1 - مردى كه قرآن را مىخواند و آن را وسيله كسب قرار مىدهد و از پادشاهان ( سردمداران ) مستمرى مىگيرد و بدان وسيله به مردم گردن فرازى مىكند و برترى مىجويد !\r\n2 - كسى كه قرآن را مىخواند و الفاظ آن را حفظ مىكند ولى به مقرّرات آن عمل نمىكند و آن را مانند كاسهء آبى روى دست دارد و از آن سود نقدى مىطلبد ! خداوند چنين كسان را در بين قرآن خوانان نيفزايد !\r\n3 - كسى كه قرآن را بخواند و بفهمد و داروى شفابخش آن را روى دلش قرار دهد و به خاطر آن شبها بيدارخوابى كشد ؛ روزها را بر آن به\r\n\r\n\r\n","description":"","footnote":"\r\n( 1 ) - كافى : 2 / 663 .\r\n( 2 ) - همان : 2 / 664 .\r\n( 3 ) - بحارالأنوار : 76 / 61 .\r\n","page_name":" 543 ","page_number":543},
  {"content":"\r\n\r\nتشنگى سپرى كند ( طبق قرآن روزها روزه بگيرد ) و در مساجد براى خواندن و آموختن و آموزش به ديگران و ترويج آن قيام كند و از بستر آسايش و خواب به خاطر آن فاصله بگيرد ! به خاطر آنان است كه خداى جبّار بلا را بگرداند و مردم روى زمين را از هلاكت باز دارد . و به وسيلهء آنهاست كه خداى عزّوجلّ شرّ دشمنان را بر طرف سازد و به خاطر آنها خداى عزّوجلّ باران را از آسمان فرو ريزد . به خدا سوگند كه آنان در بين قاريان قرآن و قرآن خوانان از كبريت احمر كمياب‌ترند . » . « 1 »\r\n2 - همو از ابوالعديس نقل كرده است ، مىگويد : امام باقر عليه السلام فرمود :\r\n« اى آدم خوب ! دنباله‌رو كسى باش كه تو را بگرياند و نصيحت كند مبادا دنباله‌روى كسى باشى كه تو را بخنداند و گول بزند و به زودى همهء شما در محضر خدا حاضر شويد آن گاه بدانيد ( كه چه بر سرتان آمده است ! ) . » . « 2 »\r\n6 - « 3 » مجلسى از كتاب « الدّرةالباهرة » به نقل از امام باقر عليه السلام آورده است فرمود : « مصلحت حال مردم آن است كه با هم همزيستى و معاشرت به قدر پيمانه معيّنى داشته باشند كه دو سوم آن هوشيارى و يك سوم آن ، غفلت زدگى و تغافل است . » . « 4 »\r\n\r\n\r\n","description":"","footnote":"\r\n( 1 ) - كافى : 2 / 627 .\r\n( 2 ) - همان : 2 / 638 .\r\n( 3 ) - همان : 2 / 669 . روايات شمارهء ( 3 و 4 ) را در بخش « حق همسايه » طى شماره ( 5 و 6 ) نقل كرديم و همچنين شماره ( 5 ) از ثواب الأعمال : ص 199 در بخش « عيبجويى مردم » به شمارهء ( 1 ) گذشت - م .\r\n( 4 ) - بحارالأنوار : 74 / 167 .\r\n","page_name":" 544 ","page_number":544},
  {"content":"\r\n\r\n\r\nعطسه زدن\r\n1 - كلينى از جابر به نقل از امام باقر عليه السلام آورده است ، فرمود : « چه خوب چيزى است عطسه زدن ؛ براى جسم سودمند است ! و باعث ياد خداى عزّوجلّ مىشود . راوى مىگويد : عرض كردم : نزد ما كسانى هستند كه مىگويند : براى رسول خدا صلى الله عليه و آله و سلم از عطسه بهره‌اى نيست ؟\r\nفرمود : اگر دروغ گفته باشند به شفاعت محمد صلى الله عليه و آله و سلم نمىرسند ! » . « 1 »\r\n2 - از ابن ابى عمير به نقل از يكى از اصحابش آورده است : مردى در حضور امام باقر عليه السلام عطسه زد و گفت : الحمدللَّه . امام باقر عليه السلام در پاسخ او چيزى نفرمود ، و گفت او از حق ما كاست ! سپس فرمود : هر گاه يكى از شماها عطسه زد ، بگويد : الحمدللَّه ربّ العالمين و صلّى اللَّه على محمّدٍ و اهل بيته .\r\nراوى مىگويد : آن مرد اين ذكر را گفت و امام باقر عليه السلام نيز پاسخ عطسه او را داد . « 2 »\r\n3 - از فضيل بن يسار نقل كرده است ، مىگويد : به امام باقر عليه السلام گفتم :\r\nبه راستى مردم صلوات بر محمّد صلى الله عليه و آله و سلم و آل او را در سه جا بد مىدانند : در وقت عطسه زدن و هنگام سر بريدن حيوان و موقع آميزش !\r\nامام باقر عليه السلام فرمود : « آنها چه دردى دارند ؟ واى بر آنها ! آنها نفاق و دوگونگى دارند ، خدا لعنتشان كند ! » . « 3 »\r\n4 - از سعدبن ابى خلف نقل كرده است ، مىگويد : امام باقر عليه السلام بر اين روش بود كه چون عطسه مىزد ، ديگران به او مىگفتند :\r\nيرحمك الله !\r\nاو در\r\n\r\n\r\n","description":"","footnote":"\r\n( 1 ) - كافى : 2 / 654 .\r\n( 2 ) - همان .\r\n( 3 ) - همان : 2 / 655 .\r\n","page_name":" 545 ","page_number":545},
  {"content":"\r\n\r\nپاسخ مىفرمود :\r\n« يغفرالله لكم و يرحمكم ! »\r\n- خداوند شما را بيامرزد و رحمت كند ! - و هر وقت انسانى در حضور او عطسه مىزد ، مىگفت :\r\nيرحمك الله عزّوجل » . « 1 »\r\n5 - از محمدبن مسلم نقل كرده است ، مىگويد : امام باقر عليه السلام فرمود :\r\n« چون كسى عطسه كند بايد بگويند : الحمدللَّهِ رَبّ العالمين لا شريك له ، آن كه جواب عطسه را مىدهد ، بگويد : يرحمُكَ اللَّه . و هر گاه جواب دادى بايد بگويد : يغفراللَّه لك ولنا . زيرا كه از رسول خدا صلى الله عليه و آله و سلم راجع به آيه يا كلامى كه ذكر خدا باشد پرسيدند ، در پاسخ فرمود : هر سخنى كه در آن ذكر خدا باشد نيكوست . » . « 2 »\r\n6 - از زراره به نقل از امام باقر عليه السلام آورده است ، فرمود : « هرگاه كسى عطسه زد تا سه مرتبه او را پاسخ بده و سپس او را واگذار ! » . « 3 »\r\n7 - طبرسى از ابومريم نقل كرده است ، مىگويد : چون كسى در محضر امام باقر عطسه مىكرد امام عليه السلام مىفرمود : « عطسه خوب چيزى است زيرا كه در آن آسايش تن است و خدا را در وقت عطسه ياد مىكنند و بر پيامبر صلى الله عليه و آله و سلم درود مىفرستند . » .\r\nراوى مىگويد : گفتم : محدثان عراق نقل مىكنند كه در سه جا نبايد بر پيامبر صلى الله عليه و آله و سلم درود فرستاد : در اوقات عطسه زدن و به هنگام سربريدن حيوان و موقع آميزش .\r\n\r\n\r\n","description":"","footnote":"\r\n( 1 ) - همان : 2 / 655 .\r\n( 2 ) - كافى : 2 / 655 . ترجمه جملات حديث به ترتيب : سپاس خداوندى را كه پرودگار جهانيان و بى شريك است . خداوند تو را رحمت كند ! خدا تو را و ما را بيامرزد ! .\r\n( 3 ) - همان : 2 / 657 .\r\n","page_name":" 546 ","page_number":546},
  {"content":"\r\n\r\nامام عليه السلام فرود : « بار خدايا ! اگر دروغ گفته‌اند آنان را به شفاعت محمّد صلى الله عليه و آله و سلم نرسان ! » . « 1 »\r\n\r\nمهرورزى\r\n1 - كلينى از ابوبصير به نقل از امام باقر عليه السلام آورده است : « مرد بيابان‌نشينى از قبيلهء بنى تميم خدمت رسول خدا صلى الله عليه و آله و سلم آمد و عرض كرد :\r\nمرا سفارشى كنيد ! از جمله سفارش آن حضرت به وى آن بود كه به مردم محبّت كن تا آنها هم تو را دوست بدارند . » . « 2 »\r\n\r\nسلام دادن به غير مسلمان\r\n1 - كلينى از زراره نقل كرده است ، مىگويد : امام باقر عليه السلام فرمود :\r\n« مردى يهودى خدمت رسول خدا صلى الله عليه و آله و سلم رسيد در حالى كه عايشه نزد آن حضرت بود ، عرض كرد : السّام عليكم ! رسول خدا صلى الله عليه و آله و سلم در پاسخ وى فرمود : عليكم . سپس مرد ديگرى وارد شد ، همانطور سلام داد و پيامبر صلى الله عليه و آله و سلم نيز پاسخى بمانند پاسخ رفيقش را داد و باز نفر سوم وارد شد و همان را گفت و رسول خدا صلى الله عليه و آله و سلم نيز همان پاسخ را داد . عايشه خشمگين شد و گفت : سام ( به جاى سلام ) و خشم و لعنت بر شما باد اى گروه يهود ! اى برادران ميمونها و خوكها !\r\nپس رسول خدا صلى الله عليه و آله و سلم فرمود : اى عايشه ! اگر فحش و ناسزا مجسّم مىشد تنديس زشتى داشت !\r\nبه راستى كه نرمش بر هيچ چيز هرگز مقرر نشده است مگر اين كه\r\n\r\n\r\n","description":"","footnote":"\r\n( 1 ) - مكارم الاخلاق : ص 410 .\r\n( 2 ) - كافى : 2 / 642 .\r\n","page_name":" 547 ","page_number":547},
  {"content":"\r\n\r\nزينت بخش آن بوده است و هرگز از چيزى هم برداشته نشده است مگر اين كه آن را زشت ساخته است !\r\nعايشه گفت : يا رسول اللَّه ! مگر نشنيديد كه گفتند : السّام عليكم ؟ ! پيامبر صلى الله عليه و آله و سلم فرمود : چرا ! تو نشنيدى كه من جواب دادم و گفتم : بر شما باد ! بنابراين هرگاه مسلمانى به شما سلام داد در جوابش بگوييد سلام عليكم و اگر كافرى سلام كرد در جوابش بگوييد : عليكم . » . « 1 »\r\n2 - همو از جابر به نقل از امام باقر عليه السلام آورده است ، فرمود :\r\n« ابوجهل‌بن هشام با گروهى از قريش به همراهش نزد ابوطالب آمدند و گفتند : برادرزادهء تو ما را و خدايان ما را آزرده و ناراحت ساخته است ، او را بطلب و به او بگو : دست از نكوهش خدايان ما بردارد تا ما هم از معبود او دست برداريم .\r\nمىفرمايد : ابوطالب به دنبال رسول خدا صلى الله عليه و آله و سلم فرستاد و او را خواست ، همين كه پيامبر صلى الله عليه و آله و سلم وارد شد داخل خانه ، كسى جز مشركان را نديد ، فرمود : سلام بر هر كه پيرو هدايت باشد ! سپس نشست . ابوطالب درخواست قريش را به اطلّاع آن حضرت رساند . پيامبر صلى الله عليه و آله و سلم در پاسخ فرمود : آيا به جاى اين پيشنهاد سخن بهترى را نمىخواهند كه بدان وسيله به تمام عرب سرورى كنند و همه را زير فرمان خود درآورند ؟ ! ابوجهل گفت : چرا . آن سخن چيست ؟ فرمود : همه بگوييد : لا إله الّا اللَّه .\r\nامام عليه السلام فرمود : قريش با شنيدن سخن پيامبر صلى الله عليه و آله و سلم انگشتان خود را در گوشهاى خود نهادند و پا به فرار گذاشتند و بيرون رفتند ، در حالى كه مىگفتند : ماها در ما بين اين آخرين ملّت چنين كلماتى را نشنيده‌ايم و اين\r\n\r\n\r\n","description":"","footnote":"\r\n( 1 ) - كافى : 2 / 648 .\r\n","page_name":" 548 ","page_number":548},
  {"content":"\r\n\r\nچيزى جز دروغ و ساختگى نباشد !\r\nاين بود كه خداى تعالى دربارهء گفتار ايشان اين آيات را نازل كرد :   « ص ، وَ الْقُرْآنِ ذِي الذِّكْرِ   . . .  إِلَّا اخْتِلاقٌ  « 1 »  » .  « 2 »\r\n3 - كلينى از محمدبن مسلم به نقل از امام باقر عليه السلام آورده است كه مردى با شخص گبرى مصافحه گرفته بود ، فرمود : « دستش را بشويد و وضو نگيرد ! » . « 3 »\r\n\r\nديدار برادران\r\n1 - كلينى از عبداللَّه‌بن محمّد جعفى از امام باقر و امام صادق عليهما السلام نقل كرده است ، فرمودند : « هر مؤمنى به قصد ديدار برادر مؤمنش بيرون رود و از او ديدن كند و عارف به حق او باشد ، خداوند در برابر هر گامى كه بر مىدارد حسنه‌اى براى او مىنويسد و گناهى را از او محو مىكند و درجه‌ى او را بالا مىبرد . و چون در خانه او را بزند ، درهاى آسمان به روى او گشوده شود و هنگامى كه به هم رسند و با هم مصافحه كنند و هم را در آغوش بگيرند خداوند رو به سمت آنها كند و در نزد فرشتگان\r\n\r\n\r\n","description":"","footnote":"\r\n( 1 ) - ص / 1 - 7 : ص ، سوگند به قرآنى كه داراى ذكر است . بلكه كافران گرفتار غرور و اختلافند ! چه بسيار اقوامى كه قبل از آنها بودند و ما آنها را ( به خاطر تكذيب پيامبران ) هلاك كرديم ، پس در هنگام نزول عذاب فرياد مىزدند ولى وقت نجات گذشته بود ، تعجّب مىكردند چرا پيامبر صلى الله عليه و آله و سلم بيم دهنده‌اى از ميان آنها برخاسته است ، و كافران گفتند : اين ساحر دروغگويى است ! آيا او به جاى اين همه خدايان يك خدا قرار داده ، به راستى چيز عجيبى است ! سردمداران آنها گفتند : برويد ، خدايانتان را بچسبيد ! اين چيزى است كه خواسته‌اند ! ما هرگز چنين چيزى در آخرين آيين نشنيده‌ايم ، اين تنها يك آيين ساختگى است .\r\n( 2 ) - كافى : 2 / 649 .\r\n( 3 ) - همان : 2 / 650 .\r\n","page_name":" 549 ","page_number":549},
  {"content":"\r\n\r\nبه وجود آنها مباهات نمايد و مىفرمايد : اى فرشتگان به اين دو بندهء من نگاه كنيد كه به خاطر من از يكديگر بازديد نموده و با هم دوستى ورزند ، بر من سزاوار است كه آنها را به وسيلهء آتش عذاب نكنم با اين موضعى كه دارند ! و چون بازگردند به شمار دم‌زدنها و گامهايى كه برداشته و سخنانى كه گفته‌اند ، فرشته‌ها به دنبال وى ( ديداركننده ) درآيند و او را از گرفتارىهاى دنيا و آسيب‌هاى آخرت باز دارند تا سال آينده چنان شبى ، و اگر در اين بين از دنيا برود ، از حساب معاف باشد و اگر آن كه ديدار شده نيز همانند ديدار كننده ، حق او را بشناسد به اندازه‌اى كه ديدار كننده شناخته بود او نيز پاداشى همسان دارد . » . « 1 »\r\n2 - شيخ طوسى از ابوبصير نقل كرده است ، مىگويد : امام باقر عليه السلام دربارهء مصافحهء مسلمان با يهود و نصارا فرمود : « بايد از روى لباس باشد و اگر به شما دست داد دست خود را بشوييد ! » . « 2 »\r\n3 - صدوق از فضيل بن يسار نقل كرده است ، مىگويد : امام باقر عليه السلام فرمود : « اى فضيل ! حديث ( سخن ) ما دلها را زنده مىكند . » . « 3 »\r\n\r\nمشورت با ديگران\r\n1 - برقى از جابر به نقل از امام باقر عليه السلام آورده است ، فرمود : « علي بن حسين عليهما السلام هر گاه تصميم به كارى از قبيل حج ، عمره ، خريد ، فروش و يا آزاد كردن برده‌اى مىگرفت وضو مىگرفت و سپس عرضه مىداشت :\r\nپرورگارا اگر اين كار براى دين و دنيا و آخرت من و در زمان حاضر و\r\n\r\n\r\n","description":"","footnote":"\r\n( 1 ) - كافى : 2 / 183 .\r\n( 2 ) - تهذيب : 2 / 262 .\r\n( 3 ) - خصال : ص 22 .\r\n","page_name":" 550 ","page_number":550},
  {"content":"\r\n\r\nآينده ( دنيا و آخرتم ) خوب است ، پس آن را براى من سهل و آسان گردان ! پروردگارا ! بر هدايت و رشد من اراده قطعى فرما ! و اگر مورد رضاى تو نيست مرا از آن بازدار ! » . « 1 »\r\n2 - همو از علي بن اسباط به يك واسطه از امام باقر عليه السلام نقل كرده است ، فرمود :\r\n« وقتى كه من دربارهء كار مهمّى از خداوند طلب خير ( استخاره ) مىكنم در يك نشست صد بار از خدا طلب خير مىكنم ولى اگر خريد يك حيوان و نظير آن باشد سه بار در يك جلسه درخواست خير مىنمايم و مىگويم : خداوندا ! از تو درخواست مىكنم چرا كه تو داناى غيب و شهودى ؛ اگر مىدانى اين كار براى من خوب است پس آن را برايم نيكو گردان ! و سهل و آسان كن ! ولى اگر مىدانى كه به ضرر دين و دنيا و آخرت من است آن را از من باز گردان و به چيزى كه براى من خوب است دگرگون ساز و مرا به قضاى خودت راضى گردان ! زيرا كه تو دانايى و من نادان و تو توانايى و من ناتوانم و تو حاكمى و من نيستم البته كه داناى همه غيبهايى ! » . « 2 »\r\n3 - برقى از ابن قدّاح به نقل از جعفربن محمّد از قول پدرش ( امام باقر ) عليهما السلام آورده است ، فرمود : « از رسول خدا صلى الله عليه و آله و سلم پرسيدند : « حزم » چيست ؟\r\nفرمود : مشورت با صاحب نظران و پيروان ايشان . » . « 3 »\r\n4 - همو از ابوالجارود نقل كرده است ، مىگويد : امام باقر عليه السلام فرمود :\r\n\r\n\r\n","description":"","footnote":"\r\n( 1 ) - محاسن : ص 600 .\r\n( 2 ) - همان .\r\n( 3 ) - همان .\r\n","page_name":" 551 ","page_number":551},
  {"content":"\r\n\r\n« در تورات چهار سطر نوشته است : هر كه مشورت نكند پشيمان گردد و تنگدستى بزرگترين مرگ است و همچنان كه با ديگران برخورد مىكنى با تو برخورد مىكنند و هر كه سلطنت و قدرت يابد به سود خود برداشت نمايد ! » . « 1 »\r\n5 - از ابوالعديس از قول مرد صالحى نقل كرده است ، مىگويد : امام باقر عليه السلام فرمود : از كسى پيروى كن كه تو را بگرياند در حالى كه خيرخواه تو است و از آن كه تو را مىخنداند پيروى نكن در حالى كه با تو يكرنگ نيست و با وجود اينها همگى به زودى به خدا رجوع مىكنيد پس حقيقت را مىدانيد . » . « 2 »\r\nالحمدللَّه اولأ و آخراً\r\nعصر روز پنجشنبه هفدهم ربيع‌الاول 1431 قمرى برابر 15 / 3 / 89 ش ترجمهء جلد دوم پايان گرفت .\r\nمشهد مقدس - محمّد رضا عطايى\r\n\r\n\r\n\r\n","description":"","footnote":"\r\n( 1 ) - محاسن : ص 601 .\r\n( 2 ) - همان : ص 603 .\r\n","page_name":" 552 ","page_number":552}
  ]