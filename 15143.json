[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\nجلد اول\r\n\r\n[ تقريظ 
  ]\r\nباسمه تعالى\r\nمجموعه استفتائات حاضر بخشى انبوه استفتائات واصله به دفتر حضرت آيت الله العظمى بهجت مد ظله العالى است كه از ميان استفتائاتى كه توسط معظم له پاسخ داده شده انتخاب و تبويب گرديده است . بنا بر اين پاسخهاى ارايه شده در اين مجموعه مطابق با نظر شريف حضرت آيت الله العظمى بهجت مد ظله العالى مىباشد\r\nبخش استفتاء دفتر حضرت آيت الله بهجت مد ظله العالى .\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nاستفتائات\r\nاز محضر حضرت آيت الله العظمى بهجت\r\nمدظله العالى\r\nجلد اول\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبهجت ، محمد تقى ، 1294 -\r\nاستفتائات از محضر آية الله العظمى بهجت مدظله العالى . - قم : دفتر حضرت آية الله بهجت ، 1386 -\r\nج 4 .\r\n( ج 1 ) - 448 ص .\r\nISBN : 978 - 964 - 96942 - 2 - 1\r\nفهرست نويسى بر اساس اطلاعات فيپا .\r\n1 . فتواهاى شيعه - قرن 14 . 2 . فقه جعفرى - رساله عمليه . الف . دفتر آية الله العظمى بهجت . ب . عنوان :\r\n5 الف 9 ب / 9 / 183 BP\r\n3422 / 297\r\n1386\r\nاستفتائات\r\nاز محضر حضرت آيت الله العظمى بهجت - مدظله العالى -\r\n( جلد اول )\r\nناشر : دفتر معظم العالى -\r\n( جلد اول )\r\nناشر : دفتر معظم له\r\nنوبت چاپ : اول / تابستان 1386\r\nشمارگان : 5000 نسخه\r\nچاپ : نينوا / حروفزن : جبارى\r\nشابك : 1 - 2 - 96942 - 964 - 978\r\nكليهء حقوق براى ناشر محفوظ است\r\nمركز پخش\r\nانتشارات شفق\r\nقم - خيابان شهدا ، كوى 22\r\nتلفن : 7741028 - نمابر : 7744836\r\nقيمت دوره 4 جلدى : ده هزار تومان\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nاحكام بلوغ و تكليف\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nسن بلوغ پسران و دختران\r\n1 . به نظر حضرتعالى سن بلوغ پسران و دختران داخل شدن در پانزده سال و نه سال قمرى است يا تمام كردن پانزده سال و نه سال قمرى ؟\r\nج . تمام كردن آن سال‌ها ، ميزان بلوغ دختر و پسر است .\r\n\r\nرابطه بلوغ و رشد\r\n2 . آيا كسى كه بالغ شد ، رشيد هم هست ؟\r\nج . غالباً بلوغ و رشد با هم ملازمت دارند ، مگر در بچّه‌هايى كه به نوعى عقب افتادگى داشته باشند .\r\n\r\nجهل به تاريخ تولد\r\n3 . برخى از افراد به علت آن كه تاريخ موجود در شناسنامه ، تاريخ واقعى تولد آن‌ها نيست ؛ تاريخ تولد و در نتيجه تاريخ بلوغ خود را نمىدانند ، وظيفه چنين كسانى در محاسبه‌ى سن بلوغ چيست ؟\r\nج . تا يقين ندارند ، تكليف ندارند ؛ اگر چه احتياط خوب است .\r\n\r\nاختلاف زمان تكليف به اصول و فروع\r\n4 . آيا به نظر حضرتعالى زمان مكلف شدن به اصول دين همان زمان مكلف شدن به\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاحكام شرعى است ؟ يا تفاوتى بين اين دو وجود دارد ؟\r\nج . تفاوتى وجود ندارد .\r\n\r\nتفصيل بين احكام نسبت به دختران\r\n5 . آيا براى دختر از حيث بلوغ مىتوان بين عبادات و عقود و ايقاعات تفاوتى قايل شد ؟ براى اجراى حدود و قصاص چه طور ؟\r\nج . خير ، تفاوتى نيست ؛ مگر در موردى خاص كه بنابر يك جهتى تفاوت وجود داشته باشد .\r\n\r\nخون ديدن قبل از نه سالگى در دختران\r\n6 . آيا ديدن خونى كه داراى صفات حيض است ، قبل از نه سالگى علامت بلوغ دختر است ؟\r\nج . اگر علم به تاريخ تولّد خود دارد ، خير علامت بلوغ او نيست و اگر علم ندارد ، پس اماره بودن صفات حيض بر حيضيّت و بلوغ محلّ تأمّل است ، بلى اگر علم به حيض بودن پيدا كرد ، اين اماره است بر بلوغ مجهول كه محتمل است .\r\n\r\nتغيير جنسيّت\r\n7 . آيا تغيير جنسيّت ، كه موجب تغيير در تكاليف شرعى مىشود جايز است ؟\r\nج . خير ، حرام است .\r\n\r\nغسل‌هاى واجب شده قبل از بلوغ\r\n8 . چه غسل‌هايى ممكن است قبل از بلوغ بر انسان واجب شده باشد ؟\r\nج . غسل مسّ ميّت ، در صورتى كه به بدن سرد شده ميتى قبل از تمام شدن سه غسل دست زده باشد و نيز غسل جنابت ، در صورتى كه پيش از بلوغ ، تجاوز\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nجنسى به او شده و يا تجاوز جنسى نموده باشد و همچنين غسل استحاضه‌ى متوسطه و كثيره ، اگر قبل از بلوغ ديده است .\r\n\r\nغسل‌هاى قبل از بلوغ\r\n9 . اگر يكى از اسباب وجوب غسل براى انسان نابالغ رخ داده و او در همان زمان غسل كرده باشد ، آيا همان غسل كفايت مىكند يا پس از بلوغ بايد مجدداً غسل نمايد ؟\r\nج . اگر غسل صحيح انجام داده كافى است .\r\n\r\nاتّصاف اطفال بر صفت كفر و اسلام\r\n10 . آيا اطفال پيش از بلوغ ، متصف به صفت اسلام و كفر مىشوند ؟\r\nج . متصف نمىشوند ، لكن بر اطفال كفار احكام كفار و بر اطفال مسلمين احكام مسلمين به تبعيت جارى مىباشد .\r\n\r\nوجوب يادگيرى عقايد\r\n11 . وجوب يادگيرى اصول عقايد ، وجوب شرعى است يا وجوب عقلى ؟ و ترك اين واجب چه عواقب و پىآمدهايى به دنبال خواهد داشت ؟\r\nج . وجوب عقلى و شرعى است ؛ البته يادگيرى اجمالى هم كافى است ، ولى اگر آموزش ، تفصيلى و برهانى باشد ؛ انسان از اضلالات و گمراهىها مصون است .\r\n\r\nقدرت انجام تكاليف\r\n12 . معناى قدرت در انجام تكاليف چيست ؟\r\nج . قدرت عادى و عرفى ملاك است .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\nاصول اسلام و اصول ايمان\r\n13 . آيا اصول اسلام و اصول ايمان با هم فرق مىكند ؟\r\nج . اصول اسلام سه امر : توحيد ، نبوت و معاد است و اصول ايمان عدل و امامت مىباشد .\r\n\r\nآثار انكار اصول اسلام\r\n14 . انكار اصول اسلام چه آثار شرعى به دنبال دارد ؟\r\nج . اگر انكاركننده محكوم به اسلام و پس از بلوغ ابايى از وصف اسلام داشته باشد ، اجراى احكام مرتدّ بنابر احتياط واجب بايد پس از اقامه‌ى براهين محكم و ادلّه‌ى روشنگر باشد به گونه‌اى كه معلوم شود اباى او بعد از آن‌ها ، از روى عناد و لجاج دشمنى و براى اغراض فاسد دنيوى بوده است . تفصيل احكام راجع به كافر و مرتد در رساله‌ى توضيح المسائل « 1 » آمده است كه اجمال آن عبارت است از : 1 ) نجاست ؛ 2 ) صحيح نبودن عقد او براى مسلمان ؛ 3 ) ارث نبردن او از مسلمان ، اگر چه پدر او باشد ؛ 4 ) مالك نشدن كنيز و غلامى كه مسلمان باشند ؛ 5 ) حلال نبودن حيواناتى كه ذبح مىكند ؛ 6 ) واجب نبودن غسل ، كفن و نماز بر جسد او ؛ 7 ) ميته بودن پوست ، كفش ، دنبه و هر چيزى از اجزاى حيوانات كه در دست او است ؛ 8 ) عدم جواز دادن قرآن به دست او ؛ 9 ) عدم جواز دخول در مسجد و مشاهد مشرفه .\r\n\r\nآثار بىاعتقادى به اصول ايمان\r\n15 . آثار بىاعتقادى به اصول ايمان چيست ؟\r\nج . 1 ) عدم صحت عبادات ؛ 2 ) جايز نبودن دادن زكات و خمس و فطريّه به او .\r\n\r\n\r\n","description":"","footnote":"\r\n( 1 ) . به مسائل 99 ، 110 ، 140 ، 460 ، 743 ، 1618 ، 1619 ، 1916 ، 1946 ، 1949 ، 2083 ، 2088 ، 2096 و 2259 رجوع شود .\r\n","page_name":" 10 ","page_number":10},
  {"content":"\r\n\r\n\r\nتحقيقى بودن اصول دين\r\n16 . مراد از تحقيقى بودن اصول دين چيست ؟\r\nج . مراد اين است كه هر كسى بايد با دليل و برهان آن‌ها را تحصيل كند و مجرّد تقليد از ديگران نباشد ، البته دليل اجمالى و ارتكازى هم كافى است .\r\n\r\nاعتبار يقين در اصول دين\r\n17 . يقين در اصول دين به چه معنا است ؟ و آيا اين يقين هر چند از گفته‌ى علما و مبلّغين و پدر و مادر به دست آمده باشد ، كفايت مىكند يا بايد به پشتوانه دليل‌هاى كلامى به دست آمده باشد ؟\r\nج . مقصود از يقين ، در اينجا ، يقين به معناى عرفى است كه از هر طريق حاصل شود كفايت مىنمايد .\r\n\r\nشك و ظن در اصول دين\r\n18 . اگر كسى اصول دين خود را بنابر اعتقادات پدرى و مادرى خود فراگرفته و به آن يقين دارد ، آيا همين مقدار كافى است يا لازم است آن‌ها را با دليل‌هاى برهانى و طرق يقينى فراگيرد ؟\r\nج . همان يقين كه سبب عقد و پيوند قلبى شود كافى است ؛ ولى به دست آوردن دليل و برهان تفصيلى براى عدم انحراف و گمراهى انسان با شبهات گمراه كنندگان ، مطلوب است .\r\n\r\nايام تحقيق در اصول دين\r\n19 . حكم كسى كه مدتى در صدد تحقيق و بررسى از اصول دين بوده است ، به لحاظ نجاست و طهارت و . . . چيست ؟ و اگر در چنين ايامى بميرد ، آيا در پيشگاه خداوند مؤاخذه مىشود ؟\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nج . اگر تقصير و كوتاهى در تحقيق نكرده ، مؤاخذه ندارد ؛ ولى اگر عقد قلبى نداشته و به شهادتين اقرار نكند ، حكم كافر را دارد .\r\n\r\nوجوب نماز در ايام تحقيق\r\n20 . كسى كه در پى تحقيق از اصول دين است و هنوز اعتقادى به دين اسلام پيدا نكرده است ، آيا نماز بر او واجب است ؟\r\nج . نماز بر همگان واجب است و تحقيق در اصول پنج‌گانه دين سهل الوصول و هم چون امور ضرورى و بديهى است و نياز به زمان طولانى ندارد ، به خلاف جزئيات و فروعات اعتقادى كه زمان زيادى نياز دارد .\r\n\r\nعدم توانايى تقرير عقايد\r\n21 . اگر همه‌ى عقايد حقّه در ذهن فردى ثابت باشند و آن‌ها را بداند ؛ اما اگر از او بپرسند نتواند تقرير كند ، آيا همين مقدار دانستن كفايت مىكند ؟\r\nج . بله كفايت مىكند .\r\n\r\nاقرار به شهادتين و شك قلبى به اصول دين\r\n22 . اگر كسى به شهادتين اقرار زبانى نمايد ؛ امّا در دل خود نسبت به يك يا چند ركن از اصول دين مثل توحيد ، ترديد و شك داشته باشد ، عقد نمودن زن مسلمان براى او چه حكمى خواهد داشت ، حكم طهارت بدن و ذبيحه او چه مىباشد ؟\r\nج . محكوم به اسلام است .\r\n\r\nبرخى عبارت‌هاى رايج كفرآميز\r\n23 . در ميان مردم عبارت‌هايى رايج است كه بوى كفر مىدهد ، مثل اين كه فرد مىگويد : اگر قيامتى باشد ، به هم مىرسيم ، اگر خدايى بود ، نمىگذاشت او اين عمل\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nرا انجام دهد ، كى از آن دنيا برگشته كه بگويد خبرى هست ؟ ! چه خدايى ، چه پيغمبرى ؟ ! و . . . آيا با به زبان آوردن چنين كلماتى حكم بر كفر اين شخص مىشود ؟\r\nج . موارد آن مختلف است و بعضى از اين عبارت‌ها با مسلمان بودن سازش ندارد .\r\n\r\nظنّ به مضمون شهادتين\r\n24 . اگر كسى به مضمون شهادتين ظن داشته باشد ، ولى در عين تمكن از تحصيل يقين ، به دنبال به دست آوردن يقين نباشد ، آيا حكم شاكّ و مردد را دارد ؟ و آيا در قيامت نجاتى براى او متصور است و در دنيا آيا حكم مسلمين بر او جارى مىگردد ؟\r\nج . اگر اقرار زبانى و عقد قلبى دارد ، مسلمان است .\r\n\r\nوسوسه‌هاى اعتقادى\r\n25 . اگر كسى به عقايد صحيح معتقد باشد ، ولى برخى خيالات و وسوسه‌ها در قلب او رسوخ كرده است و يا بعضى كلمات كفرآميز در ذهن او مىآيد - كه از وجود آن‌ها كراهت دارد و از آن‌ها اذيت مىشود - ، راه خلاصى از چنين وسوسه‌هايى چه مىباشد ؟\r\nج . ذكر تهليل ( لا إله الا اللَّه ) و معوذتين ( سوره‌هاى قل اعوذ برب الفلق و قل اعوذ برب الناس ) را زياد بخواند و اختياراً آن فكرها را نكند .\r\n\r\nديوانگى پس از بلوغ\r\n26 . اگر كسى پس از بلوغ درصدد تحصيل يقين نسبت به اعتقادات صحيح برنيايد و پس از آن ديوانه شود ، آيا حكم به مسلمان بودن او مىتوان كرد ؟\r\nج . اگر اقرار به شهادتين مىكرده است مسلمان است .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nمستضعف اعتقادى\r\n27 . در اين عصر مستضعف اعتقادى ( در اصول اسلام و در اصول ايمان ) به چه كسى اطلاق مىشود ؟\r\nج . كسى كه زمينهء فهم و يا زمينهء دست‌يابى به اصول اسلام برايش فراهم نباشد .\r\n\r\nمستضعفين شيعى\r\n28 . مستضعفين از شيعه كه اعتقاد به خدا و پيامبر داشته و وصايت حضرت على - عليه السّلام - را نيز قبول دارند ، لكن ائمه - عليهم السّلام - را به ترتيب نمىشناسد يا معنى امام را نمىفهمند ، آيا احكام ايمان بر آنان جارى مىشود ؟ و دادن زكات و فطره و ردّ مظالم به ايشان صحيح است ؟\r\nج . در مسأله‌ى 1583 رساله حكم مصارف نسبت به مطلق استضعاف بيان شده است ، امّا نسبت به شيعه ميزان ، معرفت به ركن اخير ايمان - كه حضرت حجّت - عجّل اللَّه تعالى فرجه الشّريف - هستند - مىباشد .\r\n\r\nعدم اعتقاد به غيبت و حيات امام عصر\r\n- عجّل اللَّه تعالى فرجه الشّريف -\r\n29 . كسى كه به غيبت و حيات حضرت ولى عصر - عجّل اللَّه تعالى فرجه الشّريف - اعتقاد نداشته باشد ، آيا احكام مؤمن بر او جارى مىشود ؟\r\nج . خير ، مؤمن نيست .\r\n\r\nشك نسبت به انگيزه امام حسين - عليه السّلام - در جنگ\r\n30 . فردى نسبت به انگيزه امام حسين - عليه السّلام - در جنگ با يزيد ترديد كرده و مىگويد : حضرت - نعوذ باللَّه - براى كسب قدرت و مقام جنگيدند ، چنين شخصى چه حكمى دارد ؟\r\nج . عقايد او ناقص است .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nترديد پس از ايمان\r\n31 . اگر كسى سال‌ها بر اساس اعتقاداتى كه از طريق تقليد به دست آورده بود زندگى كرده و در آن‌ها راسخ نبوده و سپس به شك و ترديد افتاده است و درصدد تحقيق برآمده و پس از يك يا دو سال به عقايد صحيح يقينى دست يافته است ، آيا در ايام ترديد حكم به ارتداد او مىشود ؟\r\nج . خير .\r\n\r\nمخالفت عملى و قولى و موافقت قلبى\r\n32 . اگر كسى در گفتار و يا عمل منكر خدا و پيامبر و يا يكى از ضروريات دين شود ؛ امّا قلباً به آن معتقد باشد ، چه حكمى دارد ؟\r\nج . اعتقاد قلبى فقط كافى نيست ؛ مگر در موارد اكراه با عدم تمكّن از توريه با التفات و توجه و بدون عسر و فشار ، جهت اطلاع بيشتر به مسأله‌ى 110 رساله رجوع شود .\r\n\r\nشرايط سبّ و دشنام براى ارتداد\r\n33 . سبّ و دشنام به خداوند و پيامبر و اولياى الهى در چه صورتى باعث ارتداد مىشود ؟\r\nج . در صورتى كه شرايط زير در فرد موجود باشد : 1 ) بلوغ ؛ 2 ) عقل ؛ 3 ) اختيار ؛ 4 ) گفتن بدون سهو و غفلت ، بلكه با قصد و آگاهى ؛ 5 ) دانستن معنى لفظ سبّ و آن چه مىگويد و قصد آن .\r\n\r\nاستخفاف و سبك شمردن مستحبات\r\n34 . آيا استخفاف و سبك شمردن مستحبات - مثل اين كه انسان بگويد ، نماز شب چيست ؟ ! - يا التزام به عدم انجام يك عمل مستحبى ، حرام است ؟ و آيا چنين عملى\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nموجب ارتداد مىگردد ؟\r\nج . اين اعمال ، مذموم ؛ بلكه در بعضى موارد حرام است ، ولى تا وقتى كه به انكار رسالت برنگردد ، سبب ارتداد نمىشود .\r\n\r\nياد نگرفتن نماز در اوايل بلوغ\r\n35 . اگر كسى در اوايل بلوغ نتواند نماز را به درستى ياد بگيرد و بخواند ، آيا مىتواند مثلًا عوض گفتن تكبيرة الاحرام ترجمه آن به فارسى يعنى « خدا بزرگ‌تر است » را بگويد ؟ عوض از حمد كه از يادگيرى آن عاجز است چه بايد بكند ؟\r\nج . گفتن تكبير كه سهل و آسان است و در غير آن به مسأله‌ى 821 و 822 رساله رجوع شود .\r\n\r\nيادگيرى بخش‌هايى از حمد پس از بلوغ\r\n36 . فردى فقط بخشى از حمد را پس از بلوغ ياد گرفته است و نسبت به يادگيرى بقيه آن مشكل دارد ، تكليف او نسبت به نمازهايى كه تا وقت يادگيرى كامل مىخواند چيست ؟\r\nج . در اين رابطه به مسأله‌ى 821 و 822 رساله رجوع شود .\r\n\r\nحكم گناهان قبل از سن تكليف\r\n37 . اگر قبل از سن تكليف گناهانى داشته باشيم كه گفتن آن‌ها موجب رسوايى است ، حكم آن چيست ؟\r\nج . لازم نيست آن‌ها را بگوييد .\r\n\r\nقضاى نمازهاى اشتباه\r\n38 . بعد از سن تكليف بعضى از واجبات را درست انجام نداده‌ام ، الآن چگونه بايد آن‌ها را قضا نمايم ؟\r\nج . هر مقدارى كه باطل بوده را بايد قضا كنيد .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nاحكام اجتهاد و تقليد\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nراه‌هاى سه‌گانه : تقليد ، اجتهاد و احتياط\r\n\r\nفرق تقليد ممدوح و مذموم\r\n39 . تفاوت تقليد و انجام كوركورانه اعمال كه مورد مذمت است چيست ؟\r\nج . عمل از راه تقليد صحيح ، عمل با حجّت و آگاهانه است .\r\n\r\nتقليد ، عقلى است يا شرعى ؟\r\n40 . آيا تقليد علاوه بر آن كه يك مسأله‌ى عقلى است ، ادلّه‌ى شرعى نيز براى اثبات آن وجود دارد ؟\r\nج . مسأله‌ى تقليد امرى عقلى است و آيات و روايات به آن ارشاد دارند .\r\n\r\nعمل به حكم عقل به جاى تقليد\r\n41 . آيا در مواردى مىتوان به حكم عقل عمل كرد و در مسائل احكام به مجتهد رجوع نكرد ؟\r\nج . خير ، چون عقل انسان از ادراك مسائل شرعيه قاصر است .\r\n\r\nتفاوت تقليد عقلى با تقليد شرعى\r\n42 . ثمره‌ى عملى عقلى بودن تقليد يا شرعى بودن آن براى مقلّدين چيست ؟\r\nج . در بعضى موارد شرايط و صفات مرجع تقليد ، تأثيرگذار است .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\nتقليد بهتر است يا احتياط ؟\r\n43 . به نظر حضرتعالى عمل به احتياط بهتر است يا تقليد ؟ و كدام يك انسان را به واقع نزديك‌تر مىسازد ؟\r\nج . از آنجا كه شرط عمل به احتياط در احكام شرعى ، آگاهى كامل به موارد احتياط است كه فقط عده‌ى اندكى از آن اطلاع دارند ، تقليد براى عموم مردم بهتر است .\r\n\r\nعقلى يا تقليدى بودن احتياط\r\n44 . آيا احتياط امرى عقلى است يا شرعى و در خصوص مسأله‌ى عمل به احتياط ، تقليد از غير اعلم جايز است ؟\r\nج . احتياط نيز مانند تقليد امرى عقلى است و عمل به آن مستلزم تقليد از اعلم نمىباشد .\r\n\r\nمحدوده‌ى جستجوى فتاوا در احتياط\r\n45 . در احتياط آيا رعايت آراى فقيهان گذشته نيز لازم است ؟\r\nج . اگر غرض احتياطكننده احراز حجّت فعليّه باشد ، رعايت آراى فقيهان گذشته لازم نيست ، به خلاف اين كه غرض احراز واقع باشد .\r\n\r\nاحتياط در محدوده‌ى مراجع فعلى\r\n46 . آيا كسى كه در اعلميّت دو يا چند نفر از مراجع زنده شك دارد ، مىتواند در نظر اين چند مرجع احتياط كند ؟ و آيا عمل او موضوع تقليد قرار مىگيرد يا احتياط ؟\r\nج . در محدوده‌ى نظر همين چند نفر مىتواند احتياط كند و عمل او ، عمل به احتياط در تقليد است .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nجواز احتياط با استلزام تكرار\r\n47 . آيا احتياط در اعمال را - در صورت توانايى به دست آوردن فتوا - اگر چه مستلزم تكرار باشد ، جايز مىدانيد ؟\r\nج . احتياط جايز است و لو مستلزم تكرار باشد .\r\n\r\nحكم خمس با فرض احتياط بين مراجع\r\n48 . فى حالة الاحتياط بين عدّة مراجع ، كيف يكون التعامل مع دفع الخمس ؟\r\nج . يحتاط فيه أيضاً بأن يصرف فيما يرى الكُلّ جوازه . « 1 »\r\n\r\nافراد بدون تقليد\r\n49 . وظيفه افرادى كه تقليد نمىكنند چيست ؟\r\nج . اعمالشان باطل است ، به توضيح مذكور در مسأله‌ى 20 رساله .\r\n\r\n\r\n","description":"","footnote":"\r\n( 1 ) . كسى كه در بين فتاواى چند مرجع احتياط مىنمايد ، وظيفه‌ى او در پرداخت خمس چيست ؟\r\nج . در پرداخت خمس نيز همانند ديگر مسائل احتياط كرده و خمس را در مواردى مصرف مىنمايد كه تمام آن مراجع جايز مىدانند .\r\n","page_name":" 21 ","page_number":21},
  {"content":"\r\n\r\n\r\nاصطلاحات ، شروط و حدود تقليد\r\n\r\nتفاوت عبارات در رساله\r\n50 . فرق بين « جايز نيست » و « حرام است » در رساله‌ى عمليّه چيست ؟\r\nج . بين اين دو واژه تفاوتى وجود ندارد و مقلد بايد در هر دو مورد عمل را ترك نمايد .\r\n\r\nفرق احتياط مستحب و واجب\r\n51 . احوط قبل از فتوا و احوط بعد از فتوا يعنى چه ؟\r\nج . فرقى ندارد ، اگر فتوى و احتياط در موضوع واحد است . ( به مسأله‌ى 10 رساله رجوع شود ) .\r\n\r\nجاهل قاصر كيست ؟\r\n52 . در اين زمان ( عصر ارتباطات ) جاهل قاصر به چه كسى اطلاق مىگردد ؟\r\nج . در هر عصر و زمانى تفسير و تبيين مصاديق ، به عرف همان عصر مربوط مىشود .\r\n\r\nحد گمان و يقين در مسائل\r\n53 . حد گمان و يقين را در مسائل بفرماييد كه آيا منظور اطمينان است يا مراد علمى\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nاست كه احتمال خلاف در آن راه نداشته باشد ؟\r\nج . امر عرفىِ معروف مراد است .\r\n\r\nتفاوت اعدل با اورَع\r\n54 . فرق مجتهد اعدل با اورع چيست ؟\r\nج . عدالت عبارت است از ملكه‌اى كه به واسطه آن شخص از گناهان كبيره و اصرار بر گناهان صغيره اجتناب نمايد ؛ و مراد از اورعيّت آن است كه شخص به واسطه‌ى زيادى قوّت ايمان ، در جستجوى لازم براى استنباط احكام ، مسامحه كمترى داشته باشد و در مقام استنباط از ديگران محافظه‌كارتر باشد .\r\n\r\nامور حسبيّه\r\n55 . مراد از امور حسبيّه چيست ؟\r\nج . به اقدامات ضروريّه‌اى كه حاكم شرع يا وكيل او در حفظ جان ، ناموس ، مال و حقوقى كه در معرض خطر است انجام مىدهد ، امور حسبيّه گفته مىشود .\r\n\r\nمراد از ضروريات دين\r\n56 . مراد از اعمال و دستوراتى كه ضرورى دين است و تقليد در آن لازم نيست ، چيست ؟\r\nج . ضروريات دين به مسائلى - هم چون وجوب نماز ، روزه ، حج ، امر به معروف و نهى از منكر و . . . - گفته مىشود كه مسلمانان شكّ و ترديد در آن ندارند .\r\n\r\nفرق حكم و فتوا\r\n57 . فرق دقيق ميان حكم و فتوا را توضيح دهيد ؟\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nج . فتوا در احكام كليه است و حكم در موضوعات است و حكم حاكم شرع لازم الاتّباع براى همه است .\r\n\r\nتقليد از مجتهد متجزّى\r\n58 . آيا تقليد از كسى كه در يكى از ابواب فقه - مثل نماز و روزه - به درجه‌ى اجتهاد رسيده ، جايز است ؟\r\nج . در صورت اعلميّت از ديگر مجتهدين در آن باب ، تقليد از وى در همان باب جايز است ؛ در غير اين صورت ، جايز نيست .\r\n\r\nاطلاع مجتهد از اوضاع زمان و مكان\r\n59 . آيا اطلاع مجتهد از اوضاع زمان و مكان از شرايط اجتهاد است ؟\r\nج . اطلاع از زمان و مكان صدور آيه يا روايت ، فى الجمله در استظهار و استفاده از آن‌ها دخالت دارد و اطلاع از زمان و مكان خود ، در تطبيق حكم بر موضوع نافع است .\r\n\r\nآگاهى سياسى مرجع\r\n60 . آيا آگاهى سياسى جزو شرايط مرجع تقليد مانند : شيعه دوازده امامى و . . .\r\nمحسوب مىشود يا نه ؟\r\nج . در حكم او مىتواند دخالت داشته باشد .\r\n\r\nرابطه رساله‌ى عمليه با مرجعيت\r\n61 . آيا تقليد از مجتهدى كه متصدّى مقام مرجعيت نبوده و رساله‌ى عمليه هم ندارد ، جايز است ؟\r\nج . تصدّى مقام مرجعيت و يا داشتن رساله ، شرط جواز تقليد نيست ؛ ولى مقلد\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nبايد بتواند به يكى از راه‌هاى ذكر شده در رساله به آرا و فتاواى مرجع خود دسترسى پيدا كند .\r\n\r\nعدم امكان دسترسى به مرجع\r\n62 . آيا تقليد از علماى كشورهاى ديگر كه دسترسى به آنان امكان ندارد ، جايز است ؟\r\nج . در صورت وجود شرايط - از جمله اعلميّت - جايز است ؛ ليكن اگر دسترسى به آرا و فتاواى او به طور كلى امكان ندارد ، بايد با رعايت موازين ذكر شده و با رعايت اعلميّت و اورعيت ، به مجتهد ديگر مراجعه نمايد .\r\n\r\nمرجعيت زنان\r\n63 . آيا زن مىتواند فقط براى زنان مرجع شود ؟ و يا فقط در مسائل اختصاصى بانوان مرجع تقليد آنان باشد ؟\r\nج . جايز نيست .\r\n\r\nاختلاف مراتب عدالت مجتهد با منصب‌هاى ديگر\r\n64 . آيا بين عدالت لازم در تقليد ، با عدالت قاضى و يا امام جماعت تفاوت مرتبه وجود دارد ؟\r\nج . عدالت كه ملكه‌ى ترك گناهان كبيره است ، داراى مراتب مختلفى است كه هر يك از منصب‌هاى ذكر شده متناسب با حساسيت آن منصب نيازمند مرتبه‌اى از مراتب آن ملكه است ، هر چند همگى در اين كه بايد جميع كبائر را - كه از جمله‌ى آن‌ها اصرار بر صغائر است - ترك كند ، اشتراك دارند .\r\n\r\nاجتهاد در فقه و اخلاق\r\n65 . اگر كسى در مسائل فقهى مجتهد باشد ، آيا در علم اخلاق و مسائل اخلاقى نيز\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nمجتهد است و مىتوان در امور اخلاقى از او تقليد نمود ؟\r\nج . ملازمه‌اى بين اجتهاد در فقه و اجتهاد در ساير علوم وجود ندارد .\r\n\r\nمحدوده‌ى تقليد\r\n66 . آيا تقليد در واجبات و محرّمات و مستحبّات و مباحات و مكروهات واجب است ؟\r\nج . اگر بخواهد قصد ورود از شارع داشته باشد ، در غير ضروريات ، تقليد يا عمل به احتياط واجب است .\r\n67 . آيا سفارش‌ها و دستورهاى اخلاقى دين مبين اسلام در قلمرو تقليد قرار مىگيرد ، يا اين كه چون برخى از آن‌ها تكليف الزامى ندارد و از قلمرو تقليد خارج مىشود ؟\r\nج . الزامى نبودن تكليف ، ملازمه‌اى با خروج از قلمرو تقليد ندارد .\r\n68 . تقليد از مجتهد شامل مسائل حكومتى و سياسى نيز مىشود ، يا منحصر به مسائل فقهى است ؟\r\nج . تقليد در تمام مسائل غير اعتقادى و غير ضرورى جارى است .\r\n\r\nتفاوت موضوعات با احكام\r\n69 . در عمل به تكاليف شرعى ، تفاوت موضوع با حكم چيست و تشخيص و بيان كدام يك بر عهده مكلف و تشخيص كدام بر عهدهء مجتهد است ؟\r\nج . حكم ؛ قانونى است كه شارع گذاشته است و موضوع چيزى است كه اين حكم در آن پياده مىشود و استنباط حكم ، وظيفه مجتهد و تشخيص موضوع ، وظيفه مكلّف است .\r\n\r\nاقسام موضوعات فقهى و تشخيص آن‌ها\r\n70 . لطفاً اقسام موضوعات فقهى را بفرماييد و اين كه تشخيص كدام يك بر عهدهء\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمجتهد و تشخيص كدام يك بر عهده مقلّد است ؟\r\nج . تشخيص موضوعات مستنبطه بر عهده مجتهد و تشخيص موضوعات صرفه ، شأنِ مقلّد است .\r\n\r\nفرض تعارض عقل با نقل\r\n71 . اگر از راه عقل به چيزى رسيده‌ايم كه آيات و روايات يا رساله‌ى توضيح المسائل آن را ردّ مىكند ، وظيفه ما چيست ؟ : آيا به قطع خود عمل كنيم ، يا ظنّى كه به روايات يا آيات يا رساله داريم ؟\r\nج . در غير ضروريات در فروع دين بايد به يكى از سه طريق ( اجتهاد ، احتياط و تقليد ) عمل كرد . و جايى كه با عقل قطعى مخالف باشد ، وجود ندارد .\r\n\r\nتقليدى يا اعتقادى بودن ولايت فقيه\r\n72 . آيا ولايت فقيه يك مسأله‌ى تقليدى است يا اعتقادى ؟\r\nج . مسأله‌ى تقليدى و از فروع است .\r\n\r\nمحدوده‌ى وجوب تعليم احكام\r\n73 . اين كه فرموده‌اند : « مسائلى كه انسان غالباً احتياج دارد بايد ياد بگيرد » مراد احتياج فعلى است ، يا مراد كليّه‌ى مسائلى است كه ممكن است در آينده نيز به آن احتياج پيدا كند ؟\r\nج . وجوب يادگيرى در خصوص مسائلى است كه فرد همواره با آن‌ها در ارتباط است ، ولى در آن دسته از مسائلى كه به ندرت ممكن است به آن مبتلا شود ، تهيه و در دسترس داشتن رساله براى رجوع در هنگام نياز كافى است تا مبتلا به مخالفت به سبب جهل در احكام مورد نياز نگردد .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nمراد از اعلميّت\r\n74 . آيا اعلميّت و كمتر بودن خطاى مجتهد در استنباط فرع از اصل و . . . فقط مربوط به مسائل فقهى است يا مسائل سياسى را نيز شامل مىشود ؟\r\nج . تمام مواردى كه به استنباط حكم الهى از اصول و منابع مربوط مىگردد را شامل مىشود .\r\n\r\nتقليد از اعلم\r\n75 . تقليد از مفضول - يعنى غير اعلم و غير اورع - اگر فتوايش مطابق با اعلم يا احتمالًا مطابق باشد ، درست است ؟\r\nج . جايز است در صورت موافقت ، و امّا با احتمال مخالفت در صورت امكان دسترسى به فتاواى اعلم ، احوط لزومى تقليد از اعلم است .\r\n\r\nاعلميّت در غير فقه\r\n76 . اگر فقيهى در علومى - مانند رجال ، هيأت ، فلسفه و اصول و . . . - از ديگر مجتهدين مقدم باشد ، آيا اين تسلط مىتواند وجه ترجيح او بر مجتهدين ديگر باشد ؟\r\nج . اگر آن علوم از مبادى فقه نيست و در استنباط احكام الهى دخالت ندارد ، وجه ترجيح به شمار نمىآيد ، مخصوصاً در صورت اعلميّت مجتهد ديگر در علم فقه .\r\n\r\nتقدّم اعلميت يا اورعيت\r\n77 . اگر مجتهدى اعلم باشد و مجتهد ديگر اورع ، آيا تقليد از مجتهد اورع جايز است ؟\r\nج . خير جايز نيست و بايد از اعلم تقليد كند .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nشك در مرجعيّت مرجع تقليد\r\n78 . اگر شخصى نسبت به شرايط لازم در مرجع تقليد خود دچار شك شود ، چه بايد بكند ؟\r\nج . همان كارى بايد بكند كه پيش از انتخاب آن مرجع بايد مىكرد ؛ يعنى اگر گمان به اعلم بودن مرجعى دارد ، در صورتى كه گمانش به حد اطمينان برسد بايد از او تقليد كند . بلكه اگر براى او اطمينان حاصل نشد بعيد نيست ترجيح مرجعى كه فقط به اعلم بودن او گمان دارد يا احتمال مىدهد ولى بهتر اين است كه در اين صورت به قول كسى عمل كند كه موافق احتياط باشد ؛ اما اگر احتمال ضعيفى هم بدهد كه كسى اعلم است و بداند ديگرى از او اعلم نيست ، بايد از او تقليد كند . و اگر چند نفر در نظر او اعلم از ديگران و با يكديگر مساوى باشند ، بايد از يكى از آن‌ها تقليد كند .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\nراه‌هاى اثبات اجتهاد ، اعلميّت ، و به دست آوردن ، عمل كردن و پاسخگويى به فتاوا\r\n\r\nتعارض گواهى بر اعلميّت\r\n79 . اگر عده‌اى از علما - كه توانايى تشخيص مجتهد اعلم را دارند - فردى را معرفى نمايند ، امّا خود انسان به اعلميّت فرد ديگرى يقين داشته باشد و يا ببيند جمع ديگرى از علما ، مجتهد ديگرى را معرفى نموده‌اند ، تكليف چيست ؟\r\nج . در صورتى كه يقين انسان به اعلم بودن فرد ديگر ، بر اساس موازين ذكر شده باشد ، عمل به يقين مقدم است و در صورت تعارض نظرات علما ، اگر مرجحات ديگر ، هم چون اورعيت در يكى از آنان بود ، بايد از وى تقليد كرد و در صورت يأس از ترجيح يكى از آن دو بر ديگرى ، فرد اختيار دارد كه از هر يك از آن دو مجتهد تقليد نمايد .\r\n\r\nتحقيق كردن از يك مرجع\r\n80 . آيا مىتوان بدون تحقيق مرجع تقليد را انتخاب كرد ؟\r\nج . بايد از مرجع اعلم تقليد كرد .\r\n\r\nرابطه شلوغى درس خارج با اعلميّت\r\n81 . آيا شلوغى درس خارج يك مجتهد ، دليل اعلميّت او در استنباط احكام فقهى\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nمىتواند باشد ؟\r\nج . از آنجا كه ملاك اعلم بودن ، فهم بهتر حكم الهى است و اين مطلب با نحوه بيان و چگونگى تدريس ملازمه‌اى ندارد ، پس شلوغى درس خارج نمىتواند ملاك اعلم بودن مجتهد محسوب گردد .\r\n\r\nراه شناخت اورع بودن مجتهد\r\n82 . طريق شناخت مجتهد اورع چيست ؟\r\nج . طريق شناخت مجتهد اورع ، همان طريق شناخت اعلم است .\r\n\r\nپيروى از ديگران در انتخاب مرجع تقليد\r\n83 . اگر بزرگ يك قوم ، عشيره و خانواده از فردى تقليد كند ، آيا افراد ديگر مىتوانند به تبعيت از او از همان مجتهد تقليد نمايند ؟\r\nج . خير ؛ مگر آن كه او توانايى تشخيص مجتهد و اعلم را داشته باشد و به واسطه گفتار وى ، براى ديگران علم يا اطمينان به اجتهاد و اعلميّت آن فرد پيدا شود .\r\n\r\nتقليد بدون تحقيق\r\n84 . اگر فردى بىسواد با راهنمايى يك عالم بدون تحقيق از كسى تقليد كند ، جايز است ؟\r\nج . اگر فهميد از مرجع اعلم تقليد كرده مشكلى ندارد و گرنه در صورتى اعمال او صحيح است كه بفهمد به وظيفه واقعى خود رفتار كرده است ، يا عمل او با فتواى مجتهدى كه وظيفه‌اش تقليد از او بوده ، يا با فتواى مجتهدى كه فعلًا بايد از او تقليد كند مطابق باشد و عباداتى را كه قبلًا انجام داده با قصد قربت انجام داده باشد .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nعدم تشخيص فالأعلم در رجوع مرجع در احتياطهاى واجب\r\n85 . اگر مجتهد اعلم بعدى را نتوانستيم بشناسيم ، احتياطهاى واجب را به چه كسى رجوع كنيم ؟\r\nج . در صورت تساوى مراجع از نظر علم و يا عدم امكان تشخيص اعلم ، مخيّر هستيد به هر كدام رجوع كنيد ؛ مگر اين كه يكى از آن‌ها اورع باشد كه بر ديگران مقدّم است .\r\n\r\nاختيار زن در انتخاب مرجع\r\n86 . آيا زن در انتخاب مرجع تقليد مستقل است ، يا بايد تابع شوهرش باشد ؟\r\nج . خير ، زن در انتخاب مرجع تقليد مستقل است .\r\n\r\nوظيفه‌ى كسى كه به سنّ بلوغ مىرسد\r\n87 . اگر بچّه‌اى به سنّ بلوغ برسد ولى هنوز از جهت نداشتن رشد كافى نتواند مرجع تقليدش را بشناسد ، والدين او در قبال وى چه وظيفه‌اى دارند ؟\r\nج . سيره‌ى مؤمنين بر ارشاد اين دسته افراد و تحقيق براى آن‌ها است .\r\n88 . اگر شك نمودم كه آيا در زمان تقليد از مرجع قبلى ، واجد شرط تقليد [ تكليف يا تمييز 
  ] بوده‌ام يا نه ، وظيفه‌ام چيست ؟\r\nج . اگر در تمييز شك داريد ، بايد به مجتهد زنده‌اى كه شرايط تقليد را داراست ، رجوع كنيد .\r\n\r\nنيّت كردن هنگام تقليد از مرجع\r\n89 . آيا براى تقليد از مرجع تقليد نيّت زبانى لازم است ؟\r\nج . خير بلكه عمل بر طبق فتاواى او لازم است .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nاحراز صلاحيّت مرجع بعد از مدّتى تقليد\r\n90 . اگر كسى پس از مدّتى كه از مجتهدى تقليد كرد ، صلاحيّت مجتهد را براى تقليد احراز كرد ، آيا حكم كسى را دارد كه مىخواهد از آغاز از او تقليد نمايد ، مثلًا در صورتى كه صلاحيّت وى ، بعد از فوت او احراز شد ، مىتواند بر تقليد وى باقى باشد ؟\r\nج . اعمال او در اين مدت محكوم به صحّت است ، ولى در فرض سؤال ، بقاى بر تقليد مشكل است .\r\n\r\nتقليد از غير اعلم\r\n91 . در مسأله‌اى مرجع تقليد فتوا داشته و مقلّد نمىدانسته كه رجوع در فتوى جايز نيست ، به همين جهت رجوع به غير اعلم كرده است ، آيا اعمالش صحيح است ؟\r\nج . عملى را كه انجام داده است ، اگر مخالف با فتواى اعلم بوده ، به شرحى كه در مسأله‌ى 20 رساله آمده است جبران نمايد .\r\n\r\nاعمال بر خلاف تقليد\r\n92 . شخصى مدتى اعمالى را انجام داده و بعد متوجه شده كه بر خلاف فتواى مجتهد است ، حكم اعمال گذشته‌اش چيست ؟\r\nج . اگر مكلف مدتى اعمال خود را بدون تقليد انجام دهد ، در صورتى اعمال او صحيح است كه بفهمد به وظيفه‌ى واقعى خود رفتار كرده است ، يا عمل او با فتواى مجتهدى كه وظيفه‌اش تقليد از او بوده يا با فتواى مجتهدى كه فعلًا بايد از او تقليد كند مطابق باشد ، و عباداتى را كه قبلًا انجام داده با قصد قربت انجام داده باشد .\r\n\r\nعدم شناخت مرجع اعلم\r\n93 . من مقلد امام بودم و بعد از رحلت ايشان بنا به فتواى آقاى اراكى بر تقليد از ايشان\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nباقى ماندم ، اكنون مرجع اعلم را نمىشناسم آيا الآن هم مىتوانم بر امام باقى باشم ؟\r\nج . اگر احراز و يا احتمال اعلميّت ميّت در بين نباشد ، رجوع به مجتهد زنده جايز است ؛ و در صورتى كه مجتهد زنده اعلم باشد يا احتمال اعلميّت او در بين باشد رجوع به او واجب است ( جهت اطلاع بيشتر به مسأله‌هاى 12 و 13 رساله رجوع شود . )\r\n\r\nمطابقت اجمالى عمل با فتاوى\r\n94 . چنان‌چه انسان يقين نمايد كه عملش با فتاواى يكى از مراجع محترم - كه تقليد از آن‌ها جايز است - منطبق مىباشد ، آيا همين مقدار كفايت مىكند ؟\r\nج . مطابقت عمل با نظرات مجتهدِ اعلم ، شرط است .\r\n\r\nمطالعه‌ى رساله و يادگيرى احكام\r\n95 . آيا لازم است براى تقليد از يك نفر ، تمام رساله وى را بخوانيم ؟\r\nج . نه ، فقط مسائلى را كه انسان غالباً به آن‌ها احتياج دارد ، واجب است ياد بگيرد .\r\n\r\nدر دست نبودن فتواى مرجع\r\n96 . اگر در شرايطى دسترسى به مرجع تقليد يا رساله ايشان نباشد ، آيا مىتوان از رساله‌ى ساير مراجع در مسأله‌ى مورد ابتلاء استفاده كرد ؟\r\nج . اگر صبر ممكن است ، وظيفه ، به دست آوردن فتواى مرجع است ؛ و در غير اين صورت ، اگر احتياط ممكن است ، به احتياط عمل نمايد ؛ و اگر احتياط ممكن نباشد ، چنان‌چه از انجام عمل محذورى پيش نيايد ، مىتواند عمل را به جا آورد و بعد از دسترسى به فتواى مرجع ، در صورت مخالفت ، اعاده كند ، و اين‌ها در صورتى است كه عدم دسترسى در تمام مسائل نباشد ، در غير اين صورت ، مىتواند به مجتهد اعلم پس از او مراجعه كند .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nرجوع به اعلم بعدى در احتياطها\r\n97 . اگر مجتهد اعلم در مسأله‌اى احتياط واجب كرد و مجتهد اعلم بعدى نيز احتياط واجب كرد ، آيا مىتوان به مجتهد سوم با مراعات اعلم بودن نسبت به ديگر مجتهدين رجوع كرد ؟\r\nج . بله ، مىتوان به مجتهد سوم رجوع كرد .\r\n98 . اگر مجتهد اعلم بعدى پس از فتوا دادن بر خلاف احتياط مجتهد اعلم ، احتياط مستحبّى كرده باشد ، چه بايد كرد ؟\r\nج . عمل به اين احتياط خوب است .\r\n\r\nكفايت مطابقت عمل با فتواى مجتهد اعلم\r\n99 . مقلّدى به احتياط واجب مرجع تقليدش در مسأله‌اى اعتنا نمىكند ( نه به احتياط عمل مىكند و نه به مجتهد اعلم بعدى رجوع مىكند ) ، اما پس از مدّتى به مجتهد اعلم بعدى رجوع مىكند كه وى آن مسأله را واجب نمىداند ، آيا عملش صحيح بوده است ؟\r\nج . با فرض عدم اختلال شرطى - مثل قصد قربت - مطابقت عمل با فتواى او در صحيح بودن عمل كافى است .\r\n\r\nتقليد از غير اعلم\r\n100 . آيا اعمال كسى كه به جهت عدم وجود شرايط معتبر تقليد در مجتهد اعلم ، از مجتهد غير اعلم تقليد نموده ، باطل است ؟\r\nج . اگر مراد از شرايط ، فقدان شرايط ذكر شده در رساله است ، با رعايت اعلم بودن مجتهد بعدى اعمالش محكوم به صحت است .\r\n\r\nشرايط حاكم شرع\r\n101 . آيا در عمل به دستورات حاكم شرع ، شرايط تقليد از مجتهد نيز معتبر است ؟\r\nج . بله ، حاكم شرع همان مجتهد جامع الشرائط است .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nمتابعت از مجتهد در موضوعات\r\n102 . در صورت اختلاف نظر مجتهد و مقلد در تشخيص موضوع ، نظر كدام مقدم است و آيا متابعت از نظر مجتهد در موضوع نيز واجب است .\r\nج . در موضوعات ، مقلد به نظر خودش عمل مىكند .\r\n\r\nتعارض قوانين با فتوا\r\n103 . در تعارض قوانين تصويب شده در مجلس و شوراى نگهبان با فتواى مرجع تقليد ، وظيفه مكلف و يا قاضى مقلِّد چيست ؟\r\nج . وظيفه‌ى مقلّد رجوع به فتواى مرجع تقليد خود است .\r\n\r\nتعارض بين حكم و فتوا\r\n104 . در موارد تعارض بين حكم قاضى و فتواى مرجع به كدام يك بايد عمل نمود ؟\r\nج . فتوا در كليات است و حكم در قضاياى شخصيه ، بنابراين تعارض بين اين دو وجود ندارد .\r\n105 . آيا عمل به حكم يا فتواى ولى امر مسلمانان براى غير مقلدين او واجب است و در صورت تعارض با رأى مجتهد اعلم ، كدام يك مقدم است ؟\r\nج . مقلد بايد به فتواى مرجع تقليد خودش رجوع كند و موارد خاصّه را سؤال كند .\r\n\r\nاختلاف زن و شوهر در مرجع تقليد\r\n106 . اگر زن و شوهر هر كدام مرجع تقليد متفاوتى داشته باشند ، در موارد مشترك و اختلافى كه به هر دو نفر آنان مربوط مىگردد - مثل جواز و يا عدم جواز دخول بعد از پاك شدن و قبل از غسل حيض - وظيفه‌ى آنان چيست ؟\r\nج . بايد به احتياط عمل نمايند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nعلت اختلاف فتواى مراجع\r\n107 . در حالى كه كليه احكام و مسائل از قرآن استخراج مىشود ، چرا مراجع نظرات گوناگونى دارند ؟\r\nج . احكام از ادله‌ى اربعه ( قرآن ، روايت ، عقل و اجماع ) استخراج مىشود و اين اختلاف در غير مسلّمات و قطعيات در مقام استنباط است .\r\n\r\nاختلاف بين طرق به دست آوردن نظر مجتهد\r\n108 . اگر برخى از طريق‌هاى چهارگانه ارايه شده براى به دست آوردن نظر مجتهد با يكديگر منافات پيدا كرد ، وظيفه چيست ؟\r\nج . شنيدن از خود مجتهد و يا دو نفر عادل ، مقدم بر ديدن از رساله و يا شنيدن از فرد مورد اطمينان است و در صورت تعارض بين دو راه اخير بايد تا كسب نظر مجتهد در آن مسأله به احتياط عمل نمايد .\r\n\r\nعدم مطابقت نظر مجتهد با واقع\r\n109 . اگر مكلف طبق موازين شرعى اعلم بودن مجتهدى را احراز نمود و به دستورات او عمل كرد ولى نظرات او مطابق واقع و دستورات واقعى شارع نبود ؛\r\n1 ) آيا اعمال او باعث رشد و كمال وى مىشود و مستوجب ثواب براى او مىگردد ؟\r\n2 ) آيا در قيامت مورد مؤاخذه قرار مىگيرد ؟\r\nج . در فرض مزبور عمل به حجّت كرده و مأجور است .\r\n\r\nوظيفه‌ى نايب در تقليد\r\n110 . كسى كه براى انجام عباداتى چون نماز و روزه و حجّ نايب مىشود ، آيا بايد به فتواى مرجع خودش عمل كند يا به فتواى مرجع تقليد كسى كه از جانب وى نايب گرديده است ؟\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nج . نايب بايد به فتواى مرجع تقليد خودش عمل كند و در نيابت از حىّ در حجّ ، فى الجمله احتياط كند .\r\n\r\nاختلاف وصى يا ورثه با متوفّى در تقليد\r\n111 . اگر وصىّ يا ورثه با متوفّى در مرجع تقليد متفاوت باشند ، در محاسبه بايد طبق فتواى مرجع خود عمل كنند يا مرجع تقليد ميّت ؟\r\nج . در مقدار محاسبه ديون بر ميّت ، ميزان و معيار تكليفِ ميّت در زمان حياتش مىباشد ، امّا در كيفيّت پرداخت ، اگر مورد اختلاف باشد ، ميزان ، تقليد وصى و ورثه است .\r\n\r\nپاسخگويى به مسائل\r\n112 . پاسخگويى به مسائل و فتاوا براى عالمى كه از آن‌ها اطلاع دارد واجب است ؟\r\nج . از باب ارشاد جاهل بدون عسر و محذور ، لازم است .\r\n\r\nوظيفه مسأله‌گويان\r\n113 . كسى كه در مقام بيان مسائل شرعى است ، آيا بايد به نظريات مجتهد يقين داشته باشد يا اطمينان و گمان كافى است و در صورت كشف خلاف تكليف او چيست ؟\r\nج . اطمينان هم كافى است و اگر فهميد اشتباه كرده تا جايى كه ممكن است بايد اشتباه را بر طرف كند .\r\n\r\nوظيفه مسئول عنه در پاسخ به مسائل اختلافى\r\n114 . اگر از كسى مسأله شرعى - كه مورد اختلاف مراجع معظم تقليد مىباشد - پرسيده شود ، آيا وى موظّف است نظر خود ( در صورتى كه مجتهد باشد ) يا مرجع تقليد خود ( در صورتى كه مقلّد باشد ) را در پاسخ بگويد ، يا نظر مرجع تقليد سؤال‌كننده را ؟\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nج . اگر از كسى مسأله‌ى مورد اختلافى را سؤال كنند ، او نمىتواند ، نظر و فتواى خودش را اجتهاداً يا تقليداً بگويد ، بلكه بايد بر طبق فتواى مرجع سؤال‌كننده جواب بگويد ، چون فرد سؤال‌كننده از وظيفه‌ى فعليه خودش سؤال كرده ، كه همان فتواى مرجع خودش است .\r\n\r\nوجوب ارشاد جاهل\r\n115 . اگر تقليد كسى اشكال داشته باشد ، آيا وظيفه داريم به او گوشزد كنيم ؟\r\nج . اگر جاهل به مسأله است ، ارشاد نماييد .\r\n\r\nنحوه‌ى تحقق تقليد\r\n116 . تقليد به چه چيز محقّق مىشود ؟ به عمل يا به التزام يا به أخذ رساله و يا . . . ؟\r\nج . تقليد به وسيله‌ى عمل بر وِفق فتواى مجتهد جامع الشّرايط محقّق مىشود ، و التزام و . . . از مقدّمات تقليد به شمار مىروند .\r\n\r\nظهور و اطلاق كلام مجتهد\r\n117 . آيا مىشود به اطلاق كلام مجتهد عمل نمود و يا به ظهور آن اكتفا كرد ؟\r\nج . در مواردى كه عقلا به ظهور و اطلاق تمسك مىكنند مانع ندارد ، به شرطى كه جستجوى كامل از مظانّ آن شده باشد .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nتقليد از ميّت\r\n\r\nبقا بر ميّت\r\n118 . نظر شما در رابطه با بقاى بر تقليد ميّت چيست ؟\r\nج . در صورت تساوى ميّت و حىّ در آنچه تقليد در آن‌ها محقق شده است ، بنابر اقوى ، بقا جايز است و در صورت اعلميّت از حى ، اظهر وجوب بقاء است .\r\n\r\nشك در اعلميّت حىّ و ميّت\r\n119 . اگر ندانيم مجتهد زنده اعلم است يا مجتهد ميّت ، و نتوانيم اعلم را تشخيص دهيم وظيفه چيست ؟\r\nج . در اين فرض ، بقاى بر تقليد ميّت در مسائل عمل شده جايز است .\r\n\r\nشك در اعلميّت ميّت\r\n120 . مقلدى كه نسبت به اعلم بودن مجتهد فوت شده شك دارد ، آيا در تمام مسائل عمل شده و عمل نشده مىتواند به شما [ مجتهد حىّ 
  ] رجوع نمايد ؟\r\nج . به مسأله‌ى 16 رساله رجوع شود .\r\n\r\nعمل بدون تقليد و شك در اعلميّت مرجع\r\n121 . شخصى در ابتداى بلوغ ، احكام و اعمال شرعى را بدون تقليد انجام داده است و\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nپس از مدّتى از مرجعى تقليد نموده كه اكنون از دنيا رفته است . حال شكّ دارد كه آيا ابتداى تقليد ، در زمان آن مرجع بوده يا نه و با توجّه به اين كه آن مرجع نسبت به تمام مراجع فعلى اعلم بوده ، آيا اين شخص به اعلم زنده رجوع كند يا بر همان ميّت باقى بماند ؟\r\nج . در فرض سؤال نمىتواند از ميّت تقليد كند و بايد از مجتهد حىّ تقليد كند ، مگر در مسائلى كه يقين دارد در زمان حيات مجتهد ميّت به فتواى او عمل كرده است ، كه در اين مسائل در صورت اعلميّت ميّت ، بايد بر فتواى او باقى باشد .\r\n\r\nحكم تقليد از مرجع مرده\r\n122 . اگر مرجع تقليد كسى فوت كند و از مرجع زنده تقليد نكند ، چه حكمى دارد ؟\r\nج . اگر در مسأله‌ى بقاء هم به كسى رجوع نكرده در حكم كسى است كه اعمالش را بدون تقليد انجام داده است .\r\n\r\nمراد از مسائل عمل شده\r\n123 . مراد از مسائلى كه عمل شده - در باب تقليد ميّت - چيست ؟ آيا خصوص هر مسأله را بايد عمل كرده باشد يا اگر از هر بابى به چند مسأله عمل كرده است ، مىتواند در تمام آن باب - مثلًا باب نماز و باب روزه و . . . - به فتواى ميّت باقى بماند ؟\r\nج . فقط در خصوص مسأله‌اى كه عمل كرده ، مىتواند باقى بماند .\r\n\r\nرابطه بلوغ و تقليد از ميّت\r\n124 . آيا در اصل تقليد كردن و همچنين براى باقى ماندن بر تقليد از ميّت ، بلوغ شرط است ؟\r\nج . شرط نيست .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nميزان براى عمل كردن در بقا بر ميّت\r\n125 . در بقاى بر فتواى ميّت آيا يك بار عمل كردن كافى است ؟ يعنى با يك بار عمل به فتواى مجتهد زنده ، آيا بعد از فوت وى مىتوان بر تقليد او باقى بود ؟\r\nج . تقليد با يك بار عمل كردن تحقق پيدا مىكند و فقط در مسائلى كه عمل كرده مىتواند بر تقليد ميّت باقى باشد . اگر ميّت اعلم از احياء باشد .\r\n126 . اگر در زمان مجتهد زنده ، ملتزم به عمل به فتواى او بوده امّا موردى پيش نيامده كه عمل كند ، بعد از وفات او مىتواند بر تقليد او باقى بماند ؟\r\nج . ميزان عمل است نه التزام ، و در فرض مسأله نمىتواند باقى بماند مگر در خصوص مسائلى كه عمل كرده است .\r\n\r\nتقليد ابتدايى از ميّت\r\n127 . آيا تقليد ابتدايى از مجتهد ميّت - در صورتى كه مجتهد ميّت اعلم از مجتهدين زنده باشد - جايز است ؟\r\nج . جايز نيست .\r\n\r\nكفايت تقليد پيش از بلوغ براى بقاى بر تقليد ميّت\r\n128 . اگر نابالغى از مجتهدى تقليد كند و به فتوايش عمل نمايد ، آيا پس از بلوغ مىتواند در صورت فوت آن مرجع بر تقليد وى باقى باشد ؟\r\nج . تقليد و عمل به فتوا پيش از بلوغ ، براى بقا كافى است .\r\n129 . در زمان حيات آيت اللَّه اراكى از ايشان سؤال كردم كه آيا كسانى كه در زمان حيات امام به سنّ تكليف نرسيده بودند ولى اعمال خود را مطابق فتواى ايشان انجام داده‌اند ، اينك كه مكلّف شده‌اند آيا مىتوانند از ايشان تقليد كنند ؟ جواب مثبت داده بودند . حال بعد از فوت آيت اللَّه اراكى ، از شما تقليد مىكنم . آيا مىتوانيم به امام - رحمه اللَّه - باقى بمانم ؟\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nج . در مسائلى كه از مرجع ميّت تقليد كرده و عمل نموده‌ايد و از ايشان به ديگرى عدول نكرده‌ايد ، اگر ايشان را اعلم يا مساوى با حىّ مىدانيد ، واجب يا جايز است باقى بمانيد ، به شرحى كه در رساله آمده است .\r\n\r\nعمل بدون توجّه به تقليد\r\n130 . شخصى متوجّه عنوان تقليد نبوده ولى اگر مسأله‌اى برايش پيش مىآمده به رساله‌ى مجتهد وقت رجوع كرده و عمل نموده ، آيا اين مقدار براى تحقّق تقليد و بقاى بر او در صورت فوت ، كافى است ؟\r\nج . وى همانند فرد بدون تقليد بوده و بقاء مشكل است ، اگر چه عملش صحيح است .\r\n\r\nاجازه در بقاى بر ميّت\r\n131 . آيا در بقاى بر تقليد ميّت ، اعلميّت مجتهدى كه اجازه‌ى بر بقا مىدهد شرط است ، يا اجازه هر مجتهدى كفايت مىكند ؟\r\nج . اعلميّت مجتهد زنده ، در اجازه بر بقا شرط است .\r\n\r\nاجازه از اعلم در بقاى بر ميّت\r\n132 . اگر كسى با اجازه مجتهد غير اعلم بر تقليد ميّت باقى مانده بود ، آيا اكنون عدول به اعلم و اجازه از او براى بقا واجب است ؟\r\nج . عدول به اعلم و دريافت نظر او در چگونگى بقاى بر ميّت لازم است .\r\n\r\nچگونگى انطباق اعمال با نظر مجتهد\r\n133 . اگر اعمال كسى منطبق بر نظر مجتهد ميّت نبوده ، ولى با نظر مجتهد زنده منطبق باشد ، تكليف اعمال او چيست ؟\r\nج . اگر اعلم بودن مجتهد زنده را احراز كرده باشد ، اعمال او قضا و اعاده ندارد .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nاشتباه در فهم فتوى\r\n134 . شخصى مقلّد مجتهدى بوده و در مسأله‌اى به خيال اين كه فتواى او چنين است ، عمل كرده و بعد از فوت وى معلوم شده كه فتواى او را اشتباهى فهميده است و عملش طبق فتواى او نبوده ، آيا در صورت اعلم بودن مجتهد ميّت ، در اين مسأله هم بايد بر تقليد او باقى بماند ؟\r\nج . در فرض مزبور ، به فتواى مجتهد ميّت عمل نكرده و بايد از مجتهد زنده تقليد كند .\r\n\r\nعدم جواز بازگشت دوباره به ميّت\r\n135 . شخصى ابتدا مقلّد مجتهدى بوده و به فتواى وى عمل كرده است ، پس از فوت وى ، به مجتهد زنده‌اى رجوع مىكند كه تقليد را فقط التزام مىداند كه پس از چندى وى نيز فوت مىكند ، آيا مىتواند به مجتهد اوّل رجوع نمايد ؟ آيا فرقى بين مسائلى كه در زمان حيات مجتهد اوّل مورد عمل وى قرار گرفته با ديگر مسائل وجود دارد ؟\r\nج . ديگر به اوّلى نمىتواند باقى بماند ، هرچند در مسائلى باشد كه به فتواى اولى عمل كرده است .\r\n\r\nفرض جواز رجوع به حىّ\r\n136 . كسى كه مقلّد مرجعى بوده كه از دنيا رفته آيا در وجوب بقا در مسائلِ عمل كرده ، احراز يا احتمال اعلميّت ميّت به طور اجمال شرط است ، يا اين كه اگر در مسأله‌اى احتمال اعلميّت هر دو وجود دارد ، در خصوص همان يك مسأله‌ى مىتواند رجوع به حىّ كند ؟\r\nج . در خصوص همان يك مسأله‌ى ذكر شده ، رجوع به حىّ جايز است .\r\n\r\nحكم پرداخت وجوهات با بقاى بر تقليد\r\n137 . كسى كه از مجتهدى تقليد كرده و پس از فوت او با اجازه‌ى مجتهد زنده به تقليد او\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nباقى مانده است ، وجوهات شرعى خود را به چه كسى بايد پرداخت نمايد ؟\r\nج . بايد به مجتهد اعلم زنده بپردازد .\r\n\r\nتقليد از همه‌ى مراجع در مسأله جواز بقاى در تقليد\r\n138 . آيا انسان مىتواند در مسأله بقاى بر ميّت ، از همه‌ى مراجع فعلى تقليد نمايد ، يعنى چون همه مراجع بقاى بر تقليد را جايز مىدانند ، همه‌ى آن‌ها را در اين مسأله ، مرجع تقليد خود بداند ؟\r\nج . مانع ندارد ، ولى در مقدارى كه همه قبول دارند ، نه بيشتر .\r\n\r\nتقليد از ميّت با لزوم تقليد از حىّ\r\n139 . فردى در مسأله‌اى كه مىبايست از مجتهد زنده تقليد نمايد ، مطابق با فتواى مجتهد ميّت عمل كرده است ، تكليفش چيست ؟\r\nج . اگر اعمالى كه انجام داده ، مطابق با فتواى مجتهد اعلم زنده باشد ، صحيح است و در غير اين صورت اگر احتياج به اعاده دارد ، بايد آن‌ها را اعاده نمايد .\r\n\r\nبازگشت مجدّد به ميّت\r\n140 . در زمان حيات حضرت آيت اللَّه خويى - رحمه اللَّه - از ايشان تقليد مىكردم و بعد از فوت ايشان در جميع مسائل به مجتهد زنده رجوع كردم آيا ، در صورتى كه ايشان را اعلم بدانم مىتوانم دوباره به ايشان برگردم ؟\r\nج . بعد از رحلت ايشان اگر به نحو جايز به مجتهد ديگرى رجوع كرده‌ايد ، ديگر نمىتوانيد به ايشان برگرديد .\r\n\r\nبقا بر ميّت اوّل يا دوّم ؟\r\n141 . بعد از ميّت اعلم ، در تمام مسائل به مجتهد زنده رجوع كردم و به مسائل ايشان\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nعمل نمودم . مجتهد دوّم هم از دنيا رفت و اكنون به مجتهدى رجوع كرده‌ام كه بقاى بر اعلم را واجب مىداند . اكنون بايد بر اعلم اولى باقى بمانم يا اعلم دوّمى ؟\r\nج . اگر مجتهد دوم اعلم از حى باشد در محدوده‌ى مسائلى كه به فتواى او عمل كرده‌ايد ، بايد به مجتهد دوّم باقى بمانيد و ميزان آخرين مجتهدى است كه به فتواى او عمل شده و از او عدول به ديگرى نشده باشد .\r\n\r\nبقاى بر تقليد در مورد احتياط بين دو نفر\r\n142 . فردى بين دو فتوا از دو مجتهد احتياط مىكرده است ، - البته از آن دو مجتهد به صورت تفصيلى تقليد نمىكرده است - ، آيا پس از فوت يكى از مجتهدين مىتواند به فتواى وى باقى بماند ؟\r\nج . همين مقدار محقّق‌كننده عمل است و براى بقاى پس از موت ، در مسأله‌ى عمل شده كافى است .\r\n143 . آيا در بقا بر فتواى ميّت لازم است كه در حال حيات ، مشخّصاً از او تقليد شده باشد ، يا اگر بين فتواى او و مجتهد ديگرى احتياط شود و به هيچ كدام تفصيلًا اسناد داده نشود ، براى بقا كافى است ؟\r\nج . اگر به قول هر دو تقليد كرده بعد از فوت هر كدام در مسأله‌اى كه از او تقليد كرده جايز و يا واجب است كه بر تقليد او باقى بماند .\r\n\r\nتبعيّت از مجتهد زنده در مسأله‌ى قضا\r\n144 . نماز و روزه‌هايى از اين جانب به جهت جهل به بعضى احكام غسل جنابت ، محكوم به قضا مىباشد و در زمان فوت ادايى آن ، مقلّد مرجع متوفّى بودم ، آيا وظيفه‌ى قضاى آن‌ها ، طبق فتواى مرجع متوفّى بايد باشد يا بر طبق فتواى مجتهد زنده ؟\r\nج . وجوب و عدم وجوب قضا ، وظيفه‌ى الآن است نه گذشته ؛ بنابراين بايد طبق نظر مجتهد زنده عمل نماييد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nتقليد از دو مجتهد در دو مسأله اختلافى\r\n145 . نمازگزارى از دو مجتهد تقليد مىكند ، در حالى كه يكى از آن دو سوره را در نماز مستحب مىداند و جلسه استراحت را واجب ، امّا مجتهد ديگر بر عكس ، سوره را در نماز واجب و جلسه استراحت را مستحب مىداند . آيا در يك نماز مىتواند از هر دو تقليد كند ؛ به گونه‌اى كه هم سوره و هم جلسه استراحت را ترك كند ؟\r\nج . نمىتواند ، زيرا با هر دو مخالفت كرده و به نظر هر دو نماز او از جهتى باطل است .\r\n\r\nتقليد موقت\r\n146 . آيا در مسأله‌ى بقاى بر تقليد ميّت اگر انسان تا محرز شدن اعلم ، به صورت موقّت از مرجعى تقليد نمايد و اكنون بخواهد عدول كند ، اشكال دارد ؟\r\nج . با رعايت موازين ذكر شده در رساله ، مانعى ندارد .\r\n\r\nعدم جواز رجوع به ميّت\r\n147 . اگر انسان از ميّت به زنده رجوع كرد و بعد از احراز اعلميّت مجتهد زنده ديگرى در تمام مسائل به وى رجوع نمود ، حال اگر فتواى اين مجتهد سوم ، وجوب بقاى بر تقليد اعلم ميّت باشد و فرض كنيم مجتهد ميّت اعلم بوده ، آيا بايد به مجتهد ميّت اعلم برگردد يا نه ؟\r\nج . بعد از آن كه از مجتهد ميّت به زنده رجوع كرد ، ديگر نمىتوان به مجتهد ميّت برگشت ، مگر اينكه كشف شود طبق فتوايى كه حين رجوع حجّيت داشته است ، اصل رجوع او جايز نبوده است .\r\n148 . اگر انسان از مجتهدى تقليد كند و در مسائل مورد ابتلا به فتواى او عمل نمايد ، سپس بعد از وفات وى ، در تمام مسائل به مجتهد زنده رجوع كند ، اما برخى از مسائل\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nرا كه قبلًا از مجتهد ميّت تقليد و عمل كرده ، اينك مورد ابتلا نيست ، يعنى موردى براى عمل بر طبق فتواى مجتهد دوم در اين مسائل پيش نيامده ، آيا در اين بخش از مسائل مىتواند بر تقليد ميّت اوّل باقى بماند ؟ با توجّه به اين كه مجتهد دوم تقليد را التزام بداند .\r\nج . با اين فرض عدول كرده و نمىتواند باقى بر اولى باشد .\r\n\r\nبقا بر ميّت در مورد احتياط واجب\r\n149 . اگر مجتهد ميّت در مسأله‌اى احتياط واجب داشته باشد ، آيا جواز يا وجوب بقاى بر تقليد شامل آن هم مىشود يا اختصاص به فتوى دارد ؟\r\nج . اگر به احتياط عمل كرده ، مىتواند باقى باشد ، گرچه در احتياط ، با رعايت اعلميّت ، مىتواند به مجتهد زنده رجوع كند .\r\n\r\nرجوع كردن از مرجعى به مرجع ديگر\r\n150 . آيا مىتوانيم مرتباً از مرجعى به مرجع ديگر رجوع كنيم و هر حكمى كه بيشتر به نفع دنيا يا آخرتمان مىباشد را از ميان نظرات مراجع انتخاب كنيم ؟\r\nج . خير نمىتوانيد و تقليد از مرجع اعلم در تمام مسائل واجب است .\r\n\r\nاستفاده از رساله چند مرجع\r\n151 . آيا مىتوان در يك مسأله به رساله چندين مجتهد رجوع و بهترين را انتخاب كرد ؟\r\nج . اگر از باب عمل به احتياط باشد - چنان چه در اوّل رساله آمده است - جايز است .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nتبعيض و عدول در تقليد « 1 »\r\n\r\nتبعيض در تقليد\r\n152 . اگر چند مجتهد وجود داشته باشند كه ، هر كدام در يكى از ابواب يا مسائل فقه از ديگران اعلم هستند ، وظيفه‌ى مقلّد چيست ؟\r\nج . در فرض مذكور بايد از مجتهد اعلم در آن باب يا آن مسأله ، تقليد كرد .\r\n\r\nچگونگى داشتن مرجع مشخص\r\n153 . آيا حتماً بايد يك مرجع مشخصى داشته باشيم ؟ در صورت تساوى مراجع آيا تبعيض در تقليد جايز است ؟\r\nج . در صورت مساوى بودن دو مجتهد ، جايز است انسان در مسائلى كه ارتباطى با هم ندارند ، بعضى مسائل را از يكى و بعضى ديگر را از مجتهد ديگر تقليد نمايد .\r\n154 . در مسائلى به فتواى مجتهد ميّت عمل شده است ، آيا در بعض همان مسائل مىتوان از مجتهد ميّت و در بعض ديگر آن از مجتهد زنده تقليد كرد ؟\r\nج . اگر مجتهد ميّت با مجتهد حىّ در علم و ورع مساوى باشند ، مىتوان در برخى از مسائلى كه از ميّت تقليد شده به زنده رجوع نمود ، به شرط اين كه مسائل به هم مرتبط نباشند .\r\n\r\n\r\n","description":"","footnote":"\r\n( 1 ) . اگر مقلد در يك يا چند مسأله از دو يا چند مجتهد تقليد نمايد ، به آن تبعيض در تقليد گفته مىشود و در صورتى كه در تمام مسائل مجتهد خود را عوض كند به آن « عدول » اطلاق مىگردد .\r\n","page_name":" 49 ","page_number":49},
  {"content":"\r\n\r\n155 . آيا مىتوان در مسأله نماز از كسى كه « من شغله فى السفر » را همانند « من شغله السفر » نمىداند تقليد نمود و در مسأله روزه به فتواى حضرتعالى كه آن دو را همانند مىدانيد عمل كرد و در نتيجه نماز را شكسته خواند ولى روزه‌ها را در سفر گرفت ؟\r\nج . در هر دو مسأله بايد به يك نحو عمل نمود و تبعيض جايز نيست .\r\n156 . پس از رجوع به مجتهد حىّ آيا مىتوان در برخى مسائل كه مجتهد ميّت آسان گرفته به وى رجوع نمود و در برخى كه مجتهد زنده آسان گرفته از او تقليد كرد ؟\r\nج . اگر مجتهد زنده اعلم باشد ، رجوع به ميّت جايز نيست .\r\n\r\nعدول به مرجع اعلم\r\n157 . به فتواى مرجع شماره 2 باقى بر مرجع شماره 1 هستم ، اكنون فكر مىكنم مرجع شماره 3 اعلم است از مرجع شماره 1 ، آيا مىتوانم عدول كنم ؟\r\nج . واجب است در تمامى مسائل به مجتهد اعلم عدول نمايند .\r\n\r\nعدول از مجتهد به مجتهد ديگر\r\n158 . عدول از يك مجتهد به مجتهد ديگر به چه چيز محقّق مىشود ؟\r\nج . در موارد جواز يا وجوب عدول ، عدول به عمل محقّق مىشود .\r\n159 . اگر فردى بعد از تحقيق و عدم احراز اعلميّت ، از كسى تقليد كرد ، آيا مىشود به غير او كه مانند اوست رجوع كند ؟\r\nج . عدول به غير اعلم يا كسى كه احتمال اعلم بودن يا باورع‌تر بودن او مىرود ، بعد از تحقّق تقليد ، خلاف احتياط است ، اگر چه اظهر جواز عدول به مساوى در علم و ورع است در جميع مسائل يا در بعض مسائل كه ارتباطى با هم ندارند .\r\n\r\nميزان تحقّق عدول\r\n160 . شخصى از مجتهدى تقليد مىكرده ، سپس مدّتى بدون تقليد صحيح عمل كرده\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n[ خواه با احتياط يا بدون احتياط 
  ] آيا به صرف ترك تقليد ، عدول محقّق شده و اين شخص اگر بخواهد دوباره از همان مجتهد تقليد كند ، حكم تقليد ابتدايى را دارد يا نه ؟\r\nج . حكم عدول را ندارد و مىتواند باقى بماند و در مسائلى كه بدون احتياط عمل كرده ، به مسأله‌ى 20 رساله رجوع شود .\r\n\r\nشرايط عدول از مجتهد اعلم\r\n161 . در صورت عدم دسترسى به مرجع اعلم و يا نماينده وى ، عدول به مرجع ديگر در مسائل و يا پرداخت حقوق شرعى ، جايز است ؟\r\nج . با رعايت اعلميّت و اوثقيّت مجتهد ، عدول جايز است .\r\n\r\nعوض كردن مرجع در صورت نداشتن رساله\r\n162 . آيا مىشود از يك مرجع تقليد به علت نداشتن رساله فارسى به ديگرى عدول كرد ؟\r\nج . در تمام مسائل ، تقليد از اعلم واجب است .\r\n\r\n","description":"","footnote":"","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\n\r\nاحكام طهارت\r\n\r\n","description":"","footnote":"","page_name":" 53 ","page_number":53},
  {"content":"\r\n . \r\n","description":"","footnote":"","page_name":" 54 ","page_number":54},
  {"content":"\r\n\r\n\r\nاحكام آب‌ها\r\n\r\nحكم آب چاه\r\n163 . كشيدن آب چاه با پمپ و جارى كردن آن در جوى آب ، در حكم آب چاه است يا جارى ؟\r\nج . تا وقتى كه متّصل به مادّه و آب چاه است ، در حكم فرقى ندارد .\r\n164 . چاهى ، كنار چاه فاضلاب به منظور نظافت و آبيارى مزارع حفر شده است ، آيا از آب اين چاه براى تطهير مىتوان استفاده نمود ؟\r\nج . در صورتى كه يكى از ويژگىهاى سه‌گانه آب چاه به واسطه‌ى آب فاضلاب تغيير نكند ، آب چاه پاك است .\r\n\r\nنجاست جوى آب\r\n165 . اوصاف آب نهرى كه از كنار يك مردار عبور مىكند تغيير كرده است ، آيا اگر نجاستى در آن بيفتد آب نجس مىشود ؟\r\nج . هر مقدارى از آن كه يكى از اوصاف سه‌گانه‌اش با ملاقات با مردار تغيير كرده ، نجس است ، نه اين كه فقط از نزديك آن مردار عبور كرده باشد .\r\n\r\nشك در مضاف شدن آب\r\n166 . لايروبى قنات و چشمه و جويبارهاى داخل شهر و . . . . به گونه‌اى است كه آب\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nگل‌آلود خارج شده ، همراه جلبك‌ها و علف‌ها و . . . است ، در اين صورت اگر با نجاستى ملاقات كند و شك كنيم كه مضاف است يا مطلق ، حكم چيست ؟\r\nج . در صورت شك ، حكم آب مطلق را دارد و تا وقتى كه يكى از اوصاف سه‌گانه آب به واسطه نجاست موجود در آن تغيير نكرده ، پاك است .\r\n\r\nآب استخر\r\n167 . آب استخرها گاهى به علت استعمال مواد شيميايى ( نظير كلر ) تغيير رنگ مىدهند ، آيا مىتوان با آن‌ها غسل كرد ؟ آيا لباس نجس را مىتوان با آن تطهير كرد ؟\r\nج . در صورتى كه عرف آن را آب مطلق بداند اشكال ندارد .\r\n\r\nآب دريا و درياچه‌هاى شور\r\n168 . آب درياها و درياچه‌هايى كه درصد بالايى از نمك دارند ، به طورى كه نوشيدنى نيست ، حكم آب مضاف را دارند يا مطلق ؟\r\nج . در صورتى كه عرف آن را آب مطلق بداند ، حكم آب مطلق دارد .\r\n\r\nاحراز كر بودن آب\r\n169 . اگر همسر انسان ( يك زن ) بگويد كه فلان آب كر است و انسان از گفته او اطمينان پيدا كند كافى است ؟\r\nج . كفايت مىكند .\r\n\r\nچگونگى نجس شدن آب\r\n170 . آيا تغيير اوصاف و ويژگىهاى سه‌گانه آب به هر مقدار كه باشد ، نجس‌كننده است ؟ هر چند عرف آن را آب مطلق تلقى كند ؟\r\nج . اگر به واسطه‌ى نجاست تغيير كرده باشد ، نجس است .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nنحوه تطهير آب نجس\r\n171 . چنان‌چه رنگ يا بو يا طعم آب نجس را با مواد شيميايى بر طرف كنيم ( به صورتى كه اگر كسى نداند ، تصور كند آب آشاميدنى است ) پاك است ؟\r\nج . نجس است و فقط با اتصال به آب كر پاك مىشود .\r\n172 . هنگامى كه آب نجس ( كر يا قليل ) را متصل به آب كر يا جارى نموديم ، آيا كمى يا زيادى آب پاك ، در پاك كردن آب نجس دخالت دارد يا نه ؟\r\nج . خير دخالت ندارد . فقط اگر آب نجس با نجاست تغيير كرده باشد ، بايد با اتصال ، تغيّر آن زايل شود .\r\n\r\nشيوه پاك شدن آب فاضلاب شهرى تصفيه شده\r\n173 . اگر آب فاضلاب شهرى را تصفيه كنند در چه صورت پاك مىشود ؟\r\nج . پاك نمىشود ؛ مگر با اتّصال به كرّ .\r\n\r\nباران\r\n174 . آيا با باران مىتوان نجاسات را بر طرف كرد و متنجّس را تطهير نمود ؟\r\nج . تا وقتى كه بارش از آسمان ادامه دارد ، اشكالى ندارد .\r\n175 . آيا با باران مىتوان غسل كرد يا وضو گرفت ؟\r\nج . بله ، فقط در صورتى كه مواضع مسح در وضو خشك باشند ، اشكالى ندارد .\r\n176 . اگر باران شديدى ببارد كه در جوىها و كف زمين جارى گردد ، پس از قطع باران آب‌هاى باقى مانده كه مجموعاً از مقدار كرّ بسيار بيشتر است آيا حكم آب قليل ، جارى يا كرّ را پيدا مىنمايد ؟\r\nج . بله ، در جايى كه جمع شده حكم آب كر يا جارى را دارد .\r\n177 . اگر انسان علم به وجود نجاست بر پشت بام داشته باشد ، آيا پس از قطع باران آب ناودان نجس است ؟\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nج . اگر يقين ندارد كه آب ناودان با آن نجاست ملاقات پيدا كرده يا يقين به اتّصال آب باران با نجاست بعد از قطع باران نداشته ، پاك است .\r\n\r\nنحوه تطهير آب قليل\r\n178 . براى پاك كردن آب قليل آيا بايد حتماً آب كر را با آب قليل ممزوج كرد ؟\r\nج . صرف اتّصال كافى است .\r\n179 . آيا نحوه پاك كردن ظروف غذا با حوض و استخر در آب قليل متفاوت است ؟\r\nج . فرقى ندارد ، جهت اطلاع بيشتر به مسأله‌ى 157 رساله رجوع شود .\r\n180 . اگر كسى پس از تخلّى ، آب قليلى داشته باشد كه لازم است با دست آن را بريزد ، در صورت نجس بودن دستانش تكليف چيست ؟\r\nج . اگر ممكن است ظرف آب را با دهان خود بردارد و به دست‌هايش بريزد و يا حيله‌هاى ديگر - مثل ايجاد منفذ و سوراخ در ظرف - به كار بندد كه آب جريان پيدا كند .\r\n\r\nپاك كردن محل بول با آب قليل\r\n181 . اگر چيز نجس را كه با آب قليل بايد چند مرتبه شست - مثل محل بول - يك مرتبه به نحوى كه بيشتر از مقدارى كه در چند مرتبه آب مىكشيم ، آب بريزيم ، آيا پاك مىشود ؟\r\nج . پاك نمىشود و بايد قطع و وصل شود .\r\n\r\nعدم طهارت با دست كشيدن\r\n182 . اگر چيز نجس به گونه‌اى باشد كه به علل گوناگون آب كشيدن آن مشكل باشد ، آيا براى پاك كردن آن مىتوان سه بار با دست يا شىء خيس ، روى آن چيز نجس كشيد ؟\r\nج . پاك نمىشود ، مگر با جارى شدن آب از جزئى ديگر ، به هر نحو باشد .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nسرايت نجاست\r\n183 . اگر تمام دست يا پاى شخص نجس باشد و بخواهد قسمتى از آن را تطهير كند - مثلًا تا مچ را - آيا آن قسمت به جهت اتّصال با قسمت بالا نجس باقى مىماند ؟ و آيا فرقى بين آب قليل با كُرّ در فرض مزبور مىباشد ؟\r\nج . اگر در بالا رطوبت سرايت‌كننده نباشد ، قسمت پايين پاك مىشود و در اين جهت فرقى بين آب قليل و كر نيست .\r\n\r\nحكم ظرف نجس\r\n184 . آيا يك بار شستن ظرف نجس با آب كر ، كفايت مىكند ؟\r\nج . بله ، كافى است .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nخوراكىها\r\n\r\nشيره يا سكنجبين نجس شده\r\n185 . شيره يا سكنجبين نجس شده را چگونه بايد تطهير نمود تا قابل مصرف شود ؟\r\nج . قابل تطهير نيست ، بله شيره‌ى نجس شده ، اگر خيلى غليظ و سفت بوده كه نجاست به جاهاى ديگرش نرسيده باشد ، همان قسمت نجس را جدا مىكنند و جاهاى ديگر آن پاك است .\r\n\r\nپاك شدن گوشت چرب\r\n186 . گوشتى كه مقدارى چرب است ، آيا قابل تطهير است ؟\r\nج . بله قابل تطهير است و نحوه‌ى تطهير آن مثل بقيّه‌اى اشيا است .\r\n\r\nخمير نجس\r\n187 . آيا خمير نجس قابل تطهير است ؟\r\nج . اگر قسمتى از ظاهر آن نجس شده است ، آب كشيدن آن مثل بقيه‌اى چيزها است ، و امّا اگر با آب نجس خمير كرده‌اند ، تطهير آن محلّ اشكال است ، مگر به فراگيرى آب مطلق بر جميع اجزاى آن علم حاصل شود .\r\n\r\nآب كشيدن مواد خوراكى\r\n188 . آب كشيدن حبوبات و مواد خوراكى كه باطن آن‌ها نجس شده است ،\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nچگونه است ؟\r\nج . پس از خشك شدن بايد آن‌ها را در آب كر يا جارى قرار داد تا آب به باطن آن‌ها نفوذ كند .\r\n189 . اگر مواد غذايى خيس خورده - مثل برنج - نجس شود ، آيا با ملاقات با آب كر پاك مىشود ، يا نفوذ آب به داخل برنج لازم است ؟\r\nج . اگر ظاهر آن‌ها نجس شود ، به وسيله آب قليل يا فروبردن در آب كر و جارى پاك مىشود ، و اگر باطن آن‌ها نجس شود ظاهر آن با آب قليل پاك مىگردد ، ولى باطن آن‌ها پاك نمىشود ، مگر اين كه در كر يا جارى به قدرى بماند كه آب به باطن آن‌ها نفوذ كند . ( جهت اطلاع بيشتر به مسأله‌ى 166 رساله رجوع شود . )\r\n\r\nپنير با شير نجس\r\n190 . پنيرى كه با شير نجس تهيه شده ، آيا با نفوذ آب كر به تمام اجزاى آن قابل تطهير است ؟\r\nج . در فرض سؤال اگر آب مطلق به باطن آن برسد نه آب مضاف ، پاك مىشود .\r\n\r\nپاك كردن گوشت پخته شده\r\n191 . مقدارى گوشت با حبوبات نجس كه از نجاست آن‌ها اطلاعى نداشته‌ام پخته شده است ، آيا گوشت قابل تطهير است ؟\r\nج . بله ، با شستن با آب به نحوى كه ذكر شد پاك مىشود .\r\n\r\nپاك كردن روغن\r\n192 . نحوه پاك كردن روغن نجس‌شده‌ى جامد يا مايع چگونه است ؟\r\nج . اگر بتوان به نحوى آب كثير مطلق را به تمام اجزاى آن عرفاً رسانيد پاك مىشود ، هر چند پس از آن با حرارت و . . . بتوان آب را از روغن جدا نمود . ولى\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nدر مورد روغن جامد مىتوان همان موضع نجس را برداشت و بقيه اجزاى آن پاك مىباشد .\r\n\r\nنجاست هندوانه و خربزه\r\n193 . گوشه‌اى از يك هندوانه يا خربزه نجس شده است ، آيا تمامى آن نجس مىشود يا خير ؟\r\nج . همه‌ى آن‌ها به يك نحو و به يك حالت نيست و غالباً موجب سرايت نجاست نمىشود ، بلكه اگر همان گوشه نجس را ببرند يا آب بكشند كافى است و اگر باطن آن هم نجس شده ، با نفوذ آب كثير به باطن آن پاك مىشود .\r\n\r\nنيم‌خورده حيوانات\r\n194 . نيم‌خورده‌ى حيوانات حرام گوشت مثل گربه و . . . چه حكمى دارد ؟\r\nج . اگر - مثل سگ و خوك - نجس العين نباشند ، پاك است .\r\n\r\nداروهاى نجس\r\n195 . اگر دارويى را از مواد نجس تهيه كنند ، نجس است ؟ داروهاى شيميايى كه بر اثر فعل و انفعالات مواد به دست مىآيد چه طور ؟\r\nج . اگر در جريان ساخت دارو ، شىء نجس كاملًا استحاله شود ، پاك و در غير اين صورت نجس است .\r\n\r\nداروهاى وارداتى\r\n196 . آيا داروهايى كه در بازار مسلمانان خريدوفروش مىشود و ساخت كفار است ، پاك مىباشد ؟\r\nج . تا علم به نجاست نباشد ، پاك است .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nپنيرهاى وارداتى\r\n197 . اخيراً پنيرهايى ساخت بعضى از كشورهاى غير اسلامى ، در بازار برخى از كشورهاى اسلامى به فروش مىرسند كه بنا به اظهار بعضى افراد مطّلع ، مايه‌ى اوليهء آن از معده‌ى گوساله‌ى تازه به دنيا آمده ، تهيه مىگردد ؛ چون ذبح آن گوساله به طريق شرعى نمىباشد ، استفاده از آن پنير چگونه است ؟\r\nج . هر چند حيوان ذبح شرعى نشده باشد ، پنيرمايه پاك است ؛ ولى بنابر احتياط واجب ظاهر آن را بايد آب كشيد . بنابراين با شك در طهارت و نجاست ، محكوم به حلال بودن و پاكى است ؛ پس استفاده از پنير مزبور مانعى ندارد .\r\n198 . برخى از پنيرهاى وارداتى از كشورهاى غير اسلامى با دست برش داده شده و قطعه‌هاى آن داخل حلب‌ها گذاشته مىشود و بعد آب مورد نياز به داخل آن ريخته مىشود ، استفاده از آن‌ها چه حكمى دارد ؟\r\nج . چون برش به وسيله‌ى كارد و امثال آن است ، در صورت يقين به ملاقات آن با دست غير مسلمان در حين برش يا بعد آن ، محكوم به نجاست است و با تطهير قابل استفاده است .\r\n\r\nگوشت‌هاى وارداتى\r\n199 . حكم گوشت‌هاى وارداتى از كشورهاى غير اسلامى چيست ؟\r\nج . محكوم به نجاست هستند .\r\n\r\nسوسيس‌هاى كشورهاى غير اسلامى\r\n200 . آيا سوسيس‌هايى كه از كشورهاى غير اسلامى وارد مىشود ، پاك است ؟\r\nج . اگر مشتمل بر گوشت است ، پاك نيست .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nغذاى كفار\r\n201 . آيا خوردن غذايى كه شخص كافر آن را پخته است ، جايز است ؟\r\nج . در صورت علم به تماس بدن او با غذا ، جايز نيست .\r\n\r\nنجاست دندان پر شده\r\n202 . دندانم را پر كرده‌ام و دهانم به خون لثه نجس شده است ، آيا پس از زايل شدن خون ، دندان مذكور پاك است ؟\r\nج . بنابر احتياط واجب ، بايد آن قسمت پُر شده را تطهير كرد .\r\n\r\nنجس شدن غذا در دهان\r\n203 . اگر دندان مصنوعى يا غذا در دهان ، با خون لثه تماس پيدا كند ، آيا حتماً بايد آن‌ها را آب كشيد ؟\r\nج . لازم است آب كشيده شود .\r\n\r\nنجاست دهان به واسطه خوردن چيز نجس\r\n204 . آيا پس از خوردن يا آشاميدن چيزى كه نجس است ، آب كشيدن دهان واجب است ؟\r\nج . آب كشيدن داخل دهان لازم نيست .\r\n\r\nنحوه تطهير دندان مصنوعى\r\n205 . آيا چنان‌چه دندان مصنوعى در دهان متحرّك باشد و بتوان آن را از دهان خارج نمود ، بايد در صورت نجس شدن آن را بيرون آورد و آب كشيد يا در فضاى دهان پاك مىشود ؟\r\nج . در فضاى دهان نيز قابل تطهير است .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nگرفتن گلاب از گُل نجس شده\r\n206 . اگر از گل نجس شده گلاب بگيرند ، پاك است يا نجس ؟\r\nج . نجس است .\r\n\r\nريختن مواد غذايى به فاضلاب\r\n207 . معمولًا وقت شستن ظروف مقدارى مواد غذايى به فاضلاب مىرود ، با اين وضع تكليف بنده چيست ؟\r\nج . بهتر است اين كار را نكنند .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nلباس و فرش\r\n\r\nعدم لزوم فشار دادن در آب كر\r\n208 . لباس نجس را بعد زايل ساختن نجاست در ظرف آبى كه مقدار كمى آب دارد مىگذارند ولى از طريق شيرِ آب ، متّصل به كُرّ است ، آيا براى تطهير كافى است ، يا فشار دادن لازم است ؟\r\nج . فشار دادن لازم نيست .\r\n\r\nفشار براى خارج كردن غساله\r\n209 . در تطهير با آب قليل كه خارج نمودن غساله لازم است ، اگر فشار دادن را در مورد لزوم آن ترك كند تا غساله در مدّتى به خودى خود خارج شود - مثل لباسى كه روى بند آويزان مىشود - آيا كفايت مىكند ؟\r\nج . كافى نيست .\r\n\r\nمقدار لازم براى خارج كردن غساله\r\n210 . در آب‌كشى با آب قليل كه خارج كردن غساله لازم است ، چه مقدار از آن بايد خارج شود ؟\r\nج . به مقدار معمول خارج شود ، كافى است .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nشستن لباس با پودر نجس\r\n211 . لباس را با پودر نجسى شسته‌اند ، پس از آب كشيدن كف يا دانه‌هاى پودر لابه‌لاى لباس مشاهده شده ، آيا لباس هنوز نجس است ؟\r\nج . در صورت شستن با آب كر يا جارى ، پودرهاى نجس پاك مىشوند و كف و دانه‌هاى باقى مانده از آن پاك است .\r\n\r\nتغيير رنگ آب\r\n212 . اگر لباس نجس هنگام تطهير ، رنگ پس دهد ، آيا پاك مىشود ؟ چنان‌چه رنگ نجاست باشد چه طور ؟\r\nج . اگر رنگ ، مربوط به نجاست نباشد و به مقدارى نيز نباشد كه آب را قبل از تطهير مضاف كند ، پاك مىشود .\r\n\r\nنحوه آب‌كشى لباس و فرش\r\n213 . اگر لباس را از درون آب فشار دهيم تا غساله‌اش خارج شود كفايت مىكند ، يا حتماً بايد خارج از آب فشار دهيم .\r\nج . اگر آب قليل است ، بايد خارج از آب فشار داده شود .\r\n214 . آيا پايمال كردن فرش براى اين كه غساله‌اش خارج شود باعث تطهير فرش مىشود ؟\r\nج . در صورت بر طرف كردن عين نجس و آبكشى با آب كر ، فشار و پايمال كردن لازم نيست و در آب قليل ، فشار لازم نيست با دست باشد .\r\n215 . آبى كه در لباس پس از فشار دادن باقى مىماند چه حكمى دارد ؟\r\nج . اگر با چيزى غير از بول نجس شده و با آب قليل يا كر آب كشيده شده ، پاك است و در صورت نجاست با بول و شستن با آب قليل ، بايد يك مرتبه‌ى ديگر بر روى آن آب بريزند و غساله‌اش را خارج كنند .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\nنحوه تطهير لباس\r\n216 . آيا همين اندازه كه لباس را زير شير متصل به لوله‌ى شهرى آب‌كشى كنيم ( زير شير بگيريم ) لباس پاك مىشود ، يا بايد غسالهء آن را خارج كرد ؟ آيا بايد آب به همه‌ى جاهاى لباس برسد ؟ اگر هنگام شست و شوى ، آب ترشح كند و به لباس يا بدن برسد ، تكليف چيست ؟\r\nج . در صورت بر طرف شدن عين نجس با فراگير شدن آب ، لباس پاك است و ترشحات آن نيز پاك مىباشد .\r\n217 . اگر غير مسلمان لباسى را شسته باشد و آن را در آفتاب پهن كند ، پاك مىشود يا خير ؟\r\nج . خير ، پاك نمىشود .\r\n\r\nباقى ماندن اثر منى\r\n218 . لباس آلوده به منى در بعضى موارد ، پس از تطهير ، رنگ و اثر آن باقى مىماند . آيا اين مقدار شستن كافى است ؟\r\nج . اگر جرميت دارد نجس است ، و اگر محرز شد كه فقط رنگ است ، پاك است .\r\n\r\nاشياى وارداتى\r\n219 . آيا لباس‌هايى كه از خارج مىآيد را مىشود پوشيد ؟ و همچنين وسايل ديگر وارداتى را مىتوان استفاده نمود ؟\r\nج . اگر سؤال از جهت طهارت و نجاست است ، با شك در نجاست ، محكوم به طهارت است ؛ مگر آن اشيا و لباس‌ها از پوست حيوان باشد .\r\n\r\nپاك شدن دست و لباس غسّال\r\n220 . آيا بدن و لباس غسل‌دهنده‌ى ميّت پس از غسل به تبعيت پاك مىشود ؟\r\nج . فقط دست غسل دهنده پاك مىشود .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nماشين‌هاى لباسشويى\r\n221 . ماشين‌هاى لباسشويى برقى كه لباس را خشك مىكند و تحويل مىدهد با توجه به قطع و وصل با آب كُرّ ، آيا لباس را پاك مىكند يا خير ؟\r\nج . اگر بعد از زوال عين نجاست يك مرتبه با آب متّصل به كرّ يا دو مرتبه با آب قليل مىشويد ، پاك مىكند ، البته لزوم دو مرتبه در آب قليل نسبت به لباس نجس‌شده‌ى به بول است و همچنين در شستن به آب قليل ، ملاحظه‌ى ساير احكام آب‌كشى با آب قليل بشود .\r\n222 . ماشين‌هاى لباسشويى موجود آيا تطهير مىكنند يا پس از شستن بايد دوباره لباس را آب كشيد ؟ ( با فرض اين كه برخى لباسشويىها پس از پر شدن مخزن تا زمان تخليه كامل ، ديگر متصل به آب لوله‌كشى نيست و برخى ديگر تا پايان چرخش به منظور خارج كردن غسالهء لباس هر چند به مقدار كم ولى متصل به آب لوله‌كشى است )\r\nج . در مورد اوّل اگر آب متّصل به كر و لو براى يك لحظه هم فراگير لباس‌ها نمىشود بايد احتياط رعايت شود و در فرض دوم پس از فراگير شدن لباس‌هاى نجس به واسطه‌ى آب كر - در صورتى كه عين نجس بر طرف شده باشد - لباس‌ها پاك مىشود و تعدّد و تكرار آب‌كشى و يا خارج كردن غساله نيازى نيست .\r\n223 . پيراهن نجسى كه به آن غذا ريخته شده و در ماشين لباسشويى شسته شده ولى بعد از آب‌كشى بازهم غذا در آن باشد ، حكمش چيست ؟\r\nج . با وجود شرايط تطهير ، پاك است .\r\n\r\nلباسشويىهاى عمومى\r\n224 . متصدّيان لباسشويىهاى عمومى كه با افراد بىمبالات و حتى بىدين سر و كار دارند ، آيا لازم است كه در مورد طهارت و نجاست لباس‌هاى مشتريان سؤال كنند ؟\r\nج . لازم نيست سؤال كنند .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n\r\nعدم پاك كنندگى آفتاب براى لباس و فرش\r\n225 . آيا آفتاب ، لباس يا فرشى را كه بر روى ديوار پهن شده است ، پاك مىكند ؟\r\nج . خير .\r\n\r\nفرش نجس\r\n226 . آيا غساله لباس و فرش و . . . را بايد با فشار دادن خارج كرد يا همين مقدار كه خود به خود خارج شود يا خشك كنيم كفايت مىكند ؟ معمولًا قالىشويىها پس از شست و شو ، قالى را در دستگاهى كه با چرخش سريع ، غسالهء فرش را خارج مىكند خشك مىكنند ، آيا كفايت مىكند ؟\r\nج . در صورت شستشو با آب كر ، فشار دادن و خروج غساله لازم نيست و در آب قليل بايد غساله خارج شود ، هر چند با چرخش سريع باشد .\r\n\r\nبر طرف كردن نجاست از روى فرش\r\n227 . اگر چيز نجسى روى فرش بريزد و قبل از اين كه جذب فرش بشود از فرش بر طرف شود ، آيا فرش پاك است ؟\r\nج . اگر رطوبت سرايت‌كننده نداشته ، فرش پاك است .\r\n\r\nتطهير پوست گوسفند نجس شده\r\n228 . پوست گوسفندى در آب‌نمك بوده است و موشى در آن مرده است ، كيفيت تطهير آن چگونه است ؟\r\nج . بعد از خشكاندن پوست - بنابر احوط - آن را در آب كر يا جارى بگذارند ، به مدّتى كه آب در آن نفوذ كند .\r\n\r\nسرايت نجاست از زمين به موكت\r\n229 . بر روى زمين نجسى كه مرطوب بوده است ، موكتى پهن كرده‌ايم اما نَم كشيده و\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nسنگين شده است ، آيا موكت نجس است ؟\r\nج . در صورتى كه رطوبت زمين به اندازه‌اى بوده كه به موكت سرايت نموده ، نجس است و در غير اين صورت نم و رطوبت اندك ، موجب نجاست موكت نمىشود .\r\n\r\nنحوه‌ى آب‌كشى موكتِ نجسِ به زمين چسبيده\r\n230 . كيفيّت آب‌كشى موكت نجسى كه به زمين چسبيده است را بيان فرماييد ؟\r\nج . بعد از بر طرف كردن عين نجاست ، با آب شلنگ - كه به شير آب وصل است - آنجا را بشويند ، به طورى كه آب به تمام جاهاى نجس برسد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nمحيط و فضاهاى اطراف ( زمين ، ديوار و . . . )\r\n\r\nنحوه‌ى آب‌كشى زمين با شلنگ\r\n231 . آب‌كشى زمينى كه موزاييك و يا آسفالت شده است با آب شلنگ چگونه است ؟\r\nج . اگر آب شلنگ به تمام جاهاى نجس برسد ، پاك مىشود .\r\n232 . اگر زمين سنگ فرش نجس شده باشد و با شلنگ متصل به آب لوله‌ى شهرى آب بكشيم ، پاك مىشود ؟ آيا بايد غسالهء آن را جمع و خارج كنيم ؟\r\nج . بلى ، پاك مىشود و خارج كردن غساله لازم نيست .\r\n\r\nتطهير زمين\r\n233 . زمين سختى كه منفذى ندارد و پس از نجس شدن ، امكان گود كردن آن نيست ، در اين صورت با آب قليل چگونه قابل آب‌كشى است ؟\r\nج . بنابر احوط در غير موارد عسر و حرج در خارج كردن غساله جايى كه آب‌ها جمع مىشود ، نجس مىماند . بله ، اگر ظرف و يا چيز سفتى گذاشته شود تا آب‌ها در آن‌ها جمع و خارج شود تمام آن پاك مىشود .\r\n234 . آيا سنگ‌فرش خيابان مثل آجر ، موزاييك ، آسفالت و . . . پاك كننده‌ى كف كفش مىباشد ؟\r\nج . آسفالت پاك‌كننده نيست ، به مسأله‌ى 185 رجوع شود .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n235 . اگر كف پا يا كفش با بول يا آب نجس آلوده شود و سپس خشك گردد با راه رفتن بر روى زمين و يا مالش آن بر زمين پاك مىشود ؟\r\nج . اگر به واسطه‌ى راه رفتن نجس شده باشد ، پاك مىشود ، به مسأله‌ى 184 رجوع شود .\r\n\r\nقابليّت تطهير درب‌هاى نجس بعد از رنگ شدن\r\n236 . رنگ‌هايى كه به درب‌ها مىزنند در صورتى كه بعد از نجس شدن ، آن‌ها را بر درب‌ها بزنند ، آيا ظاهر آن‌ها قابل تطهير است ؟ با توجّه به اين كه به روغن مخصوصى آغشته هستند .\r\nج . ظاهر آن قابل تطهير است .\r\n\r\nمصالح ساختمانى نجس\r\n237 . اگر مصالح ساختمانى ضمن كار نجس شود ، نحوه پاك كردن ساختمانى كه با چنين مصالحى ساخته شده چگونه است ؟\r\nج . ظاهر آن با آب كشيدن با آب كر پاك مىگردد .\r\n\r\nدامنه پاك كنندگى زمين\r\n238 . آيا زمين ، كف چرخ‌هاى وسايل نقليه مانند ويلچر را پاك مىكند ؟ نوك عصا را چه طور ؟\r\nج . پاك مىكند ، به مسأله‌ى 189 رجوع شود .\r\n\r\nتابيدن آفتاب از پشت شيشه\r\n239 . آيا تابيدن آفتاب از پشت شيشه بر جسم نجس پاك‌كننده است ؟ و اگر پشت خود شيشه نجس باشد چه طور ؟\r\nج . اگر خشك شدن مستند به آفتاب باشد ، پاك مىشود .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nنحوه‌ى پاك كردن محيط با آفتاب\r\n240 . اگر جايى از زمين ، درب ، ديوار و . . . نجس شده و خشك شده باشند ، آيا پس از ازاله‌ى عين نجس مىتوان آن را اندكى خيس كرد تا با تابش آفتاب پاك شود ؟\r\nج . بله ، مىتوان .\r\n241 . اگر تمام كف توالت خيس باشد با نجس شدن گوشه‌اى از آن ، آيا موجب نجاست تمام آن و حتى كف كفشى كه خيس است مىشود ؟\r\nج . اگر خيسى به قدرى نباشد كه موجب سرايت نجاست شود ، موجب نجاست نمىشود .\r\n242 . ديوار حمام يا دستشويى كه نَم دارند و در مجاورت فاضلابِ نجس هستند ، نجس محسوب مىشوند ؟\r\nج . خير ، حتى اگر خيس باشد به نحوى كه آب از بالا جريان پيدا مىكند ، آب واحد متصل ، ساكن حساب نمىشود .\r\n\r\nفاضلاب در كوچه‌ها\r\n243 . در برخى مناطق كه رعايت مسائل بهداشتى نمىشود ، آبى كه معمولًا از فاضلاب منازل در جوى خيابان و كوچه‌ها جارى است چه حكمى دارد ؟ اگر بدانيم كه فاضلاب فلان منزل يا محلّه نجس است ، آيا همه‌ى جوى نجس است ؟\r\nج . در صورت عدم علم به نجاست ، پاك است و در صورت علم به نجاست ، اگر به آب جارى ريخته شود در غير مقدارى كه متغيّر به نجاست است حكمِ آب جارى را پيدا مىكند .\r\n\r\nنجس شدن غذا در ميهمانى\r\n244 . اگر در يك مهمانى يكى از ميهمانان متوجه شود كه غذا نجس است ، آيا بايد به\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nبقيه اعلام نمايد ؟\r\nج . اعلام لازم نيست و فقط خود بايد اجتناب نمايد و در صورت معاشرت با آن عدّه ، پس از غذا به آنان اطلاع دهد تا آنچه نجس شده ، پاك كنند . ( به مسأله‌ى 146 رساله رجوع شود . )\r\n245 . در صورتى كه صاحب خانه پس از پخت غذا متوجه نجاست آن شود ، آيا لازم است كه به ميهمانان اطلاع دهد ؟\r\nج . بايد آنان را مطلع ساخته و از خوراندن غذاى نجس به آنان اجتناب نمايد .\r\n( به مسأله‌ى 146 رجوع شود . )\r\n\r\nخوراندن غذاى نجس\r\n246 . آيا مىتوان به كافر و يا كودك نابالغ غذايى كه نجس شده داد ؟\r\nج . به مسأله‌ى 142 رساله رجوع شود .\r\n\r\nنجس كردن وسايل ديگران\r\n247 . در صورت نجس كردن وسايل ديگران آيا بايد به آن‌ها گفته شود ؟ اگر وسايلشان مانند لباس و . . . نجس شد وظيفه چيست ؟\r\nج . اگر با آن وسايل و لباس‌ها ، كارى كه در آن طهارت شرط است انجام مىدهند ، لازم است گفته شود و اگر عالم به نجس شدن آن‌ها شد لازم نيست بگويد ؛ مگر در آنچه مربوط به او هم هست .\r\n\r\nعاريه لباس نجس\r\n248 . شخصى با دست نجس مرطوب با ديگران مصافحه مىكند ، آيا اطلاع دادن به آن‌ها لازم است ؟ و آيا شخصى لباس نجسى را كه به كسى عاريه مىدهد ، آيا بايد او را از نجاست لباس مطلع نمايد ؟\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nج . در صورتى كه فرد مقابل درصدد انجام اعمالى است كه طهارت در آن‌ها شرط است ، اطلاع او لازم است .\r\n\r\nتجسّس براى نجاست و پاكى اشيا\r\n249 . اگر با مختصر پرسش و پاسخى به نجس يا پاك بودن اشيا بتوان پى برد ، آيا تجسّس لازم است ؟\r\nج . تجسس لازم نيست .\r\n\r\nنجس كردن وسايل ديگران\r\n250 . اگر انسان به مهمانى رفت و بچّه‌اش فرش صاحب خانه را نجس نمود ، آيا واجب است به صاحب خانه بگويد ؟\r\nج . اگر از فرش در اعمالى كه در آن طهارت شرط است استفاده نمىشود ، اعلام لازم نيست .\r\n\r\nتذكّر نجاست\r\n251 . اگر چيز نجس را در جايى بشوييم و آنجا نجس شود ، مثل اين كه آب لباس نجس جايى بريزد و محل رفت و آمد ديگران باشد ، آيا لازم است به آن‌ها بگوييم ؟\r\nج . اگر ديگران از آنجا استفاده‌اى مىكنند كه مرتبط با اعمالى است كه آن اعمال مشروط به طهارت است به آن‌ها بگويند .\r\n\r\nطهارت طفل و اشياى وى\r\n252 . آيا كودك و وسايل او جزو چيزهايى محسوب مىشوند كه در اختيار والدين هستند كه اگر ايشان آن وسايل را پاك بدانند مىتوان آن وسايل را پاك دانست - مثلًا دست بچه‌اى زخم مىشود و آن بچه غايب مىشود و آنگاه كه برمىگردد عين\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nنجاست در دست او نيست و والدين بچه دست بچه را پاك مىدانند - ، آيا مىتوان آن را پاك دانست و معلوم نيست كه خودش آن را شسته يا والدين او آب كشيده‌اند ؟\r\nج . محكوم به طهارت است ، مگر علم بر خلاف باشد .\r\n\r\nغايب شدن مسلمان\r\n253 . اگر بدن ، لباس ، ظرف و يا وسيله فردى نجس شود ، امّا خود او متوجه نگردد پس از خروج او از اتاق و ورود مجدد او به داخل ، آيا بايد حكم به طهارت آن نمود ؟\r\nج . علم او به نجاست در حكم به طهارت لازم نيست بنابر اظهر پس مىتوان حكم به طهارت آن نمود .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nاسماى متبرّكه\r\n\r\nآب كشيدن قرآن\r\n254 . آب كشيدن قرآن نجس ، در صورت از بين رفتن آن پس از آب‌كشى چه حكمى دارد ؟\r\nج . آب كشيدن قرآن نجس لازم است ، هر چند قرآن غير قابل استفاده شود .\r\n\r\nحرمت نوشتن قرآن با خون يا نجس ديگر يا متنجّس\r\n255 . نوشتن قرآن با خون يا نجس يا متنجّس ديگر چه حكمى دارد ؟\r\nج . حرام است و حرمت آن از نجس كردن قرآن شديدتر است و محو آن لازم است .\r\n\r\nدست زدن به قسمتى از اسامى متبرّكه\r\n256 . آيه و يا كلمه‌اى از قرآن مانند « اللَّه » قيچى شده است ، دست زدن بدون وضو به آن آيه يا كلمه اشكال دارد ؟\r\nج . جايز نيست .\r\n257 . آيا دست زدن به كلماتى مانند « بسمه تعالى » يا « هو » يا كلمات فارسى مانند « خدا » و غيره بدون وضو اشكال دارد ؟\r\nج . جايز نيست .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nاسامى متبرّكه به زبان‌هاى ديگر\r\n258 . آيا كلماتى مانند « بسمه تعالى » و « اللَّه » كه به زبان‌هاى خارجى نوشته شوند ، جزو اسماى متبرّكه محسوب مىشوند .\r\nج . بله ، جزو اسماى متبركه محسوب مىشوند .\r\n\r\nسايه اسامى و عبارات متبرّكه\r\n259 . آيا دست زدن به سايه‌ى آيه‌ى قرآن كه مثلًا روى در حياط ، آهن برى شده ، بدون وضو اشكال دارد ؟\r\nج . ظاهراً اشكالى ندارد .\r\n\r\nدست زدن به آب با وجود كاغذ قرآن\r\n260 . دست زدن بدون وضو به آبى كه چند ورق از قرآن يا كلمه « اللَّه » در آن افتاده است ، چه حكمى دارد ؟\r\nج . اشكال ندارد .\r\n\r\nدفن و سوزاندن قرآن\r\n261 . دفن كردن يا سوزاندن قرآنى كه قابل استفاده نيست چه حكمى دارد ؟\r\nج . بايد در جايى كه موجب هتك و يا نجاست نشود دفن نمود و از سوزاندن اجتناب كرد .\r\n\r\nنشستن روى روزنامه\r\n262 . آيا اگر شخصى بر روى روزنامه‌اى بنشيند كه ممكن است آيه يا حديثى روى آن نوشته شده باشد ، اشكال دارد ؟\r\nج . در صورت يقين يا اطمينان به چنين نوشتارى از كارهايى كه موجب هتك است ، بايد اجتناب نمود .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nدور ريختن روزنامه با اسامى متبركه\r\n263 . دور ريختن روزنامه يا كاغذهاى باطله كه داراى اسماى متبركه است ، چه حكمى دارد ؟\r\nج . از كارهايى كه موجب هتك است بايد اجتناب نمود .\r\n\r\nاستفاده از روزنامه براى بسته‌بندى\r\n264 . آيا استفاده كردن از روزنامه و مجلات باطله كه داراى اسامى متبركه و ائمه - عليهم السّلام - هستند ، براى بسته‌بندى كردن سبزىجات يا پاك كردن شيشه و . . .\r\nاشكال دارد ؟\r\nج . در صورت عدم علم به وجود چنين اسمايى در آن‌ها ، اشكال ندارد .\r\n\r\nچاپ الفاظ متبركه بر اشيا\r\n265 . چاپ كردن الفاظ جلاله و ائمه - عليهم السّلام - بر روى جاكليدى يا وسايل ديگر ، چه حكمى دارد ؟\r\nج . در صورتى كه موارد استفاده آن ، هتك محسوب نشود ، بىاشكال است .\r\n\r\nمحو اسماى متبرّكه\r\n266 . از چه طريقى مىشود اسماى متبركه را از بين برد ؟ آيا خط كشيدن روى آن‌ها كافى است ؟\r\nج . بايد به نحوى كه موجب هتك نشود به طور كامل آن را محو كند و يا در رودخانه يا چاه تميز بيندازد .\r\n\r\nپاره كردن اسماى متبركه\r\n267 . قطعه‌قطعه كردن اسماى متبركه كه غير قابل خواندن شوند چه حكمى دارد ؟ و آيا محو كردن اسماى مباركه و آيات قرآن و ساقط شدن حكم آن‌ها با حذف و اضافه كردن\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nحروف كافى است ؟\r\nج . پاره كردن آن‌ها جايز نيست ، ولى محو كردن آن‌ها جايز است .\r\n\r\nاسماى متبركه افتاده در معابر عمومى\r\n268 . در مورد اسامى متبرّكه كه در خيابان‌ها بر روى زمين افتاده ، آيا مسئوليتى بر عهده كسى كه آن را ببيند هست يا خير ؟ و نيز براى رفع اين مشكل چه بايد بكنيم ؟\r\nج . كسى كه آن‌ها را ببيند بايد آن‌ها را بردارد و احترام كند .\r\n\r\nاسماى حك شده بر محصولات آستان قدس رضوى\r\n269 . آستان قدس رضوى داراى كارخانه‌ها و محصولات فراوانى است كه از جمله آن‌ها كيك ، ماست ، و . . . بر تمام بسته‌ها ، كارتن‌ها و ظروف اين محصولات آرم « آستان قدس رضوى » حك شده است ، آيا چاپ عنوان « رضوى » بر بسته‌هايى كه قطعاً در زباله و زير دست و پا ريخته مىشود جايز است ؟ و آيا عابرين موظف به جمع‌آورى چنين نوشته‌هايى از سطح خيابان‌ها و معابر هستند ؟ در صورت عسر و حرج در اين باب تكليف چيست ؟\r\nج . اسم منسوب به امامان - مانند رضوى - هم مورد احتياط است .\r\n\r\nاطمينان از عدم اسماى جلاله در اوراق\r\n270 . آيا هنگام انداختن اوراق امتحانى تصحيح شده در زباله يا سوزاندن آن‌ها ، بايد اطمينان حاصل شود كه اسماى متبركه در آن‌ها نباشد ؟\r\nج . خير ، عدم اطمينان به بودن ، رفع‌كننده تكليف است .\r\n\r\nانداختن اسماى متبركه در جوى آب\r\n271 . انداختن اسماى متبركه در نهرها و جوىها چه حكمى دارد ؟\r\nج . اگر آب جارى دارد ، مانعى ندارد .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\nافتادن سكه منقوش به اسم ائمه در دست‌شويى\r\n272 . اگر سكه‌ى 10 تومانى كه نام مبارك حضرت رضا - عليه السّلام - روى آن است در دستشويى بيفتد و نتوان آن را بيرون آورد وظيفه ما چيست ؟\r\nج . بيرون آوردن و آب كشيدن آن اگر چه خرج داشته باشد ، بر كسى كه آن را انداخته واجب است و اگر او اين كار را نكرد يا نتوانست انجام دهد ، بر ديگران واجب مىشود و خرج آن از بيت المال داده مىشود و اگر بيرون آوردن آن ممكن نباشد ، كسانى كه مطلع هستند نبايد به آن مستراح بروند ولى وجوب اعلام ، محل تأمل است .\r\n\r\nبلعيدن صفحهء قرآن توسط حيوانِ حلال گوشت\r\n273 . اگر حيوان حلال گوشتى صفحه‌اى از قرآن را ببلعد وظيفه صاحب حيوان چيست ؟\r\nج . ظاهراً وظيفه‌اى ندارد .\r\n\r\nخمير كردن قرآن‌هاى كهنه\r\n274 . آيا شرعاً قرار دادن قرآن‌هاى قديمى و بدون استفاده در دستگاه‌هايى براى خمير كردن آن‌ها جايز است ؟\r\nج . جايز نيست .\r\n\r\nحك آيه‌ى قرآن بر قبرها\r\n275 . حك كردن آيات قرآن روى قبرها چه حكمى دارد ؟\r\nج . اگر محل عبور و مرور است ، جايز نيست .\r\n276 . آيا مسئولان گورستان مىتوانند از حك كردن آيات قرآن روى قبرها جلوگيرى كنند ؟\r\nج . بله مىتوانند بلكه اگر در مورد هتك است واجب است جلوگيرى نمايند .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n277 . محو كردن لفظ جلاله « اللَّه » يا آيه‌ى قرآن روى سنگ‌هاى قبر بدون اجازه‌ى صاحب آن‌ها ، در صورت دسترسى نداشتن به آن‌ها ، چه حكمى دارد ؟\r\nج . اگر در معرض هتك است ، جايز است .\r\n\r\nآب كردن قطعه طلايى داراى اسم جلاله يا قرآن\r\n278 . گاهى روى قطعه يا شمش طلا ، قرآن يا اسم جلاله حكّ شده است . آب كردن چنين طلاهايى شرعاً چه حكمى دارد ؟\r\nج . اگر موجب هتك آن نباشد اشكال ندارد ، مانند محو كردن آن‌ها .\r\n\r\nنجس شدن نوار قرآن\r\n279 . اگر نوارهايى كه آيات قرآن در آن‌ها ضبط شده است در فاضلاب بيفتد يا بسوزد ، وظيفه‌ى ما چيست ؟\r\nج . حفظ حرمت آن‌ها خوب است .\r\n\r\nقرار دادن قرآن در اختيار كافر\r\n280 . آيا جايز است كه معلّمين ، قرآن را در اختيار دانش‌آموزان بهايى ، يا اهل كتاب قرار دهند ؟\r\nج . اشكال دارد .\r\n\r\nخال‌كوبى\r\n281 . آيا خال‌كوبى روى بدن و همچنين خال‌كوبى اسم‌هاى ائمه - عليهم السّلام - روى بدن اشكال دارد ؟ آيا نجس نمودن و يا دست كشيدن بدون طهارت بر آن‌ها حرام است ؟\r\nج . خال‌كوبى اگر مشتمل بر ضرر رساندن قابل توجه به نفس نيست ، اشكال\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nندارد و اما خال‌كوبى اسامى ائمه - عليهم السّلام - و نجس نمودن يا دست كشيدن بدون طهارت بر آن‌ها ، اشكال دارد .\r\n\r\nاستفاده از ظرف‌هاى داراى آيه‌هاى قرآن\r\n282 . حكم استفاده از ظروفى كه آيه‌هاى قرآن در آن‌ها حكّ شده است ، چيست ؟\r\nج . اگر موجب نجس شدن نباشد مانعى ندارد ، بلكه گاهى به آن‌ها تبرّك هم مىشود .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\nمتفرقه\r\n\r\nواسطه در نجاست\r\n283 . چيز نجس تا چند واسطه نجس‌كننده است ؟\r\nج . به هر مقدار كه واسطه پيدا كند ، نجس‌كننده است .\r\n\r\nنجس‌كننده بودن شىء نجس شده\r\n284 . فتواى معظم له اين است كه متنجّس مانند خود نجس ، نجس‌كننده است حتّى با تعدّد واسطه به هر اندازه كه باشد ، ولى وضعيت زندگى حقير به نحوى بوده و هست كه بدون حكم به پاك بودن واسطه سوم به بعد نمىتوانم زندگى كنم ، وظيفه‌ى من چيست ؟\r\nج . در نجاست شىء كه با چيز نجس شده ملاقات كرده ، فرقى بين كم و زيادى واسطه نيست ، ولى لازم است از وسوسه اجتناب شود و تكليف به هر مقدار كه به عُسر و حرج برسد ، منتفى است .\r\n\r\nوسواس در نجاست و طهارت\r\n285 . شخص وسواسى در طهارت و نجاست چه حكمى دارد ؟ آيا راهى براى نجات وى از وسوسه هست ؟\r\nج . وسواسى كه غالباً پاك‌ها را نجس مىانگارد ، بايد بنابر تكليف شرعى از اين رويّه دست بردارد .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\nملاك رطوبت سرايت‌كننده\r\n286 . ملاك رطوبت سرايت‌كننده كه براى نجس كردن اشيا ذكر شده چيست ؟ مثلًا اگر كف زمين كاملًا خيس باشد و در گوشه‌اى از آن نجاستى قرار گرفته باشد تا چه ميزان اطراف آن محل نجس مىشود ؟\r\nج . تا جايى كه خيسى آن به قدرى است كه آب واحد متصل صدق مىكند .\r\n\r\nحكم ترشح در موقع بر طرف كردن نجاست\r\n287 . ترشحاتى كه در هنگام بر طرف كردن نجاست پخش مىشود ، چه حكمى دارند ؟\r\nج . اگر با آب كر يا جارى مىشويند ، پاك است .\r\n\r\nپاك كنندگى مواد شيميايى\r\n288 . آيا تينر و ساير حلّال‌ها پاك‌كننده‌اند ؟\r\nج . خير ، پاك كنندگى در اصطلاح فقه با پاك كنندگى در اصطلاحات علوم ديگر هم چون شيمى و . . . متفاوت است .\r\n\r\nدود و سوخته‌ى اشياى نجس\r\n289 . دود بنزين ، گازوييل ، نفت ، چوب و ساير اشياى نجس پاك است يا نجس ؟ آيا دوده ، چربى و مواد باقى مانده از آن‌ها پس از سوختن چه حكمى دارد ؟\r\nج . بخار و دود و شعله‌اى كه از چيز نجس يا متنجس بر مىخيزد پاك است ولى اگر بخار به صورت عرق و مايع درآيد چه از نجس باشد و چه از چيز نجس شده ، نجس است . و بنابر احتياط واجب بايد از چربى و روغنى كه از دود نجس و متنجس حاصل مىشود و بر سطوح مجاور آن مىنشيند اجتناب نمود .\r\n\r\nگازوييل متنجّس\r\n290 . گازوييل متنجس بعد از سوخته شدن به صورت دوده در مىآيد آيا استحاله\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nشده و پاك است ؟\r\nج . احتياط واجب اجتناب است . ( به نحو مذكور در مسأله‌ى 198 رساله . )\r\n\r\nتطهير ظروف و دستكش‌هاى پلاستيكى\r\n291 . ظروف و دستكش‌هاى پلاستيكى اگر نجس شود ، آيا با آب كشيدن آن‌ها بعد از بر طرف شدن نجاست تطهير مىشود ؟\r\nج . بله .\r\n\r\nعدم سرايت نجاست با بخار حمام\r\n292 . آيا بخار حمام موجب سرايت نجاست مىشود ؟\r\nج . خير .\r\n\r\nآب كشيدن مهر نجس\r\n293 . آيا مُهرى كه نجس شده است را مىشود آب كشيد و با آن نماز خواند ؟\r\nج . بله .\r\n\r\nتماس بدن با چيزهاى نجس\r\n294 . اگر چوب نجس شود چگونه بايد آن را تطهير كرد ؟ اگر جايى از بدن با آن تماسى پيدا كند ، آيا نجس مىشود ؟\r\nج . اگر ظاهر آن نجس شده باشد ، به وسيله‌ى آب قليل يا فرو بردن در آب كر و جارى پاك مىشود ، ولى باطن آن پاك نمىشود ، مگر اين كه در كر يا جارى به قدرى بماند كه آب به باطن آن نفوذ كند ، يعنى آب به هر جايى از باطن كه يقين دارد نجاست به آنجا رسيده بود ، برسد ؛ و بنابر احوط بايد آب مطلق به باطن آن برود نه آب مضاف و قبلًا آن را براى تطهير باطن خشك كنند .\r\n\r\n","description":"","footnote":"","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n\r\n\r\nاحكام نجاسات\r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\n\r\n1 و 2 . بول و غائط\r\n\r\nرطوبت مشكوك\r\n295 . رطوبتى غليظ و سفيد رنگ كه گاهى اوقات همراه با باد شكم و روده و يا در مواقعى به تنهايى از مخرج غائط خارج مىشود و شباهت بسيارى نيز به اخلاطى دارد كه از گلوى انسان خارج مىشود ، آيا پاك است يا نجس ؟\r\nج . اگر همراه ذرّات باشد نجس است و در غير اين صورت اگر صدق عذره و غائط بر آن نكند ، وجهى براى نجاست ندارد .\r\n\r\nخروج عفونت\r\n296 . به علت ابتلا به كيست عفونى ، از من عفونت خارج مىشود ، آيا اين عفونت نجس است و موجب غسل مىشود ؟\r\nج . اگر آن عفونت مخلوط به بول يا غائط باشد نجس است ولى موجب غسل نيست ، مگر اين كه عفونت مخلوط با خون حيض و نفاس و استحاضه باشد .\r\n297 . اگر دكتر در ادرار كسى تشخيص اسپرم بدهد و خود او هم بعد از ادرار ، آبى با لزوجت و چسبندگى ببيند و احتمال قوى دهد كه منى است آيا آن آب حكم منى را دارد ؟\r\nج . اگر خصوصيات مذكوره در مسأله‌ى 350 رساله را ندارد ، حكم منى را ندارد ؛ مگر علم يا اطمينان حاصل شود .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nبول شيرخوار\r\n298 . آيا بول بچه شيرخوار پسر ، نجس است يا نه ؟ و فرقى با بول دختر دارد يا خير ؟\r\nج . بلى نجس است ، لكن نحوه‌ى تطهير آن آسان‌تر است كه در مسأله‌ى 163 رساله بيان شده است و بول دختر مثل بول پسر نيست بنابر احوط .\r\n299 . اگر در مدفوع كودك اجزايى مثل تخم هندوانه و يا خاكشير و . . . وجود داشته باشد و پس از شستن كهنه‌ى كودك هنوز آن اجزا بر طرف نشده باشد ، آيا ظاهر آن اجزا به تبعيت از كهنه پاك مىشود ؟\r\nج . به شستن پاك مىشود .\r\n\r\nبخار بول\r\n300 . آيا بخار بول يا آب نجس شده نجس است ؟ و اگر به صورت آب درآمد چه طور ؟\r\nج . خود بخار پاك است ولى اگر به صورت عرق و مايع درآمد نجس است .\r\n\r\nفضلهء جانوران حرام‌گوشت\r\n301 . در محل مسكونى ما پرندگان حرام‌گوشت از جمله كلاغ‌هاى بسيارى زندگى مىكنند ، آيا اجتناب از فضله‌هايى كه در محل زندگى آن‌ها مىباشد لازم است ؟ در صورت لزوم با توجه به رفت و آمد بسيار و نيز فصل بارندگى ، رعايت اين مسأله موجب عسر و حرج شده است . چون تقريباً با گذشت زمان جاى كمى وجود دارد كه در آن‌ها فضله نباشد ، و از طرفى اشخاصى هم كه با آن‌ها معاشرت مىشود يا مسأله را نمىدانند و يا بىتوجّه‌اند ، وظيفه چيست ؟\r\nج . در فضلهء پرندگان حرام‌گوشت ، اقوى نجاست است و وظيفه از جهت عسر و حرج - كه در شريعت نفى شده - در اينجا با جاهاى ديگر تفاوتى ندارد .\r\n\r\nفضولات لاك‌پشت\r\n302 . فضولات لاك‌پشت چه حكمى دارد ؟\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nج . اگر خون جهنده دارد نجس است ، و در غير اين صورت ، در حيواناتى كه خوردن گوشت آنان حرام است و در اجتناب و دورى از فضولات آنان عسر و حرج پيش نمىآيد ، بنابر احتياط واجب بايد اجتناب نمود .\r\n\r\nفضلهء موش در خمير يا نان\r\n303 . اگر فضلهء موش در خمير يا نان ديده شود تكليف چيست ؟\r\nج . تا وقتى كه به نجاست آبى كه با آن خمير كرده‌اند علم حاصل نشده باشد از مقدارى از اطراف آن اجتناب شود و بقيّه پاك است .\r\n\r\nجستجو براى پيدا كردن فضله\r\n304 . هرگاه در گندم فضلهء موش ديده شود ، آيا جستجو در آن كه شايد بازهم باشد لازم است و اگر آن را آرد كنند محكوم به طهارت است ؟\r\nج . جستجو لازم نيست و محكوم به طهارت است .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\n3 . مردار\r\n\r\nسوسمار خانگى\r\n305 . آيا ميته‌ى سوسمار خانگى نجس است ؟\r\nج . اگر خون جهنده ندارد ، پاك است .\r\n\r\nمخلوط شدن پوست دست با مواد غذايى\r\n306 . گاهى هنگام خرد كردن يا رنده كردن مواد غذايى ، تكه‌هاى كوچكى از پوست انگشتان دست ، بدون اين كه متوجه شويم و يا دردى حسّ كنيم و يا خون بيايد با چاقو يا رنده بريده مىشود ، آيا اين تكّه‌هاى كوچك نجس هستند ؟\r\nج . بنابر احتياط واجب ، نجس است و بعد از جدا كردن تكه‌ى پوست ، مواد غذايى مزبور ، تطهير شود ؛ البته اگر عرفاً پوست كنده شده بر آن صادق است ، نه مثل ماليدن كشك در كشك مال .\r\n\r\nپوست مار\r\n307 . اشيايى كه با پوست مار درست مىشود آيا محكوم به نجاست‌اند ؟\r\nج . پوست مار اگر خون جهنده نداشته باشد ، هيچ نوع آن ، نجس نيست .\r\n\r\nمايع كيسه‌ى جنين\r\n308 . آيا مايعى كه از كيسه آب جنين خارج مىشود ، حكم نجاست را دارد ؟ با توجه\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nبه اين كه ممكن است قبل از زايمان كيسه پاره شود و از طريق مجراى تناسلى زن خارج شود ؟\r\nج . اگر خون نداشته باشد ، پاك است .\r\n\r\nچرم در بازار غير مسلمين\r\n309 . آيا وسايل چرمى كه از بازار غير مسلمانان خريدارى مىشود ، حكم به نجاست آن مىشود ؟ و اگر اصل چرم بودن مشكوك باشد ، وظيفه چگونه است ؟\r\nج . با شك در چرم بودن ، محكوم به طهارت است ، مگر در صورت علم به نجاست ، و اگر چرم بودن آن محرز است ، محكوم به عدم تذكيه و نجاست است ؛ مگر در صورت احراز ذبح شرعى حيوان يا احراز اين كه قبلًا در درست مسلمانى بوده و يا در بازار مسلمين بوده است .\r\n\r\nتوپ‌هاى چرمى\r\n310 . آيا توپ‌هاى ورزشى چرمى كه در بازار مسلمين فروخته مىشود يا توسط دولت اسلامى از خارج وارد مىشود و معمولًا واردات آن‌ها از كشورهايى ( هم چون چين ، ژاپن ، تايوان ، آلمان و ساير كشورهاى ) غير مسلمان است كه ذبح در آن جاها غير شرعى است ، از حيث طهارت و نجاست چه حكمى دارند ؟ بازى كردن با آن‌ها كه احتمال آلودگى به نجاست زياد است چه حكمى دارد ؟\r\nج . اگر از چرم حيوان است ، بدون احراز ذبح شرعى محكوم به نجاست است .\r\nبلى اگر در بازار مسلمين تهيه شود و احتمال داشته باشد كه احراز تذكيه حيوان را كرده‌اند ، محكوم به طهارت است و بازى كردن با توپ نجس مانع ندارد ، و در صورتى كه يقين به ملاقات چرم نجس با بدن يا لباس - با رطوبت سرايت‌كننده پيدا شود - بايد براى عملى كه مشروط به طهارت است آن را تطهير كرد .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nصابون با موادّ وارداتى\r\n311 . اگر پيه را از كشورهاى غير اسلامى وارد كنند و با آن صابون بسازند چه حكمى دارد ؟\r\nج . اگر تزكيه آن احراز نشود ، محكوم به نجاست است .\r\n\r\nنجاست بدن ميّت\r\n312 . آيا بدن ميّت مسلمان قبل از غسل دادن نجس است ؟ و بدن در تماس با بدن او آيا نجس مىشود ؟\r\nج . نجس است . و در صورت وجود رطوبت سرايت‌كننده نجس مىشود و در صورت خشك بودن نيز احتياط مستحب آن است كه محل ملاقات شسته شود .\r\n\r\nتماس با بدن ميّت\r\n313 . آيا تماس اشياى مرطوب با بدن ميّت ، بعد و قبل از سرد شدن بدن باعث نجاست اشيا مىشود ؟\r\nج . اگر تماس قبل از تمام شدن سه غُسل ميّت ، باشد باعث نجاست است .\r\n\r\nتيمّم ميّت\r\n314 . جنازه‌اى را به خاطر تعذّر ، تيمّم بدل از غسل داده‌اند ، آيا چنان‌چه چيز تَر به آن برسد نجس مىشود ؟\r\nج . بنابر اظهر نجس نمىشود .\r\n\r\nغسالهء ميّت\r\n315 . غساله‌اى كه مستقيماً از بدن ميّت ترشح مىكند در زمان غسل پاك است يا نه ؟\r\nج . در صورت اتصال به كر و تغيير نكردن غساله به واسطه تماس با ميّت پاك است و در غير اين صورت قبل از اتمام غسل ميّت نجس مىباشد .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nاستفاده از نخ بخيه نجس\r\n316 . گاهى پزشكان در عمل جراحى ، از نخ بخيه‌اى استفاده مىكنند كه نجس مىباشد ( مانند روده ميته ) . حكم آن را بيان فرماييد .\r\nج . اگر جزء بدن انسان شود - مثل پيوند كليه - مانعى ندارد .\r\n\r\nموى موش\r\n317 . آيا موى موش پاك است ؟ و اگر در هنگام نماز با ما باشد چه حكمى دارد ؟\r\nج . پاك است ، ولى مانع نماز است .\r\n\r\nپاك بودن پياز مو\r\n318 . اگر انسان موى سر و يا ريش خود را بكند ، آيا لازم است جاى آن را آب بكشد ؟ آيا پياز مو نجس است ؟\r\nج . خير ، پاك است .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\n4 . خون\r\n\r\nجوش‌هاى بدن\r\n319 . جوش‌هاى غدّه مانندى كه در جاهاى مختلف بدن هست ، كه گاهى از آن‌ها مايع قرمزرنگ خارج مىشود كه مرتّب غدّه‌هايش مىتركد و حوله و صورت را آلوده مىكند و موجب عسر و حرج است ، آيا حكم خون را دارد ؟\r\nج . تشخيص اين كه خون هست يا نه با خود مكلف است و با علم به خون بودن ، از حيث نجاست ، اجتناب لازم است ، و براى نماز به مسأله‌ى 713 رساله رجوع شود .\r\n\r\nتطهير زخم‌ها\r\n320 . زخمى را پس از خشك شدن محل زخم تطهير كرده و يقين به طهارت آن پيدا نموده‌ام ؛ اما پس از مدتى متوجه شدم كه هنوز محل زخم خونى بوده است ، تكليف عبادات و لباس‌ها و وسايلى كه در اين مدت با آن در ارتباط بوده‌ام چيست ؟\r\nج . شايد خون موجود بعداً دوباره آمده كه در همان حالى كه مىبيند آن را تطهير مىكند و عبادات قبلى صحيح و آن وسايل هم پاك است .\r\n321 . اگر جايى از بدن خونى باشد و بعد فراموش كند و در حال بىتوجّهى آنجا را زير شير آب بشويد و سپس يادش بيايد ولى مىبيند اصلًا خونى نمانده ، آيا همين مقدار\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nكافى است تا بنا بگذارد كه همه‌ى خون همان موقع بر طرف شده است ؟\r\nج . اگر يقين دارد كه بعد از زوال عين نجاست هم ، آب بر جاى نجس جارى بوده ، پاك است .\r\n\r\nخون تخم‌مرغ\r\n322 . در رساله آمده : از خونى كه در تخم‌مرغ مىباشد بنابر احتياط بايد اجتناب كرد ولى اگر خون در زرده باشد سفيده پاك است و اگر در سفيده باشد زرده پاك است ، كمى توضيح فرماييد ؟\r\nج . منظور اين است كه چون پوست رقيقى زرده را احاطه كرده ، نجاست از درون به بيرون و بالعكس سرايت نمىكند .\r\n\r\nنجس بودن فرآورده‌هاى خونى\r\n323 . آيا فرآورده‌هاى خونى مثل پلاسما و سرم ، نجس است ؟ و اگر پاك است آيا ظرف آن به تبع ، پاك مىشود ؟\r\nج . نجس است .\r\n\r\nافتادن خون خشك روى كف شير\r\n324 . موقع دوشيدن شير روى آن كف جمع مىشود حال اگر ذرّه‌ى خون خشكى روى آن كف بيفتد شير نجس مىشود ؟\r\nج . طهارت آن مشكل است .\r\n\r\nخون در خلط دهان و بينى\r\n325 . اگر خلطى كه از دهان و يا بينى خارج مىشود خونى باشد تمام محل تماس با آن خلط نجس است ؟\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nج . اگر قسمت خونىِ خلط نجس با ظاهر دهان و بينى تماس پيدا كند ، فقط محل تماس نجس مىشود و تماس قسمت‌هاى ديگر يا قسمت خونى با باطن دهان و بينى ، نجس‌كننده نيست .\r\n\r\nنحوه‌ى آب كشيدن دهان و بينى پس از خون‌ريزى\r\n326 . موقعى كه بينى و دهان انسان خون مىافتد ، آيا لازم است كه داخل بينى و دهان را آب بكشيم يا فقط بيرون آن كافى است ؟\r\nج . شستن بيرون كافى است .\r\n\r\nخون پشه\r\n327 . اگر انسان پشه را در حين مكيدن خون بكشد ، آيا خون مذكور پاك است ؟ اگر پس از مكيدن و پرواز باشد چه طور ؟\r\nج . از خونى كه در حال مكيدن خارج مىشود و هنوز جزو پشه محسوب نمىشود ، بايد اجتناب نمود . ( توضيح كامل در مسأله‌ى 209 رساله آمده است . )\r\n\r\nخون بر لباس\r\n328 . خون كمى در لباس مشاهده كردم اما نمىدانم چه خونى است ، آيا محكوم به نجاست است ؟\r\nج . تا وقتى علم به نجاست خون پيدا نشود كه آيا خون حيوان جهنده است يا خون پشه و امثال آن ، محكوم به طهارت است .\r\n\r\nخون‌مردگى زير پوست\r\n329 . خونى كه زير پوست كوبيده شده و خون‌مردگى پيدا كرده ، چه حكمى دارد ؟\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nج . در صورتى كه پوست روى آن سوراخ شده باشد اگر مقدار زمان زيادى از آن گذشته باشد ، به گونه‌اى كه عرفاً آن را خون نگويند ، پاك است و در غير اين صورت نجس محسوب مىشود و توضيح بيشتر در مسأله‌ى 105 و 106 رساله آمده است .\r\n\r\nخون پس از ذبح حيوان\r\n330 . اگر انسان شك كند كه خون موجود در گوشت از خون‌هايى است كه بعد از ذبح شرعى در بدن حيوان مانده و در نتيجه پاك است يا از خون‌هاى هنگام تزكيه است ، تكليف چيست ؟\r\nج . احوط اجتناب است .\r\n\r\nخون باقى مانده در بدن حيوان\r\n331 . طهارت خون باقى مانده در بدن حيوان ذبح شده ويژه حلال گوشت است يا حرام گوشت را هم شامل مىشود ؟\r\nج . بنابر اظهر در اين حكم فرقى بين آن دو وجود ندارد .\r\n\r\nخون باقى مانده در اجزاى حرام حيوان\r\n332 . آيا خون باقيمانده در اجزاى حرام حيوان ذبح شده پاك است ؟\r\nج . طهارت آن خالى از وجه نيست .\r\n\r\nخون لثه\r\n333 . هنگام مسواك از لثه‌هايم خون جارى مىشود ، آيا مسواكى كه در تماس با لثه‌ى خونى است ، اما پس از بيرون آوردن خونى نيست پاك است ؟ آب مضمضه ، كه در آن خون مشاهده نمىشود چه طور ؟\r\nج . در هر دو مورد احتياط در اجتناب است .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n\r\n5 . سگ\r\n\r\nسگ شكارى\r\n334 . آيا سگ شكارى و يا سگ چوپان پاك است ؟\r\nج . در حكم نجاست با سگ معمولى فرق نمىكند .\r\n\r\nتغذيه گوسفند از شير سگ\r\n335 . اگر گوسفند از شير سگ بخورد ، آيا گوشت آن نجس و حرام است ؟\r\nج . خير ، حلال است .\r\n\r\nمحل دندان سگ شكارى\r\n336 . آيا محل دندان‌هاى سگ شكارى بر بدن شكار را بايد شست ؟\r\nج . تطهير لازم است .\r\n\r\nخاك مالى ظروف كه سگ از آن خورده\r\n337 . چرا ظرفى كه با آب دهان سگ تماس پيدا كرده ، بدون خاك مالى پاك نمىشود ولى گوشت شكار و غير آن كه با آب دهان سگ تماس پيدا كرده با آب قابل تطهير است ؟\r\nج . چون حكم تعفير ( خاك مالى ) مختصّ به ظرف است .\r\n338 . ظرفى را كه سگ ليسيده ، با مواد شوينده قوى هم چون صابون ، پودر لباس ، مايع ظرفشويى و . . . . مىتوان پاك كرد و ضد عفونى نمود ؟ آيا اين مواد مىتوانند جايگزين\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nخاك مال كردن ظروف شوند ؟\r\nج . مواد شوينده نمىتواند جايگزين خاك مال كردن ظرف شود و براى تطهير آن كافى نيست ؛ مگر در مواردى كه خاك مال كردن به واسطه‌ى ويژگى ظرف مشكل يا غير ممكن باشد .\r\n\r\nعبور سگ از زمين خيس\r\n339 . اگر سگى بر زمين گل‌آلود يا برف راه رود ، آيا زمين را نجس مىكند ؟ و آيا پس از خشك شدن برف به واسطه‌ى آفتاب ، زمين پاك مىگردد ؟\r\nج . فقط همان محل عبور سگ نجس مىشود مگر آن كه زمين به مقدارى خيس باشد كه نجاست آن به ديگر محل‌ها سرايت نمايد و در هر صورت اگر محل به واسطه آفتاب خشك شود پاك است .\r\n340 . آيا هنگامى كه باران بند مىآيد چنان‌چه سگى عبور كند ، زمين نجس مىشود ؟\r\nج . اگر زمين خيس باشد محل عبور سگ و جاهايى كه با رطوبت سرايت‌كننده به آنجا متصل است ، نجس مىشود .\r\n\r\nآب دهان سگ\r\n341 . در رساله درباره‌ى آب دهان سگ كه در ظرف ريخته ، خاك‌مالى بنابر احتياط ، لازم دانسته شده است ، آيا اين حكم فقط مربوط به ظرف است ، يا چوب و گوشت و ميوه و سفره و . . . را هم شامل مىشود ؟\r\nج . اين احتياط فقط مربوط به ظروف است .\r\n342 . اگر سگ ، استخوانى را كه ليسيده در ظرفى كه مايعى - مثل شير - دارد بيندازد آيا بايد ظرف را خاك مال كنيم ؟\r\nج . احتياطاً ظرف خاك مال شود .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nپاك شدن حيوانات\r\n343 . اگر ظاهر حيوان حرام گوشت يا حلال گوشت نجس شوند چگونه تطهير مىشوند ، آيا همين مقدار كه عين نجاست بر طرف شود پاك مىگردند ؟\r\nج . با بر طرف شدن عين نجس پاك مىشود .\r\n\r\nمايه‌ى پنير از خوك\r\n344 . گفته شده است مايه پنيرهاى وارداتى به برخى از كشورهاى اسلامى از پودر خوك گرفته مىشود . حكم آن را اعلام فرماييد ؟\r\nج . محكوم به طهارت است ، تا اطمينان به نجاست حاصل شود .\r\n\r\nژلاتين استخوان خوك يا گاو\r\n345 . حكم ژلاتين كه از استخوان خوك يا گاو گرفته مىشود چيست ؟\r\nج . آن چه از استخوان خوك باشد ، نجس است و آن چه از استخوان گاو است ، نيز اگر از كشور غير اسلامى آمده نجس است .\r\n\r\nقلم مو با موى حيوان نجس\r\n346 . قلم موهاى نقاشى كه از خارج مىآيد و از موى سگ و خوك - كه نجس العين هستند - مىباشد ، حكم فقهى اين‌ها چگونه است ؟ و خريدوفروش اين‌ها چه حكمى دارد ؟\r\nج . نجس است و خريدوفروش آن هم فى الجمله جايز نيست .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\n6 . مست كننده‌ها\r\n\r\nحكم الكل\r\n347 . آيا الكل سفيد به فرمول 2 5 - كه از چغندر يا كشمش يا انجير يا خرما گرفته مىشود - نجس است ؟ [ البته اين الكل مست‌كننده هم هست 
  ] و در صورت نجاست ، در اكثر آزمايشگاه‌هاى دانشگاهى ، براى آموزش درسى از آن استفاده مىشود كه محصول واكنش شيميايى آن ، يك مادّه‌ى ديگرى نظير اسيد و . . . مىشود ، آيا محصول واكنش نجس است ؟ و همچنين در صنايع داروسازى از آن به عنوان يك حلّال استفاده مىشود ، آيا دارو نجس است ؟\r\nج . الكلى كه مست‌كننده باشد نجس است و با هر چه مخلوط شود آن هم نجس است و اگر در تركيبات ، استحاله‌ى فراگير ، صورت گيرد به اين كه تمام تركيبات مايع آن استحاله شود ، نه فقط الكل ، پاك مىشود .\r\n\r\nالكل نجس\r\n348 . آيا الكل سفيد و زرد نجس است ؟\r\nج . الكل مطلقاً مورد احتياط در نجاست است ، مگر به گونه‌اى به دست بيايد كه از ابتدا مسموم‌كننده باشد نه مست‌كننده .\r\n\r\nشامپوى مخلوط به الكل\r\n349 . آيا شامپو كه بعضى مىگويند الكل داخل آن است نجس است يا خير ؟ و در\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nصورت اطمينان وظيفه چيست ؟\r\nج . اگر علم يا اطمينان به وجود الكل دارد ، مقتضاى احتياط ، اجتناب است .\r\n\r\nآغشته شدن خون با الكل در تزريق\r\n350 . پرستار بعد از تزريق آمپول ، پنبه‌ى الكلى كه تمام آن آغشته به الكل است روى موضع تزريق قرار مىدهد ، چنان‌چه از محلّ تزريق خون خارج شود ، آيا از طريق پنبه‌ى آغشته به الكل دست پرستار نجس مىشود ؟\r\nج . اگر پنبه با خون نجس شده و الكل به دست سرايت كرده ، دست نجس مىشود على الاظهر ، و اگر پنبه با خون نجس نشود و فقط الكل به دست سرايت كند ، دست نجس مىشود على الاحوط .\r\n\r\nخوردن الكل دارويى\r\n351 . در مواردى الكل حكم دارو دارد و خوردن آن ضرورت پيدا مىكند ، در اين موارد خوردن الكل چه حكمى دارد ؟\r\nج . فقط در مواردى كه معالجه منحصر به خوردن آن است ، اكتفا به حدّ ضرورت جايز است .\r\n\r\nباد كردن دانه‌هاى انگور\r\n352 . مقدارى انگور در مقابل آفتاب گذاشته شده تا پس از خشك شدن مويز شود . اكنون دانه‌هاى آن باد كرده آيا دانه‌هاى انگور نجس مىباشند است ؟\r\nج . ملاك ، علم به جوش آمدن مغز آن با آفتاب است ، كه در اين صورت بنابر اظهر نجس است .\r\n\r\nشيره‌ى انگور\r\n353 . حكم شيره‌ى انگور كه از جوشاندن آب‌انگور ( با ذهاب ثلثين ) به همراه خاك\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nمخصوص به دست مىآيد و رنگ آن تقريباً قهوه‌اى و غليظ است چيست ؟ آيا خاك كه همراه آن است پاك مىباشد ؟\r\nج . از حيث طهارت و نجاست اشكالى ندارد ، و همچنين اگر خاك در شيره مستهلك شود - كه نوعاً هم اين چنين است - ، خوردن آن هم بىاشكال است .\r\n\r\nانگور و آب انگور\r\n354 . در توضيح المسائل فرموده‌ايد كه اگر انگور و آب‌انگور به واسطه‌ى پختن يا غير آن جوش آيد بنابر اقوى و احوط نجس ، و خوردن آن حرام است . سؤال اين است كه بعضى از انگورها را تدريجاً براى سركه شدن مىريزند و ممكن است وقت ريختن انگور بعدى ، انگور اوّلى جوش آمده و نجس شده باشد و انگور دوّمى يا سومى را نجس كند ، آيا به واسطه سركه شدن ، مجموع انگورها پاك خواهد شد ؟\r\nج . با سركه شدن ، مجموع پاك مىشود .\r\n\r\nخرما و كشمش پخته شده\r\n355 . خوردن كشمش و خرما در ميان شيرينىهايى كه با پخت مستقيم و يا غير مستقيم هم چون فر و . . . تهيه مىشود اشكال دارد ؟ و در صورت نجاست ، آيا تمام شيرينى نجس است يا همان قسمتى كه خرما و كشمش وجود دارد ؟\r\nج . اگر موقع پختن جوش بيايند احتياطاً نجس است و هر مقدار از اطراف خود را كه پس از جوش آمدن ، علم حاصل است رطوبت نجس آن‌ها سرايت كرده است نجس مىكند .\r\n356 . كشمش و خرما را اگر در آب بجوشانند يا سرخ كنند آيا نجس مىشود ؟ اگر سوخته شده باشد چه طور ؟\r\nج . بنابر احتياط واجب نجس مىشود .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nشىء خارجى در ظرف سركه\r\n357 . شخصى مقدارى كشمش جهت سركه ريخته و در ضمن آن چند دانه نخود يا عدس و . . . در آن بوده است ، آيا پاك است ؟ و در صورت نجس بودن آيا سركه‌اى به دست آمده نجس است ؟\r\nج . پاك است .\r\n\r\nچربى در ظرف سركه\r\n358 . گاهى در ظرف چربى ، انگور مىريزند كه سركه گردد . پس از سركه شدن ، چربىهاى روى آن بالا مىآيد . آيا چربىها نيز به تبعيّت ، پاك مىشود ؟\r\nج . احتياط در اين است كه اوّل ظرف را از آن چربىها پاك كنند .\r\n\r\nتهيه سركه با مواد شيميايى\r\n359 . در صورتى كه آب انگور به واسطه مواد افزودنى شيميايى يا . . . تبديل به سركه شود ، پاك است ؟\r\nج . بله ، پاك است .\r\n\r\nملاك در تثليث\r\n360 . مىدانيم در تثليث شيره‌ى خرما به غليان ، بايد آن را با آب جوشاند ، آيا ملاك در تثليث شيره‌ى خرما به غليان ( كم شدن دو سوّم ) خرما با همان آب خارجى است يا خود خرما به تنهايى ؟\r\nج . ملاك در تثليث ، همان شيره‌ى خرماى به جوش آمده نزد عرف است ، نه خود خرما به تنهايى .\r\n\r\nحكم مشروبات\r\n361 . عرق و شراب چه فرقى دارند و حكم آن‌ها چيست ؟\r\nج . هر چه مُسكر ( مست‌كننده ) ، باشد حرام است .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\n7 . كافر\r\n\r\nحكم تماس با كافر اهل كتاب\r\n362 . كافر چه كسى است ؟ حكم تماس با اهل كتاب چيست ؟\r\nج . تعريف كافر در مسأله‌ى 110 رساله آمده است و اهل كتاب هم ، كافر و نجس‌اند .\r\n363 . مراد از اهل كتاب چه كسانى هستند ؟\r\nج . منظور يهود و نصارى و مجوس هستند .\r\n\r\nنظر اسلام در مورد اهل كتاب\r\n364 . نظر اسلام را درباره ارمنى ، مسيحى ، كليمى ، يهودى و زرتشتى بفرماييد .\r\nج . همه كافر بوده و نجس هستند .\r\n365 . ارامنه‌اى كه در ايران زندگى مىكنند ، چه حكمى دارند ؟\r\nج . در حكم با ساير كافران يكسان مىباشند .\r\n\r\nارتباط با مسيحيان\r\n366 . حكم دست دادن با مسيحيان چيست ؟\r\nج . مثل ساير كفّار هستند .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n\r\nمعاشرت با اهل كتاب\r\n367 . آيا مىتوان با اهل كتاب معاشرت داشت و از طعام آن‌ها استفاده كرد ؟\r\nج . آن‌ها كافر و نجس هستند .\r\n\r\nفرقهء بهائيت\r\n368 . معاشرت ، غذا خوردن و رفت و آمد با فرقه بهائيّت چه حكمى دارد ؟\r\nج . آن‌ها كافر و نجس هستند .\r\n\r\nنجاست ذاتى و ظاهرى\r\n369 . چرا كسانى كه از دين اسلام خارج‌اند ، نجس هستند ؛ با اينكه مىبينيم بهداشت و نظافت را رعايت مىكنند ؟\r\nج . نجاست كفّار ذاتى است و با رعايت بهداشت و نظافت ظاهرى متفاوت است .\r\n\r\nاهل حق\r\n370 . اهل حقّ يا على اللهىها پاك‌اند يا نجس ؟\r\nج . نجس‌اند .\r\n\r\nعدم جواز ورود افراد غير مسلمان به حرم‌ها\r\n371 . از آيا ورود افراد غير مسلمان در اماكن مقدسه مانند حرم امامان و حرم حضرت معصومه - عليها السّلام - جايز است ؟\r\nج . چون آن‌ها نجس‌اند ، نبايد به آن اماكن وارد شوند .\r\n\r\nفرقه‌هاى صوفيّه و دراويش\r\n372 . فرقه‌هايى از قبيل صوفيه و دراويش حتى شيخيه با وجود افكار خاص و اعمال\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nخاص ، نجس‌اند يا پاك ؟\r\nج . انواع مختلف دارند و در حكم مختلفند ، تا وقتى كه مسلمان بر آن‌ها اطلاق شود پاك‌اند .\r\n\r\nمسلمانان غير شيعه\r\n373 . كسانى كه شش امامى يا هفت امامىاند ، يا فرقه‌هاى صوفيه و . . . آيا پاك هستند ؟\r\nج . از آنجا كه فرقه‌هاى مختلفى وجود دارد ، هر يك ممكن است حكم مستقلى داشته باشد ؛ ولى به صورت كلّى هر كسى كه بر وى مسلمان اطلاق شود ، پاك است .\r\n\r\nتوهين به مقدسات\r\n374 . آيا توهين و فحاشى به مقدسات مانند قرآن و معصومين « العياذ باللَّه » باعث ارتداد مىشود ؟ تكليف كسانى كه مىبينند مكرّر شخصى توهين مىكند چيست ؟\r\nج . اگر كسى اعم از مسلمان يا غير مسلمان به يكى از دوازده امام - عليهم السّلام - دشنام دهد يا با آن‌ها دشمنى نمايد نجس است . ( به مسأله‌ى 114 رساله رجوع شود . )\r\n375 . ممكن است برخى افراد هنگام عصبانيت و يا در فشار مشكلات زبان به كفرگويى باز كنند ، آيا اين افراد حكم مرتدّ را دارند و آيا سلب اختيار نسبت به اين افراد صادق است يا نه ؟ و چنان‌چه بعد از رفع عصبانيت توبه كند مقبول است يا نه ؟\r\nج . واجب است توبه كند و از اين كلمات به زبان نياورد و اگر از حال اختيار خارج شده و چنين كلامى گفته باشد ، مرتدّ نيست و بين كفرگويى و سبّ تفاوت است .\r\n\r\nپيوند زدن بدن كافر به مسلمان\r\n376 . اگر جزئى از بدن كافر را به بدن مسلمانى پيوند بزنند چه حكمى دارد ؟ پاك\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nاست يا نجس ؟\r\nج . بعد از آن كه جزو بدن مسلمان شد ، پاك است .\r\n\r\nمخفى نمودن كفر و نجس شدن اشياى خانه\r\n377 . شخصى قبلًا كافر بوده و اين كفر خويش را از خانواده‌اش كه مسلمان هستند مخفى نگه مىداشته ، و بدين ترتيب باعث نجاست بسيارى از اشيا و اماكن مورد ابتلا شده حالا كه به اسلام برگشته تكليف چيست ؟ با توجّه به اين كه تطهير آن همه‌ى اشيا عسر و حرج دارد و دليل آن را براى اطرافيان نمىشود توضيح داد .\r\nج . تطهير موارد مشكوكه لازم نيست و تطهير موارد معلومه تا به حدّ عسر و حرج نرسيد ، براى استفاده‌ى مشروط به طهارت ، لازم است .\r\n\r\nمرتدّ كيست ؟\r\n378 . مرتد به چه كسى مىگويند و آيا اگر فرد مسلمانى بخواهد به يكى از اديان پيامبران اولو العزم بپيوندد ، مرتد محسوب مىشود ؟\r\nج . بله مرتد مىشود ، در اين رابطه به مسأله 1946 رساله رجوع شود .\r\n\r\nانتخاب دينى ديگر\r\n379 . مسلمانى كه به دين ديگر بپيوندد ، حكم دين در مورد او چيست و از لحاظ اخروى چه سرنوشتى دارد ؟\r\nج . حكم او مرتد فطرى است كه وجوب قتل و جدا شدن زوجه‌اش و تقسيم مالش بين ورثه از جمله احكام مرتد فطرى است و در آخرت نيز اهل عذاب است .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\n8 . عرق جنب از حرام\r\n380 . شخصى كه جنب از حرام بوده و غسل كرده و بعد از مدّتى مثلًا دو ساعت بعد در بدن خود مانعى ببيند كه قبل از غسل هم وجود داشته ، آيا با فرض بطلان غسل بايد از عرق جنب از حرام ، هم چنان اجتناب كند ؟\r\nج . گرچه نجس نيست ولى با بدن يا لباسى كه به آن آلوده شده تا خشك نشده است ، نماز نخوانند .\r\n381 . آيا در عرق جنب از حرام فقط در نماز ، اجتناب لازم است ، يا در هر جايى كه طهارت بدن و لباس لازم است مثل طواف نيز اجتناب لازم است ؟\r\nج . فرقى نمىكند ، هر مورد كه در موانع با نماز مشترك است ، هر چند به احتياط لزومى ، اجتناب از آن لازم است .\r\n382 . اگر انسان از حرام جنب شود و پس از غسل لباسى كه قبلًا به عرق جنابت از حرام آلوده بوده و خشك گرديده را بپوشد ، اگر در اين حالت دوباره عرق كند و لباس مرطوب به عرق جديد گردد ، نماز خواندن با آن چه حكمى دارد ؟\r\nج . اشكال ندارد .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\n9 . حيوان نجاست خوار\r\n383 . آيا گوشت حيوان حلال‌گوشت كه ذبح شرعى شده ولى نجاست خوار بوده ، پاك است يا نجس ؟\r\nج . حيوان نجاست خوار ذبح شرعى مىشود و پاك مىگردد بنابر طهارت آن كه اظهر است ، لكن خوردن آن جايز نيست ، مگر اين كه قبل از ذبح استبرا شده باشد .\r\n384 . حيوان با خوردن چه نجاستى « جلال و نجاست‌خوار » محسوب مىشود ؟ آيا فقط با عذرهء انسان است يا هر نجاست ديگرى هم چون خون نيز وى را نجاست خوار مىنمايد ؟\r\nج . فقط با عذرهء انسان بدون اختلاط و به نحو عادت كردن به خوردن آن است و گوسفندى كه گوشت آن از خوردن شير خوك روييده باشد بنابر احوط ملحق به نجاست‌خوار است .\r\n385 . اگر به حيوان غذاى نجس شده بدهند ، نجاست خوار محسوب مىشود ؟\r\nج . خير .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nاحكام تخلّى\r\n\r\n","description":"","footnote":"","page_name":" 115 ","page_number":115},
  {"content":"\r\n . \r\n","description":"","footnote":"","page_name":" 116 ","page_number":116},
  {"content":"\r\n\r\n\r\nدستشويىهاى رو به قبله مدرسه و . . .\r\n386 . ساختمان‌هاى دولتى [ مثل مدرسه 
  ] كه تعدادى از دستشويىهاى آن رو به قبله ساخته شده است ، آيا دانش‌آموزان مىتوانند از آن استفاده كنند ؟\r\nج . فرد غير بالغ تكليف ندارد و بالغين بايد مراعات كنند . و در اين گونه موارد براى تغيير بنا اقدام كنند .\r\n\r\nافتادن اشياى محترم در دستشويى\r\n387 . اگر سكّه‌اى - كه اسماى محترمه دارد - در دستشويى بيفتد ، با توجّه به هزينه‌ى آن كه براى بعضى افراد صرف آن مقدور نيست و با توجّه به انحصار دستشويى ، آيا مىتوان از آن براى تخلّى استفاده كرد ؟\r\nج . آنچه ذكر شد ، مجوّز هتك نيست و تطهير آن ممكن است به اجراى آب زياد متصل به كر ، به گونه‌اى سكه را احاطه كند و اگر مسير آن متصل به فاضلاب شهرى است ، از محل ابتلاى او پس از تطهير مذكور خارج مىشود .\r\n\r\nشك در سرايت بول و غايط\r\n388 . اگر فردى شك كند كه آيا بول يا غائط از مخرج تجاوز كرده يا نه ، آيا مىتواند بنابر عدم تجاوز بگذارد ؟\r\nج . بلى ، و ميزان صدق عرفى استنجا است .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\nآب كشيدن عورت با آب قليل\r\n389 . آيا اگر عورت را در هنگام آب‌كشى با آب قليل يك مرتبه به صورت مستمر آب بريزند ، پاك مىشود يا حتماً بايد دو يا سه مرتبه آب قطع و وصل شود ؟\r\nج . يك مرتبه به صورت مستمر كفايت مىكند ، به صورتى كه بعد از زوال عين نجاست ، آب بر آن جريان پيدا كند ؛ بنابر كفايت يك مرتبه آب ريختن در تطهير خصوص مخرج بول با آب قليل ، كه در مسأله‌ى 71 رساله توضيح داده شده است .\r\n\r\nتوالت رو به قبله\r\n390 . اگر انسان در منزل ديگران متوجه شود كه توالت رو به قبله ساخته شده است ، آيا وظيفه دارد صاحب خانه را مطلع سازد ؟\r\nج . در موردى كه مستند به ابتلاء او است ، تذكر بدهد .\r\n\r\nتوالت فرنگى\r\n391 . در كشورهاى غير مسلمان كه در ساخت توالت‌ها سمت قبله رعايت نمىشود ، تكليف چيست ؟\r\nج . شخص مسلمان بايد وظيفه‌اش را در رعايت سمت قبله ، هنگام نشستن ، رعايت كند .\r\n\r\nپوشش بدن از مميّز\r\n392 . اگر شك داشته باشيم كه بچه‌اى مميّز شده يا نه ، آيا واجب است كه خود را از وى بپوشانيم ؟\r\nج . خير ، واجب نيست ، اگر چه احتياط خوب است .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nهمراه داشتن دعا ، تربت و انگشتر\r\n393 . حكم همراه داشتن دعا ، تربت و انگشتر با اسماى متبركه ، در هنگام تخلى چيست ؟\r\nآيا گذاشتن در جيب پايين يا بالا كفايت مىكند ؟ يا بايد كلًا از بردن آن‌ها به تخلى اجتناب كرد ؟\r\nج . ميزان صدق عرفى هتك است ، كه بايد اجتناب شود .\r\n\r\nسكه با اسم امام رضا در جيب\r\n394 . سكه‌هاى ده تومانى رايج منقش به اسم امام رضا - عليه السّلام - است ، اگر هنگام تخلى اين سكه‌ها در جيب باشد اشكال دارد ؟ و در صورتى كه هنگام نشستن ، سكه در جيب و زير پا قرار گيرد ، آيا موجب بىاحترامى مىشود ؟\r\nج . چنان چه ذكر شد ، ميزان صدق عرفى هتك است ، كه بايد اجتناب شود .\r\n\r\nتخلّى عشاير و چادرنشين‌ها\r\n395 . عشاير و چادرنشين‌ها - به خصوص در هنگام كوچ - ، آب كافى براى تطهير ندارند ، آيا چوب و سنگريزه براى تطهير مخرج بول آن‌ها كفايت مىكند ؟ و آيا آن‌ها با اين حال مىتوانند نماز بخوانند ؟\r\nج . خير ، كافى نيست و بايد براى نماز ، خود را با آب تطهير كنند - چنان چه در مسأله‌ى 71 رساله بيان شده است - و در صورت ناچارى ، حكم نماز خواندن با بدن و لباس نجس در حال اضطرار جارى است .\r\n\r\nكشف عورت جهت استخدام\r\n396 . استخدام در بعضى از شركت‌ها و مؤسسات و . . . مستلزم معاينات پزشكى است - كه گاهى مشتمل بر كشف عورت است - ، آيا اين عمل در صورت نياز جايز است ؟\r\nج . جايز نيست و اضطرارى كه به واسطه آن كشف عورت ، اجازه داده شده است ، فقط در ضرورت‌هايى است كه انجام آن منحصر بر كشف عورت است .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\nيكى بودن چاه توالت و آشپزخانه\r\n397 . آيا اگر چاهى كه آب توالت به آن مىريزد ، با چاه آشپزخانه - كه اضافه آب و مواد غذايى هم چون برنج ، نان و . . . در آن ريخته مىشود - يكى باشد ، آيا اشكال دارد ؟\r\nج . بهتر است متعدد باشند .\r\n\r\nپاك كردن محل غايط با سنگ\r\n398 . اگر محل غايط را با سنگ يا دستمال پاك كنند ، آيا بر طرف شدن لزجى غايط از محل لازم است يا نه ؟ و آيا اگر انسان عرق كند و يا محل غايط خيس شود ، موجب نجاست بدن يا لباس مىشود ؟ و آيا در اين صورت مىتوان با اين بدن و لباس نماز خواند ؟\r\nج . هرگاه با سنگ و كلوخ و مانند اين‌ها غايط را با شرايطى كه در مسأله‌ى 74 رساله ذكر شده ، بر طرف كنند ، بنابر اظهر مخرج پاك مىشود و نماز خواندن مانعى ندارد و چنان چه چيزى هم به آن برسد ، نجس نمىشود و ذره‌هاى كوچك و لزوجت محل ، اشكال ندارد ، مگر اين كه آن مقدارى كه معمولًا به وسيله سنگ و كهنه از بين مىرود ، باقى بماند .\r\n\r\nبول در آب فراوان\r\n399 . اگر كسى در زير دوش ، درون رودخانه يا . . . بول كند ، جهت تطهير لازم است لباس‌هاى خود را فشار دهد و محل بول را دست بكشد ؟\r\nج . فشار دادن در تطهير با آب كثير ، لازم نيست ؛ اما دست كشيدن محل بول نقشى جز ازاله‌ى عين نجاست ندارد .\r\n\r\nمنظور از عورت چه قسمتى از بدن است\r\n400 . در بحث تخلى - كه پوشاندن عورت لازم است - مراد از عورت چه قسمتى از بدن\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nمىباشد و آيا ران و باسن ، زير شكم و بالاى آلت و نيز ما بين دبر و بيضتين جزو آلت شمرده مىشود ؟\r\nج . مراد از عورت - در باب تخلى - در زن قُبُل و دبر او به تنهايى است و در مرد قُبُل و دُبُر و بيضتين او است و قسمت‌هاى ديگر عورت محسوب نمىشود ، هر چند موهاى روييده‌شده‌ى اطراف آلت ، بهتر است پوشانده شود ، همان گونه كه مستحب است از ناف تا ساق پوشيده شود ؛ بلكه بهتر است هنگام تخلى در مكانى قرار گيرد كه اصلًا كسى او را نبيند .\r\n\r\nتخلى رو به قبله يا بدون پوشاندن خود\r\n401 . اگر كسى در مكانى قرار گيرد كه يا بايد رو به قبله تخلى كند تا در منظر ديگران نباشد ، يا در منظر ديگران رو از قبله بگرداند ، كدام يك را بايد برگزيند ؟\r\nج . اگر براى آن كه نامحرم او را نبيند ، ناچار شود رو به قبله يا پشت به قبله بنشيند ، بايد رو به قبله يا پشت به قبله بنشيند .\r\n\r\nمراد از ازاله عين نجس در بول\r\n402 . در نجاساتى هم چون بول - كه عين ندارد - ، گفته مىشود پس از بر طرف شدن عين نجس يك يا دو بار آب ريخته شود ، منظور چيست ؟ و اگر بول كه در يك محل ريخته شده ، خشك شده باشد ، آيا به آن زوال عين اطلاق مىشود ؟\r\nج . چون عين بول با آب ريختن زايل مىشود ، ذكر مطلب فوق براى تذكر اين است كه شستنى كه زايل‌كننده عين بول است با شستنى كه پاك‌كننده محل است و اين دو از نظر حكم متفاوت هستند ، اشتباه نشود و بول پس از خشك شدن ، اگر جرمى از آن نماند ، زوال عين آن مىشود .\r\n\r\nبرجستگى عورت از پشت شورت\r\n403 . برخى از شورت‌ها به قدرى چسبان و كوتاه است كه فقط عورت را مىپوشاند و\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nتمام حجم عورت از آن نمايان است ، آيا پوشيدن و يا نظر به افرادى با اين پوشش ، اشكال دارد ؟\r\nج . اگر معرضيّت براى مفسده دارد ، اشكال دارد .\r\n\r\nآداب رفتن به توالت\r\n404 . لطفاً آداب تخلى را بيان فرماييد ؟\r\nج . از جمله آدابى كه بهتر است رعايت شود آن است كه در وقت داخل شدن ، پاى چپ را پيش گذارند و در هنگام خروج پاى راست را اوّل بيرون نهند و نيز گفتن « بسم اللَّه » و دعاهاى وارد شده نيز مستحب است . همچنين خوب است هنگام تخلى سر پوشيده باشد و مستحب است در پايان تخلى ، مردان استبراء نمايند . ( جهت توضيح بيشتر در اين رابطه به مسأله‌ى 83 تا 85 رساله مراجعه شود . )\r\n\r\nذكر گفتن\r\n405 . آيا در هنگام تخلى ذكر گفتن اشكال دارد ؟\r\nج . خير ، اشكال ندارد .\r\n\r\nمكروهات رفتن به توالت ( تخلى )\r\n406 . لطفاً امورى كه هنگام رفتن توالت بهتر است ترك شود را بيان فرماييد ؟\r\nج . نشستن فرد در كنار راه ، كنار نهر و چشمه و محل افتادن ميوه و درب خانه‌ها و نيز رو به آفتاب و ماه و رو به باد ، بول نمودن و نيز در زمين سخت بول كردن و در سوراخ حيوانات و داخل آب راكد يا جارى و نيز در جايى كه موجب لعن انسان بشود و همچنين خوردن و آشاميدن در حال نشستن و مسواك كردن در حال تخلى و شستن خود با دست راست و يا تطهير خود با دست چپى كه انگشتر با\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nنقش اسماى خداوند در آن باشد ( البته اگر موجب آلودگى نشود مكروه است و در غير اين صورت حرام است ) و سخن گفتن - به غير ذكر خداوند و خواندن « آية الكرسى » يا حكايت اذان و يا گفتن « يرحمك اللَّه » به كسى كه عطسه مىكند ، اگر چه مورد روايت ، تحميد خود عطسه‌كننده است - و سر بالا بول نمودن مرد و همچنين از بلندى بول كردن و تخلى ميان قبر كردن و زياد نشستن در توالت ، از جمله چيزهايى است كه ترك آن در هنگام تخلّى مطلوب مىباشد .\r\n\r\nمشقت در يافتن قبله\r\n407 . اگر انسان به واسطه فشار غايط و بول توانايى تفحص از جهت قبله را نداشته باشد ، وظيفه او چيست ؟\r\nج . مىتواند به گمان خود عمل كند ، در غير اين صورت وظيفه‌اى ندارد .\r\n\r\nآب پس از بول\r\n408 . گاهى پس از بول آبى خارج مىشود كه چسبندگى زيادى داشته و به آسانى از آلت و دست پاك نمىشود ، اگر پس از تطهير هنوز چسبندگى آن وجود داشت ، تكليف چيست ؟\r\nج . اگر چسبندگى تنها حالت پوست باشد و عرفاً جرمى از آن نمانده باشد ، پاك شده است .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nاستبراء\r\n\r\nبقاى بول يا بيرون آمدن آن پس از استبرا\r\n409 . پس از استبرا احساس مىشود كه چند قطره بول در مجرا مانده يا بيرون مىآيد .\r\nوظيفه مكلّف براى نماز و وضو چيست ؟\r\nج . نجس و مبطل وضو نيست ، مگر با يقين به بول بودن آن يا خروج بول با آن .\r\n\r\nرطوبت مشتبه پس از استبرا\r\n410 . يكى از مشكلات من اين است كه پس از هر مورد تخلّى ، بعد از مدتى چند قطره آب خارج مىشود كه تا به حال با عمل استبرا ، بنا بر پاك بودن آن مىگذارم . سپس سعى كردم براى خواندن نماز مواقعى را انتخاب كنم كه از وقت تخلى دور باشد . آيا لازم است براى نماز لباس و بدن را پاك كنم يا با وجود سختى ، لازم است لباس را عوض كنم ؟ اگر تا به حال نمازهاى من فاقد طهارت بوده است ، مرا براى جبران نمازهاى گذشته راهنمايى فرماييد و آيا با وجود اخلاص در اين نمازها و كثرت آن‌ها ، لازم است همه را قضا كنم ؟\r\nج . اگر پس از استبرا رطوبت مشتبه خارج شود ، محكوم به طهارت است ، و اللَّه العالم .\r\n\r\nاحساس رطوبت بعد از بول\r\n411 . رطوبتى را كه بعد از بول در خود احساس مىكنم ، پاك است يا نجس ؟\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nج . اگر اصل خروج آن مشكوك است ، اثرى ندارد و اگر رطوبت خارج شده و مشكوك بعد از استبراء باشد پاك است .\r\n\r\nشكّ زياد در تطهير و استبراء\r\n412 . كسى كه عادت او شستن مخرج بول يا غايط و استبرا است ، اگر زياد شك مىكند كه آيا مخرج بول و غائط را شسته يا استبراء كرده چه كند ؟\r\nج . اگر در صحّت آن‌ها زياد شك مىكند اعتنا نكند ، ولى اگر در اصل تحقّق آن‌ها شك مىكند ، اگر چند مرتبه اعاده كند ، سبب مىشود كه از اين به بعد غفلت و فراموشى نيايد ، و اين مورد از موارد وسواس نيست .\r\n\r\nپاك بودن مذى\r\n413 . آيا در صورتى كه مذى با شهوت تنها هم خارج شود ، بازهم پاك است ؟\r\nج . بله اگر استبراء از بول كرده باشد ، پاك است .\r\n\r\nاستبراى خانم‌ها\r\n414 . آيا زنان همانند مردان استبراى از بول بايد انجام دهند ؟ و در صورت استحباب ، نحوه‌ى آن چگونه است ؟\r\nج . استبراء درباره‌ى زنان نيست و سزاوار است كه بعد از بول اندكى آرام گيرند و تنحنح نمايند و فرج خود را به طرف عرض ، فشار دهند . و تمام رطوبت‌هاى مشتبهى كه از آنان خارج مىشود ، پاك است و نقض‌كننده طهارت نمىباشد .\r\n\r\n","description":"","footnote":"","page_name":" 125 ","page_number":125},
  {"content":"\r\n . \r\n","description":"","footnote":"","page_name":" 126 ","page_number":126},
  {"content":"\r\n\r\n\r\nاحكام وضو\r\n\r\n","description":"","footnote":"","page_name":" 127 ","page_number":127},
  {"content":"\r\n . \r\n","description":"","footnote":"","page_name":" 128 ","page_number":128},
  {"content":"\r\n\r\n\r\nنيّت وضو\r\n\r\nنيّت براى وضوى نماز مستحبى\r\n415 . آيا براى خواندن نماز مستحبى ، هنگام وضو ، نيّت ضرورت دارد ؟\r\nج . هر وضويى نيّت لازم دارد .\r\n\r\nنيّت با وضو بودن\r\n416 . در هنگام وضو آيا صرف نيّت با وضو بودن كفايت مىكند و آيا با اين وضو مىتوان نماز خواند ؟\r\nج . كفايت مىكند و مىتوان با آن نماز خواند .\r\n\r\nنيّت در وضو گرفتن\r\n417 . براى وضو گرفتن ، چه نيتى بايد كرد ؟\r\nج . يكى از اعمال واجب يا مستحب را بايد نيّت كند يا همان با وضو بودن را نيت نمايد . ( توضيح بيشتر در مسأله‌ى 326 رساله آمده است . )\r\n\r\nوضو به قصد دائم الوضوء بودن\r\n418 . وضو گرفتن به قصد اين كه دائم الوضوء باشد ، آيا براى نماز خواندن كفايت مىكند ؟\r\nبه نيّت با وضو بودن چه طور ؟\r\nج . كفايت مىكند .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n\r\nقصد رفع حدث براى وضو\r\n419 . آيا قصد رفع حدث براى وضو كافى است ؟\r\nج . بازگشت آن به همان طهارت داشتن است كه كفايت مىكند .\r\n\r\nوضو براى خنك شدن\r\n420 . آيا كسى كه براى خنك شدن وضو مىگيرد وضويش صحيح است ؟\r\nج . خير صحيح نيست ، به ذيل مسأله‌ى 284 رساله ( شرط هشتم ) مراجعه شود .\r\n\r\nنيّت بطلان وضو در حين يا بعد وضو\r\n421 . لطفاً حكم نيّت و قصد باطل نمودن وضو در اثناى وضو و بعد از وضو را بيان فرماييد ؟\r\nج . نيّت باطل كردن وضو ، باطل‌كننده آن نيست ، مگر آن كه يكى از مبطلات از انسان صادر شود .\r\n\r\nوضو به نيّت نماز واجب قبل از وقت\r\n422 . آيا وضو به نيّت نماز واجب قبل از وقت نماز صحيح است يا خير ؟\r\nج . اگر بخواهد وضوى واجب را نيّت كند ، خير . براى توضيح بيشتر به مسأله 324 و 325 رساله مراجعه شود .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\nشستن صورت\r\n\r\nمراد از مرتبه در وضو\r\n423 . در رساله فرموده‌ايد كه در وضو ، شستن صورت و دست‌ها در مرتبه‌ى اوّل واجب ، مرتبه‌ى دوّم مستحبّ و مرتبه‌ى سوّم حرام است ، آيا مراد از مرتبه ، ريختن آب است ؟ يا منظور دست كشيدن است ؟\r\nج . ميزان ريختن آب يا دست كشيدن نيست ، بلكه شستن تمام عضو است كه گاهى با چند بار ريختن آب ، يك بار شستن حاصل مىشود .\r\n\r\nسه مرتبه شستن در وضو\r\n424 . اگر صورت و دست راست را سه مرتبه بشويند ولى دست چپ را دو دفعه بشويند تا براى مسح مشكلى ايجاد نشود ، آيا وضو صحيح است ؟\r\nج . در صورتى كه به قصد قربت خلل بزند و يا مسح به آب زايد شود ، وضو باطل است .\r\n\r\nمخلوط شدن آب دهان با آب صورت\r\n425 . در موقع وضو كه صورت شسته مىشود اگر مقدارى از آب دهان با آب صورت مخلوط شود ، وضو چه حكمى دارد ؟\r\nج . اگر مستهلك شود يا بعد از مقدار واجب از غَسْل باشد ، مانعى ندارد .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\nملاك بار اوّل و دوم در شستن اعضا\r\n426 . شروع بار دوم قبل از اتمام بار اوّل در شستن اعضاى وضو چه حكمى دارد و آيا اصلًا بار دوم حساب مىشود ؟\r\nج . تا بار اوّل كاملًا تمام نشده ، بار دوم معنا ندارد .\r\n\r\nشستن سه بار در وضو\r\n427 . شستن بار سوم كه در وضو حرام است ، آيا باطل‌كننده وضو و نماز نيز هست ؟\r\nج . فقط حرام است و باطل‌كننده نيست ؛ مگر در دست چپ كه آب خارج محسوب شده و مسح را دچار اشكال مىنمايد .\r\n\r\nشك در رسيدن آب به همه جاى عضو\r\n428 . اگر هنگام وضو در رسيدن آب به همه جاى عضو شك كند ، چه كارى لازم است ؟\r\nج . اگر بعد از وضو باشد آن شك اعتبار ندارد و اگر در اثناى وضو باشد موضع مشكوك را بشويد ، البته اگر شك او از وسوسه نيست .\r\n\r\nچند بار دست كشيدن اعضا جهت اطمينان\r\n429 . هنگام وضو اگر چند مرتبه دست بكشيم تا اطمينان پيدا كنيم كه آب رسيده است ، آيا اشكالى دارد ؟\r\nج . خير اشكال ندارد تا وقتى كه منجر به وسواس نشود .\r\n\r\nشستن لب در وضو و غسل\r\n430 . آيا شستن لب هم جزو اجزاى واجب غسل و وضو حساب مىشود يا خير ؟\r\nج . آن مقدارى از لب‌ها كه از ظاهر صورت به شمار مىرود ، لازم است شسته شود .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nرساندن آب به زير ابرو\r\n431 . آيا بايد در وضو آب را به زير موهاى ابرو هم رسانيد ، يا اگر به ظاهر اكتفا شود ، وضو صحيح است ؟\r\nج . اگر پوست زير ابرو پيدا نيست ، شستن ظاهر آن كافى است ؛ و اگر پيداست و يا مشكوك است ، بنابر احتياط واجب بايد آب را به زير ابرو هم برساند .\r\n\r\nشستن صورت با دو دست\r\n432 . معمولًا در وضو صورت را با يك دست مىشويند آيا تفاوتى بين شستن با يك دست و شستن با دو دست هست ؟\r\nج . خير\r\n\r\nمحل ريختن آب روى صورت در وضو\r\n433 . آيا هنگام شستن صورت در وضو حتماً بايد آب را از محل رويش مو بريزيم يا اين كه مىشود از پايين‌تر - مثلًا بالاى ابروها - ريخت و بعد دست كشيد ؟\r\nج . در جهت شستن به نيّت وضو ، رعايت ترتيب عرفى از بالا به پايين لازم است ولى ريختن آب به پايين‌تر اشكال ندارد .\r\n\r\nاندازه صورت براى شستن آن\r\n434 . آيا در وضو لازم است آب به همه صورت برسد ، يا فقط به همان مقدار كه پهناى دست آن را فرا مىگيرد كافى است ؟\r\nج . مقدار فاصله بين انگشت شست و انگشت ميانى به اضافه‌ى مقدار كمى براى يقين ، لازم است شسته شود و غير از آن ضرورتى ندارد كه شسته شود .\r\n( توضيح بيشتر در مسأله‌ى 238 رساله آمده است . )\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\nحدّ و محدوده شستن صورت در وضو\r\n435 . در وضو حدّ شستن صورت تا كجاست ؟ آيا مقدارى از بينى و لب‌ها را بايد شست ؟\r\nج . مقدارى از بينى و دهان كه ظاهر است ، بايد شسته شود .\r\n\r\nخونى بودن جوش صورت\r\n436 . اگر جوش صورت خونى شده باشد و وضو بگيريم ، آيا صورت و حوله نجس و وضو باطل است ؟\r\nج . اگر قبل از وضو و يا در هنگام وضو بر طرف شده و سپس يك مرتبه آب بر آن جريان يافته صورت و حوله پاك است و اما صحت وضو مبنى بر اين است كه پس از پاك شدن محل ، جريان آب بر آن به نيّت وضو ادامه يابد و يا دوباره جارى شود و اگر شك در بر طرف شدن آن دارد ، وضو صحيح است ولى حوله و صورتش را تطهير كند .\r\n\r\nحكم عارض و عذار در شستن صورت\r\n437 . آيا در وضو مقدارى از عذار ( قسمت بالاى فك ) و عارض ( گونه ) جزو صورت است و بايد شسته شود ؟\r\nج . مقدارى از صورت كه بين انگشت شست و ميانى قرار مىگيرد در وضو بايد شسته شود . ( به توضيح مذكور در مسأله‌ى 238 رساله مراجعه شود . )\r\n\r\nپرپشت بودن ريش\r\n438 . اگر ريش انسان پرپشت و بلند باشد ، آيا رساندن آب به پوست صورت لازم است ؟\r\nج . خير لازم نيست و شستن ظاهر مو كافى است .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nدست كشيدن سهوى از پايين به بالا\r\n439 . اگر شخصى هنگام وضو سهواً دستش را از پايين به بالا كشيد ، وضويش چه حكمى دارد ؟\r\nج . اشكال ندارد .\r\n\r\nشستن صورت با هر دو دست در يك وضو\r\n440 . آيا مىتوان در يك وضو صورت را با هر دو دست شست ؟ و آيا مىتوان در يك وضو با دست راست و در وضويى با دست چپ صورت را شست ؟\r\nج . اشكال ندارد .\r\n\r\nشستن مژه‌هاى چشم براى وضو\r\n441 . آيا مژه‌هاى چشم در هنگام وضو لازم است شسته شود ؟\r\nج . بايد شسته شود .\r\n\r\nپيدا بودن پوست از لاى مو\r\n442 . در رساله آمده اگر پوست صورت از لاى مو پيدا باشد در وضو بنابر احوط بايد آب را به پوست رساند ، حال اگر شك شود كه آب به پوست مىرسد يا نه ، وظيفه چيست ؟\r\nج . اگر شك او از روى وسوسه است ، اعتناء نكند و در غير اين صورت نمىتواند اكتفا كند .\r\n\r\nشك در رسيدن آب به لاى مو بعد از وضو\r\n443 . مدتى بود كه در هنگام وضو يقين مىكردم كه به همه جاى صورت و دستم آب وضو را رسانده‌ام ولى بعداً ملتفت شدم كه پوست صورتم از لاى موهايم پيدا است و بايد آب را به زير موها مىرساندم و شك دارم كه آب رسيده بوده يا نه ، نمازهاى\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nگذشته‌ام چه حكمى دارد ؟\r\nج . شكِّ بعد از عمل اثر ندارد ، لذا نمازهايتان صحيح است .\r\n\r\nمعناى جارى شدن آب\r\n444 . اگر آب در بعضى از عضو وضو جارى نشود بلكه بقيه‌اى عضو را به وسيله‌ى قطرات موجود در همان عضو بشويد كافى است ؟\r\nج . اگر با دست هم جارى شود كافى است و معناى جارى شدن اين نيست كه آب خيلى زياد باشد ، بلكه همين كه آب از نقطه‌اى به نقطه‌ى ديگر منتقل شود ، جارى شده است .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nشستن دست‌ها\r\n\r\nتقسيم دست به دو قسمت در شستن\r\n445 . آيا مىتوان ابتدا مچ دست را از بالا به پايين شست ، بعد قسمت‌هاى بالاتر را به همين صورت ( از بالا به پايين ) شست ؟ به صورت برعكس چه طور ( يعنى اوّل قسمتى از اعضاى بالا و از بالا به پايين بعد مچ دست را ) و در كلّ تقسيم كردن دست به دو قسمت چگونه است .\r\nج . اگر به صورت دوم باشد ، اشكال ندارد .\r\n\r\nسرازير شدن آب وضو به طرف آرنج\r\n446 . هنگام وضو گرفتن ، اگر احياناً دست طورى قرار گرفت كه آب وضو به طرف آرنج سرازير شود ، آيا اشكالى در وضو ايجاد مىشود ؟\r\nج . چون به قصد وضو نيست ، اشكال ندارد .\r\n\r\nبرگشت آب از پايين به بالاى دست بعد از شستن آن\r\n447 . آيا بعد از يك بار شستن دست اگر آب از پايين به طرف آرنج برگردد ، وضو باطل مىشود ؟\r\nج . خير .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\nدر دست بودن انگشترى در هنگام وضو\r\n448 . اگر انگشترى در انگشت باشد ، در موقع وضو براى رساندن آب به زير آن ، حركت دادن آن به بالا و پايين كفايت مىكند ؟\r\nج . اگر آب از بالا به پايين در زير آن جريان پيدا مىكند ، اشكال ندارد .\r\n\r\nافقى شستن دست در وضو\r\n449 . آيا شستن دست به صورت افقى هنگام وضو ، اشكال دارد ؟\r\nج . اگر ترتيب عرفى از بالا به پايين صادق باشد ، اشكال ندارد .\r\n\r\nاندازه شستن دست‌ها در وضو\r\n450 . آيا در وضو - چون قبلًا دست‌ها را تا مچ شسته‌ايم - شستن دست‌ها از آرنج تا مچ كافى است ؟\r\nج . خير ، بايد تا آخر انگشت‌ها شسته شود .\r\n\r\nريختن آب از شير هنگام وضو\r\n451 . اگر آبى - كه در هنگام وضو از شير مىچكد - روى دستى كه در حال شستن آن جهت وضو هستيم بريزد ، چه حكمى دارد ؟\r\nج . اگر نسبت به آب وضو مستهلك است ، مانعى ندارد و در اينجا نيّت وضو هم مىتواند با آن بنمايد .\r\n\r\nتماس با رطوبت خارج از وضو\r\n452 . اگر در وضو هنگام شستن دست چپ ، دستمان با رطوبت ديگرى تماس پيدا كند ، آيا وضو باطل مىشود ؟\r\nج . خير ، به نحوى كه در سؤال قبلى گذشت .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nبستن شير در هنگام وضو\r\n453 . آيا بستن شير آب هنگام وضو ، هنگام شستن دست چپ ، موجب اشكال در صحت وضو مىگردد ؟\r\nج . خير اشكال ندارد .\r\n\r\nاستحباب ريختن آب از پشت آرنج‌ها براى مردان\r\n454 . آيا ريختن آب از پشت آرنج براى مردها ، استحباب دارد ؟\r\nج . بله ، مستحب است .\r\n\r\nممكن نبودن تطهير دست\r\n455 . اگر محلّ وضو - مثلًا دست - نجس شود و امكان شستن و تطهير آن نباشد ، وظيفه چيست ؟\r\nج . اگر نجاست ، تمام عضو وضو را فرا نگرفته باشد ، وظيفه جبيره است و در غير اين صورت احوط جمع بين وضوى جبيره و تيمّم است . ( توضيح بيشتر در مسأله‌ى 334 و 335 آمده است . )\r\n\r\nشستن زيرِ پوست كنده شده\r\n456 . آيا براى وضو لازم است زير پوست دست كه كنده شده ولى هنوز از دست جدا نشده شسته شود يا خير ؟\r\nج . اگر آن پوست به بدن نچسبد ، در صورت عدم عسر و حرج لازم است آب به زير آن برسد و در غير اين صورت لازم نيست و صورت‌هاى مختلف آن در مسأله‌ى 296 رساله بيان شده است .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nمسح\r\n\r\nفرا نگرفتن ترى در هنگام مسح\r\n457 . اگر محلّ مسح را ، مسح كشيديم ولى ترى دست به قدر واجب مسح ، محلّ مسح را فرا نگرفت ، وظيفه چيست ؟\r\nج . بعد از خشك كردن ، دوباره همان محل را مسح كند يا در موضع ديگر از همان عضو به قدر واجب مسح نمايد .\r\n\r\nوظيفه كسى كه با كف انگشتان نمىتواند مسح كند\r\n458 . به علت سوختگى ، انگشتانم جمع شده است ، به طورى كه با كف انگشتانم نمىتوانم مسح سر و پا نمايم ، آيا بايد با دست ديگر مسح كنم يا با پشت انگشتان همان دست يا با مقدار باقى از كف همان دست ؟\r\nج . اگر با مقدار باقى از كف همان دست مىتوانيد ، پس با همان كف دست مسح كنيد . همچنين مىتوانيد با كف دست ديگر سه موضع مسح را مسح نماييد .\r\n\r\nشك در كافى بودن ترى در مسح\r\n459 . اگر بعد از مسح شك كرديم كه ترى دست به قدر واجب مسح ، محلّ مسح را فرا گرفته يا نه ؟ آيا مىتوان به آن اكتفا كرد ؟\r\nج . اگر او وسواسى نيست ، وظيفه‌ى او اعاده‌ى مسح بعد از خشك كردن محل يا در موضع ديگر از همان عضو است .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nنجس شدن دست قبل از مسح\r\n460 . اگر كف يك دست يا هر دو دست پيش از مسح نجس شود ، وظيفه چيست ؟\r\nج . نجس شدن دست از مبطلات وضو نيست ، مگر اين كه از جهت مسح مشكل ايجاد شود . پس اگر يك دست نجس شده است با دست ديگر ، مسح‌ها را انجام دهد و اگر هر دو دست نجس شده و به قدر واجب مسح ، در كف دست رطوبت پاك دارد ، مسح را با همان قسمت پاك انجام مىدهد و وضو صحيح است و بعد موضع نجس را تطهير مىكند و در غير اين صورت بعد از تطهير دوباره وضو بگيرد .\r\n\r\nمسح نمودن پا قبل از سر سهواً\r\n461 . اگر در حال وضو سهواً كسى قبل از مسح سر ، مسح پا را كشيد ، آيا وضو باطل مىشود ؟\r\nج . بايد بعد از مسح سر دوباره پا را مسح كند .\r\n\r\nبستن شير قبل از مسح\r\n462 . كسى كه قبل از مسح شير آب - كه مقدارى آب روى آن باشد - را ببندد و بعد مسح كند ، چه صورت دارد ؟\r\nج . اگر با آب وضو ، مسح به مقدار مسمّاى مسح واقع شده ، صحيح است .\r\n\r\nكشيدن دست چپ بر راست قبل از مسح\r\n463 . آيا مىتوان قبل از مسح كشيدن سر و پا ، با ترى دست چپ دوباره روى دست راست دست كشيد ؟\r\nج . در اين صورت مسح‌ها را با كف دست چپ انجام ندهد ، على الاحوط .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n\r\nوصل شدن مسح سر به آب صورت\r\n464 . مسح سر اگر وصل به آب صورت شود ، وضو را باطل مىكند ؟\r\nج . با قسمت ديگر كف دست كه ملاقات با آب صورت نكرده ، پا را مسح كند .\r\n\r\nاستفاده‌ى سهوى از آب صورت قبل از مسح\r\n465 . اگر شخصى مدّت‌ها بدون توجّه [ جاهل قاصر 
  ] در هنگام مسح سر و پاها از آب وضوى صورت يا اعضاى ديگر استفاده مىكرده و با آن مسح مىكرده است ، تكليف نمازهاى گذشته‌ى او چيست ؟\r\nج . اگر احتمال بدهد كه به قدر مسح واجب ، رطوبت كف دست با آب اعضاى ديگر مخلوط نشده ، محكوم به صحّت است و در غير اين صورت بايد آن‌ها را قضا كند .\r\n\r\nپاك بودن محل مسح\r\n466 . آيا براى مسح سر لازم است ، تمام سر پاك باشد ؟\r\nج . فقط پاك بودن محل مسح ، شرط است و بقيه سر لازم نيست پاك باشد .\r\n\r\nشك در كشيدن مسح بعد از وضو\r\n467 . اگر بعد از وضو شك كنيم كه مسح را انجام داده‌ايم يا نه ، چه كنيم ؟\r\nج . اعتنا نكنيد .\r\n\r\nشك در مسح كشيدن بعد از تمام شدن نماز\r\n468 . اگر بعد از نماز شك كنيم ، آيا در وضو مسح پا يا سر را كشيده‌ايم يا نه ، نماز چه حكمى خواهد داشت ؟\r\nج . اشكالى ندارد .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nمسح سر و پا با دست چپ در هنگام اختيار و اضطرار\r\n469 . مسح كردن سر و پا با دست چپ ، چه حكمى دارد ؟ آيا در غير ضرورت مىتوان پشت سر را به جاى جلوى سر مسح كرد ؟\r\nج . مورد اوّل جايز است و مورد دوم جايز و صحيح نيست .\r\n\r\nتكرار چند بار مسح جهت احتياط\r\n470 . تكرار چند باره مسح براى احتياط چگونه است ؟\r\nج . اگر به حدّ وسواس نرسد اشكالى ندارد . ( به مسأله‌ى 262 رساله رجوع شود . )\r\n\r\nكيفيت مسح\r\n471 . آيا براى مسح مىتوان از غير آب وضو استفاده كرد ؟ و آيا مسح سر حتماً بايد از بالا به پايين باشد ؟\r\nج . در حالت اختيار نمىتوان با آب غير وضوى كف دست مسح كشيد ، و بنابر احتياط واجب بايد از بالا به پايين مسح كرد .\r\n\r\nفرق مسح زن و مرد\r\n472 . آيا حدّ مسح زن و مرد فرق دارد ؟\r\nج . خير\r\n\r\nخشك شدن دست قبل از مسح\r\n473 . اگر به جهت حرارت شديد قبل از مسح سر و پا ، دست خشك شود ، وظيفه چيست ؟\r\nج . بايد از آب ريش و ابروها دست را مرطوب كرده و مسح نمايد . ( توضيح بيشتر در مسائل 257 الى 259 رساله بيان شده است . )\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n\r\nمسح با انگشت\r\n474 . آيا مسح با يك انگشت كفايت مىكند ؟\r\nج . بله ، كفايت مىكند .\r\n\r\nنگه داشتن دست بر روى عضو مسح\r\n475 . اگر شخصى قبل از مسح چند لحظه دست را روى عضو مسح شده نگه دارد و يا اين كه بردارد و دوباره بكشد ، آيا مسح او صحيح است ؟\r\nج . صحيح است با مراعات خشك بودن محل ، البته اگر مىخواهد دوباره بكشد .\r\n\r\nمسح بر موهاى اطراف كه جلوى سر جمع شده\r\n476 . آيا مسح بر موهايى كه از اطراف بر جلو سر جمع شده كافى است ؟ و كلًا در مورد موى بلند ، چگونه بايد مسح شود .\r\nج . اگر موى جلوى سر به اندازه‌اى بلند است كه اگر شانه كند به صورتش مىريزد يا به جاهاى ديگر سر مىرسد ، بايد بيخ موها را مسح كند يا فرق سر را باز كرده ، پوست سر را مسح نمايد . ( به مسأله‌ى 251 رساله رجوع شود . )\r\n\r\nجهات مسح سر\r\n477 . آيا مسح سر در عقب سر و طرف راست و چپ صحيح است ؟\r\nج . خير ، صحيح نيست .\r\n\r\nاستفاده از آب صورت براى مسح\r\n478 . آيا شخص وضوگيرنده ، قبل از آن‌كه آب دست‌ها خشك شود و قبل از مسح كشيدن ، مىتواند به ريش يا صورت خود دست بكشد ؟\r\nج . خير .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nتوجه به عدم مسح سر بعد از نماز\r\n479 . اگر در بعد از نماز متوجه شود كه مسح سر را انجام نداده تكليف چيست ؟ در صورتى كه نداند براى چه نمازى در طول روز بوده چه بايد بكند ؟\r\nج . بايد دوباره وضو بگيرد و نمازى را كه يقين دارد با آن وضو خوانده ، اعاده يا قضا كند و اگر آن را نمىداند ، توضيح حكم آن در مسأله‌ى 1126 رساله بيان شده است .\r\n\r\nراه رفتن قبل از مسح سر\r\n480 . اگر قبل از مسح سر چند قدم راه برويم ، وضويمان صحيح است يا خير ؟\r\nج . در صورتى كه موالات بين افعال وضو از بين نرود ، اشكالى ندارد . ( به توضيح بيشتر در مسأله‌ى 287 و 289 رساله رجوع شود . )\r\n\r\nمسح موى بلند سر\r\n481 . اگر موى جلوى سر بلند باشد ، چگونه مىتوان بر آن مسح كرد و آيا بايد روى يك مسير مستقيم باشد ؟\r\nج . بايد موهاى اضافى را كنار بزند و بر بن موهاى مربوط به جلوى سر مسح نمايد و همين كه عرفاً از بالا به پايين باشد ، كافى است .\r\n\r\nتر شدن محل مسح\r\n482 . شخصى براى اين كه بيخ موهاى سر را مسح كند ، موها را كنار مىزند و در نتيجه موهايش تر مىشود ، آيا اين ترى براى مسح ضرر دارد ؟\r\nج . خير ضرر ندارد ، زيرا ميزان ، جاى مسح است كه بايد خشك باشد .\r\n\r\nجريان آب مسح\r\n483 . اگر هنگام مسح سر ، آب كف دست زياد باشد به گونه‌اى كه موجب جريان آب\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nشود ، آيا لازم است آب كف دست را كم كنند ؟\r\nج . خير ، لازم نيست .\r\n\r\nانتخاب دست براى كشيدن مسح\r\n484 . آيا مىشود با دست راست ، پاى چپ را مسح نمود و با دست چپ پاى راست را مسح كشيد ؟\r\nج . اشكال ندارد .\r\n\r\nكشيده شدن دست به صورت هنگام مسح\r\n485 . اگر در هنگام مسح سر ، دست به صورت كشيده شود چه حكمى دارد ؟\r\nج . با آن رطوبت نبايد مسح پاها را انجام داد .\r\n\r\nمسح سر به صورتى كه نوك انگشتان به سمت راست يا چپ باشد\r\n486 . اگر هنگام مسح سر يا مسح پا دست را به صورتى قرار دهد كه نوك انگشتان به طرف راست يا چپ باشد ، چه حكمى دارد ؟\r\nج . اشكال ندارد .\r\n\r\nسربازى كه از بيرون آوردن پوتين منع شده\r\n487 . سربازِ در حال ديده‌بانى يا پست نگهبانى قانوناً نبايد پوتين خود را بيرون آورد . وى براى وضو ( مسح ) چه وظيفه‌اى دارد ؟\r\nج . اگر از درآوردن چكمه در تمام وقت نماز قانوناً ممنوع است ، براى وضو بايد آن را بيرون آورده و معلوم نيست اين منع ، عقلايى باشد و واجب الاطاعة نيست .\r\nبله اگر در معرض خطر باشد و بر خود بيمناك باشد ، از باب ضرورت ، بر كفش مسح كند .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\nكيفيت مسح پا\r\n488 . آيا تمام قسمت روى پا از سر انگشت بزرگ تا برآمدگى روى پا ، بايد مسح شود و آب به آن برسد يا كشيدن دست - هر چند بعضى از قسمت‌ها خشك بماند - كافى است ؟\r\nج . لازم است منقطع نشود ، ولى پهناى آن به هر اندازه باشد كافى است .\r\n( مسأله‌ى 253 رساله )\r\n\r\nملاك استهلاك رطوبت قبلى\r\n489 . اگر هنگام شستن اعضا مقدارى آب از دست‌ها بر روى پا بريزد آيا بايد خشك شود و آيا ملاك مستهلك بودن چيست ؟ و نيز آبى كه قبل از وضو بر روى پا مىريزد ، چه حكمى دارد ؟\r\nج . جاى مسح بايد خشك باشد و اگر به قدرى تر باشد كه رطوبت دست به آن اثر نكند ، مسح باطل است . و مراد از مستهلك بودن آن است كه ترى آن به قدرى كم باشد كه رطوبتى كه بعد از مسح در آن ديده مىشود ، بگويند فقط از ترى كف دست است .\r\n\r\nمحدوده‌ى مسح پا\r\n490 . براى مسح پا چه مقدارى از پا بايد مسح شود ؟\r\nج . از نوك انگشتان پا تا برآمدگى روى پا و احتياط مستحب تا مفصل پا است .\r\n\r\nمسح هم زمان دو پا با هم\r\n491 . مسح كردن هر دو پا همزمان يا اين كه ابتدا پاى چپ بعد پاى راست چه حكمى دارد ؟\r\nج . اولى ( يعنى مسح كردن هر دو هم زمان ) جايز و دومى ( يعنى ابتدا مسح پاى چپ و بعد پاى راست ) خلاف احتياط واجب است .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nمسح زير انگشتان پا\r\n492 . آيا مسح قسمت پايين پا كه موقع راه رفتن با زمين تماس پيدا مىكند استحباب دارد ؟\r\nج . استحبابى ندارد .\r\n\r\nتكرار مسح پا\r\n493 . دو مرتبه كشيدن مسح پا چه حكمى دارد ؟\r\nج . در صورتى كه به حد وسواس نرسد ، اشكالى ندارد .\r\n\r\nمسح پا برعكس\r\n494 . آيا مىشود مسح پا را از برآمدگى پا تا نوك انگشتان ( به صورت عكس ) كشيد ؟\r\nج . جايز است .\r\n\r\nمسح پا با قسمتى از دست كه با آب صورت مخلوط نشده\r\n495 . اگر در حال مسح سر ، قسمتى از دست به آب صورت رسيده آيا مىتواند با قسمت باقى دست كه متصل به آب صورت نشده پاها را مسح كند ؟\r\nج . بله مىتواند .\r\n\r\nوجود چند قطره آب در محل مسح\r\n496 . آيا بودن چند قطره آب بر روى پا هنگام مسح اشكال دارد ؟\r\nج . به طورى كه آب مسح غالب باشد اشكال ندارد و همچنين اگر پا به مقدار واجب مسح ، خشك باشد .\r\n\r\nمسح نشدن كل پا\r\n497 . چنان‌چه هنگام مسح ، تمام روى پا مسح نشود و مقدارى از وسط پا از مسح قطع\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nشود ، آيا بايد دوباره مسح كند يا كافى است ؟\r\nج . بايد دوباره مسح نمايد .\r\n\r\nمسح پا فقط روى پا\r\n498 . آيا كسى كه مسح پا را از سر انگشتان نمىكشيده و فقط روى پا را مسح مىكرده ، وضويش اشكال دارد ؟ و تكليف نمازهايش چيست ؟\r\nج . آن وضو و نمازها باطل بوده است .\r\n\r\nمسح پايى كه رطوبت دارد\r\n499 . وظيفه ما در مسح ، موقعى كه پا رطوبت دارد چيست ؟\r\nج . ابتدا بايد پا را خشك كرد و سپس مسح نمود ، البته اگر رطوبت پا به قدرى كم است كه آب مسح بر آن غالب است ، اشكالى ندارد .\r\n\r\nمسح پاى نجس\r\n500 . در صورتى كه روى پا نجس باشد و نشود آن را آب كشيد ، وظيفه ما براى مسح چيست ؟\r\nج . اگر جبيره ممكن نباشد ، بايد تيمم نمايد و اگر جبيره ممكن بود ، بنابر احتياط واجب بايد هم تيمم كند و هم وضو بگيرد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nاحكام ديگر وضو\r\n\r\nوضوى كودك غير بالغ\r\n501 . آيا وضوى بچه غير بالغ صحيح است كه قرآن به دست او بدهيم ؟\r\nج . اگر به نحو صحيح وضو بگيرد ، صحيح است .\r\n\r\nمبتلا شدن كودك به حدث اكبر\r\n502 . آيا كودك نابالغ ، مُحْدِثْ به حدث اكبر مىشود ؟\r\nج . فرق نمىكند ، نسبت به هر سببى كه براى او ممكن است .\r\n\r\nاستحباب نفسى وضو\r\n503 . لطفاً معناى استحباب نفسى را بفرماييد كه آيا وضو استحباب نفسى دارد ؟\r\nج . بله و معناى استحباب نفسى آن است كه وضو به قصد قربت صحيح است ، هر چند نيّت هيچ يك از غايات آن را هم نكند ، حتى نيّت بودن بر طهارت را .\r\n\r\nوضو زير باران\r\n504 . زير باران به چه نحوه‌اى وضو گرفته شود كه وضو صحيح باشد ، با توجّه به اين كه آب باران با آب وضو مخلوط مىشود ؟\r\nج . عضو را در باران مىگيرد با رعايت ترتيب از بالا به پايين - به حسب قصد - و\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nدر تمام زمان بارش قصد وضو داشته باشد ؛ لكن در وضو بايد مسح سر و پاها به آب جديد از باران واقع نشود و آب وضو با آب باران جديد ممزوج هم نشود ، كه اگر مخلوط گردد ، چنان‌چه به حدّى است كه مانع از تحقّق مقدار واجب از مسح با آب وضو است ، وضو باطل مىگردد ، و اگر به مقدار مستهلك باشد ، ضرر ندارد .\r\n\r\nخون آمدن بعد از وضو از اعضاى وضو\r\n505 . آيا اگر پس از وضو از بعضى اعضاى وضو خون بيرون بيايد ، وضو باطل است ؟\r\nج . اشكالى ندارد .\r\n\r\nوضو گرفتن بدون توجه\r\n506 . غرق شدن در افكار عميق ، به گونه‌اى كه صداى خبرى را متوجه نشود ، آيا وضو را باطل مىكند ؟\r\nج . اگر در ابتدا نيّت وضو داشته ، اشكالى ندارد .\r\n\r\nميزان خروج باد معده\r\n507 . آيا خروج باد معده از انسان ، ميزان خاصى در باطل شدن وضو دارد ؟\r\nج . خارج شدن باد معده به هر مقدار كه باشد ، باطل‌كننده وضو است .\r\n\r\nوضو قبل از غسل واجب يا مستحب\r\n508 . آيا قبل از انجام غسل واجب يا مستحب ، گرفتن وضو لازم است ؟\r\nج . غير از غسل جنابت براى نماز و غيره ، وضو هم لازم است ، چه وضو قبل از غسل باشد يا بعد از آن .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nخوردن در حين وضو\r\n509 . اگر در حين وضو چيزى بخوريم ، وضوى ما درست است ؟\r\nج . اشكالى ندارد .\r\n\r\nاشتباه انجام دادن وضو\r\n510 . من قبلًا وضويم را اشتباه انجام مىدادم ، آيا نمازم اشكال دارد ؟\r\nج . اگر به نحو باطل بوده ، نماز با آن هم باطل بوده است .\r\n\r\nوضو گرفتن قبل از وقت نماز\r\n511 . آيا وضو گرفتن به نيّت خواندن نماز واجب ، قبل از وقت نماز و با علم به اين كه وقت نماز نشده است ، اشكال دارد ؟\r\nج . بايد به قصد طهارت و وظيفه‌ى فعليّه گرفته شود . هر چند داعى بر اين ، با طهارت بودن در وقت نماز باشد .\r\n512 . حد اكثر چه زمانى قبل از اذان نماز مىتوان به نيّت آن نماز واجب وضو ساخت ؟\r\nج . اصلًا قبل از وقت نمىتوان وضو گرفت مگر به نيّت استحباب يا غايت واجب ديگرى غير از نماز مورد نظر .\r\n513 . در صورتى كه انسان مىداند بعد از داخل شدن وقت نماز اگر وضو را تأخير بيندازد ، ناچار به مسح بر حايل مىشود ، آيا تقديم وضو واجب است ؟ در صورتى كه تأخير وضو منجر به وضوى ضرورت يا تقيّه گردد ، آيا باز همين حكم را دارد ؟\r\nج . احوط لزوم تقديم است .\r\n\r\nتجديد وضو\r\n514 . تجديد وضو جايز است يا نه ؟ و اگر شخص تجديد وضو كرد و نماز خواند ، بعد يادش آمد كه وضوى قبلىاش باطل شده ، آيا نمازى كه با اين وضوى جديد خوانده\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nصحيح است ؟\r\nج . تجديد وضو جايز است ، و در فرض مذكور نماز او صحيح است .\r\n\r\nفلسفه استحباب تجديد وضو\r\n515 . فلسفه استحباب تجديد وضو براى نماز چيست ؟\r\nج . ائمه - عليهم السّلام - در روايت فرموده‌اند : « الوضوء على الوضوء نورٌ على نورٍ » ؛ ( وضو گرفتن در حال وضو ، نورى است كه بر نور اضافه مىشود . )\r\n\r\nاعتقاد به شستن دو بار دست\r\n516 . كسى كه اعتقاد داشته دست راست دو بار بايد شسته شود ، آيا وضويى كه مىگرفته صحيح است ؟\r\nج . بله ، صحيح است .\r\n\r\nوضو با كفش غصبى\r\n517 . وضو گرفتن با كفش غصبى چه حكمى دارد ؟\r\nج . اظهر عدم بطلان وضو است ، اگر چه با غصب كردن كفش ، مرتكب گناه شده است .\r\n\r\nوضو با كفشى كه عوض شده\r\n518 . كفش من در مكانى عوض شده است ، آيا مىتوانم با پوشيدن آن وضو بگيرم ؟\r\nج . اگر شاهد حال بر رضايت صاحب آن باشد ، اشكال ندارد .\r\n\r\nوضو در مكان غصبى\r\n519 . آيا وضو گرفتن در مكان غصبى اشكال دارد ؟\r\nج . وضو صحيح است ، هر چند مرتكب حرام شده است .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nوضو گرفتن با كفش مجهول المالك\r\n520 . وضو گرفتن با كفش‌هايى كه مالك آن مشخص نيست ، چه حكمى دارد ؟\r\nج . وضو صحيح است ، هر چند مرتكب حرام شده است .\r\n\r\nحدود فاصله زمانى در شستن اعضاى وضو\r\n521 . هنگام وضو و غسل ، چه مدت فاصلهء زمانى در شستن اعضا اشكال ندارد ؟\r\nج . در وضو ، فاصله زمانى بايد به اندازه‌اى باشد كه در زمان شروع عضو بعدى ، مجموع اعضاى سابق در هواى معتدل نخشكيده باشد ؛ ولى در غسل ، موالات لازم نيست . ( جهت توضيح بيشتر به مسأله‌ى 287 رساله رجوع شود . )\r\n\r\nتفاوت وضوى مرد با وضوى زن\r\n522 . لطف كنيد تفاوت وضوى زن با مرد را بفرماييد ؟\r\nج . در واجباتِ وضو فرقى ندارند .\r\n\r\nوضوى احتياطى بعد از غسل جنابت\r\n523 . شخصى بعد از سه الى چهار ساعت بعد از غسل جنابت مىخواهد نماز بخواند و نمىداند محدث شده يا نه ، آيا مىتواند احتياطاً وضو بگيرد ؟\r\nج . اشكال ندارد .\r\n\r\nحكم جاهل به بطلان وضو\r\n524 . اگر شخصى كه جاهل به بطلان وضوى خويش است ، نماز بخواند ، نماز او چه حكمى دارد ؟\r\nج . آن نماز را دوباره بايد بخواند .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nخشك كردن يا خشك نكردن اعضاى وضو\r\n525 . آيا خشك كردن رطوبت بعد از وضو مكروه است و يا خشك نكردن مستحب است ؟\r\nج . افضل ، خشك نكردن است .\r\n\r\nنماز مستحبى بدون وضو\r\n526 . آيا خواندن نماز مستحبى بدون وضو به قصد ورود يا رجا جايز است ؟\r\nج . جايز نيست .\r\n\r\nعمل بر خلاف وظيفه تيمم\r\n527 . كسى كه به خاطر تنگى وقت بايد تيمم كند ، چنان‌چه بر خلاف وظيفه خود عمل كرد و وضو گرفت ، آيا وضويش صحيح است ؟\r\nج . اگر به قصد آن نماز وضو نگرفته ، وضويش صحيح است .\r\n\r\nوضو گرفتن در توالت\r\n528 . اگر به واسطه‌ى عذرى داخل توالت وضو سازد ، آيا اشكال دارد ؟\r\nج . با رعايت طهارت محل شستن دست و صورت و مسح مانعى ندارد .\r\n\r\nنماز با وضوى گرفته شده براى غير نماز\r\n529 . آيا مىشود با وضويى كه براى غير نماز گرفته شده ، نماز يوميّه را انجام داد ؟\r\nج . اشكالى ندارد .\r\n\r\nقصد باطل كردن وضو\r\n530 . آيا وضو هم مانند روزه با قصد باطل نمودن باطل مىشود ؟\r\nج . باطل نمىشود .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\nوضو گرفتن در ايام عادت زنانه\r\n531 . آيا وضو گرفتن در ايام عادت صحيح است و همان ارزش وضوى زمان عادى را دارد ؟\r\nج . استحباب وضو در ايام عادت باقى است ، هر چند با آن نمىتوان اعمالى را كه بايد با وضو انجام داد ، به جاى آورد .\r\n\r\nنماز خواندن با وضوى يك نماز معين\r\n532 . شخصى كه صرفاً به نيّت نماز ظهر و عصر وضو گرفته ، آيا مىتواند با همان وضو نماز مغرب و عشا را بخواند ؟\r\nج . اشكالى ندارد .\r\n\r\nخشك كردن دست و صورت قبل از وضو\r\n533 . شخصى قبل از وضو دست‌ها و صورتش را شسته ، آيا بايد آن‌ها را براى وضو خشك كند ؟\r\nج . لازم نيست .\r\n\r\nاداى نماز واجب با وضوى مستحبى\r\n534 . آيا با وضوى مستحبى مىتوان نماز واجب خواند ؟\r\nج . اشكالى ندارد .\r\n\r\nزمان اعتبار يك وضو\r\n535 . با يك وضو تا چه زمانى مىتوان نماز خواند ؟\r\nج . تا وقتى كه يكى از مبطلات وضو حادث نشود .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nضرر داشتن آب براى بدن\r\n536 . كسى كه به علت سرماخوردگى آب براى او ضرر دارد ، هنگام وضو چه بايد بكند ؟\r\nج . اگر آب گرم براى او ضرر ندارد ، در صورت دسترسى بايد با آب گرم وضو بگيرد و در غير اين صورت وظيفه او تيمم است .\r\n\r\nخوابى كه باطل‌كننده وضوست\r\n537 . خواب در چه حدّى وضو را باطل مىكند ؟\r\nج . خوابى كه به واسطه‌ى آن چشم نبيند و گوش نشنود ؛ ولى اگر چشم نبيند و گوش بشنود ، وضو باطل نمىشود ؛ و همچنين است اگر گوش هم نشنود ولى نخوابيده باشد ، مثل اين كه به فكر مشغول باشد .\r\n\r\nنماز با وضوى نماز قضا\r\n538 . با وضويى كه براى نماز قضا گرفته شده ، مىتوان نماز ديگرى مثل نماز واجب بخوانيم ؟\r\nج . اشكالى ندارد و مىشود با آن هر عملى كه نياز به وضو دارد انجام داد .\r\n\r\nريخته شدن آب وضو به چاه توالت\r\n539 . آيا وضو گرفتن در دستشويىهايى كه فاضلاب آن به چاه توالت مىريزد ، اشكال دارد ؟\r\nج . اشكال ندارد .\r\n\r\nوضو گرفتن در حضور نامحرم\r\n540 . آيا مرد مىتواند در جايى كه يقين دارد نگاه زن نامحرم با ريبه به دست و بازوى او مىافتد ، وضو بگيرد ، در صورت ناچارى چه كند ؟\r\nج . هرچند كار حرام كرده ، ولى وضوى او صحيح است ، و با پشت كردن به او و حفاظ قرار دادن دست‌ها به بدن وضو بگيرد .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n541 . اگر وضو گرفتن زن منحصر به حضور نامحرم باشد ، وظيفه چيست ؟\r\nج . در زير چادر وضو بگيرد و به مقدار واجب و به مثل مرتبه‌اى از تدهين « 1 » اكتفا نكند .\r\n542 . وضو گرفتن مرد در جايى كه زن نامحرم او را مىبيند چگونه است ؟\r\nج . اگر مىداند كه زن ، نگاه حرام مىكند ، در جاى ديگر وضو بگيرد .\r\n\r\nاز پايين به بالا شستن\r\n543 . در رساله عمليّه حضرتعالى ، مسأله 243 آمده است : در وضو اگر از پايين به بالا بشويد و به همان شستن اكتفا كند ، بلكه مطلقاً در بعضى موارد وضو باطل است ، مراد از « بعض موارد » چيست ؟\r\nج . مراد اين است كه به مجموع از پايين به بالا و از بالا به پايين قصد وضو كند يا بدون قصد باشد ، به خلاف اينكه آب را از پايين به بالا بريزد ، ولى هنگامى كه آب به پايين برمىگردد قصد وضو كند كه صحيح است . چنان كه در وسيلة النجاة آمده است .\r\n\r\nخروج آب بعد از وضو از انسان\r\n544 . اگر آبى بعد از وضو و غسل ( پس از استبراء ) از انسان خارج شود و نداند اين آب چه آبى است ، چه حكمى دارد ؟\r\nج . پاك است و ناقض وضو يا غسل نيست .\r\n\r\nشك بعد از وضو در انجام برخى از اجزاى وضو\r\n545 . اگر بعد از وضو شك كند كه برخى اجزاى وضو را انجام داده يا خير ، حكم وضويش چيست ؟\r\nج . لازم نيست اعتنا كند .\r\n\r\n\r\n","description":"","footnote":"\r\n( 1 ) . ريختن آب كم و ماليدن آن بر اعضا .\r\n","page_name":" 158 ","page_number":158},
  {"content":"\r\n\r\n\r\nبيرون آمدن خون از لثه در حين وضو\r\n546 . آيا بيرون آمدن خون از لثه در موقع وضو گرفتن ، وضو را باطل مىكند ؟\r\nج . اگر عضو وضو را در حين شستن نجس نكند ؛ يعنى به خارج از دهان و صورت سرايت نكند ، وضو باطل نمىشود .\r\n\r\nخروج رطوبت مشكوك بعد از وضو\r\n547 . اگر انسان بعد از استبراى از بول وضو گرفت و بعد از وضو رطوبتى مردّد بين بول و منى از او خارج شد ، چه كند ؟\r\nج . احتياطاً غسل كند و وضو هم بگيرد .\r\n\r\nخون ديدن بعد از اتمام وضو\r\n548 . شخصى بعد از وضو خونى در صورت مىبيند و نمىداند قبل يا بعد از وضو بوده ، آيا وضويش اعاده دارد ؟\r\nج . خير ، وضويش صحيح است .\r\n\r\nضرر داشتن آب براى وضو\r\n549 . اگر شخصى يقين به ضرر آب نداشته و وضو بگيرد و سپس معلوم شود كه آب برايش ضرر داشته ، آيا وضويش صحيح است ؟\r\nج . اشكالى ندارد .\r\n\r\nشست و شوى اعضاى وضو قبل از وضو\r\n550 . شستن دست‌ها و صورت و نيز مواضع مسح قبل از وضو چه حكمى دارد ؟\r\nج . مانعى ندارد ، فقط بايد مواضع مسح را خشك كند .\r\n\r\nقصد طهارت براى وضو\r\n551 . منظور از قصد طهارت ، براى وضو چيست ؟ آيا در نيّت وضو ، مشخص كردن\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nواجب يا مستحب بودن وضو لازم است ؟ و آيا با وضوى مستحب مىتوان كار واجب انجام داد ؟\r\nج . منظور از قصد طهارت با وضو بودن است و نيّت وجوب يا استحباب در وضو لازم نيست ، و با وضوى مستحبى هم مىتوان كار واجب را انجام داد .\r\n\r\nخروج باد از فَرج زن\r\n552 . گاهى از مهبل ( فرج ) خانم‌ها باد مىآيد ، آيا اين مبطل وضو مىشود ؟\r\nج . وضو باطل نمىشود .\r\n\r\nيارىرسانى غير مستقيم در وضو\r\n553 . شخص مىخواهد وضو بگيرد ، ولى شخص ديگرى شير را باز مىكند يا شلنگ را مىگيرد تا او وضو بگيرد ، آيا اشكال دارد ؟\r\nج . خير اشكال ندارد .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\nوضوى ارتماسى\r\n\r\nجمع شدن حباب در وضوى ارتماسى\r\n554 . در وضوى ارتماسى بعد از اين كه دست را در آب فرو مىبريم ، حباب‌هايى روى دست‌ها درست مىشود ، خصوصاً كسانى كه تارهاى موى دست آن‌ها زيادتر است ، آيا وضو به نحو ارتماسى صحيح است ؟\r\nج . اگر حباب تشكيل مىشود ، قبل از فرو بردن دست آن را خيس كند .\r\n\r\nوضوى ارتماسى\r\n555 . در وضوى ارتماسى اگر دست راست را در آب فرو كنيم و دست چپ را نيز در آب فرو نماييم و ارتماساً وضو بگيريم در صورتى كه دست راست را به دست چپ نكشد ، آيا براى مسح سر و پاى راست اشكالى پيش مىآيد ؟\r\nج . در صورت رسيدن آب به تمام اجزاى دست ، اشكالى ندارد .\r\n\r\nدست كشيدن در وضوى ارتماسى\r\n556 . آيا در وضوى ارتماسى نيز ، دست كشيدن استحباب دارد ؟ و آيا دست كشيدن براى مسح اشكال ايجاد نمىكند ؟\r\nج . استحباب ندارد و اطلاق آن مشكل است ، مگر از اوّل قصد داشته باشد با دست كشيدن ، غَسْل را انجام دهد .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n\r\nتعداد فرو بردن دست‌ها در آب\r\n557 . در وضوى ارتماسى چند بار مىتوانيم دست‌ها را داخل آب فرو كنيم ؟\r\nج . بايد دست را داخل آب نمود و در حال بيرون آوردن از آب ، قصد شستن دست را نمود و اگر به قصد وضو چند بار دست را داخل آب كند ، وضوى او اشكال دارد .\r\n\r\nوضو به صورت ترتيبى و ارتماسى\r\n558 . حكم انجام بعضى از اعضاى وضو به صورت ترتيبى و بعضى به صورت ارتماسى چيست ؟\r\nج . جايز است .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nشك در وضو\r\n\r\nشك در هنگام خروج حدث\r\n559 . شخصى كه مىداند يك وضو و يك حدث از او سر زده وظيفه‌اش چيست ؟\r\nج . اگر نداند كدام جلوتر بوده است ، چنان‌چه پيش از نماز است بايد وضو بگيرد ، و اگر بين نماز است ، بايد نماز را رها كند و وضو بگيرد ، و اگر بعد از نماز است ، نمازى كه خوانده صحيح است و براى نماز بعد وضو بگيرد .\r\n\r\nشك در باطل شدن وضو\r\n560 . شخصى با وضو بوده و يك نماز خوانده ، حالا شك دارد قبل از نماز حدث سر زده يا بعد از نماز ، آيا نمازش صحيح است ؟\r\nج . نمازش صحيح است .\r\n\r\nتجديد وضو و شك در هنگام حدث\r\n561 . اگر شخصى وضو گرفت و سپس آن را تجديد كرد و بعد از نماز متوجه شد كه يكى از اين دو وضو قبل از نماز باطل شده ، حكم نمازى كه خوانده و نماز بعدى را بيان فرماييد .\r\nج . نمازى كه خوانده صحيح است و براى نماز بعدى بايد وضو بگيرد .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n\r\nشك در خروج باد شكم\r\n562 . شك در خروج باد از شكم چه حكمى دارد ؟\r\nج . اعتبارى ندارد .\r\n\r\nشك بعد از وضو\r\n563 . اگر بعد از وضو گرفتن ، در وضو شك كنيم ، حكم آن چيست ؟\r\nج . اعتنا نكنيد .\r\n\r\nشك در وضو هنگام نماز\r\n564 . وظيفه كسى كه در بين نماز شك كند ، وضو گرفته يا نه ، چيست ؟\r\nج . بنابر احوط اگر ممكن است بدون انجام اعمالى كه با نماز منافات دارد - مثل پشت كردن به قبله - وضو بگيرد و نماز را تمام كند و سپس اعاده نمايد و اگر ممكن نيست به اميد مطلوبيّت نماز را تمام كند و سپس وضو بگيرد و نماز را اعاده نمايد .\r\n\r\nشك در رسيدن آب به لاى انگشتان\r\n565 . شخص جاهل مقصّرى در موقع وضو گرفتن تا مچِ دست ، آب مىريخته و دست را بر آن مىكشيده است و يقين ندارد كه آب به لاى انگشتان مىرسيده يا نه ، و دست به لاى انگشتان و بالاى آن‌ها هم نمىكشيده است ، چون فكر مىكرده با شستن دست قبل از صورت نياز ، به شستن مجدّد نمىباشد ، آيا نمازهايى كه خوانده قضا دارد ؟\r\nج . در صورتى كه با همان آب ريختن به قصد وظيفه ، تمام عضو شسته مىشده نياز به دست كشيدن ندارد ، در غير اين صورت در مواردى كه مىداند شسته نشده ، بايد نمازهايش را قضا كند .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nملاك وسواس\r\n566 . حكم شرعى كثير الشك در اصل وضو و ملاك وسواس عمومى و خصوصى را بيان فرماييد .\r\nج . كسى كه در اصل وضو كثير الشك است ، اگر به حدّ وسواس برسد بايد به آن اعتنا نكند و شك در اصل فعل ، مثل شك در اعضاى وضو و اجزا است . شك در يك چيز ، سه مرتبه پياپى ، اوّلين حدّ وسواس خصوصى است كه اين وسواس از مقدّمات وسواس عمومى مىباشد .\r\n\r\nوسواس در وضو\r\n567 . شخصى هستم كه نسبت به متعارف مردم وقت بيشترى صرف وضو گرفتن مىكنم ، راهنمايىام كنيد كه براى يقين پيدا كردن به شستن اعضاى وضو چه كنم ؟\r\nج . با دقت ، هر محلى از عضو وضو را يك مرتبه بشوييد ، ولى به هيچ وجه تكرار نكنيد .\r\n\r\nچگونگى عمل به ظنّ شخص وسواسى\r\n568 . آيا افراد وسواسى بايد به ظنّ خود مانند شك عمل كنند يا خير ؟ اگر ظنّ قوى باشد چه طور ؟\r\nج . اگر ظنّ واقعى باشد بايد بر طبق آن عمل كنند ، به خلاف آن كه ظنّ صورىِ ناشى از وسوسه باشد .\r\n\r\nباطل شدن وضوى كثيرالشك\r\n569 . شخصى بعد از اين كه وضو مىگيرد ، احساس مىكند بادى از او خارج شده و مرتب وضو مىگيرد تا جايى كه براى هر نماز چند مرتبه وضو مىگيرد ، آيا اين گونه مسائل و تلقين‌ها باعث بطلان وضو نمىشود ؟\r\nج . خير ، به اين احساس و خيالات توجه نكند .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n\r\nشك در شستن عضو يا صحّت آن\r\n570 . شك در اين كه آيا عضوى از وضو را شسته يا نه ، و يا صحيح شسته يا نه ، چه حكمى دارد و اگر زياد شك كند تكليفش چيست ؟\r\nج . به مسأله‌ى 304 و 307 رساله رجوع شود .\r\n\r\nزيارت و قرائت قرآن شخص كثيرالشك\r\n571 . كسى كه در وضو كثيرالشك است ، آيا مىتواند به مسجد يا زيارت معصومين برود و يا قرآن بخواند ؟\r\nج . اشكالى ندارد ، هر چند تكليفاً بايد از شك پرهيز كند .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\nآب وضو\r\n\r\nزياده‌روى در مصرف آب هنگام وضو\r\n572 . آيا بازگذاشتن شير آب ، هنگام وضو ، از مصاديق اسراف و گناه است ؟\r\nج . اگر وجه شرعى دارد - هر چند احتياطى باشد - به قدر ضرورت و نياز مانع ندارد و در غير اين صورت اجتناب شود .\r\n573 . درباره حكم شرعى زياده روى در مصرف آب هنگام وضو ، راهنمايى فرماييد .\r\nج . وضويش صحيح است ، موارد اسراف مختلف است و اگر سبب ضرر رساندن مالى شود ، حرام است .\r\n\r\nآبى كه توسط خورشيد گرم شده و سپس سرده شده\r\n574 . وضو با آبى كه با نور خورشيد گرم شده مكروه است . آيا اين كراهت درباره آبى كه پس از گرم شدن با خورشيد ، سرد شود نيز باقى است ؟\r\nج . كراهت وضو با آب گرم شده با خورشيد ، پس از خنكى آن بنابر احوط باقى است .\r\n\r\nوضو در مكان‌هاى عمومى\r\n575 . در پارك‌هاى عمومى يا ميدان‌ها حوض‌هاى آب است ، وضو گرفتن با آن‌ها چه حكمى دارد ؟\r\nج . اشكال ندارد .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n\r\nاستفاده‌ى ميهمان از آب اداره براى وضو\r\n576 . شخصى سرايدار يكى از اماكن دولتى - مثل اداره‌ى بهزيستى - است . اگر شخصى از اطرافيان اين شخص به عنوان ميهمان به منزلشان برود و از آب آن اداره براى وضو استفاده كند ، آيا وضوى او صحيح است ؟\r\nج . در صورت نبودن شرطى از طرف اداره جهت آوردن ميهمان ، وضوى او صحيح است .\r\n\r\nطهارت در مجتمع‌هاى مسكونى\r\n577 . اشخاصى در مجتمع‌هاى مسكونى زندگى مىكنند كه هزينه خدماتى آن از قبيل آب سرد و گرم ، تهويه ، نگهبانى و . . . را بر دوش ديگران مىاندازند ، حكم اين اشخاص در مورد استفاده از آب در وضو و غسل چگونه است ؟\r\nج . اگر قصد دارد اصل پول آب را ندهد ، حكم آب غصبى دارد و اما در غير آن از امتيازهاى مشترك مورد توافق ، هر چند ذمّه‌ى او مشغول است و بايد بپردازد ، اما وضو و غسلش صحيح است .\r\n\r\nوضو گرفتن از نهر عمومى\r\n578 . حكم وضو گرفتن از نهرى كه محل تقسيم آب روستا ( به وسيله لوله‌ها ) مىباشد را بيان فرماييد .\r\nج . اشكال ندارد ، مگر اين كه صاحب آن‌ها از وضو گرفتن نهى كند كه در اين صورت اگر سيره و روش مسلمين استفاده از آن‌ها باشد ، وضو صحيح و گرنه باطل است . ( رجوع شود به مسأله‌ى 275 رساله . )\r\n\r\nوضو از شيرهاى آب عمومى\r\n579 . وضو از شيرهاى عمومى كوچه و خيابان كه براى استفاده عموم نصب شده\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nجايز است يا خير ؟\r\nج . اشكالى ندارد .\r\n\r\nوضو از آب‌هايى كه مالك مشخصى دارند\r\n580 . وضو گرفتن از چاه‌ها يا جوىهايى كه در مزارع مردم وجود دارد ، با عدم علم به رضايت صاحبان آن ، چه حكمى دارد ؟\r\nج . تا وقتى كه احراز كراهت و عدم رضايت صاحبان آن نشده باشد ، اگر معمولًا متدينين از آن آب وضو مىگيرند ، وضو گرفتن از آن‌ها اشكالى ندارد .\r\n\r\nوضو از وضوخانه مسجد\r\n581 . وضوخانه‌اى وجود دارد كه تابع مسجد است ولى پول آب آن از غير بودجه مسجد پرداخت مىشود ، آيا استفاده از آن آب براى وضو اشكال دارد ؟\r\nج . اشكالى ندارد .\r\n\r\nلوله‌اى كه از زمين ديگران عبور داده شده است\r\n582 . چشمه‌اى در منطقه‌اى وجود دارد و اگر بخواهيم آب را براى منطقه‌اى كه مقدارى از آنجا فاصله دارد لوله‌كشى كنيم ، مستلزم عبور از زمين‌هاى ملكى ديگران است ، در صورتى كه صاحبان ملك اجازه ندهند ، حكم استفاده از آب براى وضو و غسل چيست ؟\r\nج . جايز نيست لوله را بدون اجازه عبور دهند ، اما وضو و غسل باطل نيست .\r\n\r\nوضو از چاه‌ها و جوىهاى مزارع\r\n583 . اشخاصى كه به مسافرت مىروند ، در بين راه به مزارعى مىرسند كه آب جارى و حصارى هم در اطراف آب نيست آيا براى وضو گرفتن احراز رضايت مالك ، شرط\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nاست يا گمان نداشتن به عدم رضايت كافى است ؟\r\nج . تا وقتى كراهت صاحبان آن احراز نشود ، وضو گرفتن اشكالى ندارد .\r\n\r\nمقدار جواز استفاده از آب مسجد\r\n584 . تميز كردن بعضى از اعضاى بدن قبل از وضو با آب مسجد چه حكمى دارد ؟\r\nج . در حدّ متعارف اشكال ندارد .\r\n\r\nوضو گرفتن در مسجد و نماز نخواندن در آنجا\r\n585 . وضو گرفتن در مسجد و نماز خواندن در مسجد ديگرى يا در مكان ديگر چه حكمى پيدا مىكند ؟\r\nج . اگر مزاحمت با وضو گرفتن كسانى كه مىخواهند در آنجا نماز بخوانند نداشته باشد ، اشكال ندارد . ( جهت اطلاع بيشتر به مسأله‌ى 273 رجوع شود . )\r\n\r\nآب با كلر\r\n586 . اگر آب وضو كه از شير آب مىباشد به علت كلر به رنگ سفيد درآيد ، آيا آن آب مضاف است يا خير ؟\r\nج . اگر عرفاً به آن آب اطلاق شود ، مضاف نيست و تطهير و وضو با آن جايز است .\r\n\r\nوضو با آب قليل\r\n587 . اگر دست نجس بود و انسان يادش رفت آن را بشويد و با آب قليل وضو گرفت و نماز خواند آيا نماز صحيح است ؟\r\nج . اگر احتمال ندهد كه دستش را و لو با آب قليل شسته ، بايد وضو و نماز را دوباره به جا آورد .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nپاك كردن دست با آبى كه كر بودن آن مشكوك است\r\n588 . در صورتى كه دست نجس بود و آن را با آبى كه كر بودن آن مشكوك است شسته و وضو گرفته ، آيا دست پاك شده و وضو صحيح است ؟\r\nج . دست را اگر قبل از شستن داخل آن آب كرده ، بايد دست را آب بكشد ولى وضويش صحيح است .\r\n\r\nتصفيه بودن آب وضو\r\n589 . آيا آب وضو بايد تصفيه شده باشد ؟\r\nج . ضرورت ندارد ، مگر آن كه موادّ محلول ، آب را مضاف كرده باشد .\r\n\r\nوضو با آب غصبى در صورت جهل و نسيان\r\n590 . اگر كسى سهواً يا از روى جهل با آب غصبى وضو بگيرد ، وضويش صحيح است ؟\r\nج . صحيح است ولى قيمت آب را ضامن است .\r\n\r\nاستفاده از آب ميوه براى وضو\r\n591 . اگر آب ميوه تصفيه و صاف شود مىتوان براى وضو استفاده كرد ؟\r\nج . جايز نيست .\r\n\r\nوضو گرفتن از آب‌هاى معدنى يا گل‌آلود\r\n592 . وضو گرفتن از آب‌هاى معدنى مثل آبگرم مغان و سبلان و سرعين و در كل آب‌هايى كه آهكى و گوگردى هستند ، چه حكمى دارد ؟ همچنين از آب‌هايى كه گل‌آلود است - مثل رود ارس - مىشود وضو ساخت يا خير ؟\r\nج . تا صدق آب مطلق بر آن‌ها بكند ، اشكال ندارد .\r\n\r\nوضو با آب آلوده\r\n593 . اگر وضو گرفتن فقط با آب آلوده و كثيف امكان داشته باشد آيا وضوى با اين آب\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nصحيح است يا بايد تيمم بگيرد ؟\r\nج . در صورت مضاف شدن يا نجاست و يا ترس از ضرر رساندن آب آلوده ، وضو با چنين آبى صحيح نيست ؛ مگر در بعض موارد صورت اخير .\r\n\r\nوضو گرفتن از درياچه اروميه\r\n594 . با توجه به غلظت و شورى درياچه اروميه ، آيا وضو گرفتن از آن صحيح مىباشد ؟\r\nج . بله صحيح است .\r\n\r\nاجازه از ميزبان براى طهارت\r\n595 . آيا ميهمان براى وضو و غسل بايد از ميزبان اجازه بگيرد ؟\r\nج . لازم نيست .\r\n\r\nغصبى بودن آب\r\n596 . اگر در بين وضو بفهميم كه آب غصبى است ، ادامه وضو بنابراين قصد كه قيمت آب را بپردازيم ، چگونه است ؟\r\nج . نمىتوان وضو را ادامه داد ، مگر اين كه در همان بين بتوان صاحبش را راضى نمود يا اطمينان به رضايت او داشت ؛ هر چند به پرداخت قيمت آب به او .\r\n\r\nانشعاب آب بدون مجوّز\r\n597 . شخصى بدون اطّلاع سازمان آب و فاضلاب انشعاب آب كشيده ، وضوى او چه حكمى دارد ؟\r\nج . اشكال دارد .\r\n598 . شخصى از منزل همسايه و بدون اطلاع سازمان آب لوله فرعى كشيده و پول آب را به همسايه مىدهد وضو و غسلش با آن آب چه حكمى دارد ؟\r\nج . با اجازه از سازمان آب اشكال ندارد و بدون اجازه حكم آن گذشت .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nموانع رسيدن آب به پوست\r\n\r\nلاك و لوازم آرايش\r\n599 . آيا لاك و لوازم ديگر آرايشى كه زنان استفاده مىكنند براى وضو گرفتن اشكالى ايجاد مىكند ؟\r\nج . لاك و امثال آن كه جرميّت دارد ، مانع از رسيدن آب به پوست است ، لذا بايد قبل از وضو آن‌ها را بر طرف كند .\r\n\r\nخط لب و خط ابرو\r\n600 . كاشتن خط لب و ابرو آيا مانع از رسيدن آب مىشود ؟ وضو در اين صورت صحيح است ؟\r\nج . وضو صحيح است .\r\n\r\nحنا بستن دست و ناخن\r\n601 . خضاب كردن دست و ناخن با حنا چه حكمى دارد ؟\r\nج . براى وضو و غسل مانعى ندارد .\r\n\r\nبلند گذاشتن ناخن\r\n602 . آيا بلند گذاشتن ناخن در وضو اشكال ايجاد مىكند ؟\r\nج . اشكال ندارد ، فقط بايد به زير آن قسمت‌هاى بلند از ناخن ، آب برسد .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n\r\nزود گرفتن وضو براى آرايش بعدى\r\n603 . اگر زنى براى اين كه بعداً مىخواهد آرايش كند زودتر وضو بگيرد آيا در نيّت او خللى وارد مىشود يا وضوى او صحيح است ؟\r\nج . اگر قبل از وقت نماز باشد بايد به نيّت استحباب ، وضو بگيرد ، نه براى خواندن نماز واجب .\r\n\r\nسرمه در وضو\r\n604 . ابروهاى من ريخته و در دانشگاه مجبورم از سرمه استفاده كنم ، وظيفه من در مورد وضو و نماز چيست ؟\r\nج . اگر سرمه مانع رسيدن آب به پوست است ، لازم است بر طرف شود .\r\n\r\nداروى تقويت مو\r\n605 . داروهايى كه براى جلوگيرى از ريزش موى سر با تجويز پزشك استفاده مىشود ، آيا براى وضو اشكال ايجاد مىكند . ؟\r\nج . اگر مانع رسيدن آب به پوست است ، بايد بر طرف شود و اگر ضرورت دارد ، وظيفه‌ى او جبيره است و احتياطاً تيمم هم ضميمه كند خوب است .\r\n\r\nموى مصنوعى و رسيدن آب به پوست\r\n606 . آيا موى مصنوعى در وضو و غسل ، مانع از رسيدن آب به پوست مىشود ؟\r\nج . اگر به پوست چسبيده است ، مانع است .\r\n\r\nنبودن مانع از رسيدن آب به پوست\r\n607 . پوست بدن اين جانب بسيار چرب است . آيا چربى آن در وضو و غسل ، مانع از رسيدن آب به پوست است ؟\r\nج . اگر جرم ندارد كه مانع از رسيدن آب به پوست باشد ، اشكال ندارد . اما اگر\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nاحراز كند كه صورت يا دست‌ها به قدرى چرب است كه آب به پوست نمىرسد ، اوّل محل وضو را از چربى خشك كند و بعد وضو بگيرد .\r\n\r\nعدم مانعيّت رنگ ساعت مچى\r\n608 . بر روى مچ دستم آثار رنگى كه از ساعت مچى نشأت گرفته باقى مانده است ، آيا براى وضو گرفتن اشكال دارد ؟ با توجّه به اين كه اثر باقىمانده پاك نمىشود .\r\nج . رنگ بدون جرم ، مانع حساب نمىشود .\r\n\r\nرنگ مو\r\n609 . رنگى كه خانم‌ها براى موى سر استفاده مىكنند ، آيا مانع از صحّت مسح در وضو مىشود ؟\r\nج . بعد از بر طرف كردن جرم ، رنگ تنها مانع از مسح نمىشود .\r\n\r\nكاشتن ناخن مصنوعى\r\n610 . اخيراً افرادى كه فاقد ناخن هستند ، به وسيله پيشرفت علم پزشكى مىتوانند ناخن مصنوعى بكارند .\r\n1 ) حكم شرعى كاشتن ناخن مصنوعى را بيان فرماييد .\r\nج . شخصى كه اصلًا ناخن ندارد و مىخواهد ناخن مصنوعى بكارد ، آن ناخن جزو بدن او نمىشود ، چون رشد و نموّ ندارد و از اوّل اين كاشتن جايز نيست ، چون اضطرار ندارد .\r\n2 ) در هر حال اگر كسى ناخن مصنوعى بكارد ، وظيفه‌اش در وضو و غسل چيست ؟\r\nج . در وضو و غسل اشكال پيدا مىشود و در داخل وقت نماز ، ضايع نمودن امر واجب محسوب مىشود و قبل از وقت نماز هم خلاف احتياط است ؛ ولى اگر اين كار را كرد و هنگام وضو يا غسل امكان بيرون آوردنِ آن نبود ، بايد در مسح و غسل عمل به جبيره كند .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nاحتمال به وجود آمدن مانع بعد از وضو\r\n611 . پس از نماز و گذشتن حدود يك ساعت از وضو گرفتن ، متوجّه قى چشم شدم . اگر احتمال بدهم كه پس از وضو حاصل شده ، آيا وضو صحيح است ؟\r\nج . در فرض مذكور وضو صحيح است .\r\n\r\nانواع كرم در وضو\r\n612 . آيا كرم ، مانع از رسيدن آب است ؟\r\nج . اگر چربى آن به حدّى است كه عرفاً آب به پوست مىرسد مانع نيست .\r\n\r\nچربى مو و پوست سر\r\n613 . آيا روغن زيتون يا نارگيل يا هر روغن ديگر ، مانع مسح سر است ؟\r\nج . اگر چربى به گونه‌اى است كه عرفاً آب به پوست مىرسد ، مانع نيست .\r\n\r\nمواد آرايشى روى پوست\r\n614 . بعد از استفاده از مواد آرايشى و پاك كردن آن‌ها رنگى بر بدن باقى مىماند ، آيا اين رنگ مانع از رسيدن آب به پوست مىشود ؟\r\nج . در صورت داشتن جِرم ، مانع محسوب مىشود ؛ ولى اگر فقط رنگ باشد ( مثل رنگ حنا ) مانع نيست .\r\n\r\nلاكى بودن انگشت بزرگ پا هنگام وضو\r\n615 . اگر انگشت بزرگ پا هنگام وضو لاك داشته باشد ، آيا اشكالى دارد ؟\r\nج . اگر انگشتان ديگر پا ، لاك ندارد مىتوان از سر انگشتان ديگر مسح نمود اما اگر بخواهد از سر انگشت بزرگ مسح كند ، بر طرف كردن لاك به اندازه‌ى مسمّاى مسح لازم است .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nمسح كردن روى غير لاك ناخن\r\n616 . آيا در مسح مىتوان تمام انگشتان را به جز انگشت كوچك لاك زد و روى آن مسح كشيد ؟\r\nج . بله ، مىتوان .\r\n\r\nلاك زدن انگشتان كوچك پا\r\n617 . اگر چهار انگشت كوچك پا را لاك بزنيم و براى وضو انگشت بزرگ را لاك نزنيم ، آيا وضو صحيح است ؟\r\nج . بله ، با مسح بر انگشت بزرگ ، وضو صحيح است .\r\n\r\nپماد چشمى\r\n618 . دچار بيمارىاى شدم كه بايد پلك‌هايم را هر شب با پمادى مخصوص چرب كنم و حق استفاده از صابون را نيز ندارم تكليف چيست ؟\r\nج . هر مقدار كه وقت بستن پلك‌ها باطن حساب مىشود اشكال ندارد و در غير آن اگر چربى آن تا وقت نماز باقى بماند و براى وضو مانع باشد ، بايد آن را كم كند به حدى كه عرفاً آب به پوست برسد و اگر از اين مقدار هم معذور است ، وظيفه‌اش جبيره است .\r\n\r\nوضوى افراد رنگ كار\r\n619 . شغل افرادى ، به گونه‌اى است كه هميشه با رنگ يا گريس و چيزهاى ديگر سر و كار دارند و هر چه وقت صرف كنند ، بعد از وضو بازهم رنگ يا گريس ديده مىشود ، وظيفه اين افراد چيست ؟\r\nج . رنگ و چربى كه عرفاً جرم ندارد ، مانع نيست و اگر مشكوك است بايد بر طرف كند . ( مسأله‌ى 297 رساله )\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nماندن اثر اشيا بر دست\r\n620 . آيا اثر شستن دست آلوده به نفت و نيز رنگ خوراكىها - مثل گردو و اثر گچ و سيمان و نيز خودكار و خودنويس و چيزى كه در مدت طولانى از دست پاك مىشود - مانع رسيدن آب به اعضا مىباشند يا خير ؟\r\nج . در صورت داشتن جرم مانع محسوب مىشوند اما اگر فقط رنگ آن به اعضاى وضو باقى مانده باشد ، مثل رنگ گردو اشكالى ندارد .\r\n\r\nموادّ آرايشى سر\r\n621 . آيا موادى مانند ژل ، كتيرا و روغن مو كه براى موى سر استفاده مىشود ، مانع از وضو مىشوند ؟\r\nج . اگر داراى جرم است كه مانع از رسيدن آب است بايد بر طرف شود .\r\n\r\nسرمه‌ى چشم در هنگام وضو\r\n622 . آيا سرمه چشم براى زنان در هنگام وضو ضررى به صحت وضو مىزند يا خير ؟\r\nج . اگر داخل چشم كشيده شده باشد ، اشكالى ندارد و در صورتى كه بيرون از چشم بوده و مانع از رسيدن آب به پوست باشد ، لازم است بر طرف شود .\r\n\r\nوجود مانع پس از وضو\r\n623 . اگر كسى بعد از وضو متوجه شده چيز خيلى كمى به اعضاى وضويش بوده چه كند ؟\r\nج . اگر در وقت وضو بوده و مانع بوده بايد دوباره وضو بگيرد .\r\n\r\nديدن مانع بلافاصله بعد از مسح\r\n624 . اگر وضوگيرنده در مسح پا ، مانعى را بعد از مسح ديد آيا مىتواند مانع را بر طرف\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nكند و دوباره مسح كند ؟\r\nج . اگر موالات به هم نخورد ، اشكال ندارد .\r\n\r\nديدن مانع در هنگام نماز و بعد از آن با بررسى قبل از وضو\r\n625 . اگر قبل از وضو ، از نظر مانع رسيدن آب وارسى شود و در اثناى نماز يا بعد از نماز متوجه مانعى شود حكم چيست ؟ و نيز اگر قبل از نماز وارسى نكرده باشد و بعد يا در اثناى نماز متوجه مانع شود .\r\nج . در صورت اوّل نماز و وضويش صحيح است و در صورت دوم وضويش را احتياطاً دوباره بگيرد ؛ ولى اگر بعد از نماز متوجه شود نمازش صحيح است .\r\n\r\nچرك زير ناخن\r\n626 . آيا پاك نمودن چرك‌هاى زير ناخن در هنگام وضو لازم است ؟\r\nج . اگر زير ناخن چرك باشد ، وضو اشكال ندارد ، ولى اگر ناخن را بگيرند بايد براى وضو چرك آن را بر طرف كنند و نيز اگر ناخن بيشتر از حد معمول بلند باشد ، بايد چرك زير مقدارى را كه از معمول بلندتر است بر طرف نمايند .\r\n\r\nرفع مانع در اثناى وضو\r\n627 . آيا در اثناى وضو يا غسل مىشود مانع را بر طرف كرد يا حتماً بايد قبل از شروع وضو باشد ؟\r\nج . اگر موالات و شرايط وضو مثل شستن از بالا به پايين رعايت شود ، اشكالى ندارد .\r\n\r\nعدم دست رسى به مواد شوينده جهت از بين بردن جرم اعضا\r\n628 . اگر موادّ روغنى به صورتى بود كه بدون پاك‌كننده از روى اعضاى وضو پاك\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nنمىشد و مواد شيميايى و پاك‌كننده در مدت نماز در اختيار نباشد ، در چنين مواقعى تكليف وضو و غسل چيست ؟\r\nج . بايد وضو و غسل جبيره به جا آورد و احتياطاً تيمم هم بنمايد .\r\n\r\nشك در جرم بودن\r\n629 . اگر شك كنيم ، چيزى كه بر اعضاى وضو است جرم دارد يا خير تكليف چيست ؟\r\nج . بايد احراز كند كه آب به پوست مىرسد و اگر شك زياد ناشى از وسوسه است اعتنا نكند . ( توضيح بيشتر در مسأله‌ى 297 و 375 رساله آمده است . )\r\n\r\nمسح از روى جوراب نازك\r\n630 . آيا مىشود از روى جوراب نازك مسح كشيد ؟\r\nج . جايز نيست .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nبيمارىهاى مربوط به وضو\r\n\r\nخارج شدن بول يا مدفوع بدون اختيار\r\n631 . اين جانب بر اثر بيمارى ، بول و مدفوعم بدون اختيار خارج مىگردد و با توجّه به اين كه هيچ‌گونه احساسى ندارم تا بفهمم چه موقع خارج مىشود ، آيا مىتوانم با يك وضو دو نماز بخوانم يا بايد قبل از نماز دوّم تفحّص كنم ؟\r\nج . قبل از نماز بايد تفحّص كنيد .\r\n\r\nوضوى شخص مبتلا به سينوزيت\r\n632 . شخصى كه سينوزيت دارد و استعمال آب سرد برايش ضرر دارد با توجه به اين كه بعضىها معتقدند وضو با آب گرم ضررى ندارد ، آيا بايد تيمم كند يا وضو بگيرد ؟\r\nج . در صورتى كه آب گرم براى او ضررى ندارد بايد با آب گرم وضو بگيرد .\r\n\r\nبه همراه داشتن كيسه ادرار و مدفوع در نماز\r\n633 . همراه داشتن كيسه ادرار - كه معمولًا نجس است - در هنگام نماز چه حكمى دارد ؟\r\nو اگر در بين نماز مدفوع يا ادرار بىاختيار خارج شود و كيسه پاك را نجس كند ، نماز چه حكمى پيدا مىكند ؟\r\nج . احتياط واجب آن است كه پيش از هر نماز مخرج بول و كيسه‌اى كه نجس\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nشده را آب بكشد يا عوض كند . ( جهت اطلاع بيشتر به مسأله‌ى 318 رساله رجوع شود . )\r\n\r\nوضوى شخصى كه مدفوعش را در كيسه مىريزد\r\n634 . وضو و غسل و نماز شخصى كه مدفوعش به كيسه مىريزد چگونه است ؟\r\nج . به مسأله‌ى 312 الى 320 و نيز مسأله‌ى 378 رساله رجوع شود .\r\n\r\nعدم توانايى در بر طرف كردن نجاست\r\n635 . شخصى نمىتواند نجاست را از خود بر طرف كند ( به علت معلوليت در بيمارستان و پرستارها هم همكارى ندارند ) حال با توجه به اين كه نجاست هم زياد است ، در مورد وضو و نماز چه بايد بكند ؟\r\nج . هر مقدارى كه مىتواند نجاست را از بدن كم كند و اعضاى وضو را تطهير كند و وضو بگيرد و نمازش را بخواند .\r\n\r\nقادر نبودن بر تطهير خود\r\n636 . به دليل ساييدگى مفاصل قادر نيستم خود را تطهير نمايم ، وظيفه من براى نماز چيست ؟\r\nج . هر مقدارى كه مىتوانيد نجاست را از بدن كم كنيد و اعضاى وضو را تطهير كنيد و وضو بگيريد و نماز را بخوانيد .\r\n\r\nافرادى كه فاقد كنترل بول يا غائط يا باد معده‌اند\r\n637 . كسانى كه پىدرپى از آن‌ها بول يا غائط يا باد معده خارج مىشود ، چگونه وضو بگيرند و نماز بخوانند ؟\r\nج . به مسائل 312 الى 320 رساله رجوع كنيد .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nحساسيت به وضو و تيمم\r\n638 . وضو گرفتن برايم سخت و مضرّ است و نسبت به تيمم حساس هستم ، وظيفه‌ام چيست ؟\r\nج . بايد بر چيزى كه حسّاس نيست ، مثل قطعه سنگ پاك ، تيمم كنيد .\r\n\r\nعدم كنترل باد معده\r\n639 . جوانى هستم كه از كنترل باد معده عاجزم و براى گرفتن وضو و نماز دچار مشكل مىشوم ، لطفاً مرا راهنمايى كنيد ؟\r\nج . به وظيفه كسانى كه نمىتوانند از بيرون آمدن بول و غائط خوددارى كنند ، عمل نماييد . ( مسائل 312 تا 320 رساله رجوع شود . )\r\n\r\nتكليف نماز مبتلا به بيمارى نفخ شكم\r\n640 . كسى كه مبتلا به مرض نفخ شكم است ، گاهى براى يك نماز بايد بيش از ده دفعه وضو بگيرد ، تكليفش چيست ؟\r\nج . در اين باره به مسأله‌ى 316 رساله و قبل از آن مراجعه شود .\r\n\r\nمسدود شدن راه خروج مدفوع\r\n641 . اگر شخصى به واسطه بيمارى ( مسدود شدن مقعد ) به جاى روده ، كيسه‌اى در خارج بدن او وصل كنند براى نماز چه كند ؟\r\nج . ظاهراً همان حكم مبطون را دارد ، كه در رساله مذكور است . ( به مسائل 312 تا 320 رساله رجوع شود . )\r\n\r\nخال‌كوبى\r\n642 . عمل خال‌كوبى در مواضع وضو چه حكمى دارد ؟\r\nج . مانع وضو نيست .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n\r\nزخم و شكستگى اعضاى وضو\r\n\r\nوضو بر پوسته‌ى زخم\r\n643 . اگر بر جراحت پوسته‌اى بگيرد و به نظر برسد كه در زير آن لكه‌ى خونى ايجاد شده ، آيا مىشود بر روى آن وضو گرفت يا بايد پوسته‌ى روى زخم كنده شود و خون زير آن را پاك كرد و سپس وضو گرفت ؟\r\nج . اگر آن پوسته ظاهر بدن محسوب شود ، كندن آن لازم نيست .\r\n\r\nبخيه بر عضو وضو\r\n644 . اگر روى زخم صورت و دست بخيه زده شده و يا سرم به دست باشد ، با فرض پاك بودن دست و صورت و بخيه و سرم ، وظيفه‌ى انسان وضوى جبيره است يا وضوى معمولى ؟ و آيا علاوه بر وضو تيمّم هم لازم است ؟\r\nج . اگر دست بر بخيّه بكشد و آب به گرداگرد سرم برساند ، كافى است .\r\n\r\nپيوند عضو شخص كافر به مسلمان\r\n645 . اگر عضو كافر را به دست مسلمان پيوند كنند - مثلًا از مچ تا انگشتان - و هنوز جزو بدن او نشده است ، تكليف او از نظر وضو چيست ؟\r\nج . احتياطاً آن را جبيره كند و اگر مستوعب نباشد ، تيمّم لازم نيست .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nساختن وضوى جبيره‌اى در خارج از وقت نماز\r\n646 . شخصى كه وظيفه‌اش وضوى جبيره است اگر در غير وقت نماز به نيّت طهارت وضو بگيرد ، وضويش چه حكمى دارد ؟ آيا با اين وضو مىتواند نماز واجب بخواند ؟\r\nج . اگر وظيفه او جبيره بوده و در وقت نماز عذر او بر طرف نمىشود ، وضويش صحيح است و مىتواند با آن نماز بخواند .\r\n\r\nشستن دستى كه در گچ است\r\n647 . وضوى شخصى كه تمام دست راستش در گچ است ، چگونه است ؟\r\nج . با دست چپ صورت خود را بشويد و دست راست را هم جبيره كند و دست چپ را از بالا به پايين زير شير بگيرد كه شسته شود و مسح‌ها را هم با دست چپ انجام دهد و احتياطاً تيمم هم بنمايد .\r\n\r\nزخم‌هاى باز\r\n648 . بيمارانى كه زخم بازدارند - مثل زخم‌هاى شكم كه مرتب ترشح دارد - تكليف آن‌ها براى وضو و غسل چيست ؟\r\nج . به مسأله‌ى 330 رساله و نيز 333 و قبل و بعد آن‌ها رجوع شود .\r\n649 . شخصى به عنوان جبيره دستش را در كيسه‌ى پلاستيكى كرده و به جاى دست كشيدن آن را شسته است ، آيا نمازش صحيح است ؟\r\nج . بايد نمازش را بنابر احوط دوباره بخواند .\r\n\r\nسفت شدن خون يكى از اعضاى وضو\r\n650 . اگر يكى از اعضاى وضو زخم شده باشد و خون آن سفت شده باشد ، براى وضو چه بايد كرد ؟\r\nج . در صورتى كه عسر و حرج پيش نيايد بايد آن را اوّل پاك كرد و سپس وضو\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nگرفت و در صورت ضرر داشتن آب و يا عسر و حرج ، بايد به وظيفه جبيره عمل نمايد .\r\n\r\nعضوى كه خون‌ريزى دارد\r\n651 . اگر در جاى وضو زخمى باشد كه خونش بند نمىآيد و آب هم برايش ضررى ندارد ، چه بايد كرد ؟\r\nج . بايد به دستور جبيره عمل كرده و احتياطاً تيمم هم بنمايد .\r\n\r\nوضو روى باندِ پا\r\n652 . مدتى شست پايم به علت ضرب‌ديدگى باندپيچى بود ، آيا وضو از روى باند درست بوده است ؟\r\nج . بايد بر انگشت‌هاى ديگر پا كه باز است مسح كند و اگر چنين نكرده ، وضو صحيح نبوده است .\r\n653 . هرگاه يك انگشت شكسته و تمام دست تا مچ را بسته باشند ، وظيفه انسان براى وضو چيست ؟\r\nج . اگر براى بهبود انگشت ، بستن تمام دست لازم است و يا باز كردن آن موجب عسر و حرج است ، تمام آن حكم جبيره پيدا مىكند .\r\n\r\nمحل مسح زخمى\r\n654 . اگر محل مسح كسى زخم باشد ، وظيفه‌اش چيست ؟\r\nج . در صورت عدم امكان براى تطهير محل ، بايد به وظيفه‌ى جبيره عمل نمايد .\r\n( مسأله‌ى 330 رساله )\r\n\r\nخون زير ناخن\r\n655 . خونى كه زير ناخن مىباشد و به صورت جامد درآمده است ، آيا نجس است ؟\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nبراى وضو چه بايد كرد ؟\r\nج . در صورتى كه روى آن باز نشده است ، براى وضو اشكالى ندارد و اگر بازشده باشد ، در صورتى كه مدت زيادى از آن گذشته و ديگر به آن خون گفته نمىشود ، اشكالى ندارد و در غير اين صورت بايد اوّل آن را ازاله و تطهير نمود و سپس وضو گرفت و در صورت عسر و حرج بايد به حكم جبيره عمل كرد و احتياطاً تيمم هم ضميمه نمود .\r\n\r\nابريشمى بودن جبيره\r\n656 . آيا از پارچه‌ى ابريشمى براى جبيره مىتوان استفاده كرد ؟\r\nج . در وضو و غسل و تيمم مانعى ندارد .\r\n\r\nجبيره‌ى پلاستيكى\r\n657 . آيا مىشود به عنوان جبيره ، پلاستيك گذاشت ؟\r\nج . مانعى ندارد .\r\n\r\nاستفاده از كيسه‌ى پلاستيكى يا چسب زخم در جبيره\r\n658 . آيا مىتوان براى وضوى جبيره‌اى از كيسه‌ى پلاستيكى و يا چسب زخم استفاده كرد ؟\r\nج . بله ، مىتوان با آن جبيره نمود ، به شرط اين كه پاك باشد و زيادتر از حدّ را نپوشاند .\r\n\r\nكمك كردن به وضوى فردى كه دستش شكسته\r\n659 . اگر شخصى براى كسى كه دست او شكسته و گچ گرفته آب بريزد ، وضوى او چه حكمى دارد ؟\r\nج . اشكالى ندارد .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\nوضو گرفتن فردى كه دو دستش در گچ است\r\n660 . اگر هر دو دست انسان ( تا مچ ) ، در گچ باشد چگونه بايد وضو بگيرد ؟ و اگر نتواند مسح را انجام دهد ، چه بايد بكند ؟\r\nج . اگر هر دو دست است ، بايد با كمك ديگران وضوى جبيره بگيرد و مسح او را هم فرد ديگرى انجام دهد ، به اين صورت كه از دست او آب بگيرد و به جاى مسح او بكشد و احتياطاً او با كمك ديگران تيمم هم بنمايد . ( مسأله‌ى 290 رساله )\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nقطع و يا معلوليّت اعضاى وضو\r\n\r\nمسح كسى كه پايش قطع شده\r\n661 . اگر شخصى پايش قطع شده باشد و فقط پاشنه‌ى پاى او مانده باشد - يعنى قسمتى را كه بايد مسح بكشد از بين رفته باشد - ، وظيفه او در مسح چيست ؟\r\nج . احتياط آن است كه در نزديك‌ترين محل پا به محل مسح ، پا را مسح نمايد و پس از آن تيمم نيز بكند .\r\n662 . شخصى كه هر دو پاى او از زانو قطع شده است ، وظيفه‌ى وى درباره‌ى مسح چيست ؟ آيا ضميمه كردن تيمّم لازم است ؟\r\nج . احتياط آن است كه در نزديك‌ترين محل پا به محل مسح ، پا را مسح نمايد و پس از آن تيمم نيز بكند .\r\n\r\nوضوى فرد فاقد اعضاى وضو\r\n663 . وضوى شخصى كه اصلًا دست و پا ندارد ، يا يك دست و يك پا ندارد ، چگونه است ؟\r\nج . اكتفا به شستن و مسح ساير اعضا مىكند .\r\n\r\nوضوى فردى كه قادر به حركت اعضاى وضو نيست\r\n664 . اگر كسى حركت دادن اعضاى وضويش مشكل باشد يا اصلًا قادر به حركت دادن\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nآن‌ها نيست ، وظيفه او جهت طهارت‌هاى سه‌گانه و چگونگى آن‌ها را در دو مورد زير بيان فرماييد :\r\n1 ) حركت نداشتن دست چپ .\r\nج . با يك دست انجام مىدهد .\r\n2 ) حركت نداشتن دو دست .\r\nج . بايد از ديگران كمك بگيرد .\r\n\r\nكسى كه يك دست خود را از دست داده\r\n665 . كسى كه يك دست خود را تا مچ يا تا آرنج از دست داده است ، تكليف او از نظر وضو چگونه است ؟\r\nج . در شستن دست به آن چه كه از دست باقى مانده اكتفا مىنمايد با حفظ ترتيب از مرفق به طرف مچ بنابر احتياط ، و با كف دست سالم همه‌ى مسح‌ها را انجام مىدهد .\r\n666 . كسى كه هر دو دست خود را تا مچ از دست داده است ، تكليف او از نظر وضو چگونه است ؟\r\nج . هر چه مانده را مىشويد و بنابر احتياط مسح‌ها را با نزديك‌ترين عضو باقى مانده به كف دست انجام مىدهد .\r\n\r\nتكليف كسى كه دو دستش قطع است\r\n667 . كسى كه دو دست خود را تا آرنج از دست داده است ، تكليف او از نظر وضو چگونه است ؟\r\nج . طرف بازو را كه در حال اتصال از مرفق بوده مىشويد و با همان آب وضو مسح مىكند و در صورت عدم توانايى از اين مقدار جهت وضو نايب مىگيرد .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nاشتباه در وضوى نيابتى\r\n668 . كسى وظيفه‌اش وضو به كمك نايب بوده ، امّا چگونگى وضوى نيابتى را نمىدانسته و وضوى نيابتى را اشتباهى انجام داده است ، آيا نمازهايى را كه خوانده است صحيح است يا بايد قضا نمايد ؟\r\nج . در فرض بطلان وضو و عدم عمل به وظيفه بايد قضا كند .\r\n\r\nاگر نايب گرفتن مستلزم رو زدن باشد\r\n669 . كسى كه وظيفه‌اش وضو به كمك نايب است ؛ امّا گرفتن نايب موجب رو انداختن و منّت مىشود ، چه بايد بكند ؟\r\nج . آن چه ذكر شده تا به حدّ حرج نرسيده عذر نيست ، و اگر از لحاظ مالى متمكّن است ، پول بدهد و نايب اجير كند .\r\n\r\nمعيار شك در وضو توسط نايب\r\n670 . افرادى كه توسط نايب ، وضو مىگيرند آيا يقين و شكّ خودشان ملاك است يا يقين و شك نايب ملاك عمل است ؟ ( مثلًا نايب پس از وضو يقين دارد مانع يا نجاستى در اعضاى وضو نبوده است ؛ ولى خودش معتقد است هنگام وضو مانع يا نجاست در اعضا بوده است . )\r\nج . يقين و شك خود آن شخص معيار است . اگر يقين دارد كه در هنگام وضو مانع بوده ، وضو باطل است و اگر شك دارد كه هنگام وضو بوده ، صحيح است .\r\n\r\nاشتباه انجام دادن وضوى نيابتى\r\n671 . شخصى وضوى نيابتى را اشتباه انجام داده تكليف نمازهاى خوانده‌شده‌ى او چيست ؟ آيا نايب ضامن است ؟\r\nج . خود مكلف ضامن نمازهاى خودش است .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n\r\nوضو دادن ديگرى در موارد غير ضرورت\r\n672 . در غير ضرورت اگر شخص ديگرى انسان را وضو يا غسل دهد ، آيا صحيح است ؟\r\nج . خير ، باطل است . ( مسأله‌ى 290 رساله و قبل آن )\r\n\r\nنيابت وضو از روى كراهت\r\n673 . اگر نايب از روى كراهت و يا خجالت انسان را وضو دهد آيا طهارت حاصل شده يا خير ؟\r\nج . بله ، ظاهراً طهارت حاصل شده است .\r\n\r\nمسح پاى مصنوعى\r\n674 . آيا مىتوان روى پاى مصنوعى مسح كرد ؟\r\nج . مسح روى پاى مصنوعى فايده ندارد .\r\n\r\nوضوى شخص فلج\r\n675 . شخصى كه فلج است و از كفش طبى و عصاى چوبى استفاده مىكند و درآوردن كفش براى او امكان ندارد ، وظيفه‌ى مسحش چيست ؟\r\nج . بايد بر روى آن مسح نمايد .\r\n\r\nمسح فردى كه دستش قطع شده\r\n676 . دست راست شخصى از مچ قطع شده ، آيا مسح سر و پاى راست را با دست چپ بكشد ؟\r\nج . بله ، بايد با دست چپ بكشد .\r\n\r\nوضوى فرد داراى دست و پاى زايد\r\n677 . شخصى كه دست و پاى اضافى دارد ، چگونه بايد وضو بگيرد ؟\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nج . دست زايد را بايد بشويد و لو مستقل هم باشد بنابر احتياط ؛ ولى پاى اضافى را ظاهراً لازم نيست مسح كند .\r\n\r\nوضو و تيمم جانبازان قطع نخاعى\r\n678 . جانبازان قطع نخاعى كه قدرت بر وضو و تيمم ندارد چگونه بايد وضو بگيرند .\r\nج . به مسأله‌ى 290 و 291 رساله رجوع شود .\r\n\r\nمسح افراد فاقد پا\r\n679 . كسى كه يك پا و يا هر دو پا را از دست داده است ، براى مسح چه كند ؟\r\nج . ظاهراً براى مسح پا تكليف ندارد .\r\n\r\nفردى كه انگشت يك دست را ندارد\r\n680 . انگشتان دست راست من قطع شده است ، آيا مىتوانم با دست چپ به جاى دست راست وضو بگيرم ؟\r\nج . با دست چپ صورت و دست راست را مىشوييد و مسح‌ها را انجام مىدهيد و خود دست چپ را هم با گرفتن زير شير آب و يا با باقى مانده از كف دست راست ، مىشوييد .\r\n\r\nشستن دستِ مصنوعى در وضو\r\n681 . آيا دست مصنوعى بايد هنگام وضو شسته شود ؟ و آيا براى سجده ، كف دست مصنوعى بايد روى زمين قرار گيرد ؟\r\nج . ظاهراً لازم نيست .\r\n\r\nمسح معلولين\r\n682 . شخصى كه دو انگشت شست و سبابه و قسمتى از پاى راست او قطع شده است ،\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nچگونه مسح را انجام دهد ؟\r\nج . بر مقدار باقيمانده مسح كند .\r\n\r\nعدم توانايى مسح پا\r\n683 . شخصى كه قدرت مسح پا را ندارد ولى پايش سالم است ، آيا بايد نايب بگيرد يا تيمم كند ؟\r\nج . به مسأله‌ى 290 رساله رجوع شود .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nلمس اسماى متبركه\r\n\r\nلمس اسم پيامبران و ائمّه - عليهم السّلام - بدون وضو\r\n684 . آيا اسم امامان و پيامبران را اگر به زبانى ديگر نوشته شده باشد ، بدون وضو مىشود لمس كرد ؟\r\nج . اگر به نحو ترجمه وصفى نباشد فرق نمىكند و احوط عدم مسّ بدون طهارت است .\r\n685 . آيا دست كشيدن به اسامى انبياء - عليهم السّلام - نيز حكم اسامى ائمّه‌اى اطهار - عليهم السّلام - را دارد ؟\r\nج . بله .\r\n686 . آيا آرم جمهورى اسلامى ايران - كه نمادى از كلمه‌ى « لا إله الّا اللَّه » است - را مىتوان بدون وضو دست زد ؟\r\nج . جايز نيست .\r\n687 . آرم جمهورى اسلامى كه در بعض ميادين نصب مىشود ، اگر سايه‌ى آن روى زمين افتاده باشد آيا مىتوان از روى آن ردّ شد ؟\r\nج . لمس بدون طهارت مانعى ندارد . بله ؛ اگر راه رفتن بر روى سايه ، هتك به حساب مىآيد ، اجتناب شود .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n\r\nلمس سه نقطه‌اى كه به جاى لفظ جلاله‌ى اللَّه نوشته مىشود\r\n688 . مسّ سه نقطه [ . . . 
  ] و يا [ ا . . . 
  ] كه جايگزين نام اللَّه شده‌اند ، چه صورتى دارد ؟\r\nج . اشكال ندارد ، ولى اگر حرف الف به نيّت جزو اسم جلاله نوشته شده باشد ، جايز نيست .\r\n\r\nعدم جواز مسّ « بسمه تعالى »\r\n689 . آيا كلمه « بسمه تعالى » را بدون وضو مىتوان مسّ نمود ؟\r\nج . نمىتوان بدون وضو مسّ كرد ، به خاطر وجود ضمير در آن .\r\n\r\nمسّ اسماى الهى\r\n690 . مسّ اسماء اللَّه تعالى كه مضاف اليه واقع مىشود بدون طهارت ، احتياط در ترك آن است . آيا اسمايى كه منسوب واقع مىشود ، چه حكمى دارند ؟\r\nج . همين احتياط جارى است .\r\n\r\nلمس كردن القاب معصومين\r\n- عليهم السّلام -\r\n691 . لمس كردن القاب معصومين مثل رضا ، صادق ، كاظم و . . . - عليه السّلام - براى شخصى كه وضو ندارد ، چه حكمى دارد ؟\r\nج . جايز نيست ، بنابر احتياط .\r\n\r\nپول‌هاى منقّش به نام‌هاى معصومين\r\n- عليهم السّلام -\r\n692 . لمس كردن پول منقّش به نام‌هاى معصومين - عليهم السّلام - و يا اسامى جلاله براى شخص بدون وضو چه حكمى دارد ؟\r\nج . جايز نيست ، بنابر احتياط .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nاستفاده از گردن‌بند يا اسم خداوند متعال يا معصومين - عليهم السّلام -\r\n693 . انداختن گردن‌بند به گردن كه به نام‌هاى خداوند و يا معصومين منقّش است ، چه حكمى دارد ؟\r\nج . تماس بدن غير متطهّر به آن اسامى ، جايز نيست .\r\n\r\nعدد 110\r\n694 . گاهى عدد 110 را به نشان نام مبارك حضرت امير المؤمنين مىنويسند . آيا احترام اين عدد لازم است ؟ يعنى بدون وضو لمس آن جايز نيست ؟ و اگر اين عدد به زبان‌ها و سبك‌هاى غير متعارف نوشته شده باشد چه طور ؟\r\nج . مانعى ندارد .\r\n\r\nخال‌كوبى اسامى ائمه\r\n695 . خالكوبى اسامى حضرات معصومين - عليهم السّلام - اگر براى ارادت قلبى باشد ، چه حكمى دارد ؟\r\nج . جايز نيست ، به اعتبار لوازمش .\r\n\r\nتمثال پيامبر در گردن‌بند\r\n696 . آيا انداختن گردن‌بند به نقش پيامبر اكرم - صلّى اللَّه عليه و آله و سلّم - توسط زنان اشكال دارد ؟\r\nج . در صورتى كه تمثال حك شده آن حضرت باشد ، از حيث مسّ اشكال ندارد ، ولى اگر اسم آن حضرت حك گرديده است ، بايد از تماس بدن بدون طهارت با آن پرهيز نمايند .\r\n\r\nتايپ اسماى متبركه\r\n697 . آيا كسانى كه اسماى جلاله خداوند متعال يا آيات قرآنى يا نام‌هاى معصومين\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n- عليهم السّلام - را تايپ مىكنند ، بايد وضو داشته باشد ؟\r\nج . در صورت عدم تماس مستقيم دست با اسماء ، طهارت لازم نيست .\r\n\r\nدست كشيدن به ترجمه قرآن\r\n698 . آيا دست كشيدن به قرآن انگليسى طهارت مىخواهد ؟\r\nج . خير .\r\n\r\nمس قرآن توسط افرادى كه وضوى كامل ندارند\r\n699 . مس قرآن توسط دانش‌آموزانى كه وضويشان كامل و صحيح نيست ، چه حكمى دارد ؟ وظيفه مربّى آن‌ها چيست ؟\r\nج . اگر مكلف و بالغ باشند ، بايد با وضوى صحيح مسّ كنند .\r\n\r\nمس بىوضوى « عبد الله » و « حبيب اللَّه »\r\n700 . مس كلمه عبد الله و حبيب اللَّه بدون وضو چه حكمى دارد ؟\r\nج . مس كلمه‌ى « اللَّه » در چنين اسم‌ها و كلماتى بدون طهارت جايز نيست ، بنابر احتياط .\r\n\r\nنگارش لفظ جلاله و مسح آن به وسيله حروف بريل\r\n701 . آيا نابينايان مىتوانند الفاظ جلاله‌اى را كه با خط بريل نوشته شده بدون طهارت مس كنند ؟\r\nج . اگر آن لفظ مشخص و خوانا باشد ، مسّ آن بدون طهارت ، حرام است .\r\n\r\nفرش‌هايى كه لفظ جلاله روى آن‌ها بافته شده است\r\n702 . اگر روى فرشى لفظ جلاله بافته شده باشد ، آيا پا گذاشتن روى آن اشكال دارد ؟ آيا\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nشخص جنب و حايض مىتواند روى آن را لمس كند ؟\r\nج . جايز نيست .\r\n\r\nبىاحترامى به امامان\r\n703 . روى بعضى از سكه‌ها اسم مبارك امام رضا - عليه السّلام - ثبت شده است ، آيا لمس آن‌ها بدون طهارت جايز است ؟\r\nج . جايز نيست ، بنابر احوط . ( مسأله‌ى 323 رساله ) .\r\n\r\nفاميل‌هاى منسوب به ائمه\r\n- عليهم السّلام -\r\n704 . برخى از فاميلىها منسوب به ائمه - عليهم السّلام - است مثل حسينى ، فاطمى ، كاظمى ، و يا تركيباتى از اسماء اللَّه در آن به كار رفته ، همچون عبداللهى امر اللهى ، و . . . آيا نوشتن ، دست كشيدن بدون وضو ، و زير دست و پا انداختن چنين فاميلىهايى اشكال دارد ؟\r\nج . در آن چه اسم خدا دارد ، واجب الاحترام است و در منسوب به ائمه - عليهم السّلام - اگر مقصود از منسوب اليه همان ائمه باشند ، احترام آن‌ها هم لازم است .\r\n\r\n","description":"","footnote":"","page_name":" 199 ","page_number":199},
  {"content":"\r\n . \r\n","description":"","footnote":"","page_name":" 200 ","page_number":200},
  {"content":"\r\n\r\n\r\nاحكام غسل جنابت\r\n\r\n","description":"","footnote":"","page_name":" 201 ","page_number":201},
  {"content":"\r\n . \r\n","description":"","footnote":"","page_name":" 202 ","page_number":202},
  {"content":"\r\n\r\n\r\nراه اثبات منى\r\n705 . آيا اثبات منى از راه بوييدن و استشمام امكان دارد ؟\r\nج . تا يقين به منى بودن نكند ، حكم منى را ندارد ؛ مگر در صورت صدق علايم منى كه در مسأله‌ى 350 رساله آمده است .\r\n\r\nندانستن حكم غسل جنابت\r\n706 . كسى كه نمىداند غسل جنابت واجب است ، نمازهايى كه با حال جنابت خوانده ، چه حكمى دارد ؟\r\nج . باطل است .\r\n\r\nتيمم به جاى غسل جنابت و ورود به مسجد\r\n707 . با تيمم بدل از غسل جنابت ، آيا مىتوان وارد مسجد شد ؟\r\nج . اگر وظيفه‌اش تيمم بوده است تا تيمم و عذر او باقى است مىتواند وارد مسجد شود ولى اگر عذرش تنگى وقت بوده ، يا با داشتن آب ، براى نماز يا خوابيدن تيمم كرده ، فقط كارى را كه براى آن تيمم نموده مىتواند انجام دهد و نمىتواند با آن وارد مسجد شود .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\nاثبات منى از روى رنگ\r\n708 . آيا مىتوان منى را با اثر آن ، مثلًا اين كه اين مايع سفيد است اثبات كرد ؟\r\nج . خير ، نمىتوان اثبات نمود ، بلكه بايد علايم منى را دارا باشد .\r\n\r\nراه‌هاى اثبات منى\r\n709 . اگر دكتر در ادرار كسى تشخيص اسپرم بدهد و خود او هم بعد از ادرار آبى با لزوجت و چسبندگى ببيند و احتمال قوى دهد كه منى است ، آيا آن آب حكم منى را دارد ؟\r\nج . اگر با شهوت و جستن بيرون نيامده و بدن پس از آن سست نشده ، حكم منى را ندارد ، مگر علم يا اطمينان حاصل شود .\r\n\r\nخروج رطوبت بدون اثر سه‌گانه\r\n710 . اگر فردى از خواب بيدار شود و ببيند رطوبتى از او خارج شده است و هيچ يك از سه نشانه‌اى كه در توضيح المسائل آمده ، درك نكرده باشد آيا غسل براى او واجب است ؟\r\nج . واجب نيست .\r\n\r\nخواب ديدنِ خروج منى\r\n711 . اگر در خواب ببيند كه از او منى خارج مىشود ، آيا بايد غسل كند ؟\r\nج . اگر پس از بيدار شدن از خواب منى از او خارج نشده باشد ، لازم نيست غسل كند .\r\n\r\nآب خارج شده بعد از تحريكات جنسى\r\n712 . آبى كه بعد از تحريكات جنسى از مردان خارج مىشود و بدون بو و رنگ و كمى\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nچسبنده است ، پاك است يا نجس ؟\r\nج . اگر علايم سه‌گانه يعنى خروج با شهوت و جستن و سستى بدن را نداشته باشد ، پاك است .\r\n\r\nسستى پس از خواب\r\n713 . اگر انسان از خواب بيدار شود و در خود احساس سستى بكند ، آيا غسل بر او واجب است ؟\r\nج . در فرض مذكور غسل واجب نيست .\r\n\r\nجلوگيرى از خروج منى\r\n714 . اگر انسان از خروج منى جلوگيرى كرد و پس از مدتى بول كند ، غسل جنابت بر او واجب مىشود ؟\r\nج . اگر همراه بول منى خارج نشود ، غسل بر او واجب نمىشود .\r\n\r\nخود ارضايى بدون خروج منى\r\n715 . آيا بر كسى كه خود ارضايى مىكند ولى نمىگذارد منى خارج شود ، غسل واجب است ؟\r\nج . غسل واجب نيست ، ولى كار حرام كرده است .\r\n\r\nاحساس احتلام در خواب\r\n716 . اگر انسان در خواب احساس كند كه جنب شده است ، آيا اين مورد از انواع جنابت حرام است ؟ و آيا نياز به غسل جنابت دارد ؟\r\nج . هر نوع جنابت اعم از حرام و حلال نياز به غسل دارد ، لكن جنابت تا وقتى كه همراه علايم سه‌گانه خروج منى نباشد ، اثبات نمىشود ، چه در خواب باشد يا بيدارى و احتلام در خواب حرام نيست .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\nحكم مايع بعد از مشاهده‌ى فيلم‌هاى محرك\r\n717 . آيا خواندن و ديدن كتاب يا فيلم‌هايى كه موجب تحريك مىشود ، جايز است ؟ اگر آبى بعد از اين بيرون بيايد ، آيا حكم منى را دارد ؟\r\nج . حرام است ، ولى براى اثبات منى بايد علايم منى را دارا باشد .\r\n\r\nخواندن آيات سجده‌دار بر جنب\r\n718 . آيا خواندن آيات سجده‌دار بر جنب حرام است ؟\r\nج . خواندن سوره‌هايى كه آيه سجده واجب در آن‌ها است براى جنب حرام است ، هر چند همان آيه سجده نباشد .\r\n\r\nروزه با غسلى كه به ترتيب نبوده\r\n719 . اگر شخصى در غسلى واجب ترتيب را رعايت نكرد و بعد از غسل روزه گرفت ، حكم روزه‌ى او چگونه است ؟\r\nج . چون تعمّد بر صبح كردن با جنابت نداشته روزه‌اش صحيح است ، مگر عمدى بوده و مىدانسته كه غسلش باطل است .\r\n\r\nرعايت نكردن ترتيب در غسل\r\n720 . اگر شخصى غسلى انجام داد و بعد از اتمام غسل احتمال داد كه ترتيب را رعايت نكرده است و فكر مىكرده كه فقط نيّت ترتيب كافى است ، نمازهاى او چه حكمى دارد ؟\r\nج . شكّ بعد از غسل اثر ندارد و غسل او صحيح است .\r\n\r\nشك در خارج شدن بول يا باد معده در غسل ترتيبى\r\n721 . شخصى هنگام غسل ترتيبى شك مىكند كه بول يا بادى از او خارج شده يا نه ، وظيفه او چيست ؟\r\nج . اعتنا نكند .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nغسل با دست خيس\r\n722 . آيا خيس كردن دست در ظرف آب و كشيدن به اعضاى غسل كفايت از شستن مىكند ؟\r\nج . بله ، كفايت مىكند .\r\n\r\nخشك شدن اعضاى غسل\r\n723 . اگر كسى با مقدار كمى آب غسل كند و تا طرف چپ را مشغول مىشود ، آب طرف راست به واسطه گرمى هوا يا باد و يا كمى آب خشك مىشود و يا وقتى مشغول شستن قسمت‌هاى پايينى طرف راست است ، قسمت بالاى آن خشك مىگردد ، آيا غسل او صحيح است ؟\r\nج . بله ، صحيح است .\r\n\r\nمباشرت در غسل\r\n724 . آيا در انجام غسل مباشرت شرط است و اگر كسى آب را براى انسان باز كند و يا براى رسيدن آب به برخى از مواضع به شستن بدن كمك نمايد ، اشكال دارد ؟\r\nج . مباشرت در حال اختيار شرط است ولى آب باز كردن ديگرى ، منافى با مباشرت نيست .\r\n\r\nنماز با لباس نجس\r\n725 . آيا شخصى كه جنب شده است مىتواند در صورت تنگى وقت با تيمم و نجاست بدن نماز بخواند ؟\r\nج . بايد با تيمم نماز بخواند و نجاست را تا جايى كه ممكن است ، بشويد يا كم كند .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n\r\nغسل كردن با غُساله\r\n726 . آيا غسل كردن با غساله لباس ، با توجه به قليل بودن آب صحيح است ؟\r\nج . اگر آب قليل طاهر باشد ، صحيح است و غساله غسله‌ى مزيله نجس است و همچنين غسله‌ى مطهره بنابر احوط .\r\n\r\nنيّت جداگانه براى هر وضو\r\n727 . آيا در غسل جنابت براى هر قسمتى كه مىشوييم ، بايد نيّت جداگانه داشته باشيم ؟\r\nج . خير نياز ندارد .\r\n\r\nغسل در پادگان نظامى\r\n728 . شخصى - مثلًا در پادگان - فقط هفته‌اى يك بار امكان رفتن به حمام دارد ، اگر در ميان هفته غسل بر او واجب شد ، چه بايد كند ؟\r\nج . بايد به هر طورى كه باشد به وظيفه‌ى فعليه خود از اقلّ واجب - غسل و يا تيمم - عمل كند و اگر تيمم كرد ، در اوّلين فرصت ممكن غسل واجب خود را به جا آورد .\r\n\r\nزمان تيمم بدل از غسل\r\n729 . آيا پس از بر طرف شدن عذرى كه موجب تيمم بدل از غسل شده است ، بايد غسل نمود ؟\r\nج . بله .\r\n\r\nرعايت ترتيب در هر وضو\r\n730 . آيا در غسل ترتيبى ، رعايت ترتيب در هر عضو نيز لازم است ؟\r\nج . بنابر احتياط واجب رعايت ترتيب در هر عضو لازم است ، به اين صورت كه\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nاز بالا شروع كند و به قسمت‌هاى پايين عضو ختم كند و چنين نباشد كه مثلًا اوّل قسمت پايين سمت چپ را بشويد و سپس قسمت بالاى سمت چپ را بشويد .\r\n\r\nغسل با بدن خيس\r\n731 . اگر تمام بدن انسان قبل از غسل خيس باشد ، آيا با اتصال آب جديد به خيسى سابق مىتوان نيّت غسل كرد ؟ يا رساندن و جريان يافتن آب جديد بر اعضاى غسل لازم است ؟\r\nج . با اتصال آب جديد هم ، اگر جريان و شستن صدق كند كفايت مىكند .\r\n\r\nغسل با اسم اشتباهى\r\n732 . غسل با يك اسم اشتباهى ديگر چه حكمى دارد ؟\r\nج . چون قصد وظيفه دارد ، اشكال ندارد .\r\n\r\nمقدار انجام نماز با غسل جنابت\r\n733 . بعد از غسل جنابت چند نماز را مىتوان بدون وضو خواند و فاصله زمانى بعد از غسل تا اداى نماز چه قدر است ؟\r\nج . تا وقتى كه حدث اصغر از او صادر نشده مىتواند با آن نماز بخواند ، و اين زمان به هر مقدار كه باشد مانعى ندارد .\r\n\r\nسستى بدن همراه با خروج ادرار\r\n734 . شخصى كه هنگام ادرار بدنش سست مىشود گاهى هم ادرارش با شهوت بيرون مىآيد ، آيا بايد پس از هر ادرار غسل كند و آيا مىشود به نحوى با يك غسل 17 ركعت نماز خواند ؟\r\nج . خروج ادرار با شهوت ، موجب غسل نمىشود و جواب از قسمت دوم سؤال ، در جواب سؤال قبلى گذشت .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nغسل جمعه به جاى غسل جنابت\r\n735 . به مدت دو سال احكام جنابت را نمىدانستم و غسل جمعه انجام مىدادم ، نماز من چگونه است ؟\r\nج . غسل جمعه چون به نيّت وظيفه بوده ، كفايت از غسل جنابت مىكند ولى نمازهايى را كه بدون هيچ غسلى به جا آورده‌ايد باطل بوده است .\r\n\r\nحكم عمره در صورت غسل احتياطى نمودن\r\n736 . در اثناى حج عمره رطوبتى از من خارج شد كه شك داشتم منى است يا نه ، ولى احتياطاً غسل كردم ، عمره من چه حكمى دارد ؟\r\nج . اشكال ندارد اما با غسل احتياطى ، اكتفا از وضو نمىتوانيد بكنيد .\r\n\r\nنداشتن وقت كافى براى غسل\r\n737 . اگر انسان محتلم شود و وقت براى غسل و شستن بدن نباشد ، اگر لباس را عوض كند و با بدن نجس نماز بخواند ، چه حكمى دارد ؟\r\nج . بايد تا جايى كه ممكن است نجاست را كم كند .\r\n\r\nزمان غسل جنابت\r\n738 . آيا بايد غسل جنابت حتماً در وقت نماز انجام گيرد ؟\r\nج . در وقت نماز غسل بر انسان واجب مىشود و پيش از آن مستحب است كه غسل كند .\r\n\r\nزمان غسل جمعه\r\n739 . زمان غسل جمعه چه وقتى مىباشد ؟\r\nج . از اذان صبح تا ظهر ادا است ولى بعد از ظهر على الاحوط نيّت ادا و قضا نكند .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\nترشح آب از بدن جنب\r\n740 . اگر قبل از غسل جنابت آبى از روى بدن شخص جنب به جاى ديگر ترشح كند ، آيا اين آب پاك است يا نجس ؟\r\nج . اگر آن قسمت از بدن او پاك بوده ، آن آب پاك است .\r\n\r\nمقدار خروج منى براى لزوم غسل\r\n741 . اگر منى خيلى كم خارج شود و يا از خروج منى جلوگيرى شود ، غسل واجب مىشود ؟\r\nج . اگر منى از انسان خارج شود ، غسل واجب است و كم و زياد آن فرقى نمىكند ، اما اگر منى از جاى خود حركت كند و انسان از خروج آن جلوگيرى نمايد ، تا وقتى كه خارج نشده است غسل بر او واجب نمىشود .\r\n\r\nغسل جنابت قبل از جنب شدن\r\n742 . آيا قبل از جنابت ، انجام دادن غسل جنابت صحيح است ؟\r\nج . خير .\r\n\r\nمنى همراه ادرار\r\n743 . آيا آمدن منى همراه ادرار نياز به غسل جنابت دارد ؟\r\nج . اگر به منى بودن آن علم دارد ، فرقى نمىكند لذا اگر پس از غسل باشد ، بايد دوباره غسل نمايد .\r\n\r\nغسل پس از احتلام\r\n744 . اگر كسى در خواب محتلم شد ، چه غسلى بايد انجام دهد و آيا با غسل مىشود بدون وضو نماز خواند ؟\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nج . اين غسل همان غسل جنابت است و تمام احكام آن را دارد ، از جمله اين كه مىشود با آن نماز خواند .\r\n\r\nسر زدن حدث اصغر قبل از غسل جنابت\r\n745 . در صورتى كه قبل از غسل جنابت يكى از مبطلات وضو از انسان سر زند ، آيا بايد وضو نيز بگيرد ؟\r\nج . اگر قبل از انجام غسل باشد پس از غسل نبايد وضو بگيرد .\r\n\r\nشستن سر و گردن با طرف راست و چپ بدن\r\n746 . هنگام شستن طرف راست و چپ ، سر و گردنم را نيز مىشستم ، آيا اين كار صحيح بوده است ؟\r\nج . گرچه لازم نبوده ولى غسل باطل نشده است .\r\n\r\nترتيب و موالات در غسل\r\n747 . ترتيب و موالات يعنى چه ؟ و آيا در غسل شرط است ؟\r\nج . ترتيب آن است كه اعمال غسل به ترتيبى كه در رساله ذكر شده انجام شود ، يعنى اوّل سر و گردن شسته شود و سپس طرف راست و پس از آن طرف چپ ، و موالات يعنى پشت سر هم انجام دادن كارها كه در غسل ترتيب لازم است ، امّا موالات در آن شرط نيست .\r\n\r\nنگاه به عورت ديگرى در وقت غسل\r\n748 . آيا نگاه به عورت ديگرى هنگام غسل ، غسل را باطل مىكند ؟\r\nج . نگاه به عورت ديگرى ، غير از همسر ، حرام است اما موجب باطل شدن غسل نمىشود .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\nمقدار آب غسل\r\n749 . آب غسل تا چه اندازه اسراف نيست ؟\r\nج . موارد آن مختلف است ولى مستحب است بيش از يك صاع « 1 » مصرف نشود .\r\n\r\nانجام چند نماز با تيمم بدل از غسل\r\n750 . اگر كسى شب جنب شود ، آيا نماز صبح ، ظهر و عصر را مىتواند با تيمم بدل از غسل بخواند ؟\r\nج . تا وقتى عذر او براى غسل كردن باقى است ، با تيمم نمازهايش را مىخواند .\r\n\r\nموارد تيمم بدل از غسل در ماه رمضان\r\n751 . در چه صورتى مىتوان در ماه رمضان ، به جاى غسل تيمم كرد ؟\r\nج . با نبودن آب يا تنگى وقت يا مجوزهاى ديگر تيمم در غير ماه رمضان ، مىتوان به جاى غسل تيمم نمود .\r\n\r\nغسل جنابت قبل از اذان\r\n752 . اگر چند ساعت قبل از اذان غسل جنابت كنيم ، براى نماز بايد وضو بگيريم ؟\r\nج . اگر حدث اصغر صادر نشده باشد مىتوانيد بلكه بايد با همان غسل نماز بخوانيد و نيازى به وضو نيست .\r\n\r\nانجام چند غسل با يك نيت\r\n753 . آيا كسى كه چند غسل بر او واجب بوده و فراموش كرده ، مىتواند به نيّت تمام غسل‌ها يك غسل انجام بدهد ؟\r\nج . بله ، مىتواند .\r\n\r\n\r\n","description":"","footnote":"\r\n( 1 ) . تقريباً برابر با 3 كيلوگرم .\r\n","page_name":" 213 ","page_number":213},
  {"content":"\r\n\r\n\r\nيك غسل براى چند غسل\r\n754 . آيا مىتوان به نيّت غسل‌هاى متعدد ، يك غسل به جا آورد ؟\r\nج . بله ، مانعى ندارد .\r\n\r\nمهيا نبودن آب و مكان براى غسل كردن\r\n755 . اگر غسلى بر انسان واجب باشد ، ولى آب گرم و مكان مناسب نباشد ، حكم چيست ؟\r\nج . تا ممكن است بايد آب را گرم كند و غسل كند .\r\n\r\nتفاوت غسل با دوش گرفتن\r\n756 . آيا براى غسل جنابت ، دوش گرفتن كافى است يا بايد به ترتيب عمل كرد ؟\r\nج . بايد به ترتيبى كه در رساله ذكر شده عمل نمود و دوش گرفتن به تنهايى از غسل كفايت نمىكند .\r\n\r\nغسل جنابت ، بدون جنب شدن\r\n757 . اگر كسى بدون جنب شدن ، غسل جنابت انجام دهد ، مىتواند با آن غسل نماز بخواند ؟\r\nج . نمىتواند با آن نماز بخواند و لازم است جهت نماز وضو بگيرد .\r\n\r\nشستن كف پا در غسل\r\n758 . كسى كه نمىدانسته شستن كف پا در غسل لازم است مدتى به اين ترتيب غسل نموده نسبت به نماز و روزه‌هاى گذشته چه تكليفى دارد ؟\r\nج . چون به صورت طبيعى در هنگام غسل طرف چپ و راست آب به كف پا نيز مىرسد ، در صورت احتمال رسيدن آب به كف پاها ، غسل‌هاى گذشته او محكوم به صحت است .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\nعدم امكان غسل نمودن\r\n759 . اگر بر انسان غسل واجب شود و در منزل حمام وجود نداشته باشد و هوا چنان سرد باشد كه نشود براى غسل بيرون رفت چه بايد كرد ؟\r\nج . بايد در همان اطاق يا دستشويى تا جايى كه ممكن است غسل را به جا آورد .\r\n\r\nجهتِ قبله هنگام غسل كردن\r\n760 . آيا در حال غسل ، بايد رو به قبله باشيم ؟\r\nج . لازم نيست .\r\n\r\nغسل جنابت احتياطى\r\n761 . كسى كه از روى احتياط غسل جنابت انجام مىدهد ، آيا براى نماز بايد وضو بگيرد ؟\r\nج . بله .\r\n\r\nعدم يقين به جنابت\r\n762 . آيا كسى كه يقين ندارد جنب شده ، بايد غسل كند ؟\r\nج . غسل لازم نيست .\r\n\r\nجهل به حكم غسل\r\n763 . چندين سال روزه گرفتم و نماز خواندم در حالى كه نمىدانستم جنب بايد غسل كند ، اكنون تكليف نمازها و روزه‌هاى من چيست ؟\r\nج . هر غسلى كرده باشيد ، هر چند غسل مستحبى ، چون قصد وظيفه هم داشته‌ايد ، ممكن است كفايت از غسل جنابت نموده باشد ؛ ولى نماز و روزه‌هايى را كه يقين داريد بدون هيچ غسلى در حال جنابت به جا آورده‌ايد ،\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nبايد قضا كنيد و كفاره‌ى روزه‌ها را نيز اگر جاهل قاصر غير ملتفت به سؤال نبوديد ادا كنيد و گرنه كفاره واجب نيست ، هر چند احوط است .\r\n\r\nمنظور از غسل ما فى الذمه\r\n764 . منظور از غسل ما فى الذمه چيست ؟\r\nج . مراد غسل‌هايى است كه قبلًا بر عهده انسان بوده و او به واسطه‌ى فراموشى و يا علت‌هاى ديگر ، آن‌ها را به جا نياورده است .\r\n\r\nنيّت در غسل\r\n765 . آيا در هنگام غسل و وضو به جز گفتن نيّت چيز ديگرى هم بايد گفت ؟\r\nج . لازم نيست نيّت غسل را به زبان آورد و همين مقدار كه به نيّت غسل شروع به شستن سر و گردن و طرف راست و چپ بدن بنمايد كافى است .\r\n\r\nغسل نكردن به خاطر خجالت\r\n766 . در سحر ماه مبارك رمضان ، محتلم بودم و به خاطر خجالت و تنگى وقت ، غسل نكردم ، وظيفه من چيست ؟\r\nج . اگر تيمم هم نكرديد ، بايد قضاى روزه را با اداى كفاره‌ى آن به جا آوريد .\r\n\r\nبرهنگى بدن در هنگام غسل\r\n767 . آيا در هنگام غسل بدن بايد برهنه باشد ؟\r\nج . اگر بدون برهنه كردن بدن ، آب به تمام اعضاى غسل برسد ، اشكالى ندارد و مىتواند با لباس غسل كند .\r\n\r\nاندازه ظرف آب غسل\r\n768 . اگر براى غسل بخواهيم از ظرف آب استفاده كنيم ، اندازه ظرف بايد چه قدر باشد و\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nچند بار بايد آب بريزيم ؟\r\nج . بايد به مقدارى آب بريزيد كه تمام اعضاى بدن را غسل دهيد .\r\n\r\nغسل‌هاى واجب\r\n769 . تعداد غسل‌هاى واجب براى مرد و زن چند تا هست ؟\r\nج . در اين رابطه به ما قبل مسأله‌ى 349 رساله مراجعه نماييد .\r\n\r\nقضاى غسل جمعه\r\n770 . آيا مىشود غسل جمعه را در روز ديگر به نيّت قضا انجام داد ؟\r\nج . روز شنبه مىتوان آن را قضا كرد . ( توضيح بيشتر در قبل از مسأله‌ى 551 رساله ، بند يك ذكر گرديده است . )\r\n\r\nحركت در هنگام غسل\r\n771 . آيا حركت كردن در هنگام غسل ، آن را باطل مىكند ؟\r\nج . اشكالى ندارد .\r\n\r\nشرم و حيا براى غسل\r\n772 . آيا شرم و حيا مىتواند موجب به تأخير انداختن غسل جنابت شود ؟\r\nج . جايز نيست به علت شرم و حيا غسل جنابت را به تأخير انداخت به گونه‌اى كه نماز انسان قضا شده و يا مرتكب اعمالى كه نياز به طهارت دارد ، شود .\r\n\r\nانجام غسل جنابت قبل از وقت نماز\r\n773 . آيا مىشود غسل جنابت را قبل از وقت نماز انجام داد ؟\r\nج . غسل جنابت قبل از وقت نماز و به خودى خود مستحب است و مىتوان پيش از وقت نماز ، انجام داد .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n\r\nنماز با غسل جنابت احتياطى\r\n774 . آيا با غسل جنابت احتياطى مىشود نماز خواند ؟\r\nج . خير ، نمىتوان .\r\n\r\nحدث اصغر در بين غسل\r\n775 . اگر در بين غسل ، حدث اصغر مثل ادرار يا باد معده رخ دهد ، غسل چه حكمى دارد ؟\r\nج . احتياط اين است كه غسل را دو مرتبه به طور كامل انجام دهد و براى نماز و كارى كه وضو براى آن لازم است ، وضو بگيرد .\r\n\r\nفراموشى در شستن يك قسمت\r\n776 . در صورتى كه شستن يك قسمت از بدن در غسل فراموش شود تكليف چيست ؟\r\nج . به مسأله‌ى 367 رساله رجوع شود .\r\n\r\nغسل بعد از تيمم بدل از غسل\r\n777 . اگر با تيمم بدل از غسل نماز خوانديم آيا براى نمازهاى بعدى بايد غسل كنيم ؟\r\nج . بلى اگر عذر بر طرف شده است . ( به مسأله‌ى شماره‌ى 609 رساله مراجعه شود . )\r\n\r\nخروج منى بدون شرايط سه‌گانه\r\n778 . عادت خود ارضايى را ترك كرده‌ام اما با يك مختصر شهوت بدون داشتن شرايط سه‌گانه ، منى از من خارج مىشود . آيا در اين شرايط غسل بر من واجب است ؟\r\nج . اگر يقين به خروج منى باشد ، غسل واجب مىشود .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nغسل‌هاى مختلف با يك نيت\r\n779 . اگر غسل‌هاى ديگرى غير از جنابت بر عهدهء كسى باشد ، آيا مىتواند همه را با يك نيّت انجام دهد ؟\r\nج . بله ، مىتواند .\r\n\r\nغسل نكردن به خاطر سحرى خوردن\r\n780 . اگر كسى در سحرگاه ماه رمضان جنب باشد و حمام نرود ، آيا مىتواند مشغول خوردن سحرى شود و بعد از اذان غسل نمايد ؟\r\nج . نمىتواند و بايد قبل از اذان غسل كند .\r\n\r\nدست كشيدن در هنگام غسل\r\n781 . آيا در غسل دست كشيدن به بدن واجب است ، يا فقط جارى كردن آب بر بدن كافى است ؟\r\nج . جارى كردن آب كافى است .\r\n\r\nعدم امكان غسل در شب زفاف\r\n782 . اگر كسى در شب زفاف نتوانست غسل كند ، آيا مىتواند نماز صبح را با تيمم بخواند ؟\r\nج . حتى الامكان بايد غسل كند .\r\n\r\nفورى بودن وجوب غسل جنابت\r\n783 . آيا غسل جنابت فوراً بر انسان واجب مىشود ؟ و آيا براى چند مرتبه آميزش يك غسل كافى است ؟\r\nج . غسل جنابت به خودى خود مستحب است و پس از وارد شدن به وقت نماز\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nو يا براى انجام كارهايى كه طهارت در آن شرط است واجب مىشود ؛ و براى چند آميزش ، يك غسل كافى است .\r\n\r\nعدم جواز ورود جنب در مسجد\r\n784 . آيا شخص جنب مىتواند به جهت امور واجب عرفى - مثل اين كه لازم است در مجلس ترحيم نزديكان در تمام وقت شركت داشته باشد - وارد مسجد شود ، در حالى كه تا پايان مراسم دسترسى به آب براى انجام غسل ندارد ؟\r\nج . نمىتواند .\r\n\r\nوارد شدن جنب به امام‌زاده‌ها\r\n785 . شخص جنب مىتواند به عنوان زيارت در حرم امامزاده‌ها وارد شود يا نه ؟\r\nج . مىتواند .\r\n\r\nنماز با غسل زيارت\r\n786 . آيا نماز زيارت قبور ائمّه - صلوات اللَّه عليهم اجمعين - را ، مىشود با غسل زيارت خواند ؟\r\nج . بايد وضو هم بگيرد .\r\n\r\nغسل در تنگى وقت\r\n787 . اگر فردى به گمان وسعتِ وقت به قصد طهارت از جنابت ، غسل نمود ، آن‌گاه فهميد كه وقت تنگ بوده ، آيا غسل صحيح است ؟\r\nج . صحيح است .\r\n\r\nغسل با شكّ در بقاى وقت\r\n788 . اگر كسى در صورت شكّ در بقاى وقت ، با جريان استصحاب باقى بودن وقت ،\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nغسل كند ؟ آيا و در صورت غسل و معلوم شدن خلاف آن ، غسل او صحيح است ؟\r\nج . بله ، غسل صحيح است .\r\n\r\nنيّت جنابت\r\n789 . اگر شخصى با همسر خود - كه در حال حيض است - جماع كند ، آيا بايد در موقع غسل ، نيّت جنابت از حرام نمايد ؟\r\nج . لازم نيست .\r\n\r\nنيّت غسل واجب قبل از وقت\r\n790 . اگر يقين كند وقت نماز شده و نيّت غسل واجب كند و بعد معلوم شود كه پيش از وقت ، غسل كرده ، آيا غسل او صحيح است ؟\r\nج . اگر در واقع به قصد وظيفه‌اى كه بر عهده‌اش بوده غسل نموده و اشتباه در تطبيق داشته ، به گونه‌اى كه اگر يقين به وقت نداشت ، نيّت استحباب مىكرد ، غسل صحيح است .\r\n\r\nغسل با شكّ در طهارت\r\n791 . كسى كه صبح از خواب بيدار مىشود و شك مىكند كه جنب هست يا نه ، آيا مىتواند غسل كند ؟\r\nج . مانعى ندارد به اميد عمل به وظيفه غسل كند ، ولى بايد براى عملى كه مشروط به طهارت است - مثل نماز - وضو بگيرد .\r\n\r\nغسل با بدن نجس\r\n792 . اگر در غسل با بدن نجس زير دوش برود كه هم غسل كند و هم بدنش پاك شود ، آيا غسلش صحيح است ؟\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nج . اگر قبل از غسل دادن هر قسمتى آب كشيده شود ، هر چند به ادامه‌ى جريان آب ، كافى است .\r\n\r\nشكّ در تطهير بدن قبل يا حين غسل\r\n793 . اگر يقين داشته كه قبل از غسل ، بدن نجس بوده است و شك دارد كه زير دوش قبل از غسل دادن ، هر قسمتى را آب كشيده ، يا غسل و تطهير در يك لحظه بوده ، وظيفه چيست ؟ نمازهاى خوانده شده چه حكمى دارد ؟\r\nج . اگر غسل و تطهير آنى نبوده ، يعنى با آغاز شستن نجاست تطهير شده است و به ادامه‌ى آن از حدث تطهير گرديده - كه نوعاً هم همين‌طور است - غسل و نمازهايش صحيح بوده . بله ، اگر جريان آب در حين غسل بر موضع نجس فقط يك لحظه بوده ، پس اعاده غسل موافق احتياط است ، اگر احتمال توجه به پاك كردن محل نجس در حين غسل را نمىدهد .\r\n\r\nحمّام در قبرستان\r\n794 . در قسمتى از يك قبرستان حمّامى احداث شده است ، غسل و نظافت در اين حمّام چه حكمى دارد ؟\r\nج . اگر انسان نداند كه آن زمين فقط وقف قبرستان بوده اشكال ندارد ؛ مگر در صورتى كه ايجاد حمام موجب بىحرمتى به بدن مسلمان بشود ، مثلًا آب به بدن او برسد كه در اين صورت اشكال دارد .\r\n\r\nغسل در دستشويىهاى غصبى مسجد\r\n795 . اگر دستشويىهاى مسجدى غصب شود ، غسل در آن صحيح است ؟\r\nج . ظاهراً اگر غسل‌كننده خود غاصب نباشد ، اشكال ندارد .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n\r\nغسل در مكان‌هاى عمومى\r\n796 . آيا در حسينيّه و راه‌هاى عمومى و پارك‌ها - با خود نگهدارى از نامحرم - مىشود ، غسل كرد ؟\r\nج . اشكال ندارد . فقط در حسينيه ، بايد خلاف جهت وقفِ آن نباشد .\r\n\r\nشستن ناف و عورت در غسل\r\n797 . سال‌ها در انجام غسل ترتيبى تمام ناف و تمام عورت را فقط با يك طرف بدن مىشستم ، وظيفه چيست ؟\r\nج . اگر احتمال مىدهيد كه نصف آن‌ها با طرف ديگر هم شسته مىشده است ، اعمال شما محكوم به صحّت است .\r\n\r\nغسل ترتيبى در و إن\r\n798 . كسى كه غسل واجب دارد مىتواند در و إن حمام به نيّت غسل ترتيبى ابتدا سر و گردن را زير آب ببرد و تكان دهد و سپس همانطور كه در و إن دراز كشيده نيمه طرف راست بدن را به نيّت طرف راست زير آب ببرد و تكان دهد و سپس به همين نحو نيمه‌ى طرف چپ را غسل دهد ؟\r\nج . مىتواند ، ولى در همان حال هم بنابر احوط بايد رعايت شستن جاهاى بالاتر و سپس پايين‌تر را بنمايد .\r\n\r\nنحوه‌ى غسل ترتيبى\r\n799 . در موقع غسل پس از شستن سر و گردن يا طرف راست ، آيا لازم است از زير دوش كنار برود و بعد طرف راست يا چپ را بشويد ؟\r\nج . لازم نيست .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n\r\nفرق منى و مذى در زن\r\n800 . جهش و سستى بدن را در جنابت زن شرط نمىدانيد و فقط حصول شهوت را در خروج رطوبت منى شرط جنابت فرموده‌ايد ؛ پس چنين رطوبتى با رطوبتى كه به نام مذى كه آن هم در موقع شهوت از مرد و زن خارج مىشود چه تفاوتى دارد ؟\r\nج . مذى قبل از منى خارج مىشود و منى فقط در اوج شهوت خارج مىشود نه هر شهوتى ، كه مجرّد خروج با شهوت خاصّه ( اوج شهوت ) در زن - بدون سستى بدن - موجب احتياط است ، گرچه جريان حكم مرد سالم در زن سالم و حكم مرد مريض در زن مريض خالى از وجه نيست ؛ به مسأله‌ى 350 رساله مراجعه شود .\r\n\r\nشستن موى زنان در غسل\r\n801 . در غسل آيا بر زن واجب است تمام موهايش را بشويد ؟ با توجه به اين كه آب به تمام پوست رسيده است ؟\r\nج . شستن تمام اطراف موهاى بلند لازم نيست و شستن پوست كافى است .\r\n\r\nغسل با آب‌هاى كشاورزى كه دارو به آن اضافه مىكنند\r\n802 . آيا در آب كشاورزى كه برخى از كشاورزان به آن‌ها دارو اضافه كرده‌اند ، مىشود غسل كرد ؟\r\nج . تا از صدق آب مطلق خارج نشده ، مانعى ندارد .\r\n\r\nتلقيح نطفه‌ى مرد ديگر\r\n803 . آيا تلقيح كردن نطفه‌ى مرد در رحم زن براى بچه‌دار شدن ، موجب غسل جنابت براى زن مىشود ؟\r\nج . خير ، موجب غسل نمىشود .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\nانجام غسل‌هاى زنانه با نيّت غسل جنابت\r\n804 . آيا غسل‌هايى كه مخصوص زن‌ها مىباشد ، مىتوانند با نيّت جنابت انجام شوند ؟\r\nج . اگر غسل جنابت هم بر عهدهء آن‌ها هست مىتوانند .\r\n\r\nخروج منى شوهر از زن\r\n805 . آيا زن پس از نزديكى شوهر با او بايد مدتى قبل از غسل صبر كند تا منى شوهر از او خارج شود يا خير ؟ و اگر فوراً غسل كند و آبى يا رطوبتى مشكوك از او خارج شود ، تكليفش چيست ؟\r\nج . لازم نيست صبر كند و خارج شدن منى مرد از زن موجب جنابت زن نيست و اگر خارج شد ، فقط همان موضع تطهير شود .\r\n\r\nخارج شدن رطوبتى مانند منى از رحم\r\n806 . اگر در طى ماه رطوبتى از رحم خارج شود كه بعضى از خصوصيات منى را داشته باشد ، آيا حكم منى دارد ؟ نماز و روزه‌هايى كه گرفته چه حكمى دارد ؟\r\nج . منى داراى علايمى است كه در مسأله‌ى 350 رساله ذكر گرديده است و اگر احراز كرد كه آن رطوبت منى بوده و نمازهايش را بدون غسل خوانده است ، لازم است آن‌ها را قضا كند .\r\n\r\nتكرار دو غسل در صورت بطلان يكى از آن دو\r\n807 . اگر بر كسى دو غسل واجب باشد ( حيض و جنابت ) سپس غسل كند و پس از آن بفهمد كه از حيض پاك نشده است ، آيا بايد براى آن يكى هم غسل كند ؟\r\nج . احتياطاً مىتواند در هنگام غسل حيض پس از طهارت از حيض هر دو را نيّت كند .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n\r\nغسل پس از استفاده از وسايل ضد باردارى\r\n808 . براى جلوگيرى از حاملگى از كاندوم استفاده مىكنيم ، بر شوهرم به جهت انزال غسل واجب مىشود با توجه به اين كه منى داخل رحم ريخته نمىشود ، آيا من هم بايد غسل كنم ؟\r\nج . يكى از عوامل جنابت داخل شدن آلت تناسلى مرد در آلت تناسلى زن است كه در اين صورت فرقى بين استفاده از كاندوم و يا انزال شدن و نشدن منى نيست .\r\n\r\nغسل جنابت ديوانه بعد از عاقل شدن\r\n809 . كسى كه ديوانگىاش بر طرف شده ، آيا جنب شدن‌هاى او در زمان ديوانگى سبب غسل جنابت در زمان عاقل شدنش مىشود ؟\r\nج . بله ، بايد غسل كند .\r\n\r\nزنى كه جنب بوده و حيض شده\r\n810 . زنى جنب بوده و حيض شده است ، آيا مىتواند در حال حيض غسل جنابت نمايد و چنان‌چه در حال حيض غسل نمايد ، از جنابت كفايت مىكند ، يا بعد از پاك شدن بايد دوباره غسل كند ؟\r\nج . بعد از پاكى از حيض يك غسل به نيّت هر دو انجام دهد و همچنين صحيح است قبل از پاك شدن از حيض غسل كند به جهت كمتر شدن پليدى باطنى ، و همچنين غسل‌هاى ديگر هم از او صحيح است .\r\n\r\nغسل جنابت همراه با غسل ديگر\r\n811 . اگر شخصى غسل جنابت را همراه غسل ديگر با هم انجام دهد و به عبارتى يك غسل كند براى هر دو ، آيا در اين صورت باز نيازى به وضو نيست ؟\r\nج . خير ، نبايد وضو بگيرد .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\nاحكام خانم‌ها\r\n812 . آيا دوشيزگان و بانوان هم در خواب محتلم مىشوند ؟ و تكليف بانوانى كه به مسأله‌ى احتلام جاهل بوده و بدون غسل مدّت‌ها اعمال عبادى خود را انجام داده‌اند چيست ؟\r\nج . بلى ، ممكن است مثل مردان باشند ، اگر چه بعيد است ، و بر فرض انزال ، در احتلام و وجوب غسل همانند مردان هستند و اگر محتلم شده به طورى كه منى خارج شده است ، نمازهاى بدون غسل را بايد قضا كند ؛ ولى روزه‌هايى كه جاهل به جنابت خود بوده ، قضا ندارد .\r\n\r\nغسل مريض\r\n813 . مريضى كه نمىتواند غسل كند ، چه وظيفه‌اى دارد ؟\r\nج . لازم است تيمم بدل از غسل نمايد .\r\n\r\nوسواس در نجاست ، طهارت ، وضو و به خصوص غسل\r\n814 . كسى كه در طهارت ، نجاست ، وضو ، به خصوص غسل زياد شك مىكند و آب خيلى مصرف مىكند ، وظيفه‌ى او چيست ؟\r\nج . بايد به شك‌هايش عمل نكند و مثل افراد متعارف عمل كند .\r\n\r\nحكم غسل براى زخم‌هاى بازمانند زخم‌هاى شكم\r\n815 . بيمارانى كه زخم آنان باز است ، مانند زخم‌هاى شكم كه به خارج ترشح مىكند ، چگونه بايد غسل كنند ؟\r\nج . تا ممكن است بايد غسل كنند هر چند غسل جبيره‌اى و در بعض موارد با تيمم احتياطى و با عدم امكان ، فقط تيمم مىكند .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n\r\nخون زخم هنگام غسل\r\n816 . اگر جايى از بدن زخم باشد و هنگام غسل خون بيايد ، چگونه بايد غسل كند ؟\r\nج . در موقع غسل دادن آنجا بايد آن خون را تطهير كند و سريع غسلش را انجام دهد .\r\n\r\nجنابت فرد بيمار\r\n817 . اين جانب در مواقعى در خود احساس شهوت مىكنم ولى چون بدنم حسّ ندارد تشخيص نمىدهم كه جنب شده‌ام يا نه ، آيا حكم شخص جنب را دارم يا خير ؟\r\nج . اگر يقين نداريد كه چيزى از شما خارج شده ، حكم به جنابت نمىشود . بله ، در شخص مريض ، شهوت خاصّه ( اوج شهوت ) در حال خروج كافى است كه حكم به جنابت شود .\r\n\r\nغسل كسى كه تمام پاى او گچ گرفته شده\r\n818 . اگر كسى كه تمام پاى او گچ گرفته شده جنب شود ، غسل بر او اجب است يا تيمّم و يا هر دو ؟\r\nج . در فرض مذكور كه جبيره ، بعضى از اعضاى سه‌گانه غسل را گرفته ، غسل جبيره‌اى كافى است . ( به مسأله‌ى 343 رساله رجوع شود . )\r\n\r\nخارج شدن منى به صورت پىدرپى\r\n819 . وظيفه‌ى شخصى كه پىدرپى منى از او خارج مىشود چيست ؟\r\nج . در تحصيل طهارت اختياريه و اضطراريه و شرايط لزوم آن فى الجمله با سلس البول شريك است كه در رساله مذكور است .\r\n\r\nغسل جبيره‌اى\r\n820 . اگر شخصى غسل جبيره‌اى بگيرد بعد از چند روزى كه جبيره بر طرف مىشود ، آيا\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nلازم است دوباره غسل كند ؟\r\nج . خير ، لازم نيست .\r\n\r\nضرر داشتن آب براى گوش\r\n821 . شخصى كه آب براى گوشش ضرر دارد ، براى غسل چگونه عمل كند ؟\r\nج . اگر گذاشتن چيزى در باطن گوش ممكن نيست ، غسل جبيره‌اى به جاى آورد .\r\n\r\nنايب گرفتن در غسل\r\n822 . اين جانب خود قادر به شستشو و انجام غسل نيستم ، آيا مىتوانم براى آب ريختن و شستن نايب بگيرم و خود نيّت غسل كنم ؟ آيا غسل به اين نحو صحيح است ؟\r\nج . بله ، در آن مقدارى كه توانايى نداريد صحيح است .\r\n\r\nخروج ماده‌اى از انسان كه يقين به منى بودن آن ندارد\r\n823 . بعضى از اوقات پس از بيدار شدن از خواب در كيسه‌ى مخصوص ادرار خود مادّه‌اى مىبينم كه نمىدانم منى است يا چيز ديگر و چون بدنم حسّ ندارد و با قراين ذكر شده در مسأله‌ى 350 رساله براى من قابل تشخيص نيست ، آيا بايد غسل كنم ؟\r\nج . حكم منى ندارد ، مگر از روى شهوت خاصّى خارج شده باشد . و اگر نمىدانيد ، حكم به جنابت نمىشود ؛ مگر اين كه بر تقدير متعارف بودن ، احراز جنابت بشود و اين معنا بر شما قابل احراز مىباشد .\r\n\r\nخروج منى بدون اراده\r\n824 . بر اثر مرضى كه به آن مبتلا هستم ، گاه بدون اراده از من منى خارج مىشود ، آيا موجب جنابت مىگردد و با توجّه به اين كه در يك روز چند بار اتّفاق مىافتد ، تكليف\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nشرعى من چيست ؟\r\nج . اگر يقين به منى بودن آن داريد ، موجب جنابت است و براى نماز بايد غسل كنيد و اگر نمىتوانيد تيمّم نماييد .\r\n\r\nفرج مصنوعى\r\n825 . دستگاه تناسلى خانمى اشكال داشته و بنابر آزمايشات و اظهار چندين دكتر متخصّص لوله‌ى واژن و رحم ندارد [ البته قابل ذكر است كه رحم در ابعاد بسيار كوچك وجود دارد ولى به هيچ‌وجه به جايى وصل نيست و تنها با ماهيچه‌هايى به شكم وصل مىباشد و راه خروجى ندارد و به عبارت ديگر كالعدم مىباشد 
  ] بعد از مدّتى از ازدواج ، به علّت نبودن راهى براى جماع با يك عمل جرّاحى [ واژن 
  ] گوشت را بريده و راهى لوله مانند را كه مسدود است باز كردند و بنابر اظهار خود خانم و دكتر متخصّص ، هيچ لذّتى در موقع جماع براى خود خانم نيست . لطفاً بيان بفرماييد :\r\n1 ) آيا صرف ادخال و جماع با چنين زنى باعث وجوب غسل جنابت براى خانم مىشود ؟\r\nج . غسل واجب مىشود و معيار همان جماع بر موضع مخصوص است ؛ هر چند بدون شهوت باشد . مگر آن كه مدخل ، مصنوعى باشد به نحوى كه صدق فرج نكند .\r\n2 ) براى مرد چه طور ؟ در صورتى كه منى بيرون نيايد .\r\nج . اگر دخول كند هر چند منى بيرون نيايد ، غسل واجب مىشود با فرض اين كه صدق كند دخول در فرج زن كرده است .\r\n\r\nاثر خودكار در غسل\r\n826 . اگر هنگام غسل در جايى از بدن ، اثر خودكار وجود داشته باشد ، مانع رسيدن آب\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nمحسوب مىشود ؟\r\nج . با فرض اين كه جرميّت نداشته باشد ، مانع نيست .\r\n\r\nاثر گچ يا صابون در اطراف ناخن بعد از غسل\r\n827 . حكم اثر گچ يا صابونى كه بعد از غسل در اطراف ناخن‌ها مشاهده مىشود چيست ؟ اگر اين اثر در حمام هنگام غسل مشاهده نمىشود ، امّا بعد از غسل ديده مىشود تكليف چيست ؟\r\nج . اگر صرفاً رنگ سفيد مربوط به گچ يا صابون است ، اشكالى ندارد اما اگر جرمى است كه عرفاً مانع رسيدن آب به پوست و ناخن مىشود ، بايد بر طرف گردد .\r\n\r\nتوجه به وجود مانع بعد از غسل\r\n828 . اگر بعد از غسل ، انسان متوجه شود لايه‌اى از رسوبات نوره روى ناخن اوست چه حكمى دارد ؟\r\nج . اگر داراى جرم بوده و عرفاً مانع رسيدن آب به ناخن بوده بايد مجدداً غسل را تكميل نمايد ؛ اما مجرد رنگ باقى مانده بدون جرم اشكالى ندارد .\r\n\r\nغسل با موهاى ژل‌زده\r\n829 . در هنگام وضو و غسل اگر موهاى سر ژل‌زده شده باشند ، وضو و غسل چه حكمى دارد ؟\r\nج . موهايى كه تابع پوست به حساب نيايد ، در غسل لازم نيست شسته شود و آب به پوست برسد كافى است و توضيح بيشتر در مسأله‌ى 376 رساله داده شده است .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n\r\nچرك در ناف\r\n830 . اگر داخل ناف كمى چرك باشد و بر طرف كردن آن مشكل باشد ، آيا غسل صحيح است ؟\r\nج . به مسأله‌ى 372 و 342 رساله رجوع شود .\r\n\r\nديدن سرمه در چشم بعد از غسل\r\n831 . اگر بعد از غسل متوجه شويم كه مقدارى سرمه لاى مژه‌هاى ما وجود داشته است ، آيا غسل باطل است ؟\r\nج . اگر سرمه چرب باشد به گونه‌اى كه عرفاً مانع حساب شود و خارج از چشم كشيده شده باشد نه داخل آن و نيز يقين داشته باشد كه قبل از غسل وجود داشته ، بايد غسل را اعاده نمايد .\r\n\r\nتميزى بدن در غسل و وضو\r\n832 . مقصود از تميز بودن بدن در غسل و وضو چيست ؟\r\nج . مقصود آن است كه اولًا بدن پيش از غسل از نجاسات پاك باشد و ثانياً مانعى از رسيدن آب به بدن نباشد .\r\n\r\nلايه‌ى روغنى در گوش هنگام غسل\r\n833 . در هنگام غسل احساس مىشود يك لايه‌ى روغنى داخل گوش است ، حكم آن چيست ؟\r\nج . شستن داخل سوراخ گوش لازم نيست .\r\n\r\nخال‌كوبى\r\n834 . آيا خال‌كوبى در اعضا ، مانع غسل است ؟\r\nج . مانع نيست .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nاستعمال مواد مصنوعى\r\n835 . آيا استعمال مواد مصنوعى براى حالت دادن به مژه‌ها ، در وضو و غسل اشكال ايجاد مىكند ؟\r\nج . اگر آن مواد داراى جرم باشد و مانع رسيدن آب به پوست و موى مژه باشد ، بايد آن را بر طرف كرد و شستن مويى كه تابع پوست نيست در وضو لازم است به خلاف غسل .\r\n\r\nلاك ناخن\r\n836 . آيا لاك ناخن مانع از انجام غسل است ؟\r\nج . مانع است و لازم است پيش از غسل بر طرف شود .\r\n\r\nحنا كردن\r\n837 . آيا حنا مانع از وضو و غسل مىشود ؟\r\nج . اگر پس از شستن خود حنا ، رنگ آن باقى مانده است ، مانع از غسل و وضو نيست .\r\n\r\nچرك لاى موهاى بدن\r\n838 . گاهى در موهاى بدن مثل زير بغل مشاهده مىشود يك لايه‌ى چرك مانند آن را فرا گرفته است . آيا در غسل ، مانع به حساب مىآيد ؟\r\nج . مانع بايد عرفيت داشته باشد و شستن موهاى بلند لازم نيست و شستن پوست كافى است .\r\n\r\nچروك‌هاى پوستى در كهولت\r\n839 . در اثر كهولت سن يا بعضى از عوارض جسمى ، قسمتى از ظواهر بدن به وسيله‌ى\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nقسمتى ديگر پوشيده مىشود ، آن قسمت‌ها بايد چگونه غسل شود ؟\r\nج . ظاهراً بايد به تمام آن قسمت‌ها آب برساند ، مادامىكه باطن حساب نشود .\r\n\r\nچربى بدن\r\n840 . در غسل كردن چربىاى كه از خود طبيعت پوست سر است ، آيا مانع حساب مىشود ؟\r\nج . مانع محسوب نمىشود .\r\n\r\nگمان به بودن مانع هنگام غسل\r\n841 . اگر مدّتى غسل مىكرده ، سپس گمان پيدا كرده كه در هنگام غسل مانعى وجود داشته است - چون نمىدانسته كه بايد ناف را از چرك‌هاى آن تميز كند - و نوعاً گمان به وجود چرك در ناف هست ، آيا غسل‌هايى كه در مدّتى طولانى اينچنين انجام داده باطل بوده است ؟\r\nج . در غسل ، ظاهر ناف بايد شسته شود و آن هم شسته شده و داخل آن واجب نيست شسته شود . بلى هر مقدار كه شك دارد جزو ظاهر حساب مىشود يا باطن احتياط اين است كه بشويد تا جايى كه سابقاً باطن يقينى نبوده است ، و در فرض سؤال تا وقتى كه اطمينان به وجود مانع نباشد ، به حكم فراغ ، غسل محكوم به صحّت است .\r\n\r\nديدن مانع بعد از غسل\r\n842 . اگر مدّتى بعد از غسل ديديم كه مانعى روى بدن وجود دارد وظيفه‌ى ما چيست ؟\r\nآيا مىتوانيم بگوييم انشاء اللَّه بعد از غسل ظاهر شده است ؟\r\nج . اگر احتمال بدهد كه بعداً پيدا شده ، محكوم به صحّت است .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nمهلت برداشتن مانع و تكميل غسل\r\n843 . شخصى كه غسل كرده اگر مانع ديد تا چه وقت مىتواند مانع را بردارد و همان غسل را تكميل كند ؟\r\nج . تا زمانى كه حدث اصغر از او سر نزده ، مىتواند و پس از آن محلّ ، احتياط كردن است به اين نحو كه غسل را دو مرتبه به صورت كامل انجام دهد و براى نماز و كارى كه براى آن وضو لازم است ، وضو بگيرد .\r\n\r\nاستمناء جهت درمان\r\n844 . اگر به جهت امراض تناسلى ، پزشك براى درمان و تشخيص نوع مرض براى آزمايش تجويز استمنا كند ، آيا ارتكاب آن جايز است ؟\r\nج . اگر ضرورت باشد و راه حلال ميسّر نباشد ، جايز است .\r\n\r\nگرفتن منى براى تشخيص بچه‌دار شدن\r\n845 . در بعضى از بيمارستان‌ها براى اين كه بفهمند انسان بچه‌دار مىشود ، از مرد مىخواهند كه با عمل استمنا ، منى خودش را در اختيار آزمايشگاه قرار دهد . آيا جايز است ؟\r\nج . جايز نيست .\r\n\r\nخروج رطوبت مشكوك بعد از غسل\r\n846 . بعد از غسل آب مشكوكى از من خارج شده است ، آيا نجس است و غسل لازم دارد ؟\r\nج . اگر پس از جنابت و قبل از غسل بول كرده و سپس غسل نموديد و يا اگر نمىتوانستيد بول كنيد استبراء كرده و سپس غسل كرده‌ايد و پس از آن رطوبت مشكوكى كه انسان نمىداند بول است يا منى خارج شده ، حكم بول دارد و در\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nغير اين صورت حكم منى داشته و بايد مجدداً غسل نماييد . ( به مسأله‌ى 351 رساله رجوع فرماييد . )\r\n\r\nشك در صحت غسل\r\n847 . اگر بعد از اتمام غسل ، در صحت غسل شك كنم ، تكليف چيست ؟\r\nج . آن شك اعتبار ندارد .\r\n\r\nشك در رسيدن آب به پوست\r\n848 . فردى در غسل خيال مىكرده صرف رسيدن آب به مو كافى است و لازم نيست آب به پوست برسد و همين طور غسل مىكرده تا اكنون كه ملتفت مسأله شده است . اكنون در غسل‌ها شك دارد كه آيا آب به پوست مىرسيده يا نه ولى احتمال رسيدن را مىدهد ، آيا غسل‌هاى او صحيح بوده است ؟\r\nج . اعمال گذشته او محكوم به صحت است ، زيرا شك پس از فراغ است .\r\n\r\nاشتباه در غسل ارتماسى\r\n849 . من تا چندى پيش نمىدانستم كه زير دوش حمام رفتن غسل ارتماسى نيست و مدّتى غسل جنابت را به اين نحو انجام مىدادم . تكليف نمازهايى كه تاكنون خوانده‌ام چيست ؟\r\nج . بايد قضا شود ، مگر اين كه با قصد وظيفه ، خود به خود غسل ترتيبى حاصل مىشده است .\r\n\r\nشكّ در شستن مقدارى از بدن\r\n850 . اگر بعد از غسل در شستن قسمتى از بدن شك كند ، حكم آن چيست ؟ در بين غسل چه طور ؟\r\nج . بعد از غسل اعتنا نكند ؛ و در بين غسل ، احوط تدارك است - تا وقتى كه با\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nتدارك محذورى لازم نيايد - و در غير اين صورت ، بنابر احتياط غسل را تمام مىكند و تيمّم مىنمايد .\r\n\r\nخروج مجدّد منى پس از غسل\r\n851 . اگر شخصى غسل جنابت كرده و چون استبراء به بول نكرده بوده بعد از ساعتى مقدارى از منى كه در مجرى باقى مانده بيرون مىآيد ؛ آيا جنابت جديد است تا نمازهايى كه با آن غسل خوانده صحيح باشد يا جنابت سابق است و نمازهاى خوانده شده بايد اعاده شود ؟\r\nج . پس از غسل اوّل ، طهارت حاصل است و خروج منى موجب جنابت جديد است .\r\n\r\nآب خارج شده پس از غسل\r\n852 . آيا آبى كه گاهى از انسان بعد از انجام غسل يا حين آن بيرون مىآيد ، حكم منى را دارد ؟ با توجّه به اين كه به صورت طبيعى و بدون جستن و شهوت خارج مىشود .\r\nج . اگر قبل از غسل بول و يا استبرا كرده ، در صورت شكّ ، حكم منى را ندارد .\r\nتوضيح بيشتر در مسأله‌ى 351 رساله آمده است .\r\n\r\nشكّ در غسل بعد از خروج از حمّام\r\n853 . اگر كسى به قصد غسل واجب وارد حمّام شود و سپس شك كند كه آيا غسل كرده يا خير ، حكمش چيست ؟\r\nج . بايد غسل كند .\r\n\r\nوضو بعد از غسل جنابت\r\n854 . اگر كسى بعد از غسل جنابت وضو بگيرد ، كار خلافى انجام داده است ؟\r\nج . جايز نيست ؛ هر چند نماز او صحيح است .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\nغسل جنابت نياز به وضو ندارد\r\n855 . اگر انسان غسل جنابت را پيش از وقت نماز انجام دهد ، آيا براى نماز احتياج به وضو دارد ؟\r\nج . اگر مبطلات وضو پيش نيامده است ، احتياج ندارد .\r\n856 . در رساله آمده شخصى كه غسل جنابت كرده ، براى نماز نبايد وضو بگيرد . وظيفه‌ى او در مسّ كتاب قرآن و موارد ديگرى كه مشروط به وضو است چه مىباشد ؟\r\nج . فرقى نمىكند .\r\n\r\nعدم احتياج غسل جنابت به وضو\r\n857 . اين كه فرموده‌اند غسل جنابت وضو لازم ندارد ، آيا شامل فردى كه جنب از حرام شده هم مىشود ؟\r\nج . بله ، شامل مىشود .\r\n\r\nوسواس در غسل\r\n858 . اگر كسى در شستن وسواس پيدا كرد ، حكمش چيست ؟\r\nج . بايد به وسوسه‌اش اعتنا نكند .\r\n\r\nدقت در غسل جنابت\r\n859 . آيا در غسل جنابت بايد وسواس به خرج داد كه آب به همه جاى بدن رسيده است ؟\r\nج . وسواس لازم نيست و ملاك در رسيدن آب ، عرف متديّنين است .\r\n\r\nغسل فرد وسواسى\r\n860 . آيا غسل انسان‌هاى وسواسى ، كه گاهى مدت‌ها طول مىكشد ، باطل است ؟\r\nج . اگر غسل را صحيح به جا آورد ، باطل نيست ؛ ولى نبايد طول دهد .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nخون‌هاى زنانه ( استحاضه ، حيض و نفاس )\r\n\r\n","description":"","footnote":"","page_name":" 239 ","page_number":239},
  {"content":"\r\n . \r\n","description":"","footnote":"","page_name":" 240 ","page_number":240},
  {"content":"\r\n\r\n\r\n1 . استحاضه\r\n\r\nچه خونى استحاضه است ؟\r\n861 . استحاضه چيست ؟\r\nج . هر خونى كه خانم‌ها قبل از بلوغ يا بعد از يائسگى مىبينند يا خونى كه از 3 روز كمتر ديده مىشود يا خونى كه از 10 روز بيشتر مىشود ( كه در اين حالت مىتواند مقدارى حيض باشد كه در احكام حيض گفته شده ) ، استحاضه است ؛ در صورتى كه خون زخم و خون نفاس نباشد .\r\n\r\nاستحاضه و انواع آن\r\n862 . استحاضه چند نوع است ؟\r\nج . خون استحاضه يكى از خون‌هايى است كه از زن خارج مىشود ، اين خون اگر زياد باشد استحاضه كثيره و اگر كم باشد استحاضه قليله و در صورت بينابين [ متوسط 
  ] استحاضه متوسطه ناميده مىشود .\r\n\r\nاستحاضه قليله\r\n863 . استحاضه قليله چه ويژگى دارد ؟\r\nج . استحاضه قليله آن است كه خون در پنبه‌اى كه زن داخل فرج مىنمايد نفوذ نكند و فقط روى آن آلوده شود .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n\r\nاستحاضه متوسطه\r\n864 . استحاضه متوسطه چه ويژگى دارد ؟\r\nج . استحاضه متوسطه آن است كه خون در پنبه‌اى كه زن داخل مهبل مىنمايد ، نفوذ مىكند ، اما از پنبه به دستمال جارى نمىشود .\r\n\r\nاستحاضه كثيره\r\n865 . استحاضه كثيره چه ويژگى دارد ؟\r\nج . استحاضه كثيره آن است كه خون علاوه بر نفوذ در پنبه‌اى كه زن داخل مهبل مىنمايد از آن بگذرد و به دستمال هم برسد .\r\n\r\nاستحاضه و حدث اصغر و اكبر\r\n866 . استحاضه چه نوع حدثى به شمار مىآيد ؟\r\nج . استحاضه قليله مانند حدث اصغرى است كه استمرار دارد مانند كسى است كه سلس بول دارد . اما استحاضه متوسطه و كثيره علاوه بر اين كه مانند حدث اصغر عمل مىكند و باعث وجوب وضو مىشود ، مانند حدث اكبر باعث وجوب غسل هم مىشود .\r\n\r\nويژگى خون استحاضه\r\n867 . خون استحاضه چه ويژگىهايى دارد ؟\r\nج . خون استحاضه غالباً زرد رنگ و سرد است و بدون فشار و سوزش بيرون مىآيد .\r\n\r\nهمانندى خون استحاضه با حيض\r\n868 . آيا ممكن است خون استحاضه همانند خون حيض سرخ و سياه باشد ؟\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nج . ممكن است گاهى خون استحاضه شبيه خون حيض غليظ و سرخ و سياه باشد و با فشار و سوزش بيرون بيايد .\r\n\r\nاستحاضه در ايام حيض\r\n869 . آيا خانم‌ها در ايام عادت ماهانه ممكن است خون استحاضه ببينند ؟\r\nج . در ايام حيض ممكن است خون‌هاى كم رنگ شبيه استحاضه ديده شود يا گاهى تمام مدت عادت ماهانه خون كم رنگ ديده شود ؛ اما هيچ‌گاه به آن استحاضه نمىگويند . البته گاهى واقعاً نمىدانيم خونى كه مىبينيم حيض است يا استحاضه .\r\n\r\nخون كمتر از 3 روز استحاضه است\r\n870 . خانمى در يك ماه به اين صورت خون ديده است . 3 روز خون ديده كه 3 ساعت قبل از تمام شدن كامل 3 روز پاك شده است و مجدداً 2 روز خون ديده است . حكم اين خون‌ها با توجه به اين كه 3 روز اوّل كامل نشده است چيست ؟ حيض است يا استحاضه ؟\r\nج . اگر در 3 ساعت باقى مانده از 3 روز در باطن هم خون نداشته استحاضه است .\r\n\r\nشك در اتصال در 3 روز احتياط به احكام استحاضه\r\n871 . خانمى چون نمىدانسته بايد خود را وارسى كند ، شك دارد كه در 3 روز خون اتصال داشته يا خير يا اين كه در روز سوم شك كند كه 2 روز قبل ، خون اتصال داشته يا خير ، وظيفه‌اش چيست ؟\r\nج . مورد احتياط است ( وظيفه مستحاضه را انجام دهد و كارهايى كه بر حائض حرام است را ترك كند ) .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n\r\nاستحاضه پس از ايام حيض\r\n872 . خانمى 7 روز پس از پاك شدن خون حيض مجدداً خونى با علايم حيض مىبيند كه حد اقل تا 7 روز ادامه مىيابد . وظيفه وى چيست ؟\r\nج . دومى محكوم به استحاضه است .\r\n873 . اگر خانمى كه عادت 6 روزه دارد ، يك ماه تا روز نهم خون ببيند و روز دهم پاك شود و روز پانزدهم مجدداً خون ببيند وظيفه او چيست و چه روزهايى را حيض و چه روزهايى را استحاضه قرار دهد ؟\r\nج . شش روز آن حيض است و بقيه استحاضه .\r\n\r\nاستحاضه و خانم مضطربه\r\n874 . اگر خانمى كه مضطربه است يك ماه تا روز نهم خون ببيند و روز دهم پاك شود و روز پانزدهم مجدداً خون ببيند ، وظيفه او چيست ؟ و چه روزهايى را حيض و چه روزهايى را استحاضه قرار دهد ؟\r\nج . 1 ) اگر مضطربه بيشتر از ده روز خون ببيند و همه خون‌هايى كه ديده يك جور باشد ، چنان‌چه عادت خويشان او مشخص است ، آن مقدار را براى خون حيض و بقيه را استحاضه قرار مىدهد .\r\n2 ) مضطربه اگر بيشتر از ده روز خونى ببيند كه چند روز آن نشانه حيض و چند روز ديگر آن نشانه استحاضه دارد ، چنان‌چه خونى كه نشانه حيض دارد كمتر از سه روز و بيشتر از ده روز نباشد ، همه آن حيض است ، و اگر خونى كه نشانه حيض را دارد كمتر از سه روز باشد ، بايد بنابر احتياط تا هفت روز را حيض قرار دهد .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nاستحاضه در دوران حاملگى و پس از زايمان\r\n\r\nخون جفت حيض است يا استحاضه ؟\r\n875 . زنى هستم كه مدت سه ماه است پشت سر هم خون مىبينم دكترها خون را از جفت مىدانند . آيا بايد به وظيفه حائض عمل كنم يا مستحاضه ؟\r\nج . حيض در حال حاملگى امكان دارد . پس اگر خون از ده روز گذشت ، ايام عادت را حيض قرار مىدهد و بقيه را استحاضه قرار مىدهد ( با تفصيل مذكور در رساله ) ولى اگر بداند كه خون از زخم و جراحت داخل است ، جز تطهير ظاهر حكمى ندارد .\r\n\r\nاستحاضه در زمان حاملگى و زمان شيردهى\r\n876 . خانم حامله‌اى خونريزى دارد آيا حيض حساب مىشود يا استحاضه ؟ همچنين خانمى كه بچه شير مىدهد و خونريزى دارد آيا حيض حساب مىشود يا استحاضه ؟\r\nج . زن حامله و زنى كه بچه شير مىدهد ممكن است حيض ببيند بنا بر اقوى ، ولى اگر بيست روز از ايام عادت ديرتر بود ، بنابر احتياط هم وظيفه حائض و هم مستحاضه را انجام دهد .\r\n\r\nخون قبل از زايمان استحاضه است\r\n877 . خونى كه قبل از ولادت بچه خارج مىشود چيست ؟\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nج . قبل از ولادت بچه هر خونى كه ديده مىشود ، در صورتى كه احتمال غير استحاضه داده نشود - مانند زخم و امثال آن - استحاضه است .\r\n\r\nحيض پس از زايمان و پس از نفاس به مقدار عادت\r\n878 . خون زائو در صورت ادامه مىتواند حيض باشد ؟\r\nج . تمام خونى كه زائو بعد از گذشتن ايام عادتش و يا اگر عادت ندارد بعد از ده روز مىبيند استحاضه است . ولى اگر بعد از گذشت حد اقل ده روز مصادف با ايام عادتش شده حيض محسوب مىشود .\r\n\r\nخون پس از زايمان و پس از مقدار عادت\r\n879 . اگر خونريزى زائو تا يك ماه يا بيشتر و كمتر ادامه پيدا كند چه مقدارش استحاضه است ؟\r\nج . براى كسى كه عادت معينى دارد تا ايام عادت و براى كسى كه عادت ندارد تا ده روز نفاس و بعد از آن استحاضه است .\r\n\r\nاحتياط نفاس از دهم تا هجدهم زايمان\r\n880 . گفته مىشود بعد از گذشت ايام نفاس و انجام غسل روز هجدهم هم مىبايست يك غسل انجام شود آيا صحت دارد ؟ اگر دارد كاملًا وجه آن را شرح دهيد .\r\nج . يعنى اگر به طور متصل خون ببيند يا مثلًا 7 روز خون ببيند و پاك شود و دوباره مثلًا 3 روز خون ببيند ، در اين هشت روز - از روز دهم تا روز هيجدهم - بنابر احتياط مستحبى اكيد ، هم وظيفه استحاضه را انجام دهد و هم كارهايى كه در حال نفاس حرام است را ترك كند يعنى بين وظيفه استحاضه و نفاس جمع كند .\r\nو در روز هيجدهم غسل نفاس را به قصد وظيفه و رجاى مطلوبيت به جا آورد كه در متوسطه و كثيره با غسل استحاضه در عمل متحد است .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n\r\nلك‌بينىهايى كه استحاضه است\r\n\r\nلك قبل از شروع خونريزى\r\n881 . برخى خانم‌ها قبل از شروع عادت ، خونى كه علايم حيض دارد مىبيند - مثلًا يك روز قبل از شروع خون حيض ، لكه‌هاى خونى مىبيند - آيا حيض است يا استحاضه ؟\r\nج . اگر لكه‌هاى خونى متصل نباشد استحاضه است . ولى اگر لكه‌ها اتصال دارد يا اين كه به ظاهر متصل نباشد و خارج نيايد ولى در باطن خون باشد حيض است . خلاصه اين كه : اگر لكّه‌ها متصل نباشد و لو در باطن ، استحاضه است .\r\n\r\nلكه‌هاى زرد رنگ ادامه عادت\r\n882 . حكم لكه‌هاى زرد رنگى كه خانم‌ها در ادامه عادت ( چه قبل از 10 روز و چه بعد از آن ) مىبينند چيست ؟ حكم اين لكه‌ها اگر در ايام پاكى ديده شوند چيست ؟\r\nج . اگر آن لكه‌ها خون باشد ادامه عادت است قبل از ده روز ، و بعد از ده روز استحاضه است .\r\n\r\nلك بعد از عادت تا دوازدهم\r\n883 . اگر شخصى كه عادت شش روزه دارد روز هفتم پاك شود ولى از همان روز هفتم تا روز دوازدهم در بين روز چند لحظه لك ببيند و بقيه روز پاك باشد وظيفه او چيست و آيا اين حالت ، گذشتن خون از ده روز محسوب مىشود ؟\r\nج . بله تجاوز از ده روز است .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n\r\nوظايف مستحاضه\r\n\r\nزنى كه نمىداند استحاضه او از چه قسم است\r\n884 . اگر زن نداند استحاضه او از چه قسم است ؟\r\nج . در صورت امكان بايد مقدارى پنبه داخل فرج نمايد و كمى صبر كند و بيرون آورد و بعد از آن كه فهميد استحاضه او كدام يك از آن سه قسم است ، كارهايى را كه براى آن قسم دستور داده شده انجام دهد .\r\n\r\nنماز قبل از وارسى\r\n885 . زن مستحاضه با اين كه مىتوانسته خود را وارسى كند اگر پيش از آن كه خود را وارسى كند ، مشغول نماز شود آيا نمازش باطل است ؟\r\nج . چنان‌چه قصد قربت داشته و به وظيفه خود عمل كرده ، مثلًا استحاضه‌اش قليله بوده و به وظيفه استحاضه قليله عمل نموده ، نماز او صحيح است . و اگر قصد قربت نداشته يا عمل او مطابق وظيفه‌اش نبوده مثل آن كه استحاضه او متوسطه بوده و به وظيفه قليله رفتار كرده ، نماز او باطل است .\r\n\r\nناتوانى از وارسى\r\n886 . زن مستحاضه اگر نتواند خود را وارسى نمايد چه وظيفه‌اى دارد ؟\r\nج . 1 ) اگر بداند قبلًا كدام يك از آن سه قسم بوده بايد به وظيفه همان قسم\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nعمل كند .\r\n2 ) اگر حالت قبلى خود را نمىداند بنابر احتياط واجب بايد به آنچه مشكل‌تر است عمل كند ، مثلًا اگر نمىداند استحاضه او قليله است يا متوسطه ، بايد كارهاى استحاضه متوسطه را بنا بر احوط انجام دهد و اگر نمىداند متوسطه است يا كثيره ، بايد كارهاى استحاضه كثيره را بنا بر احوط انجام دهد .\r\n887 . اگر زن مستحاضه نتواند خود را آزمايش كند ( مثل دوشيزگان يا كسى كه در موقعيتى قرار دارد كه نمىتواند اختبار كند و يا شب است و هوا تاريك است ) چه وظيفه‌اى دارد ؟\r\nج . اگر حالت قبل خود را مىداند به همان عمل كند و اگر حالت قبل را ندارد يا نمىداند ، به سخت‌ترين حالت عمل كند .\r\n\r\nتعويض پنبه\r\n888 . تعويض پنبه چه حكمى دارد ؟ آيا حتى اگر با تحفظ خونى خارج نشود بازهم وظيفه هست كه پنبه را از داخل خارج كند كه در حين خارج كردن اطراف هم آلوده مىشود ؟\r\nج . بلكه تعويض پنبه لازم است حتى اگر با تحفظ خونى خارج نشده باشد وظيفه هست كه پنبه را از داخل خارج كند ؛ هر چند در حين خارج كردن اطراف هم آلوده شود .\r\n\r\nملاك وجود خون در داخل\r\n889 . در استحاضه ملاك ، خروج خون به خارج است يا ملاك ، وجود خون در داخل است ؟\r\nج . براى شروع استحاضه ملاك خروج خون است . اما وجود خون در داخل براى ادامه استحاضه كافى است .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n\r\nمواظبت از خروج خون\r\n890 . مواظبت از خروج خون چگونه است ؟\r\nج . زن مستحاضه بايد موقع غسل و وضو و بعد از آن تا آخر نماز ، خود را از بيرون آمدن خون ( در صورتى كه براى او ضرر نداشته باشد ) حفظ كند .\r\n\r\nضرر جلوگيرى از خروج خون براى دوشيزه\r\n891 . آيا اگر خانم مستحاضه دوشيزه باشد يا براى او داخل كردن پنبه ضرر داشته باشد چه حكمى دارد ؟\r\nج . حفظ كردن در صورتى واجب است كه ضرر نداشته باشد .\r\n\r\nوضو ، تعويض پنبه ، آب كشيدن براى قليله\r\n892 . مستحاضه قليله براى نماز چه وظايفى را دارد ؟\r\nج . بايد مستحاضه قليله براى هر نماز يك وضو بگيرد و بنابر احتياط واجب پنبه را عوض كند يا آب بكشد و ظاهر فرج را هم اگر خون به آن رسيده ، آب بكشد .\r\n\r\nقطع خون متوسطه و دوباره آمدن\r\n893 . 1 ) اگر مستحاضه متوسطه براى نماز صبح غسل كند و بعد از نماز خونش قطع شود ، ولى دوباره قبل از نماز ظهر متوسطه گردد ، آيا براى نماز ظهر و عصر بايد غسل نمايد ؟\r\n2 ) اگر براى نماز ظهر و عصر غسل كند و بعد از نماز ظهرين خون قطع شود ولى دوباره قبل از مغرب متوسطه شود ، وظيفه او براى نماز مغرب و عشا چيست ؟\r\nج . در هر دو مورد بايد دوباره غسل كند .\r\n\r\nپيدايش خون متوسطه پيش از نماز صبح\r\n894 . در صورتى كه استحاضه متوسطه پيش از نماز صبح يا در بين آن پيدا شود\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nچه وظيفه‌اى دارد ؟\r\nج . بايد براى نماز صبح غسل كند و تا صبح ديگر براى نمازهاى خود بنا بر احتياط واجب پنبه را اگر خونى شده عوض كند يا آب بكشد ، همچنين ظاهر فرج را اگر نجس شده است ، آب بكشد و وجوب وضو براى هر نماز در اين صورت خالى از وجه نيست .\r\n\r\nپيدايش خون متوسطه پيش از نماز ظهر\r\n895 . اگر بعد از نماز صبح تا پيش از نماز ظهر يا بين آن متوسطه شود چه وظيفه‌اى دارد ؟\r\nج . بايد براى نماز ظهر غسل كند ، و به همين ترتيب پيش از هر نماز يا بين هر نمازى كه استحاضه متوسطه شده بايد براى آن غسل كند .\r\n\r\nاگر مستحاضه متوسطه براى نماز صبح غسل نكند\r\n896 . اگر مستحاضه متوسطه عمدا يا از روى فراموشى براى نماز صبح غسل نكند چه حكمى دارد ؟\r\nج . بايد براى نماز ظهر و عصر غسل كند و اگر براى نماز ظهر و عصر غسل نكند بايد پيش از نماز مغرب و عشا غسل نمايد چه آن كه خون بيايد يا قطع شده باشد .\r\n\r\nآمدن خون قبل از نماز\r\n897 . اگر خون استحاضه پيش از وقت نماز آمده باشد و زن براى آن خون ، وضو و غسل را انجام داده باشد بازهم بايد وضو و غسل را براى نماز انجام دهد ؟\r\nج . اگر خون استحاضه پيش از وقت نماز هم بيايد اگر چه زن براى آن خون ، وضو و غسل را انجام داده باشد بايد در موقع نماز ، وضو و غسل را بجا آورد .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n\r\nقليله بعد از نماز صبح متوسطه شود\r\n898 . اگر استحاضه قليله زن بعد از نماز صبح متوسطه شود آيا غسل واجب است ؟\r\nج . بله بايد براى نماز ظهر و عصر غسل كند ، و اگر بعد از نماز ظهر و عصر متوسطه شود بايد براى نماز مغرب و عشا غسل نمايد .\r\n\r\nكثيره شدن قليله يا متوسطه بعد از نماز صبح\r\n899 . اگر استحاضه‌ى قليله يا متوسطه‌ى زن بعد از نماز صبح به استحاضه كثيره تبديل شود ، وظيفه‌ى او چيست ؟\r\nج . اگر استحاضه قليله يا متوسطه زن بعد از نماز صبح كثيره شود بايد براى نماز ظهر و عصر يك غسل و براى نماز مغرب و عشا غسل ديگرى به جا آورد ، و اگر بعد از نماز ظهر و عصر كثيره شود ، بايد براى نماز مغرب و عشا غسل نمايد .\r\n900 . آيا مستحاضه متوسطه و كثيره علاوه بر غسل وظايف ديگرى هم دارند ؟\r\nج . بله ، علاوه بر غسل وظيفه تعويض پنبه و آب كشيدن ظاهر فرج و وضو براى هر نماز را هم دارند .\r\n\r\nوظيفه مستحاضه پس از قطع شدن خون\r\n901 . خانم مستحاضه پس از قطع شدن خون چه وظيفه‌اى دارد ؟\r\nج . زن مستحاضه بعد از آن كه خونش قطع شد ، فقط براى نماز اولى كه خواند ، بايد كارهاى استحاضه را انجام دهد و براى نمازهاى بعد لازم نيست .\r\n1 ) مستحاضه قليله پس از قطع شدن خون براى اوّلين نماز فقط وضو مىگيرد .\r\n2 ) مستحاضه متوسطه و كثيره پس از قطع شدن خون براى نماز بعد بايد غسل انجام دهند ، هر نمازى باشد .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\nنيامدن خون از نماز قبل\r\n902 . مىدانيم مستحاضه كثيره و متوسطه وقتى كاملًا از خون پاك شدند بايد غسل كنند ، ولى اگر بدانند از وقتى كه براى نماز قبلى مشغول غسل شده‌اند ديگر خون نيامده ، آيا باز هم بايد غسل نمايند ؟\r\nج . خير ، لازم نيست دوباره غسل كنند . اگر مستحاضه بعد از غسل يا وضو و قبل از نماز به كلى پاك شود يا به اندازه‌اى پاك شود كه بتواند در پاكى نماز بخواند ، بايد غسل و يا وضوى خود را دوباره انجام دهد .\r\n\r\nشك در داشتن وقت براى اعاده‌ى غسل بعد از پاك شدن\r\n903 . مىدانيم كه اگر بعد از غسل و وضو و قبل از نماز پاك شويم بايد غسل و وضو را دوباره انجام دهيم اما اگر شك كنيم كه وقت كافى خواهيم داشت يا نه بازهم اعاده غسل و وضو لازم است ؟\r\nج . نه در صورت شك واجب نيست\r\n\r\nتأخير نماز در صورت خارج نشدن خون\r\n904 . زن مستحاضه اگر بداند از وقتى كه مشغول وضو يا غسل شده خونى از او بيرون نيامده و تا بعد از نماز هم خون در داخل فرج نيست و بيرون نمىآيد ، مىتواند خواندن نماز را تأخير بيندازد ؟\r\nج . بلى مىتواند .\r\n\r\nمكث در مسجد در زمان استحاضه\r\n905 . آيا زن در حال استحاضه مىتواند در مساجد مكث كند و داخل مسجد الحرام و مسجد النبى - صلّى اللَّه عليه و آله و سلّم - بشود ؟\r\nج . بنابر اقوى جايز است اما احتياط مستحب است كه بدون غسل براى نماز يا غسل جداگانه وارد نشود .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\nدست زدن به خط قرآن براى مستحاضه\r\n906 . آيا مستحاضه مىتواند به خط قرآن دست بزند ؟\r\nج . دست زدن و رساندن بدن به خط قرآن براى قليله با وضوى جداگانه و براى متوسطه و كثيره با غسل و وضوى جداگانه جايز است .\r\n\r\nصحت طلاق زن مستحاضه\r\n907 . طلاق زن مستحاضه چگونه است ؟\r\nج . صحت طلاق زن مستحاضه مشروط به غسل نيست .\r\n\r\nنزديكى در حال استحاضه\r\n908 . آيا غسل جداگانه‌اى با مستحاضه براى نزديكى لازم است ؟\r\nج . 1 ) در مستحاضه كثيره و متوسطه ، اگر اقوى نباشد ، بنابر احتياط واجب ، غسل جداگانه لازم است ؛ بلكه بنابر احتياط وضو هم ضميمه شود .\r\n2 ) غسلى كه براى نماز به جا آورده در صورتى كافى است كه نزديكى بعد از نماز و در وقت نماز باشد و الا كافى نيست .\r\n\r\nنوار بهداشت‌هاى جديد داخل مهبل\r\n909 . با وجود نوارهاى جديدى كه داخل مهبل قرار مىگيرد و از خروج خون كاملًا جلوگيرى مىكند تا بدين وسيله وجوب تحفظ رعايت شود ؛ با توجه به اين مسأله ، حكم موارد ذيل را بيان فرماييد :\r\n1 ) ملاك در اختبار ، وارسى ظاهر و خارج فضاى فرج است يا بايد نوار را خارج نمود ؟\r\n2 ) در صورت حكم به خروج نوار ، آيا طهارت به هم خورده و غسل تكرار مىشود ؟\r\nج . در موقع نماز بايد نوار را خارج كند و نوار و خود را وارسى نمايد و طبق انواع استحاضه عمل كند و نوارهاى جديد ، حكم همان پنبه را دارد كه در رساله آمده است .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n\r\nوارسى طواف و نماز طواف\r\n910 . آيا واجب است خانم مستحاضه بين طواف و نماز طواف خود را وارسى نمايد ؟\r\nج . بله ، واجب است .\r\n\r\nطواف و نماز طواف غسل صلاتى\r\n911 . مستحاضه كثيره و متوسطه با غسل صلاتى مىتواند طواف و نماز طواف به جا آورد ؟\r\nج . خير ، بايد براى طواف و نماز آن دوباره غسل كند .\r\n\r\nغسل در نزديكى مسجد الحرام يا در هتل\r\n912 . آيا با وجود امكان غسل در نزديكى مسجد الحرام مىتواند غسل را در هتلى كه با حرم فاصله دارد انجام دهد ؟\r\nج . اگر از زمان غسل در هتل تا وقت طواف باز خونى و لو در باطن مىآيد ، بايد در نزديكى مسجد غسل كند .\r\n\r\nطواف مستحب\r\n913 . زن مستحاضه در چه صورتى مىتواند طواف مستحبّ به جا آورد ؟\r\nج . ظاهراً صحت طواف مستحب هم براى قليله با وضوى مستقل است و براى متوسطه و كثيره با غسل و وضوى جداگانه مخصوصا اگر طواف در غير وقت نماز باشد .\r\n\r\nوظيفه مستحاضه قليله براى طواف و نماز طواف\r\n914 . وظيفه زن مستحاضه قليله براى طواف و نماز طواف چيست ؟\r\nج . 1 ) زن مستحاضه قليله براى طواف وضو مىگيرد ، اگر در بين طواف و نماز خون نبيند با آن وضو مىتواند نماز طواف و مستحبات ديگر را به جا آورد ؛\r\n2 ) ولى اگر خون مستمر باشد ، بايد براى نماز طواف وضوى ديگرى بگيرد .\r\nخلاصه در حكم ، مانند دو نماز واجب است .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n\r\nغسل استحاضه\r\n\r\nوجوب غسل استحاضه\r\n915 . آيا غسل استحاضه واجب است ؟\r\nج . يكى از هفت غسل واجب ، غسل استحاضه است .\r\n\r\nنيّت غسل استحاضه\r\n916 . آيا هنگام غسل استحاضه بايد نوع استحاضه ( قليله ، متوسطه و كثيره ) را نيز در نيت مشخص كرد يا تنها نيّت استحاضه كافى است ؟\r\nج . نيّت غسل استحاضه كافى است .\r\n\r\nوضو بعد از غسل استحاضه\r\n917 . آيا بايد پس از غسل استحاضه وضو هم بگيرد يا همانند جنابت مىتواند بدون وضو نماز بخواند ؟\r\nج . در هر يك از موارد استحاضه كثيره و متوسطه و حيض و نفاس ، اگر چه غسل لازم است لكن با غسل تنهايى ، نمىتواند نماز بخواند ، بلكه واجب است وضو نيز براى نماز بگيرد .\r\n\r\nراه‌هاى شناخت خون استحاضه\r\n918 . راه تشخيص خون استحاضه از ساير خون‌ها چيست ؟\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nج . هر خونى كه شرايط حيض را نداشته باشد و بكارت و زخم هم نباشد ، استحاضه است .\r\n\r\nلباس و حوله حائض\r\n919 . لباس و حوله‌اى كه در حال حيض يا استحاضه يا نفاس استفاده كرده‌ايم چه حكمى دارد ؟\r\nج . اگر آلوده به خون نشده باشد پاك است .\r\n\r\nلكه‌بينى پس از مصرف دارو\r\n920 . لكه‌هايى كه زنان بعد از مصرف داروهاى ضد باردارى ، در ايام عادت يا غير عادت مىبيند ، چه حكمى دارد ؟\r\nج . 1 ) اگر در 3 روز به طور مستمر نباشد ، هر چند در ايام عادت ، استحاضه است .\r\n2 ) در بيشتر از 3 روز اگر ساير شرايط حيض را دارد حيض است و اگر ندارد استحاضه است\r\n\r\nباطل شدن وضو\r\n921 . آيا خون استحاضه وضو را باطل مىكند ؟\r\nج . يكى از هفت چيزى كه وضو را باطل مىكند ، استحاضه زنان است .\r\n\r\nتحفظ از خون در روزه\r\n922 . مستحاضه‌اى كه براى صحت روزه تحفظ نمايد ، اگر آن را ترك كند آيا بايد روزه‌هايش را قضا نمايد ؟\r\nج . تحفظ از خروج خون براى نماز است نه روزه ، شرط صحت روزه همان غسل به نحو مذكور در رساله است .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n\r\nآزمايش قبل از وقت نماز\r\n923 . آيا آزمايش قبل از وقت نماز كفايت مىكند ؟\r\nج . آزمايش قبل از وقت نماز كافى نيست ؛ مگر اين كه بداند حالتش تغيير نمىكند .\r\n\r\nچگونگى آزمايش مستحاضه\r\n924 . آزمايش چگونه صورت مىگيرد ؟\r\nج . بايد مقدارى پنبه يا چيزى شبيه آن را داخل كند و مقدارى صبر كند و خارج كند تا بداند استحاضه‌اش از كدام نوع است .\r\n\r\nفاصله انداختن بين وضو و نماز\r\n925 . در چه صورتى زن مستحاضه مىتواند بين وضو و نماز فاصله بيندازد ؟\r\nج . اگر بعد از غسل و وضو خون قطع نشود يا احتمال آمدنش قبل از نماز باشد ، زن مستحاضه بعد از غسل و وضو واجب است بلافاصله نماز را بخواند . ولى اگر مدتى پاك شود و بداند تا آخر وقت پاك مىماند ، مىتواند بين غسل و وضو و نماز فاصله بيندازد .\r\nاگر مستحاضه متوسطه و كثيره براى نافله صبح غسل صحيح انجام داده ، خواندن نافله را به تأخير مىاندازد تا به نماز صبح متصل شود .\r\n\r\nوجوب جلوگيرى از خروج خون\r\n926 . آيا جلوگيرى از خروج خون واجب است ؟\r\nج . بر زن مستحاضه ، بعد از غسل و وضو واجب است با داخل كردن پنبه يا نوار بهداشتى به داخل مهبل از خروج خون جلوگيرى كند ؛ مگر در صورتى كه مثلًا به خاطر دوشيزگى يا آلوده بودن پنبه براى او ضرر داشته باشد .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n\r\nمستحاضه از خروج خون جلوگيرى نكند\r\n927 . اگر زن مستحاضه از خروج خون جلوگيرى نكند ، چه حكمى دارد ؟\r\nج . اگر خون به خاطر بىتوجهى در داخل كردن پنبه و مواظبت خارج شود ، بنابر احتياط واجب بايد نماز را با مقدمات آن از غسل و وضو دوباره به جا آورد . ولى اگر مواظبت كافى براى خارج شدن خون انجام داده ولى خون فراوان بوده لازم نيست نماز را تكرار كند .\r\n\r\nاگر كثيره متوسطه يا قليله شود\r\n928 . اگر استحاضه كثيره متوسطه يا قليله شود وظيفه چيست ؟\r\nج . براى اوّلين نماز بعدى وظيفه كثيره را انجام مىدهد و براى نمازهاى ديگر وظيفه متوسطه يا قليله را انجام مىدهد .\r\n\r\nمتوسطه قليله شود\r\n929 . اگر استحاضه متوسطه قليله شود وظيفه چيست ؟\r\nج . براى اوّلين نماز بعدى غسل متوسطه به جا مىآورد و براى نمازهاى ديگر فقط وضو مىگيرد و ساير وظايف قليله را به جا مىآورد .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\n2 . دوره ماهانه ( حيض )\r\n\r\nقاعدگى چيست ؟\r\n930 . قاعدگى چيست و به چه كسى حائض گفته مىشود ؟\r\nج . خونى كه به طور غالب در هر ماه چند روز از رحم زن دفع مىشود ، خون حيض ( قاعدگى ) است و زن را به هنگام خون ديدن « حائض » مىنامند .\r\n\r\nتحقق عادت\r\n931 . معيار پيدايى ( تحقق ) عادت چيست ؟\r\nج . اگر زن دو بار به يك صورت خون حيض ببيند ، عادتش محقق مىشود . منتها در وقتيه و عدديه مورد اتفاق است ، ولى در وقتيه يا عدديه فقط حضرت امام فرموده‌اند : تحقق عادت با دو بار مشكل است و شايسته است احتياط را ترك ننمايد ، يعنى هنوز حكم به تحقق عادت نكند .\r\n\r\nمعيار به هم خوردن عادت حائض\r\n932 . چگونه عادت حائض به هم مىخورد ؟\r\n1 ) يك بار بر خلاف عادت قبلى ديده است ، عادت قبلى زايل نمىشود .\r\n2 ) دو بار ديده : الف ) هر دو بار يك شكل بوده است : عادت قبلى زايل مىشود . ب ) مختلف بوده است : روشن نيست ، مگر بيش از دو بار باشد كه عرفا صدق كند كه اين زن عادت معينى ندارد كه در آن صورت ، مضطربه خواهد شد .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n\r\nعلامات و صفات حيض\r\n933 . خون حيض به چه شناخته مىشود و علامات و صفات آن چيست ؟\r\nج . خون حيض ، در اغلب اوقات و اغلب زنان ، به تيرگى رنگ و غلظت و جهيدن و گرمى و سوزاندن فرج هنگام بيرون آمدن شناخته مىشود .\r\n\r\nشك در خروج خون\r\n934 . خانم احتمال مىدهد چيزى از او خارج شده چه حكم دارد ؟\r\nج . بايد بنا را بگذارد كه چيزى خارج نشده و وارسى هم واجب نيست .\r\n\r\nشك در چيزى كه خارج شده\r\n935 . خانم مىداند چيزى خارج شده اما نمىداند چيزى كه خارج شده خون است يا چرك و يا ترشحات معمول و يا چيز ديگر ؟\r\nج . حكم به پاكى و طهارت آن بكند و در نتيجه نه نياز به شستن دارد و نه غسل و وضو مىخواهد و احتياج به وارسى هم نيست .\r\n\r\nشك در خروج خون از مهبل\r\n936 . خانم مىداند چيزى كه خارج شده خون است ؛ اما نمىداند از جاى ديگر خارج شده يا از مهبلش ، در اين صورت چه حكمى دارد ؟\r\nج . فقط نياز به شستشو دارد ولى غسل و وضوى او باطل نشده است و احتياج به وارسى هم نيست .\r\n\r\nاختلاف خون‌ها با يكديگر\r\n937 . زنى مىداند خون از فرج خارج شده اما نمىداند كدام يك از خون‌هاى پنج‌گانه ( حيض ، نفاس ، استحاضه ، زخم و بكارت ) است ؟\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nج . هر كدام حالت جداگانه‌اى دارد . و از جواب مسائل گذشته و آينده روشن مىشود .\r\n\r\nشناخت خون بكارت از حيض\r\n938 . هرگاه خون حيض ، اشتباه به خون بكارت شود ، شناختن آن به چه طريق است ؟\r\nج . در تشخيص و شناختن آن ، بايد قدرى پنبه ، داخل مهبل كند و قدرى صبر نمايد ، و بهتر آن است كه وقتى مىخواهد اين عمل را انجام دهد به پشت بخواهد و پاها را بلند كند ، و بعد از گذشت مدتى پنبه را آهسته بيرون آورد ، پس اگر خون در دور آن واقع شده باشد ، خون بكارت است و اگر خون تمام پنبه را گرفته باشد ، خون حيض است . در اين آزمايش شرط است كه زخمى اطراف فرج مثل بكارت نداشته باشد و همچنين خون بسيار نباشد كه نتوان تشخيص داد .\r\n\r\nوارسى در اشتباه بكارت و حيض\r\n939 . اگر خونى ببيند كه نداند خون حيض است يا بكارت ، ولى احتمال خون ديگرى مثل خون جراحت و زخم را هم ندهد ، چه وظيفه‌اى دارد ؟\r\nج . بايد خود را وارسى كند ، يعنى مقدارى پنبه داخل فرج نمايد و كمى صبر كند ، بعد بيرون آورد ؛ پس اگر اطراف آن آلوده باشد ، خون بكارت است و اگر به همه آن رسيده ، حيض مىباشد . البته بايد خون زياد نباشد تا به وسيله فوق بتواند بين خون حيض و بكارت فرق بگذارد .\r\n\r\nعدم تشخيص خون بكارت\r\n940 . اگر خانم خونريزى داشته باشد و نداند اين خون بكارت است يا خون‌هاى ديگر و در صورت آزمايش نتواند تشخيص دهد يا اصلًا نتواند خود را آزمايش\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nكند ، وظيفه‌اش چيست ؟\r\nج . در صورت عدم امكان تشخيص و عدم حصول يقين ، اگر در ايام عادت است ، حكم به حيض بودن مىكند و گرنه به حالت قبلى خود عمل مىنمايد .\r\n\r\nنماز خواندن بدون وارسى هنگام شك در حيض\r\n941 . زن كه نمىداند خونش حيض است يا بكارت و مىتوانسته خود را وارسى كند اگر بدون وارسى نماز بخواند چه حكمى دارد ؟\r\nج . اگر بدون امتحان مذكور با ممكن بودن آن نماز به جا آورد ، نماز باطل است هر چند بعد ، ظاهر شود كه خون بكارت بوده است مگر آن كه به اميد مطابقت با واقع نماز به جا بياورد و در واقع هم همان باشد كه اميد داشته است .\r\n\r\nحكم خون بكارت\r\n942 . بعد از نزديكى و پاره شدن بكارت ، به غير از غسل جنابت براى نماز ، براى چيزهايى كه نياز به طهارت دارد خانم‌ها چه وظيفه‌اى دارند ؟\r\nج . به غير از تطهير موضع حكمى ندارد .\r\n\r\nاشتباه بين خون زخم و حيض\r\n943 . خون حيض اگر مشتبه به خون قرحه ( زخم ) شود ، طريق شناختن آن ، به چه نوع است ؟\r\nج . طريق شناختن ندارد و احتياط واجب جمع بين تروك حائض و اعمال طاهر است ؛ ولى اظهر ، اعتبار خروج از طرف چپ است براى حيض بودن و خروج از راست است براى قرحه ( زخم ) و براى تشخيص به پشت بخوابد و انگشت وسطى را داخل كند تا بفهمد كه جريان خون از راست يا چپ است ، البته در صورتى كه اين آزمايش امكان داشته باشد ؛ و و گرنه به حكم كسى كه طريق\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nشناخت ندارد عمل مىكند يعنى به حالت سابق خودش رجوع مىكند ؛ يعنى اگر قبلًا حيض بوده ، يعنى خون حيض ديده و ممكن است اين خون دنباله آن باشد حيض است ؛ و اگر سابقاً پاك بوده ، وظيفه‌اى نسبت به حيض ندارد .\r\n\r\nاشتباه خون حيض با نفاس\r\n944 . خانمى خونى ديده و نمىداند خون حيض است يا نفاس ، مثل آن كه احتمال سقط و ولادت را بدهد ولى مطمئن نباشد ، چه وظيفه‌اى دارد ؟\r\nج . اگر در ايام عادتِ زن باشد آن را خون حيض قرار مىدهد و گرنه بايد به وظيفه‌اى كه مشترك بين حيض و نفاس است عمل كند ، يعنى لازم نيست آنچه بر حائض واجب است ولى بر نفساء واجب نيست و آن‌چه بر نفساء واجب است و بر حائض واجب نيست به جا آورد . گرچه انجام دادن مجموع وظايف حائض و نفساء ، مطابق احتياط است ؛ بلكه اين احتياط در صورت امكان ترك نشود و در صورت عدم امكان احتياط ، مخالفت قطعيه ننمايد .\r\n\r\nشباهت حيض با خون استحاضه\r\n945 . آيا خون حيض مىتواند شبيه خون استحاضه كم رنگ باشد ؟\r\nج . بله .\r\n\r\nاستحاضه در وقت حيض\r\n946 . آيا كسى كه استحاضه است مىشود حيض هم باشد ؟\r\nج . خون كه از 10 روز مىگذرد در حقيقت در بيشتر اوقات حيض با استحاضه آميخته مىشود ولى نمىشود زن حائض مستحاضه باشد و بر عكس\r\n\r\nاگر خون خارج نشود حيض است يا نه\r\n947 . خانم به خاطر دل درد يا علامت ديگر مىداند خون از رحم به مهبل آمده ولى به\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nخاطر بسته بودن مجرا و يا وجود نوار مخصوص داخل هنوز خون بيرون نيامده آيا حائض حساب مىشود ؟\r\nج . در اين حالت احتياط ترك نشود به جمع بين تروك حائض و افعال طاهر و احتمال دارد احتياط به ترك عبادت باشد يعنى مراعات احتمال حائض باشد .\r\nولى به محض خروج خون و لو به وسيله چيزى ، احكام حيض جارى مىشود . و خروج خون حيض و لو به اندازه سر سوزن ، باعث جارى شدن احكام مىشود .\r\n948 . براى شروع و ادامه آيا خارج شدن خون ملاك است يا وجود خون در داخل كافى است ؟\r\nج . براى شروع خروج مهم است و لو به وسيله چيزى ، اما براى ادامه حيض وجود خون در داخل مهبل كافى است .\r\n\r\nهفت روز پاكى بين دو خون ديدن\r\n949 . خانم كه عادت معين دارد 7 روز خون ببيند و 7 روز پاك شود دوباره 3 روز خون ببيند چه حكم دارد ؟\r\nج . خون دوم استحاضه است چون : هر خونى كه بعد از قطع شدن - خون كه از جهت عادت يا غير آن حكم به حيض بودن آن شده - ديده شود ، اگر بين دو تا خون 10 روز پاكى فاصله نشده و چون دو تا خون از 10 روز بيشتر هستند نمىتوان هر دو را حيض حساب كرد پس خون دوم استحاضه است .\r\n\r\nمنظور از روز در احكام حيض\r\n950 . منظور از روز 24 ساعت است يا از صبح تا غروب ؟\r\nج . منظور از روز از طلوع فجر ( اذان صبح ) تا غروب است پس شب‌ها خارج است .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n\r\nملاك احتساب ماه در صاحب عادت وقتيّه\r\n951 . ملاك احتساب ماه براى صاحب عادت وقتيّه چيست ؟ آيا ملاك ، 30 روز تمام است يا ماه قمرى ؟\r\nج . بايد همان شرطيت حيض ، به اين كه كمتر از 3 روز و بيشتر از 10 روز نباشد را در نزديك وقت عادت رعايت كند و كار با همين تمام مىشود و نيازى به احتساب ماه نيست .\r\n\r\nترك عبادت با ديدن خون با وجود وقت معين\r\n952 . به محض ديدن خون مىتوانيم عبادت را ترك كنيم ؟\r\nج . كسى كه در وقت معين عادت مىشود ، چه عدد روزهاى حيضش هم معين باشد يا نه ، به مجرد ديدن خون در ايام عادت ، هر چند صفات حيض را نداشته باشد ، خود را حائض حساب مىكند و عبادت را ترك مىكند . همچنين اگر عادتش را جلو و عقب بيندازد و چند روز قبل و بعد از عادتش خون ببيند .\r\n\r\nديدن خون با نبود وقت معين\r\n953 . كسى كه در وقت معين عادت نمىشود و فقط عدد معين دارد چه موقع با ديدن خون عبادتش را بايد ترك كند ؟\r\nج . بنابر اقوى به محض ديدن خون عبادتش را ترك نكند مگر ويژگى حيض را داشته باشد يا بداند حيض است يا بداند در 3 روز ادامه خواهد يافت در غير اين صورت تا 3 روز اعمال مستحاضه را انجام دهد و كارهايى كه بر حائض حرام است را ترك كند . بعد از 3 روز تا 10 روز خود را حائض قرار دهد و ديگر اعمال مستحاضه را انجام ندهد .\r\n\r\nقضاى عبادت در جايى كه حيض نبوده\r\n954 . كسى كه در وقت معين حيض مىشده اگر عبادتش را ترك كند بعد بفهمد حيض\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nنبوده ، مثلًا چون قبل از 3 روز پاك شده چه وظيفه‌اى دارد ؟\r\nج . عبادات خود را قضا نمايد .\r\n\r\nترك عبادت با ديدن خون\r\n955 . كسى كه وقت عادت معين ندارد اما از حالات ديگر مثلًا دل درد يا اين كه هر ماه فقط حيض مىشود به محض ديدن خون مىداند حيض است آيا مىتواند خود را حائض قرار دهد و عبادت را ترك كند ؟\r\nج . بنابر اقوى به محض ديدن خون عبادتش را ترك نكند مگر ويژگى حيض را داشته باشد يا بداند حيض است يا بداند در 3 روز ادامه خواهد يافت و اگر عبادت را ترك كرد و معلوم شد حيض نبوده قضا كند .\r\n\r\nپاك وسط ايام عادت\r\n956 . خانمى حد اقل 3 روز متوالى خون ديده و بعد پاك شده دوباره چند روز خون ديده و كل روزهايى كه خونريزى داشته با پاكى وسط از 10 روز بيشتر نشده آيا روزهاى پاك را بايد غسل كند ؟\r\nج . هر دو خون با پاكى وسط همه حيض حساب مىشود چه هر دو خون در ايام عادت باشند يا هر دو خارج ايام عادت يا يكى در ايام عادت و چه هر دو ويژگىهاى حيض را داشته باشند يا نه .\r\n\r\nپاك وسط دو خون بيشتر از 10 روز\r\n957 . خانمى حد اقل 3 روز متوالى خون ديده و بعد پاك شده دوباره چند روز خون ديده و كل روزهايى كه خونريزى داشته با پاكى وسط از 10 روز بيشتر شده است آيا روزهاى پاك را بايد غسل كند ؟\r\nج . كسى كه عادت معين دارد و يكى از دو خون يا مقدارى از آن در ايام عادت باشد ، همان حيض است .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n\r\nكمترين زمان حيض\r\n958 . آيا مىشود خون حيض از 3 روز كمتر باشد ؟\r\nج . مدت حيض كمتر از سه روز نمىشود و اگر مختصرى هم از سه روز كمتر باشد حيض نيست .\r\n959 . اگر كمتر از سه روز خون ببيند و سپس پاك شود و بعد سه روز خون ببيند كدام حيض است ؟\r\nج . خون دوم حيض است و خون اوّل اگر چه در روزهاى عادتش باشد حيض نيست .\r\n\r\nحد اكثر ايام حيض\r\n960 . حد اكثر ايام حيض چند روز است ؟\r\nج . مدت حيض بيشتر از ده روز نمىشود .\r\n961 . اگر 3 روز اوّل پشت سر هم باشد ولى چند روز پاك شود و دوباره خون ببيند چه حكمى دارد ؟\r\nج . در صورتى كه روزهايى كه خون ديده و روزهايى كه در وسط پاك بوده ، روى هم از ده روز بيشتر نشود ، تمام اين مدت را حيض قرار مىدهد .\r\n\r\nسه روز غير متوالى\r\n962 . اگر دو روز خون ببيند و يك روز پاك شود ، دوباره يك روز خون ببيند حيض حساب مىشود ؟\r\nج . حيض نيست ؛ زيرا بايد سه روز اوّل حيض پشت سر هم باشد ، پس 3 روز غير متوالى در 10 روز كافى نيست .\r\n963 . خانمى در يك ماه به اين صورت خون ديده است . 3 روز خون ديده ( البته 3 ساعت قبل از تمام شدن كامل 3 روز پاك شده است ) و مجدداً 2 روز خون ديده است .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nحكم اين خون‌ها با توجه به اين كه 3 روز اوّل كامل نشده است چيست ؟ حيض است يا استحاضه ؟\r\nج . اگر در باطن خون ندارد استحاضه است .\r\n\r\nشك در استمرار 3 روز اوّل\r\n964 . خانمى چون نمىدانسته بايد خود را اختبار ( وارسى ) كند ، شك دارد كه در 3 روز خون اتصال داشته يا خير يا اين كه در روز سوم شك كند كه 2 روز قبل ، خون اتصال داشته يا خير ، وظيفه‌اش چيست ؟\r\nج . مورد احتياط است .\r\n\r\nشك بين زخم و حيض\r\n965 . اگر زنى بيش از سه روز خون ديد وده روز يا كمتر از آن پاك شد ، چنان‌چه نمىداند خون زخم و جراحت است يا نه آيا حيض است ؟\r\nج . اگر در ايام عادت زن باشد يا اين كه شرايط حيض را داشته باشد آن را خون حيض قرار مىدهد .\r\n\r\nدو بار حيض در يك ماه با حد اقل فاصله ده روز\r\n966 . اگر حائض پاك شد و بعد از گذشتن ده روز يا بيشتر ، دوباره خون ديد خون دوم حيض است ؟\r\nج . اگر از سه روز بيشتر طول بكشد ولى از ده روز بيشتر نباشد و ساير شرايط حيض را داشته باشد ، خون دوم نيز حيض است .\r\n\r\nخون ديدن در غير ايام عادت\r\n967 . خانمى هميشه ماهى يك بار حيض مىشده ، اگر در يك ماه دو بار خون ببيند كه\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nيكى در ايام عادت و يكى خارج از ايام عادت كدام حيض است ؟\r\nج . اگر بين دو خون حد اقل 10 روز فاصله شده هر كدام كه در ايام عادت است حيض و خون ديگر اگر ويژگىهاى حيض را دارد حيض حساب مىشود اما اگر ويژگى حيض را ندارد و شبيه استحاضه است بايد كارهايى كه بر حائض حرام است ترك كند و عبادت‌ها را هم انجام دهد .\r\n\r\nدو خون هر دو خارج از عادت\r\n968 . خانمى هميشه ماهى يك بار حيض مىشده اگر در يك ماه دو بار خون ببيند كه هر دو خارج از ايام عادت او باشد كدام حيض است ؟\r\nج . هر دو تا حيض است چه هر دو ويژگى حيض را داشته باشند يا هر دو ويژگى حيض را نداشته باشند يا يكى ويژگى حيض را داشته باشد و يكى نداشته باشد ، اگر چه بهتر است در خون دوم كه ويژگى حيض ندارد ، احتياط كند .\r\n\r\nاقسام زنان حائض\r\n969 . زنان حائض چند قسم مىباشند ؟\r\nج . زن‌هاى حائض بر شش قسمند :\r\n1 ) صاحب عادت وقتيه و عدديه ، و آن زنى است كه دو ماه پشت سر هم در وقت معين خون حيض ببيند و شماره روزهاى حيض او هم در هر دو ماه يك اندازه باشد ، مثل آن كه دو ماه پشت سر هم از اوّل ماه تا هفتم آن خون ببيند .\r\n2 ) صاحب عادت وقتيه ، و آن زنى است كه دو ماه پشت سر هم در وقت معين ، خون حيض ببيند ولى شماره روزهاى حيض او در هر دو ماه يك اندازه نباشد ، مثلًا دو ماه پشت سر هم از روز اوّل ماه خون ببيند ولى ماه اوّل روز هفتم و ماه دوم روز هشتم از خون پاك شود .\r\n3 ) صاحب عادت عدديه ، و آن زنى است كه شماره روزهاى حيض او در دو ماه\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nپشت سر هم به يك اندازه باشد ، ولى وقت ديدن آن دو خون يكى نباشد ، مثل آن كه ماه اوّل از پنجم تا دهم و ماه دوم از دوازدهم تا هفدهم خون ببيند .\r\n4 ) مضطربه ، و آن زنى است كه چند ماه خون ديده ولى عادت معينى پيدا نكرده ، يا قبلًا عادت داشته ولى عادتش به هم خورده و عادت تازه‌اى پيدا نكرده است .\r\n5 ) مبتدئه ، و آن زنى است كه دفعه اوّل خون ديدن او است .\r\n6 ) ناسيه ، و آن زنى است كه عادت خود را فراموش كرده است .\r\n\r\nترك عبادت به ديدن خون\r\n970 . خانمى كه عادت وقتيه و عدديه دارد ( در وقت معين حيض مىشود و تعداد روزهاى عادتش هم معين است ) ، اگر در وقت عادت يا دو سه روز جلوتر يا دو سه روز عقب تر خون ببيند ، به طورى كه بگويند حيض را جلو يا عقب انداخته آيا مىتواند به محض ديدن خون نماز و روزه را ترك كند ؟\r\nج . اگر چه آن خون ، نشانه‌هاى حيض را نداشته باشد ، بايد به احكامى كه براى زن حائض گفته شد عمل كند و چنان‌چه بعد بفهمد حيض نبوده ، مثل اين كه پيش از سه روز پاك شود ، بايد عبادت‌هايى را كه به جا نياورده قضا نمايد .\r\n\r\nخون ديدن قبل و بعد عادت كمتر از 10 روز\r\n971 . زنى كه عادت وقتيه و عدديه دارد اگر چند روز پيش از عادت و همه‌ى روزهاى عادت و چند روز بعد از عادت خون ببيند و روى هم از ده روز بيشتر نشود چند روز حيض است ؟\r\nج . اگر روى هم از ده روز بيشتر نشود ، همه حيض است .\r\n\r\nخون ديدن قبل و بعد عادت بيشتر از 10 روز\r\n972 . زنى كه عادت وقتيه و عدديه دارد اگر چند روز پيش از عادت و همه‌ى روزهاى\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nعادت و چند روز بعد از عادت خون ببيند و روى هم از ده روز بيشتر شود چند روز حيض است ؟\r\nج . اگر از ده روز بيشتر شود ، فقط خونى را كه در روزهاى عادت خود ديده ، حيض است و خونى كه پيش از عادت و بعد از آن ديده استحاضه مىباشد ، و بايد عبادت‌هايى را كه در روزهاى پيش از عادت و بعد از عادت به جا نياورده قضا نمايد .\r\n\r\nخون ديدن وقتيه و عدديه قبلِ عادت كمتر از 10 روز\r\n973 . زنى كه عادت وقتيه و عدديه دارد اگر همه روزهاى عادت را با چند روز پيش از عادت خون ببيند و روى هم از ده روز بيشتر نشود ؟\r\nج . اگر روى هم از ده روز بيشتر نشود ، همه حيض است .\r\n\r\nخون ديدن وقتيه و عدديه در عادت و بعد عادت بيشتر از 10 روز\r\n974 . زنى كه عادت وقتيه و عدديه دارد اگر همه روزهاى عادت را با چند روز بعد از عادت خون ببيند و روى هم از ده روز بيشتر شود چه حكمى دارد ؟\r\nج . فقط روزهاى عادت حيض و باقى استحاضه است .\r\n\r\nخون ديدن وقتيه و عدديه مقدارى از عادت و قبل عادت بيشتر از 10 روز\r\n975 . زنى كه عادت وقتيه و عدديه دارد اگر مقدارى از روزهاى عادت را با چند روز پيش از عادت خون ببيند و روى هم از ده روز بيشتر شود ، چه حكمى دارد ؟\r\nج . روزهايى كه در عادت خون ديده با چند روز پيش از آن ، كه روى هم به مقدار عادت او شود ، حيض ، و روزهاى اوّل را استحاضه قرار دهد .\r\n\r\nدر وقتيه و عدديه مقدارى از عادت و بعد عادت بيشتر از 10 روز\r\n976 . زنى كه عادت وقتيه و عدديه دارد اگر مقدارى از روزهاى عادت را با چند روز بعد\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nاز عادت خون ببيند و روى هم از ده روز بيشتر شود ؟\r\nج . بايد روزهايى كه در عادت ، خون ديده با چند روز بعد از آن كه روى هم به مقدار عادت او شود ، حيض و بقيه را استحاضه قرار دهد .\r\n\r\nعادت اوّل تا هفتم خون از اوّل تا دوازدهم\r\n977 . زنى كه عادت حيض او از اوّل ماه تا هفتم است ، اگر از اوّل تا دوازدهم خون ببيند چه روزهايى حيض است ؟\r\nج . هفت روز اوّل آن حيض و پنج روز بعد استحاضه مىباشد . چون زنى كه عادت وقتيه و عدديه دارد ، اگر بيشتر از ده روز خون ببيند ، خونى كه در روزهاى عادت ديده اگر چه نشانه‌هاى حيض را نداشته باشد ، حيض است ، و خونى كه بعد از روزهاى عادت ديده اگر چه نشانه‌هاى حيض را داشته باشد استحاضه است .\r\n\r\nدخترانى كه براى اوّلين بار عادت مىشوند\r\n978 . مبتدئه ( دخترى كه براى اوّلين بار عادت مىشود ) اگر بيشتر از ده روز خون ببيند چه حكم دارد ؟\r\nج . اگر خون ديده شده ، چند روز آن نشانه حيض و چند روز ديگر آن نشانه استحاضه داشته باشد ، چنان‌چه خونى كه نشانه حيض دارد از سه روز كمتر و از ده روز بيشتر نباشد همه حيض است و الّا ، بايد از اولى كه خون نشانه حيض دارد ، حيض قرار دهد و در عدد به خويشاوندان خود رجوع كند و بقيه را استحاضه قرار دهد .\r\n\r\nمضطربه ( نداشتن عادت معين )\r\n979 . خانمى كه مضطربه است اگر چند ماه ( بيش از دو ماه ) پشت سر هم بيشتر از ده روز\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nخون ببيند چه مقدار از اين خون‌ها حيض و چه مقدار از آن استحاضه است ؟\r\nج . با نبودن تميز و عدم امكان رجوع به اقارب احوط اختيار هفت روز در هر ماه است و اين احتياط مربوط به مبتدئه و ناسيه نيست .\r\n\r\nفراموشى عادت\r\n980 . ناسيه ، يعنى زنى كه وقت و عدد عادت خود را فراموش كرده است ، اگر بيشتر از ده روز خون ببيند چه حكم دارد ؟\r\nج . 1 ) در مرحله اوّل بايد روزهايى را كه خون او نشانه حيض دارد تا ده روز ، حيض قرار دهد و بقيه را استحاضه قرار دهد .\r\n2 ) اگر نتواند حيض را به واسطه نشانه‌هاى آن تشخيص دهد ، بنا بر احتياط واجب بايد هفت روز اوّل را حيض و بقيه را استحاضه قرار دهد ، مگر اين كه بداند به طور مسلم در روزهاى اوّل ، حيض نمىشده است كه در آن صورت بعد از آن روزها را بايد حيض قرار دهد .\r\n3 ) اگر گمان اطمينانى پيدا كرد كه ايام عادتش مثل خويشان خود است عادت آن‌ها را براى خود انتخاب مىكند\r\n\r\nفراموشى وقت عادت\r\n981 . خانمى هميشه عادتش در وقت معين و عدد معين بوده اما وقت خودش را فراموش كرده و قدر متيقن وقت ندارد ، چه وظيفه‌اى دارد ؟\r\nج . محتمل ، تخيير او است در تحيض به عدد معتاد او در هر طرف از اطراف احتمال عادت سابقه ، لكن احتياط در تحيض در ابتداى رؤيت خون در اوّل اطراف احتمال در صورت عدم تمييز مخالف ، ترك نشود . و به همين ترتيب در ماه‌هاى ديگر در صورت استمرار .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n\r\nفراموشى عدد عادت با دانستن اوّل وقت\r\n982 . خانمى هميشه عادتش در وقت معين با عدد معين بوده اما اكنون وقت خود را داند ولى عدد خودش را فراموش كرده ، او چه وظيفه‌اى دارد ؟\r\nج . اگر اوّل وقت را مىداند ، آن را به سه روز تكميل مىنمايد ، بلكه تا مقدارى كه احتمال نمىدهد عادتش از آن قدر كمتر بوده است ، و در بقيه تا ده روز ، حكم حيضيت مىنمايد ، و با گذشت از ده روز ، در آن مقدار كه احتمال ايام عادت نمىدهد ، ظاهراً بايد به وظيفه مستحاضه عمل كند .\r\n\r\nفراموشى عدد عادت با دانستن آخر وقت\r\n983 . خانمى هميشه عادتش در وقت معين با عدد معين بوده و آخر وقت خود را مىداند اما عدد خودش را فراموش كرده ، وظيفه او چيست ؟\r\nج . اگر آخر حيضش را مىداند ، تكميل مىنمايد روز آخر را با سابق بر آن تا سه روز ، و در بقيه سابق ، احتياط مىنمايد در هر روز احتمال دخول در عادت تا آن كه مجموع ، ده روز شود . و با عدم احتمال دخول در عادت ، حكم به عمل مستحاضه با عدم تمييز ، در صورت تجاوز مجموع ، از ده روز ، اظهر است و گرنه مورد احتياط است . و بعد از آخر حيض ، غسل حيض را مقدم بر غسل استحاضه مىنمايد با عدم تداخل و با استمرار خون و با اين كه خون متأخّر از خون حيض - در آن مورد كه فرض شود - از قليله نباشد .\r\n\r\nفراموشى عدد عادت با دانستن وسط وقت\r\n984 . خانمى هميشه عادتش در وقت معين با عدد معين بوده اما عدد خودش را فراموش كرده است ، وظيفه او چيست ؟\r\nج . اگر وسط حيض را مىداند كه دو طرف مساوى است ، پس وسط و طرفين حيض يقينى است و در بقيه تا ده روز از طرفين ، احتياط مىنمايد ، لكن در\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nصورت تجاوز مجموع از ده روز ، در مقدار زايد كه احتمال دخول در عادت نمىدهد ، عمل استحاضه با عدم صفات حيض ، اظهر است . و در احتياط ، غسل حيض را ضميمه مىنمايد در موارد احتمال انقطاع خون حيض و همچنين اگر نداند غير از حيض بودن يك روز را مثلًا در تكميل و در احتياط تا ده روز ، مگر در صورت تجاوز از ده روز كه زايد بر احتمال عادت ، استحاضه است بنا بر اظهر ، و در ضميمه كردن غسل حيض در وقت احتمال انقطاع حيض واقعى .\r\n\r\nاستقرار عادت جديد\r\n985 . خانمى كه صاحب عادت عدديه يا وقتيه و عدديه مىباشد ، اگر چند ماه ( بيشتر از دو ماه ) پشت سر هم بيش از ده روز خون ببيند ، آيا عادت او به هم خورده و عادت جديدى برايش مستقر شده است ؟ در اين صورت حكم خون‌هايى كه مىبيند چيست ؟\r\nج . به دست آمدن عادت جديد تنها در صورتى است كه دو مرتبه پشت سر هم به يك شكل بر خلاف عادت قبل ببيند ، پس در مورد سؤال عادت جديد به وجود نيامده است .\r\n\r\nزوال عادت قبل\r\n986 . بر طرف شدن عادت به چه صورت است ؟\r\nج . زوال عادت قبل در صورتى است كه به دفعات خلاف آن ديده شود به طورى كه عرفاً بگويند اين خانم عادت معين ندارد .\r\n\r\nزوال عادت قبل به دو بار خلاف ديدن\r\n987 . آيا دو بار عدد غير مماثل در عادت عدديه ، موجب به هم خوردن عادت مىشود ؟\r\nج . بله .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n\r\nبه هم خوردن عادت عدديه\r\n988 . عادت عدديه فردى 7 روز است . يك ماه 8 روز و ماه ديگر 9 روز خون مىبيند و بعد از آن هميشه از 10 روز تجاوز مىكند . لطفاً بفرماييد آيا مىتوان 7 روز حيض و بقيه را استحاضه قرار داد ؟\r\nج . اين خانم مضطربه است ( زنى كه چند ماه خون ديده ولى عادت معينى ندارد يا عادتش به هم خورده ) اگر همه خون‌هايى كه ديده يك جور باشد ، چنان‌چه عادت خويشان او مشخص است آن مقدار را براى خود حيض و بقيه را استحاضه قرار مىدهد . اما اگر چند روز آن نشانه‌ى حيض و چند روز ديگر آن نشانه استحاضه دارد ، چنان‌چه خونى كه نشانه حيض دارد كمتر از سه روز و بيشتر از ده روز نباشد ، همه آن حيض است ، و اگر خونى كه نشانه‌ى حيض را دارد كمتر از سه روز باشد بايد بنابر احتياط تا هفت روز را حيض قرار دهد .\r\n989 . عادت عدديه خانمى 7 روز است . دو ماه پىدرپى است كه ايشان 12 روز خون مىبيند آيا عادت عدديه سابق ايشان به هم خورده است ؟ وظيفه ايشان چيست ؟\r\nج . در دو ماه اخير عادت او 7 روز است و عادت عدديه او به هم نخورده است .\r\n\r\nخون ديدن بدون فاصله 10 روز\r\n990 . خانمى 7 روز پس از پاك شدن خون حيض مجدداً خونى با علايم حيض مىبيند كه حد اقل تا 7 روز ادامه مىيابد . وظيفه وى چيست ؟\r\nج . دومى محكوم به استحاضه است .\r\n\r\nصاحب عادت 6 روزه‌اى كه 9 روز خون ديده\r\n991 . اگر خانمى كه عادت 6 روزه دارد يك ماه تا روز نهم خون ببيند و روز دهم پاك\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nشود و روز پانزدهم مجدداً خون ببيند ، وظيفه او چيست و چه روزهايى را حيض و چه روزهايى را استحاضه قرار دهد ؟\r\nج . شش روز آن حيض و بقيه استحاضه است .\r\n\r\nلكه‌بينى پس از ايام عادت\r\n992 . اگر شخصى كه عادت شش روزه دارد روز هفتم پاك شود ولى از همان روز هفتم تا روز دوازدهم چند لحظه در وسط روز لك ببيند و بقيه روز پاك باشد وظيفه او چيست و آيا اين حالت ، گذشتن خون از ده روز محسوب مىشود ؟\r\nج . بله تجاوز از ده روز است .\r\n\r\nبه هم خوردن عادت پس از زايمان\r\n993 . وقتى دختر بودم عادت معينى داشتم و بعد از ازدواج ، عادتم به هم خورد و قبل از اين كه به صورت معين بشود باردار شدم و اكنون خون نفاس از ده روز گذشته است آيا بايد عادت معين قبل از ازدواج را بگيرم يا حكم مضطربه را دارم ؟\r\nج . اگر يك مرتبه بر خلاف عادت سابق حيض ديده‌ايد ، عادت زايل نشده است ؛ ولى اگر چند مرتبه باشد به نحوى كه نزد عرف صدق كند عادت زايل شده است مضطربه هستيد .\r\n\r\nلك بينى پس از عادت\r\n994 . خانمى بعد از پنج روز ايام عادتش پاك شده و غسل كرده ، روز هشتم يك قطره خون مىبيند ، اين خون چه حكمى دارد ؟ و اگر عادتش به اين نحو است ، وظيفه او از روز پنجم تا روز هشتم چيست ؟\r\nج . در فرض سؤال كه تا روز هشتم است ، حكم حيض را دارد ، حتى روزهايى كه در بين پاك بوده است .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n995 . خانمى بعد از روز پنجم يا ششم لك زرد رنگى مىبيند ، نمىداند خون است يا نه ، وظيفه او چيست ؟\r\nج . اگر عرفا صدق خون بر آن نكند و بداند كه در باطن هم خون نيست ، پاك شده است و الا محكوم به حيض است تا وقتى كه از ده روز تجاوز نكند .\r\n\r\nلك بينى پس از پاكى از حيض\r\n996 . اگر زنى پس از پاكى از حيض و پيش از ده روز ، لكه زرد رنگى بيند كه خون بودن آن مشكوك است ، وظيفه‌اش چيست ؟ آيا پاك است يا ادامه حيض قبلى محسوب مىشود ؟\r\nج . اگر خون باشد هر چند به مرتبه ضعيفه از خون يا يك نقطه‌اى از خون هم باشد و يا معلوم شود كه در باطن به صورت خون است ، محكوم به ادامه حيض است .\r\n\r\nترشحات زرد رنگ كه تركيبات خونى ندارد\r\n997 . پزشكان مىگويند : ترشحات زرد رنگ دو روز آخر حيض قطعا خون نيست و به هيچ وجه تركيبات خونى ندارد بلكه سلول‌هاى مرده جدار داخلى رحم است كه به تدريج خارج مىشود .\r\nلطفاً حكم اين ترشحات را از جهت حيض بودن يا نبودن و طهارت و نجاست آن بفرماييد ؟\r\nج . اگر زن احراز كرده كه ترشحات مزبور خون نيست حكم خون ندارد و همين طور اگر شك دارد و با تفحص علم به خون بودن پيدا نشد حكم خون را ندارد .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n\r\nحد اكثر ايام حيض\r\n\r\nزياد شدن زمان خون‌ريزى در اثر دستگاه\r\n998 . زنى كه مدت خون حيض او هفت روز بوده بعد از استفاده از دستگاه جلوگيرى از حمل ، روزهاى حيضش بيشتر از هفت روز و كمتر از ده روز شده است ، چه حكمى دارد ؟\r\nج . همه محكوم به حيض است .\r\n\r\nخون‌ريزى در اثر نصب ابزار\r\n999 . يكى از راه‌هاى جلوگيرى از انعقاد نطفه اين است كه ابزارى در دهانه رحم نصب مىكنند كه اين عمل موجب خونريزى مىشود و ممكن است اين خونريزى مدت طولانى ادامه داشته باشد ، با توجه به اين كه اين خونريزى عمدى است ، آيا حيض محسوب مىشود ؟\r\nج . عمدى بودن ، مانع از حيض بودن آن نمىشود . پس اگر شرايط مذكور در رساله را دارد حيض است . ( به مسأله‌ى 408 رساله مراجعه شود . )\r\n\r\nخوردن قرص براى جلوگيرى از خونريزى\r\nزن براى اين كه حيض نشود هر شب قرص مىخورد يك شب فراموش كرد قرص بخورد و روزش خونريزى كرد شب بعد كه قرص خورد خون قطع شد و خلاصه از\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nايام عادت ، همان يك روز را خون ديد تكليف او چيست ؟\r\nج . يك روز ، حيض نيست .\r\n1000 . هرگاه زن در ايام عادت ماهانه ، به وسيله خوردن قرص ، از آمدن خون حيض جلوگيرى نمايد حكمش چيست ؟\r\nج . تا موقعى كه خون خارج نشده به حكم طاهر عمل كند .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n\r\nحيض و بلوغ دختر\r\n\r\nشك در بلوغ\r\n1001 . دخترى كه نمىداند بالغ شده يا نه چه حكمى دارد ؟\r\nج . حكم به عدم بالغ شدن او مىشود . مگر خون ببيند و يقين كند حيض است كه نشانه است بر بلوغ او . اما اگر خون به صفات حيض ببيند ولى به حيض بودن آن اطمينان پيدا نكند در اين كه بگوييم صفات حيض نشانه بر حيضيت و نشانه بر بلوغ باشد ، محلّ تأمل است .\r\n\r\nخون قبل از 9 سالگى با نشانه حيض\r\n1002 . دخترى است كه هنوز 9 سالش تمام نشده و مىدانيم هنوز بالغ نشده اگر خون ببيند كه نشانه‌هاى حيض را دارد حيض حساب مىشود ؟\r\nج . چنين خونى استحاضه است ، اگر احتمال خون‌هاى ديگر مثل بكارت و زخم داده نشود .\r\n\r\nخون قبل از 9 سالگى حيض يا استحاضه\r\n1003 . در صورتى كه دختر قبل از 9 سالگى خون ببيند و بداند يا حيض است يا استحاضه متوسطه و كثيره در اين صورت آيا غسل بر او واجب است ؟\r\nج . در اين صورت پس از بلوغ بنابر احتياط واجب به قصد وظيفه فعليه خود\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nغسل مىكند . اما اگر احتمال خون جراحت و مانند آن بدهد چيزى بر او واجب نيست .\r\n\r\nكسى كه تاريخ ولادتش را نمىداند و خون ديده\r\n1004 . دخترى كه تاريخ ولادتش را نمىداند و در بلوغ خود شك دارد اگر خونى ببيند كه نشانه حيض دارد آيا مىتوان گفت بالغ شده ؟\r\nج . بله ، نشانه بلوغ است .\r\n\r\nخون قبل از 9 سالگى بدون علامت بلوغ\r\n1005 . دخترى مىداند 9 سالش تمام نشده آيا خونى كه ديده حيض است ؟\r\nج . در صورتى كه علامت ديگر غير از سن مانند درشت شدن موها ، بر بلوغ او نباشد ، حيض نيست .\r\n\r\nيقين به حيض با شك در بلوغ\r\n1006 . اگر دخترى نمىداند كه نه سالش تمام شده يا نه خونى ديد كه يقين كرد خون حيض است وظيفه‌اش چيست ؟\r\nج . بايد آن را خون حيض قرار دهد .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n\r\nيائسگى\r\n\r\nيائسگى در سيده و غير سيده\r\n1007 . زنان در چه سنى يائسه مىشوند ؟\r\nج . زن‌هاى سيده بعد از تمام شدن شصت سال قمرى يائسه مىشوند ، يعنى خون حيض نمىبينند ، و زن‌هايى كه سيده نيستند ، بعد از تمام شدن پنجاه سال قمرى يائسه مىشوند .\r\n\r\nتطبيق 50 و 60 سال شمسى با قمرى\r\n1008 . شصت سال و پنجاه سال قمرى برابر چند سال شمسى مىشود ؟\r\nج . شصت سال قمرى معادل 58 سال و 77 روز و 12 ساعت شمسى مىشود . و پنجاه سال قمرى معادل 48 سال و 179 روز شمسى مىباشد .\r\n\r\nعدول به مراجع ديگر در مسأله يائسگى\r\nب ) در صورتى كه سن يائسگى در زنان غير سيده پنجاه سالگى باشد آيا مىتوانند در اين مسأله به نظر مراجع ديگر عدول كنند ؟\r\nج . خير ، نمىتوانند .\r\n\r\nخون ديدن بعد از پنجاه سال قمرى\r\n1009 . خانمى هستم 50 سال قمرى من تمام شد ولى مثل جوانى كه سر ماه رگل شدم ،\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nخون مىبينم . وظيفه‌ام چيست ؟ آيا يائسه هستم ؟\r\nج . اگر زن غير سيده باشد ، يائسه و استحاضه است .\r\n\r\nحيض پس از يائسگى با قرص هورمون\r\n1010 . بعد از 3 سال كه از سن يائسگى من گذشته به جهت مصرف قرص‌هاى هورمونى مجدداً رگل مىشوم با اين كه اطبا متفق‌اند ديگر قابليت حمل در من نيست ولى آن خون را عادت ماهانه مىدانند وظيفه من چيست ؟\r\nج . وظيفه شما عمل به حكم استحاضه است .\r\n\r\nشك در يائسگى\r\n1011 . اگر شك كنيم كه يائسه شده‌ايم يا نه چه بايد كرد ؟\r\nج . زنى كه شك دارد يائسه است يا نه خود را يائسه به حساب نياورد .\r\n\r\nحيض و شك در يائسگى\r\n1012 . زن نمىداند يائسه شده يا نه و خونريزى هم دارد آيا حيض است يا استحاضه ؟\r\nج . زنى كه شك دارد يائسه شده يا نه ، اگر خونى ببيند و نداند حيض است يا نه بايد بنا بگذارد كه يائسه نشده است .\r\n\r\nخون يائسگى چيست ؟\r\n1013 . خونى كه خانم يائسه مىبيند چه حكمى دارد ؟\r\nج . اين خون استحاضه حساب مىشود اگر احتمال بدهيم استحاضه باشد و احتمال ديگر و نيز اماره معتبره‌اى دالّ بر اين كه استحاضه است ، در ميان نباشد .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\nزنان قرشى و هاشمى\r\n1014 . چه زنانى تا شصت سالگى خونشان حيض محسوب مىشود ؟\r\nج . حد يأس در « قرشيه » ، از هنگام ولادت تا تمام شدن شصت سال قمرى شرعى است ، و قرشى كسى است كه نسبت او به « نضر بن كنانه » برسد و از طرف پدر و مادر يا از طرف پدر به تنهايى باشد ، و اما از طرف مادر به تنهايى ، كفايت نمىكند و از قرشيه در اين زمان غير از زنان هاشميه كسى معروف نيست ، بلى قبيله‌اى كه منسوب به قريش باشند اگر معلوم شود انتساب ايشان به « نضر بن كنانه » ، در وجه تسميه ، نيز همين حال را دارند .\r\n\r\nشك در سيده بودن\r\n1015 . خانم نمىداند سيده است يا نه سيده حساب مىشود يا غير آن ؟\r\nج . سيده حساب نمىشود .\r\n\r\nحيض پس از زايمان\r\n1016 . آيا زائو مىتواند حيض بشود ؟\r\nج . پس از زايمان حد اقل بايد 10 روز فاصله شود تا خون بعد حيض حساب شود .\r\n\r\nتقارن عادت با نفاس\r\nس . زنى كه عادت ماهانه وقتيه و عدديه دارد اگر وقت عادت او با روز تولد بچه يكى باشد ، خونى كه مىبيند حيض است يا نفاس ؟\r\nج . پس از خروج اوّلين جزء بچه ، نفاس است .\r\n\r\nحكم حيض با بيرون آوردن رحم\r\n1017 . زنى حيض شده روز دوم حيض رحمش را با عمل جراحى درآوردند ، آيا غسل\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nحيض واجب است يا غسل استحاضه ؟\r\nج . به قصد وظيفه‌ى فعليّه غسل كند ، كافى است .\r\n\r\nخون ديدن زن‌هايى كه رحم خود را خارج كرده‌اند\r\n1018 . زن‌هايى با عمل جراحى رحم خود را بيرون مىآورند و پس از آن خون‌هايى مىبينند . آيا خون حيض است ؟\r\nج . اگر شرايط را نداشته باشد خون حيض نيست و محكوم به خون زخم است ، خصوصا اگر علامت آن را دارا باشد كه خروج از طرف راست باشد همين طور اگر دو روز خون حيض ديد . و روز سوم به جهت اخراج رحم ديگر خون نديد ، غسل حيض بر او واجب نيست .\r\n\r\nحيض حامله و زن شير ده\r\n1019 . خونى كه زن حامله و زنى كه بچه شير مىدهد مىبيند چه حكمى دارد ؟\r\nج . زن حامله و زنى كه بچه شير مىدهد ممكن است حيض ببيند بنا بر اقوى ، ولى اگر بيست روز از ايام عادت ديرتر بود ، احتياطا هم وظيفه حائض وهم مستحاضه را انجام دهد .\r\n\r\nخون قبل از سقط\r\n1020 . اگر زن حامل بر اثر ترسيدن يا ضربه‌اى كه به او اصابت كرده چند روز خون ببيند و بعد سقط كند . خون قبل از سقط چه حكمى دارد ؟\r\nج . به مسأله‌ى 407 و 401 رساله و به جواب سؤال قبلى مراجعه شود .\r\n\r\nپزشك بايد احكام زنان را بداند\r\n1021 . پزشك زنان ( اعم از متخصص زنان و ماما و . . . ) كه بانوان دچار خونريزى نامنظم\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nرحمى را تحت درمان قرار مىدهند آيا لازم است احكام مربوطه را بياموزند تا بيماران خود را راهنمايى كنند ؟\r\nج . در حد ابتلا بايد مسائل را بياموزد .\r\n\r\nنظر متخصص زن و ماما در حكم خون‌هاى زنانه\r\n1022 . آيا نظر پزشك زنان ( اعم از متخصص زنان و ماما و . . . ) كه بانوان دچار خونريزى نامنظم رحمى را تحت درمان قرار مىدهند ، در تشخيص موضوعات مربوطه براى زنان مىتواند حجيّت داشته باشد ؟\r\nج . اگر قولشان موجب اطمينان باشد ، حجت است .\r\n\r\nروش‌هاى به ياد خدا بودن در زمان حيض\r\n1023 . در ايام عادت كه خانم‌ها از عبادت محرومند ، چه اعمالى مىتوانند انجام دهند تا از خدا غافل نمانند ؟\r\nج . مستحب است حائض در اوقات نماز پنبه را تعويض كند ، وضو بگيرد و به مقدار نماز خود رو به قبله مشغول ذكر خداوند شود .\r\n\r\nحرمت عبادات بر حائض\r\n1024 . چه عباداتى بر حائض جايز نيست ؟\r\nج . نماز ، روزه ، طواف ، اعتكاف و نماز احتياط بر حائض جايز نيست و اگر انجام دهد ، باطل است .\r\n\r\nنماز ميّت توسط زن حائض\r\n1025 . زن حائض مىتواند نماز ميّت بخواند ؟\r\nج . زن حائض اگر نماز ميّت را به جماعت مىخواند ، در صفى تنها بايستد .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\nنماز احتياط و سجده سهو\r\n1026 . خانمى پس از اتمام نمازش حيض شده در حالى كه بايد نماز احتياط و سجده سهو به جا آورد ، در اين صورت مىتواند حال نماز احتياط و سجده سهو را انجام دهد ؟\r\nج . نماز احتياط را در حال حيض نمىتواند بخواند اما بنابر احتياط واجب هم سجده سهو را بلافاصله در حال حيض به جا آورد و هم پس از پاك شدن دوباره تكرار كند .\r\n\r\nوجوب قضاى روزه\r\n1027 . آيا قضاى روزه بر حائض واجب است ؟\r\nج . بله ، بنا بر اقوى قضاى روزه‌هاى واجب چه رمضان يا روزه‌هاى واجب ديگر مانند : روزه‌ى نذر بر حائض ؛ پس از پاك شدن واجب است .\r\n\r\nعدم وجوب قضاى نماز بر حائض\r\n1028 . آيا قضاى نماز بر حائض واجب است ؟\r\nج . قضاى نمازهاى واجب يوميّه واجب نيست اما قضاى نمازهاى واجب غير يوميّه مانند : نماز آيات و نماز نذر و نماز طواف - اگر اقوى نباشد بنابر احتياط واجب - لازم است .\r\n\r\nحيض شدن پس از وقت نماز\r\n1029 . خانمى پس از گذشتن مقدارى از اذان حيض شده آيا بايد نمازش را قضا كند ؟\r\nج . اگر مقدارى از وقت نماز گذشته كه مىتوانسته بر حسب حال خودش كه مسافر بوده يا نبوده وضو و غسل ( مثلًا جنابت ) يا تيمم كند و نماز بخواند بايد آن نماز را قضا كند . اگر چه احتياط مستحب است كه اگر وقت كافى براى ساير شرايط را نداشته اما مىتوانسته با طهارت نماز بخواند آن نماز را قضا كند .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n\r\nفكر مىكرد وقت نداشته\r\n1030 . خانمى كه حيض بوده و در اواخر وقت پاك شده و فكر مىكرده وقت كافى براى غسل و نماز ندارد ، ولى بعد متوجه شده وقت داشته ؛ آيا نماز را بايد قضا كند ؟\r\nج . بله ، قضاى آن نماز بر او واجب است .\r\n\r\nكسى كه فكر مىكرد براى دو نماز وقت دارد\r\n1031 . اگر پس از پاكى فكر مىكرد براى هر دو نماز وقت داشته اما بعد متوجه شد فقط براى نماز دوم وقت داشته قضاى هر دو بر او واجب است ؟\r\nج . قضاى نماز دوم واجب است .\r\n\r\nكسى كه فكر مىكرد براى دو نماز وقت ندارد\r\n1032 . خانمى پس از پاكى فكر مىكرد براى هر دو نماز وقت ندارد و نماز دوم را به جا آورد آيا نماز دوم صحيح است ؟\r\nج . بله نماز دوم صحيح است و نماز اوّل را هم بايد به جا آورد و اگر وقت گذشته ، قضا نمايد .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nرساندن دست و بدن به خط قرآن و دعا و قرآن خواندن حايض\r\n\r\nكراهت همراه داشتن قرآن\r\n1033 . همراه داشتن قرآن داخل غلاف براى حائض چه حكمى دارد ؟\r\nج . مكروه است .\r\n\r\nكراهت رساندن بدن به حاشيه قرآن\r\n1034 . دست زدن حائض به حاشيه قرآن و بين سطرها چه حكمى دارد ؟\r\nج . مكروه است .\r\n\r\nلمس قرآن برجسته توسط حائض نابينا\r\n1035 . آيا خانم‌هاى نابينا به هنگام عادت ماهانه مىتوانند قرآن بخوانند ؟ با توجه به اين كه قرآن براى آن‌ها به صورت برجسته نوشته شده و بايستى آن را براى خواندن لمس كنند .\r\nج . لمس مزبور جايز نيست و مىتوانند حايلى قرار دهند و يا دستكش به دست كنند و يا به همراه گوش دادن به مثل ضبط صوت به تلاوت بپردازند ، البته در غير سوره‌هايى كه آيه سجده دارد و خواندن بيش از هفت آيه براى آنان مكروه است .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n\r\nمراد از هفت آيه\r\n1036 . اين كه زن حائض مىتواند هفت آيه از غير سوره‌هاى سجده‌دار بخواند ، آيا مراد از هفت آيه در مجلس واحد يعنى به نحو مستمر است يا به صورت منفصل مراد است ؟\r\nج . ظاهراً به نحو مستمر مراد است .\r\n\r\nمنظور از كراهت قرآن خواندن\r\n1037 . براى خانم‌ها كراهت قرائت سوره‌هايى كه آيه سجده ندارند را از جهت كم بودن ثواب آن دانستيد . آيا تحصيل ثواب كم بهتر است يا اصلًا قرائت را ترك كنند ؟\r\nج . كراهت خواندن قرآن ، كراهت عبادتى است نه حقيقى . پس ترك خواندن نه احوط است و نه بهتر . پس خواندن با ثواب كمتر اولويت دارد .\r\n\r\nشركت حايض در مجالس ختم قرآن\r\n1038 . آيا زن حائض مىتواند در مجالس ختم قرآن كه معمولًا در ماه مبارك رمضان تشكيل مىشود شركت كند و قرآن را گوش بدهد با توجه به اين كه سوره‌هاى سجده دار را هم مىخوانند و اگر آيه سجده را استماع كرده‌اند وظيفه چيست ؟\r\nج . استماع قرآن اشكال ندارد و با شنيدن آيه سجده بايد سجده كند و طهارت در آن شرط نيست .\r\n\r\nتلاوت سهوى آيه سوره‌ى سجده دار\r\n1039 . آيه سوره‌ى سجده‌دار كه در دعاى كميل يا ادعيه ديگر وارد شده ، اگر زن حائض ندانسته يا از روى غفلت تلاوت كند ، آيا اشكال دارد ؟\r\nج . اشكال ندارد .\r\n\r\nسوره سجده در دعاها\r\n1040 . خانمى مىداند كه اگر دعاى كميل يا دعاهاى ديگر را شروع كند وقتى به آيه سوره\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nسجده‌دار رسيد ، از روى غفلت آن را قرائت خواهد كرد . آيا جايز است اصل دعا را بخواند ؟\r\nج . آن موضع را علامت بگذارد كه آن را نخواند .\r\n\r\nتفحص از آيه‌هاى سوره سجده دار\r\n1041 . آيا بر خانم‌ها لازم است كه قبل از خواندن دعاهاى وارده از و جود آيه يا آيات سوره‌هاى سجده‌دار تفحص كنند و يا آيا لازم است اطلاع كامل از متن سوره مذكور داشته باشند تا به جهل تقصيرى به تلاوت آن‌ها نپردازند ؟\r\nج . با ندرت وجود آن در ادعيه ، ظاهراً فحص لازم نيست .\r\n\r\nقرائت زيارت عاشورا در زمان عادت\r\n1042 . آيا زنان در عادت ماهيانه مىتوانند زيارت عاشورا بخوانند ؟\r\nج . بله مىتوانند .\r\n\r\nرفتن حائض به حرم مطهر ائمه\r\n- عليهم السّلام -\r\n1043 . آيا رفتن زن حائض به رواق‌هاى اطراف ضريح مطهر امام رضا - عليه السّلام - اشكال دارد ؟ گرچه قبر را ببيند و به ضريح خيلى نزديك باشد ؟\r\nج . عبور ، حتى از خود حرم مطهر اشكال ندارد ، و نشستن در حرم شريف جايز نيست و در رواق خلاف احتياط است .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n\r\nغسل حيض\r\n\r\nنماز خواندن با غسل حيض\r\n1044 . آيا مىتوان با غسل حيض نماز خواند ؟\r\nج . لازم است پس از آن وضو نيز بگيرد .\r\n\r\nوجوب غسل حيض\r\n1045 . خانم حائض پس از پاكى ، براى چه اعمالى بايد غسل انجام دهد ؟\r\nج . حائض براى هر كارى كه طهارت در آن شرط است بايد غسل نمايد .\r\n\r\nدر غسل حيض وضو هم بايد گرفت\r\n1046 . آيا با غسل حيض همانند غسل جنابت مىتوان بدون وضو نماز خواند ؟\r\nج . غسل حيض در احكام و كيفيت همانند غسل جنابت است اما براى نماز از وضو كفايت نمىكند .\r\n\r\nوقت وضو در غسل حيض\r\n1047 . زن حائض كه مىخواهد غسل حيض كند چه وقت بايد وضو بگيرد ؟\r\nج . بهتر است وضو بگيرد ، خواه قبل از غسل باشد يا بعد از غسل .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n\r\nغسل حيض در روز فرد يا روز زوج\r\n1048 . غسل حيض بين روزهاى 3 - 10 بايد در روزهاى زوج باشد يا فرد ؟\r\nج . فرقى ندارد بستگى به پاكى و ايام عادت دارد پس كسى كه 3 روزه يا 5 روزه پاك مىشود ، روز فرد غسل مىكند و كسى كه 4 روزه يا 6 روزه پاك مىشود روز زوج غسل مىكند .\r\n\r\nناتوانى از انجام وضو\r\n1049 . اگر حائض بعد از غسل حيض نتواند وضو بگيرد ؟\r\nج . بدل از وضو تيمم نمايد .\r\n\r\nناتوانى از انجام وضو و غسل حيض\r\n1050 . اگر حائض از غسل حيض و وضو هر دو عاجز شود چه تكليفى دارد ؟\r\nج . دو تيمم يكى بدل از غسل حيض و ديگرى بدل از وضو به جا آورد .\r\n\r\nآب فقط به اندازه غسل دارد\r\n1051 . خانم حائض فقط به اندازه وضو يا غسل آب دارد كدام را انجام دهد ؟\r\nج . آب را براى غسل مصرف كند .\r\n\r\nباطل شدن تيمم بدل از غسل حيض\r\n1052 . خانمى كه به جاى غسل حيض تيمم كرده آيا پس از كارى كه وضو را باطل مىكند دوباره بايد تيمم بدل از غسل كند ؟\r\nج . تيمم بدل از غسل تا زمانى كه بتواند غسل كند باطل نمىشود ؛ هر چند احتياط مستحب تجديد تيمم بدل از غسل است .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n\r\nپاكى از حيض و عدم دسترسى به آب\r\n1053 . حائضى كه در حال سفر پاك مىشود و دسترسى به آب براى غسل ندارد وظيفه‌اش براى نماز چيست ؟\r\nج . بايد تيمم بدل از غسل حيض كند و تا دسترسى به آب با تيمم نماز بخواند .\r\n\r\nفراموشى غسل حيض\r\n1054 . زنى حائض بوده و غسل حيض را فراموش كرده و مدتى نماز خوانده و فقط وضو مىگرفته و در اين بين غسل‌هاى واجب و مستحب ديگرى انجام داده وظيفه او چيست ؟\r\nج . اگر آن غسل‌هاى واجب را به قصد وظيفه انجام مىداده - كه همين طور هم هست - ، نمازهاى بعد از غسل قضا ندارد .\r\n\r\nغسل حيض پس از مرگ\r\n1055 . كسى را كه در حال حيض يا در حال جنابت مرده ، آيا لازم است غسل حيض يا غسل جنابت بدهند ؟\r\nج . همان غسل ميّت براى او كافى است ، ولى بنابر احتياط موقع غسل دادن نيت غسل جنابت و يا حيض را نيز بنمايند .\r\n\r\nقصد اقامت زن حائض مسافر\r\n1056 . زن مسافر در مقصد ، با اين كه ايام عادت او است ، مىتواند قصد ده روز كند و يا بايد صبر نمايد تا پاك شود و در ابتداى ورودش به مقصد ، اگر مثلًا پنج روز عادت او است ، اين پنج روز جزو عشره ، محسوب است يا نه ؟\r\nج . مجرد قصد ده روز ، كافى است ؛ اگر چه در تمام آن ، حائض باشد كه بعدا اگر يك روز هم بماند بايد نماز را تمام بخواند به شرط آن كه قبل از خواندن نماز ، از قصد اقامه ده روز ، برنگشته باشد .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\nروزه\r\n1057 . پس از پاك شدن از حيض اگر تا اذان صبح غسل نكنيم روزه صحيح است ؟\r\nج . يكى از شرايط درست بودن روزه باقى نماندن بر حيض و نفاس تا اذان صبح ( در صورتى كه پاك شده است ) و ديگر آن كه در تمام روز حيض و نفاس نشود ، اگر چه مقدار كمى از روز باشد .\r\n\r\nحناگذارى در زمان عادت زنانه\r\n1058 . آيا حنا گذاشتن به خاطر مريضى در ايام عادت مكروه است ؟\r\nج . به طور كلى خضاب كردن با حنا يا چيز ديگر براى حائض كراهت دارد .\r\n\r\nنزديكى در ايام حيض\r\n1059 . در زمان حيض ، نزديكى نمودن در مهبل حائض ، چه صورت دارد ؟\r\nج . در زمان حيض نزديكى نمودن در مهبل حائض با علم به آن حرام است ، و درباره هر يك از مرد و زن ، موجب فسق مىشود على المعروف ، اگر چه معلوم نيست از گناهان كبيره باشد ، بلى حلال شمردن آن ، با علم به حرمت آن موجب كفر است .\r\n\r\nنزديكى مرد با همسر حايض\r\n1060 . هرگاه شوهر با همسر خود در زمان حيض نزديكى نمود ، آيا كفاره بر زن واجب است يا نه ؟\r\nج . واجب نيست ، هر چند زن راضى به همبسترى باشد . بلكه وجوب آن بر شوهر هم ، معلوم نيست ، و اظهر استحباب است و احتياطا ترك كفاره نشود .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n\r\nمقدار كفاره\r\n1061 . كفاره نزديكى ، چه قدر است ؟\r\nج . كفاره عبارت است از يك دينار ، ( يعنى اشرفى هجده نخودى ) كه يك مثقال شرعى است . و اين مقدار كفاره ، در اوّل حيض است ، و در وسط آن ، نصف اشرفى است ، و در آخر آن ، ربع آن .\r\n\r\nاوّل ، وسط و آخر حيض\r\n1062 . اوّل ، وسط و آخر حيض را بيان فرماييد .\r\nج . زنى كه مدتش مثلًا شش روز است ، روز اوّل و دوم آن ، اوّل حيض است و روز سوم و چهارم ، وسط حيض است و روز پنجم و ششم ، آخر حيض است .\r\n\r\nكفاره نزديكى با كنيز در زمان حيض\r\n1063 . كفاره نزديكى با كنيز در زمان حيض چه قدر است ؟\r\nج . سه مد گندم يا جو كه به مسكين بدهد ، هر چند آخر آن باشد ، ولى تفريق بر سه مسكين ، دليلى ندارد . بلكه احوط جمع است در كنيز بين دينار و امداد مذكوره ، به سه مسكين ، يا ده مسكين ، اگر چه به بيش از سه مد باشد ، و شايد به دادن يك دينار ، مثلًا به ده مسكين ، در كنيز احتياط حاصل شود .\r\n\r\nنزديكى با زنى كه با استفاده از قرص حيض نمىبيند\r\n1064 . نزديكى با زنى كه با قرص از حيض جلوگيرى مىكند چه حكمى دارد ؟\r\nج . اگر خون خارج نشود ، حكم حيض را ندارد و نزديكى اشكال ندارد .\r\n\r\nقول زن در حيض و پاكى\r\n1065 . قول زن در حائض بودن و پاك شدنش ، مسموع است يا نه ؟\r\nج . بلى مسموع است ، اگر چه مظنون باشد كه خبرش دروغ است . پس اگر بگويد\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nحائضم ، نزديكى با او حرام است و اگر بگويد پاكم نزديكى با او حلال است . و هرگاه خبر دهد كه در يك ماه ، سه حيض ديده ، جميع احكام حيض نسبت به هر زمانى كه مىگويد زمان حيض است ، جارى است ، و اگر احتمال ضعيف برود كه راست مىگويد ، احوط است .\r\n\r\nدر حال نزديكى متوجه حيض شود\r\n1066 . به گفته همسرم مبنى بر پاك شدن ، اطمينان پيدا كردم و اقدام به مجامعت كردم و متوجه شدم كه پاك نشده و من سريعا خود را كنار كشيدم ، آيا عمل من كفاره دارد ؟\r\nج . در فرض سؤال كفاره ندارد .\r\n\r\nنزديكى قبل از غسل حيض\r\n1067 . آيا نزديكى كردن با زن پس از قطع شدن خون حيض و قبل از غسل جايز است يا خير ؟\r\nج . در جايز بودن نزديكى غسل شرط نيست ، هر چند قبل از غسل مكروه است و نيز بهتر است در نزديكى قبل از غسل ، ظاهر مهبل را شستشو نمايد .\r\n\r\nجنابت زن حائض به غير نزديكى\r\n1068 . در زمان عادت ماهانه اگر زن به طريقى غير از جماع - مثلًا با استمتاع زوج - جنب شود ، آيا اشكال دارد ؟\r\nج . در مورد مزبور اشكال ندارد .\r\n\r\nجماع با حايض از پشت\r\n1069 . نزديكى كردن در دبر ( پشت ) زن در ايام عادت ماهانه آيا جايز است و بر فرض عدم اطلاع آيا كفاره دارد ؟\r\nج . بنابر احتياط واجب جايز نيست و بر فرض جهل كفاره ندارد .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n\r\nدر حال آميزش حيض شدن\r\n1070 . اگر نداند همسرش عادت ماهانه است و بعد در حال آميزش متوجه شود يا اين كه در ابتداى آميزش حيض نبوده و بعداً شده چه وظيفه‌اى دارد ؟\r\nج . واجب است فوراً خود را كنار بكشد .\r\n\r\nحكم ساير لذت‌ها غير نزديكى\r\n1071 . حكم مادون الجماع چيست ؟\r\nج . نزديكى در حال حيض هم بر زن هم بر مرد حرام است ولى بوسيدن و لذت‌هاى ديگر جايز است و لذّت بردن از ما بين ناف تا زانو مكروه است .\r\n\r\nحرمت ، به زن دائم اختصاص ندارد\r\n1072 . آيا حرمت نزديكى به همسر دائم اختصاص دارد ؟\r\nج . نزديكى در حال حيض حرام است ، چه زن دائم باشد يا غير دائم يا زن آزاد باشد يا كنيز .\r\n\r\nحرمت نزديكى با حائض\r\n1073 . نزديكى با زن حائض به چه مقدار حرام است ؟\r\nج . نزديكى كردن در مهبل ، هم براى مرد حرام است و هم براى زن ، اگر چه به مقدار ختنه‌گاه داخل شود و منى هم بيرون نيايد .\r\n\r\nنزديكى در ايامى كه حيض قطعى نيست\r\n1074 . آيا نزديكى با زنى كه حيضش قطعى نيست جايز است ؟\r\nج . نزديكى كردن در روزهايى كه حيض زن قطعى نيست ، ولى شرعاً بايد براى خود حيض قرار دهد حرام است ؛ پس زنى كه بيشتر از ده روز خون مىبيند و\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nبايد به دستورى كه قبلًا ذكر شده روزهاى عادت خويشان خود را حيض قرار دهد ، شوهرش نمىتواند در آن روزها با او نزديكى نمايد .\r\n\r\nحكم فرزندى كه نطفه‌اش در زمان حيض به وجود مىآيد\r\n1075 . اگر در حال حيض كسى با زن خودش جماع كند و فرزندى متولد شود حكمش چيست ؟\r\nج . هرگاه مرد در روزه ماه رمضان يا در حال حيض با زن نزديكى كند معصيت كرده ، ولى اگر بچه‌اى از آنان به دنيا بيايد ، حلال زاده است .\r\n\r\nعرق كسى كه با حائض نزديكى كرده\r\n1076 . آيا نزديكى در حال حيض حكم جنب از حرام را دارد كه اجتناب از عرق واجب شود ؟\r\nج . اگر در زمانى كه نزديكى با زن حرام است ( مثلًا در روزه ماه رمضان يا در حال حيض ) با زن خود نزديكى كند ، در صورتى كه عرق او خشك نشده و اگر وظيفه‌اش تيمم باشد تيمم نكرده ، بنا بر احتياط واجب بايد از عرق خود ، در حال نماز ، اجتناب نمايد . و اگر تيمم كرده ، بنا بر اظهر اجتناب از عرقى كه بعد از تيمم فوق حاصل شده ، حتى اگر خشك نشده باشد ، لازم نيست .\r\n\r\nبطلان طلاق حائض\r\n1077 . حكم طلاق زن در حال حيض و نفاس چيست ؟\r\nج . طلاق دادن زن در حال حيض و نفاس باطل است و زن بايد در وقت طلاق از خون حيض و نفاس پاك باشد و شوهرش در آن پاكى يا در حال نفاس و حيضى كه قبل از اين پاكى بود ، با او نزديكى نكرده باشد .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n\r\nصحت طلاق قبل از غسل حيض\r\n1078 . آيا طلاق دادن زن پس از قطع شدن خون حيض و قبل از غسل صحيح است يا خير ؟\r\nج . در صحت طلاق ، غسل شرط نيست .\r\n\r\nموارد صحت طلاق زن در حال حيض\r\n1079 . در چه حالاتى مىتوان زن حائض را طلاق داد ؟\r\nج . طلاق دادن زن در حال حيض يا نفاس در سه صورت صحيح است :\r\n1 ) آن كه شوهرش بعد از ازدواج با او نزديكى نكرده باشد .\r\n2 ) آبستن باشد ، و اگر معلوم نباشد كه آبستن است و شوهر در حال حيض طلاقش بدهد ، بعد بفهمد آبستن بوده ، اشكال ندارد .\r\n3 ) مرد به واسطه غايب بودن ، نتواند يا برايش مشكل باشد كه پاك بودن زن را بفهمد ، ولى احتياط مستحب در اين است كه در اين صورت يك ماه صبر كند و بعد طلاق بدهد .\r\n\r\nروزه نذرى مصادف با حيض\r\n1080 . اگر خانمى نذر كند كه در هر هفته ، مثلًا روز جمعه را روزه بگيرد ، چنان‌چه در يكى از جمعه‌ها حائض شد ، چه وظيفه‌اى دارد ؟\r\nج . بايد آن روز را روزه نگيرد ، بلكه قضاى آن را به جا آورد .\r\n\r\nقطع خون سر 3 روز ، دوباره ديدن در 10 روز\r\n1081 . هرگاه خون سر سه روز قطع شود و در بين ده روز بازديده ، شود و قطع شود ، حكمش چيست ؟\r\nج . تمامى خون و پاكى وسط ، حيض است .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n\r\nحائض شدن در نماز\r\n1082 . حائض شدن در نماز چه حكمى دارد ؟\r\nج . اگر بين نماز ، حائض شود ، حتى اگر حرفى از تشهد مانده باشد نماز باطل است ، بلكه همچنين است پيش از تمام نمودن سلام واجب ؛ و اگر در نماز باشد و گمان نمايد كه حائض شده ، دست خود را داخل كند و به موضعى كه خون بيرون مىآيد بمالد ، پس اگر خون بيرون آمده باشد ، از حالت نماز بيرون رود و گرنه نماز را تمام نمايد ، لكن ظاهر اين است كه اگر چنين نكند و نماز را تمام كند عيبى ندارد و اگر بعد از نماز ، حائض شدن ، ظاهر نشود يا معلوم نشود پيش‌تر بودن حيض بر تمام بودن نماز ، نماز او صحيح است .\r\n\r\nعدم جواز اعتكاف كسى كه مىداند در 3 روز حيض مىشود\r\n1083 . خانمى مىخواهد معتكف شود ولى مىداند قبل از 3 روز حيض مىشود اعتكافش چه حكمى دارد ؟\r\nج . جايز نيست ، اعتكاف براى كسى كه مىداند به عيد فطر و قربان برخورد مىكند و نمىتواند روزه بگيرد .\r\n\r\nترس از نرسيدن به وقوفين براى حائض\r\n1084 . هرگاه خانمى به جهت عارض شدن حيض بترسد كه اگر منتظر بماند تا پاك شود و طواف عمره را به جاى آورد و وقت وقوف به عرفات بگذرد چه كند ؟\r\nج . در اين صورت اگر براى عمره تمتع محرم شده عدول مىكند از نيّت احرام به احرام حج افراد و اگر محرم نشده احتياطا به وظيفه حج افراد در احرام از ميقات يا منزل ( هر كدام نزديك تر به مكه باشد ) عمل مىكند و گرنه از مكه محرم مىشود .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n\r\nصحت احرام حائض و زائو\r\n1085 . آيا خانم‌هاى حائض و زائو مىتوانند محرم شوند ؟\r\nج . در صحت احرام ، طهارت از حدث اصغر و اكبر شرط نيست و كسى كه محدث به حدث اصغر يا حدث اكبر باشد ، احرام وى صحيح است . به عبارت واضح‌تر احرام شخص بىوضو يا جنب يا زن حائض و نفساء اشكالى ندارد .\r\nبنابراين جنب و حائض و نفساء مىتوانند احرام ببندند .\r\n\r\nجواز تلبيه حائض\r\n1086 . آيا در حال حيض و نفاس مىتوان تلبيه‌ها را گفت ؟\r\nج . گفتن تلبيه‌ها و تكرار آن هنگام بر خواستن از خواب ، بعد از هر نماز واجب و مستحب ، وقت رسيدن به سواره ، هنگام بالا رفتن از تل يا سرازير شدن از آن ، وقت سوار شدن يا پياده شدن و اوقات سحر حتى در حال حيض و نفاس مستحب است .\r\n\r\nحائض قبل از احرام وارد حرم شده\r\n1087 . هرگاه زن حائض از روى جهل به حكم و ندانستن مسأله از ميقات احرام نبسته و داخل حرم شد ، چه وظيفه‌اى دارد ؟\r\nج . بر او لازم است مانند ديگران در صورتى كه نتواند به ميقات برگردد ، به خارج حرم رفته و از آنجا احرام ببندد ؛ بلكه احتياط اين است كه تا آنجا كه ممكن است از حرم دور شود و احرام ببندد به شرطى كه اين عمل مستلزم فوت حج نباشد و در صورتى كه انجام اين عمل برايش ممكن نباشد ، با ديگران يكسان خواهد بود ، يعنى مانند ديگران از حرم محرم شود .\r\n\r\nغسل حيض و نفاس براى طواف\r\n1088 . پس از پاكى از حيض و نفاس آيا براى طواف ، غسل واجب است و اگر نتواند غسل\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nنمايد چه وظيفه‌اى دارد ؟\r\nج . بر زن حائض و نفساء ( زائو ) بعد از گذشتن ايام حيض و نفاس واجب است كه براى طواف غسل كنند ، و در صورت معذور بودن از غسل و مأيوس شدن از توانايى بر غسل ، واجب است با تيمم طواف كنند . و در صورت معذور بودن از تيمم ، تا آخر زمان تمكن از مباشرت نايب گرفتن متعين است و احوط آن است كه خود نيز طواف كند .\r\n\r\nحيض پس از احرام با گنجايش وقت عمره\r\n1089 . هرگاه زن هنگام بستن احرام براى عمره تمتع يا پس از بستن احرام ، خون حيض ببيند و وقت به جا آوردن اعمال عمره را داشته باشد چه وظيفه‌اى دارد ؟\r\nج . بايستى صبر كند تا پاك شود و غسل نموده و اعمال عمره را به جا آورد .\r\n\r\nحيض پيش از احرام با نداشتن وقت عمره\r\n1090 . هرگاه زن پيش از بستن احرام براى عمره تمتع يا پس از بستن احرام ، خون حيض ببيند و وقت به جا آوردن اعمال عمره را نداشته باشد چه وظيفه‌اى دارد ؟\r\nج . در اين صورت ، حج تمتعش بدل به حج افراد شده و بر او واجب است در صورت تمكن بعد از فراغت از حج ، عمره مفرده به جا آورد .\r\n\r\nحيض پس از احرام با نداشتن وقت عمره\r\n1091 . هرگاه زن بعد از بستن احرام براى عمره تمتع خون حيض ببيند و وقت به جا آوردن اعمال عمره را نداشته باشد ، چه وظيفه‌اى دارد ؟\r\nج . در اين صورت مىتواند حج افراد را به جا آورد و بعد از فراغت ، عمره مفرده به جا آورد مانند صورت اوّل ، و اين كفايت مىكند از آنچه بر او واجب بوده است از حج تمتع .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n\r\nحيض در اثناى طواف\r\n1092 . اگر زن در اثناى طواف حائض شود چه حكمى دارد ؟\r\nج . مشهور بين فقها اين است كه اگر حائض شدن پيش از تمام شدن چهار شوط باشد ، طوافش باطل مىشود و چنان‌چه بعد از آن باشد ، آنچه به جا آورده صحيح است ، و واجب است بعد از پاكى و غسل نمودن ، باقيمانده را به جا آورد .\r\nو احوط در هر دو صورت اين است كه بعد از پاكى يك طواف كامل به نيت اعم از تمام و اتمام به جا آورد ، به اين معنى كه چنين نيّت كند كه اگر يك طواف كامل بر من واجب است ، كه اين طواف است و اگر به جا آوردن كمبود طواف سابق بر من واجب است ، هر مقدار از اين طواف كمبود او را تكميل كند بكند و باقيمانده ، زيادى باشد . و اين در صورتى است كه وقت اين كار را داشته باشد و در غير اين صورت سعى و تقصير نموده و براى حج محرم شود و لازم است پس از بازگشت از منى و قبل از طواف حج ، قضاى طواف عمره را به نحوى كه گفته شد به جا آورد .\r\n\r\nحيض بين طواف و نماز طواف\r\n1093 . هرگاه زن پس از طواف و پيش از نماز آن ، يعنى بين طواف و نمازش ، حيض شود چه حكمى دارد ؟\r\nج . طوافش صحيح است و نماز طواف را پس از پاكى و غسل به جا آورد . و چنان چه وقت نداشت ، سعى و تقصير را به جا آورده و نماز طواف را پيش از طواف حج قضا نمايد .\r\n\r\nپس از طواف و نماز نمىداند حيض بوده يا نه\r\n1094 . هرگاه زنى پس از طواف و نمازش احساس نمود كه حيض شده ، ولى نمىداند كه\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nپيش از طواف حيض شده يا پيش از نماز يا در اثناى نماز يا بعد از نماز ، در اين صورت چه وظيفه‌اى دارد ؟\r\nج . در اين صورت ، بنابر صحت طواف و نماز بگذارد .\r\n\r\nپس از طواف و نماز متوجه حيض شده\r\n1095 . هرگاه زنى پس از طواف و نمازش احساس نمود كه حيض شده و بداند كه حيض قبل از نماز حادث شده و وقتش هم تنگ است ، در اين صورت چه وظيفه‌اى دارد ؟\r\nج . سعى و تقصير نموده و نماز را تا پس از پاكى تأخير بيندازد و عمره‌اش صحيح است .\r\n\r\nبه جا نياوردن عمدى عمره تا حيض شدن\r\n1096 . هرگاه زنى به مكه رسيد و مىتوانست اعمال عمره را به جا آورد ولى با علم و عمد به جا نياورد تا حيض شد و وقت هم تنگ شد چه وظيفه‌اى دارد ؟\r\nج . ظاهراً عمره‌اش فاسد است . و احتياط اين است كه عدول به حج افراد نموده و حج خود را در سال بعد اعاده نمايد .\r\n\r\nتقديم طواف بر وقوفين\r\n1097 . خانمى به حج تمتع رفته و مىترسد حيض شود آيا مىتواند طواف و نماز طواف حج را قبل از وقوف در عرفات و مشعر انجام دهد ؟\r\nج . تقديم طواف چه طواف حج باشد چه طواف نساء - على المشهور الاظهر - و نماز و سعى بر وقوفين در حج تمتع جايز نيست ؛ مگر براى پيرمردان يا زنى كه بيم حيض شدن دارد ، كه اين دو مىتوانند طواف حج و نمازش را قبل از وقوفين به جا آورند و احوط نيز در صورت امكان ، اعاده آن‌هاست در ايام تشريق يا بعد از آن تا آخر ماه ذى الحجة ، و اگر ممكن نشد ، استنابه نمايد على الاحوط و اگر\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nمىداند كه اعاده آن تا آخر ماه ممكن نمىشود ، پس احوط ، جمع بين تقديم و استنابه است .\r\n\r\nنيابت طواف حائض\r\n1098 . خانمى كه حيض ببيند يا زائو شود ، و نتواند تا پاك شدن خود در مكه بماند كه طواف كند چه وظيفه‌اى دارد ؟\r\nج . لازم است براى طواف و نماز نايب بگيرد و پس از طواف نايب ، شخصا سعى كند .\r\n\r\nترك طواف نساء حائض\r\n1099 . خانمى كه حائض شود و قافله تا وقت پاكى او منتظرش نشود ، آيا مىتواند طواف نساء را ترك نموده و با قافله خود همراه شود ؟\r\nج . بلى مىتواند طواف نساء را ترك كند . و در اين صورت احتياط اين است كه براى طواف نساء و نمازش نايب بگيرد . و چنان‌چه مشغول طواف بوده و پس از به جا آوردن نصف آن حيض شود ، مىتواند باقى را ترك و با قافله برود . و احتياط در اين صورت ، آن است كه براى باقى مانده طواف و نمازش نايب بگيرد .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n\r\n3 . نفاس\r\n\r\nنفاس\r\n1100 . نفاس چيست ؟\r\nج . خون ولادت است ؛ همراه با ولادت يا بعد از ولادت ، از حين ولادت تا 10 روز .\r\n\r\nخون سزارين\r\n1101 . زنى كه سزارين مىشود ، خونى كه مىبيند آيا خون نفاس است يا خير ؟\r\nج . خون نفاس است .\r\n\r\nتقارن عادت با نفاس\r\n1102 . زنى كه عادت ماهانه وقتيه و عدديه دارد ، اگر وقت عادت او با روز تولد بچه يكى باشد ، خونى كه مىبيند حيض است يا نفاس ؟\r\nج . پس از خروج اوّلين جزء بچه ، نفاس است .\r\n\r\nغسل نفاس\r\n1103 . گفته مىشود بعد از گذشت ايام نفاس و انجام غسل ، روز هجدهم هم مىبايست يك غسل انجام شود ، آيا اين صحت دارد ؟\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nج . يعنى در هشت روز بعد از ده روز ايام نفاس اگر خون ديد ، احتياط مستحبى مؤكّد ، جمع بين وظيفه استحاضه و نفاس است و در آخر به قصد وظيفه و اميد مطلوبيت غسل نفاس به جا مىآورد كه با غسل استحاضه در عمل متحد است .\r\n\r\nحكم نفاس در كورتاژ\r\n1104 . از زنى ، بچه‌اى سقط شد و تا يك ماه از آلودگى پاك نشد . سپس او را كورتاژ كرده‌اند و بقيه‌اى از بچه را در آوردند . چون بچه در حقيقت الآن به تمامه منفصل شده ، آيا آلودگى اين مدت تماما نفاس است يا خير ؟ اعمال عبادى كه انجام داده چه مىباشد ؟\r\nج . بلى نفاس است و اگر روزه گرفته قضا كند و محاسبه روزهاى نفاس را از وقت انفصال كامل ولد شروع كند نه از ابتدا .\r\n\r\nشك در خون سزارين\r\n1105 . زنى كه با سزارين زايمان كرده بعد از اين كه ايام عادت او گذشت ، شك مىكند كه خون موجود خون نفاس است يا خون زخم ، وظيفه‌اش چيست ؟\r\nج . به مسأله‌ى 445 و 446 رساله رجوع شود .\r\n\r\nبيرون آمدن خون از غير مجراى عادى\r\n1106 . زنى كه غير طبيعى زايمان مىكند ( سزارين ) و بچه را از پهلوى مادر خارج مىكنند خونى كه از رحم خارج مىشود استحاضه است يا نفاس ؟\r\nج . اگر خون از مجراى عادى خارج مىشود ، در صورتى كه هنگام ولادت يا پس از آن بوده نفاس است و همچنين از مجراى غير عادى اگر معلوم شود همان خون است و اگر غير اين باشد استحاضه است ، در صورتى كه احتمال غير استحاضه داده نشود مانند زخم و امثال آن .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n\r\nوجوب وارسى بر زائو\r\n1107 . آيا وارسى بر زائو پس از پاك شدن واجب است ؟\r\nج . پس از پاك شدن از نفاس بنا بر احتياط واجب بايد استبرا نمايد يعنى داخل رحم را وارسى كند كه اگر از داخل هم پاك شده است ، غسل نفاس كند .\r\n\r\nخون قبل از سقط\r\n1108 . اگر زن حامل بر اثر ترسيدن يا ضربه‌اى كه به او اصابت كرده چند روز خون ببيند و بعد سقط كند خون قبل از سقط چه حكمى دارد ؟\r\nج . به مسأله‌ى 407 و 401 ، رساله و به جواب سؤال قبلى مراجعه شود .\r\n\r\n","description":"","footnote":"","page_name":" 311 ","page_number":311},
  {"content":"\r\n . \r\n","description":"","footnote":"","page_name":" 312 ","page_number":312},
  {"content":"\r\n\r\n\r\nاحكام تيمّم\r\n\r\n","description":"","footnote":"","page_name":" 313 ","page_number":313},
  {"content":"\r\n . \r\n","description":"","footnote":"","page_name":" 314 ","page_number":314},
  {"content":"\r\n\r\n\r\nميزان اثبات ضرر داشتن با نظر پزشك\r\n1109 . آيا نظريّه‌ى پزشك مبنى بر ضرر داشتن استعمال آب براى وضو و نماز از نظر شرعى ، مجوّز براى تيمّم مىشود يا نه ؟\r\nج . اگر انسان مكلّف از گفته‌ى پزشك ، احتمال ضرر بدهد ، بايد تيمّم كند .\r\n\r\nترس از رفتن به حمام\r\n1110 . آيا شخص جنب مىتواند به بهانه‌ى اين كه در صبح از حمام مىترسد ، تيمّم بدل از غسل نمايد ؟\r\nج . اگر غسل كردن در غير حمام ممكن نباشد و يا كسى كه او را همراهى كند ندارد ، در صورتى كه خوف عقلايى باشد وظيفه او تيمّم است .\r\n\r\nتيمّم با خجالت از غسل\r\n1111 . آيا شخص جنب مىتواند به بهانه‌ى اين كه از نزديكان خود يا همسرش خجالت مىكشد ، تيمّم بدل از غسل نمايد ؟\r\nج . نمىتواند ، ولى اگر غسل را تا آخر وقت تأخير انداخت و تيمّم كرد ، اعمالش صحيح است و قضا ندارد .\r\n\r\nتيمم بر آجر و كوزه و آسفالت و . . .\r\n1112 . آيا تيمم بر روى آجر ، كوزه ، آسفالت ، گچ ، ديوار كاهگل و كاشى صحيح است ؟\r\nج . تيمم بر آسفالت صحيح نيست و تيمم بر آجر و كوزه و نيز سنگ گچ و سنگ\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nآهك قبل از پخته شدن صحيح است ، ولى اگر پخته شده باشد و چيز ديگرى براى تيمم ندارد ، احتياطاً هم به اين‌ها و هم به مانند گِل يا غبار تيمم نمايد و كاه گل نيز اگر خشك شده باشد و كاه مخلوط بدان نيز به قدرى كم باشد كه در خاك از بين رفته حساب شود ، تيمم بر آن صحيح است .\r\n\r\nتيمم بر موزاييك و سنگ‌فرش\r\n1113 . آيا تيمّم بر موزاييك و سنگ‌فرش صحيح است ؟\r\nج . صحيح است .\r\n\r\nتيمّم كسى كه يك دستش قطع شده است\r\n1114 . كسى كه يك دست او به گونه‌اى قطع شده است كه حتّى ذراع آن هم باقى نمانده و دست ديگرش سالم مىباشد ، چگونه تيمّم كند ؟\r\nج . با دست سالم به زمين بزند و بر پيشانى مسح كند و سپس ظاهر آن دست را به زمين بكشد و احوط اين است كه در صورت امكان از ديگرى هم كمك بگيرد به اين صورت كه ديگرى دست به زمين بزند و بر پشت دست قطع شده مسح كند كه در صورت امكان ، هر دو كار را بكند .\r\n\r\nتيمم كسى كه هر دو دستش قطع شده است\r\n1115 . وظيفه‌ى كسى كه هر دو دستش قطع گرديده و فقط ذراع هر دو دست باقى است ، در تيمّم چيست ؟\r\nج . پيشانيش را به زمين بكشد و احوط اين است كه ديگرى هم دو دست خود را به زمين بزند و پيشانى آن فرد را مسح كند .\r\n\r\nتيمّم كسى كه دستش شكسته است\r\n1116 . فردى به علّت شكستگى يك دست ، نمىتواند هر دو دست را در موقع تيمّم به\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nپيشانى بكشد ، چگونه تيمّم كند ؟\r\nج . بايد در آن چه نمىتواند ، كسى ديگر او را تيمّم بدهد .\r\n1117 . اگر تمامى دست شخصى گچ گرفته شده و نصف انگشتان بيرون باشد و به علّت شكستگى ، دست را نتواند حركت دهد ، چگونه تيمّم نمايد ؟\r\nج . آن مقدار كه گچ گرفته شده بايد دست را روى آن كشيد و در آن چه كه خود نمىتواند ، بايد از ديگران كمك بگيرد .\r\n\r\nكيفيّت تيمّم دادن به وسيله‌ى نايب\r\n1118 . كيفيّت تيمّم دادن نايب را ، بيان فرماييد ؟\r\nج . خود مكلّف نيّت مىكند و احوط لزوم نيّت مباشر و نايب هم هست و نايب دست عاجز را به زمين مىزند و با آن او را مسح مىدهد . لكن احوط اين است كه اگر دست زدن به زمين براى مكلّف ممكن است و مسح ممكن نيست ، هم خودش به زمين دست بزند و هم به وسيله‌ى نايب و اگر زدن دست به زمين براى او ممكن نيست اما مسح ممكن است ، هم خودش مسح كند و هم به وسيله نايب مسح نمايد .\r\n\r\nتيمّم بدل از چند غسل\r\n1119 . كسى كه نمىتواند غسل كند ، اگر چند غسل واجب با عناوين مختلف بر او واجب شد ، آيا مىتواند به نيّت همه‌ى آن‌ها ، يك تيمّم نمايد ؟\r\nج . اگر غسل جنابت هم بين آن‌ها است ، يك تيمّم كافى است ، و اگر غسل جنابت نبود يك تيمّم به نيّت همه مىكند و اگر از وضو هم عاجز است يك تيمّم هم بدل از وضو مىكند .\r\n\r\nتيمّم بدل از غسل‌هاى مستحب\r\n1120 . كسى كه نمىتواند غسل كند ، آيا براى غسل‌هاى مستحب - مثل غسل جمعه و غسل\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nزيارت و ديگر غسل‌هايى كه روايتى بر آن وارد شده - مىتواند به نيّت غسل مورد نظر ، تيمّم كند ؟\r\nج . مورد تأمّل و اشكال است و احوط به جا آوردن به امّيد مطلوبيت است ، البته با آن تيمّم نبايد كارهايى كه مشروط به طهارت است انجام داد ، على الاحوط .\r\n\r\nوضو بعد از تيمّم بدل از غسل\r\n1121 . اگر كسى بدل از غسل تيمّم كند ، آيا براى نماز و . . . وضو بگيرد ؟\r\nج . اگر تيمّم بدل از غسل جنابت باشد ، وضو لازم ندارد و در غير اين صورت لازم دارد .\r\n1122 . اگر بدل از غسل ، تيمّم كند و بعد كارى كه وضو را باطل كند پيش آيد ، در صورتى كه نتواند براى نمازهاى بعدى هم غسل كند وظيفه او چيست ؟ آيا وضو بگيرد يا تيمّم نمايد ؟\r\nج . اگر تمكّن از وضو دارد ، بايد على الاحوط وضو بگيرد و تيمّم بدل از غسل هم بكند و اگر متمكّن از وضو نيست ، يك تيمّم بكند به قصد ما فى الذمّه ، مردد بين اين كه بدل از غسل باشد يا بدل از وضو ، اين در صورتى است كه غسل واجب او براى جنابت بوده و اگر براى غير جنابت بوده ، دو تيمّم مىكند ؛ يكى بدل از وضو و يكى بدل از غسل ، احتياطاً .\r\n\r\nموارد باطل شدن تيمّم بدل از وضو\r\n1123 . مواردى كه سبب باطل شدن تيمّم بدل از وضو مىشوند كدام است ؟ آيا همانند موارد ابطال وضو هستند ؟\r\nج . چيزهايى كه وضو را باطل مىكند ، تيمّم را هم باطل مىكند و همچنين بعد از زايل شدن عذرى كه موجب تيمّم شده است ، تيمّم باطل مىشود .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n\r\nشخصى كه آب سرد براى او ضرر دارد\r\n1124 . شخصى كه به علّت بيمارى ، براى وضو و غسل نمىتواند از آب سرد استفاده كند و آب گرم در دسترس نداشته باشد ، چنان‌چه تيمّم نمايد و نماز بخواند ، تكليف او بعد از امكان استفاده از آب گرم چيست ؟\r\nج . در فرض سؤال اگر تيمّم او مشروع بوده نمازى كه با آن خوانده صحيح است ولى با دست‌يابى بر آب گرم تيمّم باطل شده و براى نمازهاى بعد ، بايد تحصيل طهارت كند ( وضو يا غسل كند ) .\r\n\r\nورود به مسجد با تيمّم\r\n1125 . شخص جنب كه نمىتواند غسل كند ، آيا مىتواند با تيمّم وارد مسجد شود و نمازش را به جماعت يا فرادا بخواند ؟\r\nج . اگر براى تنگى وقت تيمّم كرده يا با داشتن آب براى نماز ميّت يا خوابيدن تيمّم كرده ، نمىتواند وارد مسجد شود و در غير اين موارد تا وقتى كه تيمّم و عذر او باقى است مىتواند ، و در صورت اخير با باطل شدن تيمّم بايد فوراً از مسجد خارج شود .\r\n\r\nتيمّم براى رفع كراهت خواب\r\n1126 . شخص جنب كه به جهت رفع كراهتِ خواب تيمّم مىكند ، آيا بايد بدل از غسل نيّت كند ؟ يا هنگام تيمم عنوان ديگرى را نيّت نمايد ؟\r\nج . نيّت تيمّم بدل از غسل براى رفع كراهت خوابيدن مىكند .\r\n\r\nتمكين از همسر در صورت معذور بودن از غسل\r\n1127 . زنى در زمستان نمىتواند غسل نمايد ، آيا تمكين بر او واجب است ؟ تكليفش چيست ؟\r\nج . تمكين از زوج او واجب است و تكليف او تيمّم است .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n\r\nحدّ جستجو براى يافتن آب\r\n1128 . اگر چنان‌چه مهندسى اعلام كند در دو مترى اين مكان آب در زير زمين است و بايد چاه بكنيد ، آيا براى وضو لازم است به اين قول عمل كنيم يا اين كه به اندازه كندن دو متر جست و جو را ادامه دهيم و در صورت عدم وجود آب ، تيمم كنيم ؟\r\nج . اگر قول او اطمينان‌آور باشد و كندن چاه هم مشقت نداشته باشد ، بايد چاه بكند .\r\n\r\nنماز كسى كه نمىتواند وضو بگيرد و تيمم كند\r\n1129 . كسى كه نه مىتواند وضو بگيرد و نه مىتواند تيمم كند ، چگونه بايد نماز بخواند ؟\r\nج . نماز ادا از چنين فردى كه در تمام وقت نماز از وضو و تيمم معذور است ساقط است ؛ اگر چه احتياط در اين است كه بدون وضو و تيمم نماز را بخواند ؛ ولى قضاى آن نمازها را بايد انجام دهد .\r\n\r\nموارد صحت تيمم بدل از غسل\r\n1130 . تيمم بدل از غسل ، در چه مواردى صحيح است ؟\r\nج . در تمام مواردى كه تيمم بدل از وضو صحيح است ، تيمم بدل از غسل نيز صحيح است .\r\n\r\nخواندن نماز با تيمم بدل از غسل\r\n1131 . در صورت جنابت و عدم دسترسى به آب ، چند روز با تيمم بدل از غسل مىتوان نماز خواند ؟\r\nج . حدّ و مرز و مقدار شرعى ندارد و ميزان وجود عذر است هر چند - به تعبير روايت - ده سال طول بكشد .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n\r\nوجوب غسل پس از تيمم\r\n1132 . كسى كه به جاى غسل واجب ، تيمم بدل از غسل انجام مىدهد و فكر مىكند با تيمم ، وجوب غسل ساقط شده است ، نمازى كه خوانده چه حكمى دارد ؟\r\nج . تنها تا وقتى كه عذر او باقى بوده ، آن تيمم كافى بوده است و آن فكر اثرى در مسأله ندارد .\r\n\r\nتيمم با لباس نجس\r\n1133 . آيا تيمم با لباس نجس ، باعث بطلان تيمم مىشود ؟\r\nج . خير .\r\n\r\nتماس مستقيم بين خاك و دست\r\n1134 . آيا در تيمم حتماً بايد تماس مستقيم بين دست‌ها و خاك ايجاد شود يا اگر خاك در پلاستيك باشد ، مىشود تيمم كرد ؟\r\nج . بايد مانعى براى تماس با خاك نباشد .\r\n\r\nنماز خواندن با لباس نجس\r\n1135 . در صورتى كه آب در دسترس نبوده و تيمم بكنيم ، آيا با لباس و بدن نجس ، مىشود نماز خواند ؟\r\nج . بدون اضطرار با لباس نجس نمىشود نماز خواند و بايد آن را بيرون آورد و با ساتر و پوشش پاك نماز خواند ، ولى در صورت وجود نجاست بدن تا ممكن است بايد نجاست را كم نمود و با همان بدن نجس نماز خواند .\r\n\r\nرطوبت و خيسى اعضاى تيمم\r\n1136 . آيا در وقت تيمم ، رطوبت و خيسى اعضاى تيمم اشكال دارد ؟\r\nج . خير .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n\r\nغسل يا وضو اگر وظيفه تيمم باشد\r\n1137 . در صورتى كه وظيفه انسان تيمم باشد و او بر خلاف وظيفه وضو يا غسل كند ، آيا غسل و وضوى او اشكال دارد ؟\r\nج . موارد ، مختلف است ، مثلًا اگر عذر او تنگى وقت باشد و وضو يا غسل به نيت نماز بگيرد ، غسل و وضوى او باطل نيست يا در بعض موارد ديگر مثل اين كه جواز تيمم از باب رخصت باشد نه عزيمت « 1 » و توضيح آن در جامع المسائل آمده است .\r\n\r\nزدن يا گذاشتن دست بر سنگ\r\n1138 . آيا در وقت تيمم زدن دست‌ها بر سنگ لازم است يا مىتوان با صرف تماس دست بر سنگ تيمم نمود ؟\r\nج . بنابر احتياط واجب ، زدن دست لازم است .\r\n\r\nطهارت اعضاى تيمم و خاك\r\n1139 . آيا در صحت تيمم ، طهارت اعضاى تيمم و يا طهارت خاك شرط است ؟\r\nج . بله ، شرط است .\r\n\r\nانگشتان دست در تيمم\r\n1140 . آيا انگشتان دست در تيمم حكم كف دست را دارند و مىتوان قسمتى از كف و قسمتى از انگشتان را روى دست ديگر كشيد يا حكم كف دست را ندارند و اگر انگشتان روى پشت دست ديگر كشيده شد ، تيمم باطل است ؟ و آيا انگشت شصت نيز حكم كف دست را دارد ؟\r\nج . تمام انگشتان حكم كف دست را دارند .\r\n\r\n\r\n","description":"","footnote":"\r\n( 1 ) . رخصت يعنى جواز ؛ عزيمت يعنى وجوب .\r\n","page_name":" 322 ","page_number":322},
  {"content":"\r\n\r\n\r\nموارد اشتراك و تفاوت چيزهايى كه بر آن مىتوان سجده و تيمم كرد\r\n1141 . لطفاً موارد اشتراك و تفاوت چيزهايى را كه مىتوان بر آن سجده يا تيمم نمود ، بيان فرماييد .\r\nج . تيمم فقط بر مصاديق زمين جايز است ، ولى سجده بر گياهانى كه خوردنى و پوشيدنى نيست هم جايز است .\r\n\r\nمعلوليّت انگشتان\r\n1142 . اگر انگشتان كسى معلوليت داشته باشد ، به گونه‌اى كه هنگام ضربه زدن جهت تيمم تمام انگشتان با سطح خاك و سنگ تماس پيدا نكند ، وظيفه او چيست ؟\r\nج . به هر طورى كه مىتواند كف دست را به زمين بزند يا بگذارد و علاوه بر آن پشت دست را هم به قصد وظيفه واقعيّه به زمين بزند .\r\n\r\nتيمم براى انجام امور مستحب\r\n1143 . براى انجام امور مستحب ، آيا تمام عذرهايى كه مجوز تيمم است بايد وجود داشته باشد يا بدون آن عذرها نيز مىتوان تيمم كرد و مثلًا با تيمم نماز شب خواند يا شب با تيمم خوابيد و . . . . ؟\r\nج . بدون آن عذرها جايز نيست ، مگر در مورد نماز ميّت و خوابيدن .\r\n\r\nامام جماعت شدن با تيمم\r\n1144 . آيا فردى كه به واسطه عذرى با تيمم نماز مىخواند مىتواند امام جماعت شود ؟\r\nج . بله ، مىتواند .\r\n\r\nاشتراك و اختلاف موانع وضو و تيمم\r\n1145 . آيا تمام موانعى كه براى وضو مطرح است مثل كرم ، چربى ، رنگ خودكار يا . . . كه\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nمانع رسيدن آب به پوست مىشود ، براى تيمم نيز مطرح است و بايد آن‌ها را قبل از تيمم بر طرف نمود ؟\r\nج . براى انجام تيمم اگر در پيشانى يا پشت دست‌ها يا در كف دست مانعى باشد ، مثلًا چيزى به آن‌ها چسبيده باشد ، بايد بر طرف نمايد .\r\n\r\nاگر محل تيمم به اندازه دو دست نباشد\r\n1146 . اگر محل تيمم به اندازه‌اى كوچك باشد كه نتوان دو دست را بر روى آن زد و غير از آن نيز چيز ديگرى در دست نباشد ، چه بايد كرد ؟\r\nج . احتياطاً ضربه را با تعاقب ( دو مرتبه و هر مرتبه يك دست و پىدرپى ) انجام دهد و بعداً نمازش را اعاده كند .\r\n\r\nمقدار كشيده شدن دست به پيشانى\r\n1147 . در كشيدن دو دست به پيشانى ، آيا كشيده شدن كف دست كافى است يا انگشتان نيز تا آخر بايد به پيشانى كشيده شود ؟\r\nج . انگشتان نيز بايد كشيده شود .\r\n\r\nتيمم جبيره‌اى\r\n1148 . آيا تيمم جبيره‌اى صحيح است ؟ و در صورت صحّت ، نحوه آن چگونه است ؟\r\nج . اگر پيشانى يا پشت دست‌ها زخم است و پارچه يا چيز ديگرى را كه بر آن بسته نمىتواند باز كند ، بايد دست روى آن بكشد . و نيز اگر كف دست زخم است و پارچه يا چيز ديگرى را كه بر آن بسته نتواند باز كند ، بايد دست را با همان پارچه به چيزى كه تيمم به آن صحيح است بزند و به پيشانى و پشت دست‌ها بكشد و اگر كف دست به سبب شكستگى يا عارضه ديگرى به طورى در ميان گچ باشد كه قابل برداشتن نيست ، براى تيمم از ديگران كمك بگيرد .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n\r\nخواندن نماز با تيمم داخل وقت يا با وضو خارج از وقت\r\n1149 . اگر انسان مردد شد بين اين كه تمام نماز را با تيمم داخل وقت بخواند يا يك ركعت از آن را با وضو ، خارج از وقت بخواند ، كدام يك را انتخاب كند ؟\r\nج . مىتواند بنابر اظهر هر كدام را خواست انجام دهد ، ولى احتياط مستحب در تيمم و خواندن تمام نماز در وقت است . و اگر با تيمم هم تمام نماز را نمىتواند در وقت بخواند ، بايد بنابر احوط بلكه اقرب وضو بگيرد و يك ركعت نماز را در وقت با وضو بخواند .\r\n\r\nيقين به نبودن آب و كشف خلاف\r\n1150 . اگر كسى يقين كند كه آب در دسترس ندارد و نمازش را با تيمم به جا آورد ، اما بعد از آن معلوم شود كه آب در دسترس داشته است وظيفه او چيست ؟\r\nج . چنان چه بدون آن كه به دنبال آب برود تيمم كرده و بعد از نماز متوجه شده كه اگر جستجو مىكرد آب پيدا مىشد ، بايد بنابر احتياط واجب نماز را اعاده نمايد ، اما اگر بعد از جستجو آب پيدا نكند و با تيمم نماز بخواند و بعد از نماز بفهمد در جايى كه جستجو كرده آب بوده ، نماز را احتياطاً اعاده كند ، گرچه واجب نبودن اعاده خالى از وجه نيست .\r\n\r\nمقدار كارآيى تيمم\r\n1151 . كسى كه به واسطه عذرى تيمم نموده است ، تا وقتى كه عذر او باقى است ؛ چه اعمال ديگرى كه نياز به طهارت دارد را مىتواند با تيمم انجام دهد ؟\r\nج . با تيمم مشروع براى هر غايتى كه انجام شده است ، تا وقتى كه عذر او باقى است در غايات ديگر مىتواند داخل شود ، و احتياج به تجديد تيمم ندارد و توضيح بيشتر در مسأله‌ى 609 رساله ذكر شده است .\r\n\r\n","description":"","footnote":"","page_name":" 325 ","page_number":325},
  {"content":"\r\n . \r\n","description":"","footnote":"","page_name":" 326 ","page_number":326},
  {"content":"\r\n\r\n\r\nاحكام اموات\r\n\r\n","description":"","footnote":"","page_name":" 327 ","page_number":327},
  {"content":"\r\n . \r\n","description":"","footnote":"","page_name":" 328 ","page_number":328},
  {"content":"\r\n\r\n\r\nآمادگى براى سفر آخرت\r\n\r\nياد مرگ\r\n1152 . چه مقدار لازم است كه انسان در طول زندگى به ياد مرگ باشد ؟ و آيا ياد مرگ موجب افسردگى و ركود در كارهاى زندگى نمىشود ؟\r\nج . آن چه لازم است ، اجتناب از محرمات است هر چند با كمك ياد مرگ باشد و سرّ افسردگى ناصحيح ، دنيازدگى است .\r\n\r\nآرزوى مرگ و شهادت\r\n1153 . آيا جايز است انسان آرزوى مرگ يا شهادت بنمايد ؟\r\nج . با انگيزه‌ى ايمانى ، آرزوى شهادت جايز است .\r\n\r\nكراهت از مرگ\r\n1154 . آيا اگر كسى مرگ را كراهت داشته و از آن خوشش نيايد ، اشكال دارد ؟\r\nج . اشكال ندارد ، ولى خواه ناخواه مرگ او را در مىيابد و وقتى احساس رفتن كرد ، مكروه است لقاى الهى را خوش نداشته باشد .\r\n\r\nنفرين بر خود\r\n1155 . اگر كسى بر خود نفرين كرده و مثلًا بگويد : « خدايا من را از اين دنيا خلاص كن ! » ،\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nچه حكمى دارد ؟\r\nج . در روايت دارد چنين نگوييد ؛ زيرا كه هول و هراس مطَّلع ، عظيم است .\r\n\r\nمحروم كردن از ارث\r\n1156 . آيا فرد مىتواند بر اثر اختلاف با فرزند خود ، او را از ارث محروم سازد ؟\r\nج . خير نمىتواند از سهم شرعى او از تركه‌اش جلوگيرى كند و اين منافاتى با جواز وصيت در ثلث و يا تقليل تركه ندارد .\r\n\r\nانتقال اموال به غير ورثه\r\n1157 . آيا جايز است انسان اموال خود را در مرضى كه منتهى به مرگ مىشود يا غير آن به ديگران ( غير از ورثه ) منتقل كند ؟\r\nج . بله ، جايز است .\r\n\r\nآگاه كردن ورثه به اموال\r\n1158 . اگر انسان مالى داشته باشد و آن را جايى پنهان كرده و يا به كسى سپرده باشد و وارثان از آن اطلاع نداشته باشند ، آيا لازم است آنان را از اين امر مطلع سازد ؟\r\nج . بله .\r\n\r\nگماشتن قيّم\r\n1159 . آيا فردى كه در آستانه مرگ است ، لازم است براى فرزندان كوچك خود قيّم تعيين نمايد ؟\r\nج . اگر انسان فرزند يا فرزندان صغير و نابالغ داشته باشد و نگماردن قيّم و سرپرست به آنان موجب تضييع حقوق فرزندان و يا از رفتن بردن اموال و حقوق ايشان مىگردد ، واجب است كسى را به عنوان قيّم و سرپرست بر آنان بگمارد و اگر چنين نباشد گماردن قيم ، واجب نيست .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n\r\nتعيين قيم از طرف ديگران\r\n1160 . آيا افراد ديگر - اعم از اطرافيان محتضر و يا حاكم شرع - مىتوانند بر فرزندان صغير و نابالغ او قيم تعيين كنند ؟\r\nج . جدّ پدرى طفل و بعد از او حاكم شرع مىتوانند اين كار را بكنند .\r\n\r\nعدالت قيم\r\n1161 . شرايط قيم چيست ؟ و آيا لازم است كه فرد قيّم عادل نيز باشد ؟\r\nج . خير ، همين كه امين باشد كافى است .\r\n\r\nپرداخت بدهى\r\n1162 . فردى كه علائم مرگ را در خود مىبيند و قرض مدت‌دارى نيز دارد ، لازم است كه در همان وقت آن را ادا كند ؟\r\nج . زود پرداخت كردن آن لازم نيست ؛ ولى بايد وصيت كند كه بازماندگانش در زمان سررسيد بدهى ، آن را پرداخت نمايند .\r\n\r\nپرداخت حقوق توسط اطرافيان\r\n1163 . اگر هنگام ظهور نشانه‌هاى مرگ انسان يقين داشته باشد كه اطرافيان پس از او حقوقى كه بر گردن او است را به نحو شايسته پرداخت مىكنند ، آيا لازم است كه خود به اين امر مبادرت ورزد ؟\r\nج . با تمكن در آن چه فوريت دارد لازم است و در غير آن ، با اطمينان به انجازِ آن‌ها با وصيت او ، مىتواند به همان وصيت اكتفا كند .\r\n\r\nنشانه‌هاى مرگ\r\n1164 . كسى كه نشانه‌هاى مرگ را در خود مىبيند ، چه بايد بكند ؟\r\nج . اوّل لازم است توبه كرده و سپس به انجام واجبات و به پرداخت اموال و\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nحقوقى كه بر عهده دارد بپردازد و يا به انجام و پرداخت آن‌ها وصيت نمايد ، اگر اطمينان به انجام آن دارد .\r\n\r\nوظايف اطرافيان محتضر\r\n1165 . اطرافيان و نزديكان فردى كه در بستر مرگ افتاده است ، نسبت به او چه وظايفى بر عهده دارند ؟\r\nج . بر همه مكلفين واجب كفايى است على الاحوط كه مسلمانى را كه در حال جان كندن و احتضار است ( اعم از مرد و زن و بچه و بزرگ ) رو به قبله نمايند ، به اين صورت كه وى را به پشت خوابانده و كف پاهايش را رو به قبله قرار دهند ، به گونه‌اى كه اگر نشست ، رويش به سمت قبله باشد .\r\nو نيز مستحب است نزديكان محتضر او را تلقين نموده و ذكر لا إله الا اللَّه و محمد رسول اللَّه و اقرار به امامان و ساير اعتقادات حق را در آن حالت سخت به او تلقين نمايند و به گونه‌اى به او تلقين كنند كه محتضر بفهمد و مستحب است كه تا وقت مرگ محتضر ، مكرّر به وى تلقين نمايند . خواندن دعاى عديله در نزد محتضر نيز مناسب است .\r\n\r\nسخت شدن جان كندن\r\n1166 . اگر جان كندن فردى دشوار شد ، چه راه‌هايى براى آسان شدن جان كندن او وجود دارد ؟\r\nج . مستحب است اگر جان كندن او سخت شد ، محتضر را به محل مخصوصى كه معمولًا در آنجا نماز مىخوانده انتقال دهند ، البته اين در صورتى است كه اين كار موجب اذيت او نشود ، نيز مستحب است سوره يس و صافات ، براى زودتر راحت شدن محتضر قرائت شود .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\n\r\nآن چه نزد محتضر بايد پرهيز كرد\r\n1167 . از چه امورى بايد نزد محتضر پرهيز كرد ؟\r\nج . 1 ) گذاشتن چيز سنگين مانند آهن بر شكم محتضر ؛ 2 ) تنها گذاشتن محتضر ؛ 3 ) حضور شخص جنب و حائض در كنار محتضر ؛ 4 ) زياد سخن گفتن نزد محتضر ؛ 5 ) حضور مرده‌شورها نزد محتضر ؛ 6 ) حضور زن‌ها به تنهايى در نزد محتضر ، از جمله امورى است كه مكروه است نزد محتضر انجام شود .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n\r\nجراحى ، تشريح و پيوند\r\n\r\nجراحى زن حامله\r\n1168 . اگر زن حامله‌اى بر اثر حادثه تصادف و مانند آن بميرد و فرزند او در شكمش زنده باشد ، وظيفه چيست ؟\r\nج . بيرون آوردن بچه واجب است ؛ اگر چه به شكافتن شكم زن بيانجامد . ( به توضيح مذكور در مسأله‌ى 546 رساله مراجعه شود . )\r\n\r\nبچه مرده در رحم مادر\r\n1169 . اگر بچه در رحم مادر بميرد و باقى ماندن او در شكم مادر خطرآفرين باشد چه بايد كرد ؟\r\nج . در صورت امكان بايد با راهى كه براى مادر راحت‌تر است بچه را از شكم او بيرون آورند ، و اگر در آخر كار راه بيرون آوردن بچه در قطعه‌قطعه شدن او منحصر گردد ، بايد چنين كنند . ( و توضيح بيشتر در مسأله‌ى 545 رساله ذكر شده است . )\r\n\r\nديه تشريح مسلمان\r\n1170 . آيا تشريح بدن مسلمان موجب ديه است ؟ در صورت اثبات ديه اگر يكى از ارگان‌هاى دولتى و يا آموزشى بدن مجهول الهويه‌اى را تشريح كرد ، ديه آن را به چه\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nكسى بايد بپردازد ؟\r\nج . بله ، موجب ديه است و ديه‌ى او را بايد كسى بدهد كه بالمباشرة اين تشريح را انجام داده است - هر كسى كه باشد - و اين ديه ربطى به ورثه ندارد و براى خود ميّت در امور خير مصرف مىشود .\r\n\r\nفروختن اعضاى ميّت\r\n1171 . آيا اولياى ميّت ، مىتوانند اعضاى ميّت را به بيماران نيازمند بفروشند ؟\r\nج . جايز نيست ، مگر اين كه بدنِ ميّت كافر باشد يا نجات مسلمانى منحصر در آن باشد ، و با اجازه‌ى ورثه خرج خود ميّت كردن موافق احتياط است ؛ هر چند در صورت جواز عمل و مصالحه‌ى بر عوض ، حكم ديه ندارد .\r\n\r\nتشريح بدن مسلمان\r\n1172 . آيا تشريح بدن ميّت مسلمان جايز است ؟ و اگر پيشبرد علم پزشكى مبتنى بر آن باشد ، چه حكمى دارد ؟\r\nج . جايز نيست .\r\n\r\nاستفاده از اعضاى كسى كه فوت مغزى نموده\r\n1173 . آيا مىتوان اعضاى شخصى را كه دچار مرگ مغزى شده است ( و از لحاظ پزشكى اميدى به زنده ماندن وى نيست ، ولى برخى اعضا مثل قلب وى براى مدتى كار مىكنند ) به بيمارى كه محتاج است پيوند زد ؟ ( با توجه به اينكه در صورت صبر ، ممكن است ديگر ، قابل پيوند نباشند ) .\r\nج . چون در همان مدّتى كه قلب كار مىكند و مغز مرده است ، امكان دارد دارويى اختراع يا كشف شود كه مغز را به كار اندازد ( اين مطلب هر چند در خيلى از نفوس موجب يقين به عدم باشد ، ولى در بعض نفوس و افراد ، يقين به عدم\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nنيست ؛ زيرا پيدا شدن بعضى داروها كه براى بعض امراض اختراع يا كشف مىشود ، آنى است ) لذا با اين احتمال ، جايز نيست .\r\n\r\nتشريح كسى كه وصيت به تشريح نموده\r\n1174 . آيا تشريح مسلمانى كه وصيت كرده بعد از وفاتش ، وى را تشريح كنند ، جايز است ؟\r\nج . در صورت توقّف حيات مريض‌هايى بر اين كار و عدم تمكّن از بدن كافر ، با احتياط در اجازه گرفتن از ورثه و اجازه گرفتن از حاكم شرع ، بعيد نيست جايز باشد .\r\n\r\nتشريح جسد مجهول الاسلام\r\n1175 . اگر ندانيم جسدى كه در اختيار ما است جسد يك مسلمان است يا كافر يا اهل كتاب ، آيا مجازيم آن را تشريح نماييم ؟\r\nج . اگر اماره‌اى ( نشانه‌ى معتبر ) بر اسلام يا ذمّه‌ى اسلام بعد از فحص و تحقيق ، نباشد و توقّف امور هم بر تشريح آن باشد و اجازه گرفتن از حاكم شرع كه بصير در موضوعات و احكام است بشود ، در موارد خاصّه‌اش ، دور نيست جايز باشد .\r\n\r\nحرمت تشريح جسد مسلمان\r\n1176 . آيا تفاوتى بين اهل تسنن و اهل تشيّع در عدم جواز تشريح جسد ، وجود دارد ؟\r\nج . در صورت حرمت ، تفاوت بين آن دو در اقوى بودن موجبات تحريم در مورد اهل تشيّع است ، مثل دوران امر بين دو حرام و اضطرار به يكى از دو حرام .\r\n\r\nتشريح جسد اعدام‌شدگان\r\n1177 . آيا مىتوان جسد افراد به ظاهر مسلمان ( مسلمان شناسنامه‌اى ) را كه به\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nخاطر ارتداد ، فساد اخلاقى ، قاچاق مواد مخدر ، مسائل سياسى و . . . اعدام شده‌اند ، تشريح نمود ؟\r\nج . در ارتدادى كه موجب كفر باشد و توبه‌اش قبول نشود مانعى ندارد ، اما در بقيه نه .\r\n\r\nاستفاده از اعضاى ميّت براى پيوند با اجازه‌ى ولىّ\r\n1178 . اگر شخصى در طول زندگىاش نظر مخالف يا موافقى در مورد پيوند اعضايش نداشت ، آيا پس از مرگش مىتوان با اجازه‌ى ولىّ وى چنين كارى را انجام داد ؟\r\nج . در صورت ضرورت و توقّف حيات ديگران بر اين اعمال و عدم امكان استفاده از بدن كافر ، ظاهراً مانعى ندارد .\r\n\r\nاجازه‌ى ولى براى استفاده از اعضاى ميّت با عدم رضايت قبلى ميّت\r\n1179 . اگر شخصى از پيوند اعضاى خود به ديگران پس از مرگش ناراضى باشد ، ولى پس از وفاتش ولىّ وى مايل به اين كار باشد ، آيا مىتوان چنين كارى را انجام داد ؟\r\nج . به حسب ظاهر مانعى ندارد ، با شرايط ذكر شده در جواب سؤال قبلى .\r\n\r\nپيوند اعضا\r\n1180 . اگر ميّت در زمان حيات اجازه دهد كه اعضاى بدن او را پس از مرگ جدا كرده و به بيماران نيازمند پيوند بزنند ، اين عمل جايز است ؟\r\nج . در صورتى كه راه نجات فردى مسلمان متوقف و منحصر به دادن عضو به او باشد و تهيه آن از غير مسلمان هم ممكن نباشد ، اشكالى ندارد .\r\n\r\nوصيت ميّت براى پيوند اعضا و عدم رضايت ولىّ\r\n1181 . اگر شخصى وصيت كند بعد از وفاتش ، اعضايش را به ديگران پيوند زنند ، اما ولىّ\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nوى پس از مرگش از اين كار ناراضى باشد ، آيا اين كار را بدون اجازه‌ى ولى مىتوان انجام داد ؟\r\nج . اگر مورد ديگرى براى اين كار نيست ، احتياطاً با اذن حاكم شرع اين كار را انجام بدهند .\r\n\r\nوصيت ميّت براى پيوند اعضا بعد از موت\r\n1182 . اگر شخصى وصيت كند بعد از وفاتش ، اعضاى قابل پيوندش را به بيماران پيوند زنند ، آيا مجاز به اين كار هستيم ؟\r\nج . در صورت توقّف حيات بيمار بر اين پيوند و عدم امكان استفاده از بدن كافر ، احتياطاً از ولىّ متوفّى هم اجازه بگيرد .\r\n\r\nاستفاده از جسد مجهول الهويّه براى نجات جان مسلمان\r\n1183 . 1 ) در مواردى كه نجات جان بيمار مسلمانى ، وابسته به پيوند يك يا چند عضو از شخص ديگرى باشد ، اگر جسد مجهول الهويه‌اى كه اعضاى قابل پيوندى داشت ، در دسترس باشد آيا مىتوان اين اعضا را به بيمارى كه محتاج است ، پيوند زد ؟\r\nج . اگر حفظ حيات بيمار متوقّف بر اين پيوند باشد ، و آن جسد هم احترامى نداشته باشد كه مانع باشد ( مثل اينكه محكوم به اسلام باشد چون نمىتوان جسد ميّت مسلمان را تقطيع نمود مگر با شروطى ) ، مانعى ندارد .\r\n2 ) در فرض فوق ، اگر بعداً ولىّ متوفّى پيدا شود و از اين كار ناراضى باشد ، چه بايد كرد ؟\r\nج . ظاهراً به ديه يا ضمان قيمت تنزل پيدا مىكند . و اگر آن پيوند با اذن مريض يا ولىّ مريض بوده ، ظاهراً خود مريض ضامن است .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n\r\nپيوند اعضاى حيوانات\r\n1184 . اگر عضوى از اعضاى حيوانات را به انسان پيوند بزنند ، آيا اشكال دارد و حكم نجاست و طهارت آن عضو چگونه است ؟\r\nج . در موقع ضرورت جايز است و اگر عرفاً جزو بدن انسان محسوب شود ، پاك است .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n\r\nامور پس از مرگ\r\n\r\nوظايف پس از مرگ\r\n1185 . بعد از وفات چه امورى را بايد در رابطه با ميّت رعايت نمود ؟\r\nج . 1 ) بستن پلك چشم‌ها ، لب و دهان او ؛\r\n2 ) با پارچه و چيزى مانند آن آرواره و دو فك و چانه او را به هم ببندند ؛\r\n3 ) دست‌هاى او را به دو پهلوى وى دراز كنند ؛\r\n4 ) پاهاى او را دراز كنند ؛\r\n5 ) پارچه‌اى بر روى او بكشد و بدن او را بپوشانند ؛\r\n6 ) در محلى كه ميّت جان داده در شب چراغ روشن كنند ؛\r\n7 ) مرگ وى را به اطلاع مؤمنين برسانند تا در مراسم او حضور به هم رسانند ؛\r\n8 ) در انجام مراسم خاك‌سپارى او عجله كنند ؛ مگر با اشتباه حال او كه بايد تا حصول يقين به موت او صبر كنند .\r\n\r\nدست زدن به ميّت\r\n1186 . آيا دست زدن به بدن ميّت قبل و بعد از سرد شدن بدن او ، موجب نجاست دست مىشود ؟\r\nج . اگر قبل از غسل دادن ميّت باشد و با رطوبت مسّ شود ، مطلقاً موجب نجاست مىشود ؛ بلكه بدون رطوبت هم احتياط خوب است .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n\r\nرها شدن كارهاى ميّت\r\n1187 . شخصى مشغول كارهاى ميّت است آيا بر ديگران كارهاى ميّت واجب است يا نه ، و اگر شخصى مشغول كارهاى ميّت شود و عمل را نيمه كاره رها كند ، ديگران چه وظيفه‌اى دارند ؟\r\nج . اگر كسى مشغول كارهاى ميّت شود ، بر ديگران واجب نيست اقدام نمايند ؛ ولى اگر او عمل را نيمه كاره بگذارد ، بايد ديگران تمام كنند .\r\n\r\nاطمينان به تجهيز ميّت\r\n1188 . وظيفه شخصى كه اطمينان به اين پيدا نكرده است كه آيا ديگران مشغول كارهاى ميت شده‌اند يا نه ، چيست ؟\r\nج . بايد اقدام كند .\r\n\r\nمفهوم اذن ولىّ ميّت\r\n1189 . معناى اذن ولى ميّت در انجام امور ميّت ، آيا اذن زبانى و لفظى است يا اذن فحوى و شاهد حال نيز كفايت مىكند ؟\r\nج . اذن فحوى و شاهد حال نيز كفايت مىنمايد .\r\n\r\nاجازه از ولى ميّت\r\n1190 . شخصى كه ميّت او را براى انجام كارهايش انتخاب و معيّن كرده است ، آيا براى انجام كارهاى ميّت بايد از ولىّ هم اجازه بگيرد ، يا اجازه لازم نيست ؟\r\nج . بنابر اظهر لازم است آن شخص از ولىّ ميّت براى اين كارها اجازه بگيرد .\r\n\r\nمراتب اولياى ميّت\r\n1191 . اولياى ميّت به ترتيب اولويت چه كسانى هستند ؟\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nج . به ترتيب طبقات ارث است و ولىّ زن ، شوهر او است و در مرتبه بعد از او مردهايى هستند كه از او ارث مىبرند ، به ترتيب اولويّت در ارث .\r\n\r\nقصد قربت در تجهيز ميّت\r\n1192 . در كدام يك از اعمالى كه مربوط به تجهيز ميّت است قصد قربت شرط است و در كدام يك قصد قربت شرط نيست ؟\r\nج . در غسل و نماز ميّت قصد قربت لازم است و در كفن نمودن و دفن كردن ، لازم نيست .\r\n\r\nمرگ مغزى\r\n1193 . آيا كسانى كه بر اثر سكته مغزى و يا ضربه مغزى و . . . . دچار مرگ مغزى مىشود و به گفته پزشكان مرده تلقى مىشوند ، آيا به لحاظ فقهى نيز ميّت هستند ؟ و جدا كردن دستگاه‌هاى پزشكى و عدم رسيدگى درمانى به آنان چه حكمى دارد ؟\r\nج . تا از تمام جهات نمرده‌اند ، ميّت نيستند و بايد به آن‌ها رسيدگى شود .\r\n\r\nرابطه زوجيّت پس از وفات\r\n1194 . آيا احكام مربوط به زوجيت بين زن و شوهر ، پس از وفات و حتى پس از اتمام عده‌ى وفات زن باقى است ؟ و اگر پس از آن به دلايلى قبر شوهر شكافته شود ، آيا زن مىتواند بدن او را ببيند ؟\r\nج . فى الجمله رابطه محرميت باقى است ، ولى استمتاع ( بهره جنسى ) از او جايز نيست .\r\n\r\nتمتّع مرد از همسر مرده\r\n1195 . آيا تمتع ( بهره جنسى ) مرد از جسد همسر مرده خود جايز است ؟\r\nج . خير .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n\r\nغسل ميّت\r\n\r\nنحوه غسل ميّت\r\n1196 . غسل ميّت چگونه است ؟\r\nج . واجب است ميّت را سه غسل بدهند : اوّل غسل با آبى كه به سدر مخلوط باشد . دوم غسل با آبى كه به كافور مخلوط باشد . سوم غسل با آب خالص ؛ و مراعات اين ترتيب لازم است و در صورت به هم خوردن ترتيب ، از همان جا كه به هم خورده اعاده كنند .\r\n\r\nعدم امكان غسل ميّت\r\n1197 . در صورتى كه غسل دادن ميّت ممكن نباشد وظيفه چيست ؟\r\nج . بايد بنابر احتياط واجب ميّت را سه تيمم بدهند و تيمم اوّل را به قصد ما فى الذمه انجام دهند . و كسى كه ميّت را تيمم مىدهد بنابر اظهر بايد دست خود را به زمين زده و به صورت و پشت دست‌هاى ميّت بكشد ؛ ولى احتياط در اين است كه با دست خود ميّت نيز او را تيمم بدهند . ( جهت اطلاع بيشتر به مسأله‌هاى 471 و 472 و 473 رساله مراجعه شود . )\r\n\r\nترتيب در غسل ميّت\r\n1198 . در غسل ميّت ، ترتيب راست و چپ بدن معتبر است يا فقط احوط است ؟\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nج . اين ترتيب در غسل ميّت مسلّم است كه شستن سر مقدّم ، و شستن طرف راست مقدّم بر طرف چپ است ؛ اگر چه در غسل جنابت ، اين نحو يقينى نيست .\r\n\r\nغسل ميّت براى كودك\r\n1199 . غسل ميّت براى كودك ، در چه سنى واجب است ؟\r\nج . بچه سقط شده را ، اگر چهار ماه يا بيشتر دارد ، بايد بنابر احتياط واجب غسل بدهند و اگر چهار ماه ندارد ، بايد در پارچه‌اى بپيچند و بدون غسل دفن كنند .\r\n\r\nغسل كسى كه خون بدنش بند نمىآيد\r\n1200 . شخصى در اثر حادثه‌ى رانندگى فوت شده و خون بدنش به هيچ‌وجه قطع نمىشود . وظيفه‌ى اطرافيان درباره او از نظر غسل و تكفين چگونه است ؟\r\nج . بعد از بر طرف شدن عين خون و پاك كردن محلّ ، يك لحظه - و لو به نحو استدامه - آب به قصد غسل جريان پيدا كند كافى است و با چيزهايى مثل پنبه از نجس شدن كفن محافظت مىشود .\r\n\r\nميّتى كه بدن او پانسمان است\r\n1201 . اگر براى جلوگيرى از خونريزى ، زخم متوفّى را بسته‌اند ، وظيفه در غسل چيست ؟\r\nآيا وظيفه جبيره است يا بايد جبيره را بردارند ؟ و اگر برداشتن جبيره ممكن نبود وظيفه چيست ؟\r\nج . تا ممكن است به صورتى كه در سؤال قبل ذكر شد غسل دهند يا صبر نمايند كه خونريزى متوقف شود و در صورت عدم تمكّن و يأس بايد غسل جبيره بدهند .\r\n\r\nكسى كه سر و سينه و شكم او از بين رفته\r\n1202 . شخصى در اثر تصادف به كلّى سر و سينه و شكم او از بين رفته است . وظيفه از نظر\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nغسل و نماز و كفن چيست ؟\r\nج . هر مقدارى كه از او باقيمانده است ، همان را غسل و حنوط و كفن مىكنند ، و احتياطاً نماز مىخوانند ؛ مگر آن كه سينه يا بعضى از سينه كه محلّ قلب است موجود باشد هر چند له شده باشد ، كه در اين صورت بايد نماز بر او خوانده شود .\r\n\r\nكسى كه سر و تمام بدنش له شده است\r\n1203 . شخصى در يك حادثه‌ى رانندگى كشته شده و سر او از بين رفته و تمام بدنش له شده است و او را در كيسه‌اى گذاشته‌اند ، وظيفه نسبت به غسل و كفن او چگونه است ؟\r\nج . هر چه مانده را غسل و كفن كنند و اگر هيچ محلّى براى ازار و قميص ( پارچه‌هاى مخصوص كفن ) نمانده است ، فقط لفّافه واجب است ، و اگر امكان غسل نيست و تمايز اعضا به گونه‌اى از بين رفته كه تيمّم هم ممكن نيست ، ظاهراً ساقط است و وظيفه‌اى نيست .\r\n\r\nجنينى كه با قطعه‌قطعه شدن بيرون آورده شده\r\n1204 . جنينى كه بيش از چهار ماه داشته را به ناچار قطعه‌قطعه كرده و از رحم خارج نموده‌اند ، وظيفه از جهت غسل و كفن چه مىباشد ؟\r\nج . همان را با جمع كردن اعضا ، به نحو معهود ، غسل و حنوط و كفن و دفن كنند .\r\n\r\nكسى كه مقدارى از شكم او دوخته شده\r\n1205 . شكم شخصى در اثر تصادف پاره شده و بعد از فوت شكم او را دوخته‌اند ، به صورت طبيعى ، مقدارى از ظاهر بدن بر اثر دوختن مخفى شده است . آيا وظيفه فقط غسل است يا تيمّم هم بايد ضميمه شود و يا اين كه لازم است دوخته شده را بشكافند و به نحو صحيح دوخته شود ؟\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nج . ظاهر اين است كه اگر ظاهر بدن شسته شود ، غسل كافى است ، مثل انسان زنده .\r\n\r\nفوت بچّه و مادر و مسأله‌ى غسل\r\n1206 . بچّه در شكم مادر بوده و هر دو فوت كرده‌اند . آيا لازم است بچّه را بيرون آورند و جدا غسل دهند ؟ آيا فرقى بين مسلمان و كافر مىباشد ؟\r\nج . خير ، لازم نيست .\r\n\r\nفوت مادر و خروج نصف طفل و فوت وى\r\n1207 . خانمى در حين وضع حمل ، در حالى كه قسمتى از طفل از رحم خارج شده فوت كرده و بچّه هم در همان حال مرده است ، وظيفه از جهت غسل و كفن و دفن چه مىباشد ؟\r\nج . بعد از اخراج نصف ديگر ، هر يك جداگانه غسل و كفن مىشوند .\r\n\r\nنبودن ولىّ شخص متوفّى هنگام غسل\r\n1208 . اگر ولىّ شخص متوفّى حاضر نيست و شايد حضور او تا نصف روز يا يكى دو روز طول بكشد ، آيا مىتوان با اذن حاكم شرع و در صورت نبودن حاكم با اذن عدول مؤمنين او را غسل داد ؟\r\nج . اگر خوفى بر ميّت نيست صبر كنند ؛ اگر چه حرمت مسلّم از اولويت زمانى است كه مزاحمت با ولىّ داشته باشد و وجوب اذن و اجازه گرفتن - كه عمل بدون آن باطل است - مبنى بر احتياط است .\r\n\r\nظاهر شدن مدفوع بعد از غسل\r\n1209 . اگر غسل ميّتى انجام شده باشد و از هر سه غسل فارغ شده باشند ، ولى مدفوع از آن\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nظاهر شود ، آيا به غسل ميّت لطمه‌اى وارد مىشود يا نه ؟ وظيفه چيست ؟\r\nج . فقط بايد او را براى تكفين تطهير و پاك كنند .\r\n\r\nخارج شدن خون ، مدفوع يا . . . در حين غسل\r\n1210 . اگر در حين غسل دادن ميّتى بول يا خون حيض يا مدفوع و . . . از او خارج شود ، آيا بايد غسل را از سر گرفت ؟\r\nج . انجام دوباره‌ى غسل لازم نيست و فقط پاك كردن و تطهير موضع لازم است .\r\n\r\nخارج شدن منى در حين يا بعد از غسل\r\n1211 . اگر در حين غسل يا بعد از غسل منى از ميّت خارج شود ، وظيفه چيست ؟\r\nج . فقط تطهير او لازم است ظاهراً .\r\n\r\nباردارى كه جنين مرده در شكم او است\r\n1212 . زن باردارى كه در شكم خود جنين مرده‌اى دارد ، جهت انجام فريضهء نماز آيا لازم است غسل مس ميّت نمايد و در صورت لزوم آيا بايد براى هر نماز غسل به جا آورد يا يك غسل تا خارج شدن جنين كافى است ؟\r\nج . تا جنين مرده خارج نشود و بدن او با ظاهر بدن مادر تماس نگيرد و يا سنّ او بيش از چهار ماه نباشد ، غسل لازم ندارد .\r\n\r\nغسل و كفن اشرارى كه در درگيرىهاى مسلّحانه كشته مىشوند\r\n1213 . اشرارى كه در درگيرىهاى مسلّحانه كشته مىشوند ، مانند قاچاق‌فروش ، منافق ، ضد انقلاب و غيره - كه به عنوان محارب كشته مىشوند - ، احكام اسلام از قبيل :\r\nتغسيل ، تكفين و . . . ، شامل آن‌ها مىشود ؟\r\nج . تا محكوم به كفر نباشند ، اين احكام ثابت است .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n\r\nلزوم غسل محكومين به اعدام پيش از اجراى حكم\r\n1214 . آيا محكوم به مجازات اعدام يا قصاص نفس ، پيش از اجراى مجازات نياز به غسل ميّت دارد ؟\r\nج . بله ، نياز به اغسال سه‌گانه دارد .\r\n\r\nغسل ارتماسى\r\n1215 . آيا غسل ميّت را هم مانند غسل‌هاى ديگر - مثل جنابت - مىتوانيم به صورت ارتماسى انجام دهيم ؟\r\nج . غسل ميّت مثل غسل جنابت است ، و احتياط مستحب آن است كه تا غسل ترتيبى ممكن است ، ميّت را غسل ارتماسى ندهند ؛ و در صورت غسل ارتماسى ، بايد آب قليل نباشد .\r\n\r\nغسل حيض يا جنابت براى ميّت\r\n1216 . شخصى كه در حال جنابت يا در حال حيض بميرد ، غسل حيض يا جنابت بر او واجب است ؟\r\nج . كسى كه در حال حيض يا جنابت مرده ، لازم نيست غسل حيض يا جنابت بدهند ، بلكه همان غسل ميّت براى او كافى است ، ولى بنابر احتياط موقع غسل دادن ميّت ، نيّت غسل جنابت و يا حيض را نيز بنمايند .\r\n\r\nنگاه به عورت ميّت\r\n1217 . نگاه كردن به عورت ميّت چه حكمى دارد و در صورت حرمت ، آيا غسل باطل است ؟\r\nج . حرام است ، و كسى كه او را غسل مىدهد ، اگر نگاه كند معصيت كرده ، ولى غسل باطل نمىشود .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n\r\nغسل ميّت ديوانه\r\n1218 . آيا غسل شخصى كه از كودكى ديوانه بوده و با همين حالت هم بالغ شده واجب است يا خير ؟\r\nج . چنان چه پدر و مادر او يا يكى از آنان مسلمان باشند ، بايد او را غسل داد و اگر هيچ كدام از آن‌ها مسلمان نباشند ، غسل دادن او جايز نيست .\r\n\r\nنيّت در غسل\r\n1219 . آيا در غسل ميّت ، نيّت هم لازم است و در صورت لزوم ، آيا براى هر غسل بايد تجديد نيّت نمود ؟\r\nج . كسى كه غسل ميّت را انجام مىدهد بايد قصد قربت داشته باشد - يعنى غسل را براى انجام فرمان خداوند عالم به جا آورد - و اگر به همين نيّت تا آخر غسل سوم باقى باشد ، كافى است و تجديد نيّت لازم نيست ، اگر چه احوط است .\r\n\r\nفقدان سدر و كافور\r\n1220 . اگر در هنگام غسل ميّت سدر يا كافور ، و يا هر دوى آن‌ها پيدا نشده ، يا حق استفاده از آن‌ها به دلايل مختلف از جمله غصب وجود نداشته باشد ، تكليف چيست ؟\r\nج . بايد به جاى هر كدام از آن‌ها كه ممكن نيست بنابر احتياط واجب ميّت را با آب خالص غسل بدهند .\r\n\r\nمقدار سدر و كافور\r\n1221 . مقدار استفاده از سدر و كافور در غسل ميّت چه قدر بايد باشد ؟\r\nج . نبايد به قدرى زياد باشد كه آب را مضاف كند و به اندازه‌اى هم كم نباشد كه عرفاً نگويند سدر و كافور با آب مخلوط شده است .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n\r\nترتيب در غسل ميّت\r\n1222 . ترتيب در غسل دادن با سدر و كافور و آب خالص كدام است و در صورت به هم خوردن اين ترتيب ، وظيفه چيست ؟\r\nج . غسل اوّل لازم است با آبى كه به سدر مخلوط است باشد و غسل دوم با آبى كه مخلوط با كافور است انجام شود و غسل سوم با آب خالص باشد و در صورت به هم خوردن ترتيب ، از همان جا كه ترتيب به هم خورده اعاده كنند .\r\n\r\nقسمت جدا شده\r\n1223 . قسمتى از بدن شخصى در اثر تصادف از بدن وى جدا شده است ، آيا آن قسمت جدا شده در غسل ، حكم ميّت را دارد ؟\r\nج . اگر آن قسمت داراى استخوان باشد ، غسل آن واجب است .\r\n\r\nلمس عورت ميّت هنگام غسل\r\n1224 . اگر كسى هنگام غسل عورت ميّت را لمس نمايد ، عمل حرامى مرتكب شده است ؟\r\nج . بله .\r\n\r\nچسبيدن مانع به بدن ميّت\r\n1225 . اگر به جاهايى از بدن ميّت چيزى هم چون اثر چسب زخم و . . . مانده باشد و بر طرف كردن آن دشوار باشد ، وظيفه چيست ؟\r\nج . بايد غسل جبيره‌اى بدهند .\r\n\r\nپوشش جسد\r\n1226 . در هنگام غسل دادن ميّت ، آيا پوشاندن تمام بدن يا بعضى از بدن ميّت لازم است ؟\r\nاگر مماثل باشند چه طور ؟\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nج . در مماثل پوشاندن غير عورت لازم نيست ، و توضيح بيشتر در مسائل 463 و 466 رساله ذكر شده است .\r\n\r\nرعايت موالات در غسل\r\n1227 . آيا در غسل ميّت موالات بين اعضا و موالات بين غسل‌هاى سه‌گانه شرط است ؟\r\nج . ظاهراً شرط نيست .\r\n\r\nغسل جبيره‌اى ميّت\r\n1228 . آيا مىتوان در صورت عذر يا جراحت ، ميّت را به صورت جبيره‌اى غسل داد ؟\r\nج . بله ، و احتياطاً او را تيمم هم بدهند .\r\n\r\nغسل و كفن فرد سنگسار شده\r\n1229 . نحوه غسل و كفن فردى كه سنگسار مىشود و يا محكوم به قصاص نفس است ، چگونه مىباشد ؟\r\nج . در صورتى كه قبل از اجراى حكم به فرمان حاكم يا بدون آن ، با غسل‌هاى سه‌گانه ميّت ، غسل نموده باشد ، پس از اجراى حكم ، غسل دادنش واجب نيست و بعد از آن مىتوانند او را تكفين و حنوط كنند .\r\n\r\nغسل غير شيعه\r\n1230 . آيا غسل دادن مسلمان غير شيعه اثنى عشرى واجب است ؟\r\nج . بله ، واجب است .\r\n\r\nبرخورد ظرف با بدن ميّت\r\n1231 . در ضمن غسل اگر ظرفى كه با آن مشغول غسل دادن ميّت هستند با بدن ميّت\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nبرخورد نمايد ، آيا ظرف نجس مىشود ؟\r\nج . بله ، نجس مىشود .\r\n\r\nپاك شدن وسايل غسل\r\n1232 . ميزان پاك شدن وسايل و لباس‌ها بر اثر تبعيّت پس از غسل ميّت چه مقدار است و آيا كفش و لباس‌هاى غسّال و دست و بدن او را نيز شامل مىشود ؟\r\nج . تخته يا سنگى كه روى آن ميّت را غسل مىدهند و پارچه‌اى كه با آن عورت ميت را مىپوشانند و دست كسى كه او را غسل مىدهد ، بعد از تمام شدن غسل پاك مىشود .\r\n\r\nخروج خون حيض در هنگام غسل\r\n1233 . چنان‌چه در هنگام غسل از ميّت خون حيض خارج شود ، چه بايد كرد ؟\r\nج . صبر كنند تا خون حيض تمام شود و بعد از تطهير موضع نجس غسل را ادامه دهند و از سرگرفتن لازم نيست .\r\n\r\nاجساد يافت شده شهدا\r\n1234 . باقىمانده اجساد مطهر برخى از شهداى جنگ تحميلى ، پس از سال‌ها توسط گروه‌هاى تفحص پيدا مىشوند و فقط مقدارى استخوان از آنان به دست مىآيد ، كيفيت غسل و كفن و نماز ميّت آنان را بيان فرماييد ؟ و آيا با مسّ آن‌ها غسل مسّ ميت واجب مىشود ؟\r\nج . استخوان آنان غسل و كفن و نماز دارد و مسّ آن هم موجب غسل مسّ ميّت مىشود ، بنابر احوط .\r\n\r\nغسل و تيمم ميّت با بيمارى مسرى\r\n1235 . برخى از بيمارىها بسيار مهلك و مسرى است ، غسل و كفن كسانى كه بر اثر\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nچنين بيمارىهايى مرده‌اند ، با احتمال سرايت و ضرر جانى براى غسل دهنده ، چه حكمى دارد ؟\r\nج . طورى با حائل و پوشش‌هاى حفاظتى غسل دهند كه ضررآور نباشد و فرو بردن اعضاى سه‌گانه غسل ، در آب كثير كافى است و همچنين غسل ارتماسى بنابر اظهر كفايت مىكند ، هر چند مخصوص غسل ارتماسى خلاف احتياط است .\r\n\r\nغسال\r\n1236 . كسى كه مىخواهد ميّت را غسل دهد ، چه شرايطى بايد داشته باشد ؟\r\nج . بايد مسلمان ، دوازده امامى و عاقل باشد و مسائل غسل را هم بداند .\r\n\r\nغسل دادن توسّط كسى كه غسل بر عهدهء اوست\r\n1237 . كسى كه غسل مسّ ميّت و يا غسل ديگرى بر او واجب شده مىتواند ميّت را غسل دهد ؟\r\nج . بله مىتواند .\r\n\r\nغسّال جنب\r\n1238 . آيا شخص جنب مىتواند مرده‌ها را غسل دهد ؟\r\nج . بله مىتواند .\r\n\r\nغسل زن و شوهر\r\n1239 . آيا هر يك از زن و شوهر مىتوانند ديگرى را برهنه غسل دهد ؟\r\nج . خلاف احتياط مستحب است . ( مسأله‌ى 463 رساله ) .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n\r\nعدم تشخيص جنسيّت ميّت\r\n1240 . اگر جسد ميّت به گونه‌اى باشد كه نتوان جنسيت وى را تشخيص داد ، آيا زن بايد متكفل غسل او شود يا مرد ؟\r\nج . محارم او از زير لباس با عدم نظر و لمس ، على الاحوط او را غسل دهند و اگر محارم ندارد شرط مماثلت ساقط است و احتياط آن است كه هر يك از مرد و زن او را از روى لباس غسل دهند بر هر تقدير .\r\n\r\nلباس‌ها و وسايل غسّال\r\n1241 . اگر لباس و وسايل غسّال حين انجام غسل به واسطه غسالهء ميّت پيش از غسل نجس شود ، آيا پس از اتمام غسل به واسطه تبعيت آن‌ها پاك مىشوند ؟\r\nج . به مسأله‌ى 215 رساله رجوع كنيد .\r\n\r\nاجرت گرفتن براى امور ميّت\r\n1242 . اجرت گرفتن براى انجام امر واجب كفايى - مثل غسل ميّت و نماز و دفن آن - شرعاً چه حكمى دارد و اگر براى انجام اين فرايض مطالبه‌ى وجهى شود ، آيا به صحّت نماز و غسل و دفن مُضرّ مىباشد ؟\r\nج . اگر كس ديگرى براى غسل ميّت نباشد ، گرفتن اجرت جايز نيست ، مگر آن كه براى امور غير واجب مثل انجام مستحبّات ، اجرت بگيرد . البتّه اگر براى خود غسل هم اجرت بگيرد ، غسل صحيح است و اگر كس ديگرى باشد ، بنابر احوط گرفتن اجرت جايز نيست .\r\n\r\nامكان اشتراك چند نفر در غسل ميّت\r\n1243 . در غسل ميّت آيا لازم است هر سه غسل را يك نفر انجام دهد و يا اين كه هر سه عضو در غسل را يك نفر انجام دهد ؟\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nج . لازم نيست و در اين فرض هر كدام در اوّلِ عملِ خود نيّت مىنمايد كه بعضى از مجموع غسل را به جا مىآورد ، براى امر خدا .\r\n\r\nكمك ديگرى به غسّال\r\n1244 . شخص غسّالى نيّت غسل ميّت كرده و مشغول شستشوى جسد مىباشد . شخص ديگرى به عنوان كمك - كه نيّت غسل ميّت نكرده - در آبكشى جسد به غسّال كمك مىكند ، يعنى آب بر روى جسد مىريزد . آيا اين غسل صحيح است يا خير ؟\r\nج . اگر غاسل بر او صدق نمىكند ، مانعى ندارد و نيّت مقلِّب ( كسى كه جسد را جهت غسل حركت مىدهد ) مستحب است و نيّت دو نفر مشترك بر هر دو واجب است .\r\n\r\nغسل زن به وسيله مرد و بالعكس\r\n1245 . آيا در غير حال ضرورت زن مىتواند مرد را و همچنين مرد مىتواند زن را غسل دهد ؟\r\nج . خير نمىتواند و غسل باطل است . ( به مسأله‌ى 463 رساله و بعد آن مراجعه شود . )\r\n\r\nنبودن مماثل\r\n1246 . زنى فوت كرده و مماثل يا محارم نيست كه او را غسل دهد . اگر براى اجنبى تحصيل محرميّت ممكن باشد ، آيا لازم است ، مثل اين كه نوه‌ى او را عقد كند ، يا لازم نيست ؟ اگر ولىّ دختر حضور نداشته باشد چه طور ؟\r\nج . ظاهراً تحصيل محرميّت لازم نيست .\r\n\r\nغسل دادن يكى از محارم با وجود مماثل\r\n1247 . اگر به جهت جهل ، با وجود مماثل يكى از محارم متوفّى را غسل دهد ، وظيفه\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nچيست ؟ و اگر ميّت را دفن كرده باشند چه طور ؟\r\nج . اگر دفن نشده ، احتياطاً تجديد كنند و بعد از دفن ظاهراً لازم نيست .\r\n\r\nبودن مماثلى كه غسل صحيح نمىداند\r\n1248 . اگر مماثل هست ولى غسل صحيح را نمىداند يا نمىتواند انجام دهد و يا اطمينان به صحّت غسل او نيست ، وظيفه چيست ؟ چه زمانى در فرض سؤال نوبت به غير مماثل مىرسد ؟\r\nج . در فرض اوّل ، غسل مىتواند به امر نمودن محرم انجام شود ، مثل غاسل غسل‌دهنده‌ى كتابى ( اهل كتاب ) .\r\nدر فرض دوّم نوبت به غير مماثل محرم مىرسد . و در فرض سوّم عمل غسل دهنده حمل بر صحّت مىشود .\r\n\r\nمماثلى كه فقط مىتواند تيمّم دهد\r\n1249 . اگر مماثل هست ولى قدرت بر غسل دادن ندارد ، اما قدرت بر تيمّم دارد ، آيا وظيفه ، غسل توسّط غير مماثل است يا وظيفه ، تيمّم دادن ميّت است ؟\r\nج . در اين فرض محرم غسل مىدهد و احتياط به ضمّ تيمّم هم مىنمايند .\r\n( ص 170 جامع المسائل . )\r\n\r\nنبودن محارم نسبى\r\n1250 . آيا با نبودن محارم نسبى ، محارم سببى غير از شوهر - مثل پدر شوهر و داماد و . . . -\r\nمقدم بر اجنبى است يا در يك رديف محسوب مىشوند ؟\r\nج . آرى ، آن‌ها مقدّم‌اند .\r\n\r\nمعلوم نبودن مرد يا زن بودن متوفّى\r\n1251 . شخصى در آتش‌سوزى فوت كرده و مشخّص نيست كه مرد است يا زن ، تكليف\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nغسل يا تيمّم او چيست ؟\r\nج . با فرض امكان ، محارم او را از روى جامه بدون نظر و لمس غسل مىدهند على الاحوط و اگر ممكن نيست ، شرط مماثلت ساقط است و احوط غسل دادن هر يك از مرد و زن است او را از روى لباس .\r\n\r\nغسل بعد از تيمم\r\n1252 . اگر به علت نبودن آب ، ميّت را تيمم داديم و بعد از آن آب پيدا شد ، آيا غسل لازم است و اگر بعد از تيمم مراحل بعدى را نيز انجام داده و او را كفن كرديم ، در صورت پيدا شدن آب وظيفه چيست ؟\r\nج . در صورتى كه خوفى بر ميّت ، در تأخير دفن نيست ، بايد آن را غسل دهند و حنوط و كفن كنند ، و اگر نماز بر او خوانده‌اند ، بنابر احوط دوباره بخوانند .\r\n\r\nنبودن آب جهت غسل\r\n1253 . اگر جهت غسل ميّت آب نداشته باشيم يا آب كمتر از غسل داشته باشيم ، وظيفه چيست ؟\r\nج . در اين رابطه به مسأله‌ى 471 رساله رجوع شود .\r\n\r\nاگر جسم ميّت قابل تيمم نباشد\r\n1254 . چنان‌چه بر اثر حادثه‌اى جسد ميّت قابليت غسل و تيمم نداشته باشد ، چه بايد كرد ؟\r\nج . بايد او را غسل يا تيمم جبيره‌اى بدهند .\r\n\r\nغسل مسّ ميّت\r\n1255 . غس مسّ ميّت يعنى چه ؟ و در چه صورتى بر انسان واجب مىشود و به چه گونه‌اى بايد انجام شود ؟\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nج . اگر كسى جايى از بدن خود را به بدن انسان مرده‌اى كه غسلش نداده‌اند و بدنش سرد شده برساند بايد غسل مسّ ميّت نمايد ، چه آن ميّت مسلمان باشد يا كافر و چه در خواب يا بيدارى بدن او را مسّ نمايد و چه در حال اختيار مسّ كند يا بدون اختيار مسّ نمايد و كيفيت غسل مسّ ميّت با غسل‌هاى ديگر فرقى ندارد و كسى كه غسل مسّ ميّت نموده بايد براى نماز وضو بگيرد بنابر احوط .\r\n\r\nشك در انجام غسل مسّ ميّت\r\n1256 . اگر بر كسى غسل مسّ ميّت واجب شود و پس از مدتى در انجام آن شك داشته باشد ، تكليف چيست ؟\r\nج . براى نمازهاى بعدى بايد غسل كند .\r\n\r\nمسّ شهيد\r\n1257 . آيا با مسّ شهيد ، غسل مسّ ميّت واجب مىگردد و شهيدى كه با مسّ او غسل واجب نمىگردد ، كدام شهيد است ؟\r\nج . شهيدى كه در معركه جهاد و قبل از انقضاى جنگ و در جنگ همراه با امام - عليه السّلام - يا نايب خاصّ او كشته شده است ، مسّ او موجب غسل واجب نمىگردد .\r\n\r\nمعلوم نبودن سردى و گرمى ميّت\r\n1258 . ميتى را مسّ كرده‌ايم ولى معلوم نشده است كه بدنش سرد است يا گرم ، آيا غسل مسّ ميّت واجب است يا خير ؟\r\nج . خير .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n\r\nغسل مسّ ميّت در صورت عدم سرايت نجاست\r\n1259 . شخصى ميّت را لمس كرده است ، بدون اين كه رطوبتى از ميّت به بدن او منتقل شود ، در اين صورت آيا غسل واجب است ؟\r\nج . اگر قبل از غسل ميّت و بعد از سرد شدن بدن او باشد ، غسل مسّ ميّت واجب مىشود و سرايت كردن يا نكردن نجاست ، ملاك وجوب غسل مسّ ميت نيست .\r\n\r\nمسّ ميّت و وضو\r\n1260 . آيا مسّ ميّت باعث باطل شدن وضو مىشود ؟\r\nج . بله ، ناقض وضو است .\r\n\r\nغسل جنابت بدل از غسل مس ميّت\r\n1261 . بر عهدهء شخصى غسل مس ميّت است ، اما با غافل ماندن از اين تكليف ، اقدام به غسل جنابت كرده است ، آيا بايد غسل مس ميّت را نيز به جا آورد يا همان غسل جنابت كفايت از غسل دوم مىكند ؟\r\nج . همان غسل جنابت چون به قصد وظيفه بوده كافى است .\r\n\r\nتوقف در مسجد و خواندن سوره‌هاى سجده‌دار\r\n1262 . كسى كه بر عهدهء وى غسل مس ميّت است ، آيا مىتواند در مسجد توقف كند و آيات سجده‌دار بخواند ؟\r\nج . جواز توقف او در مسجد و جواز خواندن آيات سجده‌دار براى او خالى از وجه نيست ، اگر چه احتياط در اجتناب است .\r\n\r\nمس چند ميّت\r\n1263 . شخصى است كه چند ميّت را مس كرده است ، آيا يك غسل بر گردن او است يا\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nچند غسل بايد انجام دهد ، همچنين كسى كه چند بار يك ميّت را مس كرده است ، چند غسل بر عهدهء او مىباشد ؟\r\nج . يك غسل كافى است .\r\n\r\nنماز با غسل مس ميّت\r\n1264 . آيا با غسل مس ميّت مىتوان نماز خواند يا وضو هم بايد گرفت ؟\r\nج . بايد پس از آن وضو هم گرفت ، على الاحوط .\r\n\r\nمسّ دندان ميّت\r\n1265 . دندان يا استخوان‌هايى كه از بدن انسان - خواه زنده باشد و خواه مرده - جدا مىشود ، آيا با مس كردن آن‌ها غسل مس ميّت بر انسان واجب مىشود يا خير ؟\r\nج . براى مس استخوان و دندانى كه از مرده جدا شده باشد و آن را غسل نداده‌اند ، بنابر احتياط واجب بايد غسل كرد ؛ و همچنين براى مس استخوانى كه از زنده جدا شده و گوشت ندارد ، بنابر احوط غسل واجب است .\r\n\r\nمس قسمت جدا شده بدن\r\n1266 . قسمتى از بدن انسانى زنده يا مرده جدا شده است ، آيا با لمس كردن آن ، غسل مس ميّت واجب مىشود يا خير ؟\r\nج . اگر آن قسمت جدا شده داراى استخوان است ، چنان چه پيش از آن كه آن قسمت جدا شده را غسل دهند ، انسان آن را مس نمايد ، بايد غسل مس ميّت نمايد .\r\n\r\nمس بعد از اتمام سه غسل\r\n1267 . اگر شخصى ميّت را بعد از غسل سوم مس نمايد . 1 ) آيا غسل مس ميّت بر او\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nواجب مىشود يا خير ؟\r\nج . غسل بر او واجب نمىشود .\r\n2 ) اگر قبل از اتمام غسل سوم مس نمايد چه حكمى دارد ؟\r\nج . غسل بر او واجب مىگردد .\r\n\r\nموارد وجوب غسل مس ميّت\r\n1268 . غسل مس ميّت در چه صورتى واجب است ؟\r\nج . از حيث غايات ، مثل موارد وجوب غسل جنابت است و از حيث موجبات ، به مسائل 474 الى 480 رساله مراجعه شود .\r\n\r\nمس ميّت حيوان\r\n1269 . اگر انسان يك حيوان مرده‌اى را مس كند ، آيا غسل مس ميّت بر او واجب مىشود ؟\r\nج . خير ، ( مسأله‌ى 474 رساله ) .\r\n\r\nمس در خواب و يا اجبار\r\n1270 . اگر كسى در خواب يا مجبوراً ميّت را لمس كند ، آيا غسل بر او واجب مىشود ؟\r\nج . بله ، واجب مىشود . ( مسأله‌ى 474 رساله ) .\r\n\r\nتيمم ميّت\r\n1271 . بعد از تيمم دادن ميّت ( به دليل نبودن آب يا . . . ) اگر كسى به ميّت دست بزند ، آيا بايد غسل كند ؟\r\nج . خير ، بنابر اظهر غسل كردن بر او واجب نمىشود ، اگر چه احتياط مستحب در غسل كردن است . ( مسأله‌ى 474 رساله ) .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n\r\nسرد شدن بدن ميّت\r\n1272 . اگر بدن ميتى تماماً سرد نشده است ، آيا مس اين ميّت غسل دارد ؟\r\nج . غسل واجب نيست ، اگر چه جايى را كه سرد شده مسّ نمايد .\r\n\r\nمو و ناخن ميّت\r\n1273 . اگر كسى مو و ناخن ميّت را لمس كند ، بايد غسل كند ؟\r\nج . خير ، غسل واجب نيست .\r\n\r\nبچه متولد شده بعد از مردن مادر\r\n1274 . اگر در هنگام تولد بچه‌اى ، مادرش مرده است يعنى بعد از مردن مادر به دنيا آمده آيا بعد از بالغ شدن بايد غسل مس ميّت كند ؟\r\nج . با فرض اين كه معلوم نيست تماس بدن طفل با بدن مادر بعد از سرد شدن بدن او هم بوده يا خير ( مسأله 489 رساله ) تكليفى ندارد ، به خلاف اين كه براى او ثابت شود بعد از سرد شدن بدن مادر دنيا آمده كه بايد پس از بلوغ غسل كند ( مسأله 477 رساله ) و در صورت شك در اين مطلب كه آيا بعد از سرد شدن بوده يا قبل از آن ، غسل واجب نيست .\r\n\r\nنماز بدون غسل مس ميّت\r\n1275 . كسى كه غسل مس ميّت بر عهده‌اش است ، آيا مىتواند بدون غسل نمازهاى يوميّه را بخواند ؟\r\nج . خير ، نمىتواند .\r\n\r\nتماس به ميّت از روى كفن\r\n1276 . آيا دست زدن به بدن ميّت از روى كفن احتياج به غسل دارد ؟\r\nج . خير .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n\r\nتماس با جسد هنگام تشريح\r\n1277 . در هنگام تشريح اگر دست ما به مرده‌اى كه نمىدانيم مسلمان است يا كافر بخورد ، آيا غسل مس ميّت لازم است ؟\r\nج . در وجوب غسل فرقى بين ميّت مسلمان و كافر نيست . ( مسأله‌ى 474 رساله ) .\r\n\r\nپاشيدن آب از بدن مرده\r\n1278 . آيا پاشيدن آب از بدن مرده موجب غسل مس ميّت مىشود ؟\r\nج . خير .\r\n\r\nآناتومى جسد\r\n1279 . با توجه به رشته تحصيلى مجبوريم براى آناتومى جسد به آن دست بزنيم ، آيا غسل مسّ ميّت بر ما واجب مىشود ؟\r\nج . اگر تماس قبل از غسل دادن او باشد ، بله غسل واجب مىشود هر چند مجبور باشد .\r\n\r\nماساژ دادن محتضر\r\n1280 . آيا با ماساژ بدنى شخصى كه در حال مرگ است ، غسل مس ميّت بر انسان واجب مىشود ؟\r\nج . تا كاملًا نمرده و پس از مردن تمام بدن او سرد نشده است ، غسل واجب نمىشود . ( مسأله‌ى 475 رساله )\r\n\r\nلمس ميّت با دستكش\r\n1281 . اگر كسى با دستكش ، بدن يا عضو ميّت را لمس كند ، آيا غسل مس ميّت دارد ؟\r\nج . خير .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n\r\nتماس بدن با بيماران مرگ مغزى\r\n1282 . برخى از بيماران بر اثر مرگ مغزى مرده تلقى مىشوند ، اما ممكن است قلب آن‌ها تا مدتى تپش داشته باشد ، آيا تماس با چنين افرادى مس ميّت تلقى مىشود ؟\r\nج . تا كاملًا نمرده و پس از مردن تمام بدن او سرد نشده است ، غسل واجب نمىشود . ( مسأله‌ى 475 رساله ) .\r\n\r\nبطلان وضو به واسطه مس ميّت\r\n1283 . آيا مس ميّت علاوه بر وجوب غسل موجب باطل شدن وضو نيز مىشود ؟\r\nج . بله ، بنابر احتياط .\r\n\r\nحدث اصغر يا اكبر بودن مس ميّت\r\n1284 . آيا مس ميّت حدث اصغر محسوب مىشود ، يا حدث اكبر به شمار مىرود ؟\r\nج . چنان چه حدث اكبر باشد موافق احتياط است ؛ لكن عدم آن خالى از وجه نيست ( جهت اطلاع بيشتر به مسأله‌ى 483 رساله رجوع شود . )\r\n\r\nبند ناف بچه\r\n1285 . آيا تماس انسان با بند ناف بچه - پس از جدا شدن - موجب نجاست و غسل مس ميت مىشود ؟\r\nج . خير .\r\n\r\nحنوط\r\n1286 . حنوط چيست و آيا واجب است يا خير ؟\r\nج . حنوط يعنى به پيشانى و كف دست‌ها و سر زانوها و سر دو انگشت بزرگ پاهاى ميّت كافور بمالند ؛ حنوط ميّت واجب مىباشد .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\n\r\nعدم حنوط بعضى از قسمت‌هاى واجب\r\n1287 . فردى به علت ندانستن مسأله ، بعضى از واجبات حنوط را انجام نداده و دست‌هاى ميّت را حنوط نكرده است ، وظيفه چيست ؟\r\nج . بايد دست‌هايش را هم حنوط كند .\r\n\r\nترتيب در حنوط\r\n1288 . آيا ترتيبى در حنوط كردن ميّت وجود دارد ؟ و اگر ترتيب رعايت نشود ، حنوط اشكال پيدا مىكند يا خير ؟\r\nج . احتياط مستحب آن است كه اوّل كافور را به پيشانى ميّت بمالند و در جاهاى ديگر ترتيب لازم نيست ، و عدم رعايت ترتيب ، اشكالى به آن وارد نمىكند .\r\n\r\nزمان حنوط كردن\r\n1289 . شخصى ميّت را بعد از كفن كردن حنوط كرده است آيا حنوط باطل است ؟\r\nج . بهتر آن است كه ميّت را پيش از كفن كردن ، حنوط نمايند ؛ اگر چه در بين كفن كردن و بعد از آن هم مانعى ندارد .\r\n\r\nحنوط ميتى كه در حال احرام مرده\r\n1290 . شخصى كه در حال احرام بستن حج قبل از تمام كردن سعى بين صفا و مروه بميرد ، آيا بايد حنوط شود ؟\r\nج . حنوط كردن او جايز نيست .\r\n\r\nحنوط ميتى كه در حال احرام عمره مرده\r\n1291 . شخصى در حال احرام عمره قبل از اين كه تقصير كند مرده است آيا حنوط كردنش واجب است ؟\r\nج . نبايد او را حنوط كنند .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\n\r\nحنوط زنى كه در عدّه است\r\n1292 . در احكام هست زنى كه در عدّه است و شوهرش مرده ، نبايد تا زمانى كه در عده است خود را خوشبو كند ؛ اگر زنى در اين حال بميرد آيا حنوط او واجب است ؟\r\nج . حنوط او واجب است .\r\n\r\nخوشبو كردن ميّت با مشك و عنبر\r\n1293 . فردى ميّت را با مشك و عنبر خوشبو كرده است - يعنى به كافور ، مشك و عنبر را مخلوط كرده است - آيا حنوط اين ميّت صحيح بوده است ؟\r\nج . اين عمل مكروه است ، ولى حنوط ميّت صحيح مىباشد .\r\n\r\nتربت سيد الشهدا - عليه السّلام - در حنوط\r\n1294 . اگر مقدارى از تربت امام حسين - عليه السّلام - را به كافور مخلوط كرده و ميّت را حنوط كنند ، صحيح است يا خير ؟\r\nج . عمل مذكور مستحب است ، ولى بايد از آن كافور به جاهايى كه بىاحترامى مىشود نرسانند و نيز بايد تربت به قدرى زياد نباشد كه وقتى با كافور مخلوط شد ، آن را كافور نگويند .\r\n\r\nكم بودن كافور\r\n1295 . اگر كافور به اندازه غسل و حنوط نباشد ، كدام را بايد مقدم كرد ؟\r\nج . در اين صورت بنابر احتياط واجب غسل را مقدم دارند و اگر براى هفت عضو نرسد ، پيشانى را مقدم دارند .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\n\r\nكفن\r\n\r\nدفن ميّت با لباسى كه آيات قرآن و . . . بر آن نوشته شده\r\n1296 . آيا جايز است ميّت را با كفنى كه سر تا پاى آن قرآن و دعا و اسماء و كلمات مقدّسه نوشته شده كفن كنند ؟ با توجّه به اين كه پس از متلاشى شدن بدن ميّت ، كفن با خوناب و ساير رطوبت‌هاى ميّت آلوده مىشود .\r\nج . جايز است و اولى بلكه احوط مراعات امن از نجاست و قذارت است .\r\n\r\nتعيين كفن به منزله‌ى وصيّت\r\n1297 . شخصى بدون وصيّت و با داشتن صغير ، فوت كرده است ولى براى خود كفنى كه مشتمل بر قطعات اضافى و مستحبّى است مهيّا كرده و يا قبرى با ارزش بالا تهيّه نموده است ، آيا تعيين كردن قبر يا كفن به منزله‌ى وصيّت است و داخل در ثلث مىباشد يا خير ؟\r\nج . مازاد بر واجب با التفات ظاهر اين است كه وصيّت است و از ثلث محسوب مىشود .\r\n\r\nكفن ، قبل از غسل مسّ ميّت\r\n1298 . كسى كه ميّت را غسل داده اگر قبل از غسل مسّ ميّت بخواهد ميّت را كفن كند ، چه حكمى دارد ؟\r\nج . مستحبّ است غسل كند و وضو هم بگيرد .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n\r\nجواز كفن توسّط جنب و حايض\r\n1299 . كسى كه غسل جنابت يا حيض يا . . . به او واجب شده است ، آيا مىتواند ميّت را كفن كند ؟\r\nج . مىتواند ، ولى مستحبّ است با طهارت از حدث اكبر و اصغر باشد .\r\n\r\nكفن روى جبيره\r\n1300 . آيا روى جبيره‌اى كه بيشتر اعضا را گرفته ، مىشود كفن كرد يا اين كه لازم است تفحّص شود كه خون قطع شده يا نه ؟ و اگر خون قطع شده آيا بايد محلّ را تطهير نموده و جبيره را برداشت ؟\r\nج . اگر غسل صحيح واقع شده و تفحّص محذورى ندارد ، احتياطاً تفحّص شود و جبيره زايد را بردارند .\r\n\r\nتكفين ميّت مسلمان با كفن نجس\r\n1301 . ميّت مسلمانى را با كفن نجس ، كفن كرده‌اند . وظيفه ديگران درباره تطهير آن پيش از دفن ، پس از قرار دادن در لحد و پيش از پوشاندن قبر و نيز پس از پوشيدن كامل قبر را بيان نماييد .\r\nج . اگر پيش از دفن بفهمند ، بايد آن را تطهير كنند . اگر پس از قرار دادن در لحد باشد ، بايد آن مقدار نجس را ببُرند . اگر پس از دفن كامل و پوشاندن قبر باشد ، اگر ممكن باشد قبر را سوراخ كنند و آن قسمت را قيچى كرده و جدا كنند به طورى كه نبش قبر نشود و اگر آن هم ممكن نشد ، به گونه‌اى نبش كنند كه هتك حرمت ميّت نشود . مانند اين كه پرده يا خيمه‌اى قرار دهند و از پشت آن ، قسمت نجس را ببرند . زيرا كفن كردن با پارچه‌ى ممنوع ، مانند كفن نمودن با حرير است كه بايد ملاحظه‌ى مرتبه‌ى هتك را بكنند كه آيا نبش قبر هتك كمترى دارد يا باقى گزاردن كفن بر آن حالت .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\n\r\nكفن ميّت از مال وارث صغير\r\n1302 . آيا براى كفن كردن ميّت به مقدار لازم و حتى به مقدار بيشتر مىتوان از ارث نابالغ استفاده كرد ، با اين كه وارثين بالغ ديگر اجازه چنين كارى را داده‌اند ؟\r\nج . بنابر احتياط واجب ، جايز نيست . ( جهت اطلاع بيشتر به مسأله‌ى 494 مراجعه شود . )\r\n\r\nنبودن كفن در زلزله\r\n1303 . در اثر زلزله تعداد زيادى كشته شده‌اند و كفن هم به اندازه كافى وجود ندارد ، تكليف چيست ؟\r\nج . اگر سه پارچه ( لنگ ، پيراهن ، سرتاسرى ) براى كفن ميسّر نشود ، به هر كدام كه ميسر باشد اكتفا مىشود ، اگر چه اسم هيچ يك از اين سه پارچه بر او صدق نكند . بلكه اگر هيچ پارچه‌اى مقدور نشود و فقط مقدارى جهت پوشاندن عورتين موجود باشد ، واجب است با آن ، عورتين را بپوشانند .\r\n\r\nاندازه پيراهن ، لنگ و سرتاسرى\r\n1304 . بلندى پيراهن ميّت و همچنين بلندى لنگ و سرتاسرى ميّت بايد چه قدر باشد ؟\r\nج . بنابر احتياط لنگ بايد از ناف تا زانو ، اطراف بدن را بپوشاند و پيراهن بايد از سر شانه تا نصف ساق پا ، تمام بدن را بپوشاند و درازاى سرتاسرى بايد به قدرى باشد كه بستن دو سر آن ممكن باشد و پهناى آن بايد به اندازه‌اى باشد كه يك طرف آن روى طرف ديگر بيايد .\r\n\r\nشهادت مرزبانان\r\n1305 . مرزبانان و پاسدارانى كه در جريان مبارزه با مواد مخدر و در راه پاسدارى از دين و كشور كشته مىشوند ، آيا حكم شهيد دارند و نيازى به غسل و كفن ندارند ؟\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nج . نياز به غسل و كفن دارند ، حتى در موردى كه براى حفظ اهل اسلام بوده است ، بنابر احوط .\r\n\r\nنوشتن ادعيه و . . . . بر كفن\r\n1306 . نوشتن چه چيزهايى بر كفن مستحب است ؟\r\nج . 1 ) نوشتن كلّ قرآن ؛\r\n2 ) نوشتن دعاى جوشن كبير و صغير ؛\r\n3 ) نوشتن دو بيت شعرى كه حضرت امير المؤمنين - عليه السّلام - بر كفن سلمان نوشتند :\r\n وفدت على الكريم به غير زاد * من الحسنات و القلب السليم\r\nو حمل الزاد اقبح كل شىءٍ * اذا كان الوفود على الكريم \r\n« بى آن كه توشه‌اى از حسنات و كارهاى نيك و قلب سالم اندوخته باشم بر خداوند بزرگوار و كريم وارد شدم ؛ زيرا هرگاه انسان بر شخصى بزرگوار وارد مىشود ، زشت‌ترين چيزها آن است كه زاد و توشه با خود ببرد . »\r\n4 ) نوشتن سند روايت معروف به سلسلة الذهب نيز مستحب است ؛\r\n5 ) نوشتن اقرار و شهادت به خداوند و پيامبر گرامى اسلام و ائمه - عليهم السّلام - و نيز اقرار به اعتقادات حق بر روى كفن مستحب است .\r\n\r\nخونى شدن كفن\r\n1307 . پس از اتمام غسل و كفن اگر كفن نجس شود و غسّال نسبت به اين مطلب بىتوجهى كند ، اطرافيان و يا شاهدان چه وظيفه‌اى بر عهده دارند ؟\r\nج . در اين صورت شستن ، بريدن و يا عوض كردن كفن ، - بنابر تفصيلى كه در مسأله‌ى 503 رساله ذكر شده است - وظيفه همه است .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n\r\nگذاشتن چوب تر\r\n1308 . گذاشتن چوب تر با ميّت چه حكمى دارد و نحوه آن چگونه است ؟\r\nج . از مستحبات مورد تأكيد نزد شيعيان ، گذاشتن دو چوب تر به همراه ميّت است كه به آن « جريدتين » اطلاق مىشود ، ميّت مرد باشد يا زن ، نيكوكار باشد يا گناهكار ، و چه احتمال عذاب قبر او برود يا خير و بهتر است يكى از آن‌ها را بالاى دست راست ، به سمت بالاى استخوان ميان گلو و شانه گذاشت ، به گونه‌اى كه به بدن و پوست ميّت چسبيده باشد و ديگرى را در سمت چپ از روى پيراهن و زير سرتاسرى از استخوان ميان گلو و شانه‌ها هر جا كه برسد ، قرار داد .\r\n\r\nاشتباه قرار دادن چوب تر\r\n1309 . ميتى را بعد از اين كه در قبر گذاشتند به جاى اين كه چوب در دو طرف ميّت بگذارند يكى گذاشتند ، آيا بايد نبش قبر كرد و چوب ديگر را در طرف ديگر گذاشت ؟\r\nج . خير ، جايز نيست و اصل آن مستحبّ ست .\r\n\r\nعدم جواز چوب خشك به جاى چوب تر\r\n1310 . آيا به جاى دو چوب تازه مىشود دو چوب خشك همراه ميّت گذاشت ؟\r\nج . خير .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n\r\nنماز ميّت\r\n\r\nنماز بر افرادى كه خودكشى نموده‌اند\r\n1311 . نماز خواندن بر جنازه‌ى اشخاصى كه به وسيله‌ى سم يا با وسايل ديگر خودكشى مىكنند ، چه صورت دارد ؟\r\nج . اگر مسلمان بوده‌اند ، واجب است .\r\n\r\nنماز بر كسى كه خاكستر شده\r\n1312 . شخصى در آتش‌سوزى كاملًا سوخته و خاكستر شده و خاكستر او با خاكستر بقيه‌اى اشيا قابل تفكيك نيست . آيا نماز خواندن بر او واجب است و به چه نحوه ؟\r\nج . اگر واجب باشد ، اختلاط اثرى ندارد .\r\n\r\nقصد براى اللهم اغفر للمؤمنين\r\n1313 . اگر در نماز ميّت وقت گفتن « اللهمّ اغفر للمؤمنين و المؤمنات » ماعداى دشمنان خود را قصد كند اشكال در نماز ايجاد مىكند ؟\r\nج . انسان مؤمن با مؤمنين در جهت ايمان آن‌ها دشمنى ندارد .\r\n\r\nشك امام در صحت نماز ميّت\r\n1314 . شخصى در يكى از روستاهاى شهرستانى به عنوان اين كه مُلّا است نماز ميّت\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nمىخواند . ولى به تازگى برايش شبهه‌اى پيش آمده است ، زيرا پاى او يك وجب كوتاه است . آيا مىتواند نماز ميّت بخواند ؟ حدود 20 سال با جماعت ، نماز ميّت خوانده است . نمازهايى كه خوانده ، چه حكمى دارد ؟\r\nج . جماعت و فرادا در نماز ميّت وظيفه‌شان تقريباً يكى است و لذا ممكن است كه خيلى از آن‌ها واجد شرايط نماز بر ميّت بوده‌اند ، و لو فرض شود كه شرايط نماز جماعت را نداشته‌اند ، با اين كه ممكن است بگوييم شرط جماعت را هم اين گونه عذرها دارند و خصوص اين عذر شايد احتياط هم نداشته باشد .\r\n\r\nغلط خواندن نماز ميّت\r\n1315 . فردى كه نماز ميّت برخى اموات را مىخوانده است ، متوجه مىشود نماز ميّت را گاهى اشتباه مىخوانده است ؛ مثلًا به جاى « اشْهَدُ انَّ محمداً » ، « محمدٍ » مىخوانده است ؛ چه سهواً ، چه عمداً . وى احتمال مىدهد كه چنين اشتباهى را كرده باشد . تكليف چيست ؟\r\nج . اگر به طورى است كه اشتباهش را مىفهمد و اعاده مىكند كه مانعى ندارد ، و نمازهايى را كه احتمال مىدهد اين گونه بوده است ، حكم به صحت آن‌ها مىكند و اگر طورى است كه نمىتواند بر آن‌ها محافظه‌كارى بكند ، با وجود افرادى كه توانايى خواندن نماز ميّت صحيح را دارند ، احتياط در ترك است .\r\n\r\nشرايط نمازگزار\r\n1316 . شخصى شيعه است و به بلوغ هم رسيده ، آيا مىتواند نماز ميّت را بخواند ؟\r\nج . بله ، مىتواند بخواند و به مسأله‌ى 518 و مسائل بعد آن در رساله رجوع شود .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n\r\nنماز خواندن با كفش\r\n1317 . شخصى پا برهنه نمىشود و نماز ميّت را مىخواند ، آيا نماز صحيح است ؟\r\nج . بله .\r\n\r\nبلند كردن دست‌ها در هنگام نماز\r\n1318 . نمازگزار ميتى بدون اين كه دست‌ها را بالا ببرد نماز ميّت را مىخواند ، آيا نمازش صحيح است ؟\r\nج . بله .\r\n\r\nفاصله كم با ميّت\r\n1319 . اگر شخصى آن قدر به ميّت نزديك شود كه لباسش به ميّت بخورد ، حكمش چيست ؟\r\nج . اشكال ندارد .\r\n\r\nدعا به مؤمنين\r\n1320 . امام جماعت در نماز به مؤمنين هم دعا مىكند اين دعا كردن چه تأثيرى براى ميت دارد ؟\r\nج . تأثير دارد ، زيرا او سبب شده است كه به مؤمنين دعا شود و در غير جماعت هم دعا براى مؤمنين هست .\r\n\r\nگفتن « الصَّلاة »\r\n1321 . من به جاى 3 مرتبه « الصلاة » گفتن ، 1 مرتبه گفتم و 2 مرتبه تكبير گفتم ، صحت و سقم نماز را برايم توضيح بفرماييد ؟\r\nج . اگر سهواً بوده ، مانعى ندارد و اگر دو مرتبه تكبير را به جاى دو مرتبه‌ى « الصلاة » و تكبير واجب را جداگانه گفته‌ايد ، مطلقاً مانعى ندارد .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\n\r\nمكان نماز ميّت\r\n1322 . به دليل استحباب نماز خواندن در جايى كه بيشتر مردم مىآيند ، به ميتى در وسط خيابان نماز خواندند ، آيا اين نماز به دليل سدّ معبر كردن صحيح است ؟\r\nج . اگر چه سدّ معبر هم جايز نباشد ، ولى نماز صحيح است .\r\n\r\nنماز ميّت در حال حيض يا جنابت\r\n1323 . آيا در حال حيض يا جنابت ، مىتوان نماز ميّت خواند ؟\r\nج . بله ، مىتوان .\r\n\r\nقصد قربت\r\n1324 . اگر كسى نماز ميّت را بدون قصد قربت بخواند ، صحيح است يا نه ؟\r\nج . قصد قربت شرط است .\r\n\r\nنشسته نماز خواندن بر ميّت\r\n1325 . شخصى به دليل پا درد ، به صورت نشسته بر ميتى نماز خوانده است ، آيا صحيح است ؟ و اگر كسى به دليل عدم توانايى به صورت نشسته بر ميّت نماز خوانده و كسى هم نبوده كه ايستاده نماز بخواند و در وسط نماز يك شخص ديگرى كه مىتوانست ايستاده نماز بخواند رسيده است آيا بايد او نماز را اعاده كند يا همين نماز كافى است ؟\r\nج . اگر كسى نباشد كه ايستاده نماز بخواند ، مىشود نشسته بر او نماز خواند و چنان چه بعد از خواندن نماز و يا بعد از خواندن قسمتى از آن ، فردى كه قادر به خواندن نماز به صورت ايستاده است پيدا شود ، بنابر احتياط واجب بايد نماز اعاده شود .\r\n\r\nطريقه خواندن نماز بر چندين ميّت\r\n1326 . شخصى مىخواهد چندين ميّت نماز بخواند ، آيا بايد براى هر كدام جدا نماز\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nبخواند يا مىشود براى همه يك نماز خواند ؟\r\nج . مىتوان براى همه يك نماز خواند ، ولى در دعاهايى كه بعد از تكبير چهارم خوانده مىشود ، بايد ضماير به صورت جمع گفته شود .\r\n\r\nتكرار نماز بر يك ميّت\r\n1327 . شخصى مىخواهد براى يك ميّت چند بار نماز بخواند تا ثواب بيشترى عايد او گردد ، آيا جايز است ؟\r\nج . اگر هر دو نماز از هر جهت مثل هم باشند ، مكروه است چند نماز بر ميّت خوانده شود . ( جهت اطلاع بيشتر به مسأله‌ى 530 رساله رجوع شود . )\r\n\r\nنماز نخواندن بر ميّت\r\n1328 . ميتى را بدون اين كه بر او نماز بخوانند دفن كرده‌اند ، آيا براى نماز خواندن بر او بايد نبش قبر كرد ؟\r\nج . اگر خارج كردن ميّت از قبر ممكن نيست يا موجب بىاحترامى به او مىشود ، واجب است به قبر او نماز بخوانند و گرنه احتمال دارد مثل غسل دادن و كفن كردن ميّت ، بيرون آوردن ميّت و خواندن نماز بر او واجب باشد .\r\n\r\nباطل بودن نماز ميّت بعد از دفن\r\n1329 . ميتى را دفن كردند ، بعد از انجام نماز و غسل و كفن مشخص شد كه نماز نمازگزار ، باطل بوده است وظيفه چيست ؟\r\nج . به پاسخ سؤال قبلى و نيز به مسأله 531 رساله رجوع شود .\r\n\r\nخواندن نماز بر قبر\r\n1330 . ميتى را بدون خواندن نماز دفن كرده‌اند و فردى آمده و بر قبر ميّت نماز را خوانده ،\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nآيا صحيح است ؟ و اگر بعد از مدتى به دليل آمدن سيل ، بدن او از قبر بيرون بيايد ، آن نماز ميّت را بايد اعاده كرد ؟\r\nج . صحيح است ، ولى اگر بدن او به سببى مثل سيل و نظير آن خارج شد ، بنابر احتياط واجب اين نماز اعاده شود .\r\n\r\nتزاحم نماز فريضه و ميّت\r\n1331 . اگر در زمانى كه نماز فريضه شخصى مىخواهد قضا شود و در تأخير دفن ميّت هم خوف بر ميّت وجود دارد ، بايد نماز ميّت را بخواند يا فريضه را ؟\r\nج . اظهر تقديم فريضه و نماز خواندن بر قبر ميّت ، بعد از دفن او است .\r\n\r\nخواندن نماز ميّت\r\n1332 . آيا مىشود تكبيرات را به صورت فارسى گفت ؟\r\nج . خير ، بايد عربى گفت .\r\n\r\nنماز ميّت به فارسى\r\n1333 . اگر كسى پيدا نشود كه نماز ميّت را به عربى بخواند ، آيا مىتوان نماز را به فارسى يا زبان ديگرى به جاى آورد ؟ و آيا در چنين مواردى پنج تكبير كفايت مىكند ؟\r\nج . كسى كه نتواند كمتر از مقدار واجب نماز ميّت را كه در رساله مذكور است بخواند ، نادر است و در چنين مواردى مىتواند همين مقدار كم را از روى نوشته بخواند .\r\n\r\nدرست نخواندن نماز ميّت\r\n1334 . اگر شخصى عبارات عربى را نمىتواند درست تلفظ كند ، آيا مىتواند نماز ميّت بخواند يا خير ؟\r\nج . ديگران نبايد به نماز او اكتفا كنند .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n\r\nخواندن تكبيرات نماز ميّت\r\n1335 . شخصى تكبيرات نماز ميّت را به صورت مرتب نخوانده است - يعنى تكبير اوّل و سوم و دوم و پنجم را جا به جا خوانده - ، آيا نمازش صحيح است ؟\r\nج . احتياطاً بايد اعاده كند .\r\n\r\nاشتباه خواندن نماز ميّت\r\n1336 . شخصى در موقع خواندن تكبيرات در ميّت زن ، به جاى « هذه » گفته « هذا » آيا اشكال دارد ؟\r\nج . خير ، اشكال ندارد .\r\n\r\nآهسته خواندن نماز ميّت\r\n1337 . شخصى به اندازه‌اى آهسته تكبيرها و دعاها را مىگويد كه ممكن است نماز از صورت خود خارج شود ، آيا اشكالى دارد ؟\r\nج . آهسته خواندن ، سبب خروج از صورت نماز نمىشود .\r\n\r\nتيمم در نماز ميّت\r\n1338 . فردى وضو نداشته است و آب هم در اختيار او بوده امّا تيمم كرده ، آيا نماز ميّت را مىتواند بخواند ؟\r\nج . بله ، مىتواند .\r\n1339 . فردى در حال جنابت بوده است و آب هم موجود بوده ولى تيمم كرده است ، آيا مىتواند نماز ميّت بخواند و استحباب آن در اين صورت جارى است ؟\r\nج . مىتواند نماز را بخواند ، هر چند مستحب است غسل كند .\r\n\r\nچگونگى قرار گرفتن نمازگزار در مقابل ميّت\r\n1340 . شخصى كه مىخواهد بر ميّت زن يا مرد نماز اقامه كند ، بهتر است رو به روى ميت\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nبايستد يا بالاى سر ميّت ؟\r\nج . اگر ميّت مرد است امام جماعت يا كسى كه فرادى بر او نماز مىخواند ، مقابل وسط قامت يا سينه او بايستد ، و اگر ميّت زن است ، مقابل سينه يا سر او بايستد .\r\n\r\nلباس غصبى در نماز ميّت\r\n1341 . فردى لباسى را دزديده است و در راه از او مىخواهند كه نماز ميتى را بخواند ، آيا اين نماز صحيح بوده است ؟\r\nج . بله ، صحيح است با تمشّى قصد قربت .\r\n\r\nنماز ميّت توسط زن\r\n1342 . آيا زن مىتواند بر ميّت نماز بخواند ؟\r\nج . بله مىتواند .\r\n\r\nمقدار پستى و بلندى ميّت و نمازگزار\r\n1343 . شخصى روى يك تالار دو مترى ( پله ) و ميّت روى زمين بوده و نماز را بر ميّت خوانده ، آيا بايد نماز اعاده شود يا صحيح است ؟\r\nج . مكان نمازگزار نبايد از جاى ميّت به قدرى پست‌تر يا بلندتر باشد كه عرفاً نماز بر اين ميّت صدق نكند ، ولى پستى و بلندى مختصر اشكال ندارد .\r\n\r\nمقدار فاصله نمازگزار از ميّت\r\n1344 . شخصى در فاصلهء 5 الى 6 مترى ميّت ، نماز ميّت را خوانده است ، آيا نماز صحيح بوده است ؟ و فاصله بين نمازگزار و ميّت چه مقدار بايد باشد ؟\r\nج . نمازگزار نبايد به قدرى دور باشد كه عرفاً نماز بر اين ميّت صدق نكند ؛ ولى در نماز جماعت اگر صف‌ها به يكديگر پيوسته باشند ، اشكال ندارد .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\n\r\nحايل يا پرده بين نمازگزار و ميّت\r\n1345 . ميّت در جايى گذاشته شده بوده كه يك پرده آويزان بوده و به دليل حركت پرده به وسيله باد ، پرده دائم بين نمازگزار و ميّت حايل مىشد ، آيا نماز ميّت صحيح است يا بايد اعاده شود ؟\r\nج . اگر عرفاً نماز بر آن ميّت صدق مىكرده است ، نماز صحيح بوده است .\r\n\r\nتابوت\r\n1346 . آيا تابوت ميّت و نمازگزار حايل محسوب مىشود ؟\r\nج . خير .\r\n\r\nمقدار پوشش هنگام نماز براى ميّت\r\n1347 . ميتى به دليل اين كه نمىشد او را كفن كرد كفن نشده و عورتش هم مشخص است ، در چنين مواردى وظيفه چيست ، آيا همين‌گونه مىشود بر او نماز خواند ؟\r\nج . در چنين مواردى لازم است عورت ميّت را با تخته و آجر و مانند اين‌ها بپوشانند .\r\n\r\nمعيّن كردن ميّت در حال نماز به وسيله نمازگزار\r\n1348 . شخصى بر ميتى نماز خوانده ولى مشخص نكرده كه بر اين ميّت « قربة الى اللَّه » نماز مىخواند ، آيا نمازش صحيح است ؟\r\nج . هنگام نماز لازم است قصد قربت كرده و ميّت را معيّن كند و مقصود از نيّت و تعيين همان قصد است و مرور قصد و نيّت در ذهن يا تلفظ لازم نيست .\r\n\r\nنماز ميّت بر بىنمازها\r\n1349 . بر چه كسانى واجب است نماز ميّت خوانده شود و كسى كه نماز نمىخوانده ، مىشود بر او نماز خواند ؟\r\nج . اگر مسلمان بوده ، نماز بر او واجب است .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\n\r\nنماز ميّت بر گوينده شهادتين\r\n1350 . فردى كه گوينده شهادتين باشد ، و چيزى كه منافات با شهادتين باشد از او سر نزده ، ولى احكام الهى را عمل نمىكند ، آيا بر او نماز ميّت واجب است ؟\r\nج . بله ، واجب است ( جهت توضيح بيشتر به مسأله‌ى 514 رساله رجوع شود . )\r\n\r\nمحكومين به كفر\r\n1351 . آيا افرادى مانند غلاة ، خوارج ، نواصب و كسانى كه محكوم به كفر هستند ، جايز است بر آن‌ها نماز خواند يا خير ؟\r\nج . جايز نيست . ( مسأله‌ى 514 رساله )\r\n\r\nنماز ميّت بر كودك\r\n1352 . بچه‌اى كمتر از 5 سال داشته فوت كرده ، آيا نماز ميّت بر او واجب است ؟\r\nج . اگر عارف به نماز بوده ، احتياطاً واجب است كه بر او نماز خوانده شود .\r\n( مسأله‌ى 514 رساله )\r\n\r\nپيدا شدن ميّت در شهرهاى اسلامى\r\n1353 . مرده‌اى در شهرهاى اسلامى پيدا شده ، آيا بايد بر او نماز خواند ؟\r\nج . بله ، ( مسأله‌ى 515 رساله ) .\r\n\r\nپيدا شدن مرده در بلاد كفر\r\n1354 . مرده‌اى در بلاد كفر پيدا شده است كه در آنجا مسلمانان هم زندگى مىكنند ، آيا بايد بر او نماز ميّت خواند ؟\r\nج . در صورتى كه احتمال برود اين ميّت مسلمان است و يا از مسلمانى متولد شده ، واجب است بر او نماز خوانده شود .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\n\r\nشك به خوانده شدن نماز ميّت\r\n1355 . يك فردى مرده است و ما يقين نداريم كه كسى نمازش را خوانده يا نه وظيفه چيست ؟\r\nج . بايد نماز بر او خواند .\r\n\r\nزمان نماز ميّت\r\n1356 . شخصى قبل از حنوط ميّت نماز ميّت را خوانده ، آيا صحيح است ؟\r\nج . خير . ( مسأله‌ى 516 رساله ) .\r\n1357 . شخصى تصادف كرده و مرده است و يك نفر در محل حادثه حاضر شده و نمازش را قبل از غسل و كفن خوانده است ، آيا لازم است بعد از غسل و كفن هم نماز خوانده شود ؟\r\nج . بله ، لازم است . ( مسأله‌ى 517 رساله ) .\r\n\r\nعدم شرطيّت طهارت از حدث اصغر و اكبر در نماز ميّت\r\n1358 . فردى قبل از اين كه وضو بگيرد و يا غسل كند نماز ميّتى را خوانده ، آيا نماز صحيح بوده است ؟\r\nج . بله .\r\n\r\nوصيت ميّت بر نماز خواندن فردى خاص\r\n1359 . اگر ميّت وصيت كرده باشد كه فرد خاصى بر وى نماز بخواند ، آيا او بايد از ولىّ ميت اجازه بگيرد ؟\r\nج . بله ، بنابر احوط لازم است .\r\n\r\nدسترس نبودن ولىّ ميّت\r\n1360 . اگر هنگام نماز بر ميّت ، ولىّ ميّت در دسترس نبود ، آيا بايد تا دسترسى به وى و\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nاجازه گرفتن از او صبر كرد يا مىتوان نماز بر ميّت را اقامه نمود ؟\r\nج . اگر در صبر كردن محذورى است ، با اجازه‌ى حاكم شرع مىتوان نماز را اقامه كرد .\r\n\r\nنماز بر زنازاده\r\n1361 . نماز خواندن بر زنازاده چه حكمى دارد ؟\r\nج . اگر محكوم به اسلام بوده و از مسلمين بوده است ، واجب است .\r\n\r\nنماز بر غير شيعه\r\n1362 . آيا نماز خواندن بر مسلمانان غير شيعه اثنى عشرى واجب است ؟\r\nج . بله ، واجب است .\r\n\r\nنماز به بچه‌اى كه مرده به دنيا آمده\r\n1363 . آيا نماز خواندن بر بچه‌اى كه مرده به دنيا آمده است ، مستحب است ؟\r\nج . خير .\r\n\r\nنماز بر مرده تكه تكه شده\r\n1364 . اگر در اثر حادثه‌اى بدن ميّت قطعه‌قطعه شود و برخى از قسمت‌هاى آن يافت شود ، نماز خواندن بر آن قسمت‌ها واجب است ؟\r\nج . اگر آن قسمت سينه‌ى ميّت باشد - كلًا يا بعض از سينه كه محلّ قلب است - نماز بر آن واجب است .\r\n\r\nنماز بر ميتى كه نمىشناسيم\r\n1365 . گاهى براى نماز خواندن بر ميتى كه نمىشناسيم دعوت مىشويم ، خواندن عبارت\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n« اللهم انا لا نعلم منه الا خيراً » در مورد او آيا دروغ محسوب مىشود ؟\r\nج . ممكن است از خير ، اصل ايمان را قصد كنيد .\r\n\r\nنماز بر افراد شرور و فاسق\r\n1366 . اگر فرد شرور و فاسقى از دنيا برود ، آيا مىتوان عبارت « اللهم انا لا نعلم منه الّا خيراً » را در مورد او به كار بريم ؟\r\nج . اگر مراد از خير ، ايمان به خدا و پيامبر - صلّى اللَّه عليه و آله و سلّم - و اهل بيت - عليهم السّلام - باشد ، مانعى ندارد .\r\n\r\nگفتن جمله‌ى « اللهم انا لا نعلم منه الّا خيراً »\r\n1367 . در نماز ميّت آمده : « اللّهمّ انّا لا نعلم منه الّا خيراً » ، آيا مىشود بر غير عادل اين جمله را خواند و با چه قصدى ؟\r\nج . معلوم شد كه علم به خير ، علم به ايمان او مىتواند باشد .\r\n\r\nجماعت خواندن نماز ميّت\r\n1368 . آيا به جماعت خواندن نماز ميّت واجب است ؟\r\nج . مستحب است .\r\n1369 . بيش از دو نفر براى نماز خواندن براى ميّت حاضر نيستند ، آيا مىشود به جماعت خواند ؟\r\nج . بله ، مىشود .\r\n\r\nخواندن تكبيرات در نماز ميّت\r\n1370 . كسى به امام جماعت اقتدا كرده است ، ولى تكبيرها و دعاها را نگفته است ، آيا نمازش صحيح است ؟\r\nج . خير ، صحيح نيست .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n\r\nجلو افتادن مأموم از امام\r\n1371 . شخصى در تكبير اوّل از امام جلو افتاده است ، آيا نمازش را مىتواند ادامه دهد يا بايد تكبير را اعاده كند ؟ همچنين فردى در حال خواندن نماز ميّت ، در تكبير 2 و 3 از امام جلو افتاده ، ولى صبر كرده تا تكبير 4 و 5 را با امام بخواند ، آيا نمازش صحيح است ؟\r\nج . نماز او صحيح است ، اما مستحب است همان تكبير را با امام اعاده نمايد .\r\n\r\nفردى كه دير به نماز جماعت ميّت رسيده\r\n1372 . شخصى وقتى به جماعت مىرسد كه بعضى از تكبيرات نماز ميّت گفته شده است ، وظيفه‌اش چيست ؟\r\nج . مىتواند اقتدا كند ، ولى بايد در هر تكبير به وظيفه خود عمل كند ، يعنى دعاى مربوط به همان تكبير را خودش بخواند و بعد از فراغ امام بقيه تكبيرات را تمام كند .\r\n\r\nشرايط امام جماعت در نماز ميّت\r\n1373 . آيا تمام شرايط امام جماعت ، در نماز ميتى كه به جماعت خوانده مىشود شرط است ؟\r\nج . احوط ، اعتبار جميع شرايط امام جماعت است .\r\n\r\nامام جماعت زن\r\n1374 . آيا در نماز ميّت ، زن مىتواند امام جماعت شود ؟\r\nج . اگر واجد تمام شرايط بوده و عادل باشد ، فقط براى زن‌ها مىتواند امامت كند .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\n\r\nتشييع و دفن\r\n\r\nمستحبات تشييع جنازه\r\n1375 . مستحباتى كه در هنگام تشييع جنازه بهتر است رعايت شود چيست ؟\r\nج . 1 ) پياده تشييع كردن جنازه ؛ 2 ) حمل جنازه بر دوش ، مگر در مواردى هم چون دورى مسافت ؛ 3 ) تفكّر تشييع‌كننده در مرگ خود ؛ 4 ) حركت از پشت جنازه ؛ 5 ) حمل جنازه از چهار طرف ؛ 6 ) حركت صاحب مصيبت با حالت عزادارى و . . .\r\n\r\nمكروهات تشييع جنازه\r\n1376 . آنچه در تشييع جنازه بهتر است ترك شود چيست ؟\r\nج . 1 ) خنديدن و شوخى و لهو در هنگام تشييع ؛ 2 ) سخن گفتن و مشغول شدن به غير ياد خدا و دعا و ذكر و استغفار در هنگام تشييع جنازه مكروه است ، به حدّى كه در روايت از سلام كردن بر تشييع‌كننده نهى شده است ؛ 3 ) راه رفتن از جلوى جنازه ؛ 4 ) تند بردن جنازه ؛ 5 ) دست بر دست ديگر زدن و نيز دست بر ران زدن .\r\n\r\nدفن شخص خاكستر شده\r\n1377 . كسى كه با حريق از بين رفته و فقط مقدارى خاكستر از او باقى مانده ، آيا دفن او واجب است ؟\r\nج . به هر حال احترام مؤمن لازم است .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n\r\nتماثل در دفن\r\n1378 . آن چه كه در غسل ميّت فرموده‌اند : غسّال بايد مماثل باشد و در نبود مماثل محارم و . . . ، آيا در باب دفن ميّت هم بايد مراعات شود يا وظيفه‌ى خاصّى وجود دارد ؟\r\nج . مستحبّ است مباشر دفن زن ، شوهر او يا محارم او باشد و با عدم آن‌ها ، اقرب ارحام از مردان و پس از آن زنان و پس از آن اجانب و بيگانگان باشد .\r\n\r\nاجازه‌ى ورثه براى دفن در قبر ميّت ديگر\r\n1379 . شخصى فوت نموده و او را در قبرى دفن كرده‌اند كه ورثه خريده‌اند و بعد از علم يا اطمينان به خاك شدن ميّت و باقى نماندن جنازه‌ى او ، مىخواهند فرزند يا همسر او را دفن كنند . آيا اجازه‌ى همه‌ى ورثه لازم است ؟\r\nج . در فرض موقوفه نبودن زمين ، چون ملك ورثه بوده ، نياز به اجازه‌ى همه‌ى آن‌ها دارد ، مگر اين كه يكى از ورثه خريده باشد كه اجازه شخص او كافى است .\r\n\r\nمالك قبر بعد از دفن ميّت\r\n1380 . شخصى وصيّت نموده كه از ثلث مال او قبرى بخرند و او را در آن دفن كنند ؛ و بعد از علم يا اطمينان به باقى نماندن جنازه‌ى او ، آيا قبر مذكور ، ملك ورثه او است ، يا براى او بايد خيرات شود ؟ و اگر بخواهند شخصى را در آن دفن كنند ، چه كسى بايد اجازه دهد ؟\r\nج . در اين صورت كه موضوع باقى نمانده است ، مربوط به ورثه مىباشد . مگر آن كه وصيّت به نحو كلّى داشته باشد كه بايد در آن صرف گردد .\r\n\r\nوصيّت دفن در قبر پدر يا مادر بعد از چهل سال\r\n1381 . شخصى وصيّت كرده كه بعد از فوتم مرا در قبر پدرم يا مادرم بگذاريد . در صورتى كه ايشان هم چهل سال پيش فوت كرده‌اند . آيا اين وصيّت صحيح است ؟\r\nج . در فرض مذكور - يعنى بعد از چهل سال - مانعى ندارد .\r\n\r\n","description":"","footnote":"","page_name":" 387 ","page_number":387},
  {"content":"\r\n\r\n\r\nسالم بودن ميّت يا بخشى از بدن او\r\n1382 . اگر فردى احتمال دهد قبور قديمى در اثر زمان خالى شده و ميّت خاك شده است ، اما بعد از شكافتن ببيند كه ميّت به همان حال باقى است و يا استخوان‌هاى او باقى است ، تكليف چيست آيا بايد قبر را بپوشاند و يا مىتواند استخوان‌ها را كنار زده و ميّت را در آن دفن كند ؟\r\nج . اگر اندراس صادق نيست يا مشكوك است ، بايد آن را بپوشانند و حرام است ميّت ديگرى را دفن كنند .\r\n\r\nآماده نمودن قبر و مثل آن در ايجاد حقّ دفن\r\n1383 . اگر در قبرستان عمومى شخصى قبرى را براى خود حفر و آماده نمايد يا مقبره‌اى بسازد ، آيا براى او حقّى ايجاد مىنمايد يا خير ؟ و آيا ديگران مىتوانند بدون اجازه‌ى او ، ميّتى را در آن دفن كنند ؟\r\nج . اگر براى او جايز بوده ، احتياط آن است كه ديگرى را دفن نكنند ؛ مگر با اجازه او ، يا آن كه مصرف و استفاده از آن قبر توسط سازنده‌ى آن منتفى شود .\r\n\r\nعدم جواز نبش قبر كافر كتابى در زمان هُدنه\r\n1384 . نبش قبر غير مسلمان براى تشريح بدن وى چه حكمى دارد ؟\r\nج . اگر كافر غير كتابى باشد كه احترامى ندارد و جايز است و اگر كافر كافر كتابى و در زمان هُدنه « 1 » باشد ، در حكم مسلمان است و جايز نيست . البته در قبرستان مسلمين نبايد دفن شود .\r\n\r\nدفن در غير محل وصيت شده\r\n1385 . ميّتى را در غير محلّ دفنى كه وصيّت كرده بود ، دفن كرده‌اند ، چه حكمى دارد ؟\r\n\r\n\r\n","description":"","footnote":"\r\n( 1 ) . غير حالت جنگ و يا مصالحه به پرداخت جزيه .\r\n","page_name":" 388 ","page_number":388},
  {"content":"\r\n\r\nج . اگر هتك حرمت ميّت نباشد ، بايد او را نبش قبر كنند و در مكان مورد وصيت دفن كنند .\r\n\r\nگذاشتن قرآن و دعا با ميّت\r\n1386 . آيا گذاشتن قرآن و ادعيّه و تربت به همراه ميّت در قبر خواه ميّت وصيّت كرده باشد و خواه وصيّت نكرده باشد جايز است يا نه ؟ اگر جايز است ، چه شرايطى بايد مراعات شود ؟\r\nج . در صورتى كه هتك نباشد و جايى نگذارند كه نجس شود اشكال ندارد .\r\n\r\nتلقين\r\n1387 . در بعضى از مناطق رسم است تلقين ميّت را بعد از سنگ‌چينى و پوشاندن لحد مىخوانند ؛ به اين ترتيب كه اوّل با سنگ‌هاى ضخيم قبر پوشانده مىشود و تنها بالاى سر يا قسمتى از قبر بازمىماند ، به حدّى كه ارتفاع به وجود مىآيد به نحوى كه در وقت گفتن كلمات افتتاحيه تلقين ، امكان اين كه دست بر كتف ميّت زده و دهان نزديك گوش او ببرند وجود ندارد ، لذا بعضى اوقات با چوب شانه‌ى ميّت را فشار مىدهند .\r\nج . خود تلقين واجب نيست چه رسد به تكان دادن . پس در فرض سؤال به نحوى نباشد كه هتك ميّت به حساب آيد .\r\n\r\nباطل بودن نماز يا غسل يا كفن ميّت\r\n1388 . حكم ميتى كه يقين به باطل بودن غسل يا كفن يا نماز يا دفن او پيدا شده است چيست ؟\r\nج . به مسأله‌ى 531 و مورد سوّم از مسأله‌ى 550 رساله رجوع شود .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n\r\nاندازه مخفى كردن ميّت در خاك\r\n1389 . ميت تا چه اندازه بايد زير خاك دفن شود ؟\r\nج . واجب است به مقدارى در زمين دفن شود كه بوى او بيرون نيايد و درندگان نيز نتوانند بدنش را بيرون آورند .\r\n\r\nدفن ناخن و دندان فرد زنده\r\n1390 . ناخن و دندانى كه از انسان‌هاى زنده جدا مىشود ، آيا لازم است دفن بشود ؟\r\nج . خير ، دفن و اعمال قبل از آن اگر چه متصل به مقدارى از گوشت باشد لازم نيست ، هر چند احتياط خوب است .\r\n\r\nدفن افراد اعدامى\r\n1391 . افرادى كه به هر دليل اعدام شده‌اند ، آيا مىتوان در قبرستان مسلمانان دفن كرد ؟\r\nج . اگر مسلمان بوده‌اند ، جايز است .\r\n\r\nمرگ كارگر در معدن ، چاه و . . .\r\n1392 . اگر كارگران در هنگام كار در معدن ، چاه يا قنات بميرند و بيرون آوردن جسد آن‌ها دشوار باشد ، چه بايد كرد ؟\r\nج . بايد همان مقدار را كه بدن ميّت در آن قرار گرفته مسدود نمايند و اگر ممكن نيست بايد درب چاه يا . . . را ببندند و همان محل را قبر او قرار دهند و در صورتى كه آن محل مال غير باشد بايد به نحوى او را راضى كنند ، اگر چه با پرداخت قيمت آن محل باشد .\r\n\r\nمشخص نبودن قبله جهت دفن\r\n1393 . اگر در هنگام دفن جهت قبله مشخص نشود و تأخير در دفن نيز ممكن نباشد\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nوظيفه چيست ؟\r\nج . به هر طرفى كه شد دفن كنند و اگر به يك طرف ظن وجود دارد كه قبله است همان را اختيار كنند .\r\n\r\nدفن اموات در قبرهاى چند طبقه\r\n1394 . آيا دفن اموات در قبرهايى كه بر روى هم و به صورت چند طبقه ساخته مىشود ، جايز است ؟\r\nج . بله ، جايز است .\r\n\r\nدفن در مسجد\r\n1395 . آيا دفن ميّت در مسجد جايز است ؟\r\nج . با ضرر نرساندن به مسلمين و عدم مزاحمت با نمازگزاران و عدم آلوده‌شدن باطن مسجد ، جايز است اگر چه احتياط در ترك آن است .\r\n\r\n","description":"","footnote":"","page_name":" 391 ","page_number":391},
  {"content":"\r\n\r\n\r\nامور پس از دفن مجالس عزا ، ترحيم و خيرات جهت ميّت\r\n\r\nمجالس ترحيم\r\n1396 . آيا مراسم هفتم ، چهلم و سال اموات داخل عنوان احسان ، خيرات و مبرّات براى اموات مىباشد ؟\r\nج . بلى .\r\n\r\nغذا خوردن در منزل صاحب عزا\r\n1397 . رسم است كه پس از دفن و . . . شركت كنندگان در مراسم ، در منزل يا تالار ، از طرف صاحب عزا پذيرايى مىشوند ؛ غذا خوردن در چنين مراسم چه حكمى دارد ؟ و اگر غذا نخوردن ، ناراحتى و گلايه‌ى صاحب عزا را به دنبال داشته باشد چه حكمى دارد ؟\r\nج . غذا خوردن اشكال ندارد .\r\n\r\nپذيرايى از مال ميّت قبل از تقسيم\r\n1398 . پذيرايى از شركت كنندگان در مراسم عزا از اموال ميّت كه هنوز تقسيم نشده ، چه حكمى دارد ؟ و در صورت وجود افراد صغير در ورّاث ، اصل عمل و شركت در آن مراسم چه حكمى دارد ؟\r\nج . تقسيم شدن ميزان نيست ، بلكه شاهد حال بر رضايت صاحبان حق كافى است و با وجود وارث صغير ، بايد با اذن ولىّ يا قيّم شرعى آن‌ها باشد .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\n\r\nوصيت ثلث دارايى\r\n1399 . اگر ميتى ثلث دارايىاش ، از جمله منزل مسكونى خود را وصيت كرده باشد ، اجراى مراسم ترحيم و تصرّف در آن منزل ، قبل از اجراى وصيت چه حكمى دارد ؟\r\nج . در حدّ متعارف كه مورد نظر وصيت‌كننده هم بوده است ، اشكال ندارد و اگر غير متعارف است ، در تصرفات بايد اجرت و مال الاجاره‌ى ثلث را براى مصرف در وصيت كنار بگذارند .\r\n\r\nزمان عزادارى\r\n1400 . چند روز جايز است كه عزادارى ادامه يابد ؟ و ادامه آن تا شب هفت يا چهلم جايز است ؟\r\nج . اولى اين است كه اهل ميّت بيش از سه روز براى تعزيه و عزادارى ننشينند .\r\n\r\nروش‌هاى مطلوب جهت عرض تسليت\r\n1401 . اسلام چه روش‌هايى را جهت عرض تسليت به بازماندگان ارايه كرده است ؟\r\nج . آن‌ها را با ذكر هر چه سبب تخفيف حزن آن‌ها شود تسلى بدهد و روايات وارده در اجر مصيبت‌ديده را براى آن‌ها نقل كند و مجرّد حضور نزد صاحبان مصيبت كه او را ببينند در تعزيه‌ى او كافى است .\r\n\r\nآيا هديه دسته‌ى گل به صاحب عزا\r\n1402 . هديه دسته‌هاى گل به صاحب عزا - كه گاهى قيمت آن‌ها بسيار زياد است - جهت عرض تسليت ، جايز است ؟\r\nج . اين‌ها تسليت دادن‌هاى شرعى نيست ؛ ولى منع شرعى هم ندارد و مىتواند در بعض موارد مصداق بعض عناوين راجحه باشد .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\n\r\nپارچه نوشته جهت عرض تسليت\r\n1403 . در برخى مناطق پارچه نوشته‌هايى جهت عرض تسليت از طرف اطرافيان به مصيبت‌زدگان هديه مىشود كه اطراف منزل صاحب عزا نصب مىشود ، آيا چنين عملى مشروع است ؟ و آيا اين عمل مصداق اسراف در پارچه و . . . نيست ؟\r\nج . اين‌ها عمل خلاف شرع نيست و اسراف هم نيست .\r\n\r\nشركت در مجالس ترحيم تشريفاتى\r\n1404 . آيا شركت در مجالس ترحيمى كه همراه با تشريفات و اسراف و تبذير بسيار است ، جايز است ؟\r\nج . حرام نيست .\r\n\r\nپاره كردن لباس\r\n1405 . آيا پاره كردن لباس در سوگ عزيزان از دست رفته ، جايز است و در صورت عدم جواز آيا بايد كفاره پرداخت ؟\r\nج . جايز نيست بدون فرق بين پدر و برادر و بين غير آن دو بنابر احوط و در مرگ همسر يا اولاد ، كفاره‌اش اطعام ده مسكين يا لباس پوشاندن به آن‌ها يا بنده آزاد كردن است و اگر نداشت ، سه روز روزه بگيرد .\r\n\r\nنوحه‌سرايى با وسايل موسيقى\r\n1406 . در برخى از مناطق براى تجليل از ميّت همراه با ساز و ادوات مشترك يا مختص موسيقى نوحه‌سرايى انجام مىشود ، استعمال و شركت و نيز شنيدن چنين نوحه‌هايى ، با توجه به عدم طرب در آن چه حكمى دارد ؟\r\nج . در نوحه‌سرايى اگر غنا يعنى مطرب باشد ، حرام است و در موسيقى حزن‌آور هم طرب است و استعمال آلات مختصّه‌ى به لهو در غير لهو هم جايز نيست\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nبنابر احوط و شنيدن آن هم به حكم استعمال آن است و بنابر احتياط جايز نيست .\r\n\r\nسيلى و خراش صورت در مصيبت\r\n1407 . در برخى از مناطق رسم است كه پس از مرگ يكى از عزيزان ، صورت خود را با دست خراشيده يا سيلى مىزنند و يا موهاى خود را مىكَنند ، آيا اين گونه اعمال شرعاً جايز است ؟\r\nج . جايز نيست .\r\n\r\nآية الكرسى در نماز وحشت\r\n1408 . خواندن آية الكرسى در نماز وحشت و بر سر قبر ميّت تا كجا خوانده شود ؟ تا « هم فيها خالدون » يا تا : « و هو العلى العظيم » ؟\r\nج . احتياطاً تا « هم فيها خالدون » است .\r\n\r\nزمان ترتّب احكام ميّت\r\n1409 . از چه زمانى احكام ميّت هم چون ( ارث ، وصيت ، عدّه وفات ، برداشتن عضو و . . . . )\r\nبر ميّت مترتب مىگردد ؟ آيا زمان مرگ مغزى كه به لحاظ پزشكى ميّت تلقى مىشود يا زمان توقف ضربان قلب ملاك است ؟\r\nج . از زمانى كه مرگ از جميع جهات حاصل شود ، بايد محاسبه گردد .\r\n\r\nبهترين اعمال جهت ميّت\r\n1410 . بافضيلت‌ترين عملى كه مىتوان براى ميّت انجام داد چيست ؟\r\nج . كارى در ترويج مذهب حق ، از قبيل نشر كتب و . . . انجام دهد و ثواب آن را به او هديه كند .\r\n\r\n","description":"","footnote":"","page_name":" 395 ","page_number":395},
  {"content":"\r\n\r\n\r\nاهداى ثواب براى اموات\r\n1411 . اگر كسى عمل مستحب خود را به تمام اموات هديه كند ، آيا ثواب اين عمل خير به تمام آن‌ها مىرسد يا بين آن‌ها تقسيم مىشود ؟ و آيا خود او نيز از اين عمل بهره‌اى مىبرد ؟\r\nج . همه از آن بهره مىبرند .\r\n\r\nصدقه براى ميّت\r\n1412 . اگر كسى براى ميّت صدقه مىدهد ، بهتر است به نيّت صدقه مستحبى بدهد يا به نيت ردّ مظالم ، كه احياناً بر عهده ميّت بوده است ؟\r\nج . دومى بهتر است .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\n\r\nاحكام قبر و قبرستان\r\n\r\nلزوم رضايت مالك زمين براى تبديل به قبرستان\r\n1413 . در بين قبرستان زمينى است كه راه عبور عدّه‌اى است و به آن‌ها اختصاص دارد .\r\nمىخواهند آن زمين را جزو قبرستان كنند و راه عبور آن‌ها را از جاى ديگر قرار دهند ، امّا يكى از آن‌ها راضى نمىشود ؛ حكم شرعى را بيان نماييد .\r\nج . حق او باقى است و تا او را راضى نكنند ، نمىتوانند آن را جزو قبرستان كنند .\r\n\r\nتزيين قبور\r\n1414 . در سال‌هاى اخير تزيين قبور در گورستان‌ها به يك امر تشريفاتى تبديل شده و قبرها با سنگ‌ها و مدل‌هاى گوناگون منقّش مىگردند ، اين عمل از نظر شرعى چه حكمى دارد ؟\r\nج . مانعى ندارد ولى مكروه است .\r\n\r\nدفن در قبرهاى قديمى\r\n1415 . معمولًا در قبرستان‌هاى قديمى مرده‌ها در قبرهايى دفن مىشوند كه قبلًا قبر ديگرى بوده و مقدارى استخوان در آنجا يافت مىشود ، با توجه به اين كه ممكن است قبر قديمى توسط اولياى ميّت خريده شده باشد ، آيا دفن در آن صحيح است ؟\r\nج . قبرهايى را كه خريده‌اند ، ملك خريدارها است و در قبور ديگر هم نبش قبر قبل از پوسيدگى كامل جايز نيست .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\n\r\nحك كردن آيات قرآن روى قبور\r\n1416 . حك كردن آيات قرآن و اسماى متبركه بر روى قبرها چه حكمى دارد ؟ و در صورت علم به راه رفتن عابرين از روى آن‌ها ، آيا مسئولين قبرستان مىتوانند بدون اجازه از اولياى ميّت ، آن اسماء را محو نمايند ؟\r\nج . اگر در محلى است كه معرضيّت نوعيه براى هتك دارد ، جايز نيست و مسئول قبرستان با اجازه ، رفع هتك مىنمايد و اگر دسترسى ندارد مسير عبور را تغيير مىدهد و مادامىكه در معرض هتك بالفعل مستمر نيست ، تصرّف در آن نمىكند .\r\n\r\nقبرستان‌هاى قديمى\r\n1417 . قبرستان‌هاى قديمى كه امروزه كسى در آن دفن نمىشود و موجب جمع زباله يا تجمع افراد لا ابالى گرديده است ، آيا مىشود تبديل به فضاى سبز و يا بازار و . . . شود ؟\r\nآيا موقوفه بودن يا نبودن زمين براى قبرستان در حكم فوق تأثير دارد ؟\r\nج . در جاهايى كه موقوفه باشد ، تبديل آن به غير قبرستان جايز نيست و در غير موقوفه هم اگر مالك دارد ، هر گونه تصرف در آن مربوط به مالك آن است و در غير مملوكه هم امر آن راجع به حاكم شرع جامع شرايط است .\r\n\r\nزيارتگاه‌هاى غير مستند\r\n1418 . زيارت ، نذر و پول ريختن براى امام‌زادگانى كه شجره‌نامه مشخص و سند معتبرى از آنان در دست نيست ، چه حكمى دارد ؟ و آيا لازم است مردم را از رفتن و زيارت به چنين مكان‌هايى نهى كرد ؟\r\nج . نهى مردم در اين امور جا ندارد و زيارت و نذورات هم به قصد رجا مانعى ندارد .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n\r\nبازارچه احداث شده در قبرستان\r\n1419 . قبرستان قديمى - كه به گفته مطّلعين محل ، دفن بسيارى از علما و بزرگان بوده است - تخريب و تبديل به بازار و پاساژ گرديده است ، آيا خريدوفروش جنس و ساير تصرّفات در آن و نيز اجاره و خريد مغازه‌هاى چنين بازارى جايز است ؟\r\nج . اگر به حاكم شرع مراجعه و اجاره پرداخت كنند ؛ با فرض خروج از حيّز انتفاع در خصوص دفن و عدم امكان عود و بازگرداندن به قبرستان مانعى ندارد .\r\n\r\nخاك بقيع\r\n1420 . كسانى كه به قبور ائمه بقيع مشرف مىشوند مقدارى از خاك آنجا را براى تبرّك آورده و گاهى بر آن نماز مىگذراند ، با توجه به وقف بودن بقيع جهت قبرستان ، آن‌ها نسبت به اين مقدار خاك ضامن هستند و آيا نمازهاى آنان كه بر اين خاك خوانده‌اند باطل است ؟\r\nج . ظاهراً گرفتن و برداشتن تربت از قبور ساير معصومين - عليهم السّلام - با تربت امام حسين - عليه السّلام - تفاوتى ندارد كه اشاره به آن در مسأله 2112 رساله آمده است .\r\n\r\nخريدوفروش قبر\r\n1421 . زمين‌هاى قبرستان موقوفه‌اى كه سازمان اوقاف آن را به صاحبانش مىفروشد ، آيا ملك آنان محسوب مىشود ؟ و در صورت دفن فرد ديگر در آن قبر ، بدون اجازه اولياى ميّت اوّل قبر غصبى به شمار مىرود ؟\r\nج . زمين موقوفه قابل معامله و خريدوفروش نيست و در بعضى موارد اختصاص دادن حق از طرف متولّى شرعى ممكن است ، مثل اين كه داراى نوعى بنا است كه احكام شرعى هم بر آن مترتب است .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n\r\nحك و راه رفتن روى اسماى متبركه قبور\r\n1422 . حك و يا راه رفتن بر قبرهايى كه نام صاحبان آن عبد الله ، عبد الرضا ، عبد الرحمن و غلام‌رضا ، غلام‌حسين و . . . است اشكال دارد ؟\r\nج . بلى ، مضاف اليه ( اللَّه ، الرضا ، الرحمن ، رضا و . . . ) نبايد هتك شود .\r\n\r\nزيارت اهل قبور در شب\r\n1423 . رفتن به قبرستان در شب چه حكمى دارد ؟\r\nج . ظاهراً كراهت دارد .\r\n\r\nنبش قبر\r\n1424 . آيا اگر ميتى را بدون غسل دفن كرده باشند ، نبش قبر او جايز است ؟\r\nج . جايز است ، ولى احوط اين است كه اگر موجب هتك و بىاحترامى ميّت شود نبش قبر نشود .\r\n\r\nملاك نبش قبر\r\n1425 . ملاك در حرمت نبش قبر چيست ؟\r\nج . ملاك آن هتك حرمت و بىاحترامى ميّت است كه در اين صورت اگر چه طفل يا ديوانه باشد ، نبش قبر حرام است .\r\n\r\nنبش قبر براى تعيين قاتل و نجات متّهم\r\n1426 . آيا نبش قبر مسلمان براى تشريح بدن وى ، جهت تعيين كيفيّت قتل و نجات فرد متّهم به قتل ، چه حكمى دارد ؟\r\nج . در مورد ضرورت جايز است .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n\r\nنبش قبر براى استفاده از جسد و استخوان در آموزش\r\n1427 . 1 ) آيا مىتوان براى تشريح ، جهت آموزش ، به علت كمبود جسد و استخوان ( كه بدون آن‌ها آموزش امكان‌پذير نيست ) اقدام به نبش قبر غير مسلمان نمود ؟\r\nج . جايى كه نبش قبر مسلمان حرام است ، نبش قبر غير مسلمانى كه در ذمّه اسلام است نيز حرام است . در غير آن‌ها با توقّف آموزش بر نبش قبر و عدم محذور ديگر ، جواز بعيد نيست .\r\n2 ) در فرض فوق اگر دانسته نشود اين قبر متعلق به مسلمان يا غير مسلمان است ، نبش قبر مجاز است ؟\r\nج . با امارات ( نشانه‌هاى معتبر ) كه تفحص از آن‌ها مىشود ، تعيين مىشود كه اين‌ها محكوم به حكم مسلمان‌اند يا نه ( امارات مثل شهر اسلام و محلّه‌ى مسلمين و امثال آن ) . در صورت عدم اماره با شروط ذكر شده جوازش دور نيست .\r\n\r\nاستفاده از استخوان‌هاى پيدا شده براى آموزش\r\n1428 . در صورت كمبود جسد و استخوان ، آيا مىتوان استخوان‌هايى را كه در بيابان‌ها و قبرستان‌ها مىيابيم و يا به وسيله‌ى عمليات حفارى شهردارىها در سطح خاك ظاهر مىشوند ، ( چه متعلق به مسلمانان و چه غير مسلمانان ) مدتى جهت آموزش استفاده كرده و بعد از اتمام كار ، به يك مركز آموزشى هديه يا دفن كرد ؟\r\nج . در صورتى كه اماره‌اى بر اسلام پيدا شود ، در حكم مسلمان‌ها هستند ، چه اسلام حقيقى چه اسلام حكمى ، در غير اين صورت با شروط ذكر شده اشكالى ندارد .\r\n\r\nنبش قبر با آب‌گرفتگى قبر\r\n1429 . فردى پدر خود را در ملك شخصى خود دفن نموده است . اكنون با گذشت ده سال\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nاز اين قضيه متوجه شده‌اند كه قبر را آب فرا گرفته است . آيا مىتوانند نبش قبر كنند و در قبرستان دفن نمايند ؟\r\nج . اگر سدّ آب و منع ورود آن به قبر ممكن است ، همان را انجام دهند و اگر ممكن نيست و هتك ميّت نباشد ، نبش قبر و انتقال آن به مكان مناسب‌تر ، مانعى ندارد .\r\n\r\nكيفيّت نبش قبر در قبرهاى چند طبقه\r\n1430 . قبرهايى كه سه طبقه است ، اگر جنازه پايينى با كفن مغصوب دفن شده باشد يا به جهتى ضرورت نبش قبر جنازه پايينى پديد آيد ، شرعاً چه بايد كرد ؟\r\nج . اگر ممكن باشد با صاحب كفن مصالحه كنند و قبرها را نبش نكنند و اگر ممكن نشد يا براى جهات ديگر بخواهند نبش كنند ، بايد به گونه‌اى از كنار بشكافند كه قبرهاى رويى نبش نشود .\r\n\r\nساخت پايه‌هاى حسينيّه در قبرستان\r\n1431 . حسينيه‌اى را در كنار قبرستان موقوفه‌اى ساخته‌اند ؛ پايه‌هاى حسينيه در قبرستان بر بدنه قبرها ساخته شده است ، حكم شرعى چيست ؟\r\nج . بايد آن پايه‌ها را درآورند ، اين گونه تصرف در قبرستان جايز نيست ؛ ولى تصرف در فضا اشكال ندارد ، زيرا مزاحمت با دفن ندارد و لذا جايز است پايه‌ها را در خارج از آن زمين قرار دهند هر چند قسمتى از بناى حسينيه در فضاى آن واقع شود .\r\n\r\nعدم جواز فروش زمين قبرستان موقوفه\r\n1432 . زمينى وقف قبرستان بوده و در آن ، ميّت دفن كرده‌اند ولى فعلًا اهل محلّ به دفن اموات در آن رغبت ندارند و در محلّ ديگرى دفن مىكنند ، آيا مىتوان آن را به فروش\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nرساند و در مسجد مصرف نمود ؟\r\nج . با ثبوت وقفيّت ، فروش آن جايز نيست ، مگر اينكه بهره‌ورى از آن مقدور نباشد .\r\n\r\nتبديل قبرستان عمومى خريدارى شده به ملك بهتر\r\n1433 . ملكى براى قبرستان عمومى خريدارى شده و دو نفر در آنجا دفن شده‌اند ، چون اين ملك در زمين شيب قرار گرفته ، اهالى حاضر نشده‌اند اموات خود را در آنجا دفن كنند ، آيا اجازه مىفرماييد هيأت امنا ، اين زمين را بفروشند و در كنار قبرستان قديمى ، زمينى را خريدارى نمايند ؟\r\nج . در صورتى كه از حيّز انتفاع خارج شده باشد و قابل استفاده نباشد و هتك به آن دو ميّت نباشد ، با محافظت از آن ، بعيد نيست جايز باشد .\r\n\r\nدفن اموات در زمين موقوفه امام حسين\r\n- عليه السّلام -\r\n1434 . قبرستان قديمى وقف امام حسين - عليه السّلام - بوده و اهالى آن منطقه ، به خاطر عدم آگاهى از حكم شرع ، اموات خود را در زمين وقف امام حسين - عليه السّلام - دفن نموده‌اند ، حال متوجّه شده‌اند كه در طول صد سال كار اشتباهى انجام داده‌اند ، آيا مىتوانند از متولّى ، زمين را پنجاه سال اجاره كنند و اجاره زمين را براى امام حسين - عليه السّلام - مصرف نمايند ؟\r\nج . در صورتى كه مصرف خاصّى براى زمين تعيين نشده باشد ، مىتوانند به بالاترين قيمت اجاره نمايند و اجاره را به مصرف امام حسين - عليه السّلام - برسانند .\r\n\r\nپس گرفتن زمينى كه وقف قبرستان شده\r\n1435 . اشخاصى زمينى را جهت قبرستان هبه كرده‌اند به شرط اين كه در اين زمين ميّت\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nدفن شود ؛ حال با توجه به اين كه اهالى آن محلّ راضى نمىشوند اموات خود را در آنجا دفن كنند ، آيا واهب ( فرد بخشنده زمين ) مىتواند زمين خود را پس بگيرد ؟\r\nج . در صورتى كه وقف شده باشد و تحويل گرفتن متناسب با وقف صورت گرفته باشد ، حقّ رجوع ندارند امّا در صورتى كه مورد استفاده براى اموات قرار نگرفته باشد و واگذارى ابتدايى بوده ، مانعى ندارد .\r\n\r\nفرض جواز دفن مسلمان در كنار قبور كفار\r\n1436 . عده‌اى از مسلمانان در يكى از كشورهاى بيگانه ، يك قسمت از قبرستان كفّار را خريده‌اند كه آنجا را قبرستان مسلمين قرار دهند ، با اينكه در آنجا چند قبر از كافران هم هست . آيا اين كار اشكال دارد ؟ آيا اين زمين قابل فروش مىباشد ؟\r\nج . اشكالى ندارد ، زيرا ديگر مقبره‌ى كفّار بر آن صادق نيست و اگر آنجا را وقف قبرستان كردند ، ديگر قابل فروش نيست ؛ مگر بناهاى آن را بفروشند .\r\n\r\nحكم زمين قبرستانى كه تبديل به بازار شده است\r\n1437 . زمينى سابقاً وقف قبرستان بوده ولى فعلًا از عنوان قبرستان خارج شده و بخشى از آن تبديل به بازار و غيره شده است . تكليف چيست ؟\r\nج . اگر تبديل آن به قبرستان ممكن نيست ، بايد متصرّفين در آن اجرة المثل زمين را بپردازند تا صرف در خيرات شود ، در غير اين صورت غاصب زمين هستند و هنگامى كه دفن ميّت در آن ممكن شد ، بايد براى دفن اموات از آن استفاده شود .\r\n\r\nتخريب آرامگاه خانوادگى بدون اذن مالكان\r\n1438 . عدّه‌اى آرامگاه و مقبره‌ى خانوادگى خريده‌اند . آيا مىتوان آن را تخريب كرد ؟\r\nج . بدون اذن آن‌ها نمىتوان تخريب كرد ، چه اينكه آن قبور ملك آن‌ها باشد يا وقف باشد ، زيرا تخريب وقف هم مجوّز مىخواهد .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n\r\nخراب كردن ديوار قبرستان\r\n1439 . قبرستانى در مركز شهر و كنار پارك واقع شده و متأسفانه محل تجمّع اراذل و اوباش و سلب آسايش همسايگان گرديده است . آيا جايز است ديوارهاى اطراف و اطاقك‌هاى متروكه حاشيه قبرستان را به گونه‌اى كه آسيبى به قبرستان وارد نشود ، تخريب نمود تا از حالت امن بودن براى افراد خاطى ، خارج شود ؟\r\nج . تا ممكن است تصرّفات غير مرضيّه واقف يا مالك نشود ، و اللَّه العالم .\r\n\r\nخريد قبر از قبرستان وقفى\r\n1440 . قبرهايى در قبرستانى وجود دارد كه به وسيله اداره اوقاف و امور خيريه به فروش مىرسد . اداره مذكور اظهار مىدارد اين قبرها حد اقل 50 و حد اكثر 100 سال از آخرين دفن آن مىگذرد و در زمان دفن هم چون قبرستان وقف بوده ، پولى بابت قبر دريافت نمىشده است . و در حال حاضر مدّعى و صاحبى ندارد ؛ آيا خريد آن قبرها اشكال دارد ؟\r\nج . با فرض آن‌كه زمين وقف براى دفن است ، خريدوفروش آن جايز نيست . بلى اگر نبش قبر صدق نكند و بخواهيد براى رفع منع از دفن مبلغى با رضايت بدهيد ، مانع ندارد .\r\n\r\nساخت و ساز در موقوفه براى دفن\r\n1441 . قطعه زمينى - كه هم اكنون در مقابل صحن مطهر حضرت معصومه - عليها السّلام - به عنوان ميدان آستانه مشهور است - طبق اسناد تاريخى از حدود 1200 سال قبل به دفن اموات مسلمين اختصاص داشته است كه به تدريج در زمان طاغوت به پارك ، پاساژ ، ساختمان شهردارى و آتش‌نشانى و فرماندارى تبديل شده است و غير از قطعه كوچكى كه به قبرستان شيخان مشهور است ، كلًا از عنوان قبرستان بودن خارج شده\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nاست و در دو سال اخير جهت طرح بهسازى حرم مطهر حضرت معصومه - عليها السّلام - توسط شهردارى ، بخش عمده‌اى از آن تبديل به بازار سه طبقه شده و مبالغى سنگين هزينه گرديده است . طبق احكام دادگاه‌هاى صالحه جمهورى اسلامى ايران حكم به وقفيّت كل زمين و ابطال اسناد مالكيت صادر شده است . از سوى ديگر قانون گورستان‌ها و مقررات بهداشتى حكومتى ، مانع دفن اموات در مركز شهر بوده و هست .\r\nنظر به تبديل و تبدّل عنوان از زمان غصب و عدم امكان اعاده آن به صورت قبرستان و اينكه از آن زمان تاكنون محل مورد نظر به صورت پاساژ و واحدهاى تجارى درآمده و مورد استفاده قرار مىگيرد ، متصرّفين تحت چه عنوان فقهى از دِيْن خارج و برىء الذمّه مىگردند ؟\r\nآيا اداره اوقاف مىتواند مبناى اخذ وجه را به قيمت زمان تصرف ( زمان سابق ) ، با قيمت كارشناسى قرار داده و احقاق حق موقوفه نمايد .\r\nج . اجرة المثل زمين را تا وقتى كه قابل دفن نيست ، بايد بپردازند .\r\n\r\nعدم جواز تصرف در وقف براى قبرستان زرتشتيان\r\n1442 . اين جانبان شاغل در يكى از نهادها و ساكن در منازل سازمانى آن نهاد مىباشيم .\r\nاخيراً مطلع شده‌ايم زمين‌هايى كه اين نهاد در آن ، منازل سازمانى ساخته است ، قبل از انقلاب متعلّق به زرتشتيان بوده و اين زمين‌ها جهت قبرستان به انجمن زرتشتيان ايران وقف شده است ، ليكن نهاد ، آن‌ها را تصاحب نموده است . پس از شكايت انجمن زرتشتيان ، قرار شد آن‌ها را راضى و اجاره آن‌ها را پرداخت نمايد . ولى چندى است اجاره‌اى پرداخت نمىشود و دو تن از اعضاى انجمن در صحبتى كه با كارگران خود ( كه مسلمان و ساكنان منطقه هستند ) داشته‌اند اكيداً عدم رضايت خود را از اين عمل نهاد مذكور اعلام كرده‌اند . اينك با عنايت به مسائل فوق حكم موارد ذيل را بفرماييد .\r\n1 ) سكونت در آن منطقه چه حكمى دارد ؟\r\n\r\n","description":"","footnote":"","page_name":" 406 ","page_number":406},
  {"content":"\r\n\r\n2 ) ادامه كار ، تردد و انجام فرايض دينى در آن منطقه جايز است ؟\r\n3 ) حكم نمازهايى كه تاكنون در آن منطقه خوانده‌ايم چيست ؟\r\nج . سكونت در آن منطقه جايز نيست و تصرّفاتى كه تاكنون كرده‌اند به آن‌ها اعلام كنند كه مربوط به ما نبوده و نمازهايى كه سابقاً خوانده‌اند صحيح بوده و قضا ندارد ، و اللَّه العالم .\r\n\r\nزمين مجهول الهويّه\r\n1443 . زمينى است كه سال‌ها در آن آجرپزى مىشده و به همين نام معروف است . در همين زمين اطفال ميّت نيز دفن مىشده‌اند ، بدون اينكه نام قبرستان بر آن گذاشته باشند . اين زمين هم‌جوار قبرستان است و الآن مدّتى است - شايد نزديك به 10 - 15 سال يا بيشتر - كه ديگر در آن ، طفل ميّتى دفن نشده است ، با اينكه افرادى داعيه‌ى ملكيّت آن را دارند ، قسمتى از آن براى شركت نفت روستا زيربنا رفته و قسمتى هم براى نانوايى و قسمتى هم به عنوان مغازه در نظر گرفته شده و قسمت قابل توجهى هم باقى مانده است ، آيا مىتوانيم آن قسمت اخير را كه باقىمانده ، براى مصارف عامّ المنفعة چون خانه روحانى يا ساير مصارف تصرّف كنيم ، يا اگر شخصى حاضر شود آن را بخرد و پولش را اهالى روستا صرف امور عامّ المنفعه بنمايند ، اين كار را انجام دهيم ؟ البته در صورتى كه مدّعيان ملكيت هم راضى باشند يا نتواند مدّعاى خود را ثابت كنند .\r\nج . وقفيّت به صِرف دفن ثابت نمىشود ، پس هزينه نمودن آن - بعد از فراغ از آن چه مربوط به مدّعى مالكيت است - براى امور مذكور اشكال ندارد .\r\n\r\nتبديل زمين وقف براى قبرستان\r\n1444 . شخصى زمين بايرى كه در اطراف قبرستان قديمى بوده خريدارى كرده و وقف\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nقبرستان نموده است . و پس از مدتى ، واقف فوت كرده است چند نفر از اهالى تصميم گرفته‌اند آن زمين را تبديل به زمين زراعى نمايند تا مقدارى از سود حاصله را صرف مسجد كنند . حكم شرعى را مرقوم فرماييد .\r\nج . در صورتى كه وقف براى قبرستان شده است ، جايز نيست .\r\n\r\nوقف براى قبرستان و عدم احتياج به آن\r\n1445 . شخصى مدّت بيست سال است يك جريب زمين توتون‌كارى واقع در روستاى . . .\r\nرا وقف مؤبّد و حبس مخلّد نموده است كه قبرستان شود . ولى تاكنون براى قبرستان از آن زمين مذكور استفاده نكرده‌اند چون فعلًا نيازى به قبرستان ندارند حال مىشود با تعهّد ، زمين نامبرده را با شرايطى اجاره داد كه از آن استفاده شود و هر وقت نياز شد ، خلع يد شود يا خير ؟\r\nج . مادامىكه مورد نياز دفن اموات نباشد با نظر متولّى اشكال ندارد و درآمد بايد صرف قبرستان شود .\r\n\r\nحصار كشيدن در قبرستان\r\n1446 . آيا مىتوان دور قبرستان عمومى را حصار كشيد به نحوى كه حصار در زمين قبرستان واقع مىشود ؟\r\nج . اگر قبرستان وقف باشد و حصار مانع دفن اموات - و لو در مقدارى كه حصار دارد - جايز نيست .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\n\r\nاحكام قرآن\r\n\r\n","description":"","footnote":"","page_name":" 409 ","page_number":409},
  {"content":"\r\n . \r\n","description":"","footnote":"","page_name":" 410 ","page_number":410},
  {"content":"\r\n\r\n\r\nگرفتن اجرت در برابر تعليم قرآن\r\n1447 . گرفتن اجرت در برابر تعليم قرآن ، چه حكمى دارد ؟\r\nج . اشكال ندارد .\r\n\r\nتلاوت قرآن در صورت ضرر براى چشم\r\n1448 . اگر تلاوت قرآن براى چشم كسى ضرر داشته باشد ، آيا جايز است هر روز مقدارى از قرآن را تلاوت نمايد ؟\r\nج . موارد مختلف مىشود .\r\n\r\nموارد و نحوه استخاره با قرآن\r\n1449 . لطفاً موارد و نحوه استخاره‌ى با قرآن را بيان فرماييد .\r\nج . به كتب معتبر - مثل مفاتيح الجنان - رجوع شود .\r\n\r\nمجالس ختم انعام\r\n1450 . در بسيارى از شهرها و روستاها مجالسى به عنوان ختم انعام برگزار مىشود كه در وسط ، آيه‌هاى سوره انعام ، دعا و ذكرهايى خوانده مىشود ، آيا چنين ذكرها و دعاهايى مأثور است ؟ و خواندن چنين چيزهايى وسط قرائت قرآن مطلوب است يا خير ؟\r\nج . به قصد خصوصيّت اگر باشد ، بايد مأثور باشد .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\n\r\nفرق استخاره با تفأل\r\n1451 . لطفاً فرق استخاره با تفأل را ذكر كرده و بفرماييد كه مورد استفاده هر يك چيست ؟\r\nج . استخاره براى انتخاب است و تفأل براى اطلاع . ( جهت آگاهى بيشتر به باب مفصّلى در بحار الأنوار مراجعه شود . )\r\n\r\nشنيدن قرآن\r\n1452 . كسى كه از شنيدن قرآن با صداى نيكو لذت بيشتر و توجه افزون‌ترى نسبت به خواندن آن دارد ، مىتواند شنيدن تلاوت قرآن را جايگزين خواندن قرآن نمايد ؟\r\nج . همراه با شنيدن ، خود نيز قرآن بخواند تا ثواب قرائت را هم ببرد و همچنين مىتواند از باب « فاستمعوا و انصتوا » رفتار كند .\r\n\r\nقرائت قرآن ريايى\r\n1453 . اگر كسى قرآن بخواند براى اين كه به ديگران قرائت يا صداى خوب خود را بفهماند ، عمل او ريا و حرام است ؟\r\nج . اگر از باب ايجاد انگيزه در ديگران نباشد ، ريا مىشود .\r\n\r\nگذراندن معانى قرآن\r\n1454 . اگر كسى خواندن قرآن را نذر كرده باشد ، مىتواند معانى قرآن را در قلب بگذراند بدون آن كه به زبان تلفظ كند ؟ و اگر تلفظ به زبان باشد ولى سرعت تلفظ زياد و غير قابل فهم باشد چه طور ؟ و آيا كثرت تلاوت و ختم قرآن در مدت اندك را كه از اوليا و بزرگان دين نقل شده ، مىتوان حمل بر تلفظ زبانى كرد يا آن هم مرور دادن معانى در قلب بوده است ؟\r\nج . تلاوت قرآن به خواندن آن است به زبان البته هر چه با تأنّى و دقت خوانده شود مطلوب‌تر است و كسى كه نذر خواندن كرده ، بايد به طور صحيح آن را به زبان بخواند .\r\n\r\n","description":"","footnote":"","page_name":" 412 ","page_number":412},
  {"content":"\r\n\r\n\r\nقرآن خواندن در حالت خوابيده\r\n1455 . خوابيده قرآن خواندن ، چه حكمى دارد ؟\r\nج . اگر فقط خواندن قرآن باشد ، اشكال ندارد .\r\n\r\nشركت در كلاس قرآن به خاطر ازدواج\r\n1456 . آيا رفتن به كلاس قرآن استادى كه دوست دارم با وى ازدواج كنم ، گناه است ؟\r\nج . اگر خوف وقوع در حرام و مفسده باشد ، گناه است .\r\n\r\nفراگيرى صوت قرآن از نامحرم\r\n1457 . آيا فراگرفتن صوت قرآن كريم از نامحرم درست است ؟\r\nج . خير ، درست نيست .\r\n\r\nقرائت نزد نامحرم\r\n1458 . قرائت قرآن نزد نامحرم چه حكمى دارد ؟\r\nج . اگر با صوتِ بلند باشد بلكه مطلقاً اشكال دارد .\r\n\r\nعدم جواز قرار دادن قرآن در اختيار كافر\r\n1459 . آيا جايز است معلّمين ، قرآن را در اختيار دانش‌آموزان بهايى ، يا اهل كتاب قرار دهند ؟\r\nج . اشكال دارد .\r\n\r\n","description":"","footnote":"","page_name":" 413 ","page_number":413},
  {"content":"\r\n . \r\n","description":"","footnote":"","page_name":" 414 ","page_number":414},
  {"content":"\r\n . \r\n","description":"","footnote":"","page_name":" 415 ","page_number":415},
  {"content":"\r\n . \r\n","description":"","footnote":"","page_name":" 416 ","page_number":416},
  {"content":"\r\n . \r\n","description":"","footnote":"","page_name":" 417 ","page_number":417},
  {"content":"\r\n . \r\n","description":"","footnote":"","page_name":" 418 ","page_number":418},
  {"content":"\r\n . \r\n","description":"","footnote":"","page_name":" 419 ","page_number":419},
  {"content":"\r\n . \r\n","description":"","footnote":"","page_name":" 420 ","page_number":420},
  {"content":"\r\n . \r\n","description":"","footnote":"","page_name":" 421 ","page_number":421},
  {"content":"\r\n . \r\n","description":"","footnote":"","page_name":" 422 ","page_number":422},
  {"content":"\r\n . \r\n","description":"","footnote":"","page_name":" 423 ","page_number":423},
  {"content":"\r\n . \r\n","description":"","footnote":"","page_name":" 424 ","page_number":424},
  {"content":"\r\n . \r\n","description":"","footnote":"","page_name":" 425 ","page_number":425},
  {"content":"\r\n . \r\n","description":"","footnote":"","page_name":" 426 ","page_number":426},
  {"content":"\r\n . \r\n","description":"","footnote":"","page_name":" 427 ","page_number":427},
  {"content":"\r\n . \r\n","description":"","footnote":"","page_name":" 428 ","page_number":428},
  {"content":"\r\n . \r\n","description":"","footnote":"","page_name":" 429 ","page_number":429},
  {"content":"\r\n . \r\n","description":"","footnote":"","page_name":" 430 ","page_number":430},
  {"content":"\r\n . \r\n","description":"","footnote":"","page_name":" 431 ","page_number":431},
  {"content":"\r\n . \r\n","description":"","footnote":"","page_name":" 432 ","page_number":432},
  {"content":"\r\n . \r\n","description":"","footnote":"","page_name":" 433 ","page_number":433},
  {"content":"\r\n . \r\n","description":"","footnote":"","page_name":" 434 ","page_number":434},
  {"content":"\r\n . \r\n","description":"","footnote":"","page_name":" 435 ","page_number":435},
  {"content":"\r\n . \r\n","description":"","footnote":"","page_name":" 436 ","page_number":436},
  {"content":"\r\n . \r\n","description":"","footnote":"","page_name":" 437 ","page_number":437},
  {"content":"\r\n . \r\n","description":"","footnote":"","page_name":" 438 ","page_number":438},
  {"content":"\r\n . \r\n","description":"","footnote":"","page_name":" 439 ","page_number":439},
  {"content":"\r\n . \r\n","description":"","footnote":"","page_name":" 440 ","page_number":440},
  {"content":"\r\n . \r\n","description":"","footnote":"","page_name":" 441 ","page_number":441},
  {"content":"\r\n . \r\n","description":"","footnote":"","page_name":" 442 ","page_number":442},
  {"content":"\r\n . \r\n","description":"","footnote":"","page_name":" 443 ","page_number":443},
  {"content":"\r\n . \r\n","description":"","footnote":"","page_name":" 444 ","page_number":444},
  {"content":"\r\n . \r\n","description":"","footnote":"","page_name":" 445 ","page_number":445},
  {"content":"\r\n . \r\n","description":"","footnote":"","page_name":" 446 ","page_number":446},
  {"content":"\r\n . \r\n","description":"","footnote":"","page_name":" 447 ","page_number":447},
  {"content":"\r\n . \r\n\r\n","description":"","footnote":"","page_name":" 448 ","page_number":448}
  ]