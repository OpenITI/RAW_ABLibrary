[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" فهرست 1 ","page_number":1},
  {"content":"\r\n . \r\n","description":"","footnote":"","page_name":" فهرست 2 ","page_number":2},
  {"content":"\r\n\r\nتاريخ دولت اسلامى دراندلس\r\nجلد اول\r\nنوشته محمد عبدالله عنان\r\nترجمهء\r\nعبد المحمد آيتى\r\nانتشارات كيهان\r\n\r\n","description":"","footnote":"","page_name":" فهرست 3 ","page_number":3},
  {"content":"\r\n\r\nعنان ، محمد عبدالله ، 1986 - inan , Muhammad Abdallah\r\nتاريخ دولت اسلامى در اندلس / نوشته محمد عبدالله عنان : ترجمه عبدالمحمد آيتى . - تهران : مؤسسه كيهان ، 1366 .\r\n5 ج . - ( انتشارات كيهان ؛ 44 ؛ 45 ، 70 . تاريخ ؛ 6 ؛ 7 )\r\n2700 ريال ( ج . 1 ) ؛ 2300 ريال ( ج . 2 ) .\r\n( دوره ) ISBN 964 - 458 - 117 - 2\r\n32000 ريال ( ج . 1 ) ISBN 964 - 458 - 118 - 0\r\n23000 ريال ( ج . 2 ) ISBN 964 - 458 - 119 - 9\r\nفهرستنويسى بر اساس اطلاعات فيپا ( فهرستنويسى پيش از انتشار ) .\r\nكتابنامه .\r\nج . 1 ، 2 ( چاپ دوم 1380 ) .\r\n1 . اندلس - - تاريخ . 2 . اسلام - - اندلس - - تاريخ . 3 . مسلمانان - - اسپانيا - - تاريخ .\r\nالف . آيتى ، عبد المحمد 1305 - ، مترجم . ب . مؤسسه كيهان . ج . عنوان .\r\n2 ت 9 ع / 103 DP\r\n02 / 964\r\n1366\r\nكتابخانه ملى ايران 1888 - 68 م *\r\nشابك : 0 - 118 - 458 - 964\r\nISBN : 964 - 458 - 118 - 0\r\nنام كتاب : تاريخ دولت اسلامى در اندلس جلد اول\r\nنويسنده : محمد عبدالله عنان\r\nترجمه : عبدالمحمد آيتى\r\nناشر : انتشارات كيهان\r\nچاپ اول : زمستان 1366\r\nچاپ دوم : زمستان 1380\r\nتيراژ : 2200 نسخه - قطع وزيرى\r\nحق چاپ براى انتشارات كيهان محفوظ است .\r\nتهران - خيابان فردوسى ، كوچه شهيد شاهچراغى ، مؤسسهء كيهان\r\nتلفن پخش 3110201\r\n\r\n","description":"","footnote":"","page_name":" فهرست 4 ","page_number":4},
  {"content":"\r\n\r\n\r\n[ جلد اول 
  ]\r\n\r\nفهرست مطالب\r\nمقدمهء مؤلف بر چاپ سوم 1\r\nباب اول : فتوحات عرب در افريقيه و اندلس و گاليا و عصر واليان در اندلس 9\r\nفصل اول : فتوحات عرب در افريقيه 11\r\nفصل دوم : اسپانيا پيش از فتح اسلامى 24\r\nفصل سوم : فتح اسپانيا 36\r\nفصل چهارم : اسپانيا پس از فتح اسلامى 60\r\nفصل پنجم : سرزمين گل ( گاليا ) ميان عرب و فرانكها 77\r\nفصل ششم : بلاط الشهدا 92\r\nفصل هفتم : اندلس ميان مد و جزر 116\r\nفصل هشتم : جنگ داخلى 127\r\nفصل نهم : پايان عصر واليان 135\r\n\r\n","description":"","footnote":"","page_name":" فهرست 5 ","page_number":5},
  {"content":"\r\n\r\nباب دوم :\r\nدولت اموى در اندلس بخش اول : عصر امارت ( از عبد الرحمان الداخل تا عبد الرحمان بن الحكم ) 147\r\nفصل اول : سرنگونى دولت اموى و قيام دولت عباسى 149\r\nفصل دوم : روى كار آمدن دولت اموى در اندلس 157\r\nفصل سوم : حكومت عبد الرحمان الداخل 169\r\nفصل چهارم : وضع رونسوال يا در بند شزروا 181\r\nفصل پنجم : حكومت عبد الرحمان الداخل 198\r\nفصل ششم : صفات و سجاياى عبد الرحمان الداخل 206\r\nفصل هفتم : مملكت مسيحى شمال از آغاز قيام آن تا حكومت الفونسوى دوم 223\r\nفصل هشتم : هشام بن عبد الرحمان و حكم بن هشام 239\r\nفصل نهم : عبد الرحمان بن الحكم 272\r\nبخش دوم : عصر امارت ( از محمد بن عبد الرحمان تا عبد اللّه بن محمد و عصر آشوب بزرگ ) 307\r\nفصل اول : حكومت محمد بن عبد الرحمان بن الحكم و نشانه‌هايى از شورش نخستين 309\r\nفصل دوم : امارت منذر بن محمد بن عبد الرحمان و آغاز شورش مولدين 342\r\nفصل سوم : امارت عبد اللّه بن محمد بن عبد الرحمان الف . قيام مولدين و عربها 348\r\nفصل چهارم : حكومت عبد اللّه بن محمد بن عبد الرحمان ب . اوج فتنه 362\r\nبخش سوم : عبد الرحمان الناصر و قيام خلافت اموى در اندلس 383\r\nفصل اول : مملكت مسيحى اسپانيا در خلال قرن نهم ميلادى 385\r\nفصل دوم : حكومت عبد الرحمان الناصر و قيام خلافت اندلس 397\r\nفصل سوم : اخلاق و آثار عبد الرحمان الناصر 428\r\nفصل چهارم : غزوات مسلمانان در گاليا و شمال ايتاليا و سويس 457\r\n\r\n","description":"","footnote":"","page_name":" فهرست 6 ","page_number":6},
  {"content":"\r\n\r\nبخش چهارم : بهار خلافت اندلس 475\r\nفصل اول : حكم المستنصر باللّه 477\r\nفصل دوم : هشام المؤيد باللّه 507\r\nباب سوم : دولت عامريان 523\r\nفصل اول : المنصور محمد بن ابى عامر 525\r\nفصل دوم : اخلاق و صفات المنصور بن ابى عامر 563\r\nفصل سوم : ممالك مسيحى اسپانيايى در خلال قرن دهم ميلادى 582\r\nفصل چهارم : عبد الملك المظفر باللّه\r\nفصل پنجم : عبد الرحمان بن المنصور و سقوط دولت عامريان 616\r\nباب چهارم : سقوط خلافت اندلسى و ظهور دولت بنى حمود 635\r\nفصل اول : خلافت در كشاكش فتنه و هرج‌ومرج 637\r\nفصل دوم : دولت بنى حمود 652\r\n\r\n","description":"","footnote":"","page_name":" فهرست 7 ","page_number":7},
  {"content":"\r\n . \r\n","description":"","footnote":"","page_name":" فهرست 8 ","page_number":8},
  {"content":"\r\n\r\n\r\nمقدمهء مؤلف بر چاپ سوم\r\nآنچه امروز در دسترس شما قرار مىگيرد ، چاپ سوم از كتاب دولت اسلامى در اندلس است ، حاوى برهه‌اى از تاريخ دولت اسلامى اندلس ، از آغاز فتح تا پايان خلافت اموى و دولت حمودى ، يعنى تا نيمهء قرن پنجم هجرى يا نيمهء قرن يازدهم ميلادى . با پايان گرفتن اين عصر ، دوره‌اى از تاريخ اندلس كه مهمترين و گسترده‌ترين و در عين حال پرفراز و نشيب‌ترين دوره‌هاست پايان مىگيرد كه خود از دو بخش تشكيل شده است :\r\nبخش اول شامل فتح افريقيه و اندلس و عصر واليان است و پس از آن ، تاريخ دولت امويان اندلس از آغاز نهضت آن تا آغاز عهد عبد الرحمان الناصر ، يعنى از سال 22 تا سال 300 هجرى برابر با سال 643 تا 912 ميلادى .\r\nبخش دوم ، شامل تاريخ خلافت اموى و روى كار آمدن دولت عامرى است ، سپس فروپاشى آن دو دولت و حوادثى كه همزمان با آنها رخ داد ، از هرج‌ومرجها و اغتشاشها و شورشها و دعويهاى استقلال در اين نقطه يا آن نقطه و روى كار آمدن دولت بربرى بنى حمود در جنوب اندلس و آغاز عصر ملوك الطوايف ، يعنى از سال 300 تا 450 هجرى برابر با\r\n\r\n","description":"","footnote":"","page_name":" 1 ","page_number":9},
  {"content":"\r\n\r\nسال 912 تا 1058 ميلادى .\r\nدر مدت هفده سالى كه از انتشار چاپ اول كتاب گذشته است ، توانستم دورهء چهارم و پايانى تاريخ اندلس را نيز كه شامل تاريخ مملكت غرناطه و پايان دولت اسلامى اندلس است به رشتهء تحرير درآورم . اين دورهء اخير از نيمهء قرن سيزدهم ميلادى تا سال 1492 را كه دولت اسلامى به‌دست اسپانيايىها سقوط مىكند ، در برمىگيرد . پس از آن به تاريخ موريسكىها يا عربهاى مسيحى شده تا اخراج آنان به طور نهايى از اسپانيا پرداخته‌ام و آن را نهايت الاندلس و تاريخ العرب المتنصرين نام نهاده‌ام . چاپ دوم اين بخش در سال 1958 منتشر شده است .\r\nطى همين سالها توانستم كتاب ديگرى از آثار باستانى و نقوش اندلسى كه به هنگام تأليف اين كتاب در ضمن سفرهاى پىدرپى خود به اسپانيا فراهم كرده بودم ، تحت عنوان الاثار الاندلسية الباقية فى اسبانيا و البرتغال نشر دهم .\r\nآنچه بايد از اين تاريخ عظيم ، تاريخ اندلس يا تاريخ اسپانياى مسلمان به انجام برسانم دورهء دوم است كه شامل دول ملوك الطوايف خواهد بود كه تأليف آن به پايان آمده و در اولين فرصتى كه دست دهد ، منتشر خواهد شد . سپس دورهء سوم شامل عصر مرابطين و موحدين است كه از خداى بارى مىخواهم در آيندهء نزديكى آن را نيز به پايان برسانم . « * »\r\nبدين‌گونه دورهء كامل تاريخ اندلس كه بيست سال به خاطر آن رنج برده‌ام و براى يافتن و گردآورى مواد پراكنده و منابع و اسناد آن ده بار به شبه جزيرهء اسپانيا و مغرب سفر كرده‌ام ، به پايان مىآيد .\r\nسيروسفر مكرر من در بلاد قديم اسپانياى اسلامى و ديدار از شهرها و مراكز پيشين آن بخصوص شهرهايى چون قرطبه و اشبيليه و بلنسيه و مرسيه و سرقسطه و طليطله و بطليوس و مارده و اشبونه و باجه و غرناطه و المريه و مالقه و غير آن و مشاهدهء طبيعت اين اقاليم و بقاع و سرزمينهايى كه امت اندلسى قرنها در آنجاها مىزيسته و تمدن عظيم خود را پايه‌گذارى\r\n\r\n\r\n","description":"","footnote":"\r\n( * ) خوشبختانه اين دو كتاب نيز در سالهاى بعد منتشر شده و در دست است و به يارى خدا مجلدات بعد از اين خواهد بود . - م .\r\n","page_name":" 2 ","page_number":10},
  {"content":"\r\n\r\nكرده‌اند ، در من اثرى عميق داشت و مرا از حقايق بسيارى آگاه كرد و افكار و نظريه‌هاى تازه‌اى را به من ارزانى داشت .\r\nاينك درخور است كه اعلان كنم علاوه بر منابع قشتالى و لاتينى كهن و منابع تازهء غربى ، در كنار منابع عربى - چه آنها كه منابع عمومى هستند و چه آنها كه اختصاصا راجع به اندلس است - موفق شدم در ضمن جستجوهايم در مجموعه‌هاى اسپانيايى ( بويژه مجموعهء اسكوريال ) و مجموعه‌هاى بلاد مغرب به دو بخش كمياب از تأليف گرانبها و مستند ابن حيان در تاريخ اندلس به نام كتاب المقتبس فى تاريخ رجال الاندلس دست بيابم .\r\nنخستين بخش شامل حوادث سالهاى 180 تا 231 هجرى است ، يعنى عصر حكم بن هشام و عبد الرحمان بن الحكم ، و داراى حدود صد صفحه ( از صفحهء 88 تا 189 ) در قطع بزرگ . البته دست يافتن به اين اوراق را مرهون علامه لوى پروونسال هستم . او در يكى از مجموعه‌هاى مغرب آن را يافته بود ، ولى بعدها ناپديد شد و من از جاى آن اطلاعى ندارم .\r\nبخش دوم ، دنبالهء پيوستهء بخش نخستين است ، يعنى حوادث سالهاى 233 تا 267 هجرى ، باقى عصر عبد الرحمان ابن الحكم و بيشتر وقايع حكومت پسرش امير محمد و نشانه‌هاى شورش بزرگ را در بردارد و شامل 95 برگ و به عبارت ديگر 190 صفحه است . اين نسخه نيز در قطع بزرگ است ، ولى كهنه و پوسيده و كنارهاى آن رفته است . كتابت آن به خط قديم اندلسى است و در پايان آن آمده است « كمل السفر الثانى به حمد اللّه تعالى و يتلوه الثالث مبتدأ نجوم عمر بن حفصون كبير الثوار بالاندلس » . من اين بخش را در كتابخانهء جامع القرويين در فاس يافتم . از آن عكسى تهيه كردم و در چاپ سوم اين كتاب از آن بهرهء بسيار برده‌ام ، هرچند مراجعه به چنان نسخهء كهنه و پوسيده‌اى با دشواريهاى بسيار توأم بود .\r\nبه دنبال اين بخش دوم از كتاب المقتبس بخش سومى است كه خاورشناس اسپانيايى كشيش ملشور آنتونيا از روى نسخهء خطى كتابخانهء آكسفورد ، در سال 1937 در پاريس منتشر كرده و شامل عهد امير عبد اللّه بن محمد و حوادث دوران فتنهء بزرگ ، از سال 275 تا 298 هجرى است ، يعنى دو سال پيش از حكومت الناصر .\r\n\r\n","description":"","footnote":"","page_name":" 3 ","page_number":11},
  {"content":"\r\n\r\nهمچنين لازم به ذكر است كه جزئى خطى از تاريخ ابن حيان در كتابخانهء آكادمى تاريخ در مادريد موجود است ( مجموعهء كودرا ) در 163 صفحهء كوچك ، شامل حوادث سالهاى 361 - 364 هجرى ، اواخر عهد حكم المستنصر .\r\nاز آن پس كه به آنچه نويسندگان و مورخان بعد چون ابن بسام صاحب الذخيره و ابن عذارى صاحب البيان المغرب و ابن الخطيب صاحب الاحاطه و اعمال الاعلام و المقرى در نفح الطيب از فصول مختلف تاريخ ابن حيان نقل كرده‌اند ، نگريستم ، ديدم در واقع قسمت اعظم اين تاريخ بزرگ و جامع را كه به حق يكى از منابع گرانبهاى تاريخ اندلس است به‌دست آورده‌ام ، تاريخى كه از جهت صحت مطالب و جنبهء تحليل و نقد در آنچه متعلق به حوادث سقوط خلافت اموى و اوايل عهد ملوك الطوايف است بر ديگر تواريخ برترى دارد .\r\nسبب اين برترى اين است كه ابن حيان خود در آن عصر كه متعلق به حوادث سقوط خلافت اموى و اوايل عهد ملوك الطوايف است زنده بوده و آن حوادث را به چشم خود ديده و براى ما تصويرى كامل و جامع از آنها باقى گذاشته است .\r\nمنابع و مآخذ خطى كه از آنها استفاده برده‌ام بسيار است و من در جاى خود به آنها اشارت كرده‌ام و در پايان كتاب نيز صورتى از همهء آنها را آورده‌ام .\r\nمآخذ و نصوص و اسناد لاتينى و قشتالى را بيشتر در كتابخانهء ملى مادريد ، در بخش نسخ خطى تاريخى ديده‌ام .\r\nهمچنين از كتابخانهء دانشگاه مصرى مادريد كه خود شامل مجموعهء نفيسى از منابع تاريخ اندلس است استفاده كرده‌ام .\r\n* در مقدمهء چاپ اول گفته‌ام ، در اينجا نيز تكرار مىكنم كه در تأليف اين كتاب كه ممزوجى از تاريخ مشرق و مغرب و اسلام و مسيحيت است كوشيده‌ام تا روايات و نصوص عربى و فرنگى را بدقت بررسى كنم و قول ارجح را بيرون بكشم و تا آنجا كه ميسر بوده است يك رأى مستقل به وجود آورم . آنچه بايد در نظر گرفته شود اين است كه در تاريخ اندلس هم چون تاريخ جنگهاى صليبى ميان روايات مسلمانان و مسيحيان تباين و تناقض آشكار ديده مىشود . اين يا آن روايت تحت تأثير\r\n\r\n","description":"","footnote":"","page_name":" 4 ","page_number":12},
  {"content":"\r\n\r\nانگيزه‌هاى ملى يا دينى قرار گرفته است . ولى روايات اسلامى در آنچه مربوط به تاريخ اندلس است به‌طور كلى كمتر تحت چنين تأثيراتى است و از دقت و اعتدال خاصى برخوردار است . اما روايات مسيحيان گاه اغراق‌آميز و متكلفانه است و از انصاف و دقت به دور . سبب اين است كه روايات اوليهء مسيحى دربارهء اسپانياى مسلمان ، غالبا تصنيف بعضى از كشيشهاى متعصب است و مورخان متأخر اسپانيا تا اواخر قرن دوازدهم ، تاريخ اسپانيا را فقط از يك نوع منابع مسيحى مىنوشتند و در ديگر منابع نمىنگريستند و حتى از تحقيق در منابع عربى تن مىزدند ، در حالى كه تاريخ اسپانياى مسلمان قسمت اعظم تاريخ اسپانيا را در قرون وسطى در بردارد و حتى يكى از پرشكوهترين صفحات آن است . منقدان امروز اسپانيايى اين يك‌سونگرى را بر مورخان پيشين مسيحى خرده گرفته‌اند .\r\nمثلا خاورشناس دانشمند اسپانيايى « گاينهوس » در مقدمه‌اى كه بر ترجمهء خود از كتاب نفح الطيب نوشته است ، مىگويد :\r\n« ماريانا و بزرگان مورخان اسپانيايى گرفتار يك كينهء عميق ملى يا تعصب دينى بودند . همواره تأليفات عربى را تحقير مىكردند . . . و آن دسته از وسايل تحقيق را كه متضمن اسناد تاريخى عربى است مردود مىدانستند و از مطابقهء روايات مسيحى و اسلامى سر باز مىزدند و ترجيح مىدادند كه در نگارش تاريخ خود تنها از يك منبع استفاده كنند و اين روحيهء تنگ‌نظرانه را در كتابهايشان اثرى واضح است . اين امر سبب شده است كه تاريخ اسپانيا در قرون وسطى با آنكه متأخران كوشيده‌اند آن را نقادانه به رشتهء تحرير درآورند حاوى يك سلسله خرافات و تناقضات شود » .\r\nگاينهوس اين ندا را حدود يك قرن پيش برآورده است .\r\nباوجود اين ، بسيارى از مورخان و متفكران اسپانيا تا اين زمان به تاريخ اندلس - از لحاظ ملى - به ديدهء بغض و كينه مىنگرند و پايان دادن به حيات عصر اسلامى را يكى از پيروزيهاى درخشان ملى خود به حساب مىآورند . حال آنكه اينان از ياد برده‌اند يا عمدا مىخواهند همهء ميراث تمدن و پيشرفتهاى فرهنگى را كه مسلمانان در اسپانيا به وجود آورده بودند به فراموشى سپارند . شگفتا در اين عصر جديد ، دانشمندى اسپانيايى چون سيمونت را مىبينيم كه ارتكاب عملى از نوع\r\n\r\n","description":"","footnote":"","page_name":" 5 ","page_number":13},
  {"content":"\r\n\r\nعمل و اندالها را كه كاردينال « خيمنس » مطران طليطله در گردآوردن قريب به صد هزار جلد كتابهاى عربى كه پس از سقوط غرناطه از كتابخانه‌هاى مسلمانان به دست آورد و در ميدانهاى غرناطه آتش زد تا يك ملت مغلوب را از غذاى روحى و فكرىاش هم محروم كرده باشد تمجيد مىكند .\r\nالبته بيشتر محققان قرن معاصر توانسته‌اند بسيارى از اين‌گونه تعصبات را به يك‌سو نهند و خود را از شوائب اين نقص كه تاريخ اسپانيا را در قرون وسطى در خود فروبرده بود برهانند . از اوايل قرن گذشته ، كتابها و اسناد عربى مورد بررسى قرار گرفت ؛ منابع تاريخى اسلامى در كنار منابع اسپانيايى جايگزين شد و بعضى از آنها به زبانهاى اروپايى ترجمه گرديد و بسيارى كتب و مباحث نقادانه به زبانهاى مختلف اروپايى از جمله زبان اسپانيايى منتشر شد كه غربيان را از حقايق مربوط به تاريخ اندلس و احوال جامعهء اسلامى در اسپانيا آگاه ساخت و بويژه از سهم بارزى كه تمدن اسلامى در اندلس ، در بناى كاخ تمدن اسپانياى جديد و تمدن عصر تجديد حيات فرهنگى اروپا داشت ، پرده برگرفت .\r\nدر فصول اين كتاب سعى كرده‌ام كه در گسترش مطالب راه اعتدال بپيمايم . و آن‌سان كه از ايجاز مخل دورى جسته‌ام از پرگويى و تطويل كلام نيز پرهيز كرده‌ام ، مگر در مواردى مهم و موقعيتى حساس . همچنين در سراسر كتاب كوشيده‌ام كه حوادث و شخصيتها و صحنه‌ها را با قلمى نقادانه و در چهارچوبى از اسناد و نصوص قرار دهم و خود را از هرگونه احساسات و اهواء و گرايشهاى قومى و دينى بر كنار نگه دارم . اميدوارم موفق شده باشم كه در نگارش اين صفحات در عين حال اندوهبار از تاريخ امت اسلامى رسالت خود را از روى حق و صدق و اعتدال ادا كرده باشم .\r\nدر كنار تاريخ اسپانياى مسلمان ، كوشيده‌ام كه تاريخ اسپانياى مسيحى را نيز بياورم و از آغاز پيدايش اولين مملكت مسيحى و سپس تاريخ ممالك مسيحى پيوسته به آن را تا اعصار بعد بنويسم و از آتش اختلافاتى كه ميان اندلس مسلمان و اين ممالك مسيحى در طول قرون افروخته بود و محور تاريخ اندلس است ، سخن بگويم . اين كشمكشها بود كه به يك سلسله جنگهايى كه مورخان اسپانيايى از آن به نام « نبردهاى بازپس‌گيرى »  atsiuqnoceR \r\n\r\n","description":"","footnote":"","page_name":" 6 ","page_number":14},
  {"content":"\r\n\r\nياد كرده‌اند منتهى شد و به پايان گرفتن دولت اسلامى در اسپانيا انجاميد .\r\nاين چاپ جديد ( چاپ سوم دولت اسلامى در اندلس ) متضمن اضافات و نصوص جديدى است كه آنها را مخصوصا از بخش دوم تاريخ ابن حيان اقتباس كرده‌ام . نسخه‌اى كه در جامع القرويين يافتم اين‌گونه اسناد را شامل است . خوشبختانه من نخستين كسى هستم كه از اين اسناد استفاده مىكنم . علاوه بر آن بسيارى مطالب و اسناد را نيز از منابع مسيحى و قشتالى به‌دست آورده‌ام . طى مسافرتهايى كه در سالهاى اخير به مادريد كرده‌ام به اين دستهء اخير از منابع و اسناد دست يافتم .\r\nيكى ديگر از امتيازات اين چاپ بر چاپهاى پيشين اين است كه متضمن نقشه‌ها و عكسهاى تاريخى است كه براى نخستين بار كتاب به آنها مزين مىشود .\r\nدر مقدمهء چاپ اول آرزو كرده بودم كه انتشار اين كتاب آغازى باشد براى توجه ديگر محققان به اين بخش از تاريخ اسلام در غرب . خوشبختانه اين آرزو برآورده مىشود ، زيرا تحقيقات مربوط به اندلس در اين سالهاى اخير ، خواه در زمينهء تأليف و تصنيف و يا در زمينهء نشر نسخه‌هاى خطى مربوط به اندلس ، رونق و رواج شايان يافته است . اين فعاليتى است كه قاهره را در هر دو جنبهء آن سهم بسزايى است .\r\nمحمد عبد اللّه عنان\r\nقاهره - صفر 1380 / اوت 1960\r\n\r\n","description":"","footnote":"","page_name":" 7 ","page_number":15},
  {"content":"\r\n . \r\n","description":"","footnote":"","page_name":" 8 ","page_number":16},
  {"content":"\r\n\r\n\r\nباب اول : فتوحات عرب در افريقيه و اندلس و گاليا و عصر واليان در اندلس\r\n22 - 138 ه / 643 - 755 م\r\n\r\n","description":"","footnote":"","page_name":" 9 ","page_number":17},
  {"content":"\r\n . \r\n","description":"","footnote":"","page_name":" 10 ","page_number":18},
  {"content":"\r\n\r\n\r\nفصل اول فتوحات عرب در افريقيه\r\nكشمكشى كه ميان دولت نوپا و جوان اسلامى و دولت روم شرقى درگرفته بود ، بدان هنگام كه دولت اسلامى به بسط قلمرو خويش پرداخت هرچه بيشتر شدت گرفت و سرزمين شام نخستين ميدان نبردها ميان آن دو دولت بود ، زيرا شام اولين سرزمينى بود كه خلافت اسلامى از اراضى روم به غنيمت گرفته بود . عرب بعد از شام مصر را گشود و مصر نيز از متصرفات روم بود . فتح مصر در زمان خلافت عمر بن الخطاب به دست عمرو بن العاص ، در ماه محرم سال 20 ه / دسامبر سال 640 م صورت پذيرفت . چون مسلمانان مصر را تصرف كردند ، و مصر از جانب غرب به ديگر متصرفات روم ، يعنى افريقيه پيوسته بود ، امرى طبيعى بود كه پايگاهى براى فتح افريقيه شود و چون افريقيه فتح شد پايگاه استوارى براى حفظ قدرت مسلمانان در مصر و شام گرديد و آنان را در فتح همهء بلاد غربى يارى داد . ولى پيشروى مسلمانان به جانب غرب با دشواريهايى همراه بود كه در فتوحات اوليه با آن‌گونه دشواريها برخورد نكرده بودند ، بنابراين مدت نيم قرن را در يك سلسله نبردهاى جانكاه با روم و بربر سپرى ساختند و در كنار پيروزيهايى كه حاصل كردند چند بار نيز به سختى شكست خوردند و با چند شورش و آشوب محلى نيز روبه‌رو شدند و پيش از آنكه\r\n\r\n","description":"","footnote":"","page_name":" 11 ","page_number":19},
  {"content":"\r\n\r\nبراى هميشه در افريقيه استقرار يابند بارها بيم آن بود كه دولت جوانشان را در آن ناحيه آسيب رسد .\r\nعربها فتوحات خود را در افريقيه بلافاصله پس از استقرارشان در مصر آغاز كردند . در سال 22 هجرى يعنى دو سال پس از فتح مصر عمرو بن العاص لشكر به سوى غرب ، به‌سمت برقه راند و چون برقه را گشود به جزيه مصالحه كرد ، سپس طرابلس ( يا اطرابلس ) را به محاصره افگند . محاصره دو ماه مدت گرفت و مردم به كشتيهاى خود در دريا پناه بردند . عمرو پس از آنكه از آنجا غنايم بسيار حاصل كرد شهر را ترك گفت « 1 » . در ايام خلافت عثمان بود كه مسلمانان در بيابانهاى افريقا پيشروى آغاز كردند . در سال 27 ه / 647 م « 2 » عبد اللّه بن سعد بن ابى سرح كه از سوى عمر حكومت مصر يافته بود با بيست هزار « 3 » جنگجو ، راهى افريقيه « 4 » شد . پادگان برقه نيز به سردارى عقبة بن نافع با او همراه شد . عقبه را عمرو بن العاص بر آن نواحى « 5 » فرمانروايى داده بود . جنگجويان مسلمان نخست آهنگ طرابلس كردند . طرابلس در آن ايام غنىترين و استوارترين ثغور افريقيه بود .\r\nروميان با صد و بيست هزار « 6 » جنگجو به سردارى گريگوريوس يا جرجير حاكم رومى « 7 » افريقيه به مقابله با مسلمانان برخاستند .\r\n\r\n\r\n","description":"","footnote":"\r\n( 1 ) . ابن عبد الحكم ، فتوح مصر و اخبارها ( چاپ اوقاف گيب ) ، ص 171 . ابو الفداء ( مصر ) ، ج 1 / ص 164 . ابن الاثير ، الكامل ( مصر ) ، ج 3 / ص 10 .\r\n( 2 ) . سال 27 ه روايت ابن عبد الحكم ( ص 187 ) است و آن قديمترين روايت است . بلاذرى نيز كه تقريبا معاصر با اوست چنين مىگويد ، ولى بر آن مىافزايد كه برخى وقوع اين نبرد را سال 28 ه و برخى نيز سال 29 نوشته‌اند . ( فتوح البلدان ، مصر ، ص 226 ) . طبرى نيز مانند ابن عبد الحكم و بلاذرى سال 27 ه آورده است ، ( مصر ) ، ج 5 / ص 48 و 49 . اما ابن الاثير تاريخ آن را سال 26 ه ضبط كرده است ، ج 3 / ص 33 .\r\n( 3 ) . ابن عبد الحكم ، فتوح مصر ، ص 184 .\r\n( 4 ) . مراد از افريقيه سرزمينهاى شمال افريقاست به جز مصر . ياقوت در معجم البلدان خود گويد :\r\nحد شرقى افريقيه برقه است و حد غربى آن طنجه . و عرض آن از درياست تا ريگستان كه آغاز بلاد سياهان است ( معجم البلدان ، مقالهء افريقيه ) . شمال افريقا به سه بخش تقسيم مىشود :\r\nافريقيه ، از مغرب مصر تا شرق الجزاير . دوم مغرب ادنى كه شامل سراسر الجزاير مىشود و سوم مغرب اقصى كه از غرب الجزاير تا دريا گسترده شده و شامل اقليم مراكش و طنجه است . در قرون وسطى نيز افريقيه را انحصارا به اقليم تونس اطلاق مىكردند .\r\n( 5 ) . بلاذرى ، فتوح البلدان ، ص 224 .\r\n( 6 ) . ابن الاثير ، الكامل ، ج 3 / ص 34 همچنين :  . IL . hC , eripmE namoR : nobbiG \r\n( 7 ) . ابن خلدون ، العبر ، ج 6 / ص 107 .\r\n","page_name":" 12 ","page_number":20},
  {"content":"\r\n\r\nروايات اسلامى را در باب جرجير اختلاف است . بعضى مىگويند از فرنگان بود نه از روميان ، و او پادشاه فرنگان بود ، در افريقيه در ناحيه‌اى ميان طرابلس و طنجه و سبيطله پايتخت او بود . حقيقت اين است كه در اين روزگاران افريقيه در تصرف روميان بود و فرمانبردار قيصر امپراتور قسطنطينيه ، و جرجير يا گريگوريوس دست‌نشاندهء ايشان بود ، ولى از گونه‌اى استقلال برخوردار بود و اين امر بدان سبب بود كه قدرت مركزى در پايتخت شرقى روم روى به ضعف نهاده بود .\r\nچون مسلمانان از حركت جرجير خبر يافتند محاصرهء طرابلس را رها كردند و به رويارويى روميان رفتند . ميان دو لشكر چند روز نبردهايى سخت درگرفت و اين نبردها در بيرون شهر سبيطله ( سويتولا ) در نزديكى ويرانه‌هاى قرطاجنهء قديم بود .\r\nسبيطله در اين ايام پايتخت افريقيه بود . روميان شكست خوردند و گريگوريوس سردارشان كشته شد و دخترش نيز به اسارت افتاد « 8 » ( 28 ه / 648 م ) . آنگاه عبد اللّه بن سعد سبيطله را محاصره نمود و آن را بگشود و ويران كرد و لشكريان خود را به ديگر نواحى فرستاد . اينان تا قفصه پيش رفتند . سپس با مردم سبيطله پيمان بست كه جزيه بپردازند . اين جنگها پانزده ماه به طول انجاميدند . عبد اللّه بن سعد در بلادى كه فتح كرده بود حكومت جديدى تأسيس نكرد و در آنجا براى اسلام پايگاهى تشكيل نداد و چون پادگانى در برقه نهاد و پادگانى در زويله ، به مصر بازگرديد .\r\nلازم است پيش از آنكه از فتح افريقيه سخن گوييم ، شمه‌اى از اوضاع و احوال آن ديار در آن اوان بيان كنيم :\r\nافريقيه پس از زوال قرطاجنهء قديم ، در اوايل قرن دوم قبل از ميلاد تا اوايل قرن پنجم ميلادى در تصرف روم بود . چون دولت روم از آن سرزمينها برافتاد ، افريقيه جزو قلمرو امپراتورى قسطنطينيه يا دولت روم شرقى قرار گرفت .\r\nبدان هنگام كه قبايل ژرمن به جهانگشايى پرداختند و بر بيشتر سرزمينهاى روم غربى غلبه يافتند ، واندالها نيز بر گاليا يا گاليس ( جنوب فرانسه ) تسلط يافتند ، سپس به اسپانيا رسيدند . واندالها چندى در جنوب اسپانيا كه بعدها به نام آنها اندلس ناميده شد سكونت گزيدند . بنابراين واژهء اندلس از نام واندالها گرفته شده است و\r\n\r\n\r\n","description":"","footnote":"\r\n( 8 ) . ابن عبد الحكم مىگويد كه دختر گريگوريوس پس از اسارت نصيب مردى از انصار شد ، ولى در راه انتحار كرد . فتوح مصر ، ص 185 .\r\n","page_name":" 13 ","page_number":21},
  {"content":"\r\n\r\nوانداليتا  atiladnaV  يا واندالوسيا  aisuladnaV  به معنى شهر واندالهاست . بربرها « 9 » يا ساكنان افريقيه ، پيش از غلبهء روميان كيش بت‌پرستى داشتند ، ولى روميان از اوايل قرن چهارم ميلادى مسيحيت را ميان اكثر قبايل نفوذ دادند . ابن خلدون سخن ديگر مىگويد كه قبايل بربر در آغاز فتح اسلامى مذهب يهود داشته‌اند و آنان آن مذهب را در اعصار گذشته از بنى اسرائيل ، به هنگامى كه در شام دولت نيرومندى تشكيل داده بودند گرفتند . از جمله قبايل جبل اوراس به اين آيين بودند و ملكهء آنها كاهنه نام داشته است « 10 » .\r\nفشار روميان بر قبايل مغلوب بسيار بود . سيستم ادارى و مالى كه بر قبايل مغلوب تحميل كرده بودند بس ظالمانه بود و مالياتها كمرشكن . بربرها همواره مىكوشيدند كه خود را از زير يوغ روميان بيرون كشند . چنان كه در عهد امپراتور تيودوسيوس در اواخر قرن چهارم ميلادى يك بار دست به شورش زدند و يكى از پيشوايان خود را به پادشاهى برداشتند ، ولى اين قيام به زودى سركوب و خاموش شد .\r\nهنگامى كه افريقيه پس از سقوط روم به دست امپراتوران قسطنطينيه افتاد ، ديگر ثروتش بر باد رفته و اوضاعش پريشان شده بود و بر اثر اختلاف دينى وحدتش از هم گسيخته بود ، و از هر سو يكى از پيشوايان و بزرگان محلى دم از استقلال مىزد .\r\nدر اوايل قرن پنجم واندالها از اسپانيا ، به سردارى پادشاهشان چنسريك ، قدم به افريقيه نهادند و به سال 429 م آنجا را فتح كردند . بربرها كه مىخواستند از زير بار روميان شانه خالى كنند به يارى ايشان برخاستند ، ولى واندالها در افريقيه دست به كشتار و تاراجى سخت زدند . شهرها و هرچه روميان ساخته بودند ويران كردند و بر آن بلاد نزديك به صد سال در عين ستمگرى فرمان راندند . در سال 534 م يوستينيان امپراتور روم شرقى سردار مشهور خود بليزاريوس را با سپاهىگران به افريقيه فرستاد . سردار رومى افريقيه را بگشود و به فرمانروايى واندالها پايان داد و آنان را از آن سرزمين براند . از اين تاريخ افريقيه در قلمرو دولت روم شرقى درآمد و تا هنگام فتح اسلامى بر اين حال ببود .\r\nافريقيه به هنگام فتح اسلامى وضعى نكبتبار داشت و دستخوش انحلال و\r\n\r\n\r\n","description":"","footnote":"\r\n( 9 ) . رجوع كنيد به ابن خلدون ، العبر ، ج 6 / ص 89 .\r\n( 10 ) . ابن خلدون ، العبر ، ج 6 / ص 108 .\r\n","page_name":" 14 ","page_number":22},
  {"content":"\r\n\r\nپراكندگى شده بود . همه‌جا آشوب و بىنظمى سايه افگنده بود . پيكرى بود پاره‌پارهء اهواء و مطامع و فتن . با آنكه همواره مردمش را سركشى و ستم و مال‌اندوزى حكام درهم فروكوفته بود ولى در برخى ثغور و شهرها باز هم كسانى بودند كه اموالى در گنجينه‌هاى خويش اندوخته داشتند . امپراتوران روم شرقى به آبادى آن اقطار توجهى نداشتند و در برابر دشمن از آن دفاع نمىكردند ، بلكه همهء همشان قبل از هر چيز پر كردن كيسه‌هاى خود بود . بربرها در پى راه نجاتى بودند و در اين حال فاتحان جديد قدم به سرزمينشان نهادند .\r\nچون در خلافت اسلامى خلاف افتاد پس از قتل عثمان در آغاز سال 35 ه / 655 م معاوية بن ابى سفيان والى شام با على بن ابى طالب [ ع 
  ] بر سر خلافت كشمكش آغاز نهاد و آتش فتنهء خوارج شعله‌ور گرديد ، چنان كه بيم آن مىرفت دولت اسلامى جوان را لرزه در اركان افگند . جزيرة العرب چند سالى سرگرم حوادث و فتنه‌هاى داخلى بود و كار پيشروى در افريقيه نيز به بوتهء تعويق و تأخير افتاد .\r\nشهادت امير المؤمنين على بن ابى طالب [ ع 
  ] در ماه رمضان سال 40 ه / به اين نزاع دردناك پايان داد و تخت خلافت را معاويه تصاحب كرد . از آن پس در فتوحات دولت اسلامى فصل نوينى آغاز شد .\r\nدولت اموى كسوت خلافت را به جامهء امپراتورى بدل كرد و اين امر سبب آن شد كه امپراتورى بزرگ اسلامى به وجود آيد . چون اوضاع داخلى به آرامش گراييد بار ديگر فتح بلاد از سر گرفته شد . مسلمانان در همان حال كه سپاهيان خود را به سوى شمال گسيل مىداشتند و به پايتخت روم شرقى نزديك مىشدند ، چشمى نيز به جانب مغرب داشتند ؛ آنجا كه فتح افريقيه را نياز به گسترش و تحكيم مبانى بود . معاويه تصميم گرفت كه پيشروى به جانب مغرب را ادامه دهد و فتح را به پايان برساند .\r\nپس از عقب‌نشينى مسلمانان ، روميان بلاد فتح شده را بار ديگر تصرف كرده و از نو بساط ستمگرى گسترده بودند ، چنان كه بربرها را ديگر توان تحمل آن همه پاژ و ساو كه تازه وضع كرده بودند ، نبود . بزرگان و پيشوايانشان نزد مسلمانان آمدند و خواستند كه به سرزمين ايشان بازگردند . در سال 45 ه / 665 م معاوية بن حديج التجيبى لشكر به افريقيه برد و روميان به حصن الاجم گريختند و هريك از سرداران با سپاه خود به سويى رفتند : عبد اللّه بن الزبير به سوسه لشكر برد و آنجا را فتح كرد و عبد اللّه بن مروان\r\n\r\n","description":"","footnote":"","page_name":" 15 ","page_number":23},
  {"content":"\r\n\r\nدژ جالولاء را گشود و جماعتى ديگر بلاد و دژهاى ديگر را .\r\nدر سال 50 ه / 670 م عربها به سردارى عقبة بن نافع به بزرگترين پيروزى دست يافتند . عقبه جنگاورى بزرگ بود و به آن نواحى و راههاى آن آگاه و از ابتداى فتح برقه فرمانده پادگان آنجا بود . معاويه او را براى حكومت افريقيه برگزيد و ده هزار سپاهى براى او فرستاد تا كار فتح را به پايان رساند . عقبه از برقه بيرون آمد و تا مغرب اقصى پيش تاخت و همهء عواصم و ثغور افريقيه را يكى پس از ديگرى بگشود و سپاهيان روم و بربر را پىدرپى درهم شكست و خويشتن به صحراهاى مغرب اقصى افگند و شهر قيروان را به عنوان پايتخت دولت جديد اسلامى بنا نمود .\r\nقيروان دژى بود در برابر روميان و بربرها براى دفاع از بلاد مفتوحه .\r\nهنوز زمانى دراز از فتح بزرگ نگذشته بود كه عقبه را مسلمة بن مخلد كه از سوى معاويه به حكومت مصر و مغرب - هر دو - منصوب شده بود « 11 » عزل كرد و ابو المهاجر انصارى را به جاى او امارت داد .\r\nابو المهاجر چند سال بر آن ديار فرمان راند و هيچ حادثه‌اى كه درخور ذكر باشد در اين سالها رخ نداد . در سال 62 ه در آغاز خلافت يزيد بن معاويه ، ابو المهاجر عزل شد و عقبه بار ديگر امارت افريقيه يافت . بلاد افريقيه همچنان در آتش شورشها و طغيانهاى محلى مىسوخت و روميان و بربرها هر دو در پى فرصت بودند . عقبه به جاى آنكه به استحكام پايه‌هاى دولت نوپاى خويش پردازد دست به فتوحات تازه يازيد و تا آخرين حد مغرب پيش تاخت و اين بار به ساحل اقيانوس رسيد . بعضى روايات هست كه چون عقبه به ساحل اقيانوس رسيد با اسب خويش به آب زد تا آب به گردن اسب رسيد ، سپس گفت : « بار خدايا ، گواه باش كه رفتن نمىتوانم . اگر راهى بيابم پيشتر خواهم تاخت . » « 12 »\r\nدر اين اوان بربرها به سردارى يكى از پيشوايان خود به نام كسيلة بن لمزم « 13 » شورش كردند . كسيله اسلام آورده و با عربها پيمان دوستى بسته بود و اينك علم\r\n\r\n\r\n","description":"","footnote":"\r\n( 11 ) . ابن عبد الحكم عزل عقبه را به سال 51 ه نوشته است و طبرى سال 50 ه . ج 6 / ص 134 .\r\n( 12 ) . ابن عبد الحكم ، فتوح مصر ، ص 109 . ابن الاثير ، الكامل ، ج 4 / ص 42 .\r\n( 13 ) . ابن الحكم در فتوح مصر ، ص 200 و ابن خلدون در العبر ، ج 6 / ص 108 او را بدين نام خوانده‌اند ، ولى ابن الاثير كسيلة بن كمرم ضبط كرده است .\r\n","page_name":" 16 ","page_number":24},
  {"content":"\r\n\r\nمخالفت برمىافراشت . گروه كثيرى از روميان و بربرها با او يار شدند و كسيله پراكندگى لشكر مسلمانان را در اطراف مغتنم شمرد و بر لشكر عقبه زد . ميان دو سپاه نبردهايى سخت درگرفت . مسلمانان شكست خوردند و عقبه و جماعتى از سرداران كشته شدند .\r\nاين شكست به سال 62 ه بود . كسيله لشكر به قيروان برد و بر آن دست يافت . والى قيروان ، زهير بن قيس البلوى با قواى اندكش به برقه بازگشت . در اين روزها بيم آن مىرفت كه دولت اسلامى از افريقيه برافتد .\r\nچون نوبت خلافت در سال 65 ه به عبد الملك بن مروان رسيد ، آهنگ آن كرد كه افريقيه را بازپس گيرد . بدين منظور زهير بن قيس البلوى را امارت افريقيه داد . او از هنگام سقوط قيروان به دفاع از برقه سرگرم بود . عبد الملك سپاهى گران به يارىاش فرستاد و زهير در سال 69 ه / 688 م راهى قيروان شد . در نزديكى قيروان با سپاه كسيله روبه‌رو شد . پس از نبردى سخت سپاه بربر درهم شكست و كسيله و بسيارى از يارانش جان باختند . زهير به قيروان درآمد و براى دفاع در آنجا لشكرگاهى نهاد و لشكريان خويش را براى سركوبى شورشگران به اطراف گسيل داشت .\r\nچون مسلمانان به سمت مغرب پيش رفتند ، روميان فرصت غنيمت شمردند تا بر آنان دستبردى زنند . قيصر قسطنطينيه « 14 » از سيسيل ( - صقليه ) ناوگانى به يارى روميان فرستاد . اينان در قرطاجنه فرود آمدند ، سپس با انبوه جنگجويان به برقه تاخت آوردند .\r\nزهير از اين حملهء ناگهانى خبر يافت و شتابان بازگشت تا از برقه دفاع كند .\r\nميان او و سپاه روم نبردى سخت درگرفت . مسلمانان در اين نبرد شكست خوردند و زهير و بسيارى از سرداران لشكرش كشته شدند و بار ديگر مغرب از قلمرو مسلمانان خارج شد .\r\nاين حادثه بر حكومت دمشق گران آمد و چارهء آن نمىتوانست ، زيرا سرگرم جنگ با عبد اللّه بن زبير و ياران او بود و تا چند سال بعد نتوانست به امور افريقيه بپردازد . چون شورش فرونشست و عبد اللّه بن زبير كشته شد ، عبد الملك بن مروان\r\n\r\n\r\n","description":"","footnote":"\r\n( 14 ) . امپراتور قسطنطينيه در اين هنگام يوستينيان دوم ( 685 - 695 م ) بود .\r\n","page_name":" 17 ","page_number":25},
  {"content":"\r\n\r\nبار ديگر آهنگ بازگردانيدن افريقيه نمود . پس حسان بن النعمان الغسانى را در سال 73 ه « 15 » / 692 م امارت آن سامان داد و با لشكرى عظيم روانه نمود . اين لشكر بزرگترين لشكرى بود كه مسلمانان تاكنون به افريقيه فرستاده بودند .\r\nحسان از برقه گذشت و به قصد قرطاجنه پايتخت روميان در افريقيه لشكر راند . قرطاجنه همچنان در دست روميان بود و به سبب استوارى و پيوسته بودنش به دريا و نزديكىاش به سيسيل - كه از آنجا به سرعت برايش مدد مىرسيد - مسلمانان را هواى تصرف آن در سر نيفتاده بود . حسان اين بار قرطاجنه را محاصره نمود ، سپس حمله‌اى جانانه كرد و بر آن مستولى شد . ولى امپراتور سپاهى به سردارى يوحنا والى آن به جنگ حسان فرستاد . ناوگان سيسيل نيز برسيد و نيرويى نيز از گوتها از سوى پادشاه اسپانيا - كه از نزديك شدن عربها به بلاد خود به وحشت افتاده بود - به يارىاش شتافت . عربها به ناچار قرطاجنه را رها كرده به قيروان بازپس نشستند ، تا برايشان مدد رسيد و بار ديگر بر قرطاجنه تاختند و روميان و گوتها را به سختى منهزم كردند . مهاجمان به كشتيهاى خود گريختند . قرطاجنه ويران و برجها و باروهايش با خاك يكسان شد . حسان پس از اين پيروزى ، راهى غرب شد و چند بار ديگر روميان و بربرها را درهم شكست و اسلام تسلط خود را در سرزمينهاى ميان برقه و اقيانوس بازيافت « 16 » .\r\nحسان به قيروان بازگرديد تا لشكر خود را به نظم آورد . بربرها و قبايل كوهستانى پس از كشته شدن رهبرشان كسيله ، در صحارى مغرب اقصى زير پرچم زنى از قبيلهء جراوه گرد آمده بودند . اين زن كاهنه « 17 » خوانده مىشد و يارانش معتقد بودند كه جادوگرى و كهانت مىداند . مقر فرماندهى او كوهستان اوراس بود .\r\nحسان به نبرد او رفت . كاهنه نيز با لشكر خود به دفاع بيرون آمد . جنگ در كنار رود نينى ميان دو سپاه درگرفت . مسلمانان به سختى شكست خوردند و جمع كثيرى از\r\n\r\n\r\n","description":"","footnote":"\r\n( 15 ) . ابن عبد الحكم ، فتوح مصر ، ص 200 . ابن الاثير ، الكامل : سال 74 ه .\r\n( 16 ) . ابن الاثير ، الكامل ، ج 4 / ص 143 . ياقوت الحموى ، معجم البلدان ، ذيل قرطاجنه . همچنين :\r\n . L . pahc . dibi : nobbiG . \r\n( 17 ) . ابن خلدون او را دهيا بنت ماتية بن تيفان مىنامد . العبر ، ج 6 / ص 109 . برخى مورخان اروپايى نامش را داميا نوشته‌اند . رجوع كنيد به :\r\n . 12 . p . I . B , neinapS ni nedajamO red ethcihcseG : hcabhcsA \r\n","page_name":" 18 ","page_number":26},
  {"content":"\r\n\r\nايشان كشته شدند . حسان به برقه بازگشت و كاهنه به سوى مشرق در حركت آمد و تا قابس پيش راند و بر بسيارى از شهرها و دژها غلبه يافت و مدت پنج سال سلطهء خويش را بر قسمت اعظم افريقيه بسط داد . حسان همچنان در برقه درنگ كرد تا از سوى عبد الملك براى او مدد رسيد . سپس در سال 79 ه / 698 م بار ديگر به جانب مغرب در حركت آمد . كاهنه را براى جلوگيرى از او هيچ راهى نماند جز آنكه سراسر آن بلاد را ويران سازد . پس همهء شهرها و دژها را خراب كرد و همهء روستاها و مزارع بين راه را به آتش كشيد ، ولى هيچ يك از اينها حسان را از آهنگش بازنداشت و همچنان بيابانها و كوههاى صعب العبور زير پى درنورديد تا به اقصاى مغرب رسيد . بربرها كه از ستم كاهنه ملول شده بودند ، بسيارى از ايشان به حسان پيوستند و به يارى او برخاستند . سپاه كاهنه پراكنده شد . در كوهستان اوراس ميان او و مسلمانان جنگى درگرفت . باقى لشكرش نيز به اطراف گريختند و او خود به قتل رسيد . بربرها امان خواستند بدان شرط كه اسلام آورند و سر در فرمان آرند و با دوازده هزار مرد جنگى مسلمانان را يارى رسانند . حسان كوهستان اوراس را - پس از آنكه از پسر كاهنه پيمان فرمانبردارى گرفت - به او داد ، و چون هرگونه مقاومتى را سركوب كرد و خيال هرگونه طغيان را از سرها به در نمود به قيروان بازگرديد « 18 » .\r\nحسان بن النعمان چندى در افريقيه درنگ كرد و به انتظام امور سپاهى و ادارى و مالى آن پرداخت . ديوانهايى تأسيس كرد و امور خراج وجزيه را در ضبط آورد و پايه‌هاى دولت خود را در ثغور و نواحى استوارى بخشيد ، آنگاه شهر قيروان را از نو بساخت و مسجد جامعى « 19 » پىافكند . حسان تا سال 86 ه / 705 م كه سال درگذشت عبد الملك است در آن منصب بماند . چون وليد بن عبد الملك به جاى پدر\r\n\r\n\r\n","description":"","footnote":"\r\n( 18 ) . ابن الاثير ، الكامل ج 4 / ص 144 . ابن خلدون ، العبر ج 6 / ص 109 . در روايت ابن خلدون تناقضى به نظر مىرسد . او جنگ نخستين حسان و فتح قرطاجنه را در سال 79 ه مىنويسد و تاريخ جنگ دوم را كه پس از پنج سال فرمانروايى او در افريقيه صورت گرفته سال 74 ضبط كرده و حال آنكه بر طبق روايت او بايد سال 84 باشد . گويا در نقل يا در چاپ تحريفى رخ داده باشد . ابن عبد الحكم كه قديم‌تر و موثق‌تر است جنگ نخستين را در سال 73 و ابن الاثير در سال 74 ضبط كرده‌اند ، ولى در روايت ابن عبد الحكم سال كشته شدن كاهنه نيامده است . ص 201 .\r\n( 19 ) . ابن خلدون ، العبر ج 6 / ص 110 ؛ ابن عبد الحكم ، فتوح مصر ص 201 .\r\n","page_name":" 19 ","page_number":27},
  {"content":"\r\n\r\nنشست ، عم خود عبد اللّه بن مروان را امارت مصر داد . عبد اللّه حسان را از حكومت افريقيه عزل كرد و موسى بن نصير اللخمى را به جاى او فرستاد . چنان كه گفتيم حكومت افريقيه تابع مصر بود . موسى بن نصير در سال 89 ه / 708 م به امارت افريقيه رسيد .\r\nپيش از آنكه حوادث افريقيه را پايان دهيم ، لازم است از مردى كه مقدر شده بود نخستين بار اسلام به دست او به قارهء اروپا راه يابد سخن گوييم . موسى بن نصير يكى از سرداران نامدارى است كه دستگاه خلافت او را راهى مغرب نمود . با آنكه در روايات ، مورخان اسلامى به هنگام فتوحات او از هنگامى كه امارت افريقيه يافت تا پايان حياتش داد سخن داده‌اند ، از مولد و منشأ او كمتر سخن گفته‌اند ، و بيشتر زعماى اسلام را در قرن اول هجرى چنين سرنوشتى است .\r\nدربارهء موسى بن نصير آنچه مىدانيم اين است كه او از تابعين است و در سال 19 ه در خلافت عمر بن الخطاب در يكى از قراء جزيره يا در وادى القرى در شمال حجاز متولد شده و در باب نسبتش بعضى گويند از بكربن وائل است و پدرش نصير از مردانى بود كه در واقعهء عين التمر « 20 » به سال 12 ه به دست خالد بن الوليد اسير شد . بعضى گويند او از موالى بنى لخم است و پدرش نصير از نگهبانان معاوية بن ابى سفيان بوده است . سپس در زمرهء موالى عبد العزيز بن مروان درآمد و او آزادش نمود « 21 » .\r\nاز آغاز زندگى موسى بن نصير روايات ، بس اندك سخن مىگويند . آنچه مىدانيم اين است كه در اوايل جوانى برخى مناصب سپاهى و ادارى را به عهده داشته است و پيش از آنكه به امارت افريقيه برگزيده شود در عصر معاوية بن ابى سفيان چند حملهء دريايى را عهده‌دار بوده و به قبرس و جزاير نزديك آن « 22 » به غزا رفته است . در برخى روايات آمده است كه عبد الملك بن مروان چون برادر خود بشر بن مروان را در سال 73 ه امارت بصره داد ، بشر كه پيش از اين فرماندهى سپاه مصر را به عهده داشت ، موسى بن نصير را براى همكارى خويش پيشنهاد نمود .\r\n\r\n\r\n","description":"","footnote":"\r\n( 20 ) . طبرى ج 4 / ص 22 ؛ اخبار مجموعة فى فتح الاندلس ص 3 ؛ النجوم الزاهرة ج 1 / ص 235 .\r\n( 21 ) . ابن خلكان ، وفيات الاعيان ج 2 / ص 176 ؛ ابن الاثير ، الكامل ج 4 / ص 209 . البلاذرى ، فتوح البلدان ص 232 .\r\n( 22 ) . ابن تغرى بردى ، النجوم الزاهرة ج 1 / ص 225 .\r\n","page_name":" 20 ","page_number":28},
  {"content":"\r\n\r\nموسى در اين ايام در مصر بود در خدمت فرمانرواى آن عبد العزيز بن مروان كه دوست و حامى او به‌شمار مىآمد . موسى در ايامى كه بشر بن مروان در حكومت بصره بود سمت وزارت و مشاورت او را داشت . چون در سال 75 ه حجاج بن يوسف امارت عراق يافت ، موسى بن نصير را به اختلاس اموال بيت المال بصره متهم كرد و اگر شفاعت عبد العزيز بن مروان نبود حجاج او را كشته بود . عبد العزيز بن مروان در اين ايام با اموال مصر به شام رفته بود . موسى بن نصير خود را به او رسانيد و در پناه او درآمد . سپس با عبد العزيز بن مروان به مصر بازگرديد و در نزد او مقامى ارجمند يافت چنان كه امارت افريقيه را به او تفويض كرد « 23 » .\r\nدر باب تاريخ ولايت موسى بن نصير بر افريقيه نيز اختلاف است . بعضى مىگويند در سال 78 يا 79 ه در عهد خلافت عبد الملك بوده بعضى مىگويند در سال 86 تا 89 ه در عهد پسرش وليد بن عبد الملك « 24 » . ما در اين كتاب باتوجه به حوادثى كه در افريقيه گذشته قول دوم را ترجيح مىدهيم . زيرا بيشتر روايات حاكى از اين است كه حسان بن نعمان والى افريقيه تا زمان مرگ عبد الملك در افريقيه بود\r\n\r\n\r\n","description":"","footnote":"\r\n( 23 ) . اين تفصيلات در كتاب الامامه و السياسه منصوب به ابن قتيبه ، آمده است . با آنكه در انتساب اين كتاب به ابن قتيبه بسيارى ترديد كرده‌اند متضمن اطلاعات مفيدى در باب رجال صدر اسلام در عهد خلفاى راشدين و دولت اموى است ( رجوع كنيد به همان كتاب . چاپ مصر .\r\nج 2 / ص 60 به بعد ) . خاورشناس اسپانيايى  sognayaG  هرچند در انتساب آن به ابن قتيبه ترديد مىكند ولى به دلايلى چند آن را قديم و صحيح مىشمارد . خاورشناس آلمانى  lieW  و خاورشناس ايتاليايى  iramA  از آن كتاب بسيار نقل كرده‌اند . دوزى  yzoD  معتقد است نه قديمى است و نه صحيح ، زيرا حاوى اشتباهات تاريخى و روايات خيالى و غيرمعقول است . ازاين‌رو انتساب چنين تصنيف ضعيفى به ابن قتيبه ممكن نيست . خاورشناس هاماكر مىگويد - و دوزى نيز با او موافق است - كه اين كتاب و كتابهاى تاريخى امثال آن‌كه جنبهء حماسى دارند ( مثل كتابى كه منسوب به واقدى است ) در ايام جنگهاى صليبى براى انگيختن حماسه در روح مسلمانان تأليف شده‌اند تا آنان را متوجه قهرمانيهاى اجدادشان سازند . رجوع كنيد به دوزى :\r\n neyom ua engnapsE'I ed erutarettiL te eriotsiH'I rus sehcrehceR . 12 . p . I . V ; ega \r\n( 24 ) . روايت اول قول ابن عبد الحكم است در فتوح مصر ، ص 203 . صاحب كتاب الامامه و السياسه ، ج 2 / ص 62 و ابن الابار در الحلة السيراء ، ص 70 و حميدى در جذوة المقتبس ص ، 317 و ابن تغرى بردى ، النجوم الزاهرة ، ج 1 / ص 188 از او پيروى كرده‌اند . روايت دوم قول ابن الاثير ، الكامل ج 4 / ص 144 و 206 و ابن خلكان ، وفيات الاعيان ج 2 / ص 176 و ابن عذارى در البيان المغرب ، ج 1 / ص 23 است .\r\n","page_name":" 21 ","page_number":29},
  {"content":"\r\n\r\nو عبد الملك در ماه شوال سال 86 ه درگذشته است . عبد العزيز بن مروان والى مصر پيش از او در سال 85 درگذشت و عبد الملك پسر خود عبد اللّه را به امارت مصر گسيل داشت . عبد اللّه بن عبد الملك در ماه جمادى الاخر سال 86 چند ماه پيش از مرگ پدر وارد مصر شد . عبد اللّه بن عبد الملك حسان بن النعمان را از امارت افريقيه عزل كرد و موسى بن نصير را به جاى او برگزيد . بنابراين موسى بن نصير بنابر ارجح اقوال در سال 89 ه / 708 م امارت آن سامان يافت .\r\nموسى بن نصير صحارى افريقيه را پيش از اين آزموده بود . عبد العزيز بن مروان او را در سال 84 ه به برقه فرستاده بود . وى « درنه » را فتح كرده و جمع كثيرى از مردمش را اسير نموده بود . بربرها همچنان سر در عصيان و تمرد داشتند و تا فرصتى به دست مىآمد شورش آغاز مىكردند . چون موسى بن نصير فرمان حكومت گرفت بربرها سر به شورش برداشتند و اين شيوهء ايشان بود ، ولى اين بار در ارزيابى برايى و عزم حاكم جديد به خطا رفته بودند . ازاين‌رو ديرى نپاييد كه همهء شورشها سركوب شد و موسى بن نصير با دستان آهنين خود جماعات شورشگر را پراكنده نمود و قبايل بزرگ بربر چون هواره و زنانه و كتامه و صنهاجه و غير آن را كه از قبايل نيرومند بربر بودند در چنبر فرمان آورد ، سپس تا طنجه كه آخرين سنگر و پناهگاه شورشيان بود پيش تاخت . تا آن زمان مسلمانان به غزاى طنجه دست نيازيده بودند . موسى طنجه را بگشود و يكى از سرداران بزرگ خويش طارق بن زياد الليثى را بر آن امارت داد . آنگاه به صحارى مغرب الاقصى لشكر برد و همهء آن سرزمينها را از وجود سركشان و توطئه‌گران پاك كرد . موسى در اين فتوحات غنايم و اسيران بسيار حاصل كرد ، آن‌سان كه در حساب نمىگنجيد . اين پيروزيها سبب شد كه سران قبايل به او گرايش يابند و هزاران تن از بربرهايى كه اينك تسليم شده بودند ( - مسالم ) در لشكر او گردآيند .\r\nموسى بن نصير به نشر اسلام در ميان قبايل بربر پرداخت و در اين راه اهتمام عظيم ورزيد . بربرها گروه‌گروه مسلمان مىشدند و اسلام در آن نواحى گسترش مىيافت و نسيم امنيت و آرامش بر بلاد مفتوحه وزيدن گرفت .\r\nروميان پس از آنكه در نبرد خشكى شكست خوردند و از دست يافتن به افريقيه مأيوس شدند به جنگ در ثغور و تاراج آنها پرداختند . موسى بن نصير در نزديكى\r\n\r\n","description":"","footnote":"","page_name":" 22 ","page_number":30},
  {"content":"\r\n\r\nخرابه‌هاى قرطاجنه كارخانهء بزرگى براى ساختن كشتى تأسيس كرد و براى حمايت ثغور ناوگانى عظيم ترتيب داد . عربها جنگهاى دريايى خويش را چند سال پيش از اين براى نخستين بار در آن آبها آغاز كرده بودند . موسى پسر خود عبد اللّه بن موسى را با چند كشتى به جزاير نزديك فرستاد . نخست به جزاير بليار ( جزاير شرقى ) حمله برد . اين جزاير از متصرفات پادشاه گوتى اسپانيا بود . موسى جزاير ميورقه و منورقه را در سال 710 م فتح كرد ، ولى اين فتح فتحى پايدار نبود « 25 » . حمله‌هاى ديگرى از دريا به صقليه و سردانيه صورت گرفت . عبد اللّه بن موسى از اين جنگها با غنايم و اسيران بسيار بازآمد .\r\nبدين‌گونه مسلمانان قدرت خود را در سراسر افريقيه از دريا و خشكى بسط دادند . چون طنجه فتح شد جز سبته « 26 » كه در انتهاى درياى مديترانه در شرق طنجه واقع بود چيزى در تصرف مسيحيان باقى نماند . سبته در اين روزها در تصرف اسپانيا بود و يكى از امراى گوت يا فرنگان كه كنت يوليان ناميده مىشد بر آن فرمان مىراند . سبته به سبب وضع خاص طبيعى و هوشيارى فرمانروايش توانست هجوم مسلمانان را با آنكه از جنوب و مغرب آن را در محاصره داشتند بازپس زند . موسى همه‌اش در تلاش بود كه سبته آن سنگر استوار را فتح كند ، زيرا نمىخواست پشت باروهاى سبته درنگ كند . مىخواست از آنجا بگذرد و خود را به آن سوى درياى پهناور رساند ، دريايى كه مسلمانان ، بسيارى از سواحل شرقى و جنوبىاش را مىشناختند ولى هنوز از سواحل شمالى و غربى آن هيچ آگاهى نداشتند يا اندك آگاهيى داشتند .\r\nآرى موسى بن نصير در اين اميد بود كه خود را به كرانهء ديگر دريا رساند ، آنجا كه كشورها و مردمى ناشناخته بودند .\r\n\r\n\r\n","description":"","footnote":"\r\n( 25 ) . اين جنگ را بدان سبب كه بسيارى از بزرگان مسلمين در آن شركت داشتند غزوهء اشراف نامند . در كتاب الامامه و السياسه آمده است كه جنگى كه عبد اللّه بن موسى فرماندهى آن را به عهده داشت جنگ صقليه است نه ميورقه . ج 2 / ص 73 .\r\n( 26 ) .  atueC \r\n","page_name":" 23 ","page_number":31},
  {"content":"\r\n\r\n\r\nفصل دوم اسپانيا پيش از فتح اسلامى\r\nاسپانيا « 1 » در آن هنگام كه فرمانروايى مسلمين بر سواحل نزديك آن و جزاير مجاورش گسترش يافته بود در زير يوغ فرمان گوتها بود . و پيش از آن همانند افريقيه سه قرن فرمانبردار روميان بود .\r\nچون سلطنت روم برافتاد و قبايل ژرمن در اوايل قرن پنجم ميلادى بر آن استيلا يافتند ، متصرفات غربى روم را ميان خود تقسيم كردند و بر ايتاليا و فرانسه و اسپانيا تسلط يافتند . اسپانيا در اين تقسيم نصيب گوتها شد .\r\nگوتها يكى از اين قبايل يا خاندانهاى بربرى بودند كه از شمال اروپا\r\n\r\n\r\n","description":"","footnote":"\r\n( 1 ) . عرب واژهء اسپانيا را براى شبه جزيره‌اى كه به اين نام معروف است به كار نمىبرد ، بلكه سراسر آن شبه جزيره را اندلس مىگويد ( رجوع كنيد به روض المعطار ، ص 1 ) . در بعضى روايات عربى آمده است كه اسپانيا از نام يكى از پادشاهان روم موسوم به اشبان بن طيطش گرفته شده . اين پادشاه به نيروى افريقاييان بر اندلس غلبه يافت و از آن پس آنجا را اشبانيه خواندند . بعضى گويند نام اصلى آن اصبهان است كه به اسپانيا تحريف شده و اين اصبهان همان است كه اشبيليه را بنا كرده و اشبانيه به اشبيليه اطلاق مىشود كه سپس بر همهء اندلس اطلاق شد و عجم آنجا را اشبانيه خواند . نفح الطيب ، ج 1 / ص 69 . ابن حيان گويد كه اشبانيين به اشبان منسوب‌اند . سپس در بيان منشأ ايشان عباراتى خرافه‌آميز دارد . نفح الطيب ، ج 1 / ص 69 . همهء اين تعليلات جنبهء اساطيرى دارند و ما در آتيه به شرح واژهء اندلس از جهت تاريخى خواهيم پرداخت .\r\n","page_name":" 24 ","page_number":32},
  {"content":"\r\n\r\nسرازير شده بودند و تخت فرمانروايى روم را درهم كوبيدند . اساطير قديم مىگويد كه آنها از اسكانديناوى آمده بودند و اين روايتى است كه بيشتر قرائن و شواهد آن را تأييد مىكنند . تاسيتوس مىگويد كه گوتها از آغاز ظهور مسيحيت تا اواخر قرن دوم در سواحل جنوبى بالتيك مىزيستند و قبايل عديده‌اى از واندالها در سواحل رود او در سكونت داشتند . ازاين‌رو ، ميان گوتها و واندالها در دين و عادات و اخلاق و سنن شباهتهايى است و اين امر دليل براين است كه آنها در اصل به يك ملت يا يك امت بزرگ بازمىگردند .\r\nدر عهد امپراتور الكساندر سوروس ( 222 - 235 م ) طلايه‌هاى مهاجمان گوت در ولايت داسيا « 2 » از متصرفات روم نمودار شد و بعضى از شهرها مورد حمله واقع گرديد ، اين هجوم دوم آنان بود و در اين هنگام در اقليم اوكراين استقرار يافتند . در زمان امپراتور ديسيوس از رود دانوب گذشتند و ولايت رومى مزيا « 3 » را ويران ساختند ، سپس به قلب بالكان پيشروى كردند . ديسيوس در سال 250 م به نبردشان لشكر برد ، ولى از آنان شكست خورد و لشكرش پراكنده گرديد . گوتها به يونان راندند و در آنجا كشتار و تاراج بسيار كردند و ويرانيها به بار آوردند . قتل و غارتشان پايان نيافت مگر آنگاه كه امپراتور قسطنطين بزرگ به جنگشان برخاست و از تجاوزشان بازداشت . ميان قسطنطين و گوتها چند بار جنگ افتاد تا عاقبت ايشان را منهزم ساخت و تا اقصاى داسيا بازپس راند و شرايط سخت خود را بر آنان تحميل نمود . در سال 369 م والنس قيصر قسطنطينيه به جنگ گوتها لشكر برد و آنان را شكست داد و در سال 375 هونها از سوى مشرق بر ايشان تاختند و تارومارشان نمودند . گوتها پس از اين شكست به كرانه‌هاى دانوب گريختند و از امپراتور يارى طلبيدند و به فرمان او درآمدند .\r\nامپراتور نيز اجابت كرد . گوتها مدتى در ولايت تراكيه استقرار يافتند ، ولى به سبب بدرفتارى و ستمكارى حكام رومى بارها شورش كردند « 4 » .\r\nدر عهد امپراتور هونوريوس گوتها شورشى عظيم برپا كردند كه تأثيرى ديرپا و بسزا داشت . سردارشان در اين قيام آلاريك نام داشت . آنان تراكيه و يونان را\r\n\r\n\r\n","description":"","footnote":"\r\n( 2 ) . داسيا در مشرق حوضهء دانوب بود ، آنجا كه امروز رومانى و مجارستان است .\r\n( 3 ) . مزيا در مركز بالكان واقع بود ، آنجا كه امروز بلغارستان است .\r\n( 4 ) .  . VXX VIX , X . pahc , dibi , nobbiG \r\n","page_name":" 25 ","page_number":33},
  {"content":"\r\n\r\nويران نمودند ، سپس به ايتاليا رفتند و شهر رم را در سال 410 م گشودند و غارت كردند .\r\nپيشوايشان آلاريك در همين سال درگذشت و آنها به سوى شمال عقب نشستند . پس با امپراتور پيمان صلح بستند و به سپاه او پيوستند و به سركوبى انقلابات محلى در غاليا يا غاليس « 5 » ( در جنوب فرانسه و شمال اسپانيا ) پرداختند ، سپس در نواحى مركزى و جنوبى فرانسه ميان دو رود لوار و گارون استقرار يافتند و تولوز ( تولوشه ) را پايتخت كشور خود ساختند . امپراتور نيز منشور امارت آن ناحيه را به پادشاهشان واليا ارزانى داشت . بدين طريق مملكت گوت تابع دولت روم گرديد . گوتها روميان را در نبرد با واندل‌ها و آلامان‌ها و سوابىها « 6 » يارى كردند . مخصوصا پادشاهشان تئودوريك اول پسر آلاريك در شكست آتيلا و اقوام وحشى هون ، در نبرد شالون به سال 451 م سهم بسزايى داشت . سپس جانشين و برادرش تئودوريك دوم به اسپانيا لشكر كشيد تا آنجا را از واندال‌ها و سوابىها كه بر آن ديار غلبه يافته بودند بستاند . البته با روميان چنان شرط كرد كه هرچه از آن بلاد مىگشايد از آن او باشد و پس از او از آن پسرش .\r\nتئودوريك دوم با واندال‌ها و سوابىها نبرد كرد و آنان را در سال 456 م منهزم ساخت و اسپانيا را جز ناحيهء شمال غربى آن يعنى گاليثيا ( جليقيه ) كه واندال‌ها به آن اتكاء داشتند فتح كرد . هنوز قرن پنجم به پايان نيامده بود كه گوتها همهء شبه جزيره را تصرف كردند و قلمروشان از رود لوار تا ساحل جنوبى اسپانيا بسط يافت ، ولى چند سالى نپاييد كه فرنگان از شمال به جنگ برخاستند و از فرانسه بيرونشان كردند ، از آن پس گوتها در اسپانيا سكونت گزيدند و طليطله را پايتخت خويش ساختند و براى كشور نوپاى خويش قوانين و نظاماتى وضع كردند كه خود از روح تمدن و نظامات روم مايه گرفته بود . گوتها همچنين از اواخر قرن چهارم - همانند واندال‌ها و غير ايشان از شعوب بربرى كه ميراث روم را ميان خود تقسيم كرده بودند - به مسيحيت گرويدند . گوتها قريب به دويست سال بر اسپانيا فرمان مىراندند تا آنگاه كه مسلمانان اسپانيا را فتح كردند « 7 » .\r\n\r\n\r\n","description":"","footnote":"\r\n( 5 ) . ابن اثير غاليا و غاليس خوانده و البكرى بلاد غاليش كه تلفظ رومى آن است  eluaG aL  .\r\n( 6 ) . ابن خلدون ، الندلس و آلابيون و الشوابيون ج 2 / ص 235 .\r\n( 7 ) . مورخان مسلمان از تاريخ اسپانيا پيش از فتح اسلامى روايات پيچيده و خرافى نقل كرده‌اند .\r\n","page_name":" 26 ","page_number":34},
  {"content":"\r\n\r\nاكنون به بيان اوضاع اسپانيا به هنگام فتح مىپردازيم . دولت گوت مدتها پيش از اين روى در سراشيب ضعف و سقوط نهاده بود . جامعهء اسپانى به انواع شوربختيها و بينواييها دچار شده بود . ستم حكام و خونريزى در طول سالها از پايش درآورده بود . گوتها به معنى واقعى كلمه حكم يك ملت نداشتند و با ساكنان شبه جزيره آنگونه اختلاطى كه از غالب و مغلوب و حاكم و محكوم ملتى واحد پديد آورد ، حاصل نكردند . گوتها همواره احساس غلبه و سرورى داشتند . اقطاعات و اراضى وسيع در اختيار ايشان بود و حكام و فرمانروايان و اشراف از ميان ايشان برگزيده مىشدند .\r\nتودهء عظيم ملت را طبقهء متوسط و تنگدست و زارعانى كه چون بردگان وابسته به زمين بودند تشكيل مىدادند و سروران و مالكان حق مرگ و زندگى ايشان را به خود اختصاص داده بودند . در كنار اين سروران روحانيان بودند كه آنان را نيز از سلطه و نفوذ بهرهء كافى بود . گوتها باوجود خشونتشان مردمى ديندار و مؤمن بودند ، ازاين‌رو كشيشان همواره ايشان را زير نفوذ معنوى خود داشتند . كشيشان توانستند كه قوانين و نظاماتى را به سود خود تنظيم كنند و نحوهء تفكر كليسا را بر ايشان تحميل نمايند . كشيشان اين نفوذ معنوى را در راه به دست آوردن منافع مادى ، چون افزودن به ضياع و عقار خويش به كار مىداشتند و با كشاورزان همانند بردگان رفتار مىكردند . ازاين‌رو ثروت همهء مملكت در دست گروه معدودى از طبقهء ممتاز يعنى اشراف و روحانيان گرد آمد و آنان از كليهء نعم مادى برخوردار گرديدند .\r\nاما ملت در نهايت محروميت و بينوايى بسر مىبرد . انواع ستم و تجاوز را\r\n\r\n\r\n","description":"","footnote":"\r\n- در عين حال بعضى از آنها به روايات تاريخى نزديك است . مثلا ابن اثير ، از جنگ گوتها با مقدونيه و نبرد قسطنطين بزرگ با ايشان سخن مىگويد ، سپس از سردارشان الريق ( آلاريك ) و چگونگى جنگ او با روم و از استقرار ايشان در غاليس ( يعنى گاليا ) و انتقالشان به اسپانيا حكايت مىكند . جز آنكه ابن اثير نام پادشاهانشان را با تحريف بسيار ضبط كرده است . ج 4 / ص 212 و 213 . ابن حيان پس از ذكر اصل واژهء اسپانيا گويد :\r\n« بر اين اشبانىها كه از عجمان روم هستند امتى موسوم به بشتولقات ( واندال ) غلبه يافت .\r\nپادشاهشان طلويش بن بيطه بود و اين واقعه بعد از ظهور مسيح بود . سپس گوتها به كشور ايشان درآمدند . » ( به نقل مقرى در نفح الطيب ج 1 / ص 69 ) . نزديك‌ترين روايات به صحت ، روايت ابن خلدون است كه مىگويد : « گوتها ، اندلس را دويست سال پيش از اسلام پس از نبردهايى كه با لاتين‌ها داشتند تصرف كردند و روميان را در آنجا به محاصره افكندند . سپس ميانشان پيمان آشتى بسته شد بدان شرط كه گوتها به اندلس بازگردند . » العبر ، ج 4 / ص 116 .\r\n","page_name":" 27 ","page_number":35},
  {"content":"\r\n\r\nتحمل مىكرد و او بود كه به عوض طبقات ممتاز حتى بار ماليات را به دوش مىكشيد و در مزارع اشراف و روحانيان با رنج فراوان به بيگار گرفته مىشد . فشارى كه از اين يوغ بردگى بر او وارد مىآمد مفاهيم عزت و كرامت را از يادش برده بود .\r\nچنان كه گفتيم تودهء ملت جز تركيبى از طبقات فقير و ميانه‌حال و انبوه كشاورزان برده يا شبه برده هيچ نبود و با اين همه مىبايست دفاع از وطن و جان باختن در راه آن را نيز بر عهده گيرد . همچنانكه سپاه روميان به هنگام ظهور اسلام وحدت و روح قومى و نيروى معنوى خود را - بدان سبب كه از رعاياى بيگانه و مزدوران تشكيل شده بود - از دست داده بود لشكر اسپانيا نيز چنين بود . از ديرزمانى نيروهاى اصلى آن را كشاورزان نيمه‌برده و يهوديان تشكيل مىدادند .\r\nچون گوتها به اسپانيا درآمدند و طعم نعمت صلح را پس از آنهمه جولانگرى و جنگ و ستيز چشيدند و مراكز قدرت را اشغال كردند ، براى دفاع از ملك و دولت خود به اين ارتش متكى شدند ، ارتشى كه در صفوف آن جماعاتى از مردم سركوب شده و خشمگين و انتقامجو نسبت به سروران و بزرگان خود ، موج مىزد . « و در اين ترديدى نبود كه شمار نيمه‌بردگان در ارتش بسى بيش از آزادمردان بود . معنى اين امر جز اين نبود كه سپاهيانى كه بايد از دولت دفاع كنند ، ترجيح مىدادند براى رهايى از ستم فرمانروايان خود دست به دامن دشمن زنند . » « 8 »\r\nاما گوتها خود مدتها بود كه خصال سپاهيگرى را از دست فروهشته و به يك زندگى سراسر نوشخوارى و لذتجويى گرويده بودند و در آن جو رفاه و بىخيالى عيش و نوش عزمشان سست و دلاوريهايشان به بطالت بدل شده بود و ديگر از آن جنگاورانى كه رم را به زانو درآوردند و سرزمينهاى ميان دانوب و درياى محيط را زير پىسپرده بودند خبرى نبود . آرى جانشينان آلاريك در پس صخره‌هاى جبال پيرنه غرق در خواب خوش بودند . نه پيرانشان برج و باروها را عمارت مىكردند و نه جوانانشان درس شمشيرزنى و نيزه‌گذارى مىآموختند . » « 9 »\r\nيهوديان شبه جزيره خود مردمى فعال بودند ، ولى همواره مورد بغض و كينهء مسيحيان بودند و نه تنها كسى به آنان اعتنايى نداشت بلكه به انواع جور و ستم و سركوبى\r\n\r\n\r\n","description":"","footnote":"\r\n( 8 ) .\r\n . 962 . P . I . loV ) 2391 ( engapsE'L ed snamlusuM sed eriotsiH : yzoD \r\n( 9 ) .  . IL . pahc . dibi , nobbiG \r\n","page_name":" 28 ","page_number":36},
  {"content":"\r\n\r\nمبتلى بودند . از آن هنگام كه كليسا قدرت حاصل كرد همهء هم خود را به مسيحى كردن يهوديان گماشت و براى تحقق اين امر از هر سختگيرى و طرد و ايذاء خوددارى نمىكرد .\r\nدر عصر سيزبرت شاه « 10 » ، يهوديان ميان دو چيز مخير شدند : يا مسيحى شدن يا تبعيد و مصادرهء [ اموال 
  ] . پس بسيارى از روى اكراه يا به دروغ در سال 616 م كيش مسيحيت اختيار كردند و چون دگر كردن كيش از محنت و آزارشان نكاست دست به توطئه زدند و به فكر انقلاب و آشوب افتادند و با يهوديان مغرب رابطه برقرار كردند كه به يارىشان برخيزند ، ولى توطئه پيش از آنكه به ثمر رسد در سال 694 م كشف شد . اين واقعه در دوران اژيكا شاه بود . اژيكا  ) acigE (  فرمان داد كه آنان را به شدت معاقبت كنند . براى نظر در اين تصميم كشيشان در طليطله اجتماع كردند و فرمان شاه را تصويب نمودند و يهوديان را بدين اتهام كه براى برانداختن حكومت توطئه كرده‌اند و از مسيحيت كه پيش از اين بدان گرويده بودند مرتد شده‌اند ، به زير شكنجه كشيدند . مقرر شد در سراسر ولايات اسپانيا املاكشان مصادره شود و در اختيار سلطان قرار گيرد . همچنين يهوديان از همه‌جا طرد شوند و تا ابد بردهء مسيحيان باشند و پادشاه حق دارد آنها را به هركه خواهد به عنوان برده ببخشد و تا هنگامى كه بر كيش خويش باقى هستند از هيچ آزادى برخوردار نباشند . اگر در نزد ايشان بردهء مسيحى هست ، آزاد شود و برخى از اموالشان به آن بردگان آزاد شده تعلق گيرد و نيز مقرر شد كه فرزندانشان را از سن هفت سالگى از آنان جدا كنند و بر آيين مسيح پرورش دهند . و مرد يهودى حق دارد كنيز مسيحى را به زنى گيرد و زن يهودى حق ندارد جز به مسيحى شوى كند « 11 » . بدين طريق يهوديان سالهاى پيش از فتح اسلامى قربانيان ستمى جانكاه بودند و چون ديگر مردم اسپانيا راه خلاصى را چشم مىداشتند . چون مسلمانان به اسپانيا درآمدند مردم آن ديار فاتحانى را كه به آنان با اندك جزيه‌اى چه در اعمال شخصيه و چه آيين و عقيدت آزادى عطا كرده\r\n\r\n\r\n","description":"","footnote":"\r\n( 10 ) . ابن اثير او را سيسفوط ضبط كرده است . الكامل ، ج 4 / ص 213 .\r\n( 11 ) . رجوع كنيد به  codeugnaL ed eriotsiH  تأليف راهب  ettessiV moD  چاپ جديد ج 1 / ص 750 و 751 . اين كتاب شانزده جلد است حاوى مطالب مفصل و اسناد و مدارك تاريخى دربارهء تاريخ اسپانيا قبل از اسلام و جنگهاى نخستين مسلمانان با اسپانيا و فرانسه .\r\n","page_name":" 29 ","page_number":37},
  {"content":"\r\n\r\nبودند چون فرشتهء نجات مىنگريستند « 12 » .\r\nبدان هنگام كه عربها افريقيه را فتح كردند و به سواحل اندلس نزديك مىشدند ، وضع اسپانيا چنين بود . در همان ايام وتيزا فرزند اژيكا به جاى پدر نشسته بود . او بر كشورى فرمان مىراند كه در اثر اختلافات داخلى و جور حكام روى به نابودى نهاده بود . بعضى روايات اسپانيايى قديم در باب وتيزا گويد كه او پادشاهى بزه‌كار و عياش و شهوتران بود كه در رأس دربارى درهم‌ريخته و فاسد الاخلاق قرار گرفته بود . روايات ديگر حاكى از آن است كه برعكس ، او پادشاهى فرزانه و نيكسيرت و دانشمند و دادگر بود كه همواره در صدد دفع ستم و اقامهء عدالت بود « 13 » . قول مرجح اين است كه وتيزا در آغاز سلطنتش حقوق و امتيازات يهود را به آنان بازگردانيد ، ولى كوشيد تا نفوذ اشراف و روحانيان را محدود كند و هم خود زمام قدرت را به دست گيرد . اين امر اشراف و روحانيان را به خشم آورد و براى فروافكندن او از تخت پادشاهى پىدرپى دست به توطئه و شورش زدند ، ولى او توانست همهء اين توطئه‌ها را خنثى كند و آنگاه همهء دژهاى داخل كشور را براى بىدفاع ساختن مخالفانش ويران كرد . اين اقدامات هرگز سودمند نيفتاد و مخالفان را براى سرنگون ساختن او مصمم‌تر ساخت . يكى از مخالفان بزرگ او كه همواره از او بيمناك بود ، دوك تئودوفرد بود كه اژيكا او را به قرطبه تبعيد كرده بود و براين بسنده نكرد ، چشمانش را نيز از شدت كينه‌اى كه به او داشت ميل كشيد . اژيكا مىخواست با پلاگيوس پسر فاويلا دوك كانتابريا نيز چنين معامله‌اى كند ولى او توانست خود را از چنگال خشمش برهاند « 14 » .\r\nاز سوى ديگر ملت همچنان در فشار ستم بود و تخت پادشاهى گوت چونان كه بر دهانهء آتشفشانى باشد بر خود مىلرزيد . يكى از روايات مسيحى حاكى است كه سران مخالفان منتظر آن بودند كه ناوگان مسلمانان در جنوب اسپانيا نمودار شود تا پرچم شورش برافرازند و چنان كردند . ولى وتيزا توانست كه آن ناوگان را به عقب\r\n\r\n\r\n","description":"","footnote":"\r\n( 12 ) .  . 62 . P . I . V : TSIH ; yzoD \r\n( 13 ) . روايت نخستين سخن سباستيان شلمنقى و ردريك طليطلى است . و روايت دوم سخن ايزيدور باجى است . ابن عذارى مراكشى نيز در البيان المغرب با او موافق است . ج 2 / ص 4 . همچنين رجوع كنيد به :  61 . p . I . V , sehcrehceR : yzoD . \r\n( 14 ) .  . 657 . p . I . V , dibi : ettessiV moD \r\n","page_name":" 30 ","page_number":38},
  {"content":"\r\n\r\nبراند و تيودومر ، سردار ناوگان گوت در يك نبرد بزرگ دريايى سپاهيان اسلام را درهم شكست . اين واقعه در سال 708 م اتفاق افتاد « 15 » .\r\nچنان كه آورديم عربها ، باروهاى شهر سبته مهمترين سنگر گوتها را در محاصره داشتند . اين شهر بر ساحل روبه‌رو بود . وتيزا از فرمانرواى سبته يارى طلبيد . نام او كنت يوليان بود . ولى مخالفان داخلى او فرصت غنيمت شمردند و اكنون كه به ناتوانى افتاده بود بار ديگر شورش از سرگرفتند . سردار اين شورش مردى سختكوش بود به نام ردريك پسر دوك تئودوفرد كه وتيزا چشمانش را ميل كشيده بود . ردريك مىخواست انتقام پدر بستاند و بدين منظور جماعتى عظيم از اشراف و روحانيان و خاندانهاى رومى گرد او را گرفتند و او خود را پادشاه خواند .\r\nجنگ داخلى ميان دو فرقه بالا گرفت . در اينجا روايات مختلف است :\r\nيعنى مىگويند وتيزا در جنگ كشته شد و كشور به رقيب او تعلق گرفت . بعضى مىگويند كه ردريك بر او ظفر يافت و به انتقام پدرش چشمانش را ميل كشيد . و نيز روايتى هست كه او به نواحى شمالى عقب نشست و در يكى از ولايات آن موضع گرفت و در همان حال دفاع ببود تا بمرد . در باب تاريخ پادشاهى ردريك نيز اختلاف است . بعضى از جمله ردريك طليطلى مىگويند كه او در سال 711 م به فرمانروايى نشست و چندى در زمان وتيزا بر قسمتى از اسپانيا حكومت كرد و چون وتيزا در سال 713 م بمرد او به تنهايى تا آغاز فتح اسلامى زمام امور را به دست داشت .\r\nايزيدور باجى مىگويد كه ردريك در اواخر سال 711 م به تخت پادشاهى دست يافت و پيش از فتح بيش از يك سال پادشاهى نكرد « 16 » . در هر دو روايت تحريف آشكار است ، زيرا بايد ردريك قبل از سال 711 م به پادشاهى اسپانيا رسيده باشد ، چون عربها در تابستان همان سال اسپانيا را فتح كردند . به هرحال كشمكش تا مدتى\r\n\r\n\r\n","description":"","footnote":"\r\n( 15 ) . راوى اين روايت ايزيدور باجى  ) sisnecaP surodisI (  است . مورخ آلمانى ژوزف اشباخ او را در كتاب خود موسوم به  neinapS ni nedajamO red ethcihcseG  ( ج 1 / ص 26 ) نقل كرده است . گويا مراد حمله‌اى است كه موسى بن نصير به سردارى پسرش عبد اللّه در سال 89 ه / 708 م ترتيب داد و به غزوهء اشراف معروف است . در اين جنگ مسلمانان شكست نخوردند و چنان كه گفتيم براى جنگ به جزاير بليار رفتند .\r\n( 16 ) .  657 . p . I . V : dibi : ettessiV moD  به نقل از\r\n surodisI sunateloT suciredoR . nocinorhC , sisnecaP \r\n","page_name":" 31 ","page_number":39},
  {"content":"\r\n\r\nميان ردريك و پسران وتيزا باقى بود . پسران او ايوان و سيزبرت نام داشتند .\r\nعمشان اوپاس اسقف طليطله و اشبيليه و رئيس كليسا آن دو برادر « 17 » را يارى مىداد .\r\nجمعى از رجال دين و همهء طرفداران حكومت پيشين گرد او اجتماع كردند . ردريك مردى نيرومند و دلير و بااراده بود . توانست آتش شورش را در هر ناحيه كه بود خاموش كند و مدتى در فراغت بگذراند . با اين همه تخت پادشاهى گوت همچنان متزلزل بود و از هر سو نشانه‌هاى خطر نمودار .\r\nدشمنان ردريك به خارج اسپانيا چشم دوخته بودند و همهء اميدشان به كنت يوليان حاكم سبته و تنگه بود تا چه اقدامى مىكند . در باب كنت يوليان هم روايات مختلف است . روايات قديم عربى او را مىستايند و مىگويند در فتح اسلامى تأثير بسزايى داشت ، ولى بعضى از مورخان بزرگ اسپانيا چون ماسدى و غير او وجودش را انكار كرده‌اند و تنها در روايات قرن دوازدهم براى نخستين بار از او نام برده شده .\r\nآنچه روايات مورخان اسلامى را تأييد مىكند روايت ايزيدور باجى است كه به يكى از اشراف مسيحى اشارت دارد كه در فتح اسپانيا در همه‌جا همراه موسى بن نصير بوده است . روايت ايزيدور باجى قديمترين روايت است .\r\nدر باب كنت يوليان نيز اختلاف است . بعضى گويند كه او تابع پادشاه گوت نبود و سبته در اين ايام همچنان تابع امپراتور روم شرقى بود ، ولى به سبب دورىاش از قسطنطينيه ، خود را در سايهء حمايت اسپانيا قرار داد « 18 » . از روايات مورخان اسلامى - كه به نظر ما اقوى و ارجح هستند - برمىآيد كه كنت يوليان خود از گوتها و اسپانيايىها بود و به دربار طليطله وابستگى استوار داشت . اين روايت را بعضى از مورخان متأخر مسيحى نيز تأييد كرده‌اند . ردريك طليطلى و لوقا تطيلى مىگويند كه كنت يوليان حاكم سبته بود و سبته در آن روزگار از توابع اسپانيا بود و يوليان مردى دلير و كينه‌توز بود و از خويشاوندان شاه وامبا « 19 » . چون اختلافات داخلى بر سر تصاحب تخت پادشاهى بالا گرفت كنت يوليان به طرفداران حكومت قديم يعنى\r\n\r\n\r\n","description":"","footnote":"\r\n( 17 ) . ابن القوطيه از پسران وتيزا چنين نام مىبرد : المند ، رمله و ارطباس . شايد ارطباس همان اوپاس باشد . و صاحب اخبار مجموعة فى تاريخ الاندلس آن دو را شبشرت وابه مىنامد و از اينكه تنها نام دو تن را آورده روايتش دقيق‌تر است .\r\n( 18 ) .  . 072 . p . I . V . tsiH , 56 - 06 . P . 1 . V , sehcrehceR : yzoD \r\n( 19 ) .  . 727 . p eluaG al ed eriotsiH : naluJ ellintaC \r\n","page_name":" 32 ","page_number":40},
  {"content":"\r\n\r\nياران وتيزا پيوست . يوليان حاكمى توانگر بود و اتباع و سپاهيان بسيار داشت و دور از سلطهء پادشاه ، خود را در پناه دريا جاى داده بود . چون سبته و تنگه را در دست داشت گويى كليد فتح اسپانيا در چنگ او بود . يوليان با دولت جديد اسپانيا دشمنى مىورزيد ، زيرا از عواقب كار خود بيم داشت . مىترسيد وضعى پيش آيد كه او را از تخت فرمانروايى فروكشد . پسران وتيزا و ديگر سران مخالفان به او پيوستند .\r\nرأى بر آن قرار گرفت كه از عربها كه اينك همسايگان يوليان بودند يارى جويند .\r\nاين امر دليل پيمانى است كه ميان او و موسى بن نصير بسته شد و به فتح اسپانيا منجر گرديد .\r\nدر روايات اسلامى براى پيوستن يوليان به لشكر اسلام تعليل ديگرى آمده است ، حاكى از آنكه در اين تصميمگيرى يوليان عامل ديگرى نيز مؤثر بوده است ، بدين قرار كه يوليان مىخواست از دربار اسپانيا انتقام بگيرد . او را دخترى صاحب جمال بود به نام فلورندا لاكاا . او را بر حسب رسمى كه در آن زمان بود به دربار اسپانيا فرستاد تا در ميان زنان دربارى و سواركاران به آداب و روش اشراف آشنا شود . زيبايى خيره‌كننده‌اش ردريك را به دام عشق او افگند ، چنان كه زمام شكيبايى از دست بداد و پردهء عصمت او بردريد . كنت يوليان كه از فاجعه خبر يافت دختر را فراخواند و سوگند خورد كه انتقام اين بىحرمتى از ردريك بستاند و او را از تختى كه به غصب گرفته است فروكشد . چون ميان ردريك و مخالفانش نبرد داخلى درگرفت ، شورشگران به يوليان پيوستند و او براى انتقامى كه در آتش آن مىسوخت فرصتى مناسب به دست آورد و بهترين راه كه برگزيد يارى دادن عربها در فتح اسپانيا بود .\r\nمورخان اسلامى اين روايت را گرفته‌اند و بدان چاشنى سياسى زده‌اند « 20 » ،\r\n\r\n\r\n","description":"","footnote":"\r\n( 20 ) . مورخان مسلمان از زمانهاى قديم اين روايت را نقل كرده‌اند . از آن جمله‌اند : ابن عبد الحكم ، فتوح مصر و اخبارها ص 205 . ابن حيان مورخ اندلسى ( در نفح الطيب ، ج 1 / ص 109 از او نقل شده ) . ابن القوطية القوطى در افتتاح الاندلس ص 8 . و مىافزايد كه يوليان يكى از بازرگانان عجم بود نه حاكم سبته . ابن الاثير در الكامل ج 4 ، ص / 213 . ابن خلدون در العبر ، ج 2 / ص 236 و ج 4 / ص 117 . عبد الواحد المراكشى در المعجب ، ص 6 . ابن عذارى مراكشى در البيان المغرب ، ج 2 ، ص 8 و صاحب روض المعطار فى وصف جزيرة الاندلس ، طبع قاهره 1937 ، ص 7 .\r\n","page_name":" 33 ","page_number":41},
  {"content":"\r\n\r\nولى مورخان مسيحى در قبول آن ترديد دارند و بيشتر مورخان جديد اسپانيا آن را مردود مىدانند و آن را جزو داستانهاى عشقى به‌شمار مىآورند . از جملهء مخالفان ، ماريانا و ماسدى دو مورخ بزرگ اسپانيايى هستند . بعضى ديگر چون مونتيخار پا را فراتر نهاده اصلا وجود كنت يوليان را انكار كرده‌اند و او را شخصيتى خيالى به حساب آورده‌اند و سراسر روايت را از داستانهاى خرافى شمرده‌اند . كنده مىگويد نامهايى چون كاوا ( فلورندا ) و كنيز او ، اليوا و همهء اشخاص اين روايت ، حكايت از آن دارد كه چيزى جز يك داستان موريسكى « 21 » نيست كه ازاغانى و حكاياتى كه ميان مسلمانان و مسيحيان شايع بوده گرفته شده است « 22 » .\r\nوقتى مورخان اسپانيا اين روايت را انكار مىكنند به سببى معقول است ، زيرا مورخان نمىخواهند اعتراف كند كه جمعى از رجال تاريخىشان متهم به خيانت به وطن شده باشند ، آن هم خيانتى كه نتيجهء آن قرنها تسلط عرب بر اسپانيا را در پى داشت . ولى ما در اين روايت چيزى كه موجب انكار شود نمىبينيم . وقوع چنين حوادثى در چنان وضعى كه اسپانيا در آن روزگار گرفتارش بود معقول و منطقى به‌نظر مىرسد . از سوى ديگر معقول به‌نظر نمىرسد كه مسلمانان چنين داستانهايى براى توجيه پيروزى خويش اختراع كرده باشند كه اين فكر را القاء كند كه اگر آن‌گونه اتفاقات غير مترقبه نمىافتاد مسلمانان به فتح اندلس نائل نمىآمدند . از اينها گذشته برخى روايات قديم اسپانيايى مربوط به همان سالهاى نزديك به فتح اسلامى - در اين داستان با مورخان عرب هماهنگ هستند و آنها نيز حكايت فلورندا را نقل كرده‌اند ، از جمله ايزيدور باجى كه در اوايل قرن هشتم مىزيسته ، و آنچه ردريك طليطلى آورده كه كنت يوليان به سبب تجاوز ردريك به دخترش يا زنش بر ضد او شورش كرد و به قصد انتقام ، عربها را به فتح اندلس تحريض نمود . همچنين در تاريخ عمومى كه به فرمان الفونسو دانشمند در اواخر قرن سيزدهم نوشته شده اين روايت آمده است « 23 » . در همهء اين روايات اسپانيايى مواردى است كه اصل داستان را تأييد\r\n\r\n\r\n","description":"","footnote":"\r\n( 21 ) . موريسكى منسوب است به  socsiroM  يا اعراب مسيحى شده . بقاياى اندلسيان مسلمان كه پس از سقوط غرناطه ( 1492 م ) در اسپانيا ماندند و مسيحى شدند .\r\n( 22 ) .\r\n . anapsE ne sebarA sol ed noicanimoD al ed airotsiH \r\n( 23 ) .\r\n . pahc . dibi , nobbiG - 757 . p , dibi , lareneg acinorC . tic , nailuJ . C . ) etoN ( IL \r\n","page_name":" 34 ","page_number":42},
  {"content":"\r\n\r\nمىكند . همچنين ناقدان جديد اروپايى نيز دربارهء اين داستان سخن گفته‌اند ، بعضى آن را اسطوره‌اى بيش نمىدانند و بعضى ديگر مىگويند واقعه‌اى است معقول و نشانى از جعل و اختراع در آن نيست « 24 » . ما نيز با اينان همعقيده‌ايم و داستان فلورندا را طبيعى و معقول مىدانيم و اجماع مورخان اسلامى را دليلى ديگر براى صحت آن به حساب مىآوريم . درهرحال آنچه بايد گفت اين است كه خشم و كينهء يوليان نسبت به پادشاه گوت تأثيرى شگرف در پيروزى مسلمانان بر اسپانيا و پايان دادن به فرمانروايى گوتها داشته است .\r\n\r\n\r\n","description":"","footnote":"\r\n( 24 ) . گيبون در تعليق خود بر اين قصه نوشته است : « سركشى و تجاوز پادشاهان سابقه‌اى ديرساله دارد . و اين روايت نيز با آنكه رنگ قصه دارد معروف است هرچند براى اثبات آن دلايل كافى وجود ندارد . تاريخ اسپانيا نيز به ملاحظات سياسى نخواسته است آن را بپذيرد .\r\n . IL , dibi , nobbiG . \r\nولتر نيز در تاريخ عمومى خود چنين رواياتى را مسخره مىكند ، ولى مورخ خاورشناس دوزى اين روايت را ضمن حوادث فتح اسپانيا نقل كرده است .  172 . p . I . V . eriotsiH : yzoD  .\r\nهمچنين خاورشناس كاردون آن را در كتاب :  . engapsE'l ed te euqirfA'l ed eriotsiH 56 . p  آورده است .\r\n","page_name":" 35 ","page_number":43},
  {"content":"\r\n\r\n\r\nفصل سوم فتح اسپانيا\r\nبه هنگامى كه در شبه جزيرهء اسپانيا اين حوادث و كشمكشها جريان داشت ، عربها فتح مغرب اقصى را به پايان رسانيده و بر ثغر طنجه مستولى شده ، در ساحل دريا مشرف بر سواحل اندلس موضع گرفته بودند . آنچه از افريقيه باقىمانده بود سبته بود كه سمت ديگر در جانب شرقى طنجه قرار داشت . سبته به سبب استوارى باروهايش و به سبب هوشيارى فرمانرواى آن كنت يوليان همچنان در برابر فاتحان مقاومت مىورزيد . موسى بن نصير در انتظار فتح سبته بود تا سراسر افريقيه را از وجود دشمن پاك كرده باشد . در همان حال كه او دل براين آرزو بسته بود نامه‌اى از كنت يوليان رسيد كه به دست خود آن سنگر عظيم را تسليم مىكرد و او را به فتح اسپانيا فرامىخواند . در اين باب ميان دو طرف گفتگوهاى مهمى صورت گرفت ، و روايات در اين زمينه مختلف است . برخى مىگويند كه موسى بن نصير و يوليان به وسيلهء نامه باهم ارتباط داشتند و بعضى مىگويند شخصا باهم گفتگو نمودند ، بدين طريق كه كنت ، موسى را به سبته فراخواند و در آنجا به مذاكره پرداختند . بعضى مىگويند اين مذاكره درون كشتىاى در دريا انجام گرفت . درهرحال موسى پيشنهاد كنت را پذيرفت ، زيرا به وضع اسپانيا آشنا بود و از آنهمه نعمت و ثروت كه در آنجا\r\n\r\n","description":"","footnote":"","page_name":" 36 ","page_number":44},
  {"content":"\r\n\r\nبود خبر داشت .\r\nموسى در ارزيابى خود اشتباه نمىكرد و چون از سخنان يوليان و هم‌پيمانانش دريافت كه اسپانيا در آتش كينه و نفاق و اختلاف مىسوزد و بدين سبب در ورطهء ضعف و سستى افتاده و يوليان نيز سبته آن پايگاه عظيم را با ديگر دژهاى جنگىاش تسليم او كرده و كشتيهاى خود را براى حمل لشكر اسلام در اختيار او گذاشته و لشكر خود را نيز به او سپرده و او را در تمام مراحل راهنمايى مىكند و فتح ميسر بل محقق است ، به وليد بن عبد الملك‌نامه نوشت و نيت خود بازنمود . وليد در پاسخ نوشت از حمله‌هاى كوچك آغاز كند و مسلمانان را گرفتار آن درياى سهمناك نسازد . مسلمانان خود پيش از اين ، نبردهاى دريايى را آزموده و به صقليه و سردانيه و جزاير بليار ( جزاير شرقى ) لشكر برده بودند و حال آنكه درياى ميان افريقيه و اندلس تنگه‌اى بيش نبود و گذشتن از آن آسان .\r\nموسى بن نصير چندى در طنجه درنگ كرد و ساز و برگ نبرد آماده ساخت .\r\nظاهرا يوليان و يارانش وقتى موسى بن نصير را به حمله به اسپانيا دعوت مىكردند نمىخواستند او خود بر اسپانيا فرمان راند ، بلكه قصدشان آن بود كه از او براى سقوط آن پادشاه غاصب يارى جويند و خود تخت سلطنت اسپانيا را تصاحب كنند و براين اعتقاد بودند كه چون عربها غنايم فراچنگ آوردند از آنجا به افريقيه باز خواهند گشت و گرنه به خوبى مىدانستند كه اگر وطن خويش را به مسلمانان تسليم كنند به معنى پايان دادن به سلطنت اسپانيا و برافگندن نام و نشان خود خواهد بود .\r\nظاهرا موسى بن نصير هم گفته بود كه از اين فتح چيزى جز كسب غنايم نمىخواهد و قصد آن ندارد كه در آن سوى دريا دولتى مسلمان تأسيس كند .\r\nموسى بن نصير نصيحت خليفه را به كار بست و از حمله‌هاى كوچك آغاز كرد . نخست پانصد تن از جنگجويان را كه صد تن از آنها سوار بودند و باقى پياده به سردارى يكى از بربرها به نام طريف بن مالك بسيج كرد و آنان با چهار كشتى كه يوليان در اختيارشان گذاشته بود بر پهنهء دريا شراع گشودند و در سرزمينى روبه‌روى سبته كه بعدها به نام فاتح آن ، جزيرهء طريف نامگذارى شد فرود آمدند . اين واقعه در ماه رمضان سال 91 هجرى برابر با ژوئيهء سال 710 م بود . جنگجويان به راهنمايى يوليان تا آن سوى جزيرة الخضراء پيش رفتند و با غنايم بسيار به سلامت بازگشتند\r\n\r\n","description":"","footnote":"","page_name":" 37 ","page_number":45},
  {"content":"\r\n\r\nو نشانه‌هاى آبادانى و توانگرى آن سرزمين را به عيان ديدند و همه را براى سردار خود موسى بن نصير حكايت كردند و او را به پيروزى بشارت دادند . موسى نيز براى تهيهء سازوبرگ نبرد به جد درايستاد .\r\nدر ماه رجب سال 92 ه / آوريل سال 711 م موسى بن نصير لشكرى از عرب و بربر كه شمارشان به هفت هزار تن مىرسيد به سردارى طارق بن زياد الليثى راهى اسپانيا كرد . طارق در آن روزها حاكم طنجه بود . عجب اين است كه روايات اسلامى از فاتح اندلس پيش از آنكه به فرمانروايى طنجه برسد چيزى به دست نمىدهند ، بلكه در باب اصل و نسب او نيز اختلاف دارند . بعضى گويند طارق ايرانى و از مردم همدان است از موالى موسى بن نصير ، بعضى گويند كه او از اسيران بربر بود و بعضى گويند كه او از بربرها و از يكى از بطون قبيلهء نفزه است .\r\nبه‌نظر مىرسد اين روايت اخير ارجح باشد ، زيرا صاحب البيان المغرب ، ابن عذارى نيز آن را تأييد كرده است و سلسلهء نسب طارق را به تفصيل آورده است . از روايت ابن عذارى برمىآيد كه طارق اسلام را از پدرش زياد و زياد از پدرش عبد اللّه فراگرفت و عبد اللّه نخستين نام عربى در سلسلهء نسب اوست . از آن پس همهء نامها بربرى است تا به نفزه مىرسد . و نفزه قبيلهء اوست « 1 » .\r\nطارق سربازى بزرگ بود كه در غزوات مغرب شجاعت و مهارتى شايسته نشان داد . موسى بن نصير پايگاه او بشناخت و به حكومت طنجه و حوالى آن منصوبش داشت .\r\nطنجه در آن روزگاران مهمترين بلاد مغرب بود و آرام نگهداشتن آن امرى خطير . پس موسى ابن نصير او را نامزد فتح اندلس كرد . طارق سپاه خود را به تفاريق با كشتيهاى معدودى كه يوليان در اختيار او گذاشته بود از سبته به آن سوى آب فرستاد و بر صخره‌هاى ساحل مقابل كه تا به امروز نام او را برخود دارد يعنى در جبل الطارق پياده شد . اين روز ، روز دوشنبهء پنجم ماه رجب سال 92 ه / 27 آوريل سال 711 م بود « 2 » .\r\nطارق از آنجا به راهنمايى يوليان و يارى او به سمت مغرب در حركت آمد و به ولايت\r\n\r\n\r\n","description":"","footnote":"\r\n( 1 ) . طارق بن زياد بن عبد اللّه بن ولغو بن ورفجوم بن نيرغاسن بن ولهاس بن يطوفت بن نفزان . البيان المغرب ، ج 2 / ص 6 . نيز ادريسى ، نزهة المشتاق ، چاپ رم ، ص 179 . ابن خلدون ، العبر ، ج 4 / ص 117 . المقرى ، نفح الطيب ، ج 1 / ص 219 .\r\n( 2 ) . المقرى ، نفح الطيب ، ج 1 / ص 119 . ابن عذارى ، البيان المغرب . در ماهى كه طارق از دريا گذشت اختلاف است .\r\n","page_name":" 38 ","page_number":46},
  {"content":"\r\n\r\nجزيره كه تئودومير از بزرگان گوت فرمان مىراند لشكر برد . او عامل ردريك بود .\r\nطارق دژهايش را تصرف كرد و مدافعان را به هزيمت فرستاد . حكام بلاد مجاور ، دربار طليطله را از خطر بزرگى كه تهديدشان مىكرد آگاه كردند . ردريك سرگرم نبرد با شورشيان ايالات شمالى بود ، چون شنيد شتابان به طليطله بازگشت تا شايد تخت و تاج خود را از خطرى كه روى آورده بود مصون نگهدارد . آنگاه سردار خود اديكو را به مقابلهء دشمن فرستاد و خود به بسيج نيرو پرداخت . طارق ، اديكو را درهم شكست و دشتهاى فرنتره « 3 » را نورديد و رهسپار پايتخت گوت شد .\r\nردريك يا به روايت مورخان عرب رذريق يا لذريق فرماندهى دلير و توانا و صاحب عزمى استوار بود . گفتيم كه تخت سلطنتش به سبب اختلافات داخلى متزلزل بود . هر حزب و دسته‌اى سر آن داشت كه پادشاهى از او بستاند . مهمترين اين احزاب و قويترين آنها طرفداران پادشاه پيشين وتيزا يا به روايت مورخان عرب غيطشه بودند كه گرد پسران او را گرفته بودند . باوجود اين اكنون كه چنان خطرى رخ نموده بود همهء گوتها از هر حزب و دسته‌اى كه بودند دست اتحاد به‌هم دادند و ردريك توانست بسيارى از امراء و اشراف و اسقفان را نزد خود گردآورد . آنان نيز هريك اتباع خود را فراخواندند و سپاهىگران بسيج شد . شمار اين سپاه را در بعضى روايات تا صد هزار « 4 » نوشته‌اند و مورخان اندلسى نود هزار « 5 » تن نوشته‌اند .\r\nردريك براى مقابله با لشكر اسلام روانهء جنوب گرديد . طارق از بسيج اين لشكر عظيم خبر يافت . به موسى بن نصيرنامه نوشت و از او مدد خواست . موسى پنج هزار جنگجوى ديگر به يارى او گسيل داشت . اينك شمار سپاهيانش به دوازده هزار تن\r\n\r\n\r\n","description":"","footnote":"\r\n( 3 ) .  aretnorF aL  منطقهء ميانى و غربى در مثلث اسپانيا .\r\n( 4 ) . رجوع كنيد به ابن الاثير ، الكامل ، ج 4 / ص 214 . المقرى ، نفح الطيب ، ج 1 / ص 120 و در صفحه 112 ، نود هزار . گيبون اين روايت را گرفته و شمار سپاه را نود هزار يا صد هزار نوشته است ( فصل 51 ) . ولى ابن خلدون شمار اين سپاه را تنها 40 هزار نوشته . العبر ، ج 4 ، ص 117 و اين معقولتر به‌نظر مىرسد .\r\n( 5 ) . اين روايت على بن عبد الرحمان بن هذيل صاحب كتاب تحفة الانفس و شعار اهل الاندلس ، است كه در قرن چهاردهم ميلادى تأليف شده ( نسخهء خطى در اسكوريال شمارهء 1652 .\r\nديرنبور - برگ 48 ) . اثرى است در باب خود يكتا و از جهاد و مغازى و صوائف و سواركاران و احوال و شروط ايشان سخن مىگويد . در مطاوى آن اخبار مهمى آمده است . خاورشناس مرسيه آن را چاپ كرده است .\r\n","page_name":" 39 ","page_number":47},
  {"content":"\r\n\r\nمىرسيد . يوليان نيز با لشكر كوچك خود - از ياران و اتباعش - به او پيوست .\r\nگوتها چندين برابر مسلمانان بودند و مسلمانان در سرزمين دشمن در جايى كه همه كوهها و دشتهاى صعب العبور بود مىجنگيدند . سردار دليرشان موقعيت دو سپاه را نيك سنجيده بود و با عزمى راسخ عازم آوردگاه دشمن بود . نبرد ميان دو سپاه در دشتهاى فرونتره و در كرانهء رود وادى لكه يا وادى بكه آغاز شد .\r\nمحققان جديد در موضع اين وادى و نهرى كه جنگ در كنار آن واقع شده و در روايات عربى آمده اختلاف كرده‌اند . بعضى مىگويند مراد نهر گوادالته  eteladauG  است كه در خليج قادس نزديكى شهر شريش مىريزد . و جنگ در كنارهء جنوبى آن يعنى در شمال شهر شذونه بوده است . بعضى ديگر گويند - و اين روايت در تحقيقات جديد مرجح است - كه نبرد در جنوب درياچهء كوچك خنده  adnaJ  كه به نهر كوچك بارباته  etabraB  پيوسته است و در نزديكى رأس « طرف الغار » « 6 » به اقيانوس مىريزد واقع شده است و وادى بكه يا لكه در روايات عربى مراد اين منطقه است . در اين دشت كوچك كه از جنوب با سلسله تپه‌هاى مرتفع محدود شده ، و در ساحل درياچهء خنده و نهر بارباته عرب و گوت ، يا اسلام و مسيحيت مصاف دادند . اين واقعه در روز بيست و هشتم ماه رمضان سال 92 ه / « 7 » هفدهم ژوئيهء سال 711 م بود . نهر دو لشكر را سه روز از هم دور نگهداشته بود و در اين سه روز جنگهايى ساده ميان دو طرف جريان داشت . روز چهارم دو لشكر حماسه آفريدند و برهم زدند . ردريك در جامهء شاهان برفراز تخت خود بر روى ارابه‌اى كه اسبان نيرومند و راهوارى مىكشيدندش در برابر دشمن آشكار شد . گيبون چنين منظرى را به سخريه مىگيرد آنگاه كه مىگويد : « آلاريك ( مؤسس دولت گوت ) اگر جانشين خود ( ردريك ) را مىديد كه تاج مرصع بر سر نهاده و خود را به حرير و زر آراسته\r\n\r\n\r\n","description":"","footnote":"\r\n( 6 ) . دوزى مىگويد كه اين نهر را امروزه سلادو  odalaS  مىگويند ج 1 / ص 273 . حاشيه .\r\nو اين خطاست ، زيرا سلادو نام رود ديگرى است در شمال بارباته . ابن القوطيه آن را وادى بكه خوانده . ص 7 . رجوع كنيد به لوى پروونسال :\r\n . 61 51 . p ) 4491 ( enamlusuM engapsE'I ed eriotsiH \r\n( 7 ) . روايات اسلامى بيشتر همين تاريخ را ضبط كرده‌اند ، ولى تنها ابن حيان مورخ اندلسى مىگويد كه اين نبرد هفتم ربيع الاول سال 92 ه اتفاق افتاد ( المقرى از ابن حيان ج 1 / ص 116 ) .\r\n","page_name":" 40 ","page_number":48},
  {"content":"\r\n\r\nو بر هودجى از عاج نشسته است شرمنده مىشد « 8 » . » نبرد ميان لشكرگران مسيحيت و لشكر اندك اسلام چهار روز در نهايت شدت ادامه داشت « 9 » ، ولى سپاه گوت باوجود آن همه افراد و ساز و برگ از انتظامى درخور برخوردار نبود . سرداران جناح چپ و راست آن اپا و سيزبرت دو خصم كينه‌توز ردريك بودند « 10 » و صفوف آن از اتباع و همپيمانان ايشان و افراد امراء و زعماى مخالفان بودند . اينان اكنون كه خطر را به معاينه مىديدند موقتا دست اتحاد به يكديگر داده بودند ، ولى هريك منتظر فرصت بود تا به سلطنت شاه غاصب پايان دهد « 11 » . آرى خيانت سران سپاه ، ردريك را با همهء قوتش ناتوان مىكرد . يوليان و اسقف اوپاس كه در لشكر مسلمانان بودند توانستند بسيارى از جنگجويان گوت را به سوى خود كشند . سپس در ميان لشكر ردريك به تبليغ پرداختند چنان كه هراميرى مىكوشيد جان خود را از مهلكه برهاند . سپاه اسلام باوجود قلت نفراتش به پايمردى سلحشورى و ثبات و اتحاد كلمه توانست بر سپاه گوت فائق آيد . هنوز روز هفتم نيامده بود كه باد پيروزى بر پرچم طارق و لشكر او وزيدن گرفت و گوتها هزيمت يافتند و هزار ، هزار به هر سو پراكنده شدند .\r\nردريك آخرين پادشاه گوت پس از شكست ، متوارى شد و كس از او اثرى نيافت . ايزيدور باجى مىگويد تا آخرين نفس در ميدان جنگ بود و از تخت‌شاهى و مردمش دفاع مىكرد تا كشته شد . برخى روايات مسيحى حاكى است كه او پس از شكست بر اسب نشست و بگريخت ، ولى در آب رودخانه غرق شد . مورخين اسلامى نيز اين روايت را پذيرفته‌اند و مىگويند كه پادشاه گوت در آب غرق شد .\r\n\r\n\r\n","description":"","footnote":"\r\n( 8 ) . طبرى نيز از واقدى روايت مىكند كه ادرينوق در حالى كه بر تخت‌شاهى نشسته بود و تاج بر سر و دستكش به دست داشت در جامه‌هاى شاهانه به ميدان تاخت . ج 8 / ص 82 . نفح الطيب ، ج 1 / ص 112 . الكامل ، ج 4 / ص 212 . البيان المغرب ، ج 2 / ص 9 .\r\n( 9 ) . رازى گويد : « برخورد دو سپاه روز بيست و هشتم رمضان بود و جنگ تا روز يكشنبهء پنجم شوال ادامه داشت . مشركان را خدا منهزم ساخت . خلق كثيرى از ايشان كشته شدند چنان كه مدتها استخوانهايشان در دشت نبرد برجاى مانده بود . مسلمانان بسيارى از ايشان را به اسارت گرفتند . بزرگانشان را از انگشتريهاى طلا كه در دست داشتند مىشناختند و طبقات پايين را از انگشتريهاى نقره و بردگان را از انگشتريهاى مسين . » المقرى ، نفح الطيب ، ج 1 / ص 121 .\r\n( 10 ) . اخبار مجموعه ، ص 8 .\r\n( 11 ) . ابن الاثير ، الكامل ، ج 4 / ص 214 . المقرى ، نفح الطيب ، ج 1 / ص 121 . دوزى ، ج 1 / ص 272 .\r\n","page_name":" 41 ","page_number":49},
  {"content":"\r\n\r\nاسب و زين و ستام زرين او را بعدها يافتند ولى پيكر او را نيافتند . برخى از روايات مسيحى نيز مىگويند كه ردريك از معركه گريخت و به هنگام گريز كشته شد و بعضى مىگويند به يكى از ديرهاى پرتغال گريخت و در آنجا رهبانيت اختيار كرد و مدتى بىآنكه كسى او را بشناسد زندگى كرد . صاحب كتاب الامامه و السياسه در ميان مورخان مشرق قول ديگرى دارد كه طارق پيكر ردريك را بيافت و سرش را ببريد و براى موسى بن نصير فرستاد . موسى نيز آن را به نزد خليفه گسيل داشت . نويسندهء اندلسى صاحب كتاب تحفة الانفس كه از آن ياد كرديم اين روايت را با روايات بسيار ديگرى نقل كرده است « 12 » . قول مرجح اين است كه ردريك پس از شكست همچنانكه پادشاهىاش را از دست داد جانش را نيز از دست بداد ، حال كشته شده باشد يا در آب غرق شده باشد « 13 » . اين بود نبرد شذونه كه نقطهء پايان بر دولت گوت نهاد ، دولتى كه از هنگام قيامش در گاليا سيصد سال فرمان رانده بود . بزرگترين غنايم جنگى مسلمانان در اين جنگ سرزمين اسپانيا بود .\r\nدر روايات اسلامى حوادث فتح اسپانيا به بسيارى از داستانها و اساطير آميخته شده كه مورخ نمىتواند آنها را به عنوان يك سند تاريخى بپذيرد ، ولى شايسته مىدانيم فقراتى از سخنان طارق را به هنگامى كه لشكريان خود را به جنگ تحريض مىكند و از حيث فصاحت نمونهء بديعى از يك سخنورى حماسى است در اينجا بياوريم :\r\n\r\n\r\n","description":"","footnote":"\r\n( 12 ) . رجوع كنيد به الامامه و السياسه ، ج 2 / ص 75 و 76 . در كتاب تحفة الانفس ، نسخهء خطى يادشده اين روايت آمده است .\r\n( 13 ) . براى آگاهى از سرنوشت ردريك رجوع كنيد به\r\n eluaG al ed eriotsiH : nailuJ . C seton . IL . pahc , dibi , nobbiG - 057 . p \r\nو از مصادر اسلامى رجوع كنيد به ابن الاثير ، الكامل ، آنجا كه مىگويد پس از پايان جنگ غرق شد . ج 4 / ص 214 .\r\nالمقرى در نفح الطيب مىگويد : خود را به اختيار خود در آب افكند ، در حالى كه زخم بسيار برداشته بود . نفح الطيب ، ج 1 / ص 121 . ابن الابار در حلة السيراء مىگويد : فقط اسب و زين مرصع آن را با يكى از كفشهايش يافتند . ص 31 . صاحب اخبار مجموعه نيز چنين گويد . ص 6 . ابن عذارى در البيان المغرب گويد : ردريك پنهان شد و كسى نه جاى او را يافت و نه پيكر او را . تنها يكى از كفشهاى مرصع او را يافتند . بعضى گفتند كشته شده و بعضى گفتند در آب غرق شده . ج 2 / ص 10 . در روايات غربى نيز همين اختلافات وجود دارد . ژوليان در تاريخ گل ، ص 758 . روايات اسپانيايى حاكى است كه به مغارهء راهبى گريخت . بعضى گويند او را زنده در چاهى پر از افعى افكندند و او فرياد مىزد : پيكر گناهكار مرا خوردند . گيبون در حاشيهء فصل 51 .\r\n","page_name":" 42 ","page_number":50},
  {"content":"\r\n\r\n« اى مردم ، به كجا توانيد گريخت ؟ دريا در پشت سر شماست و دشمن روبه‌رويتان . به خدا سوگند چاره‌اى جز شكيبايى و پايدارى نداريد . يتيمان بر سفرهء فرومايگان چگونه‌اند ؟ بدانيد كه حال شما در اين جزيره بدتر از حال آنهاست . دشمن با لشكرىگران به پيشباز شما آمده در حالى كه سلاح و توشه‌اى فراوان دارد و شما را پشتيبانى و ياورى جز شمشيرهايتان نيست و زاد و توشهء شما همان است كه از چنگ دشمنانتان بيرون مىكنيد . اگر روزگارى دراز در اين بينوايى و فقر بمانيد و دست به كارى نزنيد ، باد غرورتان فرونشيند و دلهايتان ناتوان گردد آن‌سان كه به جاى آنكه شما بيم در دل دشمن افكنيد او بر شما دلير خواهد شد . پس بكوشيد تا چنين سرنوشت فلاكت‌بارى را از خود دور سازيد بدين‌گونه كه كار اين نابكار را يكسره سازيد . شهر استوار او روى در روى شما ايستاده است . اگر جانهاى خويش هديهء مرگ سازيد فرصت تصرف آن را به دست خواهيد آورد . چنان نيست كه شما را به مهلكه‌اى مىافكنم و مىخواهم كه خود از آن جان به‌در برم ، من از خود آغاز مىكنم . بدانيد كه اگر اندكى تحمل بارگران مشقت كنيد زمانى دراز از ثمرهء آن بهره‌مند خواهيد شد . و به شما خبر رسيده كه در اين جزيره چه حوريوشانى از دختران يونانى هستند كه آراسته به زيورهايى از مرواريد و مرجان و پوشيده در جامه‌هاى حرير در كاخهاى پادشاهان تاجدار به ناز مىخرامند و مىآرامند . امير المؤمنين وليد ابن عبد الملك شما را از ميان ابطال عرب برگزيده و دامادى پادشاهان اين جزيره را براى شما خواسته است ، بدين اميد كه شما ضربه‌هاى نيزه‌ها و شمشيرهاى دشمن را با خشنودى تحمل خواهيد كرد و در نبرد با دليران و سواركاران از جان خويش خواهيد گذشت . بهره‌اى كه او از نبرد و جانبازى شما خواهد گرفت ثوابى است كه از انتشار دين خدا در اين سرزمين نصيب او مىگردد . غنايم اين جزيره همه از آن شماست و امير المؤمنين را به آن نظرى نيست . خداوند تعالى براى شما چنين خواسته كه هم از تمتعات اين جهانى بهره جوييد و هم از نعم جاويد آن جهانى .\r\nاى مردم ، هر كار كه من كردم شما نيز چنان كنيد . اگر حمله كردم حمله كنيد و اگر از حمله بازايستادم بازايستيد و در جنگ همانند تن واحد باشيد . مرا آهنگ پادشاه ايشان است . او را امان ندهم تا با او درآويزم . اگر كشته شدم شما سستى نكنيد و غمگين مشويد و با خود به ستيزه برنخيزيد مبادا كه ناتوان شويد و پشت به دشمن كنيد ، آنگاه يا\r\n\r\n","description":"","footnote":"","page_name":" 43 ","page_number":51},
  {"content":"\r\n\r\nكشته مىشويد و يا اسير . . . » « 14 » .\r\nصاحب كتاب تحفة الانفس به خطبهء طارق اشارت دارد آنجا كه مىگويد :\r\nچون عربها با گوتها روبه‌رو شدند سه روز نبرد كردند . طارق ديد كه لشكريانش در رنج افتاده‌اند ، برخاست و آنان را اندرز داد و به شكيبايى فراخواند و شور شهادت را در دلهايشان برانگيخت و وعده‌هاى جميل داد . سپس نص خطبه را نقل مىكند « 15 »\r\nروايات اسلامى حكايت از آن دارد كه اين خطبه را در برانگيختن همت مسلمانان و دميدن روح دليرى و اعتماد در قلوب ايشان تأثير بسزايى بود و درهاى پيروزى را به روى ايشان بگشاد .\r\nاما در نسبت اين خطبه به طارق مىتوان ترديد كرد ، زيرا اولا بيشتر مورخان اسلامى بخصوص متقدمين اشارتى بدان ندارند . نه ابن عبد الحكم آن را ذكر كرده نه بلاذرى و حال آنكه آن دو قديمترين راويان فتوحات اسلامى هستند . همچنين منابع اوليهء اندلسى نيز اشارتى به آن ندارند . ابن اثير و ابن خلدون هم آن را نقل نكرده‌اند . تنها مقرى از مورخى كه از او هم نام نمىبرد ، آن را نقل كرده . به‌طور كلى ذكر اين خطبه بيشتر در كتب مورخين و ادباى متأخر آمده است . بعيد نيست كه طارق براى لشكريانش پيش از حمله سخنى گفته باشد چنان كه سرداران غزوات اسلامى را عادت براين بوده كه پيش از حمله به دشمن در ميدان جنگ براى لشكريان خود سخنرانى مىكرده‌اند ، ولى واژه‌هايى كه در اين خطبه به كار رفته و اسلوب اديبانهء آن محقق را به شك مىاندازد كه طارق را چنين قدرت و قوت بيانى بوده باشد . او مردى است از بربر و نه در اسلام سابقهء چندانى دارد نه در عربيت .\r\nبه‌نظر مىرسد كه اين خطبه انشاى متأخرين باشد از زبان طارق كه با رعايت اوضاع زمان و مكان پرداخته شده است .\r\nروايات اسلامى از واقعهء ديگرى حكايت مىكنند كه درخور تأمل و تحقيق است ، زيرا رنگ داستانى دارد هرچند در لباس تاريخ عرضه شده است . اين واقعه\r\n\r\n\r\n","description":"","footnote":"\r\n( 14 ) . به طارق نيز ابياتى نسبت داده‌اند كه دربارهء اين فتح بزرگ سروده است :\r\n ركبنا سفينا بالمجاز قصيرا * عسى ان يكون اللّه منا قد اشترى\r\nنفوسا و اموالا و اهلا بجنة * اذا ما اشتهينا الشىء فيها تيسرا\r\nو لسنا نبالى كيف سالت نفوسنا * اذا نحن ادركنا الذى كان اجدرا \r\n( 15 ) . تحفة الانفس و شعار اهل الاندلس . نسخهء خطى مذكور ، برگ 48 .\r\n","page_name":" 44 ","page_number":52},
  {"content":"\r\n\r\nآتش زدن كشتيهايى است كه طارق سپاه خود را با آنها از ساحل افريقيه به ساحل اندلس آورد . پيش از اين دانستيم كه كنت يوليان در آن هنگام كه عربها براى يك حملهء اكتشافى به سردارى طريف بن مالك عزم اندلس داشتند چند كشتى در اختيار ايشان نهاد . همچنين طارق نيز با چند كشتى سپاهيان خود را از آب گذر داد . اينجا سخن از اين است كه چون سپاهيان طارق در خشكى جاى گرفتند ، فرمان داد همهء كشتيها را به آتش كشند : كشتيهايى كه با آنها از افريقيه به اندلس آمده بودند . طارق از آن‌رو دست به چنين عملى زد كه لشكريان خود را به جنگ تا سرحد مرگ وادارد و خيال هرگونه واپس نشستن يا فرار از ميدان جنگ را از سرشان به در نمايد . اما اين تا چه حد ممكن است حقيقت داشته باشد ؟ همهء روايات اسلامى كه از فتح اندلس سخن مىگويند ، از اين واقعه هيچ نمىگويند . تنها در يك مورد آن هم در نزهة المشتاق ادريسى « 16 » به هنگام سخن از جغرافياى اندلس ، ادريسى مىگويد : چون طارق لشكريان خود را از آب عبور داد فرمان داد كشتيها را بسوزانند . پاره‌اى از مورخين مسيحى متأخر نيز كه اين واقعه را نقل كرده‌اند به ظن قوى از ادريسى گرفته‌اند . از اين مورد كه بگذريم ديگر منابع اسلامى در اين باب كاملا سكوت اختيار كرده‌اند .\r\nمىتوان گفت كه سخنرانى منسوب به طارق خود مؤيد اين روايت باشد ، زيرا سخن خود را چنين آغاز مىكند : « اى مردم به كجا توانيد گريخت ؟ دريا در پشت سر شماست و دشمن روبه‌رويتان . به خدا سوگند چاره‌اى جز شكيبايى و پايدارى نداريد » . يعنى چنان مىنمايد كه لشكر فاتح راههاى بازگشت به ساحل افريقيه را بر روى خود بسته است . به عبارت ديگر كشتيهايى را كه با آنها درياى ميان افريقيه و اندلس را طى نموده از ساحل دور كرده است . البته براين سخنرانى نمىتوان از جهت تاريخى به عنوان يك سند كه در آن هيچ شائبهء ترديد نباشد اعتماد كرد ، ولى اگر طارق سخنانى به اين مضمون گفته باشد دليل براين است كه كشتيها از آن كنت يوليان بوده و در همهء اوقات تحت تصرف غازيان مسلمان نبوده است .\r\nبا همهء اينها روايت شريف ادريسى در اين باب كه طارق كشتيها را به آتش كشيده امر محالى نيست ، زيرا يك عمل قهرمانى است كه با خصايص و سجاياى فاتح\r\n\r\n\r\n","description":"","footnote":"\r\n( 16 ) . الادريسى ، نزهة المشتاق فى اختراق الافاق . طبعة رم . ص 178 .\r\n","page_name":" 45 ","page_number":53},
  {"content":"\r\n\r\nاندلس سازگار است . ولى اين روايت براى نخستين بار در قرن پنجم هجرى يعنى سيصد سال پس از فتح اندلس در كتابها آمده و هيچ روايت اسلامى ديگرى آن را تأييد نكرده است « 17 » .\r\nپس از اين حملهء كوبنده بود كه لشكر گوت درهم شكست و پراكنده شد و وحشت بر قلوب گوتها غلبه يافت . پس به دژها و كوهها پناه گرفتند و مسلمانان آهنگ تپه‌ها و دشتها كردند . خبر اين پيروزى در طنجه و سبته و بلاد مجاور از بر العدوه منتشر شد و سيل غازيان و جنگاوران از عرب و بربر از افريقيه به اندلس روان گرديد .\r\nطارق لشكر خود را به سوى شمال برد . بقاياى لشكر گوت در استجه گرد آمده بود به اين اميد كه لشكر فاتح را به عقب براند . ازاين‌رو بار ديگر ميان دو لشكر جدال و آويز درگرفت و بار ديگر گوتها منهزم شدند . جنگاوران مسلمان يك يك دژها و شهرها را مىگشودند و پيش مىتاختند .\r\nيوليان و يارانش در كنار مسلمانان بودند و آنان را چنان كه گفتيم راهنمايى مىكردند . در استجه نقشه‌اى براى حملات بعدى طرح شد . مقرر شد كه طارق خود به طليطله ، پايتخت مملكت گوت حمله برد . طارق مغيث رومى از موالى وليد بن عبد الملك را با هفت هزار سوار به قرطبه فرستاد . مغيث به باروهاى استوار شهر حمله كرد و بىهيچ رنجى به شهر درآمد . طارق لشكرهايى به غرناطه و البيره و مالقه فرستاد . مالقه فتح شد و ساكنانش به كوهها گريختند . سپس لشكر فاتح مالقه به لشكرهايى كه عزم البيره و غرناطه داشتند پيوست و غرناطه به محاصره درآمد و پس از اندك مجاهدتى گشوده شد . آنگاه البيره را فتح كردند . يهوديان در اين جنگها همواره مسلمانان را يارى مىكردند . مسلمانان هر شهرى را كه مىگرفتند براى نگهدارى آن پادگانى در آنجا مىنهادند تا از آن نگهبانى كند . مسلمانان آنگاه به سوى مشرق راندند و آهنگ مرسيه نمودند . مرسيه در آن زمان به نام امير آن تيودمير يا تدمير خوانده مىشد . پايتخت آن ، شهر اوريوله بود . تيودمير كه سربازى بزرگ و بااراده و دلير\r\n\r\n\r\n","description":"","footnote":"\r\n( 17 ) . از فاتحانى كه كشتيهاى خود را آتش زده تا لشكريان او خيال بازگشت يا فرار از سر به در كنند يكى هرناندو كورتس كاشف اسپانيايى و فاتح مكزيك است . كه در سال 1519 م به سواحل مكزيك رسيد . او نيز فرمان داد كشتيهايى را كه لشكريان او را از اسپانيا به سواحل مكزيك برده بودند آتش زنند . از آنجا كه اين فاتح ، اسپانيايى است بعيد نيست كه داستانى را كه به طارق نسبت مىدهند شنيده باشد و از او تقليد كرده است .\r\n","page_name":" 46 ","page_number":54},
  {"content":"\r\n\r\nبود ، براى رويارويى با مسلمانان به آوردگاه آمد . چون نبرد درگرفت بيشتر مردانش كشته شدند و خود به اوريوله بازگشت و در آنجا موضع گرفت . چنان كه از روايات برمىآيد ، او بر زنان جامهء جنگ مردان پوشيده و آنان را بر باروها بداشت تا چنان نمايد كه شمار سپاهيانش بسيار است . تيودمير توانست به نيروى ثبات و جلادت خويش با مسلمانان پيمان صلح بندد ، پيمانى نيكو و در سايهء آن مردم شهر خود را از پرداختن جزيه و دادن برده معاف دارد « 18 » . طارق با باقى لشكر خود به سوى طليطله پيش مىرفت و ارتفاعات اندلس « 19 » و جبال سيرا مورنا ( جبل الشارات ) را كه ميان اندلس و قشتاله فاصله است به راهنمايى يوليان و يارانش مىنورديد . گوتها اموال و آثار قديسين خود را برداشته به سوى شمال مىگريختند و جز يهوديان و معدودى از مسيحيان كس\r\n\r\n\r\n","description":"","footnote":"\r\n( 18 ) . ابن الاثير ، الكامل ، ج 4 / ص 215 . ابن عذارى ، البيان الغرب ، ج 2 / ص 13 . در آينده به نص اين معاهد ، اشاره خواهيم كرد .\r\n( 19 ) . مورخين و جغرافيانويسان عرب كلمهء اندلس را به شبه جزيرهء ايبريا كه شامل اسپانيا و پرتغال است اطلاق مىكنند ( معجم البلدان ذيل عنوان اندلس . الروض المعطار ، ص 1 ) .\r\nدر روايات عربى ، اندلس به اسپانياى مسلمان اطلاق مىشود ، يعنى سرزمينهايى كه پس از فتح به دست مسلمانان افتاد غير از جليقيه و ولايات جبال پيرنه . در اعصار متأخر و در جغرافياهاى جديد اندلس اطلاق مىشود به اسپانياى جنوبى ميان نهر وادى الكبير و دريا ، و ميان ولايت مرسيه و اشبيليه . اندلس  aiculadnA  در تقسيمات ادارى جديد اين ناحيه را دربردارد .\r\nدر باب مآخذ اين نام در آثار مورخان عرب اقوال گوناگون آمده است : بعضى گويند آنجا را به نام اولين ساكنان آن در اعصار كهن كه قومى از عجمان بودند و اندلوش نام داشتند ناميده‌اند . نفح الطيب ، ج 1 / ص 67 . ابن الاثير مىگويد نصارا اندلس را اشبانه مىگويند به نام اشبان يكى از ملوك آن و بطلميوس نيز آنجا را بدين نام خوانده است . ج 4 / ص 212 .\r\nسخن ابن خلدون دقيق‌تر است كه مىگويد اندلس از فندلس مىآيد . مسلم است كه مراد او از فندلس فندال يا واندال است . العبر ، ج 2 / ص 235 در فصل گوتها . اما سخن البكرى از همه دقيقتر است . او در جغرافياى تاريخى خود در وصف جزيرهء اندلس گويد : نام پيشين او اباريه  airabi  است از وادى ابره . سپس باطقه  aciteaB  ناميده شد از وادى بيطى كه رود قرطبه است . سپس اشبانيه ناميده شد به نام مردى به نام اشبان كه در قديم آنجا را تصرف كرده بود . و بعضى گويند اشبان قومى بودند كه در آنجا سكونت داشتند در طول نهر و همان حوالى . بعضى گويند نام اصلى آن اشباريه  airepsiH  از اشبرش و آن ستاره‌اى است معروف به ستارهء سرخ . سپس اندلس ناميده شد به نام اندليش قومى كه در آنجا سكونت داشتند . مراد از اندليش واندال  sladnaV  است . دانويل  ellivnaD  نيز چنين تعليلى دارد آنجا كه مىگويد : اندلس از واندالوسيا  aisuladnaV  يعنى بلاد واندالها گرفته شده . ( گيبون آن را از كتاب ممالك اروپا در حاشيهء فصل 51 نقل كرده ) . اين چيزى است كه الغزيرى نيز در معجم مخطوطات الاسكوريال نقل كرده است .\r\n . 732 . p . II sisnelairucsE anapsiH - ocibarA acehtoilbiB \r\n","page_name":" 47 ","page_number":55},
  {"content":"\r\n\r\nدر آنجا نماند . طارق بر طليطله مستولى شد و بر جان آن گروه از ساكنانش كه در شهر مانده بودند ببخشود و چند كليسا را برايشان باقى گذاشت و كشيشان را در اجراى مراسم دينى خود آزادى داد و مسيحيان گوتى و رومى را نيز اجازت داد كه شعائر دينى و مراسم مذهبى خود برپاى دارند . فرمانروايى شهر را نيز به اوپاس مطران سابق و به برادر وتيزا سپرد .\r\nطارق همچنان به سمت شمال پيش مىرفت تا از قشتاله گذشت و پس از طى كوهها و دره‌هاى صعب العبور به ليون رسيد و بقاياى گوتها را تا استرقه فرارى داد .\r\nآنان خود را به جليقيه رسانيدند و در كوههاى مرتفع آن متوارى شدند . طارق كوههاى اشتوريش ( استورياس ) « 20 » را نيز پشت سر نهاد و همچنان مىرفت تا به مرز خيخون ، در ساحل خليج بسكونيه ( غسقونيه ) رسيد . اينجا پايان پيشروى او و نهايت فتوحاتش بود . امواج اقيانوس مانع پيشرفت او بود . از سوى موسى بن نصير فرمان رسيد كه فتوحات خويش متوقف كرده به طليطله بازگردد . و از آن وقت كه قدم به خاك اسپانيا نهاد تا آنگاه كه به نهايت آن رسيد يك سال بود .\r\nدر اينكه چه چيز باعث شد كه موسى بن نصير طارق را فرمان متوقف كردن فتوحات خود دهد ، ميان مورخان اختلاف است . بعضى مىگويند موسى بن نصير نمىخواست فرماندهء زيردست او تا اين درجه به كاميابى رسد و چون چنان ديد اعجابش به حسد بدل شد و از آن ترسيد كه مبادا حصول آن فتح عظيم را به نيروى طارق بدانند و كس از او ياد نكند . برخى ديگر مىگويند سبب آن بود كه طارق با دستورهاى فرمانده خود مخالفت مىكرد . « 21 » موسى بن نصير گفته بود چون به قرطبه\r\n\r\n\r\n","description":"","footnote":"\r\n( 20 ) . در روايات عربى آمده است كه چون طارق به مدينة المائده در آن سوى جبال آستورياس رسيد به مائدهء ( ميزى كه بر روى آن غذا مىخورند ) سليمان بن داود دست يافت . اين مائده از زبرجد سبز بود و سيصد و شصت و پنج پايه داشت . گويند كه اين مائده را روميان از مشرق يا بيت المقدس در جنگ به غنيمت گرفته با خود به روم برده بودند . چون گوتها روم را تصرف كردند آن مائده را به غنيمت گرفته به اسپانيا بردند و چون اسپانيا فتح شد به دست عربها افتاد . ابن اثير مىگويد يكى از ملوك اسپانيا در عهد واندال‌ها در بيت المقدس به جنگ رفت و آن مائده در شمار غنايم جنگى او بود . ج 4 / ص 212 . قول صاحب روض المعطار همانند قول مورخان فرنگ است كه مىگويند اين مائده از نفائس اموال ملوك گوت است و عربها آن را در كليساى طليطله يافتند و اين قول معقولتر است . روض المعطار ، ص 5 .\r\n( 21 ) . اين روايت ابن عبد الحكم است . ص 207 . و نيز صاحب اخبار مجموعه ، ص 15 و ابن القوطيه ،\r\n","page_name":" 48 ","page_number":56},
  {"content":"\r\n\r\nرسيد يا آنجا كه گوتها تارومار شدند از پيشروى بايستد « 22 » ، و طارق به اين فرمانها كار نكرد .\r\nاين وجه اخير به‌نظر درست مىآيد ، زيرا موسى بن نصير همواره از اينكه مسلمانان را در اعماق سرزمينى ناشناخته به خطر اندازد برحذر بود . البته اين حذر و احتياط مانع آن نيست كه بگوييم بر طارق نيز رشك مىبرده است . درهرحال موسى بن نصير خود با ده هزار عرب و هشت هزار بربر با كشتيهايى كه مسلمانان خود براى اين منظور ساخته بودند از دريا گذشت و به اسپانيا درآمد و با آنكه مردى سالخورده بود ، به شوق فتوحات تازه قدم به خاك اسپانيا نهاد . موسى در ولايت جزيرة الخضراء فرود آمد و كنت يوليان به استقبالش شتافت . اين واقعه در ماه رمضان سال 93 ه / ژوئن سال 712 م اتفاق افتاد .\r\nموسى بن نصير حملهء خود را از استيلاء بر شذونه « 23 » آغاز كرد ، سپس به قرمونه رفت و قرمونه در آن ايام يكى از استوارترين بلاد اندلس بود . موسى ، به يارى يوليان و يارانش بر شهر غلبه يافت ، آنگاه راهى اشبيليه شد و اشبيليه از بزرگترين شهرهاى اندلس بود . موسى يك ماه شهر را در محاصره گرفت و بگشود ، آنگاه به مارده لشكر برد و چندى آن را در محاصره گرفت . در زير باروهاى شهر جماعت كثيرى از مسلمانان به دست جمعى از مسيحيان كه در جايى كمين گرفته بودند كشته شدند . مارده عاقبت در ماه رمضان يا شوال سال 94 ه تسليم شد و همهء اموال فراريان و كليساها را به خونبهاى مسلمانانى كه كشته شده بودند تسليم كردند . موسى بن نصير سپس رهسپار طليطله شد . در نزديكى طليطله با طارق كه به استقبال او آمده بود ديدار كرد ، ولى بر سردار خود خشم گرفت و در اهانت مبالغه كرد و فرمان داد بر او بند برنهند و به تهمت نافرمانى و عصيان در زندانى تاريك محبوسش دارند . بعضى\r\n\r\n\r\n","description":"","footnote":"\r\n- ص 9 و ابن الاثير ، الكامل ، ج 4 / ص 215 . و ابن خلدون ، العبر ، ج 4 / ص 117 . و حميدى در جذوة المقتبس ، مصر . ص 5 . و ابن حيان مورخ اندلس ، نفح الطيب ج 1 / ص 126 . ضبى ، بغية الملتمس ، ص 11 .\r\n( 22 ) . البيان المغرب ، ج 2 / ص 15 و 18 .\r\n( 23 ) .  ainodeS anideM  . ابن الاثير آن را مدينة السليم خوانده . الكامل ، ج 4 / ص 215 . ولى شذونه يا شدونه شايعتر است .\r\n","page_name":" 49 ","page_number":57},
  {"content":"\r\n\r\nگويند آهنگ قتل او نمود « 24 » ، ولى ديرى نگذشت كه با او دل‌خوش كرد و به مقام نخستينش باز آورد « 25 » و هردو براى فتح آنچه از اندلس باقىمانده بود ، به راى زدن نشستند . آنگاه به سمت شمال‌شرقى در حركت آمدند و به ولايت آراگون ( الثغر الاعلى ) داخل شدند و سرقسطه و طركونه و برشلونه و ديگر شهرها و دژها را تصرف كردند . در آنجا آن دو فاتح از يكديگر جدا شدند . طارق راهى غرب شد تا به غزاى جليقيه رود و بقاياى لشكر گوت را تارومار سازد و موسى بن نصير رهسپار جبال پيرنه ( جبال البرت يا البرتات يا ، مرات ) « 26 » شد و در ولايت لانجدوك يا سپتمانيا كه در آن هنگام تابع گوت بود به نبرد پرداخت و بر قرقشونه ( كاركاسون ) و اربونه ( ناربون ) غلبه يافت . سپس به بلاد فرنگان درآمد و در درهء رون ( رذونه ) به جنگ پرداخت و تا ليون ( لوطون يا لوذون ) پيش تاخت . امراى فرنگ به وحشت افتادند و به جمع‌آورى سازوبرگ نبرد پرداختند . بعضى گويند نخستين جنگهاى عربها و فرنگان در دشتهاى نزديك اربونه اتفاق افتاد « 27 » .\r\nسردار نستوه را آهنگ آن بود لشكر به اروپا برد و همچنان يك‌يك بگشايد تا از راه قسطنطينيه به شام بازگردد و در راه همهء بلاد مسيحيان و فرنگان را در قبضهء تصرف آرد . همين معنى كه ابن خلدون آن را در اين عبارت حماسه‌گونه آورده است ، كه :\r\n« آهنگ آن داشت كه به مشرق آيد و از دروازه‌هاى اندلس رهسپار شام گردد و همهء\r\n\r\n\r\n","description":"","footnote":"\r\n( 24 ) . ابن عبد الحكم ، فتوح مصر ص 208 . ابن الاثير ، ج 4 / 215 . المقرى در نفح الطيب ، ج 1 / ص 127 . حميدى در جذوة المقتبس ، ص 6 .\r\n( 25 ) . اين روايت ابن عبد الحكم است . گويد كه طارق به مغيث رومى كه از اندلس به مشرق آمده بود پناه برد و وعده داد كه اگر ماجراى او را به گوش وليد بن عبد الملك برساند صد برده به او خواهد داد . مغيث دست به كار شد و وليد را واداشت كه به موسىنامه نويسد كه دست از طارق بردارد و او را تهديد كرد كه اگر خلاف كند چنين و چنان خواهد كرد . مغيث‌نامه به اندلس برد و موسى دست از طارق بداشت و او را به مقام نخستين خود بازگردانيد . ص 210 .\r\nطبرى مىگويد كه طارق از موسى پوزش خواست ، و موسى بر او ببخشود . ج 8 / ص 90 .\r\n( 26 ) . البرت يا البرتات تحريف‌شده واژهء اسپانيايى  atreuP  و معنى آن در ( درب ) است . اين جبال را به اين نام خوانده‌اند زيرا داراى پنج درب يا گذرگاه طولانى است و ما به تفصيل در آن سخن خواهيم گفت . اما جبال پيرنه را البرانس خواندن ، خطاى جغرافيانويسان است كه آن را توضيح خواهيم داد .\r\n( 27 ) . ابن حيان مورخ اندلسى ( به نقل المقرى در نفح الطيب ج 1 / ص 128 ) در البيان المغرب ، ج 2 / ص 14 ( المقرى نيز در نفح الطيب ج 1 / ص 128 آن را نقل كرده است ) . بيشتر روايات حاكى است كه موسى بن نصير در اربونه از پيشرفت بازايستاد .\r\n","page_name":" 50 ","page_number":58},
  {"content":"\r\n\r\nبلاد عجمان و نصرانيان را كه بر سر راه اوست جهادكنان بگشايد و همچنان پيروزمندانه به دار الخلافه رسد . » « 28 »\r\nموسى بن نصير در اجراى نقشهء بزرگ خود مىخواست خود با سپاهى گران به جبال پيرنه حمله كند و ناوگان نيرومند او از دريا پشتيبانش باشند . پس نخست كشور فرنگان را فتح كند ، سپس آهنگ بلاد لومبارد « 29 » در شمال ايتاليا نمايد و از آنجا به رم پايتخت نصرانيت تازد و چون رم را تصرف كرد و آن كرسى نصرانيت را تسخير نمود راه خويش از جانب مشرق ادامه دهد تا به جلگهء دانوب رسد و قبايل ژرمن را كه در سواحل آن رود مسكن گزيده‌اند به نيروى شمشير پراكنده سازد و به سرزمينهاى دولت بيزانطيه درآيد و قدم به خاك قسطنطينيه نهد ، آنگاه از آسياى صغير به قصد دمشق در حركت آيد و سرزمينهاى خلافت اسلامى را در ناحيهء شمالى از مشرق به مغرب متصل سازد ، چنان كه در ناحيهء جنوبى بود . « 30 »\r\nدر راه اجراى اين نقشهء شگرف هيچ مانعى نبود . اسلام در آن روزگاران در اوج جوانى و نيرومندى و زورآورى بود . لشكرهاى اسلام به هرجا فرود مىآمدند پيروزى در انتظارشان بود و ملل غرب ، دستخوش ضعف و انحلال . كشور فرانسه كه قويترين آنها بود خود با اختلاف و تفرقه دست به گريبان بود و مسلمانان در چنين وضع و حالتى نبرد با آن را آغاز كرده بودند . مسلما مسيحيت نمىتوانست براى راندن مسلمانان از سرزمينهاى خود سازوبرگ نبرد يا سرباز گردآورد ، زيرا امكان آن نبود كه در ميان ايشان يك رهبر كاردان كه همه را باهم متحد كند و يك لشكر منظم ترتيب دهد ، پديد آيد . اروپا در آن ايام آميزه‌اى بود متزلزل و پرآشوب از امم و قبايل مختلف كه آزمنديها و هواپرستيهايش از پاى درآورده بود . در چنين شرايطى اسلام به آسانى مىتوانست سراسر آن را فتح كند . بنابراين آنچه موسى بن نصير مىانديشيد ، صرف رؤيا يا بلندپروازى نبود . اما سياست دربار دمشق دربارهء\r\n\r\n\r\n","description":"","footnote":"\r\n( 28 ) . ابن خلدون ، العبر ، ج 4 / ص 117 ، المقرى ، نفح الطيب ، ج 1 / ص 130 .\r\n( 29 ) . در جغرافياى عربى بلاد اللنبرد يا انكبرديه .\r\n( 30 ) .  79 69 . p . I . V dibi : ennodraC  . گيبون در توضيح اين نقشه مىگويد : مىتوان آن را با نقشهء مثراديتيس مقايسه كرد كه مىخواست بلاد ميان كريمه و رم را فتح كند ، يا با نقشهء قيصر كه مىخواست مشرق را بگشايد سپس از شمال بازگردد . ولى نقشهء هانيبال كه در حد خود پيروزى بسيار حاصل كرد بر همه برترى دارد ، فصل 51 .\r\n","page_name":" 51 ","page_number":59},
  {"content":"\r\n\r\nفتوحات مغرب چيز ديگر بود : فرار از مسئوليت ، دودلى و ترديد ، تا آنجا كه حتى مىخواست از فتح اسپانيا نيز ممانعت كند .\r\nوليد بن عبد الملك به موسى بن نصيرنامه نوشت و او را از دخول به سرزمينهاى ناشناخته منع كرد و فرمان بازگشت داد . موسى ناخشنود و اندوهگين بازگشت ، ولى مهلت خواست تا لااقل دژهاى جليقيه را كه بقاياى لشكر گوت به آنها پناه برده بودند بستاند و اسپانيا را از هرگونه عصيان و مقاومتى پاك سازد . پس لشكر به جليقيه برد و بر بيشتر دژهاى آن مستولى گرديد و ريشهء هر مقاومتى را بركند . تنها جماعتى اندك از مسيحيان گرد يكى از رهبران خود به نام پلاگيوس يا پلايو را گرفته بودند و او به اقصاى جليقيه پناه برده بود . در آن هنگام كه موسى آهنگ سركوبى او داشت نامهء ديگرى از دمشق رسيد كه او و طارق را شتابان به دمشق فرامىخواند . شايد يكى از چيزهايى كه وليد را اين گونه شتابزده كرده بود خلافى بود كه ميان موسى بن نصير و طارق بن زياد بروز كرده بود و او مىترسيد كه مبادا اين اختلاف سبب تفرق كلمهء مسلمانان شود و آنان در آن سرزمينهاى ناشناخته‌اى كه فتح كرده بودند ، به خوارى و نكبت افتند . « 31 » شايد هم وليد از آن مىترسيده كه موسى كه مردى زيرك و در عين حال آزمند بود در آن ديار دوردست به فكر استقلال افتد . و اين بهترين تعليلى است كه مورد قبول ناقدين جديد است و بر آراى ديگر ترجيح دارد . و نيز محتمل است كه وليد دانسته باشد كه چه اموال گزاف و نفيسى از اين فتوحات به دست لشكر او افتاده و اگر مدتى در آن سرزمين درنگ كنند آنها را از دست خواهند داد .\r\nبارى به هر علت كه بود وليد فاتحان اندلس را به دمشق فراخواند . و بىترديد اين امر براى آيندهء اسلام در اندلس كارى پرمخاطره بود . زيرا آن جماعت اندك از مسيحيان كه گريخته و به كوههاى جليقيه پناه جسته بود ديرى نكشيد كه رشد يافت و نيرومند شد و هسته‌اى براى پديدآمدن مملكت مسيحى در شمال شد\r\n\r\n\r\n","description":"","footnote":"\r\n( 31 ) . در روايات اسلامى از علل اين فراخواندن سخنى نيست ، ولى غزيرى در معجم خود به نقل از برخى اوراق خطى كتابخانهء اسكوريال نقل مىكند كه « چون وليد دانست كه ميان موسى و طارق خلاف افتاده است آن دو را فراخواند و آن دو نيز به مشرق بازگشتند . » غزيرى معتقد است كه اين اوراق كه در آنجا يافته و اين مطالب را از آن نقل كرده برگهايى از تاريخ رازى است و قراينى نيز بر صحت ادعاى خويش آورده است . رجوع كنيد به :  . 323 . p . II . V : dibi \r\n : irisaC \r\n","page_name":" 52 ","page_number":60},
  {"content":"\r\n\r\nو چند سال با دولت اسلامى اسپانيا در زدوخورد بود و عاقبت بدان پايان بخشيد .\r\nدر اين زمان عبد العزيز بن موسى منطقهء ساحلى ميان مالقه و بلنسيه را فتح كرده بود و آتش فتنه‌اى را كه در اشبيليه و باجه افروخته شده بود خاموش كرد .\r\nلبله و ديگر پايگاهها و دژهاى آن را فتح كرد . عبد العزيز بن موسى با ملل مغلوب به مدارا و تسامح رفتار كرد و در اجراى احكام و گرفتن خراج و ديگر اموال راه افراط نپيمود . معاهده‌نامهء او با تيودمير بهترين دليل براين سياست معتدل اسلامى و آسانگيرى و چشم‌پوشى آن است . اينك نص آن معاهده را آن‌سان كه غزيرى در معجم خود آورده است مىآوريم تا نمونه‌اى از معاهدات سياسى در اسلام عصر فتوحات باشد .\r\n« نسخهء معاهده‌نامهء ميان عبد العزيز بن موسى و تدمير عبدوش . بسم اللّه الرحمن الرحيم . از عبد العزيز به تدمير . عبد العزيز به صلح راضى شد و در برابر خدا متعهد مىشود و به ذمه مىگيرد كه ملك او و املاك هيچ يك از مسيحيان را نستاند و آنان را نكشد و ايشان و زن و فرزندانشان را برده نسازد و مجبورشان نكند كه از دين خويش دست بردارند و كليساهايشان را تا هنگامى جايگاه عبادت و موعظه است ، به آتش نكشد . و آنچه بر عهدهء اوست اين است كه هفت شهر خود يعنى اوريواله و بلنتله و لقنت و موله و بقسره و انه و لورقه را به او صلح كند و دشمنان ما را مأوى ندهد و در امانت ما خيانت نورزد و خبرى را كه مىداند از ما پوشيده ندارد . بر او و اصحابش مقرر است كه هريك در سال يك دينار و چهار مد گندم و چهار مد جو و چهار قسط طلا و چهار قسط سركه و دو قسط عسل و دو قسط روغن زيتون بپردازد و هر برده‌اى نصف اين مقدارها . اين معاهده‌نامه در چهارم رجب سال 94 ه نوشته شد . شهادت داند براين . . . الخ » « 32 »\r\nموسى بن نصير آمادهء بازگشت به دمشق شد تا فرمان خليفه را گردن نهاده باشد .\r\nپيش از حركت از اندلس تا آنجا كه مىتوانست اوضاع آن خطه را سروسامان داد .\r\nپايتخت خود را به اشبيليه برد « 33 » و اين بدان سبب بود كه اشبيليه به دريا نزديك بود .\r\n\r\n\r\n","description":"","footnote":"\r\n( 32 ) . الغزيرى اين نص را در معجم خود از پاره‌اى نسخه‌هاى خطى اسكوريال نقل كرده و با ترجمهء لاتينى آن مقابله نموده  . 501 . p . II . V . dibi : irisaC \r\n( 33 ) . عربها اشبيليه را از نام اصلى آن هيسپالى  ilapsiH  گرفته‌اند . اسپانيايىها آن را تحريف كرده سويليا  ailiveS  خواندند و در جغرافياى جديد نيز چنين است .\r\n","page_name":" 53 ","page_number":61},
  {"content":"\r\n\r\nروميان نيز در زمان استيلاى خويش آنجا را پايتخت خود قرار داده بودند . موسى حكومت اندلس را به پسر خود عبد العزيز داد و امارت مغرب اقصى را به پسر ديگرش عبد الملك و پسر بزرگ خود عبد اللّه را بر افريقيه امارت داد . موسى در ماه ذوالحجهء سال 95 ه / اوت سال 715 م همراه با طارق بن زياد از اندلس راهى مشرق شد . در كاروان او آن‌قدر غنايم و تحف نفيس بود كه به وصف درنمىگنجيد . خيل عظيمى از اشراف كه به اسارت و بردگى افتاده بودند در اين كاروان بودند . « 34 »\r\nروايات عربى در حركت موسى بن نصير مختلف است . همچنين در كيفيت ملاقات او با خليفه يكسان نيستند ، بعضى گويند كه موسى پيش از مرگ وليد بن عبد الملك به دمشق رسيد و خمسها و غنايم را تسليم او كرد . خليفه اكرامش كرد و به جاى او نيكى كرد و صله‌اى كرامندش داد . بعضى گويند موسى بن نصير پس از مرگ وليد و ارتقاى برادرش سليمان بن عبد الملك بر تخت خلافت وارد دمشق شد و سليمان بر او خشم گرفت و به خوارىاش افگند . « 35 » مىتوان ميان اين دو روايت را بدين‌گونه جمع نمود كه ورود موسى به دمشق در عهد وليد بن عبد الملك بود و به خوارى افتادنش به دست سليمان بن عبد الملك . آنچه ما ترجيح مىدهيم اين است كه موسى كمى پيش از مرگ وليد به دمشق وارد شد و ابن عبد الحكم كه قديمترين راويان فتوحات اندلس است گويد كه موسى بن نصير در اواخر ماه ربيع الاول سال 96 ه وارد شهر فسطاط شد . وليد در اواسط ماه جمادى الاخر همان سال درگذشته\r\n\r\n\r\n","description":"","footnote":"\r\n( 34 ) . از روايات اسلامى در باب اسيران و غنايمى بىحساب كه مسلمانان از اندلس به دست آورده بودند چنين آمده است : موسى بن نصير از طلا و مرواريد و ياقوت و زبرجد آن‌قدر به دمشق آورد كه در حساب نمىگنجيد . از آن جمله بود مائدهء سليمان كه از آن ياد كرديم . در باب اسيران گويند سى هزار اسير به دمشق آورد كه صدها تن از اشراف گوت در ميان آنها بودند و صدها كنيز و غلام در جمال بىمثال . ابن القوطيه گويد كه موسى به دمشق بازگشت در حالى كه از شهزادگان عجم چهارصد تن با او بودند . همه را بر سر تاجهاى زرين و بر ميان كمربندهاى زرين بود . ص 10 . مقرى از برخى مورخان روايت كرده كه عربها به هنگام فتح طليطله در آنجا اموال و ذخايرى بىحساب يافتند ، از آن جمله بود صد و هفتاد تاج از زر سرخ و مرصع به مرواريد و انواع ديگر گوهرها . همچنين هزار شمشير شاهانه در آنجا يافتند و كيلها ياقوت و مرواريد و ظروف زر و سيم آن‌قدر كه به وصف درنيايد . المقرى ، نفح الطيب ، ج 1 / ص 130 ، 135 و 136 .\r\n( 35 ) . روايت نخستين از ابن عبد الحكم است . فتوح مصر ، ص 211 و الامامه و السياسه ، ج 2 / ص 93 و 94 و ابن خلكان ، ج 2 / ص 181 . و روايت دوم از ابن الاثير است ، ج 4 / ص 216 و الحميدى در جذوة المقتبس ، ص 6 و ابن خلدون در العبر ، ج 4 / ص 118 .\r\n","page_name":" 54 ","page_number":62},
  {"content":"\r\n\r\nاست . « 36 » يعنى رسيدن موسى به فسطاط حدود دو ماه و نيم پيش از مرگ وليد بوده و طى كردن راه فسطاط تا دمشق بيش از چند هفته مدت نمىگرفته است و اين مدت براى آنكه موسى پيش از مرگ وليد به نزد او رسد كافى بوده است . و اما خشم گرفتن سليمان بن عبد الملك بر فاتح اندلس علت ديگر نيز تواند داشت و آن اينكه موسى بن نصير به شام رسيد و حال آنكه چيزى از عمر وليد باقى نمانده بود . سليمان كه وليعهد وليد بود به موسى نوشت كه در آمدن درنگ كند ، بدين اميد كه وليد به زودى خواهد مرد ، آنگاه موسى در آغاز خلافتش با آنهمه غنايم و تحف به درگاه آيد . موسى نپذيرفت و در آمدن شتاب ورزيد . چون به دمشق رسيد وليد هنوز نمرده بود . موسى خمسها و غنايم را تسليم او كرد . وليد پس از اندك مدتى درگذشت و برادرش سليمان به جاى او به خلافت نشست . سليمان بر موسى خشمگين شد و چون طارق و مغيث نزد او زبان به عيبجوىاش گشودند ، بر كينه‌اش درافزود . در حال فرمان عزلش صادر كرد و او و فرزندانش را به اختلاس مقدار كثيرى از اموال و تحف متهم كرد و فرمان داد كه بايد همهء آن اموال را از او بستانند و در اهانت و شكنجهء او مبالغت ورزيد و به سياهچال زندانش افگند . موسى به يكى از مردان بانفوذ كه از خواص خليفه بود پناهنده شد . اين مرد يزيد بن مهلب بود . گويند كه يزيد بن مهلب او را گفت :\r\n« همواره مىشنيدم كه مىگفتند كه تو خردمندترين مردم هستى و راههاى مكيدت را در جنگ و طريق مدارا را با روزگار بهتر از هركس مىدانى . اكنون بگو چگونه پس از آنكه اندلس را گرفتى و ميان تو و اين قوم ، آن درياى دمان فاصله بود و يقين داشتى كه با اين راه دور و دشوار كسى بر تو دست نخواهد يافت ، به دست اين مرد گرفتار آمدى و بلادى را كه خود به شمشير گرفته بودى و آن همه ذخاير و اموال را از دست بهشتى و به ديگرى تسليم كردى و حال آنكه با آن آلت و عدت كه تو را بود و با آن دژها و باروها كه در دست تو بود هرگز گردنت به چنبر مردى نمىافتاد كه بر تو نبخشايد . از ديگر سو مىدانستى كه سليمان ولىعهد است و بعد از برادر به خلافت خواهد نشست و وليد در سكرات موت است ، با اين همه با سليمان مخالفت ورزيدى\r\n\r\n\r\n","description":"","footnote":"\r\n( 36 ) . ابن عبد الحكم ، فتوح مصر ، ص 211 .\r\n","page_name":" 55 ","page_number":63},
  {"content":"\r\n\r\nو خويشتن به دام بلا افگندى و خشم و كينهء مالك و مملوك خويش در حق خويش برانگيختى . »\r\nيزيد بن مهلب به جد در ايستاد تا سليمان موسى را عفو كرد و نيز از آن غرامت كه بر او مقرر كرده بود درگذشت . موسى به ذمه گرفت كه برخى از مال مقرر را ادا كند و جان خويش بخرد ، ولى سليمان آن را نيز بر او ببخشيد « 37 » و پسر او عبد اللّه بن موسى را بر افريقيه ابقاء كرد و امارت پسر ديگرش عبد العزيز بن موسى را بر اندلس تصويب نمود .\r\nبرخى از روايات مبالغه‌آميز حاكى از آن است كه سليمان در معاقبت موسى اصرار ورزيد و از او مالى گزاف طلب داشت ، آن‌سان كه با موكلان خويش در احياء عرب مىگرديد تا به گدايى مالى فراهم كند و خويشتن از بند برهاند . و گويند كه موسى بن نصير به همين حال ببود تا در نهايت شوربختى و خوارى در وادى القرى در شمال حجاز - كه زادگاهش بود - چشم از جهان فروبست . مرگ او در سال 97 « 38 » هجرى بود .\r\nالبته دليلى كه اين روايت اغراق‌آميز را اثبات كند در دست نداريم . روايت صحيح كه مىتوان بر آن اعتماد كرد همان روايت نخستين است كه سليمان او را عفو كرد و از رنج برهانيد ولى از امارت اندلس عزل نمود . موسى پس از آن به اندك زمانى در سال 97 بدرود حيات گفت ( و به روايتى در سال 99 ) با سليمان به حج مىرفت .\r\nسال عمرش از هشتاد گذشته بود .\r\nاين بود آنچه روايات اسلامى از سرنوشت موسى بن نصير نقل كرده‌اند .\r\n\r\n\r\n","description":"","footnote":"\r\n( 37 ) . اين روايت ابن عبد الحكم است ( فتوح مصر ، ص 213 ) . بلاذرى نيز آن را تأييد كرده است ( فتوح البلدان ، ص 230 ) .\r\n( 38 ) . در باب سرانجام كار موسى بن نصير رجوع كنيد به : فتوح مصر ، ص 211 . اخبار مجموعه ، ص 29 و 30 . تاريخ ابن القوطيه ، ص 10 و 11 . الكامل ، ج 4 / ص 216 . المقرى در نفح الطيب از ابن حيان و ابن يشكوال و حجارى ، ج 1 ص 134 و 135 . وفيات الاعيان ، ج 2 / ص 181 . الامامه و السياسه ، ج 2 / ص 86 ، 89 ، 93 و 96 . از ميان خاورشناسان دوزى در صحت رواياتى كه از سرانجام كار موسى بن نصير آمده است ترديد مىكند و مىگويد دليلى براى اثباتشان نيست . از ديگر سو موسى بن نصير از حمايت يزيد بن مهلب نيك برخوردار بود و يزيد بن مهلب دوست سليمان و در او نفوذ داشت . سپس به روايت بلاذرى كه ما آورديم استشهاد مىكند و نيز به روايت يك مورخ مسيحى يعنى ايزيدور الباجى .\r\n 531 - 431 . p . I . V . tsiH . yzoD . \r\n","page_name":" 56 ","page_number":64},
  {"content":"\r\n\r\nبه هرحال فاتح اندلس پاداشى را كه درخور رنج او بود نگرفت ، بلكه در حق او ناسپاسى كردند .\r\nدستگاه خلافت با پاداشى كه به موسى بن نصير داد نشان داد كه اعمال قهرمانى را برنمىتابد و نمىتواند ارزش فتح عظيمى را كه به دست يكى از سردارانش ميسر شده دريابد .\r\nموسى بن نصير يكى از بزرگترين مردان جنگ و سياست مسلمانان در قرن اول هجرى است . قدرت ادارهء او در همهء مناصبى كه عهده‌دار شد نيك آشكار است و همچنين مهارت و دورانديشى او در فرماندهى ، در همهء حمله‌هاى خشكى و دريايى كه او رهبرى كرده كاملا مشهود است .\r\nاين مواهب كه نصيب او شده بود به گونه‌اى خاص ، در آن هنگام كه در افريقيه فرمان مىراند ، بروز كرد . در آنجا حكومت اسلامى با ملتى سخت‌سر و جامعه‌اى سراسر فتنه و آشوب روبه‌رو گرديد و او در فرونشاندن آتش فتنه‌ها و تنظيم امور آشفتهء آن سامان در عين شدت ، دورانديشى و سياستى شايان به خرج داد . موسى به روحيهء ملل افريقيه آگاهى شگرف يافت و ازاين‌رو در سياست و رهبرى به كارهاى شگرف نائل آمد . موسى بن نصير علاوه بر آگاهىاش به امور نظامى و سياسى ، مردى عالم و اديب بود و در حديث و فقه چيره‌دست و از علم نجوم باخبر ، و نثر و نظمى شيوا داشت ، جز اينكه اين مواهب و سجاياى بديع در وجود او با خوى سركشى و سخت‌كوشى و كينه‌توزى و حسدورزى آميخته بود « 39 » .\r\nيكى ديگر از فضيلتهاى موسى بن نصير اين است كه او نخستين كسى است كه به نيروى او اسلام از ناحيهء غربى به اروپا راه يافت و در آنجا اولين دولت اسلامى تشكيل شد و اين بعد از آن بود كه كوششى كه در مشرق از راه قسطنطينيه صورت گرفته بود به شكست انجاميد . هرچند كه سيل توفندهء فتح اسلامى در ناحيهء بلاط الشهدا « * » متوقف شد ولى اسلام توانست قرنها در اسپانيا استقرار يابد و پرتو مدنيت آن همهء\r\n\r\n\r\n","description":"","footnote":"\r\n( 39 ) . المقرى ، نفح الطيب ، ج 1 / ص 133 و 134 .\r\n( * ) بلاط الشهدا ، نامى است كه در مآخذ اسلامى به جنگ پواتيه داده شده و آن در رمضان سال 114 ه / 732 م ميان شارل مارتل ( در رأس سپاهيان مسيحى فرانكها ) و عبد الرحمان غافقى ( حاكم مسلمانان اسپانيا ) بوده است . اين شكست پيشرفت مسلمانان را در فرانسه و اروپا متوقف ساخت ( از دايرة المعارف فارسى ) . - م .\r\n","page_name":" 57 ","page_number":65},
  {"content":"\r\n\r\nامم اروپايى را در سرتاسر قرن نوزدهم در خود فروبرد .\r\n* اكنون بنگريم كه سرانجام كار طارق چه بود . روايات اسلامى در اين باب خاموش‌اند و جز اين چيزى نمىگويند كه سليمان بن عبد الملك قصد آن داشت كه طارق را به جاى موسى والى اندلس سازد ، ولى از مغيث رومى فاتح قرطبه چيزهايى شنيد كه از اين قصد بازآمد ، و آن اينكه مغيث رومى از هيبت و نفوذى كه طارق در اندلس - آن سرزمين دور از مركز خلافت - حاصل كرده بود ، سليمان را آگاه كرده بود و سليمان را بيم آن بود كه چون طارق به اندلس رسد ، دعوى استقلال كند و سر از فرمان برتابد . مغيث رومى از همان آغاز فتح اندلس بر موسى و طارق رشك مىبرد و با آن دو ، دل بد كرده بود و در اين كينه‌توزيها آن‌قدر پاى فشرد كه از مركز خلافت فرمان رسيد كه هردو به دمشق بازگردند . هرچند از اين برنمىآيد كه سرانجام كار به كجا كشيد ولى اين معنى روشن است كه طارق را سرانجام شومى چون سرانجام موسى نبود ، بلكه دربار دمشق از او به خوبى استقبال كرد و خليفه نيز مىخواست پاداشى كرامندش دهد ، تا آنجا كه آهنگ آن داشت او را به امارت اندلس ، سرزمينى كه در فتح آن سهم بسزايى داشت ، گسيل دارد .\r\nولى روايات اسلامى از آن پس كه طارق به دمشق بازگشت ديگر از او سخنى نمىگويند . حتى نمىدانيم كه طارق كى و در كجا ديده از جهان فروبسته است . آرى پايان حيات اين فاتح نامدار در پردهء سكوت است . « 40 »\r\nاكنون ببينيم سرنوشت كنت يوليان كه در فتح اندلس آنهمه مسلمانان را يارى داده بود چه بود . در اينجا نيز روايات اسلامى اشارتى چندان ندارند . در برخى روايات آمده است كه او پس از فتح اندلس به سبته بازگشت و سبته و سرزمينهاى اطراف به اقطاع او درآمد و به پاداش آن خدمت ، امارت آن نواحى به او محول گرديد . ولى كنت يوليان خود و فرزندان و نزديكانش همچنان به آيين مسيحيت باقى ماندند تا پس از چندى اعقابش به اسلام گرويدند . روايت كليساى اسپانيا حاكى است\r\n\r\n\r\n","description":"","footnote":"\r\n( 40 ) . اميرعلى مىگويد كه طارق نيز سرنوشتى شوم چونان موسى بن نصير داشت و در نهايت بينوايى مرد ، ولى نمىدانيم مآخذ او چه بوده است :  221 . p snecaraS eht fo yrotsiH . \r\n","page_name":" 58 ","page_number":66},
  {"content":"\r\n\r\nكه يوليان به دست هموطنانش در كشمكشى كه ميان ايشان و او درگرفت كشته شد . يا چند سال بعد در ايام حكومت حرثقفى به دست عربها كشته شد ، زيرا مىپنداشتند قصد خودكامگى دارد . همچنين روايتى است كه عربها پسران وتيزا و خاندان او را نابود كردند « 41 » ، ولى روايات اسلامى آن را نفى مىكند و عكس آن را تأكيد مىنمايد .\r\nروايات اسلامى حاكى است كه عربها با اپا و سيزبرت پسران وتيزا وعم آن دو اوپاس به نيكى رفتار كردند . مثلا اوپاس به حكومت طليطله منصوب شد و اپا و سيزبرت را نيز همهء اراضى و ضياع پدرشان اقطاع دادند . اپا كه برادر بزرگتر بود چند سال بعد بمرد و دخترى به نام ساره و دو پسر خردسال برجاى نهاد . سيزبرت ميراث پدرشان را از آن خود كرد و ساره و برادرانش به دمشق آمدند و از عم خود به سبب ستمى كه بر آنها رفته بود به خليفهء هشام بن عبد الملك شكايت بردند . خليفه نيز انصاف ايشان بداد و فرمان داد كه ميراث پدرشان را به ايشان بازگردانند و براى انجام اين فرمان نزد ابو الخطار الكلبى والى اندلس كس فرستاد . ساره در دمشق به يكى از اشراف عرب موسوم به عيسى بن مزاحم ، شوى كرد و از او صاحب دو پسر شد :\r\nيكى ابراهيم و يكى اسحاق . سپس با شوى خود به اندلس رفت و فرزندانش صاحب مشاغل و مقامات ممتاز شدند . ابن القوطيه قرطبى مورخ از نسل اوست . به مادرش ساره نسبت يافته و به ابن القوطيه موسوم شده « 42 » .\r\n\r\n\r\n","description":"","footnote":"\r\n( 41 ) .\r\n hsirocM : ttoeS - IL . hC , bibi , nobbiG - 58 . p . I . V , . dibi : ennodraC . 952 . p . I . V , eripmE \r\n( 42 ) . در باب فرزندان وتيزا روايات مختلف است . بعضى مىگويند او را سه فرزند بوده و المند ، رمله و ارطباس نام داشته‌اند . اينان شايد اوپاس را پسر وتيزا دانسته‌اند ، زيرا ممكن است ارطباس تصحيف‌شدهء اوپاس باشد و المند همان ايوا و رمله سيزبرت . ابن القوطيه ، فتح الاندلس ، ص 5 و 6 . المقرى ، ج 1 / ص 125 . اما صاحب اخبار مجموعه براى او دو پسر نام مىبرد : ششبرت و ابه ، و اين دو معرب آن دو نام گوتى است . ص 8 . ابن الاثير نيز چنين مىگويد . الكامل ، ج 4 / ص 213 .\r\n","page_name":" 59 ","page_number":67},
  {"content":"\r\n\r\n\r\nفصل چهارم اسپانيا پس از فتح اسلامى\r\n\r\n1\r\nگشوده شدن اسپانيا به دست مسلمانان سرآغاز عصرى نوين بود و از آن پس تحول عظيمى در زندگى كلى و نظامات اجتماعىاش پديدار گرديد . در اوان اين فتح - چنان كه ديديم - اسپانيا در گرداب ستم و تجاوز حكام غوطه مىخورد . اقليتى ستمكار از امراء و اشراف بر مردم فرمان مىراندند و به گونه‌اى شنيع استثمارشان مىنمودند و با آنان چنان معامله مىكردند كه با بردگان . اسلام به اسپانيا آمد تا بر همهء اينها نقطهء پايان نهد و نعمت عدل و حريت و مساوات را به همهء مردم ارزانى دارد و هر صاحب حقى را به حقش برساند و ستم و تجاوز را فروكوبد . با آنكه عربها غالبا سرگرم استواركردن پايه‌هاى فتح خود و توسعهء آن بودند ، در همان سالهاى نخستين توانستند عناصر شر و عصيان را سركوب سازند و ادارهء بلاد مفتوح را تحت نظم و آيين درآورند و در سرتاسر جزيره روح آزادى و اميد بردمند . كشاورزى و صنعت و تجارت پس از سالها كه دچار ركود شده بود بار ديگر رونق و رواج يافت و نسيم آسايش و آرامش بر جامعه‌اى كه ستم و فقر در طول چندن قرن آن را از پاى درآورده بود ، وزيدن گرفت .\r\nفتح اسلامى به سلطهء طبقات ممتاز پايان داد . ملت نفسى راحت كشيد و بار\r\n\r\n","description":"","footnote":"","page_name":" 60 ","page_number":68},
  {"content":"\r\n\r\nسنگين مالياتها و جريمه‌ها را از دوش فروهشت . مسلمانان نيز مالياتهايى وضع كردند ولى همراه با مساوات و اعتدال و عدالت ، و حال آنكه زان پيش گرفتن مالياتها بر محور هوا و هوس حكام مىچرخيد .\r\nمردم بر جان و مال خود ايمنى يافتند . فاتحان به رعاياى خود اجازت دادند كه از قوانين و سنن خود پيروى كنند و بر حكم قضات خود گردن نهند . در بيشتر مواقع برايشان حكامى از همنوعان خودشان برمىگزيدند و از آنان تعهد مىگرفتند كه در گرفتن مالياتها ستم نورزند و بر نظم و آرامش اشراف داشته باشند . اما در باب دين و آزادى عقيدت و فكر ، سياست اسلامى مثل اعلاى تسامح و آسانگيرى بود . مثلا هيچ‌كس را به سبب دين يا عقيده‌اش مورد بازخواست و آزار قرار نمىدادند . اهل ذمه چون مسيحيان و يهود براى آنكه حق داشته باشند در دين خود باقى بمانند جزيه مىدادند و از آن پس دين و اعتقاد و شعائر دينى و سنتهايشان محفوظ مىماند . هركس اسلام مىآورد جزيه از او ساقط مىشد و با ديگر مسلمانان در همهء امور ، حقوق مساوى داشت . در اينجا برخى اقوال و آراى مورخان و ناقدان غربى را دربارهء سياست فتح اسلامى و آثار آن در اسپانيا مىآوريم . علامهء خاورشناس ، دوزى مىگويد :\r\n« وضع مسيحيان در سايهء حكومت اسلامى نسبت به دوران پيش از آن ، آن‌سان نبود كه موجب شكايت شود . و براين مىافزايم كه عربها فراوان اهل تسامح بودند .\r\nهيچ‌كس را به سبب دينش نكشتند و حكومت براى مسلمان كردن مسيحيان اصرار نمىورزيد ، زيرا اين امر سبب مىشد كه درآمد خزانهء دولت بسيار نقصان يابد .\r\nمسيحيان نيز به سبب اين تسامح با عربها چندان خصومتى نمىورزيدند ، بلكه به سبب اين تسامح و عدالتى كه در اعمالشان داشتند آنان را مىستودند و فرمانروايى ايشان را بر فرمانروايى ژرمنها و فرنگان ترجيح مىدادند . قرن هشتم [ ميلادى 
  ] سراسر در آرامش گذشت و كمتر اتفاق مىافتاد كه در اينجا و آنجا آتش انقلابى افروخته گردد .\r\nروحانيان نيز در اعصار نخستين چندان ابراز خصومت نمىكردند هرچند براى آن علل و موجباتى موجود بود . اين معنى را روايت لاتينى كه در سال 754 [ ميلادى 
  ] در فرطبه نوشته شده و به ايزيدور الباجى منسوب است ، تأييد مىكند . نويسندهء آن با آنكه از روحانيان است مسلمانان را به چشم محبت مىنگرد آن‌سان كه هيچ نويسندهء\r\n\r\n","description":"","footnote":"","page_name":" 61 ","page_number":69},
  {"content":"\r\n\r\nاسپانيايى ديگر پيش از قرن چهاردهم‌چنان نظر محبت‌آميزى نداشته است . »\r\nدوزى دربارهء آثار اجتماعى فتح اسلامى مىگويد :\r\n« سلطهء عرب در برخى جنبه‌ها براى اسپانيا به منزلهء نعمت بود و در اسپانيا يك انقلاب مهم اجتماعى پديد آورد و بر بسيارى از دردهايى كه قرنها بود عامهء مردم از آن در رنج بودند ، پايان داد . به سلطهء اشراف و طبقات ممتاز پايان بخشيد يا تا حدودى به آن پايان داد . زمينها را به نحو وسيعى ميان دهقانان تقسيم كرد و اين خود عامل مهمى در توسعهء كشاورزى در عصر سلطهء عربها بود . اسلام همچنين در بهبود احوال بردگان اثرى شايان داشت ، زيرا اسلام بيش از مسيحيت در صدد آزادى بردگان بود . علماى دينى گوت نيز به اين امر پى برده بودند . ازاين‌رو وضع بردگانى كه در مزارع كار مىكردند روى به بهبود نهاد و تقريبا در شمار كشاورزان درآمدند و از گونه‌اى استقلال و آزادى بهره‌مند گرديدند . » « 1 »\r\nلين‌پول مىگويد : « عرب حكومت قرطبه را تأسيس كرد كه اعجوبهء قرون وسطى بود . و اين در ايامى بود كه اروپا در ظلمات جهل فرورفته بود و تنها مسلمانان بودند كه چراغ علم و مدنيت را در آن سرزمين افروخته داشتند . »\r\n« مسلمانان مانند بربر و گوت يا واندال نبودند كه پشت سر خود جز خرابى و مرگ چيزى باقى نگذارند . ابدا . اندلس هرگز حكومتى عادلانه‌تر و صالح‌تر از حكومت آنان به خود نديد . تصور اين امر دشوار است كه عربهايى كه به قصد جهاد از صحرا به راه افتاده بودند و جنگها و فتوحات پىدرپى براى آنان مجال فراگرفتن و\r\n\r\n\r\n","description":"","footnote":"\r\n( 1 ) .  872 - 772 . p . II . V . eriotsiH : yzoD  . دوزى از سوى ديگر مىگويد فتح اسلامى را برخى زياده‌رويها و اغتشاشها در پى بود . مسلمانان برخى خانه‌ها را تاراج كردند . چند شهر را به آتش كشيدند و بعضى از اشراف را بر دار نمودند و كودكان را به ضرب خنجر كشتند ، ولى حكومت اسلامى به اين اعمال ناپسند و هرج و مرجها پايان داد . ج 2 / ص 275 . دوزى در جاى ديگر با لحن انتقادآميزى مىگويد كه عرب به آزادى كليسا پايان داد و با تشكيل مجالس دينى و عزل و نصب اسقفها ارباب كليسا را به خشم مىآورد . سپس مىگويد كه عرب چون در اسپانيا جاى پاى استوار كرد معاهداتى را كه منعقد كرده بود هيچ محترم نمىشمرد .\r\nص 281 . مىگوييم : دوزى در بيان اين انتقادات تنها به روايات مسيحيان مغرض بسنده كرده است ، مخصوصا آنجا كه از كشتار كودكان به ضرب خنجر سخن مىگويد . اما در اين مورد كه عرب به سلطهء كليسا پايان داد ، اين امر چيزى نيست كه در توجيه آن كوششى به خرج دهيم ، زيرا هر فتحى را سياستى روشن است و از عوامل استحكام پايه‌هاى قدرت دولت جديد اين است كه زمام همهء نيروهاى داخلى را در بلاد مفتوحه به دست خود گيرد .\r\n","page_name":" 62 ","page_number":70},
  {"content":"\r\n\r\nآموختن شيوه‌هاى ادارهء ملل مغلوب را نداده بود ، از كجا آن همه آگاهى در امور ادارى و سياسى حاصل كرده بودند . » « 2 »\r\nمستشرق اسپانيايى گاين گوس مىگويد : « آن فروغ دانش و تمدنى كه بر همهء امم مسيحى تابيدن گرفت ، نخستين پرتو آن از اسپانيا ( اندلس ) طلوع كرد . در مدارس عربى قرطبه و طليطله آخرين جرقه‌هاى علوم يونانى كه در حال خاموش شدن بود گردآورى شد و باتوجه و دقتى خاص نگهدارى گرديد . ازاين‌رو مىگوييم كه بسيارى از سودمندترين اختراعات و ابداعات جديد مرهون حكمت مسلمين و هوشيارى و كوشش و اجتهاد آنهاست . » « 3 »\r\nمورخ امريكايى اسكات مىگويد : « در كمتر از چهار ماه ، مسلمانان به كلى به تسلط گوتها پايان دادند و تنها در مدت دو سال پايه‌هاى سلطهء مسلمانان ، در سرزمينهاى ميان درياى مديترانه و جبال پيرنه استوار گرديد . و در تاريخ سابقه ندارد كه در فتحى سرعت و كمال و رسوخ در يك جا گرد آمده باشد چنان كه در اين فتح گرد آمده بود . . . در آغاز چنان به‌نظر مىرسد كه اين فتح يك جريان زودگذر باشد ، زيرا هيچكس را اين توقع نبود كه كشورى براى هميشه در اشغال بيگانه باقى بماند . چون فاتحين گروه گروه در اسپانيا استقرار يافتند و دروازه‌هاى مشرق به روى بازرگانان گشوده شد و در هرجا مسجدى داير گشت ، گوتها دريافتند كه چه حادثهء صعب و موحشى بر آنها نازل شده ، ولى اعتدال و مداراى حكام جديد رنج هزيمت را تخفيف داد . پرداخت جزيه ، حمايت از كمترين مردم را تضمين مىكرد و اجازه مىداد كه آن پرهيزگار متعصب بىآنكه كسى مزاحمش شود به تعظيم شعائر خود پردازد و آن ملحد نيز اجازه مىيافت كه بىهيچ بيم و هراسى عقايد خود آشكار كند و روحانيون مسيحى هم در سايهء صلح و مدارا به انجام وظايف خود پردازند . اما اقوال نويسندگان مسيحى كه آنهمه اعمال ناشايست و نكوهيده به عرب نسبت مىدهند چيزى جز مبالغه و تهمت نيست . » « 4 »\r\n\r\n\r\n","description":"","footnote":"\r\n( 2 ) .  . I . hC , niapS ni srooM ehT : elooP - enaL \r\n( 3 ) .\r\n . p . I . V niapS seitsanyD nademmahoM eht fo yrotsiH : sognayaG . P IIIV IIV \r\n( 4 ) .  462 062 . p . I . V . dibi : ttocS  . يك محقق ديگر امريكايى ، دكتر لى  aeL  نيز از\r\n","page_name":" 63 ","page_number":71},
  {"content":"\r\n\r\nآرى ، علت و انگيزه‌اى نيست كه فتح اسلامى را در اسپانيا يك فاجعهء ملى به حساب آوريم از آنگونه فاجعه‌ها كه ملت را دچار مصيبت و اندوه مىكند ، بلكه برعكس عواملى است كه جوينده را وادار مىكند كه اين فتح را مبشر رهايى و رسيدن به آمال به حساب آورد . آيا نه اين بود كه فاتحين شعار مدارا و عدالت و مساوات درمىدادند ؟ مدارا و رأفت مسلمانان چراغى بود كه پرتو رهايىبخش خود را بر مردمى كه در زير فشار دينى لهيده شده بودند بتابيد . اسلام باكى از اين نداشت كه يهود و مسيحيان را در يك جامعهء واحد در كنار مسلمانان ببيند و ميان آنان در جميع حقوق مساوات برقرار كند و نيز باكى از اين نداشت كه كليساها و كنيسه‌ها در كنار مساجد مسلمانان داير باشند . آيا اين يكى از جنبه‌هاى دلپذير و بديع در سياست فتح اسلامى نيست ؟ آزادى وجدان و عقيدت و انديشه از قديمترين زمان گرانبهاترين موهبتى بوده كه ملتهاى شريف و بزرگوار از آن دفاع مىكرده‌اند .\r\nهنگامى كه مدارا و آسانگيرى اسلام را در حق ملل مغلوب و احترامى كه به انديشه و عقايد مردم مىنهاد و آزاديى را كه در اقامهء شعائر دينى به آنان ارزانى مىداشت ، با سختگيرى و فشار دينى و تجسس در ضماير و عقايد آن هم به شنيعترين وجهى كه ملت اسپانيا تحمل كرده بود بسنجيم ، درمىيابيم كه اين انقلاب چه تأثير عميقى در روح و عواطف آن ملت مغلوب باقى گذاشته بود و فرمانروايى مسلمانان چگونه مورد تأييد و خشنودى ايشان بود .\r\nبسيارى از دانشمندان اسپانيا خود اينچنين ارزيابى كرده‌اند و از سياست معتدل و روش انسانى مسلمانان سخن گفته‌اند كه عربها آن ملت مغلوب را بىهيچگونه فشارى واگذاشتند تا بر طبق نظامات و سنن خويش به زندگى خود ادامه دهد . از جمله خاورشناس سيمونت با آنكه از ديگر علماى اسپانيا نسبت به مسلمانان بدبين‌تر است مىگويد : « اما در باب آنچه متعلق به قوانين مدنى و سياسى است ، مسيحيان اسپانيا در سايهء حكومت اسلامى نوعى زندگى خاص خود را حفظ كردند و رويه و روش پيشين خود را بىهيچ تغيير چشمگيرى نگهداشتند و در عرصهء مذهب نيز همان قوانين\r\n\r\n\r\n","description":"","footnote":"\r\n- تسامح و آسانگيرى عرب در قرون وسطى و دورى گزيدن ايشان از كشمكشهاى دينى و كينه‌توزى با ملل ديگر و تفرقه‌افكنى ، اشاراتى دارد . بنگريد به\r\n eht fo yrotsiH 653 p . I . V niapS ni noitsiuqnI . \r\n","page_name":" 64 ","page_number":72},
  {"content":"\r\n\r\nقديم كليساى اسپانيايى را مجرا مىداشتند و از جنبهء حقوق مدنى قوانين گوتى يا قانون قضاوت\r\n ogzuJ areuF \r\nاجرا مىشد ، و در تمام امورى كه به حكومتشان مربوط مىشد - يعنى همان حكومت محلى - تا زمانى كه با قوانين و سياست اسلامى تعارض پيدا نمىكردند از آن پيروى مىكردند . » « 5 »\r\nدر مسائلى كه به امور نظامى مربوط مىشد علامه التاميرا مىگويد : « بيشتر ملل اسپانيايى و رومى و گوتى همچنان در تحت سلطهء مسلمانان رؤساى خود را ( كه همان كنتها  sednoC  بودند ) نگهداشتند و نيز قضات و اسقفها و معابد باقى ماندند . خلاصه آنكه جامعه از گونه‌اى استقلال مدنى برخوردار بود . واليان به همين قانع بودند كه بر مسيحيان محكوم جزيه‌ها و خراجهاى شرعى را مقرر دارند . « 6 »\r\nخاورشناس كاردناس مىگويد : « آنچه دربارهء واليان و فرمانروايان دورهء نخستين درخور ذكر است مدارا و آسانگيرى آنهاست كه سبب شده بود دو امت مسلمان و مسيحيان مستعرب در كنار يكديگر زندگى آزادانه‌اى داشته باشند . »\r\n« مستعربان در سايهء حكومت اسلامى توانستند استقلال و زبان و عادات و قوانين خودگاه اسقفها و كنتهاى خود و هنرهاى گوتى را كه عربها خود از برخى روشهاى آن اقتباس كردند نگهدارى كنند . » « 7 »\r\nاز اقوال مورخان و متفكران غربى كه آورديم به خوبى مىتوان به شيوهء اعتدال سياسى اسلامى و تسامح و مداراى مسلمانان قضاوت كرد . سخنان اينان بهترين دليل است براى مردود شمردن آنچه پاره‌اى از روحانيان و علماى متعصب مسيحى به اسلام و مسلمانان نسبت داده‌اند .\r\nآنچه درخور تأسف است اين است كه در اين دولت جديد اسلامى از همان آغاز تشكيل جرثومه‌هاى اختلاف - كه بسيار هم خطرناك بود - رخنه كرده بود .\r\nجامعهء نوينى كه اسلام ترتيب داده بود و عناصر مختلف را در آن به هم آميخته بود\r\n\r\n\r\n","description":"","footnote":"\r\n( 5 ) .\r\n - daM ( anapsE ed sebarazoM soL ed airotsiH : tenomiS . J ocsicnarF . D . . 601 . p . I . V ) 7981 . dir \r\n( 6 ) .\r\n noicaziliviC al ed Y anapsE ed airotsiH : aeverC Y arimatlA . R . 712 . p . I . T ) 0091 anolecraB ( alonapsE \r\n( 7 ) .\r\n alliveS ( analliveS - ogibarA arutluC aL : sanedraC y orgamlA . O . 01 . p ) 4981 \r\n","page_name":" 65 ","page_number":73},
  {"content":"\r\n\r\nدستخوش اهواء و گرايشهاى گوناگون شده بود و عواملى چون نژاد و عصبيت آن را از هم برمىدريد . قبايل عرب همچنان سرگرم رقابتها و كينه‌توزيهاى قديم خود بودند .\r\nبربرها كه بيشترين افراد سپاهى از آنان بود با فرماندهان عرب خود دشمنى مىورزيدند ، و از اينكه آنان از مزاياى بيشترى حتى در غنايم برخوردار مىشدند و بيشتر اراضى مرغوب و بارور را تصاحب كرده بودند رشك مىبردند و بسا پرچم شورش عليه ايشان برمىافراشتند . مسلمانان اسپانيا چه مولدين و چه بلديين « 8 » كه تازه اسلام آورده بودند همواره احساس مىكردند كه با آنكه مسلمان شده‌اند از جنبه‌هاى اجتماعى ، فروتر از عربها هستند و عربها - با آنكه اسلام همهء مسلمانان را از حيث حقوق و وظايف برابر شمرده و همهء امتيازات نژادى و طبقاتى را زدوده است - در اين نومسلمانان به ديدهء شك مىنگريستند و نمىتوانستند به آنان اعتماد كنند و برخى مناصب دولتى را به ايشان واگذار نمايند . مسلما عرب در بلاد دوردستى كه به نيروى شمشير گشوده بود نمىتوانست از اوج كبريا و غرور نژادى خويش كه اتفاقا همواره از ويژگيهاى طبيعت او بوده است فرود آيد . عربها نيز همانند انگلوساكسونها خود را شريفترين مخلوقات مىشمردند « 9 » .\r\nبا اين همه اختلافاتى كه ميان خود عربها افتاده بود ، براى اين جامعهء نوپا يكى از عوامل خطرناك انحلال به‌شمار مىآمد . عصبيتهاى قبيلگى و عشيرتى همچنان در دلها زنده بود و رقابت در رياست و سلطه ، ميان رهبران و سران و سرداران سبب شده بود كه صفوف از هم بردرد و جامعه به گروهها و احزاب بدل گردد . براين عوامل ، عوامل غيرت و حسد را نيز بايد افزود . بيشترين رقابتها و اختلافات ، رقابتها و اختلافاتى بود ديرساله ميان يمنيان و مضريان . اين اختلاف ريشه در پيش از اسلام داشت . از جملهء علل و اسباب اين اختلاف يكى آن بود كه رياست قوم عرب در اعصار پيش از اسلام همواره در حمير و تبّع بود . ايندو بزرگترين قبايل يمنى بودند . پيش از اين دولتى داشتند و تمدنى درخشان و حال آنكه مضريان تا همين اواخر بدوى بودند و فرمانبران حمير و خراجگذاران ايشان . ميان يمنى و مضرى سالها آتش جنگ شعله‌ور بود زيرا حمير همواره مىكوشيد رياست و سلطهء خود را حفظ كند و مضر مىكوشيد\r\n\r\n\r\n","description":"","footnote":"\r\n( 8 ) . ابن القوطيهء فتوح مصر ، ص 30 .\r\n( 9 ) .  . 811 . p . dibi : ilA reemA \r\n","page_name":" 66 ","page_number":74},
  {"content":"\r\n\r\nاستقلال و آزادى خود را از دست ندهد . در ضمن « ايام » عرب يعنى وقايع مشهور آن قوم نمونه‌هاى جالبى از اين مبارزه مىبينيم . ابن خلدون مىگويد : « سرورى و پادشاهى سالهاى دراز در ميان اين طبقه از اعراب ، يعنى يمنيان بود و خاندانهاى مضر و ربيعه تابع ايشان بودند . در حيره ، پادشاهى در خاندان بنى منذر يا لخميان بود و در شام در خاندان بنى جفنه يا غسانيان ، در يثرب نيز در ميان اوس و خزرج كه اينان همه ريشه در يمن داشتند . جز اينان اعراب ديگر مردمى كوچنده بودند و در پى آب و گياه باديه‌ها را درمىنورديدند . در ميان اين بدويان گاهگاهى نيز فرمانروايى پديد مىآمد . آنگاه مضر را رگ فرمانروايى بجنبيد و قريش در مكه و نواحى حجاز چندى كروفرى داشتند و برخى از دولتها جانب اكرام و بزرگداشتشان را مرعى مىداشتند ، تا آن هنگام كه خورشيد اسلام در اين طايفه درخشيدن گرفت و رداى فرمانروايى بر دوش ايشان قرار گرفت و از آن ميان مضر به كرامت اختصاص يافت و خداوند پيامبر خود را از ميان آنان برگزيد و همهء دولتهاى اسلام جز چند دولت كه عجمان به پيروى از ملت خود برپاى داشتند همه از مضر بوده است . » « 10 » بدين‌گونه مبارزه ميان يمن و ربيعه و مضر بدانجا كشيد كه اسلام ظهور كرد و رياست از آن گروه به اين گروه تحول يافت و به قريش رسيد و مضر زعامت يافت . از آن پس مضر رياستى را كه پس از ساليان دراز نصيبش شده بود با چنگ و دندان نگه مىداشت و يمنيان در تلاش آنكه آب رفته به جوى بازآرند . مسئلهء زبان نيز يكى ديگر از علل اختلاف بود . زبان حمير اصل زبان عربى بود كه مضر آن را پذيرفته بود و نمونه‌هاى روشنى از فصاحت و بلاغت در آن خلق كرده بود . سپس قرآن به آن زبان بر پيامبرى قرشى مضرى نازل شد و زبان از مفاخر مضر بود كه از آن دفاع مىكرد و چون جانش عزيز مىداشت و در سلامت و نقاوت آن به جان مىكوشيد . اين در حالى بود كه لهجات قبايل ديگر را آميختگى با واژه‌هاى ديگر فاسد و در بيان ناتوان نموده بود . ابن خلدون مىگويد : « لغت قريش خالصترين و فصيحترين لغات ديگر بلاد عرب بود ، زيرا قريش از هر سو با بلاد عجم فاصله داشت . پس از قريش لغات قبايلى بهتر بود كه در پيرامون قريش مىزيستند چون ثقيف و هذيل و خزاعه و بنى كنانه و بنى غطفان\r\n\r\n\r\n","description":"","footnote":"\r\n( 10 ) . ابن خلدون ، العبر ، ج 2 / ص 239 و 240 .\r\n","page_name":" 67 ","page_number":75},
  {"content":"\r\n\r\nو بنى اسد و تميم ، ولى قبايلى كه از ايشان دور بودند ، مانند ربيعه و لخم و جذام و غسان و اياد و قضاعه و عربهاى يمن كه از همسايگان ايران و روم و حبشه بودند ، ملكهء زبانشان كامل نبود زيرا با زبان عجمان آميخته شده بود . » « 11 » ما بر اين دو امر اين معنى را نيز مىافزاييم كه ميان آن دو گروه در طبايع و اخلاق تباين شديد بود و اين خود از عواملى بود كه همواره آتش كينه و نفرت را شعله‌ور مىساخت . اسلام از آن هنگام كه ظهور كرد براى ايجاد وحدت كلمه و اتحاد ميان صفوف مختلف و از ميان بردن علل خصومتها ، بخصوص در شبه جزيرهء عربستان عامل مهمى بود ولى عربها هنوز از صدر اسلام پر دور نشده بودند كه كينه‌هاى نهان آشكار گرديد و كشمكشها از خوابى نه چندان گران ديده گشودند . و اين طوفان ، وحدت جامعهء اسلامى را در هم ريخت .\r\nاين‌گونه اختلافها در بلاد دوردستى كه مسلمانان مىگشودند هم شديدتر بود و هم خطرناك‌تر ، زيرا قبايل و اقوام گوناگونى كه در زير رايت اسلام گرد آمده بودند مجال رقابت و همچشمى و كشمكش مىيافتند . اين اوضاع بخصوص در اسپانيا پس از فتح مجال بروز يافت و جامعه‌اى آشوب‌زده و سراسر تنافر به وجود آورد .\r\nافريقيه كه نزديكترين بلاد اسلامى به اسپانيا بود و حكومت اندلس از نظر ادارى تابع آن ، خود در آتش اين اختلافها مىسوخت . از اواخر قرن اول هجرى داعيان خوارج در آنجا پديدار شدند . عقايد شورشگرانهء خوارج در ميان قبايل بربر بدان سبب كه تازه با اسلام آشنايى يافته بودند رواج گرفت و نحله‌ها و طوايف گوناگون پديد آمد و ميان آنها جدال و ستيز بالا گرفت . از سوى ديگر آن رشته‌هاى برادرى و دوستى كه ميان ايشان و عربها روزگارى استوار بود ، به سستى گراييد و بربرها را نيز هواى آشوب در سر افتاد . ابن خلدون اين وضع را چنين توصيف مىكند : « آيين خوارج بربرها را برانگيخت . آنان اين آيين را از عربها آموخته بودند ، اعرابى كه از عراق به افريقيه آمده و در آنجا با عقايد خوارج آشنا شده بودند . ديرى نپاييد كه فرقه‌هاى مختلف خوارج چون اباضيه و صفريه در افريقيه ظاهر شدند . بربرها به اين داعيان گرويدند . آنان نيز به تقرير كفريات خود پرداختند و حق را به باطل درآميختند تا آن عقايد در اعماق قلوب بربرها ريشه دوانيد و چون نيرومند شدند عربها را مورد\r\n\r\n\r\n","description":"","footnote":"\r\n( 11 ) . ابن خلدون ، ج 1 ( مقدمه ) ، ص 487 .\r\n","page_name":" 68 ","page_number":76},
  {"content":"\r\n\r\nتاخت و تاز قرار دادند . » « 12 » از آن پس كه خوارج در عراق كارى نتوانستند كرد ، حملهء خويش را متوجه حكام اموى در افريقيه نمودند و مردم را بر ضد آنان تحريك كردند .\r\nسپس يك سلسله جنگهاى داخلى درگرفت . همهء اين حوادث كه در افريقيه مىگذشت ، در اسپانيا انعكاس داشت . مخصوصا ميان بربرها كه بيشتر لشكريان از ايشان بودند سخت شايع شده بود و همين امر موجب پريشان شدن انتظام امور در اندلس مىشد .\r\nحتى ميان سرداران و فرماندهان نيز اين گونه مسائل عقيدتى ايجاد اختلاف كرده بود .\r\nحكومت نظامى اسپانيا مدتى عرصهء اين خروج يا آن آشوب بود و جمعى از سرداران و حكام چنان كه از اين پس خواهيم آورد قربانى اين فتنه‌ها شدند .\r\n\r\n2\r\nفاتحان پس از تسخير اسپانيا به تنظيم امور حكومت و ادارهء كشور پرداختند .\r\nاسپانيا را بدان گونه كه در ايام روميان و گوتها بود تقسيم كردند . در آغاز چهار ولايت بزرگ بود و بر رأس هريك از آنها يك حاكم محلى زير نظر حاكم كل . اين حاكم محلى مسئول امورى بود كه در حوزهء فرمانروايىاش مىگذشت . حاكم كل يا والى سراسر اندلس از سوى حاكم افريقيه و تنفيذ خليفه تعيين مىگرديد .\r\nولايت نخستين شامل اقليم اندلس بود ، سرزمينى كه ميان درياى مديترانه و نهر وادى الكبير و از آنجا تا نهر وادى انه يا وادى يا نه گسترده شده بود . مشهورترين شهرهايش عبارت بودند از قرطبه ، مالقه ، استجه ، جيان . ولايت دوم سراسر اسپانياى ميانين را دربر مىگرفت كه مشرق آن درياى مديترانه بود و مغرب آن پرتغال ( يا لوزيتانيا ) وحد شمالى آن نهردويره ( دورو ) . مهمترين شهرهايش عبارت بودند از طليطله در كنار شهر تاجه و قونقه و شقوبيه و بلنسيه و دانيه و لقنت و قرطاجنه و مرسيه و لورقه و بسطه . سوم شامل جليقيه و لوزيتانيا ( پرتغال قديم ) مىشد و شهرهاى\r\n\r\n\r\n","description":"","footnote":"\r\n( 12 ) . ابن خلدون ، العبر ، ج 6 / ص 11 .\r\n","page_name":" 69 ","page_number":77},
  {"content":"\r\n\r\nمهمش عبارت بودند از مارده و يابره و باجه و اشبونه و قلمريه و لك و استرقه و شلمنقه و غير آن . بخش چهارم از نهردويره تا جبال پيرنه ( جبال البرت يا الممرات ) بود در دو جانب رود ابره ( ايبرو ) و از سوى غرب تا جليقيه از بلاد مشهور آن سرقسطه و طرطوشه و طركونه و برشلونه و ارقله ( ارجل ) و بلدالوليد و وشقه و ببشتر و بلاد ديگر . چون فتوحات اسلامى در ناحيهء شمالى گسترش يافت ولايت پنجمى هم در شمال جبال پيرنه به وجود آمد كه شامل اربونه و نيمه ( يانومشو ) و قرقشونه و بزييه و اجده و مجلونه و يا ( مقلون ) و لوديو بود « 13 » .\r\nقبايل و عشاير مختلف در اين ايالات و شهرها پراكنده شدند : قبايل دمشق در ولايت قرطبه سكونت گزيدند و قبايل حمص در اشبيليه و لبله و اطراف آنها و قبايل قنسرين در جيان و اطراف آن و قبايل فلسطين در شذونه و جزيره وريه و مالقه و اطراف آنها و قبايل يمن در طليطله و اراضى آن و ايرانيان در شريش و حوالى آن و عراقيان در ولايت البيره و غرناطه و مصريان در تدمير و مارده و اشبونه و حجازيان در شهرهاى داخلى جاى گرفتند « 14 » .\r\nاما بربرها بيشترشان در جانب غربى در نواحى مارده و بطليوس و اراضى پرتغال و نواحى ثغر اوسط در شمال طليطله و آن سوى نهر تاجه و در برخى نواحى ثغر اعلى و در اراضى قونقه و سهله فرود آمدند ، اندكى از ايشان نيز در ميان قبايل عرب در نواحى شاطبه و لقنت و در حوزه‌هاى شذونه و اراضى فرنتره « 15 » .\r\nاز نظر اقليمى اين امر درخور ملاحظه است كه قبايل عرب بيشتر زمينها و دره‌هاى سرسبز و حاصلخيز شبه جزيره را گرفتند و بربرها برعكس در اقاليم و ارتفاعات بىحاصل فرود آمدند يا بهتر است بگوييم آنها را مجبور به فرود آمدن كردند و از آنان جز شمار قليلى در اراضى سرسبز و حاصلخيز اسكان نيافتند . اين تقسيم غيرعادله نيز از عوامل اختلاف ميان دو نژاد فاتح بود : عربها و بربرها . پس از اين خواهيم\r\n\r\n\r\n","description":"","footnote":"\r\n( 13 ) . ابو عبيدة البكرى در وصف اندلس در باب اين تقسيم تفصيل بيشترى دارد و آن را تقسيم قسطنطين مىنامد . در تقسيم قسطنطين اسپانيا به شش واحد ادارى تقسيم مىشد و مكان آنها به آنچه ما آورديم نزديك است . ر ك . الروض المعطار ، ترجمهء فرانسوى ، ص 246 .\r\n( 14 ) . ابن خلدون ، العبر ، ج 4 / ص 119 .\r\n( 15 ) . ابن حزم به تفصيل از قبايل وبطون بربر كه در شبه جزيره سكونت كردند ، نام مىبرد . جمهرة انساب العرب ، قاهره . ص 464 و 465 .\r\n","page_name":" 70 ","page_number":78},
  {"content":"\r\n\r\nديد كه چگونه سكونت بربرها در آن نواحى صعب العبور و دوردست آنان را عليه قدرت مركزى برانگيخت و هربار از سويى پرچم آشوبشان افراشته مىشد .\r\nگويند كه موسى بن نصير پيش از آنكه در ماه ذوالحجهء سال 95 به مشرق روانه شود ، پسر خود عبد العزيز را به امارت اندلس برگزيد و او نخستين فرمانرواى مسلمانى بود كه در اندلس منصوب مىشد . موسى پسر ديگر خود عبد اللّه را امارت افريقيه داد . سليمان بن عبد الملك اين دو انتصاب را تصويب كرد . عبد العزيز بن موسى حدود دو سال در مقر فرمانروايى خويش بماند و در اين مدت در استحكام ثغور جد بليغ كرد و هر خروج و عصيانى را سركوبى نمود و چند شهر و دژ نيز بگشود و در تنظيم امور حكومت نو و ادارهء آن همتى شايان بروز داد . عبد العزيز ديوانى تأسيس كرد تا احكام شريعت را با عرفيات رعاياى جديد وفق دهد و چنان باشد كه همهء قبايل برگرد آن يك‌دل و يك‌زبان مجتمع شوند . ازدواج ميان عربها و اسپانيايىها را ترغيب كرد و خود با ملكهء ايلونايا ايجلونا « 16 » بيوهء ردريك پادشاه گوت ازدواج كرد و در اشبيليه پايتخت جديد ، دير سانتاروفينا را براى سكونت خود و زنش انتخاب كرد و در آنجا نخستين تغييرات به ذوق و سياق عرب انجام گرفت . مهاجران از مصر و شام و عراق و ايران به نزد او مىرفتند و زراعت و تجارت و صنعت را رونق و رواج بخشيدند . ولى عبد العزيز نتوانست ميان قبايل مختلف طرح موافقت افكند و سركشى و عصيان سپاهيان را آرامش دهد . بايد براين عوامل عامل ديگرى نيز بيفزاييم و آن اينكه مسلمانان در نيت و عقيدهء عبد العزيز بن موسى به شك افتاده بودند .\r\nاو مطيع زنش بود و تا حدودى رسوم سلطنت را در دربار خود مجرى مىداشت تا آنجا كه گفتند او مسيحى شده و به تحريك زنش در پى نشستن به پادشاهى و اعلام استقلال اسپانيا است « 17 » .\r\nخاورشناس سيمونت نيز چنين اشارتى دارد كه : عبد العزيز بن موسى در پى يافتن راهى بود كه به استقلال اسپانيا منتهى شود و كشورى مستقل يا اميرنشينى بر روى\r\n\r\n\r\n","description":"","footnote":"\r\n( 16 ) . عربها اين زن را ايله يا ام عاصم مىگويند . واقدى گويد و ابن عبد الحكم نيز از او نقل كرده كه او دختر ردريك بوده نه زنش . اخبار مصر ، ص 212 . در بيان المغرب نيز چنين آمده است .\r\nج 2 / ص 22 .\r\n( 17 ) . ابن الاثير ، الكامل ، ج 5 / ص 8 . و رجوع كنيد به :  877 . p . dibi : nailuJ . C \r\n","page_name":" 71 ","page_number":79},
  {"content":"\r\n\r\nويرانه‌هاى مملكت گوت بنيان نهد . آنچه او را بدين امر وامىداشت علاوه بر جاه‌طلبيهاى شخصى ، وسوسه‌هاى زنش ايجلونا بود . ايجلونا در آتش اين هوس كه ديهيم از دست رفته را فراچنگ آورد مىسوخت . البته بر عبد العزيز بن موسى پوشيده نبود كه خلفاى مشرق را آن نيرو نيست كه براين ناحيهء دورافتاده در مغرب ، اعمال سيطره كنند ، آن هم سرزمينى كه ساكنان اصلىاش نسبت به امم ديگرى كه در ديگر متصرفات مسلمانان زندگى مىكنند در سطح بالاترى هستند و از حيث كثرت جمعيت و تمدن خود براى فاتحان مزيتى بزرگ بوده‌اند « 18 » .\r\nهرچند دلايل محكمى در دست نداريم كه حاكى از طرح استقلال اسپانيا به وسيلهء عبد العزيز بن موسى باشد ، ولى اين امر در شرايطى كه در آن روزگار در اسپانيا حكمفرما بود ممكن و معقول به‌نظر مىرسد . در هرحال دشمنان او در برابر او و اعمالش قدعلم كردند چنان كه به يك شورش عليه او منجر گرديد . جماعتى از سپاهيان به رهبرى وزير او حبيب بن ابى عبده الفهرى بر او حمله كردند و در هنگام نماز در يكى از مساجد اشبيليه كشتندش . اين واقعه در ماه رجب سال 97 ه / ژانويهء سال 716 م اتفاق افتاد . سرش را به دمشق فرستادند . مسلم است كه نمىتوان گفت دستگاه خلافت در اين توطئه دست نداشته است . يقينا سليمان بن عبد الملك خود از عوامل محركهء اين قتل بوده است ، زيرا پس از آنكه سليمان با موسى بن نصير پدر عبد العزيز چنان رفتار ناپسندى داشت ، انتظار مىرفت كه از پسرش در هراس افتد و با كشتن او بخواهد سلطهء خلافت را در آن سرزمين جديد دورافتاده استحكام بخشد .\r\nدليل روشن آنكه ، جانيان سر مقتول خود را به دمشق فرستادند تا خليفه را خوشدل سازند . سليمان ، عبد اللّه بن موسى بن نصير را نيز در همان وقت كه برادرش آنچنان به قتل رسيد ، از فرمانروايى اندلس عزل كرد و اين نيز مؤيد اين تصور است .\r\nحقيقت اين است كه بيشتر روايات موثق اسلامى گناه اين جنايت را به گردن سليمان بن عبد الملك مىاندازند و برخى به صراحت او را طراح اين توطئه قلمداد مىكنند و پاره‌اى مىگويند كه سليمان به اين اكتفا نكرد كه مرتكبين جنايت ، سر عبد العزيز بن موسى را برايش بفرستند بلكه تا موسى بن نصير را بيشتر بيازارد سر پسر\r\n\r\n\r\n","description":"","footnote":"\r\n( 18 ) .\r\n . 741 . p . I . loV , anapsE ed sebarazoM sol ed airotsiH : tenomiS . J . F \r\n","page_name":" 72 ","page_number":80},
  {"content":"\r\n\r\nرا برايش فرستاد « 19 » . با آنكه اكثر راويان سليمان را در قتل عبد العزيز متهم كرده‌اند ، تنها صاحب اخبار مجموعه مىگويد كه سليمان از قتل عبد العزيز تأسف خورد . به عبارت ديگر او در اين قتل دست نداشته است . البته اين تنها يك روايت است و از انواع رواياتى كه از ظاهر آنها ضعف آشكار است « 20 » .\r\nچون عبد العزيز بن موسى كشته شد زعماى اشبيليه اتفاق كردند كه ايوب بن حبيب اللخمى را كه خواهرزادهء موسى بن نصير بود به امارت بردارند . ايوب مردى عاقل و صالح بود . با روى كار آمدن او دلها آرامش يافت . شش ماه در آن مقام ببود . در خلال آن ايام پايتخت اندلس را از اشبيليه به قرطبه آورد « 21 » . چندى بعد محمد بن يزيد كه به جاى عبد اللّه بن موسى امارت افريقيه يافته بود ، عزلش كرد و حر بن عبد الرحمان الثقفى را به امارت اندلس برگزيد . حر بن عبد الرحمان در ماه ذوالحجهء سال 97 با جمع كثيرى از سران افريقيه وارد اندلس شد . فرمانرواى جديد در آغاز به سركوبى فتنه‌ها و منازعاتى كه ميان عرب و بربر درگرفته بود پرداخت . لشكر را اصلاح كرد و خوارج و ديگر تجاوزكاران را از صفوف لشكر طرد كرد . اوضاع را به نظم آورد و سراسر كشور را امنيت بخشيد . حربن عبد الرحمان مردى برنده و در عين حال ستمكار و سختگير بود .\r\nحر بن عبد الرحمان سپس لشكرى گران بياراست و رهسپار شمال شد تا شهرها و دژهاى شمالى را كه مسلمانان پيش از اين تصرف كرده بودند بازپس ستاند . پس از كوههاى پيرنه گذشت و در بهار سال 718 ميلادى برابر با 99 هجرى به ايالت سپتمانيا « 22 » يا لانگدوك درآمد . از شهرهاى سپتمانيا ، قرقشونه و اربونه و بزييه و نيمه\r\n\r\n\r\n","description":"","footnote":"\r\n( 19 ) . رجوع كنيد به ابن عبد الحكم ، فتوح مصر ، ص 212 و 213 . ابن عذارى ، البيان المغرب ، ج 2 / ص 22 و 23 . ابن الاثير ، الكامل ، ج 5 / ص 8 . ابن القوطيه ، ص 41 و اين صراحت دارد كه سليمان خود طراح اين جنايت بود و او بود كه جمعى از سپاهيان را به اين كار واداشت و با آنان قول و قرارها مىنهاد . ابن خلدون نيز سليمان را طراح اين جنايت مىداند . العبر ، ج 4 / ص 118 .\r\n( 20 ) . رجوع كنيد به اخبار مجموعه ، ص 22 .\r\n( 21 ) . روايت ديگرى است حاكى از اينكه پايتخت را حر بن عبد الرحمان الثقفى به قرطبه منتقل كرد . رجوع كنيد به ابن عذارى ، البيان المغرب ، ج 2 / ص 24 و 25 و نيز المقرى ، نفح الطيب ، ج 2 / ص 56 .\r\n( 22 ) . اين ايالت را از آن‌رو بدين نام خوانده‌اند كه شامل هفت شهر است : اربونه ، قرقشونه ، اجده ، بزييه ، لوديف ، نيمه ، ماجلونه .\r\n","page_name":" 73 ","page_number":81},
  {"content":"\r\n\r\nتابع مملكت گوت بودند . اين شهرها ، در غزوات موسى بن نصير براى نخستين بار به تصرف مسلمانان درآمدند و اينك سر از فرمان برتافته بودند . حر بار ديگر لشكر برد و بر آنها مستولى شد و لشكرى نيز به سواحل رودگارون فرستاد . ولى مجبور شد كه لشكر بازپس خواند ، زيرا دريافت كه مسيحيان در منطقهء كوهستانى ناوار ( نبره يا بلاد بشكنس ) لشكرى گران براى مقاومت در برابر مسلمانان بسيج كرده‌اند . از آن گذشته اغتشاشاتى در قرطبه پديد آمده بود و نظم اوضاع داخلى مختل شده بود و بار ديگر منازعات و دسايس از سرگرفته شده بود و امنيت و آرامش را از ميان برده بود .\r\nحر بن عبد الرحمان بار ديگر دست به سركوبى شورشگران و فتنه‌انگيزان زد . و او براين حال ببود تا در اواسط سال صدم هجرى به سبب قساوت و ستمكارىاش ، كه موجب به‌هم خوردن نظم كشور شده بود ، عمر بن عبد العزيز او را از مقام خود عزل كرد . مدت حكومتش دو سال و هشت ماه بود كه سراسر آن اغتشاش و آشوب بود .\r\nعمر بن عبد العزيز ، به جاى او سمح بن مالك خولانى را به اندلس فرستاد .\r\nعمر بن عبد العزيز مقرر داشت كه اندلس به خاطر اهميتى كه دارد ايالتى مستقل از افريقيه باشد و بىواسطه تابع دستگاه خلافت . مىگويند كه عمر بن عبد العزيز در فكر اين بود كه دست از اندلس بردارد و همهء مسلمانان را از آنجا فراخواند ، زيرا اندلس در آن سوى دريا بود و از ديگر بلاد خلافت جدا افتاده بود . و گويند به عمر بن عبد العزيز گفتند كه مسلمانان را در آن سامان شمار افزون شده و استقرار يافته‌اند ، بدين سبب او از تصميم خود بازگشت . « گفتند كاش خداوند او را زمان دهد تا آنچه مىخواهد بكند ، زيرا مسلمانان آن ديار سرانجام با كافران يكى شده و هردو به جهنم مىروند ، مگر آنكه خداوند به رحمت خويش ايشان را برهاند . » « 23 »\r\nسمح در رمضان سال 100 / آوريل سال 719 ، سرشار از اندرزهاى خليفه به اندلس درآمد تا راه مدارا و عدالت در پيش گيرد و كلمهء حق و دين را برپاى دارد .\r\nسمح حاكمى بود دانا و خردمند و حكيم . به حزم و عزم زمام امور به دست گرفت و به دفع منازعات و فتنه‌ها و اصلاح امور ادارى و لشكرى پرداخت . نخست همهء\r\n\r\n\r\n","description":"","footnote":"\r\n( 23 ) . اين روايت را ابن عذارى در البيان المغرب ، ج 2 ص 25 آورده و مقرى آن را از ابن حيان مورخ اندلس نقل كرده است . ج 2 / ص 56 . ابن اثير نيز بدان اشارت كرده است . ج 5 / ص 182 .\r\n","page_name":" 74 ","page_number":82},
  {"content":"\r\n\r\nزمينهايى را كه به جنگ گرفته بودند مساحت كرد و به ميزان خمس بر آنها خراج بست .\r\nعلامه التاميرا در باب توزيع اراضى اندلس چنين مىگويد : « فاتحين حق تصرف در همهء املاك يا بخشى از آن را براى مالكين اسپانيايى آنها ، اعم از اينكه اسلام آورده باشند يا تسليم شده باشند باقى گذاشتند و در برابر آن ، چيزى همانند خراج از آنها مىگرفتند . اين خراج بر زمينهاى زراعتى و درختان ميوه‌دار تعلق مىگرفت .\r\nاين قاعده در باب برخى از ديرها نيز مجرا مىگرديد . بعضى شهرها نيز چون قلمريه از امتيازاتى برخوردار مىشد . آنگاه با پرداخت اين خراج مالكين حق داشتند در زمين خود آزادانه تصرف كنند . اين حقى كه به آنان داده شده بود بر طبق قوانين قديم رومى بود كه در ايام تسلط گوتها اجرا مىشد ، و اما آنچه از اراضى كه فاتحين گرفته بودند افزون مىآمد ميان رؤساء و لشكريان يا قبايلى كه سپاهيان از آنها تشكيل شده بودند تقسيم مىگرديد .\r\n« در توزيع اراضى چنان مقرر شد كه ولايات شمالى يعنى جليقيه و ليون و استرياس به بربرها تعلق گيرد و ولايات جنوبى ، يعنى اندلس به قبايل عربى . بر دهقانان وابسته به زمين يعنى  sovreiS  از گوتها كه به كشت اراضى مشغول بودند مقرر شده بود كه به سنيورها يا خاندانهاى مالك تنها دو ثلث يا ثلث خمسهاى محصول را بپردازند . اين امر سبب شد كه حال كشاورزان نيكو شود ، زيرا اين امر در عين حال سبب مىشد كه مالكيت تعديل يابد و مالكيتهاى بزرگ خرد شود . حال وضع بردگان نيز بهبود يافت ، زيرا رفتار مسلمانان با آنان بهتر از اسپانيايىها و روميان و گوتها بود .\r\nزيرا كافى بود برده‌اى به اسلام درآيد تا از بردگى آزاد شود . » « 24 »\r\nسمح در قرطبه آن پل مشهور را بر روى نهر وادى الكبير بنا كرد و اين تحقق يكى از خواستهاى عمر بن عبد العزيز بود . همچنين در همهء كارهايش زمام دورانديشى و رفق و مدارا و عدالت را از كف فرونهشت . زعما بر گردش حلقه زدند و آتش فتنه‌ها فرونشست و خاطرها آسوده گشت و نظم و امنيت بر همه‌جا حكمفرما شد .\r\nسمح بن مالك علاوه بر كفايت ادارى و سياسى ، سربازى دلير و سردارى بزرگ بود . چون از تنظيم امور داخلى بپرداخت آمادهء از سر گرفتن غزوات و استوار\r\n\r\n\r\n","description":"","footnote":"\r\n( 24 ) .  . 812 - 712 . p . I . V anapsE ed airotsiH : arimatlA . R \r\n","page_name":" 75 ","page_number":83},
  {"content":"\r\n\r\nساختن پايه‌هاى سرير خلافت در نواحى كوهستانى و بلاد شمالى گرديد ، مناطقى كه حر بن عبد الرحمان الثقفى به تسليم آنان توانايى نيافته بود . نخست لشكرى عظيم بياراست و همراه با جمع كثيرى از زعما و سرداران در اواخر سال 719 م به لانگدوك ( سپتمانيا ) راند و از مشرق جبال پيرنه از ناحيهء روسيون گذشت و اربونه و قرقشونه و بسيارى از دژهاى سپتمانيا را بازپس گرفت و در آن حوالى دست به كشتار و تاراج زد و هر نيرويى را كه در برابر خود يافت پراكنده ساخت . اين نبرد عظيم در سال 101 ه / 720 م واقع شد . ايزيدور باجى گويد : عرب در اين روزگار مناطق گوتها در غاليس و همهء شهرهاى سپتمانيا را تصرف كرد « 25 » . و سپس سمح عازم مشرق شد تا با فرنگان جنوب فرانسه يا اكوتين نبرد آغازد و در دم به تولوشه ( تولوز ) « 26 » تاخت آورد . اين آغاز نبرد ميان فرنگان و عربها در جلگه‌هاى گاليا « 27 » بود ، جنگى با تمام نيرو .\r\n\r\n\r\n","description":"","footnote":"\r\n( 25 ) .  . 187 . p . I . V . dibi : ettessiV moD \r\n( 26 ) . تولوشه را ابن عذارى طرسونه نوشته است ( البيان المغرب ، ج 2 / ص 25 ) . اين تحريفى آشكار است . زيرا طرسونه از اعمال تطليه در شمال‌شرقى اندلس است . ر . ك . معجم البلدان ياقوت .\r\n( 27 ) . گاليا يا گل ، در متون عربى غاليس ( غاليش ) ، برناحيهء جنوبى فرانسه اطلاق مىشود . رجوع كنيد به ابن اثير ، الكامل ، ج 4 / ص 213 . فرانسه را نيز در جغرافياى عربى ، الارض الكبيرة گويند .\r\n","page_name":" 76 ","page_number":84},
  {"content":"\r\n\r\n\r\nفصل پنجم سرزمين گل ( گاليا ) ميان عرب و فرانكها\r\nلازم مىنمايد پيش از آنكه غزوات اسلامى را در اين نواحى بررسى كنيم سخنى از مملكت فرانكها بياوريم ، تا براى مطالب آتيهء ما ، در رزم عرب با اين اقوام تمهيد مقدمه‌اى باشد .\r\nاينان شعبه‌اى از قبايل ژرمن هستند كه از اواخر قرن پنجم ميلادى ميان رود رون و دريا ، در اقليم فلاندر و متعلقات آن ( بلژيك امروزى ) مىزيستند ، سپس بر كرانه‌هاى وسطاى رود راين و موز استقرار يافتند . در اواخر قرن پنجم زعيم اين قبايل اميرى دلير بود به نام كلوويس اول كه در شهر تورنه حكومت خود را آغاز كرد ، سپس در سال 486 در نواحى شمال فرانسه به جنگ رفت و آن را از حاكم رومى آن سياگريوس بستد . حاكم رومى در آنجا دولتى مستقل تشكيل داده بود . سپس با قبايل آلامانى كه در مشرق رود راين اسكان يافته بودند به نبرد پرداختند و سرزمينهاى آنان را تا باواريا تصرف كردند . در سال 507 م كلوويس به جنگ گوتها رفت . گوتها چنان كه گفتيم در بخش جنوبى فرانسه موسوم به گاليا ( يا غاليس ) استقرار يافته بودند . كلوويس پادشاهشان الاريك را كشت و بر اراضيى كه ميان رود لوار و پيرنه واقع بود جز ولايت سپتمانيا ( لانگدوك ) كه همچنان در دست گوتها بود استيلا يافت . كلوويس\r\n\r\n","description":"","footnote":"","page_name":" 77 ","page_number":85},
  {"content":"\r\n\r\nبه مسيحيت گرويد و باعث رواج آن در ميان قبايل وثنى گرديد ، سپس پاريس را پايتخت خود قرار داد . بدين‌گونه كشور نيرومند گاليا كه سلف فرانسهء امروزى است به وجود آمد . پسران و جانشينان كلوويس پس از او سياست جهانگشايى پدر را در پيش گرفتند و بورگونى و نواحى وسطاى آلمان و شمال ايتاليا را به تصرف آوردند .\r\nآنگاه جنگ داخلى شروع شد . اين جنگ ميان امراى فرانك بود بر سر ميراث كلوويس . تا آنگاه كه كلوتر دوم در سال 613 ظهور كرد و دامنهء سلطهء خود را بر سراسر گاليا بسط داد . كلوتر بار ديگر فتوحات خويش را از سر گرفت تا ديگر اميرنشينهاى فرانك را كه در مشرق رود راين بودند در تصرف آرد . پسرش داگوبرت نيز پاى به جاى پاى پدر نهاد و فرانكها تحت يك پرچم گرد آمدند و بر ناحيهء غربى آلمان بار ديگر مسلط شدند . مسيحيت كه فرانكها در ميان اين قبايل وحشى رواج داده بودند سبب تهذيب اخلاق آنان گرديد و بسى از خشونتهايشان كاست و بر بسيارى از رسوم بت‌پرستانهء اينان پايان داد .\r\nداگوبرت آخرين پادشاه فرانكهاى مروونژيان بود . خاندان كلوويس توانست زمام قدرت مركزى را به دست تواناى خويش گيرد . سبب اين ضعف آن بود كه در آن ديار نظام فئوداليسم و قبايل رواج داشت . جمعى از اميران و دوكها و كنتها مملكت را ميان خود تقسيم كرده بودند و هريك در جايى صاحب قدرت و نفوذ بودند و هرگاه تخت سلطنت به ضعف مىگراييد اين اميران محلى قوت مىگرفتند .\r\nاين بزرگان در خلال چند دوره توانستند قدرت سلطنت را محدود سازند و براى خود امتيازات بسيارى كسب كنند . چون كلوويس بر تخت نشست به نيروى عزم و برندگى خويش زمام قدرت مركزى را به دست گرفت و سلطهء مطلق خود را بر سراسر مملكت فرانكها بسط داد . برخى از جانشينان او تا زمان داگوبرت نيز توانستند صاحب چنين قدرت و نفوذى شوند ، ولى جانشينان داگوبرت كه مردانى ضعيف الاراده و ناتوان بودند غرق نوشخواريها و لذتجوييهاى خود شدند و قدرت سلطنت روى به ضعف نهاد و چون مرد توانايى نبود كه زمام سلطهء مركزى را نيكو به دست گيرد اشراف محلى استقلال و امتيازات خود را بازپس گرفتند . از سوى ديگر در همان حال كه تخت سلطنت مىخواست سلطهء خود را حفظ كند ، نيروى تازه‌اى از همان كاخهاى سلطنتى سر برداشت و آن نيروى كاخبانان بود . اين منصب در آغاز\r\n\r\n","description":"","footnote":"","page_name":" 78 ","page_number":86},
  {"content":"\r\n\r\nمنصبى حقير بود و از حيث سياسى و ادارى محلى از اعراب نداشت . مهمترين كار رئيس كاخبانان منحصر به امور داخلى كاخ بود ، ولى در اوايل قرن هفتم ، يعنى از آن‌گاه كه تخت سلطنت روى به ضعف نهاد از مناصب مهم به‌شمار آمد و مردانى نيرومند كه حتى بر كارهاى سلطان نظارت مىكردند در رأس آن قرار گرفتند . عصبيتهاى خانوادگى و مال و منال نيز به يارى آن آمد و با گذشت زمان يكى از مناصب مهم دولتى در امور سياسى و ادارى گرديد . رئيس كاخبانان در واقع صاحب قدرت حقيقى بود و در همهء كارهاى دولت رأى و نظر او شرط بود . او به نام پادشاه زمام همهء كارها را به دست داشت و حال آنكه پادشاه را در برابر او جز نام پادشاهى هيچ نمانده بود زيرا بزرگان و زعما همه به گرد او حلقه زده بودند . به ويژه اگر پادشاه خردسال بود رئيس كاخبانان پادشاه ، توانمند واقعى به‌شمار مىآمد و به نام وصى يا نايب ، او بود كه سلطنت مىكرد .\r\nخانوادهء كارولنژيان ، اين منصب خطير را از عهد داگوبرت به خود اختصاص داد و سرنوشت خاندان مروونژيان را با نفوذ و قوت خود مورد تهديد قرار داد . اين خاندان يكى از خاندانهاى نيرومند فرانك در اوسترازى ( اوستراسيا ) يعنى جانب غربى مملكت فرانك ميان رود راين و موز بود كه املاك و ضياع بسيار به هم زده بود و خود را در شمار اشراف به حساب مىآورد . كليسا نيز به سبب نفوذ و سلطه‌اش رعايت جانب او مىكرد و به رئيس آن لقب دوك فرانك داد ، زيرا رياست و تسلط او بر رياست و تسلط شاه ، برترى يافته بود . ضعف و بىلياقتى خاندان مروونژيان سبب شد كه در ميان فرانكها اختلاف كلمه افتد و امپراتورى گستردهء آنان برافتد و بار ديگر زعما كوس استقلال و رياست زنند و اين همان چيزى بود كه كاخبانان مىخواستند . جنگ داخلى زمانى ميان فرانكهاى اوسترازى و فرانكهاى نوسترى يعنى فرانكهاى شرقى درگرفت و اين مبارزه سبب شد كه ولايت آكوتين « 1 » در جنوب گاليا پرده از دعوى استقلال خود برگيرد ، همچنين بسيارى از ولايات آلمان به رياست اميران نيرومند خويش اعلام استقلال كنند . در اواخر قرن هفتم منصب رياست چاكران دربار بر عهدهء اميرى توانمند و دلير از خاندان كارولنژين قرار گرفت و او پپن دريستال « 2 » بود كه با فرانكهاى عصيانگر در فرزيا و ساكسونيا و باواريا نبرد كرد و آنان را فرمانبردار\r\n\r\n\r\n","description":"","footnote":"\r\n( 1 ) .  eniatiuqA \r\n( 2 ) .  latsireH'd nipeP \r\n","page_name":" 79 ","page_number":87},
  {"content":"\r\n\r\nخويش گردانيد و خود به عنوان رئيس دربار بر شرق و غرب كشور فرانكها به مدت بيست و هفت سال با قدرت تمام فرمان راند . در سال 715 م درگذشت . وصيت كرده بود كه فرزندزاده‌اش تودوالد كه كودكى بود به جانشينى او برگزيده شود .\r\nتودوالد ، پسر ژريمولد بود كه پيش از مرگ پدر مرده بود . پپن را پسرى ديگر از زوجهء ديگرش الفايده دختر راتبود ، امير فريزياى وثنى بود موسوم به شارل ( يا كارل ) مارتل . وقتى پدرش مرد او جوان نيرومند سى ساله‌اى بود . مسلم بود كه بعد از برادرانش ژريمولد و دراگو او رئيس دربار شود ، ولى پپن تحت تأثير زن اولش بلكترود وصيت كرد كه اين منصب را نوهء خردسالش تودوالد به عهده گيرد و بر پادشاه مروونژيان كه او نيز خردسال بود تحكم ورزد . البته بلكترود خود از سوى فرزندزاده‌اش نيابت مىكرد .\r\nنخستين كارى كه اين زن كرد آن بود كه شارل مارتل و زنش را گرفته به زندان فرستاد تا از شر رقابت او آسوده باشد . ولى بر اشراف نوستريا گران مىآمد سر به فرمان يك زن فرود آرند ، ازاين‌رو بشوريدند و يكى از زعماى خود موسوم به راجنفرد را به كاخبانى برگزيدند و ميان دو گروه نبرد درگرفت . طرفداران بلكترود منهزم شدند و او با نوهء خود به كلونيه رفت و راجنفرد زمام كارها را به دست گرفت .\r\nدر اين اثنا شارل مارتل از زندان گريخت و جماعتى از ياران پدرش گردش را گرفتند و با نوستريا به نبرد پرداخت . راجنفرد از دوك او دو امير نيرومند اكوتين يارى طلبيد ولى از اين اقدام سودى نبرد . شارل مارتل عاقبت او را منهزم ساخت و لشكرش را پراكنده نمود و به تسليم و صلح وادارش كرد . بلكترود نيز با او پيمان صلح بست و از همهء حقوق خود چشم پوشيد . شارل مارتل از سال 720 به منصب كاخبانى رسيد و در اين منصب هيچ منازعى نداشت و بر همهء فرانكها اعم از اوستراسيا و نوستريا فرمان مىراند « 3 » .\r\nوضع پادشاهى فرانكها در آن هنگام كه مسلمانان به گاليا ( جنوب فرانسه ) وارد\r\n\r\n\r\n","description":"","footnote":"\r\n( 3 ) . براى آگاهى از پادشاهى فرانكها و سرآغاز آن و حكومت دو خاندان مروونژيان و كارولنژيان رجوع كنيد به :\r\n IIV . hC engamellA'I ed eriotsiH : relleZ . taerG eht selrahC : nikgdoH . III II . hC \r\n","page_name":" 80 ","page_number":88},
  {"content":"\r\n\r\nشدند چنين بود . اين سومين بار بود كه مسلمانان فرانسه را مورد حمله قرار داده بودند و اين بار به فرماندهى سمح بن مالك بود . نخست به ايالت سپتمانياى گوتى حمله كردند و بر مراكز آن دست يافتند . سپس به شهر تولوز ( تولوشه ) پايتخت اكوتين لشكر بردند . او دو فرمانرواى آنجا يكى از اعضاى خاندان مروونژيان بود و در ميان همهء فرانكها در گاليا دليرتر از او نبود . در آن روزگار كه پادشاهى فرانك دچار تزلزل شده بود او اكوتين را مستقل اعلام كرد و سراسر گالياى جنوبى را از لوار تا پيرنه در تصرف آورد . گوتها و مردم باواريا ( بشكنس ) بدوگراييدند و او را هواى پادشاهى فرانك كه خود از آن خاندان بود ، در سر افتاد . پس براى نبرد با شارل مارتل لشكرى گران گرد آورد ، ولى چون در برابر خطر حملهء عرب واقع شده بود بناچار از تصميم خود بازايستاد .\r\nسمح بن مالك بر سپتمانيا مستولى شد و در آنجا حكومتى اسلامى تأسيس نمود و اراضى را ميان عربها و ساكنان آنجا توزيع كرد و بر مسيحيان جزيه نهاد و آنان را در انجام مراسم دينى خود آزاد گذاشت . سپس به جانب مشرق روان شد تا - چنان كه گفتيم - به غزاى اكوتين رود . مردم باواريا ( بشكنس ) و گاسكنى به سختى مقاومت كردند ولى جمعشان پراكنده شد و سمح راهى تولوز ( تولوشه ) شد .\r\nدوك اودو ، در اين هنگام لشكرى گران آراسته براى راندن عرب از سرزمينهاى خود پيش تاخت . سمح از اين واقعه خبر يافت و از نبرد تولوز منصرف شد تا در برابر دوك ياراى مقاومتش باشد و نيك مىدانست كه شمار سپاهيان دوك از آن او بسى بيشتر است . ميان دو لشكر نبردى هولناك درگرفت و خونها ريخته شد و از دو سو شمار كشتگان افزون گرديد . مسلمانان باوجود آنكه به‌شمار كمتر بودند رشادتهاى شگرف نمودند و پيروزى ميان دو طرف دست به دست مىگشت . قضا را سمح سردار لشكر اسلام كشته شد و از اسب درغلتيد . نظام سپاه مسلمانان مختل شد و سراسر لشكر پريشان گرديد . مسلمانان پس از آنكه بهترين سربازان خود را از دست داده بودند به سپتمانيا بازگشتند . جمعى از سران و سرداران نيز كشته شده بودند .\r\nاين واقعه در ماه ذوالحجهء سال 102 ه / نهم ژوئن سال 721 م بود « 4 » .\r\n\r\n\r\n","description":"","footnote":"\r\n( 4 ) . كنده بر طبق مآخذ عربى كه از آنها نام نبرده تاريخ اين نبرد را سال 103 ه نقل كرده :\r\n","page_name":" 81 ","page_number":89},
  {"content":"\r\n\r\nپس از كشته شدن سمح بن مالك سپاهيان اسلام يكى از سرداران خود به نام عبد الرحمان بن عبد اللّه الغافقى را به فرماندهى كل برگزيدند و عبد الرحمان شتابان به جنوب بازگشت . آن جماعت او را به فرمانروايى اندلس منصوب كردند تا آنگاه كه فرمانرواى جديد بيايد . عبد الرحمان الغافقى مدتى اندك در مقام خود ببود ولى در آن مدت كم توانست برخى عصيانهايى را كه در ولايات كوهستانى شمال رخ نموده بود خاموش كند و بار ديگر مردم اربونه و ديگر بلاد سپتمانيا را به پرداخت جزيه وادار سازد .\r\nعبد الرحمان الغافقى همچنان در امارت اندلس ببود تا آنگاه كه عنبسة بن سحيم الكلبى بيامد . او را بشر بن صفوان الكلبى والى افريقيه براى حكومت اندلس انتخاب كرده بود .\r\nعمر بن عبد العزيز اندلس را مستقل از افريقيه تابع دستگاه خلافت ساخته بود كه بىواسطه از آنجا دستور گيرد ، ولى يزيد بن عبد الملك اين تغيير را نپذيرفته بود و اندلس را بار ديگر در امور ادارىاش تابع افريقيه نمود .\r\nعنبسة بن سحيم الكلبى در ماه صفر سال 103 به اندلس آمد و روزهايى چند به تنظيم امور و در ضبط آوردن نواحى و اصلاح سپاه و آماده كردن آن براى غزوات تازه صرف كرد . و در اواخر سال 105 ه / اوايل سال 724 م لشكر به قصد غزا به شمال برد و بار ديگر از كوههاى پيرنه « 5 » بگذشت تا به سپتمانيا رود و بسيارى از دژهاى آن سامان را كه مسلمانان پس از شكست تولوز ( تولوشه ) از دست داده\r\n\r\n\r\n","description":"","footnote":"\r\n-  27 . p . I . V . dibi : ednoC  . و حال آنكه مآخذ عربى كه نزد ماست همه سال 102 ه را روايت كرده‌اند : المقرى ، نفح الطيب ، به روايت از ابن بشكوال و ابن حيان ، ج 2 / ص 56 . ابن عذارى ، البيان المغرب ، ج 2 / ص 25 . ابن خلدون ، العبر ، ج 4 / ص 118 . بيشتر مآخذ اروپايى نيز اين جنگ را در سال 721 م / 102 ه ضبط كرده‌اند . رجوع كنيد به :\r\n . 487 - 187 . p . I . V . dibi : ettessiV moD \r\n( 5 ) . در اينجا ذكر اين مطلب لازم است كه برخى از نويسندگان و محققان كوههاى پيرنه را به خطا برانس مىنامند . و اين بدين سبب است كه در جغرافياى عربى - چنان كه آورديم - آن را جبال برت يا برتات ، نوشته‌اند . برانس سلسلهء ديگرى از كوههاى اسپانياست كه در مشرق مارده و در جنوب طليطله واقع شده و در جغرافياى امروز  nedamlA ed arreiS  ( جبال معدن ) ناميده مىشود ، زيرا نزديك شهر معدن است . جغرافياى عربى اين كوه را به مناسبت قبيلهء برانس از قبايل بربر كه در نزديكى آن كوه سكونت داشتند ، به اين نام خوانده‌اند . رجوع كنيد به ابن عذارى ، البيان المغرب ، ج 2 / ص 143 و 163 ، آنجا كه از حملات بر ضد شورشگران در جبال برانس سخن مىگويد .\r\n","page_name":" 82 ","page_number":90},
  {"content":"\r\n\r\nبودند از نو تسخير كند . عنبسة نخست بر قرقشونه و نيمه و شهرهاى ميان آنها غلبه يافت و گوتها كه با فرانكها پيمان دوستى بسته بودند ، با او همپيمان شدند . عنبسه همچنان به سوى شمال در درهء رون در حركت بود تا از بورگونى به شهر اوتون رسيد و پس از نبردى در ماه اوت سال 725 م آن را ويران كرد و به شهر صانص لشكر برد . اودو ، دوك اكوتين بيمناك شد كه مبادا مسلمانان بار ديگر آنجا را مورد حمله قرار دهند ، ازاين‌رو براى صلح و عقد قرارداد پيش قدم شد . مسلمانان سلطهء خود را در جنوب شرقى فرانسه بسط دادند . ايزيدور باجى در اين باب گويد : « پيروزى عنبسه بيشتر مرهون جرأت و مهارت او بود تا نيرو و كثرت آن . نرمى و مداراى او با ساكنان آن نواحى از عوامل تقويت قدرت اسلام در جنوب فرانسه شد . » ولى بار ديگر بخت بد مسلمانان را بيازرد و عنبسه به هنگام بازگشتنش به جنوب پيش از آنكه لشكر خود را گرد آورد ، مورد حملهء سپاهى گران از فرانكها واقع گرديد و در هنگام نبرد به سختى مجروح شد و پس از آن ديده ازجهان بربست . اين واقعه در ماه شعبان سال 107 ه / دسامبر سال 725 م اتفاق افتاد . لشكر بازگشت و بار ديگر پريشانى و آشوب بر شبه جزيره سايه افگند .\r\nدر آن پنج سالى كه بعد از وفات عنبسه بود شش تن والى به اندلس فرستاده شدند : نخستين آنها عزرة بن عبد اللّه الفهرى بود « 6 » . عزره بعد از عنبسه فرماندهى لشكر يافت و تنها دو ماه در آن منصب باقى ماند . سپس يحيى بن سلمة الكلبى امارت اندلس يافت . او را بشر بن صفوان عامل افريقيه به اندلس فرستاد . او در ماه شوال سال 107 وارد اندلس شد و دو سال و نيم در آن كشور فرمان راند و در ايام حكومت او اتفاقى يا جنگى كه درخور ذكر باشد واقع نشد . سپس بشر بن صفوان درگذشت و عبيدة بن عبد الرحمان السلمى جانشين او شد . او عثمان بن ابى نسعة الخثعمى را به اندلس فرستاد . عثمان در ماه شعبان سال 110 به اندلس آمد و شش ماه فرمانروايى كرد و معزول شد . حذيفة بن الاحوص القيسى به جاى او منصوب شد .\r\nاو نيز جز چند ماهى حكومت نكرد و هيثم بن عبيد الكلابى يا الكنانى جانشين او شد . هيثم در ماه محرم سال 111 ه وارد اندلس شد . واليان به همين نحو به اندلس\r\n\r\n\r\n","description":"","footnote":"\r\n( 6 ) . برخى از مورخين معتقدند كه عزره والى اندلس نبود و حكومت او به‌طور غيررسمى بود .\r\nالمقرى ، از ابن بشكوال ، ج 2 / ص 57 . البيان المغرب ، ج 2 / ص 26 .\r\n","page_name":" 83 ","page_number":91},
  {"content":"\r\n\r\nمىآمدند و اين امر سبب خلل و پريشانى در امور جزيره و خلاف ميان رؤساء و قبايل شده بود . از سوى ديگر دست كشيدن مسلمانان از غزوات ، فرانكها را بر ضد مسلمانان دلير كرده بود و سرزمينهاى شمالى را مورد حمله قرار مىدادند . همچنين عصيانگران گوت و بشكنس نيز به جمع و تنظيم نيرو پرداخته بودند . پرخطرترين اين عصيانگران گروههايى از گوتها بودند كه - چنان كه گفتيم - به نواحى دوردست جليقيه پناه برده بودند و در آنجا بر گرد رهبرى از آن خود به نام پلايو يا بلاى گرد آمده بودند و واليان را به تعقيب و سركوبى آنها توجهى نبود ، حال اين عدم توجه به سبب حقير شمردن دشمن بود يا راههاى كوهستانى صعب‌العبور . در اثناى پريشانى اوضاع و سرگرم بودن واليان ، اين گروههاى اندك رشد كردند و بر بلنديهاى دوردست براى خود قدرت و توانى يافتند و اين هستهء مملكت مسيحى نيرومندى شد كه در جليقيه به وجود آمد ، چنان كه هنوز يك قرن به پايان نيامده بود كه علم مخالفت با مسلمانان را برافراشت و در سيادت بر اسپانيا ، با آنان به منازعه پرداخت .\r\nچون هيثم به امارت رسيد قصد فرونشاندن شورشها و بازگرداندن نظم و آرامش داشت . او مردى دورانديش و با اراده‌اى استوار بود ، ولى سختگير و سخت‌كش بود . هيثم آشوب و عصيان را به شدت فرونشاند و بسيارى از زعما و مخالفان را به منطق و رأى خويش بخصوص يمنيان را به راه آورد و برخى را زندانى كرد يا طرد نمود ، از جمله لشكرى به جنگ منوسه گسيل داشت . بعدها خواهيم گفت كه اين منوسه از زعماى بربر و داراى شخصيتى پيچيده است . حاكم منطقهء استورياس بود ، از او نشانهء تمرد آشكار شده بود ، ولى هيثم نتوانست او را براندازد .\r\nآنگاه لشگر به شمال كشيد تا شورشى را كه در بلاد كوهستانى سر برداشته بود فرونشاند .\r\nو تا جنگهاى خود را از سر گيرد از كوههاى پيرنه عبور كرد و سپتمانيا را پشت سر نهاد و وارد درهء رون شد تا به غزاى ليون ( لوذون ) و ماسون « 7 » و شالون كه بر كرانهء رود ساؤون بودند رود . و بر اوتون و بون مستولى شد و در اراضى جنوبى بورگونى غلبه يافت ولى اين فتح بزرگ دوامى نيافت ، اختلاف قبايل و تمرد بربرها در لشكر فاتح شكاف افگند و شهرهاى فتح‌شده را از دست فاتحان به در كرد .\r\n\r\n\r\n","description":"","footnote":"\r\n( 7 ) . شايد ماسون همان است كه ابن عذارى منوسه ناميده است . رجوع كنيد به البيان المغرب ، ج 2 / ص 27 .\r\n","page_name":" 84 ","page_number":92},
  {"content":"\r\n\r\nهيثم به جنوب بازگرديد و پس از اندكى درگذشت . دو سال بر اندلس فرمان رانده بود . در كنكاشى كه صورت گرفت محمد بن عبد اللّه الاشجعى به جاى او منصوب شد تا والى جديد معين گردد « 8 » . اشجعى دو ماه در آن منصب بماند ، تا عبد الرحمان بن عبد اللّه الغافقى به امارت اندلس تعيين شد . او را عبيدة بن عبد الرحمان السلمى والى افريقيه با تصويب هشام بن عبد الملك ، در ماه صفر سال 113 ه / آوريل 731 م « 9 » به امارت اندلس برگزيده بود . اين دومين بار بود كه غافقى به اندلس مىآمد .\r\nاولين بار در سال 103 ه پس از قتل سمح زمام امور اندلس را به دست گرفته بود .\r\nعبد الرحمان الغافقى سردارى بزرگ بود و آگاهى او از فنون نبرد در بسيارى از جنگها به ثبوت رسيده بود . همچنين در كار حكومت و ادارهء مملكت فرمانروايى توانا و در عين حال خردمند بود . به اصلاح امور مردم سخت كوشا بود . غافقى بدون ترديد تواناترين و بزرگترين واليان اندلس بود . همهء روايات اسلامى او را ستوده‌اند و از سجاياى عاليهء او حكايتها كرده‌اند و از عدل و حلم و پرهيزگارى او سخن گفته‌اند « 10 » .\r\nاندلس سراسر از تعيين او شادمان شد . سپاهيان به سبب عدالت و مدارا و مهربانىاش او را دوست مىداشتند . هيبت او سبب اتفاق كلمهء قبايل شد . مضر و حمير به فرمان او گردن نهادند . آرامشى بر امور ادارى و سپاهى سايه افگند و اندلس دوران تازه‌اى\r\n\r\n\r\n","description":"","footnote":"\r\n( 8 ) . كنده از سرگذشت هيثم روايت ديگرى مىآورد كه چون مراتب ستمكارى او را به خليفه هشام ابن عبد الملك گزارش دادند ، محمد بن عبد اللّه الاشجعى را براى تحقيق در كار او فرستاد . چون صحت تهمتها مسلم شد . او را عزل كرد و اموالش را بستد و همهء كسانى را كه به ستم دربند كرده بود آزاد نمود . همچنين كنده گويد كه اشجعى همان كسى بود كه عبد الرحمان الغافقى را به سبب دليرى و دورانديشىاش به حكومت اندلس برگزيد :  18 . p . I . V . dibi : ednoC .  دوزى نيز اين روايت را پذيرفته است :  731 . p . I . V . tsiH .  كنده روايت خود را از برخى مآخذ عربى اسپانيايى كه از آنها نام نمىبرد ، برگرفته است ، در حالى كه همهء مآخذ عربى كه در نزد ماست متفقند كه حكومت هيثم با مرگ او پايان يافته و اشجعى به انتخاب جماعت به جاى او برگزيده شد . البيان المغرب ، ج 2 / ص 56 . نفح الطيب ، ج 2 / ص 58 از ابن بشكوال . العبر ، ج 4 / ص 119 .\r\n( 9 ) . روايات اسلامى را در تاريخ حكومت عبد الرحمان الغافقى اختلاف است . ضبى مىگويد تعيين او بدين سمت در حدود سال 110 ه بود . بغية الملتمس . ابن بشكوال هم‌چنين مىگويد . نفح الطيب ، ج 2 / ص 56 . ابن عذارى مىگويد در صفر سال 112 ه . ج 2 / ص 8 . ابن حيان مىگويد در ماه صفر سال 113 ه . نفح الطيب ، ج 2 / ص 56 ، و اين روايت بر ديگر روايات ترجيح دارد . ما نيز آن را اختيار كرديم كه با جريان تواريخ ديگر واليان هماهنگ است .\r\n( 10 ) . رجوع كنيد به ابن عبد الحكم ، ص 216 و 217 . الضبى ، بغية الملتمس ، شمارهء 1021 . و الحميدى ، جذوة المقتبس ، ص 6 و 255 .\r\n","page_name":" 85 ","page_number":93},
  {"content":"\r\n\r\nرا آغاز نمود .\r\nعبد الرحمان در آغاز فرمانروايىاش به بلاد مختلف اندلس سركشيد و كارها به نظام آورد و ادارهء آن را به مردان لايق و كافى واگذار نمود و تا آنجا كه مىتوانست در دفع فتن و قمع ستم كوشيد و كليساها و املاك غصب‌شدهء مسيحيان را به ايشان بازپس داد و امر خراج را تحت نظم آورد و آن را از روى عدل و مساوات بر همه مقرر داشت و به اصلاح لشكر و ولايت پرداخت و صفوف سپاه را از جنگجويان ولايات بينباشت . دسته‌هايى نيرومند از سواران بربرى زير نظر فرماندهان نخبهء عرب تشكيل داد و شهرها و مرزهاى شمالى را براى دفاع استحكام بخشيد و مترصد بود تا هرگونه گرايش به آشوب و انقلاب را پايان دهد « 11 » .\r\nاين انقلاب احتمال مىرفت كه از شمال آغاز شود و سردار آن اين بار يكى از زعماى مسلمان بود كه حكومت ايالات شمالى را داشت . اين زعيم انقلابى چه كسى بود ؟ روايات اسلامى با همهء شخصيت بارزى كه داشته و حوادثى كه ايجاد كرده از ذكر نامش خوددارى كرده‌اند . تنها ابن عذارى صاحب البيان المغرب به هنگام حكايت از حكومت هيثم بن عبيد الكنانى ، مىگويد كه او براى جنگ به سرزمين منوسه رفت « 12 » . مقرى نيز در آنجا كه سخن از حكومت هيثم مىگويد به اين جنگ اشاره مىكند كه به سرزمين منوسه رفت و آنجا را بگشود « 13 » . در آغاز از اين دو اشارهء كوتاه چنان به‌نظر مىآيد كه منوسه نام جايى باشد . ممكن است منوسه شهر ماسون باشد زيرا هيثم در ضمن غزوات خود در خاك فرانسه به منوسه لشكر برده است ، ولى روايات مسيحى و فرنگى معاصر ، در همان ايام از يك شخصيت مسلمان نام مىبرند كه منوزا  azunuM  يا مونز  zenuM  نام داشته است و چنان كه آشكار است او برابر است با منوسه كه اين نام با يك سلسله حوادث مهم ، همراه است . ما به سبب مطابقتى كه ميان اين دو اسم است مىگوييم كه منوسه بنابر اقوال اين روايات مسيحى و فرنگى يكى از بزرگان مسلمانان بوده كه در برخى نواحى غربى پيرنه و سپتمانيا در آن سوى پيريه به نام حكومت اندلس فرمان مىرانده است . و اين واقعه در حوالى سالهاى 725\r\n\r\n\r\n","description":"","footnote":"\r\n( 11 ) .  . 38 28 . p . I . V . dibi : ednoC \r\n( 12 ) . ابن عذارى ، البيان المغرب . ج 2 / ص 27 .\r\n( 13 ) . المقرى ، نفح الطيب ، ج 1 / ص 109 .\r\n","page_name":" 86 ","page_number":94},
  {"content":"\r\n\r\nتا 730 ميلادى بوده است « 14 » .\r\nدوك اودو امير اكوتين از آن هنگام كه مسلمانان اراضى او را مورد حمله قرار دادند و خطر فتح اسلامى را كه دولت او را تهديد مىكرد به عيان ديد كوشيد تا با مسلمانان طرح صلح بريزد و خود را به حكومت اندلس نزديك سازد . در همال حال كوشيد كه برخى از همپيمانان خود را بسيج كند تا اگر حادثه‌اى رخ داد ، ياراى پايدارىاش باشد . چون منوسه فرمانروايى بلاد شمالى يافت و از جانب مشرق و جنوب به همسايگى اكوتين درآمد ، دوك با او روابط دوستانه برقرار كرد . منوسه بدان‌گونه كه روايات مسيحى معاصر او را وصف كرده‌اند سردارى بس نيرومند و پردل بوده است و در عين حال حريص و نمىخواسته به حكومت اندلس دست دهد ، زيرا او خود از زعماى بربر بود كه با طارق بن زياد از دريا گذشته به اندلس آمده بود « 15 » .\r\nو ما پيش از آن از عوامل اختلاف ميان عرب و بربر سخن گفتيم و گفتيم چگونه بربرها كينهء عربها را بدان سبب كه بيش از ديگران از غنايم جنگى و مزاياى فتح بهره مىبردند ، در دل نهان داشته بودند . پس از ذكر اين مقدمات اكنون مىپرسيم كه منوسه كه بود . آيا همان عثمان بن ابى نسعة الخثعمى است كه سه سال پيش از اين چنان كه گفتيم امارت اندلس به او تفويض شده بود و حكومتش بيش از چند ماه نپاييد ؟\r\nآيا منوسه  azumuM  تحريفى است نسعهء عربى كه به وسيلهء مسيحيان صورت گرفته .\r\nاگر درست است كه منوسه چنان كه در روايات مسيحى معاصر آمده يكى از زعماى بربر باشد - و اين تنها راه شناسايى اوست - مورد ترديد است كه منوسه همان عثمان ابن ابى نسعة الخثعمى والى اندلس باشد « 16 » ، زيرا عثمان بن ابى نسعه عرب و به خثعم يكى از\r\n\r\n\r\n","description":"","footnote":"\r\n( 14 ) . التاميرا مىگويد ( منوسه )  azunuM  حاكم بربرى را موسى بن نصير در خيخون ، در منطقهء آستورياس گذاشت و او حاكم شهر اويدو بود . منوسه پس از آنكه در برابر بلايو پيشواى گوتها مجبور به عقب‌نشينى شد و در نبرد كووادنگا به هزيمت رفت ، منطقهء آستورياس را رها كرد .\r\nرجوع كنيد به  322 - 122 . p . I . T . dibi : arimatlA  .\r\n( 15 ) . اين روايت ايزيدور باجى است كه برخى مورخان متأخر مسيحى نقل كرده‌اند . رجوع كنيد به :\r\n 497 . p . I . V . dibi : ettessiV moD . seton te 061 . p . I . V , eriotsiH : yzoD . 921 . p . II \r\n( 16 ) . من نيز پيش از اين معتقد بودم كه منوسه همان ابى نسعه است و اين در واقع قول يوسف كنده  ) 08 . p . I . V (  بود . ولى پس از تحقيق در روايات مسيحيان معاصر و روايات مسلمانان از اين رأى برگشتم . اكنون مىگويم كه منوسه فعلا يكى از زعماى بربر است كه در برابر حكومت قرطبه تمرد آغاز كرد .\r\n","page_name":" 87 ","page_number":95},
  {"content":"\r\n\r\nقبايل اصيل عرب منسوب است . و در اين دوران هيچ‌كس را جز سرداران عرب به امارت اندلس نمىفرستادند . و هرگز چنين مقام ارجمندى را به بربرها نمىسپردند .\r\nروايات اسلامى از سرگذشت عثمان بن ابى نسعه روايت ديگرى نيز مىآورند غير از آن روايتى كه روايان مسيحى از سرگذشت منوسه نقل كرده‌اند . و آن اينكه عثمان بن ابى نسعه در ماه شعبان سال 110 ه / 728 م امارت اندلس يافت و حكومتش بيش از پنج يا شش ماه مدت نگرفت . از مقام خود عزل شد و به قيروان رفت و در آنجا درگذشت « 17 » . اما چنان كه خواهيم ديد منوسه در جنگ كشته شد .\r\nدرهرحال دوك اكوتين و منوسه باهم طرح دوستى افگندند و مراتب دوستى و دامادى و هم‌پيمانى ميانشان استوار گرديد . دوك را دخترى صاحب‌جمال بود به نام لامبجيا ( يا منينا يا نوميرانا بنابر برخى روايات ) . منوسه در خلال يكى از سفرهاى جنگىاش به اكوتين او را اسير كرد . روايات مىگويند كه « لامبجيا زيباترين زنان عصر خود بود ، در عين حال منوسه زشت‌ترين مردان عصر خود . دختر مسيحى متعصبى بود ولى طمع‌ورزى پدر بر همه‌چيز غلبه كرد و به ازدواج او با سردار مسلمان رضا داد . »\r\nهمچنانكه منوسه شخصيتى پيچيده و غامض است ، لامبجيا و زناشويى او با سردار مسلمان نيز در پردهء ابهام است . روايات حاكى از اين است كه چون منوسه لامبجيا را اسير كرد عاشق او شد و او را به زنى گرفت و تحت تأثير او بود كه با پدرش دوك پيمان دوستى بست و به مخالفت با حكومت اندلس پرداخت . نيز روايتى است كه دختر دوك اكوتين كه منوسه با او ازدواج كرد لامبجيا كه در زيبايى شهرهء آفاق بوده ، نبوده است بلكه خواهرش منيناست كه پيش از اين زوجهء فرويلاى گوتى امير استوريه بوده . روايات مفصل ديگرى در اين باب هست كه بيشترشان را صبغهء اساطير و افسانه است .\r\nبدين‌گونه عشق و سياست دو عامل بودند براى استحكام مبانى دوستى و هم‌پيمانى سردار مسلمان و دوك اودو . دوك اودو علاوه بر اينكه از حملهء سپاه اسلام بيمناك بود از دشمن نيرومند خود شارل مارتل سردار فرانكها نيز مىترسيد . شارل\r\n\r\n\r\n","description":"","footnote":"\r\n( 17 ) . ابن عذارى ، البيان المغرب ، ج 2 / ص 28 .\r\n","page_name":" 88 ","page_number":96},
  {"content":"\r\n\r\nمارتل نيز به سبب اينكه دوك اودو بر نواحى جنوبى كشورش تسلط يافته و اعلام استقلال نموده بود بارها براى تصرف اكوتين اقدام كرده بود . بنابراين اودو ميان دو آتش بود : از شمال فرانكها و از جنوب عربها .\r\nدر سال 731 درست همان روزهايى كه منوسه را قصد پيمان دوستى با دوك بود و مىخواست به يارى او خود را از زير بار حكومت اندلس خارج سازد و به استقلال در ايالات شمالى حكومت كند ، لشكريان شارل مارتل او را تهديد مىكردند و در سرزمينهاى او دست به آشوب و كشتار مىزدند .\r\nمنوسه هنگامى كه با دوك پيمان دوستى مىبست براى كتمان حقيقت امر چنان وانمود مىكرد كه ميان او و فرانكها پيمان مودت برقرار مىشود . ولى عبد الرحمان الغافقى امير اندلس در كار آن مرد شورشگر و نيات او به شك افتاد و پيام داد كه از اين كار باز ايستد . در اين هنگام بود كه او پرده از چهره برگرفت و اعلان عصيان نمود .\r\nعبد الرحمان به سردارى ابن زيان براى تأديب او لشكرى به شمال فرستاد و در عين حال مىخواست ولايات شمالى را از دستبرد خصمان در امان دارد . منوسه به كوهستان پناه برد و در مدينة الباب « 18 » مركز آن اقليم كه در دامنه‌هاى كوه پيرنه بود موضع گرفت . او مىپنداشت همچنانكه سردار گوتى پلاگيوس ( پلايو ) صخره‌هاى كوهستان را سپر خويش قرار داد او نيز مىتواند از پس آن صخره‌ها لشكر اسلام را مجبور به عقب‌نشينى كند ولى او در اين ارزيابى خطا مىكرد . ابن زيان لشكر خود را به مدينة الباب برد و عصيانگر را در همانجا به محاصره انداخت . به درون دره‌هاى كوهستان گريخت . ابن زيان او را از اين صخره به آن صخره تعقيب مىكرد تا او را گرفتند و او همچنانكه از خود دفاع مىكرد كشته شد و همهء آرزوهاى او بر باد رفت .\r\nاين واقعه در سال 113 ه / 731 م اتفاق افتاد « 19 » . زن زيبايش لامبجيا اسير شد . او را\r\n\r\n\r\n","description":"","footnote":"\r\n( 18 ) . نام او به زبان قشتالى  atreup al ed daduiC  است . اين شهر در يكى از گذرگاههاى كوههاى پيرنه واقع شده و گاه آن را بويكاردا مىخوانند .\r\n( 19 ) . روايات اسلامى چنان كه ياد كرديم همهء اين حوادث را به سكوت برگزار كرده‌اند و در سراسر آنها تفصيلى يا اشارتى كه ما را به شخصيت منوسه آشنا كند ، ديده نمىشود و دوزى با اين قول موافق است كه منوسه  azunuM  نام سردار بربرى مذكور است . رجوع كنيد به :\r\n engapsE'l ed . tsiH : lacnevorp - yveL . eton 921 . p . II . V , eriotsiH : yzoD . eton 34 . p ) 4491 ( , enamlusuM \r\n","page_name":" 89 ","page_number":97},
  {"content":"\r\n\r\nبه دربار دمشق فرستادند . خليفه هشام بن عبد الملك او را به گرمى پذيرا گرديد . در آنجا با يكى از اميران مسلمان كه نام او را ذكر نكرده‌اند ازدواج كرد « 20 » .\r\nدر باب منوسه و زن او روايت ديگرى است كه راوى آن كشيش ماريانا سرآمد مورخان اسپانياست . او مىگويد كه منوسه يك سردار مسيحى بود كه مسلمانان براى فرمانروايى ناحيهء غرب پيرنه انتخاب كردند . ولى او با مسيحيان رفتارى ناپسند و خشن داشت . نيز دون پلاگيوس زعيم گوتى جليقيه را خواهرى بس زيبا بود كه منوسه سخت عاشق او شد ولى پلاگيوس به ازدواج او با منوسه رضا نمىداد .\r\nمنوسه حيله‌اى انگيخت و او را براى مهمى به قرطبه فرستاد و در اثناى غيبت او شاهزاده را بربود و به زور با او ازدواج كرد . پلاگيوس و خواهرش از اين اهانت سخت به خشم آمدند و منتظر فرصت نشستند . شاهزاده خانم از اسارت بگريخت و با برادر خود به جبال جليقيه گريختند . در آنجا پلاگيوس با يارانش موضع گرفتند و اعلان عصيان نمودند . منوسه به حكومت قرطبه خبر داد كه خطرى در پيش است و از آنجا لشكرى به سردارى علقمه براى تأديب عصيانگر بيامد . ولى پلاگيوس با ياران اندك خود به دره‌هاى كوه پناه برد . مسلمانان شكسته بازگشتند و علقمه كشته شد ولى منوسه از پيروزى خصم خود بيمناك شد كه مبادا هموطنان او به گرفتن انتقام برخيزند .\r\nخواست به جنوب فرار كند ولى به چنگ جماعتى از كشاورزان مسيحى گرفتار شد و كشتندش . ماريانا تاريخ اين حوادث را سال 718 م مىگذارد « 21 » .\r\nروايت ماريانا از چند جهت ضعيف است . يكى آنكه معقول نيست حكومت مسلمان اندلس يك سردار مسيحى را به حكومت نواحى شمالى كشور خود بفرستد .\r\nثانيا روايت ماريانا با تمام مطالبى كه در كتب معاصران منوسه آمده است و همه از دامادى او با اميراكوتين سخن گفته‌اند فرق دارد . ثالثا تاريخى كه ماريانا براى اين حوادث معين مىكند ده سال ديرتر از آن ايام است .\r\nچون منوسه كشته شد نقشه‌هاى او همه برباد شد . اودو كه ديد بر سر همپيمانش\r\n\r\n\r\n","description":"","footnote":"\r\n( 20 ) .  467 . p . I . V . dibi : ettessiV moD .  زندگى لامبجيا و شوى او پيچيده در قصه‌هاى خيالى است كه بعدها شاعران و نويسندگان از آن الهام گرفته‌اند ، ولى بيشتر آن از حد افسانه نمىگذرد .\r\n( 21 ) .  anairaM  در تاريخ عمومى اسپانيا ، ترجمهء فرانسوى ، ج 3 / ص 5 به بعد .\r\n","page_name":" 90 ","page_number":98},
  {"content":"\r\n\r\nچه آمده احساس خطر كرد و آمادهء دفاع از حكومت خود شد . فرانكها و گوتها در بلاد شمالى براى هجوم به مسلمانان بسيج نيرو مىكردند . عبد الرحمان الغافقى نيز مىخواست انتقام خون سمح بن مالك و شكست مسلمانان را در پشت باروهاى تولوز ( تولوشه ) بستاند . از همان روزهاى نخستين حكومتش در پى لشكركشى به سراسر گاليا بود . چون ديد خطر از جانب شمالى آشكار گرديد چاره‌اى جز حركت به شمال نديد ، در حالى كه هنوز چنان كه بايد مهياى رزم نبود و سازوبرگ نبرد فراهم نكرده بود . عبد الرحمان در صدد بود لشكرى به گاليا بكشد كه از آغاز فتح اسپانيا همانندى نداشته باشد . بارى در اوايل سال 732 ميلادى / اوايل سال 114 ه به سوى شمال در حركت آمد ، از ولايت آراگون ( ثغراعلى ) و ناوار ( بلاد بشكنس ) گذشت و از راه بنبلونه از جبال پيرنه عبور كرد و در بهار سال 732 م وارد فرانسه شد .\r\nنخست شهر آرل را بر كرانهء رود رون كه از پرداخت جزيه سربرتافته بود مورد حمله قرار داد و پس از جنگى سخت بر آن استيلا يافت . در كرانهء رود ميان او و نيروهاى دوك اودو نبرد درگرفت . چون از آنجا بپرداخت به سوى غرب در حركت آمد و از رود گارون عبور كرد و مسلمانان چون سيلى دمان بر ولايت اكوتين تاختن آوردند « 22 » .\r\nدوك اودو مىكوشيد تا براين سيل بنيان‌كن‌بندى نهد ولى چون در ساحل رود دردون دو لشكر برهم زدند دوك به سختى شكست خورد و لشكرش پراكنده گرديد .\r\nايزيدور باجى مىگويد : « خداى يكتا مىداند كه در اين نبرد چند تن از مسيحيان كشته شدند » . عبد الرحمان الغافقى لشكر دوك را تا شهر بردو فرارى داد و پس از محاصرهء كوتاهى شهر را بگرفت « 23 » . دوك با جمعى از يارانش به شمال گريخت واكوتين سراسر به دست مسلمانان افتاد .\r\nعبد الرحمان سپس به جانب رون بازگرديد . سپاه اسلام از بورگونى گذشت و بر ليون و بزانسون « 24 » غلبه يافت و گروههايى از سپاهيان كه به اين‌سو و آن‌سو مىفرستاد تا سانس كه تنها ده ميل تا پاريس فاصله دارد پيش رفتند . عبد الرحمان سپس عزم نواحى\r\n\r\n\r\n","description":"","footnote":"\r\n( 22 ) . اميرنشين اكوتين در آن زمان ميان رود رون در مشرقش و خليج غسقونيه ( بسكونيه ) در مغرب گسترده بود ، رود لوار مرز شمالى آن بود و رود گارون مرز جنوبى آن .\r\n( 23 ) .  . 597 . p . I . V . dibi : ettessiV moD \r\n( 24 ) . زادگاه ويكتورهوگو شاعر شهير فرانسوى .\r\n","page_name":" 91 ","page_number":99},
  {"content":"\r\n\r\nغربى كرد و تا كرانه‌هاى رود لوار را تسخير كرد . مىخواست فتح آن ناحيه را نيز به پايان برساند ، سپس آهنگ پايتخت فرنگان كند « 25 » .\r\nعبد الرحمان اين خط سير را به پايان رسانيد و نيمى از جنوب فرانسه را از مشرق تا مغرب در عرض چند ماه بگرفت . ادوارد گيبون مىگويد : « خط پيروزى از صخرهء طارق تا كرانه‌هاى لوار به هزار ميل مىرسيد . تسخير چنين مسافتى به نبرد ، مىتوانست عرب را وادار كند كه به حدود بولونيا و ارتفاعات اسكاتلند برسد . زيرا راين صعب‌العبورتر از نيل يا فرات نبود و اگر ناوگان عرب در يك نبرد دريايى به مصب رود تيمز مىرسيد ، چه بسا امروز در مدارس آكسفورد قرآن تدريس مىشد و شايد واعظان از منابر آن ديار دربارهء حقانيت محمد [ ص 
  ] و صدق وحى و رسالت او سخن مىگفتند . » « 25 »\r\n\r\n\r\n","description":"","footnote":"\r\n( 25 ) . خاورشناس كاردن راجع به خط سير عبد الرحمان نظر ديگرى دارد . مىگويد كه او نخست به آرل حمله كرد و آنجا را محاصره نمود . كنت براى رهايى آرل بيامد . عبد الرحمان با او روبه‌رو گرديد و منهزمش ساخت . سپس از نهر گارون عبور كرد و بوردو را تصرف نمود .\r\nكنت كه لشكرى گرد آورده بود بار ديگر به آهنگ راندن او بيامد ولى اين بار نيز شكست خورد . عبد الرحمان از پريگورو سانتونژ همچنان كشتاركنان گذشت تا به تور رسيد :\r\n 921 . p . I . V , engapsE'I ed te euqirfA'led . tsiH : ennodraC \r\n، ولى عبد الرحمان درهء رون را نيز درنورديد . و ما خط سير او را برطبق همهء روايات كه در اين باب متفق‌اند و بر طبق مواضع جغرافيايى كه به اين نبرد تعلق دارد ، بشرح بيان كرديم . ممكن است عبد الرحمان خود به شمال به سوى بورگونى حمله نكرده باشد بلكه سپاه اسلام را به فتح آن ناحيه فرستاده باشد و سپاه اسلام بدون شك آن نواحى را تصرف كرده است .\r\n","page_name":" 92 ","page_number":100},
  {"content":"\r\n\r\n\r\nفصل ششم بلاط الشهدا\r\nآرى ، نبرد سرنوشت‌ساز ميان اسلام و مسيحيت و ميان شرق و غرب در شرف وقوع بود . اسلام طومار حيات جهان كهن را به گونه‌اى سريع و مدهش درهم مىنورديد . از وفات پيامبر عربى هنوز نيم قرن نگذشته بود كه مسلمانان دولت شامخ ايران را فروماليدند و بر بسيارى از اقطار دولت روم شرقى از شام تا اقصاى مغرب استيلا يافتند و دولتى به شيوهء خلافت با بنيانى استوار كه حد شرقى آن سند و حد غربىاش اقيانوس اطلس و مرز شمالىاش اواسط آسياى صغير بود تشكيل دادند .\r\nسياست فتح اسلامى از آن هنگام كه دولت اسلامى پاىبرجا گرديد ، هدفى دور تر از تصرف سرزمينها و بسط سلطنت و سلطه داشت .\r\nاسلام در بلادى كه از جهان قديم فتح كرد با نظامات مدنى و اجتماعى مهمى روبه‌رو شد كه آن نظامات بر اصول وثنى يا نصرانيت استوار بود . نصرانيت از آغاز قرن چهارم در سراسر متصرفات روم نفوذ كرد و برخلافت بود كه اين بناى كهن را فروريزد و بر روى ويرانه‌هاى آن در ميان امتهاى مغلوب نظم نوينى كه از روح اسلام مايه گرفته باشد برپاى دارد و مسيحيت را زبون صولت اسلام گرداند ، خواه به نشر اسلام ميان ملل مغلوب يا از جنبه‌هاى مدنى و اجتماعى ، آن را تحت تأثير نفوذ\r\n\r\n","description":"","footnote":"","page_name":" 93 ","page_number":101},
  {"content":"\r\n\r\nو قدرت اسلام قرار دهد .\r\nنبرد ميان اسلام و مسيحيت در شام و مصر و افريقيه كوتاه‌مدت بود . در آن نواحى در همين مدت كوتاه جوامع اسلامى نيرومند و كاملى به وجود آمد و نظامات و اديان را به ديار نابودى فرستاد . سپس خلافت لبهء تيز حملات خود را از مشرق متوجه آناطولى نمود و از سوى مغرب نيز تا اسپانيا پيش‌رفت .\r\nاما در مشرق ، اسلام آهنگ آن داشت كه از طريق قسطنطينيه به غرب قدم گذارد .\r\nخلافت سپاهيان بىشمار خود را از خشكى و دريا دو بار به قصد تسخير پايتخت دولت روم شرقى فرستاد . يك بار در عهد معاوية بن ابى سفيان در سال 49 ه / 669 م و بار ديگر در عهد سليمان بن عبد الملك در سال 98 ه / 717 م . قواى خلافت هر بار براى تصرف قسطنطينيه به نهايت پاى فشرد و به جد درايستاد ، ولى هردو بار شكست خورد و از پاى باروهاى آن شهر نوميد بازگرديد . ازاين‌رو نقشهء خلافت براى فتح بلاد مغرب از طريق قسطنطينيه شكست خورد و اسلام در مشرق ، در پاى باروهاى بيزانطيه بزرگترين هزيمت خود را به عيان مشاهده كرد . دولت روم شرقى چونان دژى استوار در برابر نفوذ اسلام قد علم كرد و مسيحيت را در پناه خود از تعرض اسلام حمايت كرد . ولى لشكر اسلام از راه اسپانيا عازم غرب شد و بر قله‌هاى مرتفع جبال پيرنه فرارفت و بر ملل مسيحى كه در سراسر اروپا گسترده بودند ، اشراف يافت .\r\nاگر ترديد دستگاه خلافت نبود و مخالفت ميان سرداران پديد نمىآمد موسى بن نصير مىتوانست نقشهء خود يعنى نورديدن سراسر اروپا و رسيدن به مشرق از سوى مغرب را عملى سازد و از قسطنطينيه به شام بازگردد . مسلما اگر موسى بن نصير به راه خود ادامه مىداد مسيحيت ضربه‌اى جانكاه خورده بود و اسلام در ميان سراسر امم شمالى رواج مىيافت چنان كه در جنوب رواج يافته بود . ولى وحشت و ترديد خلافت دمشق نگذاشت اين انديشه كسوت تحقق بر خود پوشد .\r\nفتوحاتى كه حكام و واليان اندلس بعد از آن در جنوب فرانسه انجام دادند مرحلهء ديگرى از اين مبارزه ميان اسلام و مسيحيت بود . فرانسه بزرگترين كشور مسيحى غرب و شمال بود . همچنانكه در مشرق دولت روم خود را به حفظ كيان مسيحيت متعهد مىديد در غرب فرانسه همين حالت را داشت . حتى در اين حمايت كار فرانسه سخت‌تر از روم شرقى بود ، زيرا در همان روزهايى كه اسلام از جانب\r\n\r\n","description":"","footnote":"","page_name":" 94 ","page_number":102},
  {"content":"\r\n\r\nجنوب مسيحيت را تهديد مىكرد قبايل وثنى ژرمن نيز از شمال و شرق تهديدش مىنمودند . غزوات اسلام در مرحلهء نخستين در سپتمانيا و شهرهاى آن متوقف شد ، ولى پس از چندى تا اكوتين و كرانه‌هاى گارون پيشروى كرد و از شمال تا رون و ولايت بورگونى گسترش يافت و بدين‌گونه مسيحيت خطر اسلام را روياروى بديد و طلايه‌هاى آن پيروزى را كه مىبايست همهء فرانسه و مسيحيت را در خود فروبرد و از مغرب آشكار شده بود ، مشاهده كرد .\r\nنبرد در دشتهاى فرانسه در اين هنگام ميان اسلام و مسيحيت بود ، ولى از نظر ديگر نبرد ميان كسانى بود كه با دولت روم جنگيده بودند و ميان رقباى ايشان در چنگ افگندن بر آن ميراث ، يعنى ميان عرب كه برخى بلاد دولت روم را در مشرق و جنوب تصرف كرده بود و فرانكهايى كه در آلمان و گاليا ( فرانسه ) فرود آمده بودند . اينان شعبه‌اى از قبايل بربرى بودند كه با دولت روم درآويخته و مرده ريگ آن را ميان خود تقسيم كرده بودند . اينان واندال‌ها و گوت‌ها و آلان‌ها و شوابىها بودند . پس رويارويى عربها و فرانكها در سرزمين فرانسه از يك نزاع محلى و تصرف يك شهر يا ولايت فراتر بود و در واقع اثر و بعد وسيعترى داشت ، زيرا محور آن ميراث پهناور و بزرگ دولت روم بود كه عرب تا آن زمان مقدار عظيمى از آن را به غنيمت گرفته بود و اكنون مىخواست باقى آن را كه در دست رقبايشان باقىمانده بود بازستاند .\r\nاين سرزمينهاى شمالى كه توانست جدايى مهاجمان به روم را از يكديگر بنگرد مجموعه‌اى ناسازگار و ناهماهنگ بود كه هنوز قواعد و نظاماتش بر روى پايه‌اى استوار مستقر نشده بود . يعنى قبايل ژرمن كه از رود راين گذشته و در اراضى مفتوحه ، به سلطهء روم پايان داده بودند ، آميزه‌اى بودند از جنگجويانى كه تشنهء تصاحب ميراث روم از ثروت و نعمت بودند و گوتها كه از قرن پنجم نواحى شمالى ايتاليا را گرفته بودند و در جنوب گاليا و اسپانيا فرود آمده بودند . ولى اينان بدان درجه نبودند كه بتوانند آنچه را در حيطهء تصرف خويش درآورده بودند نگهدارند . يك قرن نگذشت كه فرانكها در فرانسه به جنگ پرداختند و نيمهء شمالى را از دست حاكم رومى آن‌كه در كار خود نيز استقلال داشت بستدند و نيمهء جنوبى را از تصرف گوتها به درآوردند و در سرزمين گاليا قدرت تازه و اجتماع نوينى روى كار آمد . اين جنگجويان در هر\r\n\r\n","description":"","footnote":"","page_name":" 95 ","page_number":103},
  {"content":"\r\n\r\nمرحله بناى حكومت خود را بر زور نهادند و سرزمين به تصرف درآمده را به سنت فئوداليسم اداره كردند . ازاين‌رو ديرى برنيامد كه در اراضى مفتوحه چند حكومت محلى به وجود آمد و آنان هرگز به اين امر كه جامعه‌اى صاحب يك نظم سياسى و اجتماعى ثابت به وجود آورند نبودند و نيز در اين انديشه نبودند كه در رعاياى تازهء خود مندمج شوند . ساكنان بلاد مفتوحه از روميان و گالياييها قرنها زير سلطهء دولت روم بودند و همچنان زبان و تمدن رومى بر آنان حاكم بود ، ولى قبايل ژرمنى كه فرمانروايى و رياست در دست داشتند به تنهايى جامعه‌اى منعزل بود كه در طول قرون پيش از آنكه از تمدن رومى متأثر شوند همچنان در خشونت و بدويت باقىمانده بودند .\r\nفرانكها از عهد كلوويس به مسيحيت گردن نهادند و اين خود بزرگترين عامل در تطور اين قبايل و تهذيب تعقل وثنى و سنن وحشيانهء آنان بود . استقرار ايشان در اراضى مفتوحه و استحكام پايه‌هاى قدرت و تمتع از نعمت و ثروت كه پس از مدتها آوارگى و جنگ و ستيز و سختى معيشت حاصل شده بود و حرص آنها به راحت و رفاه از عوامل سترگى براى زدودن عصبيت جنگى و نقصان شور و شوق آنها به جنگ و ستيز و برانگيختن علاقهء آنها به آبادانى و بقا بود . قبايل ژرمن كه تحت لواى فرانكها از راين گذشته و در گاليا استقرار يافته بودند بدين‌سان در اوايل قرن هشتم ميلادى به يك جامعهء استقراريافته تبديل شد . و هنوز گاليا به فرانسه تبديل نشده بود ، ولى نهال‌هاى فرانسهء آتيه غرس شده بود و اسباب و عواملى براى نشو و نماى ملت فرانسه فراهم شده بود ، ولى اين مجتمع كه از نوعى استقرار و ثبات برخوردار بود ، در هنگامى كه عرب در فرانسه نفوذ يافت ، دستخوش انحلال و تفكيك بود و در پنجهء اختلافات اسير . اكوتين و باقى سرزمينهاى جنوب فرانسه در دست جماعتى از امراى محلى بود كه همواره مترصد ضعف سلطهء مركزى بودند تا در اقاليم و مدنى كه به دست آورده بودند به استقلال زندگى كنند . قبايل وثنى ژرمن در آن سوى رود راين همواره آهنگ آن داشتند كه از رود بگذرند و بر فرمانروايى فرانكها پايان دهند .\r\nفرانكها سرگرم دفع اين حملات بودند و ژرمنها هربار به رود تاخت مىآوردند و فرانكها مىخواستند آن قبايل وحشى را وادارند به مسيحيت گردن نهند . بنابراين مسائل مذهبى خود يكى از عوامل مهم در اين كشمكشها بود ؛ كشمكش ميان قبايل و عشايرى كه از حيث نژاد و نسب يكى بودند . مملكت فرانكها از اين خطر نرهيد مگر\r\n\r\n","description":"","footnote":"","page_name":" 96 ","page_number":104},
  {"content":"\r\n\r\nآن‌گاه كه ميان قبايل وثنى اختلاف افتاد و رقابتها و همچشمىها رشتهء اتحادشان را بگسست « 1 » .\r\nاين بود مملكت فرانكها و جامعهء فرانكها در اوايل قرن هشتم ميلادى ، يعنى روزگارى كه طوفان فتوحات اسلامى از اسپانيا به سمت جنوب فرانسه در حركت بود . و از وفات رسول خدا [ ص 
  ] تا اين زمان كه اين برخورد سخت ميان اسلام و مسيحيت پديد آمده بود - سال 732 م - فقط صد سال سپرى شده بود . عربها در خلال اين قرن سراسر بلادى را كه از سند - در جانب مشرق - و اقيانوس اطلس - در جانب غربى - گسترده بودند به حيطهء تسخير درآورده بودند و با جوش و خروش مدهش خويش و پيروزيهاى درخشان طومار جهان كهن را درنورديده بودند و بر سراسر اقطار جنوبى دولت روم از شام تا اقصاى مغرب مستولى شده بودند و از كوههاى پيرنه گذشته به اواسط فرانسه رسوخ كرده بودند . اين وقايع در حالى بود كه قبايل شمالى ژرمن بيش از سه قرن بود كه در گشودن اقطار شمالى دولت روم تلاش مىكردند و مىكوشيدند در آن سرزمينها استقرار يابند . در آن هنگام كه دولت اسلامى ثابت و استوار قد علم كرده بود و در سرزمينهاى مفتوحهء خلافت ، حكومتهاى محلى نيرومندى به وجود آورده بود ، با جامعه‌اى در پرتو اسلام ، درخشان و لشكرى جهادگر و پيكارجو ، هنوز بسيارى از قبايل ژرمن - اگر مملكت فرانكها را استثناء كنيم - همچنان در حال بدويت و كوچندگى و پراكندگى بودند .\r\nفرانكها سركردگان قبايل ژرمن در اين مبارزه بودند ، مبارزه‌اى كه در دشتهاى فرانسه جريان داشت و با ورود مسلمانان در بهار سال 732 م به فرانسه ، دورهء جديدى را از سر گرفته بود . البته سيل فتح اسلامى از بيست سال پيش فرانسه را تهديد مىكرد . بيست سال پيش يعنى آنگاه كه لشكر مسلمانان به سردارى موسى بن نصير از كوههاى پيرنه - براى نخستين بار - عبور كرد و بر سپتمانيا غلبه يافت . سپس به درهء رود رون و اكوتين - بارها - حمله كردند . مملكت فرانكها در اين ايام سرگرم\r\n\r\n\r\n","description":"","footnote":"\r\n( 1 ) . رجوع كنيد :\r\n IIV . hC , dlroW eht fo selttaB eht fo evislceD : ysaerC \r\n( فصل هفتم ) در اين كتاب جامعه ژرمنى در اين عصر نشان داده شده . همچنين مطالب جالبى از جنگ تور در آن آمده است . و نيز رجوع كنيد به :\r\n . 76 . p , engamellA'l ed . tsiH : relleZ \r\n","page_name":" 97 ","page_number":105},
  {"content":"\r\n\r\nجنگهاى داخلى بود و براى دست يافتن به سلطنت و رياست يكديگر را مىكشتند .\r\nدر اين گيرودار شارل مارتل به منصب كاخبانى منصوب شد و سالى چند - در حالى كه خصم و رقيب او اودو امير اكوتين به تنهايى ضربات عرب را تحمل مىكرد - به استحكام مبانى سلطنت خود سرگرم بود . چون خطر فتح اسلامى به عيان مشهود افتاد و مسلمانان به سوى شمال در حركت آمدند و تا برگونى پيش رفتند ، فرانكها بر خود لرزيدند و قبايل ژرمن در اوستراسيا و نوستريا از خواب بيدار شدند تا از كيان خود و سلطهء خود دفاع كنند .\r\nاين بار خطر حقيقى و صعب بود . مسلمانان به لشكرىگران و سازوبرگى فراوان - كه از آغاز فتح چنان ديده نشده بود - از پيرنه گذشتند . سردار اين لشكر جرار مردى بود با عزمى و الا و شجاعتى بىهمانند و اقتدارى شايان ، يعنى عبد الرحمان الغافقى . عبد الرحمان الغافقى بزرگترين سردار اسلامى بود كه تا آن زمان از پيرنه گذشته بود . غافقى لياقت خود را در رهبرى سپاه ، آن روز كه فرمانده لشكر اسلام سمح بن مالك كشته شد و لشكر به هزيمت رفت ، و او توانست لشكر شكست‌خورده را از زير ضربات دشمن بيرون كشد و منظم عقب‌نشينى كند ، نشان داد . غافقى لشكر را در سپتمانيا مستقر ساخت . روايات فرنگى در ارزيابى سپاه عبد الرحمان و ميزان سازوبرگ آن اعداد مبالغه‌آميز ذكر كرده‌اند . برخى گويند چهارصد هزار جنگجو بود جز جماعات سياهى لشكر كه همراه لشكر جهت آبادسازى اراضى مفتوحه به راه افتاده بودند . اين روايت به عيان مبالغه‌آميز است . برخى از روايات عربى شمار سپاهيان او را هفتاد يا هشتاد هزار جنگجو برآورد كرده‌اند و اين به حقيقت نزديكتر و معقولتر است . اين نبرد مشهور اسلامى و اين لشكر عظيم خيال شاعران اروپاى نوين را برانگيخته است . مىبينيم كه سوذى شاعر انگليسى در منظومهء خود از ردريك آخرين پادشاهان گوت سخن مىگويد :\r\n« سپاهى بىشمار\r\nاز شاميان و بربر و عرب و روميان عصيانگر\r\nو ايرانيان و قبطيان و تاتارها ، همه همگروه .\r\nآنچه آنان را گردهم آورده بود ايمانى راسخ بود و شيفتگى جوانمردى و حميتمى پرشرار و اخوتى وحشت‌آور .\r\n\r\n","description":"","footnote":"","page_name":" 98 ","page_number":106},
  {"content":"\r\n\r\nو فرماندهان را\r\nكمترين اميدى به پيروزى نبود ، و حال آنكه از پيروزيهاى فراوان مغرور بودند\r\nو چنان نيرويى توفنده بسيج كرده بودند\r\nكه مىپنداشتند به هر سو عنان گشايد\r\nهيچ‌كس را در برابرش ياراى پايدارى نخواهد بود و همچنان پيروزمند به پيش مىتازد .\r\nبه پيش مىتازد تا باختر را نيز چون خاور مغلوب خود سازد\r\nو سرها به تعظيم محمد فرود آيد\r\nو حاجيان از سرزمينهاى يخ‌زده به راه افتند\r\nو با قدمهاى ايمان ريگستانهاى سوزان را درنوردند\r\nپراكنده بر صحراى عرب و زمينهاى سخت مكه . » « 2 »\r\nعبد الرحمان لشكر دمان خويش را در بهار سال 732 م / 114 ه به سوى فرانسه در حركت آورد . از درهء رون و ولايت اكوتين گذشت و قواى دوك اودو را پس راند .\r\nعبد الرحمان در اين لشكركشى درخشان به كرانه‌هاى رود لوار رسيد . برخى روايات كليسا حاكى است كه دوك اودو خود عبد الرحمان را به فرانسه فراخواند ، تا او را در نبرد با خصمش شارل مارتل يارى رساند « 3 » ، ولى اين روايتى مردود است و نامعقول . زيرا دوك اودو - چنان كه گفتيم - در برابر عبد الرحمان به مقاومت پرداخت و كشور و پايتخت او نخستين غنيمت مسلمانان بود . پادشاه فرانكها تئودوريك چهارم بود ، ولى پادشاهان در اين ايام جز اشباحى بيكاره نبودند و كاخبانان پادشاه حقيقى بودند و بار دفاع از ملك و ملت هم بر دوش آنان بود .\r\nشارل مارتل از آن وقت كه خطر فتح اسلامى را احساس كرده بود به گرد آوردن سازوبرگ و قوا مشغول بود . ولى عبد الرحمان پيش از آنكه او را فرصت\r\n\r\n\r\n","description":"","footnote":"\r\n( 2 ) .  . shtoG eht fo tsal eht ciredoR : yhtuS \r\n( 3 ) .\r\n ecnarF al ed te eluaG al ed sneirotsiH sed lieuceR : teuquoB \r\nو نيز رجوع كنيد به :  euqitirC te euqirotsiH , eriannoitciD : elyaB  زير عنوان  emaredbA  .\r\n","page_name":" 99 ","page_number":107},
  {"content":"\r\n\r\nدهد كه آن لشكر در حركت آورد به قلب فرانسه تاخت . در باب درنگ شارل مارتل از رويارويى با عبد الرحمان روايات اسلامى مختلف است . بعضى مىگويند :\r\n« فرنگان نزد شهريار بزرگ خود ، شارل گرد آمدند - و اين نامى است كه پادشاهان خود را بدان مىخوانند - و او را گفتند چرا اين گونه تن به خوارى مىدهيم ؟ اين ننگ را بازماندگان ما بر ما نخواهند بخشود . ما اوصاف عرب مىشنيديم و از آنان بيمناك مىبوديم و مىپنداشتم كه از آنجا مىآيند كه خورشيد مىدمد ، اكنون مىبينيم از سوى باختر سربرآورده‌اند و بر بلاد اندلس مستولى شده‌اند و بر اموال بسيار و مردم بىشمار آن غلبه يافته‌اند ، در حالى كه شمارشان اندك است و سازوبرگشان ناچيز ، حتى زرهى بر تن ندارند . شارل پاسخى بدين مضمون داد : من چنين رأى مىدهم كه در اين لشكركشى متعرض ايشان نشويم . آنان چون سيلى بنيان‌كن هستند و اكنون ستارهء اقبالشان در درخشش است . نيروى اعتقادشان آنان را از بسيارى سپاهى بىنياز مىسازد و دلهاى نيرومندشان از پوشيدن جوشن . پس واگذاريدشان تا بيايند و دستهايشان از غنايم پر شود و مقامات را تصاحب كنند و در رياست با يكديگر به رقابت برخيزند . آنگاه برخى براى راندن برخى ديگر از مسند رياست از گروه ديگر يارى طلبند . در اين هنگام كار شما بس آسان است و به آسانى بر آنان چيره خواهيد شد . » « 4 »\r\nمىتوانيم اين درنگ شارل را نوع ديگرى نيز تعبير كنيم . او مىخواست دشمن و رقيب خود دوك اودو را بىهيچ ياورى رها كند تا مسلمانان به ملك و سلطهء او پايان دهند و بدين طريق از رقابت و دشمنىاش رها گردد . درهرحال عبد الرحمان اكوتين و جنوب فرانسه را مورد حمله قرار داد و چون شارل مارتل آمادهء حركت شد ، عبد الرحمان بر سراسر جنوب چيره شده بود . دوك اودو كه سلطنت خود را از دست داده بود و نيروهايش پراكنده شده بودند نزد شارل مارتل آمد تا از دشمن ديرين خود يارى جويد . شارل لشكرى عظيم از تيره‌هاى گوناگون چون فرانكها و ژرمنهاى وحشى و گروههايى از مزدوران آن سوى راين و دسته‌هايى از جنگجويان\r\n\r\n\r\n","description":"","footnote":"\r\n( 4 ) . مقرى از حجارى در المسهب . نفح الطيب ، ج 1 / ص 129 . حجارى اين روايت را به مناسبت رفتن موسى بن نصير به فرانسه مىآورد . ولى آوردن نام شارل ( قارله ) در اين روايت معلوم مىدارد كه مربوط به همين جنگ بزرگى است كه ما از آن سخن مىگوييم و روايت كليساى لاتين نيز ، همين است . رجوع كنيد به  IIL . hC . dibi : nobbiG  آنجا كه اين سخن را در واقعهء تور نقل مىكند .\r\n","page_name":" 100 ","page_number":108},
  {"content":"\r\n\r\nشمالى ، مردانى نيمه‌عريان كه قطعه‌اى پوست گرگ بر خود پوشيده بودند و موهاى درهمشان روى شانه‌هاى برهنه‌شان فروريخته بود و به فنون جنگى آشنايى نداشتند گردآورد و با اين خيل ناهمگون ولى جرار براى ديدار با عرب از كوهستانها و پشته‌ها گذشته رهسپار جنوب شد تا لشكر دشمن را كه سرمست پيروزى بود پيش از آنكه آمادهء دفاع شود درهم فروكوبد . لشكر اسلام در اين اوان سراسر زمينهاى اكوتين را گرفته بود ( آكوتين ، امروز شامل‌گويان ، پريگور ، سانتونژ و پواتو است ) و بر كرانه‌هاى جنوبى رود لوار مشرف شده بود . در آنجا سه شاخهء كريز و ويين و كلن به‌هم مىپيوندند .\r\nدشوار است كه دقيقا بگوييم كه اين جنگ سرنوشت‌ساز در تاريخ شرق و غرب و اسلام و مسيحيت ، در كجا واقع شده ولى همه متفق‌اند كه در دشتى ميان دو شهر پواتيه وتور در حوالى دو شاخهء رود لوار ، كلنت و ويين ، در نزديكى شهر تور . در روايات اسلامى حوادث اين واقعه بسيار موجز و مختصر آمده است و در مآخذ عربى كه در دسترس ماست در اين باب هيچ تفصيلى داده نشده است ، بلكه تفصيل اين حادثهء بزرگ اسلامى را مورخ اسپانيايى كنده بيان كرده و ما بعدا به نقل آن خواهيم پرداخت . برعكس مورخان كليسا و فرنگان واقعه را با شرح و تفصيل بسيار نقل كرده‌اند ، ولى بر گفتهء آنان شك و ترديد حكمفرماست و از دقت تاريخى عارى است .\r\nچنان ديديم كه وصف اين كارزار بر طبق دو روايت بياوريم و بار ديگر به ذكر هريك از آنها به‌طور جداگانه پردازيم .\r\nلشكر اسلام در حملهء خود به دشتى كه ميان پواتيه و تور گسترده است ، رسيد و مسلمانان بر پواتيه مستولى شدند و شهر را تاراج كردند و كليساى مشهور آن را به آتش كشيدند . سپس به شهر تور حمله بردند . تور بر كرانهء چپ رود لوار بود .\r\nتور را تسخير كردند و كليساى آن را نيز ويران نمودند . در اين هنگام لشكر فرنگان به لوار رسيده بود و مسلمانان در آغاز از فرارسيدن آن خبر نداشتند و طلايه‌هاى مسلمانان در تعيين شمار لشكر و ميزان سازوبرگ آن دچار اشتباه شده بودند . چون عبد الرحمان آهنگ آن كرد كه از لوار بگذرد تا در كرانهء راست آن با دشمن روبه‌رو شود شارل مارتل با رزم‌آوران انبوه و پرتوان خويش بغتة دررسيد . عبد الرحمان ديد كه شمار لشكر دشمن بيشتر از لشكر اوست ، پس از كرانهء رود به دشت بازگشت ، دشتى كه\r\n\r\n","description":"","footnote":"","page_name":" 101 ","page_number":109},
  {"content":"\r\n\r\nميان پواتيه و تور گسترده بود . شارل مارتل در غرب تور از لوار گذشت و سپاه خود را در جانب چپ لشكر اسلام ميان دو شاخهء رود لوار و ويين و كلنت ، مستقر ساخت .\r\nميان دو لشكر بيش از چند ميل فاصله نبود .\r\nلشكر اسلامى در وضع نابسامانى افتاده بود و احتمال اضطراب و آشوب مىرفت . زيرا ميان قبايل بربر كه بيشتر آن لشكر عظيم ، از آنان تشكيل يافته بود ، آتش اختلاف فروزان شده بود و هركس مىخواست غنايم بسيارى را كه به چنگ آورده بود از خطر برهاند و از ميدان كارزار به در برد . در واقع مسلمانان از فتح جنوب فرانسه به هنگام حركت پيروزمندانهء خود ثروتى شگرف اندوخته بودند . ميزان اين غنايم از اموال و بردگان به‌شمار نمىآمد . وجود اين اموال گرانبها ، سبب شد كه در صفوف آنان خلاف افتد و انواع كشمكشها بروز كند . عبد الرحمان دريافته بود كه اين ثروت‌گران عاقبت نظام لشكر او را بر هم خواهد زد و از آن مىترسيد كه حرص تصاحب و حراست آنها خاطر سپاهيان را به خود مشغول دارد و از جنگ منصرف سازد . بيهوده كوششى كرد ، شايد آنان را وادارد مقدارى از غنايم را ترك گويند ، ولى از بيم تمرد در عقيدهء خويش پاى نفشرد . از ديگر سو مسلمانان را چند ماه نبردهاى پىدرپى در فرانسه مانده و كوفته كرده بود و بدان سبب كه در هر شهر كه فتح كرده بودند پادگانى براى نگهدارى آن در آنجا نهاده بودند از شمار سپاهشان هم كم شده بود . با اين همه عبد الرحمان را آهنگ آن بود خويشتن به ورطهء كارزار اندازد و با عزمى استوار نبرد را به پايان برد .\r\nجنگ در روز دوازدهم يا سيزدهم اكتوبر سال 732 م / اواخر شعبان سال 114 ه آغاز شد و مدت هفت يا هشت روز دو لشكر تنها به جنگهاى محلى بسنده كردند و هريك موضع خود را حفظ كرد . روز نهم جنگ بزرگ درگرفت ، جنگى سخت ولى منظم كه تا شب هنگام ادامه داشت . روز ديگر نيز از پگاه رزم آغاز كردند و هردو لشكر مردانگيها و دليريها نمودند . عاقبت بر فرنگان آثار ماندگى نمودار شد و نشانه‌هاى پيروزى در لشكر اسلام درخشيدن گرفت . ولى در اين هنگام حادثه‌اى رخ داد ، به اين معنى كه فرنگان راهى به لشكرگاه ، آنجا كه غنايم مسلمانان بود ، بازكردند . مسلمانان ترسيدند كه مبادا همهء آن اموال به دست فرنگان افتد ، يا به روايتى بانگى ناشناخته برخاست كه لشكرگاه غنايم هم‌اكنون به دست دشمن\r\n\r\n","description":"","footnote":"","page_name":" 102 ","page_number":110},
  {"content":"\r\n\r\nمىافتد . شمار كثيرى از سواران از قلب معركه براى حفظ غنايم به پشت صفوف بازگشتند و جماعتى نيز براى دفاع از غنايم خود به تلاش و تكاپو افتادند و خلل در صفوف لشكر اسلام افتاد . عبد الرحمان الغافقى تلاشى عبث آغاز كرد شايد نظم را به صفوف لشكر بازآرد و لشكريان را آرامش بخشد . در همان حال كه در برابر صفوف لشكر اين‌سو و آن‌سو مىتاخت تا آن جمع پريشان را گردآورد از سوى دشمن تيرى پران بر او آمد و به زندگىاش پايان داد . عبد الرحمان از اسب فروافتاد . سقوط او بانگ و خروش از لشكر اسلام برآورد و فرنگان بر آنان حمله‌اى سخت كردند و خلق كثيرى را طعمهء تيغ هلاك نمودند . مسلمانان در آن وضع نابسامان باز هم تا شب تاريك شد در برابر خصم پاى مقاومت فشردند . چون شب دررسيد دو لشكر دست از جنگ بداشتند . اين واقعه در روز بيست و يكم اكتبر سال 732 م / اوايل رمضان سال 114 ه اتفاق افتاد « 5 » .\r\nشب هنگام ميان سرداران لشكر اسلام خلاف افتاد و هركس چيزى مىگفت .\r\nكم‌كم بيم و هراس بر همگان مستولى شد . سرداران معتقد بودند كه ديگر اميدى به پيروزى نبايد داشت . قرار بر اين شد كه واپس نشينند . در حال مسلمانان مواضع خود را ترك كردند و در زير پردهء سياه شب به سوى جنوب در حركت آمدند و به مراكز خود در سپتمانيا بازگشتند و بيشتر اموال و غنايم خود را در دست دشمن رها كردند .\r\nسپيده‌دم روز ديگر شارل و هم‌پيمانش دوك اودو ، لشكرگاه مسلمانان را خاموش يافتند . با بيم و احتياط پيش آمدند . سپاه اسلام رفته بود ، تنها برخى مجروحان بودند كه نتوانسته بودند با لشكرى كه عقب‌نشينى كرده بود همراه شوند . مسيحيان آنان را سر بريدند . شارل نخست پنداشت مسلمانان حيله انگيخته و كمين گرفته‌اند ، ازاين‌رو\r\n\r\n\r\n","description":"","footnote":"\r\n( 5 ) . بيشتر روايات فرنگى و كليسا حاكى است كه اين نبرد در اكتوبر سال 732 م اتفاق افتاده .\r\nاين تاريخ برابر است با سال 114 . اما روايات اسلامى را در تاريخ اين واقعه اختلاف است .\r\nبعضى مىگويند سال 115 ه . ابن عبد الحكم ، فتوح مصر ، ص 317 . الضبى ، بغية الملتمس ، شمارهء 1021 . ابن عذارى ، البيان المغرب ، ج 1 / ص 37 . ولى بار ديگر مىگويد كه اين واقعه در سال 114 ه بوده است . ج 1 / ص 28 . ابن الاثير ، الكامل ، ج 5 / ص 74 و ابن خلدون ، العبر ، ج 4 / ص 119 و المقرى از ابن حيان ، نفح الطيب ، ج 1 / ص 109 و ج 2 / ص 56 هم سال 114 ه را نقل كرده‌اند . اين دو گويند در رمضان سال 114 ه واقع شد و روايت آنان با روايت غربيان هماهنگ است .\r\n","page_name":" 103 ","page_number":111},
  {"content":"\r\n\r\nبه همين كه دشمن ميدان كارزار را ترك گفته بود قناعت كرد و از پى ايشان نتاخت و ترجيح داد كه به شمال بازگردد .\r\nاين صادق‌ترين تصويرى از حوادث اين نبرد مشهور بود برطبق روايات مختلف . اينك آنچه را كه روايات فرنگى و روايات كليسا مىگويند مىآوريم ، سپس به ذكر روايات اسلامى مىپردازيم .\r\nروايات فرنگان و كليسا با بسيارى مبالغه و تعصب آميخته است . در اين روايات مصائب فرانسه و مسيحيت در جريان غزوهء عرب به صورتى حزن‌انگيز بيان شده است و در تفصيل اين واقعه گويند كه « چون دوك اودو ديد كه شارك مارتل او را شكسته و به خوارى افگنده است و او را ياراى گرفتن انتقام نيست با عربهاى اسپانيا هم‌پيمان شد و آنان را بر ضد شارل و مسيحيت فراخواند . در اين حال عربها به سردارى اميرشان عبد الرحمان با سپاهى بىشمار همراه با زنان و فرزندان و سازوبرگ نبرد و توشهء راه بيرون آمد . هرچه توانستند سلاح و ذخاير با خود حمل كردند چنان كه گويى يقين داشتند كه در سرزمين فرانسه براى هميشه خواهند ماند . سپس از ژيرونده گذشتند و به بردو درآمدند و مردم را كشتند و كليساها را غارت كردند و به هرچه رسيدند ويران كردند و رفتند تا به پواتيه فرود آمدند . » « 6 »\r\nديگرى مىگويد : « چون عبد الرحمان ديد كه دشتها را گنجاى سپاه او نيست به كوهستانها زد و راههاى صعب‌العبور و صحراهاى هموار را درنورديد و همه در بلاد فرنگان خون ريخت و همه‌چيز را به شمشير خود نابود كرد ، تا آنگاه كه اودو در كرانهء رود گارون به مقابلهء او آمد ولى شكست خورد و بگريخت . شمار كشتگان را در اين نبرد جز خداى نمىداند . عبد الرحمان كنت اودو را تعقيب كرد . در هنگامى كه قصد غارت و سوختن كليساى مقدس تور را داشت با شارل مارتل امير فرانكهاى اوستراسيا كه مرد كارزار بود روبه‌رو شد . اودو او را از خطرى كه در پيش داشت آگاه كرده بود .\r\nدر اينجا دو لشكر يك هفته خود را براى نبرد آماده كردند و در آخر هفته صفهاى قتال راست نمودند . مردمى كه از شمال آمده بودند چون بارويى بلند يا كوهى نفوذناپذير\r\n\r\n\r\n","description":"","footnote":"\r\n( 6 ) . اين روايت قديس دنى  sineD tniaS  است كه در دايرة المعارف « بوكه »  ) teuquoB (  آمده و در اين كتاب ديگر اقوال را نيز توان يافت .\r\n","page_name":" 104 ","page_number":112},
  {"content":"\r\n\r\nاز يخ ، در برابر مهاجمان ايستادند و با شمشيرهاى بران خويش خون عربها را بر زمين ريختند .\r\n« مردم اوستراسيا ( فرانكها ) به نيروى دستهاى قوى و آهنين خود و ضربات سريع و پىدرپى خويش بسيارى از سپاهيان دشمن را به خاك هلاك افگندند تا عاقبت به پادشاهشان ( عبد الرحمان ) دست يافتند و به زندگىاش خاتمه دادند . در اين حال شب دررسيد و دو لشكر از هم جدا شدند . فرنگان شمشيرهاى خود به نشانى تحقير دشمن بالا گرفته تكان مىدادند . چون سپيده‌دم روز ديگر از خواب ديده گشودند خيمه‌هاى عربها همچنان در برابرشان صف در صف برپا بود . مسيحيان عزم حمله كردند بدين خيال كه دشمن هنوز در خيمه‌ها به خواب است . طلايه‌داران نزديك شدند ديدند مسلمانان از ميدان جنگ گريخته‌اند . آنها در تاريكى شب گريخته بودند . مسيحيان بيم آن داشتند كه اين حيله‌اى باشد و آنان در جايى كمين بسته‌اند . با وحشت و احتياط لشكرگاه را محاصره كردند ولى جنگجويان گريخته بودند . فرنگان پس از آنكه غنايم و اسيران را ميان خود تقسيم كردند ، شادمانه به ديار خود بازگشتند . » « 7 »\r\nاما روايات اسلامى - چنان كه گفتيم - در بيان اين واقعه امساك كرده‌اند . بيشتر مورخان مسلمان اين حوادث بزرگ را به سكوت برگزار كرده يا تنها به اشارتى بسنده نموده‌اند ، جز اينكه كنده مورخ اسپانيايى خلاصه‌اى از آنچه روايات مسلمانان اندلس مىنامد ، در جنگ فرانسه و حادثهء تور بيان مىكند « 8 » و ما نيز ترجمهء آن را مىآوريم :\r\n\r\n\r\n","description":"","footnote":"\r\n( 7 ) . اين روايت ايزيدور باجى است كه خود معاصر اين واقعه بوده است .  IIV . hC . dibi : ysaerC  و  III . hC ; taerG eht selrahC : nikgdoH  و نيز  IIL . hC . dibi : nobbiG  كه در آن اين روايت به‌طور خلاصه بيان شده است .\r\n( 8 ) . در هيچ‌يك از مآخذ عربى كه در دسترس ما بود چنين مطالبى را كه كنده مىگويد از مآخذ عربى اقتباس كرده است ، نيافتيم . كنده خود از مآخذى كه از آنها اقتباس كرده نام نمىبرد .\r\nشايد مطالب خود را از برخى مخطوطات اسكوريال يا مجموعه‌هاى خاصى كه امروز از ميان رفته‌اند نقل مىكند . البته مخطوطات بسيارى از مجموعهء اسكوريال كه دربارهء اسپانيا بوده است از ميان رفته است . شايد بعضى از مطالب خود را از آثار ابن حيان يا ابن بشكوال كه در عصر او موجود بوده و به ما نرسيده‌اند ، اقتباس كرده است . حجارى در كتاب خود المسهب اين حوادث را با تفصيل بيشترى آورده و مقرى در نفح الطيب از آن اقتباس كرده : ج 2 / ص 139 . شايد كنده هم به برخى از آنها دست يافته باشد . البته ما در ضمن تحقيقاتمان در مجموعهء\r\n","page_name":" 105 ","page_number":113},
  {"content":"\r\n\r\n« چون فرنگان و ساكنان بلاد مرزهاى اسپانيا از كشته شدن عثمان بن ابى نسعه خبر يافتند و از عظمت و انبوهى لشكر اسلام كه به سوى ايشان در حركت بود ، آگاه شدند ، قواى خويش گرد آوردند كه به دفاع پردازند و به همسايگان خود نيز پيك و پيام فرستادند تا به يارى ايشان آيند . كنت و سرور اين نواحى ( مراد دوك اودو است ) لشكر در حركت آورد تا با عرب بجنگد . ميانشان چند نبرد هم درگرفت و در اين نبردها پيروزى نصيب عبد الرحمان شد و پس از آن بر سراسر قلمرو كنت غلبه يافت . سپاهيان او كه به بخت بلند خود مغرور شده بودند جز به فرورفتن در ورطهء نبرد رضا نمىدادند ، زيرا به دليرى و كاردانى سردار خود سخت مطمئن بودند .\r\n« مسلمانان از رود گارون گذشتند و شهرهايى را كه در كرانهء رود بود به آتش كشيدند و هر آبادانى را ويران ساختند و خلقى بىشمار را به اسارت گرفتند . لشكر عبد الرحمان چونان طوفانى سهمناك سراسر آن بلاد را درمىنورديد و آتش مىافروخت .\r\nعبد الرحمان كه در غزوات خود پيروز شده و غنايمى به دست آورده بود ، خواستار ادامهء نبرد بود .\r\n« چون عبد الرحمان از رودگارون گذشت امير آن نواحى راه بر او بگرفت .\r\nعبد الرحمان سپاه او درهم شكست و امير بگريخت و به شهر خود پناه برد . مسلمانان شهر را محاصره كردند و ديرى نپاييد كه آن را تسخير كردند و زير ضربات شمشيرهاى جان شكار خويش هر چيز را نابود كردند . كنت به دفاع از شهر خود پرداخت و در دفاع كشته شد . جنگجويان سر او از تن جدا كردند « 9 » . سپس در حالى كه غنايم فراوان به دست آورده بودند به عزم پيروزيهاى ديگر به جنبش آمدند . سراسر بلاد فرنگان از شنيدن خبر سپاه مسلمانان بر خود بلرزيد . فرنگان دست يارى به سوى پادشاه خود دراز كردند و گفتند كه سپاهيان مسلمان چسان در همه‌جا خونريزى و تاراج كرده‌اند ، گويى در همه‌جا حاضرند . چگونه سراسر اقاليم اربونه و تولوز ( تولوشه ) و بردو ( بردال ) را تصرف كرده‌اند و كنت را كشته‌اند . اين پادشاه آنان را تسكين داد و وعده داد\r\n\r\n\r\n","description":"","footnote":"\r\n- اسكوريال نشانى از اين مخطوطات و اوراق نيافتيم . نيز رجوع كنيد به :\r\n . 12 02 . p , ogolorP . I . V . dibi : ednoC \r\n( 9 ) . اين خطايى آشكار است ، زيرا كنت اودو در اين جنگ كشته نشد بلكه به شمال گريخت و - چنان كه گفتيم - در جنگ تور شركت جست .\r\n","page_name":" 106 ","page_number":114},
  {"content":"\r\n\r\nكه به زودى به يارى ايشان خواهد آمد . در سال 114 ه با لشكرى بيشمار براى رويارويى با مسلمانان بيامد . مسلمانان در اين روزها در نزديكى شهر تور بودند .\r\nدر آنجا عبد الرحمان از چنان لشكر عظيمى كه به زودى درمىرسيد خبر يافت و اين در حالى بود كه لشكر او دستخوش اختلال شده بود . سبب اين اختلال آن بود كه مسلمانان غنايم بسيار - از هر جنس - فراچنگ آورده بودند . عبد الرحمان و سرداران دورانديش او چنان ديدند كه آن اموال را در جايى بگذارند و تنها سلاحها و اسبهاى خود را بردارند ، ولى بيم آن داشت كه لشكريان از امر او سر برتابند و رشتهء انتظام سپاه به كلى از هم بگسلد . عبد الرحمان به دليرى مردان سپاهش اعتماد داشت و به بخت بلندشان اطمينان . ولى اين پريشانى همچنان بر دوام بود و سلامت لشكر را مختل مىساخت .\r\nآرى سپاهيان را عطش غنايم بود . با مقاومتى كه هرگز شنيده نشده بود شهر تور را در ميان گرفتند و باروها را در نبرد سختى فروكوفتند . تور در برابر چشمان سپاهى كه براى نجات آن آمده بود به دست ايشان افتاد . مسلمانان چونان درندگان به شهر داخل شدند و كشتار كردند . گفتند شايد خداوند مىخواهد مسلمانان را به سبب اين اعمالشان معاقبت كند و ستارهء اقبالشان روى در افول نهد .\r\n« بر ساحل رود لوار مردان دو لشكر صف كشيدند و هردو تشنهء خون يكديگر بودند . عبد الرحمان به پيروزيهاى پىدرپى خود اعتماد داشت ، ازاين‌رو نخست او جنگ را آغاز كرد و به سختى بر لشكر فرنگان زد . فرنگان نيز مقابله به مثل كردند .\r\nدر تمام آن روز تا شبانگاه نبرد سختى ادامه داشت . چون شب تاريك شد دو لشكر از يكديگر جدا شدند . ديگر روز از سپيده‌دم نبرد درگرفت . برخى از سرداران مسلمان صفوف سپاه خصم از هم بردريدند و پيش رفتند . در اوج كشاكش نبرد ، عبد الرحمان جماعتى از سپاهيان خود را ديد كه شتابان از آوردگاه بيرون مىروند تا غنايمى را كه در يكى از لشكرگاهها انباشته شده بود حراست كنند ، زيرا آن لشكرگاه مورد تهديد دشمن واقع شده بود . اين حركت در صفوف مسلمانان خلل پديد آورد . عبد الرحمان از عاقبت اين عمل بيمناك شد ، ازاين‌رو سوار بر اسب خود از اين صف به آن صف مىتاخت و سپاهيان را به نبرد تحريض مىكرد ، تا جايى كه ديد در ضبط آوردن آنان ميسر نيست . پس خود بازگشت و با جمعى از دليران لشكرش جنگ را ادامه دادند .\r\n\r\n","description":"","footnote":"","page_name":" 107 ","page_number":115},
  {"content":"\r\n\r\nدشمن او را زير باران تير گرفت . عبد الرحمان كشته شد و از اسب درافتاد . در اين احوال خلل در لشكر اسلام افتاد و مسلمانان از هر سو روى به گريز نهادند . تنها عاملى كه آنان را از قتل‌عام دشمن نجات داد فرارسيدن شب بود .\r\n« مسيحيان اين فرصت را مغتنم شمردند و چند بار لشكر به هزيمت رفته را مورد حمله قرار دادند . مسلمانان نيز در عين عقب‌نشينى چند بار حمله كردند و اين جنگ و گريز تا اربونه ادامه داشت .\r\n« شكست سخت مسلمانان و كشته شدن سردارشان عبد الرحمان در سال 115 هجرى بود . پادشاه فرانسه شهر اربونه را محاصره نمود ، ولى مسلمانان با شجاعتى هرچه تمامتر از آن دفاع كردند تا محاصره را شكستند و پادشاه فرانسه كه شمار كثيرى از سپاهيانش كشته شده بودند به درون بلاد خود بازگشت . » « 10 »\r\nمورخ ديگر كاردون واقعه را از زاويهء ديگر بررسى كرده مطلبى نقل مىكند كه مىگويد در تاريخ ابن خلكان آمده ، از اين قرار كه : « چون عربها بر قرقشونه مستولى شدند ، شارل ترسيد كه مبادا سرزمين او نيز مورد تهديد قرار گيرد . اين بود كه از ارض كبيره ( يعنى فرانسه ) با لشكرى عظيم بيامد . عربها در ليون ( لوذون ) بودند .\r\nچون دريافتند كه شمار لشكر شارل از شمار لشكر ايشان بسى بيشتر است بازگشتند .\r\nشارل تا دشت انيسون پيش آمد بىآنكه به هيچ‌يك از عربها برخورد كند ، زيرا آنها پشت كوهها پنهان شده و در آنجا موضع گرفته بودند . شارل بىآنكه عربها خبردار شوند گرداگرد كوه را بگرفت سپس به جنگ پرداخت . بسيارى از مسلمانان كشته شدند و باقى به اربونه گريختند . شارل مدتى اربونه را محاصره كرد ، ولى به فتح آن دست نيافت و به بلاد خود بازگرديد . در آنجا در درهء رود رون ( رذونه ) دژى بنا كرد و در آن پادگانى نهاد تا حد فاصل ميان او و عربها باشد . » « 11 »\r\n\r\n\r\n","description":"","footnote":"\r\n( 10 ) .  . 88 - 68 . p . dibi : ednoC \r\n( 11 ) . رجوع كنيد به :  ennodraC  . ما در كتاب وفيات الاعيان ابن خلكان جستجو كرديم در اين باب چيزى نيافتيم . شايد كاردون كه در اواسط قرن هجدهم مىنوشته در كتابخانهء سلطنتى پاريس به نسخه‌هاى خطى عربى دست يافته باشد و مطلب فوق را از يكى از نسخ خطى ابن خلكان كه از نسخى كه امروز در دسترس ماست چيزهايى افزون داشته است ، نقل كرده . از سوى ديگر نمىدانيم كه آيا ابن خلكان كتاب تاريخ ديگرى هم داشته است كه اين گونه تفاصيل را در بر داشته و امروز ما را از آن خبرى نيست ؟\r\n","page_name":" 108 ","page_number":116},
  {"content":"\r\n\r\nاكنون به روايات اسلامى بازمىگرديم و مىگوييم مورخان مسلمان از اين حوادث به سكوت گذشته‌اند يا تنها اشارتى كوتاه كرده‌اند . بايد در آغاز متذكر شويم كه واقعهء تور در تواريخ اسلامى به واقعهء بلاط يا بلاط الشهدا شهرت دارد و از اين‌رو آن را بدين نام خوانده‌اند كه شمار بسيارى از بزرگان مسلمانان و تابعين در آن به شهادت رسيده‌اند . از اين نامگذارى و از برخوردى كه مورخان اسلامى با قضيه داشته‌اند ، كه خواسته‌اند با عباراتى اندك آن واقعهء عظيم را به‌طور موجز بيان كنند ، مسلم است كه از بعد فاجعه ، فاجعهء برخورد اسلام و مسيحيت و آنچه در دشتهاى تور بر سر مسلمانان آمد نيك آگاه بوده‌اند . از دلايلى كه به اين حادثه رنگ دينى داده‌اند يكى آنكه در داستانهاى اسلامى مكرر آمده كه سالها بعد هنوز از بلاط الشهدا آواز اذان به گوش مىرسيد « 12 » .\r\nمىتوانيم امساك مورخان مسلمان را در اين باب براين حمل كنيم كه آنان نمىخواسته‌اند در واقعه‌اى كه براى اسلام ره‌آوردى جز كشتار و هزيمت نداشته قلمفرسايى كنند و آن حكايات دردناك را بر صفحهء كاغذ كشند ، ازاين‌رو تنها به اشاراتى كوتاه اكتفا كرده‌اند . در واقع جاى حاشيه رفتن نبوده است و نيازى به ارزيابى حادثه‌اى كه بدون ترديد ضربتى به اسلام و مطامع خلافت دمشق بوده است ، نمىديده‌اند . اگر برخى روايات اندلسى را كه در دوره‌هاى متأخر در اين باب آمده است استثناء كنيم ، مورخين اسلامى همه متفقا شرح واقعهء بلاط الشهدا را با نوعى سكوت برگزار كرده‌اند .\r\nاينك برخى از اقوال موجز آنان :\r\nابن عبد الحكم كه قديمىترين راويان فتوحات اسلامى است و از ديگر نويسندگان به زمان وقوع حوادث نزديكتر بوده است ، مىگويد : « عبيده ( مراد والى افريقيه است ) عبد الرحمان العكى را امارت اندلس داد . عبد الرحمان مردى صالح بود ، با فرنگان نبرد كرد و آنها در اقصاى اندلس بودند و غنايم بسيار فراچنگ آورد و بر آنان پيروز شد . . . سپس به عزم غزا بار ديگر بر سرشان لشكر كشيد . در اين جنگ بيشتر يارانش به شهادت رسيدند . قتل او چنان كه يحيى از ليث نقل مىكند در سال 115 هجرى بوده است . » « 13 » واقدى و بلاذرى و طبرى كه همه از قديمىترين\r\n\r\n\r\n","description":"","footnote":"\r\n( 12 ) . المقرى از ابن حيان . نفح الطيب ، ج 2 / ص 56 .\r\n( 13 ) . ابن عبد الحكم ، فتوح مصر و اخبارها ، ص 216 و 217 .\r\n","page_name":" 109 ","page_number":117},
  {"content":"\r\n\r\nمورخانى هستند كه وقايع اندلس را نقل كرده‌اند اصلا به اين واقعه اشاره نكرده‌اند .\r\nابن اثير در حوادث سال 113 روايت ابن عبد الحكم را نقل كرده بدين مضمون كه « عبيده عبد الرحمان بن عبد اللّه را امارت اندلس داد . عبد الرحمان با فرنگان نبرد كرد و لشكر به سرزمين ايشان كشيد و غنايم بسيار فراچنگ آورد . سپس به عزم غزا در اين سال ( يعنى سال 113 ه ) به بلاد فرنگان لشكر برد . و برخى گويند سال 114 و اين درست است . عبد الرحمان خود و همراهانش به شهادت رسيدند . » « 14 »\r\nابن خلدون به خطا اين واقعه را به ابن الحبحاب والى مصر و افريقيه نسبت مىدهد و مىگويد : « پس از هيثم ، محمد بن عبيد اللّه بن حبحاب صاحب افريقيه به اندلس آمد . در سال 113 وارد اندلس شد و با فرنگان جنگ كرد ، جنگهايى مكرر . سپاه او در ماه رمضان سال 114 از فرنگان آسيب بسيار ديد . او دو سال در آن كار ببود . » « 15 » از ديگر روايات اندلسى چيزى است كه صاحب اخبار مجموعه به هنگام ياد كردن از واليان اندلس آورده است ، آنجا كه گويد : « سپس عبد الرحمان بن عبد اللّه الغافقى به امارت اندلس رسيد . در عهد او اهل بلاط الشهدا به شهادت رسيدند . سردار آنها عبد الرحمان نيز به شهادت رسيد . » « 16 »\r\nضبى در ترجمهء حال عبد الرحمان همان مطالب ابن عبد الحكم را در باب جنگ بلاط الشهدا نقل مىكند « 17 » . حميدى كه او نيز از مورخان اندلس است در سخن خود از عبد الرحمان گويد : « عبد الرحمان الغافقى از تابعين بود . به غزاى روم رفت و با جماعتى از لشكرش در سال 115 به شهادت رسيد . » « 18 » ابن عذارى المراكشى گويد : « عبد الرحمان بن عبد اللّه الغافقى امارت اندلس يافت . به غزاى روم رفت .\r\nدر سال 115 با جماعتى از لشكريانش در مكانى موسوم به بلاط الشهدا به شهادت\r\n\r\n\r\n","description":"","footnote":"\r\n( 14 ) . ابن الاثير ، الكامل ، ج 5 / ص 64 .\r\n( 15 ) . ابن خلدون ، العبر ، ج 4 / ص 119 ، در اينكه واقعه را به محمد بن الحبحاب نسبت مىدهد اشتباه آشكارى است ، زيرا ابن الحبحاب عامل مصر بوده و در سال 116 ولايت افريقيه يافته است ، نه او و نه پسرش هيچ‌يك امارت اندلس نداشته‌اند . رجوع كنيد به ابن عبد الحكم ، ص 217 .\r\n( 16 ) . اخبار مجموعة فى فتح الاندلس ، ص 25 .\r\n( 17 ) . الضبى ، بغية الملتمس ، شمارهء 1021 .\r\n( 18 ) . الحميدى ، جذوة المقتبس ، طبعة القاهره ، ص 256 .\r\n","page_name":" 110 ","page_number":118},
  {"content":"\r\n\r\nرسيد . » « 19 » و در جاى ديگر گويد : « سپس عبد الرحمان الغافقى بار دوم امارت اندلس يافت . جلوس او به اين منصب در سال 112 بود . دو سال و هفت ماه و به قولى دو سال و هشت ماه فرمانروايى كرد و در سرزمين دشمن در سال 114 شهادت يافت . » « 20 » مقرى در اين باب گويد : « سپس عبد الرحمان بن الغافقى از سوى عبيد اللّه بن الحبحاب صاحب افريقيه به اندلس مأمور شد . در سال 113 داخل اندلس گرديد و با فرنگان نبرد كرد . در يكى از اين نبردها ، در ماه رمضان سال 114 در موضعى به نام بلاط الشهدا خود و جمعى از لشكرش شهادت يافتند . اين غزوه را غزوهء بلاط الشهدا گويند . » « 21 » و در جاى ديگر گويد : « و گويند كه او ( در اينجا به خطا اشاره به سمح بن مالك است ) در واقعه‌اى كه نزد مردم اندلس به واقعهء بلاط معروف است كشته شد . شمار سپاهيان فرنگان بسيار بود و از هر سو مسلمانان را در محاصره گرفتند ، چنان كه ايشان را راه نجات نماند . ابن حيان گويد : هنوز هم از آنجا صداى اذان به گوش مىرسد . » ابن حيان گويد : « گويند كه عبد الرحمان چون بار دوم از سوى ابن حبحاب امارت اندلس يافت در ماه صفر سال 113 وارد اندلس شد و با فرنگان نبرد كرد ، نبردهايى پىدرپى و سخت ، تا آنگاه كه به شهادت رسيد . از لشكرش نيز بسيارى در موضعى كه بر بلاط الشهدا مشهور است كشته شدند . ابن بشكوال گويد اين غزوه را غزوهء بلاط گويند . » « 22 »\r\nاين فقرات و اشارات موجز كه همه تا حدى در لفظ و معنى شريك‌اند ، چيزى است كه مورخان اسلامى راضى شده‌اند در اين باب براى ما ضبط كنند . در عين حال از خلال آنها به خوبى بعد فاجعه و تأثير آن در روحيهء مسلمانان مشهود است . در حالى كه راويان اسلامى به سبب چشم زخمى كه در دشت تور به لشكر اسلام رسيد ، قضيه را بسيار موجز بيان كرده‌اند ، مورخان مسيحى برعكس كوشيده‌اند هرچه بيشتر پيرامون آن قلمفرسايى كنند و از پيروزيهايى كه نصيب مسيحيت شد و رهايى آن از خطر اسلام ، داد سخن دهند . بيشتر كتب كشيشان معاصر كه به ذكر واقعهء\r\n\r\n\r\n","description":"","footnote":"\r\n( 19 ) . ابن عذارى ، البيان المغرب ، ج 2 / ص 27 .\r\n( 20 ) . ابن عذارى ، همان ، ص 28 .\r\n( 21 ) . المقرى ، نفح الطيب ، ج 1 / ص 109 .\r\n( 22 ) . همان ، ج 2 / ص 56 .\r\n","page_name":" 111 ","page_number":119},
  {"content":"\r\n\r\nبلاط الشهدا پرداخته‌اند انباشته از مطالب اغراق‌آميز است . بعضى شمار كشتگان مسلمانان را در اين نبرد ، هفتاد و پنجهزار و سيصد تن نوشته‌اند در حالى كه از فرنگان بيش از هزار و پانصد تن كشته نشدند . منشأ اين روايت‌نامه‌اى است كه دوك اودو به پاپ گريگورى دوم نوشته است و در آن حوادث آن جنگ به شرح بيان كرده و عامل پيروزى را خود قلمداد نموده است . اين نامه در تواريخ مسيحيان معاصر او و بعد از او چنان كه گويى يك حقيقت عقلانى است نقل شده است ، در حالى كه جز مشتى افسانه هيچ نيست . زيرا سپاه اسلام هرچند به بيشترين شمارى كه مورخان نقل كرده‌اند اعتماد كنيم از صد هزار افزون نبوده‌اند « 23 » . و سپاه اسلام در تور منهزم نشده و بدان معنى كه از اين عبارت برمىآيد تارومار نشده بلكه پس از آنكه همچنان به جنگ ادامه داد ، به ميل خود بازپس نشست و تا شب هنگام مواضع خود را در برابر دشمن حفظ كرد . بنابراين به هنگام قتال به هزيمت نرفت . پس اين امر محالى است كه لشكرى همچنان در برابر دشمن پاى مردانگى بفشرد و مواضع خود را نگهدارد آنگاه متحمل چنان تلفاتى شود . پس اين عدد كه مورخان مسيحى نوشته‌اند چيزى جز خيال نيست . مسلم است كه مسلمانان در چنين جنگ هولناكى تلفات بسيار دادند . روايات اسلامى نيز آن را تأييد كرده‌اند ، ولى شمار آن در لشكرى كه همه‌اش صدهزار تن بوده از چند ده هزار متجاوز نمىتواند باشد . دليل روشن اين امر آن است كه فرنگان جرئت نكردند از پى لشكر اسلام كه عقب مىنشست بتازند و بيم آن داشتند كه اين عقب‌نشينى يك نوع خدعهء جنگى باشد . يعنى اگر لشكر اسلام واقعا تارومار شده بود فرنگان از پىايشان مىتاختند و باقى را طعمهء تيغ مىنمودند ، در حالى كه هنوز لشكر اسلام به گونه‌اى از نيرو و توان بود كه دشمن را به وحشت اندازد و او را از تعقيب مانع آيد . « 24 »\r\n\r\n\r\n","description":"","footnote":"\r\n( 23 ) . برخى مورخان غربى نيز شمار لشكر اسلام را همين مقدار نوشته‌اند ، چون مورخ فرانسوى  iarezeM  . رجوع كنيد به دايرة المعارف  elyaB  تحت عنوان  emaredbA  .\r\n( 24 ) . ادوارد گيبون در باب روايات خيال‌انگيز فرنگان گويد : « ولى اين داستان افسانه‌آميز را مىتوان مردود دانست . دليل آن احتياطى است كه سردار فرانسوى ( شارل مارتل ) در تعقيب فراريان نمود و بيم آنكه مبادا در دام خدعهء آنان گرفتار آيد . او هم‌پيمانان خود آلمان‌ها را به اوطانشان بازگردانيد . فاتح كه از جاى خود نجنبد حكايت از ناتوانى او دارد . كشتار سپاه دشمن در هنگام به هم پيوستن صفوف او نيست ، بلكه به هنگامى است كه صفها شكسته و جنگجويان در حال فرارند . »\r\n","page_name":" 112 ","page_number":120},
  {"content":"\r\n\r\nخسارت لشكر اسلام در نوع خود خسارتى بزرگ بود . نمونهء آن كشته شدن عبد الرحمان و جمع بسيارى از زعماى لشكر و سرداران اوست ، بلكه كشته شدن عبد الرحمان خود خسارت بزرگى بود . عبد الرحمان بهترين واليان اندلس بود و بزرگترين سردار مسلمان در غرب . او تنها مردى بود كه به نيروى هيبت و قوت سجاياى اخلاقى خود توانست در اسپانيا ميان مسلمانان وحدت كلمه ايجاد كند .\r\nمسلما كشته شدن چنين سردارى در چنين موقعيت حساسى براى نشر اسلام در اروپا مانع بزرگى بود « 25 »\r\nناقدان جديد به اين رويارويى اسلام و مسيحيت اهميت بسيار داده‌اند و پيرامون آن قلمفرسايى كرده‌اند و از آثار و عواقب آن در تغيير سرنوشت مسيحيت و امم غرب و در نتيجه در سرنوشت تاريخ همهء عالم ، سخن گفته‌اند . اينك پاره‌اى از اقوال بزرگترين مورخان و متفكران غرب را در اينجا مىآوريم :\r\nادوارد گيبون مىگويد : « حوادث اين جنگ اجداد بريتانيايى و همسايگان گاليايى ( فرانسوى ) ما را از يوغ مدنى و دينى قرآن رهانيد و عظمت روم را حفظ كرد و بردگى قسطنطينيه را به تأخير افگند و مسيحيت را توان و يارى بخشيد و دشمنانش را دستخوش تفرقه و سستى كرد . » « 26 » مورخ ديگر آرنولد مىگويد : « گاه چنين موقعيتهاى وحشتناكى پيش مىآيد و انسانيت را نجات مىدهد و در طول قرنها سعادت او را تضمين مىنمايد . » « 27 » سر ادوارد كريزى مىگويد : « پيروزى شگرف شارل مارتل بر عرب در سال 732 سدى بر راه فتوحات عرب در غرب اروپا بود . اين پيروزى مسيحيت را از اسلام برهانيد و بقاياى تمدن قديم و بذر تمدن جديد را حفظ كرد و تفوق ديرسالهء امم هند و اروپايى را بر امم سامى به اثبات رسانيد . » « 28 » فون شلگل آنجا كه از اسلام و امپراتورى عرب سخن مىگويد ، گويد\r\n\r\n\r\n","description":"","footnote":"\r\n( 25 ) . رجوع كنيد به دايرة المعارف  elyaB  تحت عنوان  emaredbA  . در آنجا نيز روايات فرنگان را در باب كسرت خسارات عرب نفى مىكند . در اين دايرة المعارف تعليقات و ملاحظات مفيدى از پاره‌اى از مورخين فرانسوى نقل شده كه همه در رد ارقامى است كه نويسندگان غربى داده‌اند . همچنين رجوع كنيد به  797 . p . I . V . dibi : ettessiV moD  آنجا كه روايات مسيحيان را زير ضربه‌هاى انتقاد مىگيرد .\r\n( 26 ) .  . IIL . hC - eripmE namoR \r\n( 27 ) .  . htlaewnommoC namoR eht fo yrotsiH \r\n( 28 ) .  . dlroW eht fo selttaB evisiceD \r\n","page_name":" 113 ","page_number":121},
  {"content":"\r\n\r\nكه « چه زود عرب فتح اسپانيا را به پايان رسانيد و به فتح گاليا و بورگونى پرداخت .\r\nولى مسيحيت شكست‌خورده كه قهرمانى دلير چون شارل مارتل داشت ، ميان تور و پواتيه راه آنان را سد كرد . سردارشان عبد الرحمان با جمعى از سرداران خود در ميدان جنگ به خاك و خون درغلتيدند . بدين‌گونه شارل مارتل به نيروى شمشير خويش امم مسيحى غرب را از چنگال نيرومند اسلام برهانيد و به ذروهء پيروزى خود رسانيد . » « 29 » رانكه مىگويد : « آغاز قرن هشتم يكى از مهمترين اعصار تاريخ است .\r\nدين محمد [ ص 
  ] آهنگ تصرف ايتاليا و گاليا را داشت و وثنيت بار ديگر به آن سوى رود راين عقب نشسته بود . در برابر خطر اسلام جوانمردى از عشيرهء ژرمن بپاخاست .\r\nاين جوانمرد شارل مارتل بود و هيبت نظم مسيحيت را كه روى در فنا نهاده بود با عزمى كه براى باقىماندن تلاش مىكند ، از نو توان بخشيد و آن را به سرزمينهاى تازهء ديگرى گسترش داد . » « 30 » زلر مىگويد : « اين انتقام در واقع انتقام فرنگان و مسيحيت بود . اين پيروزى زعيم فرنگان را به استوار ساختن پايه‌هاى اقتدارش يارى كرد ، نه‌تنها در گاليا بلكه در ژرمن كه در اين پيروزى او نيز سهمى داشت . » « 31 »\r\nولى همهء مورخان غرب تا اين حد در ارزيابى آن واقعه افراط نكرده‌اند . مثلا سسمونده و ميشله اين همه براى پيروزى شارل مارتل ثناخوانى نكرده‌اند . جورج فنلى مىگويد : « خانوادهء نويسندگان گاليايى پيروزى شارل مارتل را در برابر حملات عرب‌هاى اسپانيا بسيار بزرگ كرده‌اند و واقعه را چنان انتقامى درخشان تصوير كرده‌اند و نجات اروپا را از يوغ عرب مرهون اميرى فرانكها قلمداد نموده‌اند ، در حالى كه بر نبوغ و عزم لئون سوم امپراتور قسطنطينيه پرده كشيده‌اند . و حال آنكه او سربازى بود در جستجوى طالع خويش و تا بر تخت نشست نقشه‌هايى را كه وليد و سليمان مدتها براى فتح قسطنطينيه كشيده بودند خنثى كرد . » « 32 »\r\nما با گروه نخستين در عظمت بخشيدن به واقعهء بلاط الشهدا همصدا هستيم و معتقديم اين واقعه بزرگترين برخورد اسلام با مسيحيت يا با غرب بود . در\r\n\r\n\r\n","description":"","footnote":"\r\n( 29 ) .  ethcihcseG red eihposolihP \r\n( 30 ) .  noitamrofeR eht fo yrotsiH \r\n( 31 ) .  engamellA'L ed eriotsiH \r\n( 32 ) .  eripmE enitnazyB \r\n","page_name":" 114 ","page_number":122},
  {"content":"\r\n\r\nدشتهاى پواتيه عرب سيادت خود را بر جهان به كلى از دست فروهشت و سرنوشت عالم قديم دگرگون شد و طوفان فتح اسلامى كه به سوى سرزمينهاى شمالى در حركت بود فرونشست ، همچنانكه چند سال پيش در پاى باروهاى قسطنطينيه فرونشست و آخرين تلاشى كه خلافت براى فتح بلاد غربى و سرفروداشتن مسيحيت در برابر اسلام به كار برد به ناكامى انجاميد و ديگر براى اسلام چنان فرصتى پيش نيامد كه چنان سپاهى با چنان عزم و عزتى به قلب اروپا گسيل دارد . دريغا كه پس از چندى آتش افتراق و نفاق در خان‌ومان مسلمانان اسپانيا افتاد ، در حالى كه در آن سوى كوههاى پيرنه امپراتورى فرنگان در عين اتحاد و وحدت كلمه قد علم كرد و اسلام را در غرب مورد تهديد قرار داد و در سيادت و نفوذ با او به منازعت پرداخت .\r\n\r\n","description":"","footnote":"","page_name":" 115 ","page_number":123},
  {"content":"\r\n\r\n\r\nفصل هفتم اندلس ميان مد و جزر\r\nمصيبت بزرگى كه در بلاط الشهدا به اسلام رسيد ، در دربار دمشق انعكاسى عظيم داشت ، همچنين در سراسر بلاد اسلامى . عقب‌نشينى اسلام در برابر باروهاى قسطنطينيه تنها در چهارده سال پيش براى بار دوم اتفاق افتاده بود . اين حادثه - حادثهء بلاط - نشانگر ضعف دردناك دستگاه خلافت در اجراى نقشه‌هايش براى گشودن بلاد مغرب بود . هرچند با شكست در فرانسه فتوحات اسلامى به پايان نرسيد ، تأثير اين شكست در روح هشام بن عبد الملك بسيار بود و سبب شد كه به مسئلهء اندلس و سرنوشت اسلام در غرب ، اهتمام بيشترى نشان دهد . پس عبد الملك بن قطن الفهرى را امارت اندلس داد و او را به حمايت از شبه جزيره و كوشش در استحكام مبانى اسلامى در آن اقطار دور ، فرمان مؤكد داد .\r\nعبد الملك بن قطن با لشكرى كه از ميان رزمجويان افريقيه برگزيده بود در اواخر سال 114 ه « 1 » رهسپار اندلس شد . شورشگران مقاطعات شمالى منتظر فرصت\r\n\r\n\r\n","description":"","footnote":"\r\n( 1 ) . مقرى ، ج 2 / ص 58 . ابن اثير ، ج 5 / ص 64 . ولى ابن عبد الحكم حكومت عبد الملك ابن قطن را در سال 115 مىداند . ص 217 . البته گفتيم كه ابن عبد الحكم مىگويد واقعهء بلاط الشهدا در سال 115 اتفاق افتاده است .\r\n","page_name":" 116 ","page_number":124},
  {"content":"\r\n\r\nبودند . كشته شدن عبد الرحمان و از هم گسيختن لشكرش را مغتنم شمرده دست به تلاش زدند شايد گردن از چنبرهء اسلام به در كنند . عبد الملك به ثغر اعلى يعنى آراگون رفت و شورشگران را در چند جاى شكست داد . سپس در سال 115 ه / 733 م از پيرنه به بسكونيه ( بلاد بشكنس ) « 2 » لشكر برد . اين ناحيهء كوهستانى همواره يكى از مراكز عصيان و انقلابات مىبود . عبد الملك بن قطن در آنجا دست به چند حمله زد و لشكرهايشان را پراكنده ساخت تا به صلح گردن نهادند « 3 » ، سپس به لانگدوك لشكر برد . فرنگان پس از واقعهء بلاط الشهدا همواره درصدد بازپس گرفتن آن بودند و پىدرپى بدان حمله مىكردند . عبد الملك پادگان آنجا را تقويت كرد و باروها را استوار نمود ، سپس لشكر به اكوتين برد و در آنجا نيز كشتار و تاراج نمود . دوك اودو راه بر او بگرفت و او را بازپس راند . عبد الملك بدان سبب كه سپاهى گران به همراه نداشت خطر نكرد و به سرزمين فرنگان داخل نشد ، بلكه به سوى جنوب بازگشت . اما به هنگام عبور از كوههاى پيرنه دسته‌هايى از جنگجويان بسكونيه بر او حمله آوردند و او در اين نبرد زيانهاى فراوان ديد و بىآنكه توانسته باشد فتنه را فرونشاند به قرطبه بازگرديد .\r\nحكومت عبد الملك بن قطن به سبب قساوت و سخت‌كشى و ستمكارى او به درازا نكشيد « 4 » . زعما و صاحبان رأى بر او خشم گرفتند و ميان قبايل خلاف افتاد و نشانه‌هاى فتنه آشكار شد . علاوه بر اين عبد الملك موفق نشد آشوبهاى ولايات شمالى را فرونشاند و مبانى اسلام را در آن سامان استوارى بخشد . در ماه رمضان سال 116 پس از دو سال كه از حكومتش گذشته بود معزول شد و از سوى عبيد اللّه بن الحبحاب عامل افريقيه ، عقبة بن الحجاج السلولى به جاى او امارت اندلس يافت . عقبه در ماه شوال سال 116 ه / اواخر سال 734 م به اسپانيا داخل شد . عقبة بن الحجاج همانند عبد الرحمان الغافقى سلحشورى بزرگ بود با عزمى جزم و هيبتى نافذ و صفاتى\r\n\r\n\r\n","description":"","footnote":"\r\n( 2 ) . بسكونيه يا بسكونس يا بلاد بشكنس همان  ainocsaV  قديم است كه شامل منطقه‌اى بود در مغرب پيرنه محاذى ساحل تا مشرق آستورياس و مهمترين اجزاى آن در آن روزگار ناواريا بود كه عرب گاه آن را نبره مىگويد . در آن هنگام امارتى مستقل بود كه زعيم يا اميرى گوتى بر آن فرمان مىراند . در اسپانياى امروز شامل ناوار و ويسكايه  ayacziV  است .\r\n( 3 ) . المقرى ، نفح الطيب ، ج 2 / ص 58 .\r\n( 4 ) . همان ، ج 1 / ص 110 و از ابن بشكوال ، ج 2 / ص 58 .\r\n","page_name":" 117 ","page_number":125},
  {"content":"\r\n\r\nپسنديده و عدلى شامل و تقوايى كامل « 5 » . عقبه چون به اندلس آمد ، دادگرى پيشه گرفت و داد مظلومان بداد و رسم رشوه‌خوارى و اختلاس برافگند و حكام ستم‌پيشه را عزل كرد و به زندان انداخت و به جاى ايشان جماعتى از مردم صاحب حزم و نزاهت برگماشت و مدارس و مساجد بسيار بنا كرد . با آمدن او به اندلس كارها برقرار خويش استقرار يافت و آتش فتنه‌ها خاموش گرديد و قبايل خشنود شدند . عقبه در همان به دو ورود عهد جهادها و فتوحات بزرگ تازه گرداند و بار ديگر سلطهء اسلام را در بلاد شمالى و گاليا مستقر ساخت . سپاهى تشكيل داد با سازوبرگ بسيار و به غزاى جليقيه رفت و بسيارى از مراكز آن را در حيطهء تصرف آورد ، ولى نتوانست بقاياى مسيحيانى را كه بر گرد سردار گوتى پلاى يا پلايوگرد آمده بودند فرومالد . زيرا آنان همچنان در كوهستانها و دره‌هاى صعب‌العبور موضع مىگرفتند و هيچ امير يا سردار مسلمان را به آنان دسترس نبود « 6 » .\r\nعقبه همهء سنگرگاههاى مسلمانان را بر كرانه‌هاى رود رون استحكام بخشيد و اربونه را ثغر يا پايگاه جهاد و جنگ گردانيد و باروهاى آن را تعمير نمود و لشكر و سازوبرگ نبرد و آذوقه را در آنجا ذخيره نمود . روايات اسلامى حاكى از آن است كه عقبه پنج سال در اندلس درنگ كرد و همه در كار غزو و جهاد بود و هر سال به جهاد لشكر بيرون مىبرد تا بار ديگر رود رون رباط مسلمانان يا پايگاه فتوحاتشان گرديد « 7 » .\r\nو اين در حالى بود كه فرنگان هرچه مسلمانان را بود در آن نواحى ، از دست ايشان به در كرده بودند . در روايات اسلامى شرح و بسط اين غزوات نيامده است ولى روايات مسيحى معاصر آن ، صحنه‌هايى از آن را روشن كرده‌اند . اينك به شرح پاره از غزوات مسلمانان در گاليا بدان‌گونه كه آن راويان حكايت كرده‌اند ، مىپردازيم .\r\nپس از شكستى كه مسلمانان در بلاط الشهدا خوردند مىبايست فرنگان براى اخراج آنان از خاك فرانسه فرصت را از دست نمىنهادند ، ولى شارل مارتل به نبرد با قبايل وثنى آن سوى رود راين - چون فريزيا و ساكسون - سرگرم شد و دوك اودو نيز با عربهايى كه بار ديگر به سردارى عبد الملك بن قطن به اكوتين حمله كرده بودند مىجنگيد .\r\n\r\n\r\n","description":"","footnote":"\r\n( 5 ) . همان ، ج 2 / ص 58 . البيان المغرب ، ج 2 / ص 58 .\r\n( 6 ) . ابن عذارى ، البيان المغرب ، ج 2 / ص 29 .\r\n( 7 ) . المقرى ، نفح الطيب ، ج 2 / ص 58 . ابن عذارى ، البيان المغرب ، ج 2 / ص 29 .\r\n","page_name":" 118 ","page_number":126},
  {"content":"\r\n\r\nدوك اودو در سال بعد يعنى سال 735 م درگذشت و شارل مارتل از يك رقيب نيرومند خلاص شد و براى جنگ لشكر به اكوتين كشيد و به بوردو پايتخت آن داخل شد و هونالد پسر اودو را به جاى پدر مقام دوكى داد ، بدان شرط كه اكوتين تابع فرانسه باشد . در اين اوان عقبة بن الحجاج فرمانرواى اندلس بود . عقبه سرگرم گردآورى سازوبرگ نبرد بود تا ثغور اسلامى شمالى را بار ديگر بازپس گيرد . در سال 735 م / 117 ه عرب به شهر آرل بار ديگر حمله كرد . اين جنگ به فرماندهى عبد الرحمن بن علقمة اللخمى والى اربونه بود . او را « شهسوار اندلس در عصر خود » لقب داده بودند تا بيانگر دليرى شگرف او باشد « 8 » . مسلمانان آرل را تصرف كردند . ولايات همجوار سپتمانيا كه در كرانه‌هاى رون واقع بودند و همه آميزه‌اى از گوت و بورگونى بودند گرايش بدان داشتند كه بر ضد شارل مارتل خروج كنند و خود را از يوغ فرانكها برهانند . دوك مورنتوس يا مورنت امير پرووانس نيرومندترين زعيم اين منطقه بود و در سرزمينهاى ميان رود رون و جبال آلپ حكمرانى مىكرد و قصد استقرار پايه‌هاى استقلال خود داشت و مىخواست همانگونه كه دوك اودو در اكوتين كرده بود او نيز قلمرو خود را بسط دهد . اين دوك خود را به عربها رسانيد و با آنان پيمان دوستى بست .\r\nدر سال 736 م دوك و عبد الرحمن اللخمى با سپاهى مشترك از رود رون گذشتند و بر شهر آونيون « 9 » با همهء استحكام آن غلبه يافتند . عربها پس از اين فتح اقليم دوفينه را درنورديدند و بر اوسيز و وويه و والانس و ويين و ليون و غير آن دست يافتند . سپس به بورگونى لشكر بردند و غنايم بىحساب به دست آوردند . در همان هنگام كه شارل مارتل سرگرم نبرد با ساكسونها بود از اين حادثه آگاه شد و برادر خود شيلدبراند را با سپاهى گران فرستاد تا عربها را بازپس راند ، سپس براى يارى او لشكرى ديگر فرستاد .\r\nفرانكها با چنان لشكرى به آونيون حمله آوردند و آن را تصرف كردند و مسلمانانى را كه براى نگهدارى شهر در آنجا بودند ، كشتار كردند . عرب در اربونه موضع گرفت . شارل مارتل لشكر به اربونه آورد و آنجا را محاصره كرد . مسلمانان به سختى مقاومت كردند و همهء حمله‌هاى او را دفع كردند . عقبة بن الحجاج لشكرى براى نجات اربونه فرستاد . اين لشكر از راه دريا آهنگ آن نمود . چون شارل مارتل از\r\n\r\n\r\n","description":"","footnote":"\r\n( 8 ) . المقرى ، نفح الطيب ، ج 2 / ص 59 و 62 .\r\n( 9 ) . در روايات عربى « صخرهء ابنيون » . رجوع كنيد به نفح الطيب ، ج 1 / ص 128 .\r\n","page_name":" 119 ","page_number":127},
  {"content":"\r\n\r\nنزديك شدن چنين لشكرى خبر يافت به رويارويى با آن شتافت . ميان او و عرب نبردى صعب درگرفت . نبرد در مكانى ميان دريا و اربونه درگرفت . مسلمانان شكست خوردند شكستى سخت . فرنگان آنان را تا ساحل تعقيب كردند . جز اندكى از ايشان كه خود را به كشتيها رسانيدند باقى طعمهء تيغ شدند . اين واقعه در بهار سال 737 م / 119 ه بود . با اين همه اربونه تسليم نشد و در عزم مدافعانش سستى نيامد .\r\nشارل مارتل به ناچار از محاصرهء آن به يكسو كشيد و ديگر مراكز اسلامى را مورد حمله قرار داد و بربزييه واجده و ماجلونه غلبه يافت و قلعه‌هاى جنگگاهها را ويران كرد و « نيمه » و آثار فخيم روميان را كه در آنجا بود ويران كرد و از آن جز تل خاكى باقى نگذاشت . اين شهر در زمان تسلط مسلمانان آبادان بود . شارل مارتل زمينهاى غرب سپتمانيا و شمال آن را به صورت بيابانى بىآب و گياه درآورد تا شايد مانع پيشرفت مسلمانان گردد .\r\nشارل مارتل در اين احوال خبر يافت كه تئودريك چهارم پادشاه مروونژيان ( در سپتامبر سال 737 ) درگذشته است ، از اين‌رو شتابان به پايتخت بازگشت تا تدابير دشمنان خود را خنثى كند . شارل مارتل با آنكه افرادى از خاندان سلطنتى كه مستحق سلطنت بودند وجود داشتند ، ولى او هيچ پادشاهى تعيين نكرد و ترجيح داد تخت شاهى خالى بماند تا زمينه را براى تاجگذارى خود يا يكى از فرزندانش آماده كند .\r\nعاقبت كاخبان فعلى با عنوان و القاب پادشاه تاج بر سر نهاد .\r\nدر اين روزها عقبة بن الحجاج آمادهء از سرگرفتن نبرد بود تا بعضى شهرهاى سپتمانيا را كه شارل مارتل گرفته بود بازپس ستاند . عقبه در بهار سال 738 م / 120 ه با سپاه عظيم خود از جبال پيرنه گذشت و به سپتمانيا داخل شد و از رون عبور كرد و براى بار سوم يا چهارم شهر آرل را تصرف نمود و به يارى دوك مورنتوس بر آونيون و چند موضع ديگر از پرووانس مستولى گرديد .\r\nشارل مارتل در اين هنگام به جنگ با ساكسونها بازگشته بود . پس به سردارى برادرش شيلدبراند لشكرى به جنگ با عربها فرستاد . همچنين از داماد و هم‌پيمان خود لوتبراند شاه لومبارد « 10 » يارى طلبيد و خود از سوى شرق پرووانس را مورد\r\n\r\n\r\n","description":"","footnote":"\r\n( 10 ) . عربها لومبارديا را انكبرده و لومباردرا انكبرد مىگويند كه تحريفى است از نام قديمى آن  drabognaL  . رجوع كنيد به معجم البلدان ياقوت ، ج 1 / ص 262 .\r\n","page_name":" 120 ","page_number":128},
  {"content":"\r\n\r\nحمله قرار داد ، باشد كه قواى دوك را در تنگنا گذارد . شارل لشكر سومى به رون فرستاد و اين لشكرهاى متحد مواضع مسلمانان را زير حمله گرفتند . عقبه مجبور شد پرووانس را خالى كند و به آن سوى رون عقب نشيند . فرنگان نيز بر قسمت اعظم سپتمانيا غلبه يافتند و از آن جز اربونه و باريكه‌اى ميان اربونه و پيرنه در دست مسلمانان جايى باقى نماند . سپاه دوك مورنتوس پراكنده شد و از فرنگان در دره‌هاى پيرنه متوارى شد . او خود جان خويش برهاند . فرنگان بر سرزمينهايش مسلط شدند .\r\nعقبه به هنگام عبور از پيرنه به اندلس به دسته‌هاى نيرومندى از بسكونيها و گوتها برخورد كرد . اينان به تحريك فرنگان كوشيدند كه برخى گذرگاههاى كوهستان را به روى او ببندند . عقبه نيز تلفاتى داد ولى توانست لشكر خود را سالم به قرطبه بازگرداند .\r\nاين بود آخرين برخورد ميان عرب و فرنگان در جلگهء رون ، در سال 739 م / 121 « 11 » .\r\nعقبة بن الحجاج پس از اين واقعه ديرى نپاييد و درگذشت . به جاى او عبد الملك ابن قطن پيشنهاد شد و او براى بار دوم امارت اندلس يافت . برخى گويند كه عبد الملك ابن قطن با جمع بسيارى از ياران خود بر عقبه بشوريد و عقبه پس از عزل او فرماندهى لشكر شمال را به او داده بود و او همچنان مترصد خروج و عصيان بود . عاقبت عقبه را اسير كرد و بكشت ، يا تا هنگام مرگ در اسارت بماند . ابن قطن حكومت اندلس را خود به عهده گرفت . اين انقلاب در سال 122 ه « 12 » واقع شد و به قولى در سال 123 .\r\nرازى گويد : « مردم اندلس به اميرشان عقبه در ماه صفر سال 123 بشوريدند و در خلافت هشام بن عبد الملك بار ديگر عبد الملك بن قطن را بر خود فرمانروا ساختند . مدت حكومت عقبه شش سال و چهار ماه بود . در ماه صفر سال 123 ه در قرمونه درگذشت و امارت آن سرزمين بر عبد الملك بن قطن قرار گرفت . » « 13 » درهرحال اين انقلاب چنان كه خواهيم ديد براى اندلس به معنى نقطهء پايانى بر آشوبها و فتنه‌ها و جنگهاى پىدرپى داخلى بود .\r\n\r\n\r\n","description":"","footnote":"\r\n( 11 ) . در بيان اين غزوات و وقايع به دايرة المعارف بوكه رجوع كرده‌ايم كه از مورخان معاصر واقعه از كشيشان و غير ايشان روايت كرده . نيز رجوع كنيد به :\r\n . 908 - 708 . p . I . V . dibi : ettessiV moD \r\n( 12 ) . ابن عذارى ، البيان المغرب ، ج 2 / ص 29 .\r\n( 13 ) . المقرى به نقل از رازى ، نفح الطيب ، ج 1 / ص 110 . همچنين براى سرگذشت عقبه رجوع كنيد به نفح الطيب ، ج 2 / ص 58 . ابن الاثير ، الكامل ، ج 5 / ص 92 . ابن خلدون ، العبر ، ج 4 / ص 119 .\r\n","page_name":" 121 ","page_number":129},
  {"content":"\r\n\r\nاينك لازم مىآيد عوامل اين پريشانيها و آشوبها را بررسى كنيم و به حوادث افريقيه از سه يا چهار سال پيش ازين برگرديم . در سال 116 ه عبيد اللّه بن الحبحاب عامل مصر به عنوان والى افريقيه معين شد . و ما پيش ازين گفتيم كه چگونه بربرها را آتش كينهء عربها كه سروران آنان بودند در دل مشتعل بود و ما طرفى از عوامل اين كينه‌توزى را بيان داشتيم و گفتيم كه دعوت خوارج از اواخر قرن اول در ميان بربرها رواج يافته بود و بربرها از آن‌جهت كه دعوت خوارج متضمن شعارهايى در باب آزادى و دموكراسى بود و به مبارزه عليه غاصبين رياست و حكومت ترغيب مىكرد ، بدان گرويدند . همچنين ديديم كه بربرها چگونه براى دفاع از آزاديهاى خود تلاش مىكردند و بارها برضد فاتحين قيام كرده بودند و سلطهء آنان را درهم شكسته و سرداران و لشكرهايشان را منهزم كرده بودند و تن به فرمانروايى عرب نداده بودند مگر پس از نيم قرن مبارزه . و بالاخره عرب پيروز شد و توانست بربرها را به پذيرفتن دين و سلطهء عرب وادار نمايد و لشكر دستگاه خلافت را در غرب ، از آنان تشكيل دهد . ولى در همه حال بربرها عربها را بيگانه و غاصب آزاديهاى خود به حساب مىآوردند .\r\nقبايل بربر كه در مناطق دوردست سكنى گزيده بودند همواره هواى خروج و عصيان در سر مىپرورانيدند . چنين عواطفى بربرهاى اسپانيا را به دشمنى با عرب برمىانگيخت و آنان را مترصد خروج عليه عربها مىنمود ، بويژه آنكه در فتح اسپانيا بربرها رنج فراوان برده بودند ، ولى از غنايم سهم بسزايى به ايشان نرسيده بود و عرب‌ها همهء مقامهاى دولتى را تصاحب كرده بودند . ابن خلدون در اين باب مىگويد : « رگ خارجىگرى بربرها به جنبش درآمد و كيش خوارج را گردن نهادند . بربرها اين مذهب را از عربهايى كه به افريقيه آمده بودند آموختند . آنها نيز در عراق با مبادى آن آشنا شده بودند . طوايف و فرقه‌هاى خوارج چون اباضيه و صفريه در افريقيه پديد آمدند و سبب تفرق كلمه شدند . در آغاز اين بدعت را سركردگان نفاق از عربها و جرثومه‌هاى فتنه از بربرها پذيرفتند تا به دستمايهء آن برضد امراء دست به اقدام زنند .\r\nبرخى سران بربر هم بدان گرويدند و آن سخنان كفرآميز را به دارودستهء خود تلقين كردند و چهرهء حق را به باطل پوشيدند ، تا آنگاه كه آن نهال در دلشان ريشه دوانيد و بربرها عليه امراى عرب دست تطاول گشودند . » « 14 »\r\n\r\n\r\n","description":"","footnote":"\r\n( 14 ) . ابن خلدون ، العبر ، ج 6 / ص 106 .\r\n","page_name":" 122 ","page_number":130},
  {"content":"\r\n\r\nدوزى وضع بربر را نسبت به عربها چنين وصف مىكند : « بربرها ، ساكنان كلبه‌هاى محقر ، همهء آن تعاليم را به شوق و حماسه‌اى وصف‌ناپذير فراگرفتند .\r\nترديدى نيست كه آنان به سبب نادانى و ساده انديشىشان چيزى از برخورد مذاهب و دقايق آن ، چنان كه اذهان روشن درمىيابد در نمىيافتند . بنابراين بحث در اينكه بربرها ترجيح مىدادند كه به كدام فرقه پيوندند ، امرى عبث است و راويان را در اينكه خوارج بربر به كدام فرقه از فرق حروريه و صفريه و اباضيه گرايش داشتند ، اختلاف است . آنچه بربرها از مذاهب خوارج در مىيافتند چيزى جز جنبه‌هاى سياسى آن نبود .\r\nفقهاى ايشان سخن از مساوات همگانى مىگفتند و آنسان آنان را قانع مىكردند كه ستمكاران گناهكارانند و بهره‌اى جز آتش دوزخ ندارند . بربرها نيز به اين آرمانها كه چيزى جز خيال‌پرورى نبود دلخوش بودند . مبلغين خوارج مىگفتند خلفاء از عثمان به بعد همه غاصب‌اند و غير مؤمن ، پس اگر بر ستمكارى كه زمينها و زنان ايشان را ربوده است ، شورش كنند نه تنها مرتكب جرمى نشده‌اند ، بلكه عملى بر حق انجام داده‌اند و واجبى را ادا كرده‌اند . و چون عربها آنان را از فرمانروايى دور كرده بودند و برايشان چيزى جز حكومت بر قبايل خود - كه اگر از سلب آن عاجز نبودند ، آن را هم مىگرفتند - باقى نمانده بود ، به آسانى پذيرفتند كه نظريهء حاكميت مردم يعنى همان نظريه‌اى كه خود ساليان دراز در نظام قبيله‌اى به آن گردن نهاده بودند ، در اسلام و ايمان نيز ريشه دارد و هربربرى حقيرى اگر رأى مردم ايجاب كند مىتواند بر تخت فرمانروايى بنشيند . بدين‌گونه ملتى كه فراوان به او تلقين كرده بودند كه سخت مورد ستم واقع شده اكنون مىخواهد به نام خدا و به نام پيامبر و به نام كتاب مقدس قرآن يوغى را كه برگردن او نهاده‌اند فروافكند . » « 15 »\r\nچون عبيد اللّه بن الحبحاب امارت افريقيه يافت قبايل بربر مخصوصا در مغرب اقصى سر به شورش برداشته بودند . عبيد اللّه لشكرى به سردارى حبيب بن ابى عبيدة الفهرى به سركوبى شورشگران فرستاد . حبيب سراسر آن نواحى را در نورديد و جمع شورشگران پراكنده نمود و باغنايم و اسيران بازگرديد . از آن پس تا چندى در مغرب اقصى آرامش برقرار بود . ابن الحبحاب ، حبيب را با بيشتر سپاهيانش به يك\r\n\r\n\r\n","description":"","footnote":"\r\n( 15 ) .  051 941 . p , I . V . tsiH : yzoD \r\n","page_name":" 123 ","page_number":131},
  {"content":"\r\n\r\nغزوهء دريايى به سردانيه و صقليه فرستاد و پسر خود اسماعيل را امارت مغرب اقصى داد .\r\nولى اين آرامش چيزى بردوام نبود . بربرها منتظر فرصتى بودند كه انتقام بكشند .\r\nاسماعيل نيز با روش ستمگرانه‌اى كه پيش گرفته بود و رفتار ناپسندى كه داشت بيشتر آنان را تحريض مىكرد . افزون براين چنين شايع شد كه اسماعيل مىخواهد با مسلمانان بربر همانند مسيحيان رفتار كند و بر اراضىشان به عنوان فيئ و غنيمت خمس مقرر كند . اين امر آتش خشم بربرها را تيزتر كرد و دور شدن لشكر و سرداران را كه به صقليه رفته بودند مغتنم شمرده بار ديگر عصيان كردند و برگرد يكى از داعيان خوارج صفريه گردآمدند . اين مرد سقايى بود كه او را ميسرة المدغرى مىخواندند .\r\nشورشگران نخست بر طنجه تاختند و پادگان آنجا را تارومار كردند و رئيسشان عمر بن عبيد اللّه را كشتند و بر شهر مستولى شدند و ميسره را خليفه خواندند . سپس به سوس لشكر بردند و اسماعيل بن عبيد اللّه را منهزم كردند و كشتند . پس از اين پيروزى شمارشان افزون شد و كارشان بالا گرفت و دعوت خوارج در سراسر مغرب شايع شد و سلطهء عرب در بسيارى از نواحى دچار پريشانى گرديد . عبيد اللّه بن الحبحاب به سردارى خالد بن حبيب لشكر به مغرب اقصى فرستاد و حبيب بن ابى عبيده را نيز با لشكرش از صقليه فراخواند . ميان خالد و ميسره سردار بربر نبردهايى سخت در بيرون شهر طنجه در گرفت . سپس ميسره يك بار به طنجه بازگشت و يكى از يارانش به سبب كينه‌اى كه از او به دل داشت به ناگاهان او را به قتل آورد . بربرها خالد بن حميد الزناتى را به جاى ميسره بر خود امير كردند . خالد از بطون زناته بود . بار ديگر به جنگ عربها بيرون آمد . ميان دو لشكر در ناحيه‌اى موسوم به وادى شلف نبردهايى سخت در گرفت .\r\nعربها منهزم شدند . خالد بن حبيب و جماعتى از زعما و سرداران به قتل رسيدند و از اين رو اين جنگ را غزوة الاشراف نام دادند . اين جنگ در اوايل سال 123 ه واقع شد « 16 » .\r\nچون هشام بن عبد الملك ، ابن الحبحاب را در ضبط امور ناتوان ديد او را فراخواند تا از كار معاف دارد . هشام آهنگ آن كرد كه شورش بربر را به هروسيله‌اى\r\n\r\n\r\n","description":"","footnote":"\r\n( 16 ) . ابن عبد الحكم ، فتوح مصر ، ص 217 و 218 . نيز در الكامل ، ج 5 / ص 70 . ابن خلدون ، العبر ، ج 6 / ص 110 .\r\n","page_name":" 124 ","page_number":132},
  {"content":"\r\n\r\nكه شده فرو نشاند ، پس كلثوم بن عياض القشيرى « 17 » را حكومت افريقيه داد و او را با لشكرىگران از عربهاى شام به صوب مغرب فرستاد . سردار اين سپاه پسر برادر عياض ، بلج بن بشر القشيرى بود . سپاه در ماه جمادى الثانى سال 123 ه به جنبش درآمد .\r\nدر اثناى راه قواى ديگرى از مصر و طرابلس بدان پيوست تا شمار آنان به هفتاد هزار رسيد « 18 » . حبيب بن ابى عبيده با لشكر خود در ميانهء راه توقف كرده بود و به سبب افزون شدن قواى بربر نمىدانست چه كند . كلثوم از او خواست بماند تا به او برسد . حبيب و زعماى عرب در افريقيه كه از غلبهء شاميان بيمناك بودند با بىميلى و سستى به پيشباز كلثوم و بلج آمدند . بلج بخصوص با مردم قيروان رفتارى مذموم در پيش گرفت و ميان او و حبيب كشمكشهاى سخت در گرفت كه نزديك بود سبب شود كه دو سپاه بر هم زنند و اگر مردان خردمندى در آن ميان نبودند و از آن خطر جلو نمىگرفتند عربها يكديگر را كشته بودند « 19 » . بارى دو نيروى متحد به جنگ بربرها رفتند و بربرها نيز به عزم نبرد از طنجه بيرون آمدند ، با سپاهى گران ، به سردارى خالد بن حميد الزناتى .\r\nدر نزديكى طنجه دو لشكر به‌هم در آويختند ، در مكانى به نام وادى سبسر . قضا را در اين نبرد هم بربرها پيروز شدند و كلثوم بن حبيب و بسيارى از سرداران و زعما كشته شدند « 20 » . باقيماندهء لشكر به قيروان بازگرديد . بلج بن بشر و چند تن از زعما ، از آن جمله ثعلبة بن سلامة الجذامى و عبد الرحمان بن حبيب و باقيماندهء سپاه شام به سبته گريختند و در آنجا تحصن گرفتند و از عبد الملك بن قطن والى اندلس يارى خواستند . اين واقعهء نكبتبار در اواخر سال 123 تا اوايل سال 124 ه / 741 م اتفاق افتاد .\r\nدر اين هنگام هشام بن عبد الملك والى مصر حنظلة بن صفوان الكلبى را به امارت افريقيه فرستاد . او در ماه ربيع الثانى سال 124 وارد افريقيه شد . دعوت خوارج پس از آنكه مغرب اقصى از قبضهء خلافت خارج شده بود به افريقيهء وسطى نيز سرايت\r\n\r\n\r\n","description":"","footnote":"\r\n( 17 ) . الكامل ، ج 5 / ص 70 و العبر ، ج 6 / ص 111 و نفح الطيب ، ج 2 / ص 58 القشيرى آمده ، ولى ابن عبد الحكم به جاى القشيرى القيسى آورده . ص 218 . همچنين پسر بشر را ، ص 219 .\r\n( 18 ) . المقرى از ابن حيان ، ج 2 / ص 58 .\r\n( 19 ) . ابن عبد الحكم ، فتوح مصر ، ص 219 . الكامل ، ج 5 / ص 70 . همچنين رجوع كنيد به :\r\n . 542 . p . l . V . tsiH : yzoD \r\n( 20 ) . ابن عبد الحكم ، ص 220 و ابن اثير ، ج 5 / ص 71 و ابن خلدون ، ج 6 / ص 111 متفق‌اند كه كلثوم ابن عياض در اين جنگ كشته شد ، ولى مقرى به روايت از ابن حيان مىگويد كه او با بلج به سبته گريخت و به اندلس رفت و در آنجا وفات كرد . ج 2 / ص 58 و 59 .\r\n","page_name":" 125 ","page_number":133},
  {"content":"\r\n\r\nكرده بود و بربرها در بسيارى از نواحى سر به شورش برداشته بودند . در ناحيهء قابس يكى از زعمايشان موسوم به عكاشة الفزارى ظهور كرده بود و در مغرب قيروان زعيم ديگرى به نام عبد الواحد بن يزيد الهوارى . حنظلة بن صفوان همهء قواى خود را گرد آورد و نخست به جنگ فزارى رفت و او را پس از نبردى سخت منهزم ساخت و لشكرش را پراكنده نمود ، سپس با لشكر عبد الواحد در نزديكى قيروان در جايى كه به الاصنام معروف است روبه‌رو شد . گويند شمار لشكريان بربر سيصد هزار بود و اعراب فقط چهل هزار « 21 » . چون ميان دو سپاه نبرد افتاد عربها نيكو پاى فشردند و شكست در بربرها افتاد و خلق عظيمى از ايشان كشته شد . عبد الواحد به قتل رسيد و فزارى به اسارت افتاد و به امر حنظله كشته شد . اين واقعهء پرآوازه در سال 125 ه / 742 م اتفاق افتاد .\r\nموضوع بحث ما نيست كه حوادث افريقيه را پى گيريم « 22 » . در همين جا فقط مىگوييم كه شورش خوارج همچنان بردوام بود . شورشگران و متغلبان در هرناحيه ظهور كردند و افريقيه دورهء ديگرى را در آشوب و انقلاب گذرانيد و سيادت عرب از ميان رفت و پس از اندك مدتى به كلى برافتاد تا مستعربان از بربرها و موالى جاى ايشان بگيرند .\r\n\r\n\r\n","description":"","footnote":"\r\n( 21 ) . ابن اثير ، الكامل ، ج 5 / ص 71 .\r\n( 22 ) . ابن خلدون اين حوادث را در ج 6 / ص 111 به بعد در تاريخ خود العبر ، آورده است ، همچنين ابن عبد الحكم ، فتوح مصر ، ص 233 به بعد .\r\n","page_name":" 126 ","page_number":134},
  {"content":"\r\n\r\n\r\nفصل هشتم جنگ داخلى\r\nفتنه‌اى كه در افريقيه ميان عرب و بربر افتاده بود و حوادث بزرگى كه پىآمد آن بود در امور اندلس انعكاس بزرگى داشت . اندلس در آن ايام از جهت امور ادارى تابع افريقيه بود ، پس پريشانى وضع حكومت در افريقيه سبب پريشانى اوضاع در اندلس مىشد . مثلا شورش بربرها در مغرب بربرهايى را كه در ساحل ديگر دريا بودند به شورش تحريك مىكرد و پيش از اين گفتيم كه چگونه بربرهايى كه در شبه‌جزيرهء اسپانيا بودند ، بر ضد عربها مىخروشيدند و استدلالشان اين بود كه عربها در تقسيم غنايم و تقسيم مقامات و منصبها حق ايشان را ضايع كرده خود را برتر داشته‌اند . از سوى ديگر تعصبهاى قبيلگى نيز در صف واحد عرب شكاف انداخته بود و عوامل رقابت و تنازع همچنان ميان يمنيان و مضريان كشمكش ايجاد كرده بود .\r\nاكنون خواهيم ديد كه انعكاس اين عوامل مختلف در اندلس از چه قوت و وضوحى برخوردار بود و چگونه اوضاع داخلى را برهم زد و ميان مسلمانان پراكندگى پديد آورد و چگونه اندلس آوردگاه بزرگ فتنه‌ها و جنگهاى خانمان برانداز داخلى و اغتشاشات و آشوبها گرديد .\r\nعبد الملك بن قطن الفهرى پس از عقبة بن الحجاج براى بار دوم در سال 122 يا\r\n\r\n","description":"","footnote":"","page_name":" 127 ","page_number":135},
  {"content":"\r\n\r\n123 ه عهده‌دار اندلس شد . در اين سالها انقلاب بربرها در مغرب اقصى به اوج خود رسيده بود . چون لشكر عرب در صحراهاى طنجه بار دوم شكست خورد و كلثوم بن عياض والى افريقيه و بسيارى از سردارانش كشته شدند ، بلج بن بشر با بقاياى لشكر شام به سبته گريخت و چنان كه گفتيم در آنجا تحصن جست . بربرها بلج را تعقيب كردند و سخت در محاصره افگندند ، آن‌قدر كه بلج و يارانش به جان آمدند و مشرف بر هلاك شدند . بلج و يارانش از عبد الملك بن قطن خواستند كه آنان را يارى كند تا خود را به اندلس برسانند . عبد الملك بن قطن خود مضرى بود و شصت سال پيش در واقعهء حره « 1 » شركت كرده بود و ديده بود كه لشكر يزيد در مدينه چه خونها ريخته بود و مرتكب چه جناياتى شده بود ، ازاين‌رو به شاميان سخت دشمنى مىورزيد . علاوه براين از مطامع و رقابتهاى آنان بيمناك بود . عبد الملك نخست به خواهش آنان توجهى نكرد ، حتى يكى از زعماى بنى لخم را كه برخى سازوبرگ و وسايل برايشان فرستاده بود به تازيانه تنبيه كرد . ولى از سوى ديگر بيم آن داشت كه عاقبت خليفه او را به هلاك كردن لشكرش متهم خواهد كرد . ديرى نگذشت كه حوادث مجبورش كرد كه به خواستهاى بلج و يارانش گردن نهد . آن حوادث چنين بود كه بربرهاى اندلس از شنيدن آنچه در افريقيه گذشته بود سر به شورش برداشتند . اين شورشگران بيشتر در اقليم شمالى بودند . طوفان انقلاب دينى و سياسى كه در افريقيه وزيدن گرفته بود به اندلس نيز رسيد - هرچند شدت كمترى داشت - و سراسر جليقيه و شهرهايى چون مارده و قوريه و طلبيره را دربرگرفت . شورشگران همه گرد آمدند و براى خود امامى برگزيدند و قصد تصرف اشبيليه و قرطبه و جزيرة الخضراء را نمودند تا براى مهاجرت بربرها به اندلس و پايان دادن به سيادت عرب پايگاهى شود .\r\nبربرها در آغاز انقلابشان توانستند همهء حملات سركوب‌كنندهء عبد الملك بن قطن را دفع كنند . عبد الملك بن قطن بيمناك شد و چاره‌اى جز استمداد از لشكر شام كه در سبته در محاصره بودند ، نداشت . شاميان حدود ده هزار تن بودند . پس به بلج\r\n\r\n\r\n","description":"","footnote":"\r\n( 1 ) . مكانى است در مشرق مدينه ، معروف به حرةواقم . واقعهء حره در سال 63 ه بود . در اين سال لشكر يزيد بن معاويه به سردارى مسلم بن عقبة المرى به مدينه تاختن آورد و مردم را قتل عام كرد و اموال آنان را به تاراج برد و زن و فرزندشان را اسير كرد و بسى هتك حرمت نمود . اين يكى از شنيع‌ترين وقايع بود .\r\n","page_name":" 128 ","page_number":136},
  {"content":"\r\n\r\nنامه نوشت و او را به يارى خود فراخواند ، ولى با او شرط كرد كه چون لشكرش را تن و توشى آمد و شورشهاى اندلس فرونشست ، از آنجا بيرون رود . بلج شروط او را پذيرفت و چند تن از يارانش را براى صحت اجراى اين معاهده به گروگان نزد او نهاد . بلج و يارانش در سال 123 ه وارد اندلس شدند . عبد الملك براى ايشان آذوقه و لباس فرستاد و اينان تحت فرماندهى پسران عبد الملك بن قطن ، يعنى اميه و قطن به لشكر اندلس پيوستند . اين دو نيروى متحد بر سر بربرها تاختند . اولين برخورد در شذونه ( مدينا سدونيا ) بود . بربرها منهزم شدند و شاميان را غنايم بسيار به دست افتاد .\r\nجنگ ديگر در خارج شهر قرطبه روى داد . لشكر بزرگى از بربرها به قرطبه مىآمد .\r\nاين بار نيز بربرها پس از مقاومتى شديد منهزم شدند . بار سوم نيز در درهء سليط نزديكى طليطله آنان را درهم شكستند . بربرها مىخواستند طليطله را محاصره كنند .\r\nبدين‌گونه شورش فرونشست و بربرها به هرسو گريختند و جمعشان پريشان شد . بلج و يارانش تن و توشى يافتند و قوت گرفتند و شأن و شوكتى به‌هم زدند « 2 » .\r\nدر اين هنگام عبد الملك بن قطن ، بلج را فراخواند و از او خواست به عهدى كه بسته است وفا كند و از اندلس بيرون رود . عبد الملك را ماندن ايشان در اندلس آزار مىداد ، ولى بلج را هواى ديگر در سر بود و در رفتن مماطله مىكرد . عاقبت پرده از چهرهء مقصود برگرفت و ادعا كرد كه او را عمش كلثوم بن عياض به جانشينى برگزيده و او حاكم قانونى اندلس است . ثعلبة بن سلامه و چند تن ديگر از زعما او را در اين دعوى يارى دادند . سپس شاميان نداى خلع عبد الملك بن قطن و امارت بلج را دردادند . يمنيان نيز به يارى او برخاستند . بلج و يارانش بر عبد الملك حمله آوردند و او را كه سپاه اندكى در اختيار داشت در قرطبه در قصرش دستگير كردند . عبد الملك پيرى نود ساله بود . بر پيرىاش رحم نكردند . او را كشتند و جسدش بر دار كردند و مثله نمودند . بدين‌سان كار بر بلج بن بشر القشيرى قرار گرفت . بلج در اوايل ماه ذوالقعدهء سال 123 ه / سپتامبر سال 741 م / در امارت اندلس استقرار يافت « 3 » .\r\nاما فتنه پايان نگرفت . اميه و قطن پسران عبد الملك به شمال گريختند و ياران\r\n\r\n\r\n","description":"","footnote":"\r\n( 2 ) . المقرى از ابن حيان ، ج 2 / ص 59 . ابن عذارى ، البيان المغرب ، ج 2 / ص 30 و 31 . همچنين رجوع كنيد به :  361 . p . I . V . tsiH . yzoD  .\r\n( 3 ) . ابن عبد الحكم در فتوح مصر ، ص 220 . ابن الاثير ، الكامل ، ج 5 / ص 92 .\r\n","page_name":" 129 ","page_number":137},
  {"content":"\r\n\r\nاو در سرقسطه گرد آمدند . اعراب محلى و بربرها نيز با آنان يار شدند . جماعتى از زعما كه از رفتار بلج با عبد الملك ناخشنود بودند ، چون عبد الرحمان بن حبيب الفهرى سردار بزرگ لشكر كه پيش از انقلاب از ياران بلج بود و عبد الرحمان بن علقمة اللخمى حاكم اربونه « شهسوار اندلس در زمان خود » كه مردى نيرومند با اتباع بسيار بود ، نيز به آنان پيوستند . اندلس ميان دو لشكرگاه بزرگ تقسيم شد : لشكرگاه شاميان « 4 » و لشكرهاى عرب و بربر ساكنان محل . اينان شاميان را متجاوز و غاصب مىخواندند . فتنه عظيم شد و پريشانى افزون . اميه و قطن و يارانشان براى قتال با شاميان ، با صد هزار سپاهى ، رهسپار قرطبه شدند . بلج و يارانش با بيست هزار جنگجو آمادهء دفاع گشتند . دو لشكر در نزديكى قرطبه ، در ماه شوال سال 124 ه / اوت 742 م روبه‌رو شدند و جنگ آغاز كردند . شاميان دليريها نمودند . ولى عبد الرحمان اللخمى كه مصمم بود بلج را بكشد ، با لشكر اربونه بر سپاه شاميان زد و صفوف را از هم بردريد و راهى به جايگاه بلج گشود و ضربتهاى سخت بر او نواخت . بلج چند روز بعد از آن ضربتها بمرد . باوجود اين شاميان بر سپاهيان محلى پيروز شدند و آنان را به هزيمت دادند و خود پيروزمندانه به قرطبه درآمدند و ثعلبة بن سلامة العاملى را كه از ياران بلج بود و با او از دريا گذشته و به اندلس آمده بود ، بر خود امير كردند . ثعلبه والى اندلس شد . در باب ولايت او همان گفتند كه در ولايت بلج گفته بودند كه او از سوى خليفه به اين منصب برگزيده شده . ثعلبه در شوال سال 124 « 5 » زمام امور را به حزم و درايت خويش به دست گرفت و آهنگ آن داشت كه حكومتى مبتنى بر نظام آرامش و امنيت پىافگند ، ازاين‌رو راه مدارا و اعتدال در پيش گرفت . ولى سلطهء حكومت مركزى روى به انحلال نهاده بود . اندلس به مناطق متعدد نفوذ تقسيم شده بود . در اقاليم ميانى و شمالى غلبه با جماعتى بود كه بر حكومت قرطبه عصيان ورزيده بودند ، چون اميه و قطن پسران عبد الملك بن قطن و عبد الرحمان بن حبيب الفهرى و عبد الرحمان بن اللخمى حاكم اربونه . غالب اعراب محلى و بربرها از اين فرقه يارى مىكردند . هنوز چند ماه نگذشته بود كه بار ديگر نبرد ميان دو گروه از سر گرفته\r\n\r\n\r\n","description":"","footnote":"\r\n( 4 ) . اين سپاه شامى به « الطالعة البلجيه » معروف‌اند ، منسوب به زعيمشان بلج . الحلة السيراء ، ص 51 .\r\n( 5 ) . ابن عذارى ، البيان المغرب ، ج 2 / ص 32 و 33 . المقرى ، نفح الطيب ، ج 2 / ص 59 و 60 . ابن الاثير ، الكامل ، ج 5 / ص 95 .\r\n","page_name":" 130 ","page_number":138},
  {"content":"\r\n\r\nشد . در نزديكى مارده چند بار جنگ افتاد . شاميان نخست منهزم شدند و ثعلبه به‌دژ مارده پناه برد ، ولى بازگرديد و بر دشمن حمله كرد و ايشان را به سختى منهزم نمود و جمعى از ايشان را اسير و برده كرد و پيروزمند به قرطبه بازگرديد . در آنجا فرمان داد همهء اسيران را اعدام كنند تا براى مخالفانش درسى باشد كه هرگز از يادش نبرند .\r\nولى پيش از آنكه حكم را اجرا كنند ، براى اندلس حاكم جديدى از راه برسيد . او ابو الخطار بن ضرار الكلبى بود . او را حنظلة بن صفوان والى افريقيه به درخواست جمعى از زعماى اندلس فرستاده بود . اينان از عواقب اين فتنه ترسيده بودند بخصوص كه مسيحيان شمال فرصت را مغتنم شمرده ، سرزمينهاى اسلامى را مورد تاخت‌وتاز خويش قرار داده ، پيروزيهايى نيز به دست آورده بودند « 6 » . بعضى گويند آنكه ابو الخطار را به امارت اندلس برگزيد هشام بن عبد الملك بود « 7 » . او را اندكى پيش از مرگ خود برگزيده بود . هشام در ربيع الاول سال 125 درگذشت و ابو الخطار در ماه رجب وارد اندلس شد . در آن هنگام بيش از ده ماه از حكومت ثعلبه نگذشته بود . ابوالخطار اسيران و بردگانى را كه ثعلبه قصد كشتنشان را داشت آزاد كرد و در حفظ نظم و ضبط امور و كوتاه كردن دست زعماى شورشيان كوشيد و جمع شاميان را به اطراف پراكنده كرد . سپس جند شام را به البيره ( غرناطه ) فرود آورد و جند حمص را در اشبيليه و لبله و جند فلسطين را در شذونه و جزيره و جند اردن را در ريه و جند قنسرين را در جيان و جند مصر را دو بخش كرد ، بخشى را در اكشونبه و باجه مسكن داد و بخشى را در تدمير . لازم به ذكر است كه تدمير ( مرسيه ) به هنگام فتح اندلس برحسب معاهده‌اى به فرمانرواى آن تيودمير واگذار شده بود . اين معاهده ميان او و عبد العزيز بن موسى « 8 » منعقد شده بود . چون تيودمير درگذشت و پسرش اتاناشلد جانشين او شد ابو الخطار گفت كه آن معاهده نامه منحصر به تيودمير بود و شامل جانشينان او نمىشود و از اتاناشلد خواست كه به حكومت قرطبه جزيه دهد . و جند مصر را در نواحى تدمير جاى داد و همهء آن اراضى را به اقطاع ايشان داد . بدينگونه\r\n\r\n\r\n","description":"","footnote":"\r\n( 6 ) . ابن عبد الحكم فتوح مصر ، ص 221 . اخبار مجموعه ، ص 45 . ابن الابار ، حلة السيراء ، ص 46 .\r\nهمچنين :  861 . p . I . V . tsiH : yzoD \r\n( 7 ) . ابن الاثير ، الكامل ، ج 5 / ص 100 ، ابن الابار ، الحلة السيراء ، ص 48 .\r\n( 8 ) . نص اين معاهده را در صفحهء 53 اين كتاب آورديم . براى شرح توزيع قبايل در ولايات اسپانيا رجوع كنيد به ابن الابار در حلة السيراء ، ص 46 . همچنين :  211 . p . I . V . dibi : ednoC  .\r\n","page_name":" 131 ","page_number":139},
  {"content":"\r\n\r\nگوتها آخرين پناهگاه و سنگر خود را در جنوب از دست دادند و تدمير نيز به ديگر ولايات اندلس پيوست و زير فرمان حكومت مركزى درآمد « 9 » .\r\nابو الخطار به تعقيب سران شورشگران پرداخت . ثعلبه را دستگير كرد و با چند تن از يارانش به افريقيه تبعيد نمود . اميه و قطن پسران عبد الملك بن قطن اعلام فرمانبردارى نمودند و با ابو الخطار تفاهم پيدا كردند . ابو الخطار آن دو را به برخى ولايات شمال امارت داد . اما عبد الرحمان بن حبيب توانست بگريزد و در نهان به تونس درآيد .\r\nعبد الرحمان ، مدتى در آنجا درنگ كرد و چشم به راه حوادث بود و چون فرصتى فراچنگ آورد ، برجست و حكومت افريقيه را از حنظلة بن صفوان بستد و ما به آن اشارت خواهيم داشت . اما عبد الرحمان اللخمى مستقل در رباط ثغر باقى ماند و اربونه و بلاد همجوار آن را زير فرمان خويش آورد .\r\nابو الخطار در آغاز كار طريق حزم و اعتدال مىپيمود و با همهء قبايل معاملتى يكسان داشت و همه را از خود خشنود مىساخت تا همه يك زبان به تأييد و اطاعت او زبان گشودند و آتش فتنه‌ها فرونشست و چندى آب رفته به جوى بازآمد . ولى تعصب قومى بر سر او آن آورد كه زين پيش بر سر اسلاف او آورده بود . به قوم خود يمنيان گرايش يافت و مضريان را از چشم بيفكند و بار ديگر به آتش رقابتها و كينه‌هاى كهن دامن‌زد . چنان اتفاق افتاد كه بر يكى از زعماى مضر كه به حمايت يكى از مردان قومش برخاسته بود اهانت كرد و او را بزد . اين زعيم مضرى صميل بن حاتم بن شمر الكلابى بود . جدش شمر بن ذى الجوشن از اشراف كوفه بود كه در شهادت حسين بن على [ ع 
  ] در كربلا شركت كرده بود . چون از بيم انتقام ياران حسين [ ع 
  ] ماندن در كوفه را نتوانست با خانوادهء خويش به شام مهاجرت كرد . چون كلثوم بن عياض القشيرى امارت افريقيه يافت ، صميل در ميان اشراف شام بود كه در لشكر بلج القشيرى انتظام يافته بودند . سپس با او به اندلس رفت « 10 » . صميل سوارى دلير بود و جمعى از مضريان و يمنيان كه با ابو الخطار دشمن بودند چون مردانى از قبايل جذام و لخم ، گرد او را گرفته بودند . چون ابو الخطار به او اهانت كرد نزد قوم خود در انحاء مختلف\r\n\r\n\r\n","description":"","footnote":"\r\n( 9 ) .\r\n . I . V ) eton ( 211 . p . I . V , surodosI touq . dibi : ednoC ; . dibi : hcabhcsA . 29 . P \r\n( 10 ) . ابن الابار ، الحلة السيراء ، ص 49 . المقرى از ابن حيان در نفح الطيب ، ج 2 / ص 62 .\r\n","page_name":" 132 ","page_number":140},
  {"content":"\r\n\r\nاندلس كس فرستاد و ماجرى بگفت . مضريان و همپيمانانشان در شورش با او يار شدند و با ديگر زعماى مخالفان ابو الخطار چون ثوابة بن سلامة الجذامى بزرگ جذام دست اتحاد دادند . اين ثوابه از يمنيان بود كه ابو الخطار او را از امارت اشبيليه عزل كرده بود و اينك با او مخالفت مىورزيد .\r\nثوابه براى نبرد با ابو الخطار پيش قدم شد . مضريان او را بر خود امير كردند و او به جانب قرطبه در حركت آمد . ابو الخطار با سپاه خود در شذونه بر كرانه‌هاى درهء لكه در رجب سال 127 با آنان روبه‌رو شد . ميان دو گروه جنگ درگرفت و به شكست و اسارت ابو الخطار انجاميد . ثوابه به قرطبه داخل شد و مضريان او را به جاى ابو الخطار به حكومت بر اندلس رضا دادند . عبد الرحمان بن حبيب الفهرى ( امير افريقيه ) نيز اين انتخاب را تصويب كرد . در اين مدت او توانسته بود كه ولايت افريقيه را از حنظلة ابن صفوان بستاند . ابو الخطار توانست به يارى چند تن از دوستانش از زندان خود بگريزد . سپس به باجه رفت و جمعيتى بر او گرد آمد . و با اين لشكر رهسپار قرطبه شد . صميل بن حاتم با مضريان و ثوابه با ياران يمنى خود راه بر او گرفتند و جنگى نه‌چندان سخت درگرفت . در اين هنگام يمنيانى كه در لشكر ثوابه بودند خواستار قطع جنگ شدند و ياران ابو الخطار را ندا دادند كه چگونه با ثوابه كه از يمنيان است جنگ مىكنند و حال آنكه او ابو الخطار را عفو كرده بود و با آنكه در دستش اسير بود از ريختن خونش بازايستاد . اين دعوت اثر كرد و سپاه ابو الخطار از گردش پراكنده شدند . ابو الخطار به باجه بازگرديد و در آنجا منتظر نشست كه از كارگاه حوادث چه نقشى بيرون آيد « 11 » .\r\nديرى نگذشت كه ثوابه در اوايل سال 129 درگذشت ، حدود يك سال و نيم بر اندلس فرمان راند . آنگاه ميان زعما و قبايل بار ديگر شعلهء اختلاف سركشيد .\r\nيمنيان مىگفتند جانشين امير متوفى بايد از ميان ايشان باشد و صميل بن حاتم پاى مىفشرد كه بايد امير مضرى باشد . ميان دو فرقه بر سر اين موضوع كشمكشها و زدوخوردها پديد آمد و اندلس چند ماه اميرى رسمى نداشت . امور كشور را عبد الرحمان بن\r\n\r\n\r\n","description":"","footnote":"\r\n( 11 ) . المقرى ، نفح الطيب ، ج 2 / ص 60 و 61 . ابن الاثير ، الكامل ، ج 5 / ص 126 . ابن عذارى ، البيان المغرب ج 2 / ص 35 و 36 .\r\n","page_name":" 133 ","page_number":141},
  {"content":"\r\n\r\nكثير اللخمى به اتفاق آن دو فرقه اداره مىكرد . چون اختلاف بالا گرفت و زعما از عاقبت فتنه و جنگ داخلى بيمناك شدند به امارت يوسف بن عبد الرحمان الفهرى يكى از زعماى مضرى رضا دادند . يوسف بن عبد الرحمان در ربيع الثانى سال 192 ه / ژوئيهء سال 749 م بدون تصويب دمشق يا افريقيه به امارت نشست . حكومت دمشق خود در اين ايام دستخوش اضطراب و پريشانى بود و نشانه‌هاى شوم از افق نمودار شده بود و قدرت خلافت اموى به خطر افتاده بود . حكومت مركزى بر ولايات دوردست چندان اشرافى نداشت . افريقيه و اندلس هريك در كار خود استقلال يافته بودند ، تا سرنوشت روشن شود و كارها بر مدار خود قرار گيرد .\r\n\r\n","description":"","footnote":"","page_name":" 134 ","page_number":142},
  {"content":"\r\n\r\n\r\nفصل نهم پايان عصر واليان\r\nلازم است كه چون به يوسف بن عبد الرحمان الفهرى رسيديم ، اندكى درنگ كنيم تا مردى را كه « جماعت » به عنوان والى اندلس برگزيد بهتر بشناسيم . يوسف ابن عبد الرحمان ده سال به استقلال در اندلس فرمان راند و به دست او بود كه اندلس قدم به دورهء نوينى نهاد و دولتى نو در آن تأسيس يافت .\r\nبيشتر روايات حاكى از آن است كه او فرزند عبد الرحمان بن حبيب بن ابى عبيدة بن عقبة بن نافع الفهرى فاتح افريقيه است . از مورخان اندلس ابن القوطيه و ابن حزم و رازى و ابن الفرضى اين قول را تأييد مىكنند ، ولى ابن حيان در اين نسبت ترديد مىكند و مىگويد كه هنوز دليلى كه بتواند به استناد آن يوسف را پسر عبد الرحمان بن حبيب بشناسد به دست نياورده است « 1 » ، جز اينكه بيشتر مورخان اندلس بخصوص متقدمين ايشان بر صحت اين نسب گواهى داده‌اند و ما نيز اين قول را مرجح مىدانيم و برمىگزينيم . اينك مىگوييم كه يوسف بن عبد الرحمان آخرين واليان\r\n\r\n\r\n","description":"","footnote":"\r\n( 1 ) . ابن الابار در الحلة السيراء اقوال ابن القوطيه و ابن حيان و ابن حزم را در صفحات 53 و 54 آورده است . اقوال رازى و ابن الفرضى را در نفح الطيب ، ج 2 / ص 61 بنگريد . ابن عذارى نيز اين نسب را تأييد كرده است . البيان المغرب ، ج 3 / ص 107 . همچنين صاحب اخبار مجموعه ، ص 21 .\r\n","page_name":" 135 ","page_number":143},
  {"content":"\r\n\r\nاندلس ، پسر عبد الرحمان بن حبيب است و اخبار عبد الرحمان را ضمن اخبار جنگهاى داخلى كه از زمان آمدن بلج القشيرى به شبه جزيره در آنجا آغاز شده بود آورديم . گفتيم كه عبد الرحمان از بيم خشم ابو الخطار به تونس گريخت و در آنجا چندى چشم به راه حوادث بود . چون خبر قتل خليفه وليد بن يزيد بن عبد الملك ( در جمادى الاخر سال 126 ) به افريقيه رسيد ، دريافت كه زمان عمل فرارسيده ، يارانش را فراخواند و براى نبرد با حنظلة بن صفوان والى افريقيه بسيج كرد و به قيروان راند .\r\nحنظله از عواقب اين فتنه انديشيد و بىهيچ رويارويى با ياران خويش به شام روان شد و عبد الرحمان در سال 127 ه به قيروان درآمد و فرمانروايى خويش را بر افريقيه اعلام نمود . مضريان او را يارى دادند و او عمالى از ياران و اقارب خود به ثغور فرستاد .\r\nيزيد بن وليد هم كه پس از كشته شدن پدرش به خلافت نشست ، براى افريقيه ، والى معين نكرد و به آنچه اتفاق افتاده بود رضا داد . چند ماه بعد مروان بن محمد جانشين يزيد بن وليد شد . عبد الرحمان پيام تهنيت با هدايا فرستاد ، و مروان نيز او را در مقام خويش باقى گذاشت « 2 » .\r\nعبد الرحمان بيش از ده سال همچنان بر افريقيه فرمان مىراند . در عصر حكومت او در افريقيه شورشها و آشوبهاى بسيار اتفاق افتاد و او همه را سركوب كرد و لشكر به صقليه و سردانيه كشيد ، و چون دولت بنى اميه سرنگون شد به بنى عباس اظهار فرمانبردارى نمود و به نام ايشان در افريقيه دعوت آشكار كرد ، ولى ديرى نپاييد كه در ماه ذوالحجهء سال 138 ه / 755 م به ناگاهان به قتل رسيد .\r\nپسر عبد الرحمان ، يوسف كه پدر بر او خشمگين شده بود گريخته به اندلس رفت و در آنجا در پى سرنوشت خويش بود و چشم به راه حوادث . او نيز چون پدرش سواركارى بااراده و خطيبى زبان‌آور بود « 3 » . ديرى نكشيد كه به ميان مضريان آشكار شد و با رؤساى ايشان دست دوستى داد و ملازم صميل بن حاتم گرديد و با او راه مصادقت پيمود تا كارش بالا گرفت ، آن‌سان كه در ربيع الثانى سال 129 به امارت اندلس دست يافت . در اين هنگام پنجاه و چهار سال از عمرش گذشته بود .\r\n\r\n\r\n","description":"","footnote":"\r\n( 2 ) . البلاذرى ، فتوح البلدان ، ص 233 .\r\n( 3 ) . المقرى ، نفح الطيب ، از رازى ، ج 2 / ص 61 . ابن الابار ، حلة السيراء ، ص 55 .\r\n","page_name":" 136 ","page_number":144},
  {"content":"\r\n\r\nسرنوشت خلافت اموى ، در اين روزگاران بازيچهء دست تقدير بود و با حوادثى دست به گريبان بود كه مجال توجه به حوادث اندلس را به او نمىداد و خود نيز نمىخواست كه درگير حوادث آن سرزمين دوردست شود . يوسف نيز خود را نيازمند به مراجعه يا تصويب حكومت دمشق نمىديد . چنان اتفاق كرده بودند كه فرمانروايى ميان يمنيان و مضريان به تناوب باشد و يوسف سالى درنگ كرد و حكومت به يمنيان نرسيد . ولى مضريان كه صميل بن حاتم در رأس آنها بود مرجع فرمانروايى و رياست بودند و هيچ در اين انديشه نبودند كه يمنيان به هر صورت كه شده زمام حكومت را بر دست گيرند . همچنين يوسف بن عبد الرحمان نيز پس از آنكه به امارت رسيد هرگز تن درنمىداد كه به اختيار خود از كرسى فرمانروايى فرود آيد ، بلكه از همان آغاز همهء مراكز قدرت را زير سلطهء خود درآورد . نخست ريه را از يحيى بن حريث الجذامى يكى از زعماى يمنيان بستد . يحيى بن حريث از رقباى يوسف بود در امارت . ريه را به اقطاع او داده بود تا موافقتش را جلب كند . چون ريه را از او گرفت قوم او - يمنيان - بشوريدند و گرد او را گرفتند . در اين هنگام ابو الخطار امير معزول هم كه بر صحنهء حوادث منتظر فرصت بود ، - چنان كه گفتيم - در باجه مىزيست ، در مغرب اندلس . چون از امارت يافتن يوسف بن عبد الرحمان و خروج ابن حريث خبر يافت تا دست به كارى زند در جنبش آمد . ابن حريث با او به گفتگو پرداخت ولى ميانشان توافقى حاصل نشد ، زيرا هريك خود را براى رياست پيشنهاد مىكرد . تنها در يك مسئله متفق بودند آن هم قتال با يوسف بن عبد الرحمان . هريك از آن دو ياران خود را گردآورد و عازم قرطبه شدند . يوسف و صميل نيز مضريان را به حركت درآوردند . هردو گروه براى قتال بسيج نيرو كرده بودند . در شقنده نزديكى قرطبه - در سال 130 ه / 747 م - جنگى هولناك درگرفت كه راويان اندلسى در وصف آن سخنان مبالغت‌آميز گفته‌اند ، از جمله آنكه : « در مشرق و مغرب عالم چنان جنگى كه به راستى مردانش آنهمه جلادت و رشادت و پايدارى به خرج دهند به وقوع نپيوسته بود . گاه آنقدر پاى مىفشردند كه سلاحهايشان مىشكست . آنگاه موى سر يكديگر را مىگرفتند و مىكشيدند و مشت بر يكديگر مىزدند يا بر گردن هم مىآويختند . » « 4 » مدتى جنگ بر دوام بود تا يك روز مضريان به ناگاه بر سپاه يمنيان حمله\r\n\r\n\r\n","description":"","footnote":"\r\n( 4 ) . المقرى از ابن حيان ، نفح الطيب ، ج 2 / ص 61 .\r\n","page_name":" 137 ","page_number":145},
  {"content":"\r\n\r\nكردند و آنان را فروكوفتند . ابو الخطار و ابن حريث و بسيارى از يارانشان اسير شدند و همه به امر صميل بن حاتم به قتل رسيدند . يمنيان از رؤسايشان جدا شدند و كار بر يوسف بن عبد الرحمان قرار گرفت . ولى او از صميل بيمناك بود ، زيرا صميل به سبب نفوذ و كثرت يارانش زمام وضع موجود را در دست داشت . يوسف چنان انديشيد كه او را از قرطبه دور كند و سرقسطه و اعمال آن را به او به اقطاع دهد . صميل به سرقسطه رفت و يوسف بىهيچ رقيبى به كار امارت پرداخت .\r\nيوسف مملكت در ضبط آورد و در موقعيتى دشوار به اصلاح امور پرداخت ، زيرا قدرت مركزى انحلال يافته بود و باد فتنه از هر سوى در وزيدن بود . بسيارى از عمال نواحى دعوى استقلال مىكردند . مسيحيان در ولايات شمالى سر برداشته بودند . افزون بر همهء اينها در سال 133 ه / 750 م بلاى قحط بر اندلس سايه افگنده بود . اين قحطسال دو سال مدت گرفت . سراسر جلگه و دشت و وادى خشك شد و زراعت نابود گرديد . گرسنگى در شهرها و روستاها بيداد مىكرد . در اين هنگام سواحل اندلس مورد هجوم تاراجگران شمالى گرديد . اينان در سواحل و ثغور و شهرهاى نزديك به ساحل ، دست به كشتار و تاراج زدند « 5 » . يوسف بن عبد الرحمان در فرونشاندن آتش اين فتنه‌ها و غلبه براين سختيها لياقتى شايان از خود بروز داد . در سراسر اندلس به حركت آمد و حكام آشوبگر را عزل كرد و ستم و بىنظمى را تا آنجا كه مىتوانست سركوب نمود . جاده‌هاى نظامى را اصلاح كرد تا هرگاه كه به جنگش نياز افتد راه‌ها دشوار نباشد . در نظام مالياتى تعديل پديد آورد و ثلث مداخل را در هر ولايت بستد ، ولى دستور داد به سجلات قديم مراجعه كنند و نام مردگان را حذف نمايند . پيش از اين ماليات برطبق سرشمارى قديم گرفته مىشد و اين بر رعايا ستمى بود ، زيرا شمارشان از آغاز فتح كمتر شده بود . يوسف بن عبد الرحمان فرمان داد تنها از زندگان ماليات بستانند و ماليات را از مردگان ساقط نمود و با اين كار مسيحيان با او دل‌خوش كردند « 6 » . يوسف در تقسيمات مملكت نيز نظر كرد و در آن اصلاحاتى نمود و اسپانيا را بدان شيوه كه در ايام گوتها بود به پنج بخش تقسيم كرد . اين\r\n\r\n\r\n","description":"","footnote":"\r\n( 5 ) . ايزيدور باجى . رجوع كنيد به  201 . p . I . V . dibi : hcabhcsA  . همچنين ابن عذارى ، البيان المغرب ، ج 2 / ص 38 .\r\n( 6 ) .\r\n . 101 . p . I . V . dibi : surodisI ; touq : hcabhcsA ; 121 . p . I . V . dibi : ednoC \r\n","page_name":" 138 ","page_number":146},
  {"content":"\r\n\r\nتقسيمبندى ، در آغاز فتح نيز با تعديلى در حدود آن معمول بود . قسمتهاى پنجگانهء اندلس از اين قرار بود : ولايت باطقهء\r\n ) aciteaB ( \r\nقديم كه ميان نهر وادى يانه و درياى مديترانه واقع بود ، شامل شهرهاى قرطبه ، قرمونه ، استجه ، اشبيليه ، شذونه ، لبله ، مالقه ، البيره و جيان . ديگر ولايت طليطله ، كه ولايت قرطاجنهء قديم است . اين ولايت از جبال قرطبه در شمال‌شرقى اندلس تا نهردويره ( دورو ) و جبال وادى الحجاره در شمال گسترده است و مشهورترين شهرهاى آن طليطله ، مرسيه ، لورقه ، اوريوله ، شاطبه ، دانيه ، لقنت ، بلنسيه ، شقوبيه ، وادى الحجاره ، وقونقه .\r\nسوم ولايت مارده شامل لوجدانيا يا جليقيهء قديم . سمت شرقى آن وادى يانه است و تا اقيانوس كشيده شده است . مشهورترين شهرهاى آن مارده است و باجه و اشبونه و استرقه و سموره و شلمنقه . چهارم ولايت سرقسطه شامل كانتبرياى قديم . جانب شرقى آن نهر تاجه است و بر كرانهء رود ايبر تا جبال پيرنه و بلاد بشكنس و مشهورترين شهرهاى آن عبارتند از سرقسطه ، طركونه ، جيرنده ، برشلونه ، ارقله ، لارده ، طرطوشه و وشقه . پنجم ولايت اربونه كه ولايت ثغر است و در شمال‌شرقى جبال پيرنه تا دريا گسترده است و شامل مصب رود رون است و مشهورترين شهرهاى آن ، اربونه است و نيمه و قرقشونه و اجده و بزييه و ماجلونه « 7 » .\r\nيوسف بن عبد الرحمان به تنظيم و اصلاح لشكر جدى بليغ نشان داد و براى سركوبى اغتشاشات داخلى و حفظ مرزهاى شمالى نيروى عظيمى بسيج كرد .\r\nآنگاه به سردارى پسر خود ابو الاسود محمد بن يوسف و سليمان بن شهاب و حصين العقيلى لشكرى راهى شمال نمود . مسيحيان همواره منتظر فرصت بودند تا چون اوضاع داخلى پريشان گردد به اراضى شمالى دست‌اندازى كنند و در آن ايام بر بسيارى از دژها و جنگگاههاى شمالى مستولى شدند و تا كرانه‌هاى رود دويره ( دورو ) پيش آمده بودند . بشكنس و گوت كه در آن سوى جبال پيرنه بودند شورش كردند و اميرشان كنت آنزيموند از پپن - ملقب به كوتاه - پادشاه فرانسه ، براى جنگ با مسلمانان يارى خواسته بود . آنزيموند كه از اشراف گوت بود ، منتظر\r\n\r\n\r\n","description":"","footnote":"\r\n( 7 ) . پيش ازين به تقسيمبندى اسپانيا برحسب آنچه بكرى آورده است اشاره كرديم . رجوع كنيد به ذيل صفحهء 69 .\r\n","page_name":" 139 ","page_number":147},
  {"content":"\r\n\r\nفرصت در حوادث اسپانيا بود . بر شهرهاى سپتمانياى مسلمان يعنى نيمه ، اجده ، ماجلونه ، بزييه و اطراف آن مستولى شد و مملكت كوچكى تأسيس كرد . مسيحيان ساكن آن نواحى گرد او را گرفتند و او به يارى زعماى محلى توانست بر تسلط مسلمانان در آن نواحى پايان دهد ، ولى ديد كه نمىتواند در حالى كه عربهاى نيرومند در نزديكى او در اربونه هستند كشور كوچك خود را نگهدارد . همواره از عربها مىترسيد . همچنين از همسايهء خود امير اكوتين بيمناك بود مبادا از او شرى زايد ، زيرا امير اكوتين در طمع آن بود كه اين اراضى را به املاك خود ضميمه كند . پس امير آنزيموند هيچ راهى بهتر از آن نديد كه زير علم پادشاه فرانسه پپن كوتاه پناه برد و از او يارى جويد .\r\nپپن نيز چون پدرش شارل مارتل از كاخبانى به اين مقام رسيده بود . او پادشاه خود شيلدريك سوم آخرين پادشاه خاندان مروونژيان را دستگير كرد و او را به يكى از ديرها فرستاد و تخت‌شاهى را در سال 751 م از آن خود نمود . چون آنزيموند از او يارى خواست برفور اجابت كرد و اين فرصت را مغتنم شمرد تا كارى را كه پدرش در بيرون راندن مسلمانان از گاليا آغاز كرده بود به پايان رساند . پپن در لانگدوك به جنگ رفت و باهم پيمان خود آنزيموند به مواضع مسلمانان حمله كرد و در سال 753 بر مسلمانان آسيبهايى رسانيد . پادگانهاى مسلمانان كه در آن نواحى بودند سخت مقاومت كردند ، ولى بدان سبب كه در گوشه‌اى افتاده بودند و از دولت مركزى مددى نمىرسيد نتوانستند جنگ را به درازا كشانند . فرنگان بر سراسر آن شهرها و دژها جز اربونه ، غلبه يافتند . اربونه تا چند سال ديگر در دست مسلمانان ماند . لشكرى كه يوسف بن عبد الرحمان به شمال فرستاد نتوانست آب رفته به جوى بازآرد ، بلكه شكسته بازگشت و سردار آن سليمان بن شهاب كشته شد و حصين العقيلى با سوارانش پس از رنج فراوان نجات يافتند « 8 » . شمال به حال خود رها شد و شورشها و جنگهاى داخلى همهء كوششهاى يوسف را به خود اختصاص داد .\r\nجريان امر چنان بود كه آتش رقابتها و كشمكشهاى قديم كه به كوشش يوسف بن\r\n\r\n\r\n","description":"","footnote":"\r\n( 8 ) . ابن الابار ، الحلة السيراء ، ص 58 . همچنين\r\n 201 . p . I . V . dibi : hcabhcsA : ednoC 721 . p . I . V . dibi \r\n. صاحب اخبار مجموعه تاريخ اين حمله را دو سال بعدتر مىآورد .\r\nص 76 و 77 .\r\n","page_name":" 140 ","page_number":148},
  {"content":"\r\n\r\nعبد الرحمان فروكش كرده بود بار ديگر به هنگامى كه يوسف و هم‌پيمانش همهء قدرت را خود در دست گرفتند و به ديگران ميدان ندادند ، مشتعل شد . به عبارت ديگر حكومت يوسف موقتا در اندلس آرامشى ايجاد كرد ، بدين اميد كه آن فرمانرواى قانونى كه خليفه معين مىكند ، برسد . ولى حكومت بنى اميه در سال 132 ه / 750 م انحلال يافته بود و پريشانى و آشوبى كه پيش از اين در امور افريقيه و اندلس از چند سال پيش پديد آمده بود ، اينك اوج مىگرفت و ميراث خلافت اموى به عنوان مالى مباح مورد تاراج هركس كه طمع در آن بسته بود و دستش مىرسيد ، قرار گرفته بود .\r\nدر اندلس جمعى از زعماى بزرگ و صاحب جاه و قوم و قبيله ، مىخواستند از يوسف بن عبد الرحمان وصميل بن حاتم كه همهء قدرت و سلطه را ميان خود قسمت كرده بودند انتقام بگيرند و مىگفتند كه خود از هركس ديگر به آن مقام اوليترند .\r\nيوسف نيز از ديگرسو سرگرم محكم كردن پايه‌هاى حكومت خود در اين سرزمين دورافتاده بود ، سرزمينى كه دست تقدير او را فرمانرواى آن ساخته بود و او به سبب عظمت و اهميت آن با پادشاهان بزرگ پهلو مىزد . بزرگترين اين گروه كه با يوسف دشمنى مىورزيد عبد الرحمان بن علقمة اللخمى حاكم ثغر اربونه بود ، كه به سبب دليرىاش « شهسوار اندلس » لقب يافته بود « 9 » .\r\nچنان كه گفتيم عبد الرحمان بن علقمه ، پيش از اين در جنگهاى داخلى شركت جسته بود . سپس لشكر خود را به اربونه بازپس كشيد و در آنجا چشم به راه فرصتها و حوادث نشست . چون يوسف بن عبد الرحمان امارت اندلس يافت و كارهاى شمال روى در پريشانى نهاد او براى عبور از پيرنه و جنگ با يوسف به گردآورى ساز نبرد پرداخت ، ولى ديرى نپاييد كه به دست يكى از يارانش كشته شد و سرش را نزد يوسف فرستادند . به ظن قوى اين جنايت به تحريك يوسف صورت گرفته بود . با كشته شدن عبد الرحمان نقشه‌هايش نيز باطل گرديد « 10 » . در اشبيليه يوسف بن عمرو بن يزيد الازرق بر يوسف بن عبد الرحمان خروج كرد و كارش بالا گرفت . يوسف بن عبد الرحمان بر سر او لشكر برد و منهزمش ساخت و بكشت . در باجه عروة بن الوليد كه به سبب پيمانى كه با اهل ذمه بسته بود به الذمى اشتهار داشت خروج كرد . علاوه بر عربها و بربرها كه\r\n\r\n\r\n","description":"","footnote":"\r\n( 9 ) . ابن القوطيه ، ص 43 .\r\n( 10 ) . المقرى ، از ابن حيان ، نفح الطيب ، ج 2 / ص 62 . ابن عذارى ، البيان المغرب ، ج 2 / ص 39 .\r\n","page_name":" 141 ","page_number":149},
  {"content":"\r\n\r\nياران او بودند مسيحيان نيز به دو پيوستند . عروه به اشبيليه لشكر برد و بر آن مستولى شد . دامنهء انقلاب او در آن حوالى گسترده شد . يوسف سپاهى به جنگش فرستاد . عروه آن سپاه درهم شكست . يوسف خود به جنگ او رفت . ميانشان نبردهايى هولناك درگرفت . عاقبت عروه شكست خورد و به اسارت افتاد و با چند تن از يارانش به قتل رسيد . از همهء اين شورشها وسيع‌تر ، شورشى بود كه در اين ايام در شمال شكل مىگرفت و هدفش خلع يوسف بن عبد الرحمان الفهرى و صميل بن حاتم و از ميان بردن سلطهء آن دو بود . هستهء اين شورش يكى از زعماى مضر بود ، صاحب رشادت و جاه ، موسوم به عامر بن عمرو بن وهب العبدرى . عامر مردى اصيل در عصبيت و حسب بود با متابعان بسيار و جاهى و مرتبتى عظيم . عامر مضريان را در خلال حوادث رهبرى و رياست كرده بود . پيش از آنكه يوسف بن عبد الرحمان به حكومت دست يابد عامر از دوستان او بود و همانند او از سرداران لشكر بود . چون يوسف به امارت رسيد او را از رياست و فرماندهى عزل كرد . پس عامر نيز به زمرهء مخالفان يوسف و صميل پيوست و از اينكه آن دو همهء مقامها را به خود اختصاص داده بودند و به ديگران نمىپرداختند ، به خشم آمده بود . چون اندلس دستخوش آتش فتنه شد و باد آشوب در همه‌جا وزيدن گرفت به انديشهء تهيهء وسايل خروج افتاد . عامر پيش از اين بر جزيرة الخضراء نفوذ خود گسترده بود . سپس به قرطبه رفت و نشست تا چه پيش آيد .\r\nبه ابو جعفر المنصور خليفهء عباسىنامه نوشت و از او خواست كه اجازت دهد براى او دعوت كند و به نام او بر اندلس فرمان راند و خليفه برايش منشور امارت فرستد .\r\nعامر دست دوستى به جانب يمنيان دراز كرد و بر ضد يوسف و صميل به كوشش پرداخت و جنگ شقنده را كه آن دو در ريختن خون ايشان آنهمه اسراف كرده بودند ، فرايادشان آورد . يمينان و مضريان به گرد او حلقه زدند . يوسف از توطئه‌هاى او بىخبر نبود . چون آهنگ دستگيريش نمود با بسيارى از اتباعش به شمال گريخت .\r\nدر شمال دو زعيم قرشى ديگر بودند به نام حباب بن رواحة الزهرى از بنى كلاب و تميم بن معبد الفهرى ، كه علم آشوب در سرقسطه برپا كرده بودند و صميل بن حاتم را به سختى در محاصره داشتند . صميل از همپيمان خود ، يوسف يارى طلبيد ولى يوسف نتوانست يا نخواست به يارى او اقدام كند ، زيرا كه در آرزوى برافتادن او بود « 11 » . صميل مجبور\r\n\r\n\r\n","description":"","footnote":"\r\n( 11 ) . ابن عذارى ، البيان المغرب ، ج 2 / ص 38 و 43 .\r\n","page_name":" 142 ","page_number":150},
  {"content":"\r\n\r\nشد با همان اندك ياران خود با دشمن روبه‌رو شود . چند ماه ميان دو طرف جنگها رفت .\r\nعاقبت صميل شكست خورد و با معدودى از ياران خويش از سرقسطه بگريخت و عامر با همپيمانش به شهر داخل شد و در سال 136 ه / 753 م آنجا را تصرف كرد و سراسر كورهء سرقسطه و متعلقات آن را آشوب فراگرفت . عامر خود را والى اندلس خواند و مىپنداشت به زودى منشور امارت او از سوى ابو جعفر المنصور خواهد رسيد .\r\nخطهء شمال از قبضهء اقتدار يوسف بن عبد الرحمان بيرون رفت .\r\nاما صميل به طليطله كه يوسف به جاى سرقسطه امارتش را به او داده بود رفت .\r\nيوسف بن عبد الرحمان به سبب اين جنگها و اين آشوبهاى پىدرپى ناتوان شده بود .\r\nناچار شد چندى آرامش گزيند . عامر به مدت دو سال توانست همهء كورهء سرقسطه را در تصرف آورد . در اواخر سال 137 ه / 754 م يوسف با لشكرى عظيم به سرقسطه تاخت و شهر را سخت محاصره كرد و مردم را در تنگنا افگند . مردم براى رهايى از محاصره صلاح خود در آن ديدند كه عامر و پسرش وهب و حباب الزهرى را به يوسف تسليم كنند . يوسف همه را بند بر نهاده ، با خود ببرد و به طليطله رفت ، سپس در راه فرمان داد همه را كشتند و بدينگونه از شر آشوبگران خلاص شد « 12 » .\r\nيوسف بن عبد الرحمان تصور نمىكرد خطر ديگرى به زودى گريبانگيرش شود .\r\nاين خطر از خارج اندلس دررسيد و همهء رشته‌هاى او را پنبه كرد ، از اين قرار كه او تازه با دوست و همپيمان خود صميل در بيرون شهر طليطله ديدار كرده بود كه رسولى از قرطبه دررسيد و نامه‌اى از پسرش عبد الرحمان آورد حاكى از آنكه جوانى از بنى اميه موسوم به عبد الرحمان بن معاويه در سواحل اندلس در شهر مرزى المنكب  racenumlA  آمده طرفداران بنى اميه در كورهء البيره ( غرناطه ) گرد او را گرفته‌اند و دعوتش در سراسر جنوب اندلس به سرعت انتشار يافته است . اين خبر در لشكر يوسف بن عبد الرحمان شايع شد و موجب بيم و پريشانى گرديد و بسيارى از افراد سپاه پراكنده شدند .\r\nگويند كه خبر رسيدن امير اموى هنگامى به يوسف رسيد كه در راه شمال\r\n\r\n\r\n","description":"","footnote":"\r\n( 12 ) . در تفصيل اين حوادث رجوع كنيد به الحلة السيراء ، ص 52 . ابن الاثير ، الكامل ، ج 5 / ص 140 و 184 . ابن عذارى ، البيان المغرب ، ج 2 / ص 43 و 44 . همچنين :\r\n 581 481 . p . I . V . tsiH : yzoD \r\n","page_name":" 143 ","page_number":151},
  {"content":"\r\n\r\nبود تا به جنگ مسيحيان جليقيه برود و تازه شورشگران سرقسطه « 13 » را سركوب كرده بود . درهرحال يوسف و صميل با بقاياى ياران و لشكريان خود به قرطبه حركت كردند تا چاره‌اى براى دفع اين خطر جديد بينديشند . اين حادثه در اواسط سال 138 ه / اواخر سال 755 م اتفاق افتاد .\r\nدر اثناى اين فتنه‌ها و آشوبهاى پىدرپى ، چنان كه گفتيم فرنگان بر همهء شهرها و اراضى اسلامى در سپتمانيا و لانگدوك مسلط شده بودند . اين ناحيه ولاية الثغر يا رباط الثغر ناميده مىشد . از آن همه جز اربونه هيچ به دست مسلمانان نمانده بود .\r\nاربونه استوارترين دژهاى مسلمانان در آن سوى جبال پيرنه بود و توانسته بود در ايام شارل مارتل حملات فرنگان را دفع كند . چون اربونه قهرمان دلير و مدافع خود عبد الرحمان اللخمى شهسوار اندلس را از دست داد و اراضى ثغر همه به دست مسيحيان افتاد ، پپن پادشاه فرانسه با همپيمان خود كنت آنزيموند گوتى امير سپتمانيا براربونه حمله آورد و با نيروى عظيم خود آن را در سال 755 م در محاصره گرفت .\r\nاربونه در نهايت استحكام بود و مسلمانان مصمم بودند تا آخرين نفر در دفاع از شهر جانبازى كنند . پپن در هنگام محاصرهء اربونه مجبور شد بخشى از لشكر خود را براى نبرد با امير اكوتين نوهء دوك اودو از ميدان كارزار بيرون ببرد تا او را از زمينهاى فرنگان بيرون براند و آنزيموند را براى ادامهء محاصرهء اربونه در آنجا گذارد . قضا را آنزيموند در اثناى نبرد در كنار باروهاى اربونه بىخبر و ناگاهان كشته شد . پپن براى محاصره بازگشت و بارها به شهرى كه در محاصره بود حمله كرد ، ولى مسلمانان توانستند چهار سال مقاومت كنند و حمله‌هاى فرنگان را دفع نمايند . اين مقاومتها همه در شرايطى بود كه پيوندشان از اندلس بريده بود و هيچ مددى از فرمانروايان قرطبه به ايشان نمىرسيد ، كه آنها خود سرگرم جنگهاى داخلى بودند . پيوسته بودن شهر به دريا دست يافتن به برخى مؤنات را براى مسلمانان آسان مىكرد و مشقات محاصره را تحمل‌پذير مىساخت . چون پپن ديد كه نمىتواند شهر را به جنگ بگيرد به خدعه و خيانت روى آورد . با گوتهايى كه در درون شهر بودند رابطه پيدا كرد و به آنان قولهاى مؤكد داد كه اگر او را در تسخير شهر يارى دهند در عوض آنان را اجازه\r\n\r\n\r\n","description":"","footnote":"\r\n( 13 ) . ابن القوطيه ، ص 20 . المقرى ، نفح الطيب ، ج 1 / ص 154 .\r\n","page_name":" 144 ","page_number":152},
  {"content":"\r\n\r\nخواهد داد كه از قوانين خود متمتع شوند و ايشان را حقوق و امتيازات بسيار دهد .\r\nگوتها در درون شهر آشوب برپا كردند و در همان روز نگهبانان مسلمان را كشتند و دروازه‌ها را گشودند . فرنگان به شهر درآمدند و ساكنان مسلمان را به سختى فرو كوفتند و مسجدها و معابد را خراب كردند . اين واقعه در سال 142 ه / 759 م « 14 » اتفاق افتاد . بدين طريق آخرين سنگر مسلمانان در گاليا به دست مسيحيان افتاد و سيادت اسلام در آن سوى جبال پيرنه پس از نيم قرن روبه زوال نهاد و قواى مسيحيت بازگرديد و از آن پس در پشت آن سنگرها مترصد برانداختن اسلام از سراسر اسپانيا بودند .\r\nدريغا كه نيروهاى اسلام در درون شبه جزيره روىدرروى يكديگر ايستاده خود را نابود مىكردند .\r\nمسيحيان شمال نيز براى سودجويى از شكاف در صفوف مسلمانان ، پاى به جاى پاى فرنگان نهادند . مراد ما از مسيحيان شمال بقاياى گوتها هستند كه به هنگام فتح اسلامى از برابر لشكر اسلام گريخته به اقاصى شمال رفته بودند و در جبال اشتوريش يا استورية « 15 » و جليقيه در ركن شمال غربى اسپانيا پناه گرفته بودند . يكى از اشتباهات فاتحين اين بود كه براى از ميان بردن اين بقاياى اندك اقدامى جدى ننمودند تا كارشان بالا گرفت و به صورت نيروى عظيمى كه بر سر سيادت بر اسپانيا با اسلام به منازعه و رقابت برخاستند ، درآمدند . مردم سرزمينهاى فتح‌شده كه به آن سامان رفته بودند برگرد يكى از رهبران و سرداران شجاع خود موسوم به پلاگيوس يا پلاى يا پلايو گرد آمدند . پلاگيوس در آن مناطق صعب‌العبور پناه گرفت و همچنان به تنظيم و پرورش نيروهاى جنگى خويش سرگرم بود و هرگاه فرصتى مىيافت به سرزمينهاى مسلمانان كه همجوار او بودند حمله‌اى مىكرد . واليان اندلس كه پىدرپى مىآمدند خود به فتوحات تازه مىپرداختند ، آنگاه عصر فتنه‌ها و آشوبها فرارسيد و همه از آن اميرنشين خرد غافل بودند . از ديگر سو در ماوراى بيابانها و صخره‌ها واقع شده بود و همين امر عامل ديگرى بود كه آن را از تعرض مسلمانان در امان مىداشت .\r\nچون در سال 737 م پلاگيوس درگذشت ، بعد از خود كشورى كوچك ولى استوار باقى گذاشت . پسرش فاويلا به جايش نشست . به هنگامى كه اندلس دستخوش\r\n\r\n\r\n","description":"","footnote":"\r\n( 14 ) .  . 728 . p . I . V . dibi : ettessiV moD \r\n( 15 ) . به فرانسوى  sairutsA  .\r\n","page_name":" 145 ","page_number":153},
  {"content":"\r\n\r\nفتنه و آشوب شد و واليان و زعماى مسلمان به قتال با يكديگر مشغول شدند ، مسيحيان شمال جرئت يافتند كه به اراضى مسلمانان حمله آورند . فاويلا و پس از او آلفونسوى اول پاى از حدود آن اميرنشين خرد بيرون نهادند و داخل اراضى اسلامى شدند و تا استرقه پيش آمدند . چون در سال 133 ه قحطى سراسر اندلس را فراگرفت و شدت آن در ولايات شمالى بيشتر بود بسيارى از مسلمانان آن نواحى به ديگر جايها مهاجرت كردند و مسيحيان در سال 136 ه / 753 م « 16 » براسترقه و ضياع مجاور آن دست يافتند و هنوز قرن هشتم ميلادى به نيمه نرسيده بود كه آن اميرنشين مسيحى رشد كرد و نيرومند شد و در برابر اسلام قد علم كرد و با هرچه در توان داشت كوشيد ميهن ديرين خود را بازپس ستاند .\r\n\r\n\r\n","description":"","footnote":"\r\n( 16 ) . رجوع كنيد به اخبار مجموعه ، ص 61 و 62 .\r\n","page_name":" 146 ","page_number":154},
  {"content":"\r\n\r\n\r\nباب دوم دولت اموى در اندلس\r\n\r\n1 : عصر امارات از عبد الرحمان الداخل تا عبد الرحمان بن الحكم\r\n138 - 238 ه / 756 - 852 م\r\n\r\n","description":"","footnote":"","page_name":" 147 ","page_number":155},
  {"content":"\r\n . \r\n","description":"","footnote":"","page_name":" 148 ","page_number":156},
  {"content":"\r\n\r\n\r\nفصل اول سرنگونى دولت اموى و قيام دولت عباسى\r\nدولت اموى دولت امپراتورى بزرگ اسلامى بود . در عصر آن دولت فتوحات اسلامى از جانب شرقى تا سند و از غرب تا اقيانوس اطلس و اسپانيا بسط يافت . در اين عصر امپراتورى اسلامى به ذروهء فخامت و قوت خود رسيد : واحدى به هم پيوسته و استوار تحت يك سلطهء ادارى . ولى تمتع دولت اموى از اين قدرت و وحدت ديرى نپاييد و هنوز قرن دوم هجرى آغاز نشده بود كه به زودى روى به سستى و از هم گسيختگى نهاد . هنگامى كه عصر خلفاى نيرومندى چون وليد بن عبد الملك و برادرش سليمان ( 86 - 99 ه ) سپس برادر ديگرشان هشام بن عبد الملك پايان گرفت مىبينيم كه عوامل انحلال و پراكندگى چون موريانه ، آن تخت اقتدار را سست‌بنيان كرد ، تا فروريخت . پس از اندكى در اندلس فتنه‌ها و آشوبها سر برداشت و چنان كشورى از قلمرو امپراتورى بيرون افتاد و سلطهء خلافت دمشق را جز نامى نبود . افريقيه نيز كم‌كم از قبضهء خلافت بيرون رفت و مردانى كه به دعوى استقلال سر برداشته بودند ، هريك ناحيه‌اى را مجزا نمود . در ولايات دوردست شرقى نيز چون خراسان و فارس قيامهايى صورت گرفت و پادشاهى بنى اميه چنان كه گويى بر دهانهء آتشفشان قرار گرفته باشد لرزيدن آغاز كرد و دعوتهايى كه قريب به نيم قرن در پردهء اختفا بود اينك\r\n\r\n","description":"","footnote":"","page_name":" 149 ","page_number":157},
  {"content":"\r\n\r\nآشكار شده بود . آرى آتشفشان منفجر شد .\r\nزوال و انحلال دولت اموى - دولتى كه هنوز مراحل نمو خود را پشت‌سر نگذاشته بود - علل و عوامل خاصى داشت كه در وضع و موقعيتى كه در آن به وجود آمده بود ، ريشه داشت و از سياست دينى و معنوى آن دولت در جزيرة العرب مايه مىگرفت . از اينها كه بگذريم عامل مهم ديگرى در كار بود و آن به ثمر رسيدن مبارزهء دائم ميان عناصر و قواى مختلفى بود كه در برآوردن بناى امپراتورى اسلامى شركت داشتند . بنى اميه توانستند خلافت و حكومت را پس از يك كشمكش از ديگران بستانند ، بدينگونه بر اهل بيت پيامبر كه صاحبان شرعى خلافت بودند خروج نمودند و با وسايلى كه غالبا غيرشرافتمندانه و غيرعادلانه بود خلافت را از آن خود كردند . اعمالى كه بنى اميه در خلال اين كشمكش مرتكب شدند در نفوس امت عربى اثرى بس ناپسند داشت . بنىاميه در حق اهل بيت و شيعيان ايشان مرتكب شنيعترين جرايم شدند . حسين بن على [ ع 
  ] را در سال 61 ه در كربلا شهيد كردند و كشتن جمعى از فرزندان و برادران او از دردناكترين ستمهايى است كه در حق اهل بيت اعمال شده است « 1 » . شهادت امام حسين [ ع 
  ] كه دنبالهء مبارزات اهل بيت براى گرفتن حق خود بود و اين مبارزه از زمان خلافت على [ ع 
  ] شدت گرفته بود در جهان اسلامى تأثيرى الم‌انگيز داشت . هنوز دو سال از اين حادثهء دردناك نگذشته بود كه در سال 63 ه يزيد بن معاويه لشكر خود را به سردارى مسلم بن عقبة المرى براى عقوبت مردم مدينه به آنجا فرستاد . آنان سر از اطاعت يزيد برتافته بودند . لشكريان اموى شهر رسول اللّه [ ص 
  ] را مورد حمله قرار دادند و در آنجا كشتار و تاراج به راه انداختند و حرمت حرم مقدس نبوى را شكستند و شنيع‌ترين گناهان را مرتكب شدند « 2 » . لشكر بنى اميه از مدينه رهسپار مكه شد و بيت اللّه الحرام را زير ضربات منجنيق و آتش گرفت .\r\n\r\n\r\n","description":"","footnote":"\r\n( 1 ) . شهادت امام حسين بن على ( ع ) در كربلاء روز دهم محرم سال 61 واقع شد . آن روز را روز عاشورا گويند . فاطميان در عصر خلافت خود روز عاشورا را روز عزادارى معين كردند . عزادارى عاشورا تا به امروز در شهر قاهره همچنان برقرار است و در آن روز مراسم و مجالس برپا مىشود . ( رجوع كنيد به كتاب من ، الحاكم بامر اللّه و اسرار الدعوة الفاطمية ، چاپ دوم ، ص 354 . )\r\n( 2 ) . اين واقعه به واقعهء حره يا حرة واقم معروف است . حره ديهى است در مشرق مدينه . پيش از اين نيز به آن اشاره كرديم .\r\n","page_name":" 150 ","page_number":158},
  {"content":"\r\n\r\nاين حوادث و امثال آن را در امت اسلامى اثرى عميق بود . شيعيان و اصحاب اهل بيت از اين حوادث براى رسوا ساختن سياست بنى اميه و شيوهء رفتار ايشان سود بسيار بردند و هيبت خلافت از اين رهگذر دچار آسيب فراوان گرديد ، آنچنان آسيبى كه ديگر هرگز نتوانست قد راست كند . شيعيان براى انتشار دعوت خويش از جنبه‌هاى عاطفى اين حوادث بهره‌هاى بسيار بردند . همچنين توانستند همهء عناصرى را كه از خاندان اموى كينه به دل داشتند گرد خود جمع كنند . عامل ديگرى كه در سرنگونى دولت اموى تأثير فراوان داشت عصبيتهاى قومى بود . اين عصبيتها سبب شد كه رابطهء دولت با بلاد دوردست كشور منقطع شود . در افريقيه انقلابات قومى بربرها نيروهاى خلافت را بىوقفه زير ضربه گرفته بود . اختلاف ميان عنصر عرب و بربر در اندلس سرنوشت اسلام و خلافت را در آن سرزمين دورافتاده تهديد مىكرد و سرداران و زعما را در كار خود سست مىنمود و در صفوف غازيان رخنه و شكست پديد مىآورد . اعراب خود نمونهء بدى در تفرق كلمه و تشتت رأى بودند . نبرد پايان‌ناپذير ميان مضر و حمير و ميان قبايل و عشاير و خاندانها وحدت عربيت را از هم گسسته بود و آن عصبيتى كه به هنگام همدستى و همداستانى در اقاصى مشرق و مغرب به آن فتوحات عظيم نايل شده بود ، اينك روى در تراجع نهاده بود .\r\nخلافت امويه دولتى عظيم و گسترده بود ، ولى سلطهء حقيقىاش به داخل آن امپراتورى وسيع محدود مىشد و آن‌سوتر در سرزمينهاى دور تر پايه‌هاى اين حكومت لرزان و لغزان بود و اين خود يكى از علل انحلال بود . دولت اموى را دشمنانى بود نهانى ، معنوى و روانى كه از هر دشمن ظاهرى براى آن دولت خطرناكتر بودند .\r\nاين خصومتها كه سياست اموى در دلها برانگيخته بود ، همواره در رشد و توسعه بود و آفاق را مىنورديد و دولت اموى را در پرچينى از كينه‌ها و دشمنىها محصور مىنمود . اين خصومتهايى كه همواره عطش انتقام را در پى مىداشت و اساس دعوت شيعه بود از شهادت على بن ابيطالب [ ع 
  ] و سپس شهادت فرزندانش ، در آغاز قرن دوم به همه‌جا ريشه دوانده و بارور شده بود . شيعه توانست در همه‌جا بخصوص در عراق و خراسان آشكار شود و چند انقلاب محلى را رهبرى كند . اين انقلابها همه در سيل خون غرقه شدند ، ولى سركوبيها آتش مبارزه را تيزتر مىكرد و خونريزى عطش انتقام را بيشتر مىنمود . نبرد ميان دو طرف از جهت جنبه‌هاى مادى متعادل نبود . شيعه\r\n\r\n","description":"","footnote":"","page_name":" 151 ","page_number":159},
  {"content":"\r\n\r\nارتش منظم يا مركزى كه از آنجا سازوبرگ نبرد را آماده كند نداشت . خطر معركه از جنبه‌هاى معنوى آن بود و اين خطر به هنگامى كه كار عمال نواحى روى به ضعف نهاد بيشتر شد ، آن‌سان كه حكومت مركزى را دسترسى به فرونشاندن آن نبود .\r\nبنابراين سلطهء او در بلاد دوردست روى به گسيختگى نهاد و عرضهء شكست و تلاشى شد .\r\nداعيان قريب نيم قرن بود كه دعوت خود را سروسامان مىدادند و براى آن اصول و قواعد وضع مىكردند و در ديگر نواحى اصحاب و انصار گرد مىآوردند .\r\nهمانند ديگر دعوتهاى انقلابى سرى ، داراى جماعت بسيارى از ياران پنهانى بود .\r\nبحث در مبادى آراى شيعه و عقيدهء آنها در باب امامت از موضوع ما خارج است « 3 » . كافى است كه بگوييم اختلاف درونى شيعه در باب اينكه چه كسى از فرزندان على [ ع 
  ] جانشين ديگرى است ، نتوانست مانع مخالفت و خصومت آنها با حكومت بنى اميه شود و نيز نتوانست در راه انتشار و پيشرفت تشيع مانعى پديد آورد . امامت شيعه بعد از شهادت حسين [ ع 
  ] به برادرش محمد بن على بن ابيطالب معروف به ابن حنفيه منتقل شد « 4 » . چون محمد بن حنفيه « 5 » در سال 81 ه وفات كرد پسرش ابو هاشم عبد اللّه بنابر وصيت پدر به امامت رسيد . ابو هاشم در ايام وليد بن عبد الملك و برادرش سليمان بن عبد الملك به امامت شيعه ادامه داد . شيعيان از اطراف به نزد او مىآمدند و وجوه مقرر را به او مىپرداختند . به قولى ابو هاشم را در سال 98 ه به تحريك سليمان بن عبد الملك زهر دادند و او پسر عم خود محمد بن على بن عبد اللّه بن عباس را كه از بزرگترين علماى شيعه در آن روزگار بود به جانشينى خود برگزيد . عباس جد او عم رسول خدا بود . دعوت شيعه به دست محمد بن على ، پيشرفتى شايان نمود و در اين روزها بود كه بزرگترين مبلغ سياسى خود را پيدا كرد . اين مرد ابو مسلم خراسانى بود . ابو مسلم شخصيت بزرگى بود و از مواهب و خصال عاليه‌اى برخوردار .\r\nولى زندگى اوليهء چنين شخصيت نام‌آورى در پرده‌اى از غموض پنهان است ، حتى\r\n\r\n\r\n","description":"","footnote":"\r\n( 3 ) . ابن خلدون در مقدمهء خود شرح مبسوطى در باب امامت شيعه و امامت در نزد فرق مختلف شيعه آورده است ( مقدمه ، ص 164 - 168 ) . شهرستانى نيز در الملل و النحل با تفصيل بيشترى در اين باب سخن گفته . همچنين عبد القاهر بغدادى در كتاب خود الفرق بين الفرق .\r\n( 4 ) . اين عقيدهء كيسانيه يكى از فرقه‌هاى شيعه است . به عقيدهء اماميه ، امامت پس از حضرت امام حسين عليه السلام به پسرشان امام على بن الحسين ، زين العابدين عليه السلام رسيد . مترجم .\r\n( 5 ) . محمد بن حنفيه ، از سوى پدر برادر حسن و حسين ع است . او را به مادرش نسبت مىدهند . مادر او خوله دختر جعفر بن قيس معروف به حنفيه است .\r\n","page_name":" 152 ","page_number":160},
  {"content":"\r\n\r\nاصل و منشأ او نيز معلوم نيست . آن‌قدر روايات در باب او گوناگون است كه نمىدانيم ابو مسلم آزاد بود يا برده . بعضى مىگويند آزاد بود و از يك خاندان شريف ايرانى است . در اصفهان متولد شد و در كوفه رشد كرد و نام حقيقى او ابراهيم بن عثمان ابن بشار بود . بعضى گويند ابو مسلم از موالى بود . اصل او از اصفهان بود و ابراهيم نام داشت . بعضى گويند بردهء بكير بن ماهان يكى از عمال سند بود . بكير ابو مسلم را با خود به مكه برد به زيارت ابراهيم امام . ابراهيم را از هوشيارى و زيركى او خوش‌آمد و او را از بكير بن ماهان خريد . چرا او را ابو مسلم مىگفتند ؟\r\nبعضى گويند كه او خود را عبد الرحمن بن مسلم ناميد و ابو مسلم را كنيهء خود قرار داد . بعضى گويند ابراهيم امام او را ابو مسلم ناميد . شايد آنچه بر همهء روايات ترجيح داشته باشد اين است كه اين داعى بزرگ جوانى گمنام بود كه در مرو در خانواره‌اى فقير متولد شده بود و در اصفهان پرورش يافت . در آغاز جوانى به برخى از نقباى شيعه در كوفه برخورد كرد . آنان او را بس هوشيار يافتند و ديدند كه شيفتهء اهل بيت و موضوع مبارزات آنهاست . ابو مسلم با ايشان به نزد محمد بن على به مكه آمد . محمد بن على از هوشمندى او در شگفت شد و او را به عنوان داعى و مبلغ شيعه در خراسان كه موطن او و بهترين ميدان براى فعاليت او بود برگزيد .\r\nچون ابو مسلم ظهور كرد و كارش قوت گرفت و يارانش بسيار شد ، دعوى كرد كه خود از اهل بيت است و فرزند سليط بن عبد اللّه بن عباس « 6 » . چون محمد بن على وفات كرد پسرش ابراهيم ملقب به امام به وصيت پدر ، در سال 126 ه به جاى او نشست . ابو مسلم همچنان در نشر دعوت اهتمامى بليغ مىداشت و به گردآوردن ياران مىپرداخت . خراسان چنان كه گفتيم به سبب دورىاش از مركز حكومت بهترين سرزمين براى اين دعوت بود . از سوى ديگر خراسان ميدان كشمكش مضرى ويمنى بود . فرمانرواى خراسان از سوى بنى اميه نصر بن سيار بود كه در تنگناى عجيبى افتاده بود . بيهوده از حكومت دمشق يارى مىخواست و از دفع حوادث عاجز بود . حركت شيعه روزبه‌روز شدت مىيافت و خراسان را مىنورديد . گويند\r\n\r\n\r\n","description":"","footnote":"\r\n( 6 ) . براى آگاهى از اصل و نصب ابو مسلم و سيرت او رجوع كنيد به : ابن الاثير ، الكامل ، ج 5 / ص 95 - 97 . ابن خلكان ، وفيات الاعيان ، ج 1 / ص 352 - 354 . ابن خلدون ، العبر ، ج 3 / ص 100 ، 117 - 120 .\r\n","page_name":" 153 ","page_number":161},
  {"content":"\r\n\r\nكه نصر بن سيار به مروان بن محمد خليفهء اموى در آن ايام شعر زير را نوشت كه دربارهء امور پيشگوييهاى نيكو كرده و هشدار داده و از او يارى خواسته تا به دفاع از تخت خلافت و ميراث پدرانش پردازد :\r\n ارى تحت الرماد و ميض نار * ويوشك ان يكون لها ضرام\r\nفان النار بالعودين تذكى * و ان الحرب اولها الكلام\r\nفان لم يطفها عقلاء قوم * يكون وقودها جثث وهام\r\nفقلت من التعجب ليث شعرى * أ ايقاظ امية ام نيام\r\nفان كانوا لحينهم نياما * فقل قوموا فقد حان القيام\r\nفقرى عق رحالك ثم قولى * على الاسلام و العرب السلام « 7 » \r\n( حاصل معنى : زير خاكستر درخشش آتشى مىبينم كه ممكن است به زودى شعله‌اى شود ، زيرا آتش با دو پاره چوب افروخته مىشود و جنگ آغازش بگومگوهاست .\r\nاگر آن آتش را خردمندان قوم خاموش نكنند باشد آتشگيرهء آن تن‌ها و سرها باشد .\r\nاز شگفتى گفتم : كاش مىدانستم كه بنى اميه بيدارند يا در خواب . اگر در اين هنگام به خواب باشند بگو برخيزيد هنگام برخاستن است . پس بار خود بربند و سپس بگوى اى اسلام ، اى عرب ، خداحافظ . )\r\nابو مسلم مرد چنين ميدانهايى بود . نقشه‌ها را به قوت و براعتى كه در او به وديعت نهاده شده بود طرح و اجرا مىكرد . هنوز مدتى نگذشته بود كه براى اقدام مهم خود فرصتى به دست آورد ، خود و يارانش بر نصر بن سيار و نيروهاى بنى اميه زدند و در چند جنگ در سال 129 - 130 ه آنان را منهزم نمود و بر مرو و سمرقند\r\n\r\n\r\n","description":"","footnote":"\r\n( 7 ) . اين شعر را به روايتهاى ديگرى نيز نقل كرده‌اند . رجوع كنيد به مروج الذهب مسعودى ( بولاق ) ، ج 2 / ص 159 .\r\n","page_name":" 154 ","page_number":162},
  {"content":"\r\n\r\nو خراسان و نيشابور غلبه يافت و عمال بنى اميه را از آن شهرها براند . نصر بن سيار به عراق گريخت . ابو مسلم دامنهء سلطهء خويش بر خراسان و ديگر بلاد ايران بگسترد و علم سياه شيعه را برافراشت و به نام ابو العباس عبد اللّه بن محمد بن على معروف به السفاح ، برادر و جانشين ابراهيم امام دعوت كرد . خليفهء اموى مروان بن محمد كه از شور و خروشى كه دعوت عباسى در هرجا به راه انداخته بود بيمناك شده بود ابراهيم امام را دستگير كرد . ابراهيم در آن روزها در يكى از روستاهاى شام زندگى مىكرد . محمد ابن مروان به زندانش انداخت و او در زندان بماند تا سال 132 ه كه در آنجا چشم از جهان بربست . برادرش عبد اللّه ، ابو العباس و ياران او گفتند كه ابراهيم پس از خود امامت را به ابو العباس عبد اللّه سپرده است ، ازاين‌رو چنان كه گفتيم ابو مسلم به نام ابو العباس عبد اللّه دعوت مىكرد . ابو مسلم لشكر به عراق آورد . امير عراق ابن هبيره با سپاه خود به مقابله بيرون آمد . بر ساحل فرات ميان دو لشكر جنگهايى درگرفت . ابن هبيره شكست خورد و با بقاياى لشكر خود به شمال گريخت و شيعه بر عراق مستولى شد و به نام ابو العباس به خلافت دعوت كرد . اين واقعه در ربيع الاخر سال 132 ه اتفاق افتاد . ابو العباس عبد اللّه السفاح به كوفه آمد و در آنجا استقرار يافت و منتظر پيشامدها نشست .\r\nدر اين هنگام مروان بن محمد يا مروان دوم « 8 » كه در سال 127 ه عهده‌دار خلافت شده بود آمادهء دفاع از ميراث بنى اميه شد ، زيرا به عيان مىديد كه خطرى كه در راه است به زودى كاخ سلطنت بنى اميه را فروخواهد ريخت . مروان با لشكر عظيمى كه بسيج كرده بود راهى مشرق شد تا به كناره‌هاى رود زاب رسيد . زاب يكى از شاخه‌هاى دجله بود كه از كنارهء شرقى ، از جنوب شرقى موصل به دجله مىپيوست .\r\nسردار سياه‌جامگان در شمال ، ابوعون عبد الملك بن يزيد الازدى ، به رويارويى او شتافت . ابو العباس لشكر ديگرى به سردارى عم خود عبد اللّه بن على به يارى ابوعون فرستاد . با اين همه شمار سپاه شيعه حدود بيست هزار نفر بود در حالى كه لشكر اموى صد و بيست هزار نفر بود . روح حماسى شيعه او را از كثرت لشكر بىنياز مىداشت .\r\nچند پيروزى كه شيعيان به دست آوردند آتش شوق در دلها برانگيخت و بر شمار لشكريانشان افزون شد . لشكر بنى اميه علىرغم انبوهىاش ، كمتر در كارها موفق مىشد .\r\n\r\n\r\n","description":"","footnote":"\r\n( 8 ) . مروان بن محمد را مروان الجعدى و حمار الجزيره يا مروان الحمار نيز مىگويند .\r\n","page_name":" 155 ","page_number":163},
  {"content":"\r\n\r\nصفوفش درهم ريخته و روحيه‌اش روى به ضعف نهاده بود . در كرانهء چپ رود زاب جنگى سخت درگرفت و لشكر اموى در يازدهم جمادى الثانى سال 132 / 25 ژانويهء سال 750 م تارومار شد و هزاران تن از لشكر شام و رؤساء و سرداران ايشان در رود غرق شدند و شيعه بر لشكرگاهشان دست يافت . مروان با اندكى از ياران خود به شام گريخت . عبد اللّه بن على از پى او برفت و دمشق را محاصره نمود و در پنجم رمضان همان سال فتح كرد . مروان به فلسطين و سپس به مصر گريخت . سفاح به سردارى عم خود صالح بن على لشكرى از پى او فرستاد . صالح بن على مروان را در مصر بيافت و آن‌قدر از جايى به جايى تعقيبش كرد ، تا در روستاى بوصير نزديكى جيزه به دامش افگند . در اين روزها بقاياى لشكر بنى اميه پراكنده شد و آخرين خلفاى بنى اميه در مشرق ، كشته شد . صالح بن على سر مروان را براى سفاح فرستاد . اين واقعه در بيست و هفتم ذو الحجهء سال 132 ه / 6 اوت 750 م اتفاق افتاد .\r\nبدين‌گونه پايه‌هاى دولت اموى به سرعتى مدهش فروريخت و بر خرابه‌هاى آن دولت بنى عباس برپاى خاست . ترديدى نيست كه ويرانى اين كاخ عظيم بيش از همه مرهون كوششهاى يك شخصيت بزرگ تاريخى بود و او ابو مسلم خراسانى است . ابو مسلم يكى از آن‌گونه نوابغ تاريخ است كه در كشاكش انقلابات سخت آشكار مىشوند و بر روى بازوهاى پرتوانشان دولتى عظيم شكل مىگيرد . دعوت شيعه و امامت اهل بيت برانگيزانندهء اين شور انقلابى در روح او بود .\r\nبنى عباس تا بر سرير قدرت نشستند عصبيتهاى خانوادگى بر آنان غلبه يافت .\r\nنخست در وجود ابو مسلم يكى از رقباى خود را مىديدند و از عواقب كار او در هراس بودند . از سوى ديگر مىپنداشتند كه دعوت شيعه ، اى بسا در آينده براى حكومتشان خطرى شود . پس بايد هردو را از ميان برداشت . در ماه شعبان سال 137 ه ابو مسلم به قتل رسيد . ابو جعفر المنصور برادر و جانشين ابو العباس السفاح او را بكشت . سپس به تعقيب و نابودى زعماى شيعه از فرزندان على بن ابيطالب [ ع 
  ] پرداخت تا جمعشان را بپراكند و دعوتشان را ممنوع ساخت . بنى عباس ميراث بنى اميه را به خود اختصاص دادند . دولت شكوهمند عباسى دنبالهء تاريخ اسلام در شرق اسلامى است .\r\nبا روى كار آمدن ايشان عصر جديدى از عظمت و شكوه آغاز شد .\r\n\r\n","description":"","footnote":"","page_name":" 156 ","page_number":164},
  {"content":"\r\n\r\n\r\nفصل دوم روى كار آمدن دولت اموى در اندلس\r\nدر آن روزها كه در مشرق اسلامى آن دگرگونيها در امر خلافت رخ مىداد در اندلس نيز حوادث ديگرى مىگذشت كه در سرنوشت اسلام در آن سرزمين دورافتاده تأثير بسزايى داشت . فتنه‌ها و جنگهاى پىدرپى داخلى كه اخبار آن را به تفصيل بيان كرديم اندلس را به مسيرى كه عاقبتى نامحمود داشت سوق مىداد .\r\nبادى كه مىوزيد از يك سو اسلام را در ديار مغرب از رونق و رواج بازمىداشت و از سويى مسيحيان شمال را به تصرف اراضى مسلمانان دلير مىكرد . تقدير آن بود كه در آن وضع آشفته و بحرانى مردى نيرومند و دورانديش يعنى يوسف بن عبد الرحمان الفهرى زمام امور اندلس را به دست گيرد . ولى حكومت يوسف حل نهايى بحران اندلس نبود ، زيرا يوسف بن عبد الرحمان در حالى خود را والى اندلس خواند كه از مركز خلافت منشور امارت نگرفته بود و ازاين‌رو رقباى او و زعما و شورشگران حكومت او را قانونى نمىشمردند و هرگز دست از توطئه و فتنه‌انگيزى برنداشتند .\r\nاز همه مهمتر آن مركز قدرت كه بايد مسئلهء اندلس را حل و فصل كند ، يعنى حكومت دمشق كه خود دستخوش سقوط و انحطاط بود يكباره فروريخت و بر خرابه‌هاى آن دولت و خلافت نوينى روى كار آمده بود . در واقع يوسف بن عبد الرحمان الفهرى\r\n\r\n","description":"","footnote":"","page_name":" 157 ","page_number":165},
  {"content":"\r\n\r\nدر اندلس از سوى خود فرمان مىراند و اندلس در آن هنگام دولتى مستقل بود كه سرنوشت آن و قدرتهايى كه بر آن فرمان مىراندند وابسته به بازى حوادث بود .\r\nانقلابى كه در مشرق رخ داده بود در اندلس نيز انعكاس يافت و برخى از مخالفان يوسف نغمهء دعوت براى بنى عباس را ساز كرده بودند ، بدين طمع كه از آن نمد كلاهى يابند ، ولى اين انعكاس آنچنان قوى نبود كه صاحب تأثيرى باشد . يوسف همچنان در مقام خويش مستقر بود و با كسانى كه بر ضد او خروج كرده بودند با قوت و عزمى راسخ ايستادگى مىكرد . ترديد نيست كه يوسف مىكوشيد اين سلطه‌اى را كه دست تقدير بر او ارزانى داشته بود نگهدارد ، حتى در آينده توانست از اندلس يك كشور مستقل و نيرومند به وجود آورد كه خود بر تخت پادشاهىاش بنشيند و يك خاندان شاهى جديد از فرزندان و اعقاب خود به وجود آورد و اين ميراث عظيم و گرانبها را به آنان منتقل گرداند .\r\nحوادث مشرق از عوامل و پيشامدهاى ديگر گرانبار بود ، از جمله آنكه چون بنى عباس بر دولت بنى اميه پيروز شدند و خاندان ايشان را پراكنده ساختند ، به تعقيب بقاياى امراء و زعماى ايشان پرداختند تا ديگر در آينده نتوانند به هيچ روى قد علم كنند . ابو العباس عبد اللّه السفاح اين تعقيب خونين را به عم خود عبد اللّه بن على كه در شام بود واگذاشت « 1 » . عبد اللّه بن على سران و بزرگان اموى را در هرجا كه پنهان شده بودند بيافت و در دستگيرى و ريختن خون آنها هيچ درنگ نكرد ، تا جماعتى عظيم از امراء و سران آن قوم طعمهء تيغ هلاك شدند . حتى بر زنان و كودكان ابقاء نكرد . چون خبر يافت كه بسيارى از ايشان گريخته و به نهانگاهها پناه برده‌اند ، و پنداشته‌اند كه ابو العباس از آن افراط پشيمان شده و آنان را مشمول عفو و امان خود ساخته ، او نيز وعدهء عفو داد . بسيارى از ايشان به اين وعده فريفته شدند و دعوت او را اجابت كردند و آشكار گرديدند . عبد اللّه بن على با حيله توانست هفتاد تن ديگر از بزرگان آنان را بگيرد و بكشد . عبد اللّه با كشتگان نيز رفتارى خشن داشت ، آنان را\r\n\r\n\r\n","description":"","footnote":"\r\n( 1 ) . يكى از شعراء كه از داعيان بنى عباس بود موسوم به سديف بن ميمون به اين تعقيب در شعر خود اشاره كرده است . او شعر خود را در برابر ابو العباس السفاح خوانده است :\r\n لا يغرنك ماترى من رجال * ان تحت الضلوع داء دويا\r\nفضع السيف و ارفع السوط حتى * لاترى فوق ظهرها امويا \r\n","page_name":" 158 ","page_number":166},
  {"content":"\r\n\r\nمثله مىكرد و جلو سگان مىانداخت . حتى گورهاى خلفاى اموى را شكافت و استخوانهاى پوسيدهء ايشان را بيرون آورد . به‌طور كلى هيچ نوعى از عقوبت نبود مگر آنكه بنى اميه را به دست آن سپرد « 2 » .\r\nاينك اين سؤال پيش مىآيد كه « السفاح » ( خونريز ) لقب چه كسى بود . آيا لقب ابو العباس عبد اللّه بن محمد نخستين خلفاى بنى عباس بود ، يا لقب عم او عبد اللّه ابن على ؟ در اين باب روايات اسلامى را اختلاف است . بيشتر مورخان مسلمان مثل طبرى و ابن اثير و ابن خلكان و ابن خلدون « 3 » مىگويند « السفاح » همان ابو العباس عبد اللّه ابن محمد نخستين خلفاى عباسى است . طبرى و ابن اثير نيز از چگونگى ملقب شدن او به اين لقب حكايتى دارند كه او خود ، خود را « السفاح » لقب داد . و آن به هنگامى بود كه خطابهء اول خود را پس از بيعت با او به خلافت ، در مسجد كوفه ايراد كرد و در پايان آن خطاب به مردم گفت : « من سفاح ( خونريز ) هستم ، اينك خود را براى كشته شدن آماده كنيد . » « 4 » ولى روايات ديگرى هم هست ، از جمله روايت قديمى صاحب اخبار مجموعة فى فتح الاندلس « 5 » كه مىگويد السفاح لقب ابو العباس نبود بلكه السفاح لقبى بود كه بر عبد اللّه بن على اطلاق مىشد . البته با خونى كه عبد اللّه بن على از بنى اميه بر زمين ريخت اين لقب براى او مناسب‌تر مىنمايد . ولى اين تعقيب خون‌آلود به فرمان چه كسى جز ابو العباس بود ؟ او بود كه تعقيب و دستگيرى بنى اميه را تأكيد مىكرد و نخستين كسى كه از ثمرهء آن بهره گرفت و مرده ريگ مقتولان را تصاحب كرد جز ابو العباس كس ديگر نبود . عبد اللّه بن على تنها مجرى دستور او بود .\r\nبنابراين ابو العباس از هركس ديگر سزاوارتر بود كه سفاح لقب گيرد . از سوى ديگر جماعتى كثير از مورخان « السفاح » را به او اختصاص داده‌اند « 6 » .\r\nتعقيب و كشتار بنى اميه اين خاندان را چونان درختى از ريشه برنكند .\r\n\r\n\r\n","description":"","footnote":"\r\n( 2 ) . رجوع كنيد به ابن الاثير ، الكامل ، ج 1 / ص 161 . ابن خلدون ، العبر ، ج 3 / ص 132 و 133 .\r\n( 3 ) . رجوع كنيد به طبرى ، ج 9 / ص 123 . ابن خلكان در الوفيات ، ج 1 / ص 354 . ابن اثير در الكامل ، ج 5 / ص 145 و 155 و ابن خلدون در العبر ، ج 3 / ص 128 ، 131 و 173 .\r\n( 4 ) . طبرى ، ج 9 / ص 132 . ابن الاثير در الكامل ، ج 5 / ص 155 .\r\n( 5 ) . اخبار مجموعه ، ص 48 . نيز الامامه و السياسه ، ج 2 / ص 148 .\r\n( 6 ) . در اين مرا مقاله‌اى است در سقوط دولت اموى كه در شمارهء اغسطس ( اوت ) سال 1934 مجلهء الهلال چاپ شده است .\r\n","page_name":" 159 ","page_number":167},
  {"content":"\r\n\r\nتقدير چنان بود كه فردى از اين خاندان چون بذرى در سرزمين ديگر افتد و از آن درختى باسق سر بر كشد . از كسانى كه از اين كشتار هولناك جان بسلامت برد جوانى از نوادگان هشام بن عبد الملك بود موسوم به عبد الرحمان بن معاوية بن هشام .\r\nعبد الرحمان در آن روزگاران كه بنى اميه دستخوش فنا مىشدند ، با زن و فرزند و برادران خود در قريه‌اى موسوم به ديرخنان از اعمال قنسرين زندگى مىكرد .\r\nعبد الرحمان بيست سال پيش ، يعنى در سال 113 ه / 731 م در آنجا زاده شده بود .\r\nبعضى مىگويند زادگاه او در عليا از اعمال تدمر بود . پدرش معاويه در جوانى در حيات پدر خود هشام بن عبد الملك در سال 118 ه مرده بود . نياى او هشام ، او و برادرانش را پرورش داد . چون تخت خلافت بنى اميه سرنگون شد عبد الرحمان با خانوادهء خود به ناحيهء فرات گريخت و در آنجا در روستايى پنهان شد و به سرانجام كار خويش مىانديشيد . سپاه سياه‌جامگان در آن نواحى آشكار شدند و از پى افراد آن خاندان گشتند . عبد الرحمان مبادرت به فرار نمود . جريان فرار خود را خود براى ما نقل مىكند كه به هنگام فرار چگونه جمعى از تعقيب‌كنندگان نزديك بود فروگيرندش و او با برادر خردسالش به كنار نهر رسيده بودند . هردو به آب جستند . عبد الرحمان توانست با شنا خود را به آن سوى آب برساند ، ولى آن كودك شنا نمىتوانست و از وحشت آب بازگشت . در كرانهء رودخانه خيل تعقيب‌كنندگان منتظر او بودند و چون پاى بر خشكى نهاد گرفتند و در برابر چشمان برادر سر از تنش جدا ساختند و قلب برادر را از بيم و اندوه پركردند « 7 » . چون عبد الرحمان از دست سياه‌جامگان رهايى يافت پنهانى راهى جنوب شد كه به مغرب رود . مىگويد از همان آغاز مقصد او مغرب بود و او به خود وعده مىداد كه اگر پايش به اندلس برسد مردم اندلس او را فرونخواهند گذاشت . ديگر مردان اموى نيز چنين تصورى از اندلس داشتند و پيش از فروريختن كاخ خلافتشان چنين پيشگويى مىكردند « 8 » .\r\nعبد الرحمان از فلسطين گذشت و به مصر درآمد . دو غلامش بدر و سالم به او\r\n\r\n\r\n","description":"","footnote":"\r\n( 7 ) . اين روايت را صاحب اخبار مجموعه ، ص 51 - 53 آورده . همچنين ابن حيان مورخ اندلسى نيز آن را ذكر كرده و مقرى در نفح الطيب ، ج 2 / ص 62 و 63 آن را نقل كرده است .\r\n( 8 ) . اخبار مجموعه ، ص 51 . المقرى ، نفح الطيب ، ج 2 / ص 62 . ابن عذارى ، البيان المغرب ، ج 2 / ص 43 .\r\nابن خلدون ، العبر ، ج 4 / ص 121 .\r\n","page_name":" 160 ","page_number":168},
  {"content":"\r\n\r\nرسيدند . آن دو را خواهرش ام الاصبغ با نقدينه و جواهر نزد او فرستاده بود .\r\nعبد الرحمان از مصر به برقه رفت و به خويشاوندان مادرىاش افراد قبيلهء بنى نفزه پيوست . اينان از بربرهاى طرابلس بودند . مادر عبد الرحمان از بربرها بود ، زنى موسوم به راح . تا فرصتى دست دهد نزد آنان ماند . ظاهرا استيلاى بر افريقيه از ذهن آن جوان دلير و حادثه‌جوى دور نبود . افريقيه از يك ربع قرن پيش مورد توجه كسانى بود كه مىخواستند بر ضد حكومت قيام كنند . عبد الرحمان بن حبيب الفهرى در سال 127 ه اندلس را از آن خود كرده بود . چون دولت بنى اميه زوال يافت - چنان كه گفتيم - به نام بنى عباس دعوت كرد . ولى جوان اموى هيچ راهى براى نيل به اين مقصود در پيش پاى خود نمىديد . عبد الرحمان بن حبيب بيمناك بود كه مبادا بنى اميه در افريقيه آشكار شوند و آنجا پايگاهى براى ديگر پناهندگان شود . اين بود كه دو پسر وليد بن يزيد بن عبد الملك را كشت و ديگران را به بند كشيد و اموالشان را مصادره نمود . چون از وجود عبد الرحمان اموى در افريقيه ، خبر يافت كوشيد دستگيرش كند ولى عبد الرحمان توانست بگريزد . با ديگر يارانش به مغرب اقصى گريخت و چندى در آن حوالى مىگرديد و با مشكلات بسيار روبه‌رو شد و در هر گام مرگ يا اسارت خود را پيش چشم مىديد . مدتى در مغيله به‌طور اختفاء نزد شيخى از شيوخ بربر به نام وانسوس زندگى كرد . اين شيخ بعدها در نزد او مقامى يافت . سپس نزد طايفه‌اى از زناته كه در ساحل دريا بودند رفت و روزهايى نيز در طليطله و ديگر بلاد زيست .\r\nدر هنگامى كه از اين سو به آن سوى مىرفت در احوال اندلس و اخبار آن به جستجو و تفحص پرداخت و همواره در پى فرصتى بود كه از دريا بگذرد و به آنجا فرود آيد .\r\nدر اواخر سال 136 ه / 753 م براى او فرصت عمل فراهم آمد و چون شنيد كه در اندلس ميان مضرى و يمنى اختلاف بالاگرفته است اميد پيروزى در دلش قوت گرفت . غلام خود بدر را به اندلس فرستاد تا اوضاع آنجا را نيك بررسى كند و دعوت او را ميان هواخواهان بنى اميه و مردم شام بگسترد . بدر در ساحل البيره ( كورهء غرناطه ) فرود آمد . گفتيم كه شاميان در اين ناحيه سكونت داشتند و رياست امويان يا مروانيان و شاميان در آن روزگار به عهدهء دو تن از موالى بنى اميه ابو عثمان عبيد اللّه بن عثمان و دامادش عبد اللّه بن خالد بود . بدر نزد ابو عثمان رفت و رسالت عبد الرحمان را به او ابلاغ كرد و او را سوگند داد كه به يارىاش برخيزد و دعوت او را در ميان دوستان و\r\n\r\n","description":"","footnote":"","page_name":" 161 ","page_number":169},
  {"content":"\r\n\r\nپيروان بخصوص ميان يمنيان بسط دهد « 9 » ، زيرا يمنيان با يوسف بن عبد الرحمان الفهرى دشمنى مىورزيدند و رقابت مىكردند .\r\nابو عثمان اين دعوت را پذيرفت و ميان او و صميل بن حاتم دوستى بود .\r\nانديشيد كه در اين باره از او يارى جويد . با عبد اللّه بن خالد به طليطله نزد او رفت .\r\nدر آن روزها صميل بن حاتم در سرقسطه شكست خورده بود و به طليطله فرار كرده بود و از يوسف بن عبد الرحمان نيز كه به يارىاش كس نفرستاده بود سخت گله‌مند بود و بر او خشمگين . آن دو با صميل در باب عبد الرحمان بن معاويه گفتگو كردند و خواستند كه در اين مهم يارى و تأييد كند . ولى صميل اظهار ترديد كرد و در كار سستى نشان داد .\r\nعاقبت پيشنهاد كرد كه عبد الرحمان بن معاويه دختر يوسف بن عبد الرحمان را به زنى گيرد و در سايهء پدرزن خويش بيارامد . سپس آنان را با يك مشت وعده‌هاى بىسرانجام و دوپهلو بازگردانيد « 10 » . صميل بن حاتم در دل مىخواست كه قدرت در دست يوسف بن عبد الرحمان بماند ، زيرا او خود در سايهء دولت او صاحب نفوذ و قدرت شده بود و با او در فرمانروايى اندلس مشاركت داشت . ابو عثمان و همراهش به البيره بازگشتند و در گسترش دعوت عبد الرحمان كوشش بسيار نمودند و يمنيان را به گرفتن انتقام تحريض كردند و عمال خود را به اطراف اندلس فرستادند و مردم را به تأييد عبد الرحمان فراخواندند . بدر با كشتى خاصى كه ابو عثمان تجهيز كرده بود با جمعى از هواداران اموى نزد عبد الرحمان آمد و نتايج گشت و سفر خود را به اطلاع او رسانيد و او را به پيروزى بشارت داد . عبد الرحمان شادمان شد و با ايشان از دريا گذشت و به اندلس درآمد و در ساحل البيره در ثغر المنكب  racenumlA  « 11 » فرود آمد . اين واقعه در ماه\r\n\r\n\r\n","description":"","footnote":"\r\n( 9 ) . ابن حيان داستان گفتگوى بدر را با يمنيان چنين مىآورد : بدر به آنان گفت : نظرتان دربارهء مردى از خاندان خلافت كه به نيروى شما دولت را به دست آورد و شما را به آرزوهايتان برساند چيست ؟ گفتند : در اين ديار چنين كسى كيست ؟ بدر گفت : چقدر هم به شما نزديك است و من قول مىدهم كه شما را به او برسانم . سپس از عبد الرحمان و مكان او سخن گفت . و گفت او با پاى خود نزد شما مىآيد . گفتند : خوش‌آمد و زودا كه ما سر به فرمان او نهيم . سپس بدر را با نامه فرستادند و او را فراخواندند . ابن خطيب ، الاحاطه ، ج 1 / ص 453 .\r\n( 10 ) . ابن عذارى ، البيان المغرب ، ج 2 / ص 45 . المقرى ، نفح الطيب ، ج 2 / ص 64 . ابو القوطيه ، تاريخ افتتاح الاندلس ، ص 23 .\r\n( 11 ) . المنكب ، امروز هم يكى از شهرهاى مرزى در جنوب اندلس است . شهرى بزرگ با ساختمانهاى -\r\n","page_name":" 162 ","page_number":170},
  {"content":"\r\n\r\nربيع الاخر سال 138 ه / سپتامبر سال 755 م بود . ابو عثمان به استقبال او آمد و در طرش  xorroT  كه قريه‌اى است در غرب المنكب فرودش آورد و خود در آنجا بماند تا نقشه‌هايش را اجرا كند و كارها را به نظم آورد .\r\nيوسف بن عبد الرحمان الفهرى در اين روزها لشكر به شمال برده بود و لشكرش سرقسطه را در محاصره داشتند ، زيرا عامر العبدرى و حباب الزهرى در آنجا موضع گرفته بودند . چون كار سرقسطه را به پايان آورد و آن دو رهبر آشوبگر را گرفت و اعدام كرد ، لشكرش به سوى طليطله بازگشت . در نزديكى طليطله رسولى كه پسرش عبد الرحمان بن يوسف شتابان فرستاده بود برسيد . عبد الرحمان به جاى پدر در قرطبه مانده بود . رسول نامه‌اى به او داد و او را از آمدن عبد الرحمان بن معاويه به اندلس و انتشار دعوت او در جنوب اندلس خبر داد . يوسف بر خود بلرزيد و اين خبر در لشكر پراكنده شد و خلل در اركان سپاه افتاد . گروهى كه با او دل بد داشتند از او جدا شدند و جز اندكى با او نماند . يوسف با بقاياى سپاه خود به طليطله بازگشت تا با همدستى صميل بن حاتم براى دفع آن خطر راهى بجويد . دعوت امويان در اين هنگام سراسر جنوب اندلس را در برگرفته بود و جمعى از زعماى قبايل و سپاه بر گرد عبد الرحمان حلقه زده بودند ، از آن جمله بودند تمام بن علقمة اللخمى « 12 » كه براى او از جند فلسطين بيعت گرفت و يوسف بن بخت كه از جند اردن بيعت گرفت و جدار بن عمرو المذحجى از زعماى ريه و حسان بن مالك الكلبى از زعماى اشبيليه . ابو عثمان و عبد اللّه بن خالد جماعات كثيرى از امويان و مردم شام گرد او جمع كردند . يوسف و صميل نيز به قرطبه بازگشتند تا راه چاره‌اى بيابند . صميل يوسف را اشارت كرد كه با عبد الرحمان راه مدارا پيش گيرد و دختر خود به او دهد .\r\nيوسف هيأتى را نزد عبد الرحمن كه هنوز در طرش بود فرستاد و ملاطفت نمود كه دختر خود به او خواهد داد و كورهء البيره ( غرناطه ) را اقطاع او خواهد ساخت ، يا استان ريه را ، و اگر خواهد سراسر زمينهاى ميان آن دو استان را به او خواهد داد .\r\n\r\n\r\n","description":"","footnote":"\r\n- سفيد . بر ساحل دريا در كنار قوسى كه از دو خليج مجاور پديد آمده قرار گرفته . آن سوى آن كوههايى است كه آن را محافظت مىكند . شايد همين موقعيت - از دريا و خشكى - عبد الرحمان را وادار كرده كه از شهرهاى ساحلى ، آن را برگزيند . علاوه بر اين به مركز دعوت او نيز نزديك بوده است .\r\n( 12 ) . ابن عذارى ، البيان المغرب ، ج 2 / ص 47 . اخبار مجموعه ، ص 79 و 80 .\r\n","page_name":" 163 ","page_number":171},
  {"content":"\r\n\r\nهمچنين هدايا و اموالى نيز براى او ارسال داشت با نامه‌اى طولانى كه او را به همپيمانى خود ترغيب مىكرد . در آن نامه آمده بود : « اما بعد . ما را خبر رسيد كه تو در ساحل المنكب فرود آمده‌اى و جمعى نزد تو گرد آمده‌اند . مشتى دزدان و نابكاران و غداران به تو گرايش يافته‌اند . اينان پيمان و سوگند مؤكد خود را شكسته‌اند و به خدا و به ما دروغ گفته‌اند و من از خداى جل علا يارى مىجويم تا آنان را براندازم .\r\nاينان در نزد ما زندگى مرفه و خوشى داشتند ولى همهء نيكيهاى ما را در حق خود ناديده گرفتند و امن راحت خود دادند و بيم و وحشت خريدند و به نقض عهد روى آوردند و خدا بر اعمال ايشان آگاه است . اگر تو خواستار مال و فراخى در معيشت باشى ما از هركس ديگر سزاوارتريم كه به او پناه برى . من تو را در كنف حمايت خود جاى مىدهم و حق خويشاوندى به جاى مىآورم . اگر خواهى نزد ما بمان ، و گرنه به هر جاى كه خواهى مكان گير . من با تو پيمان مىبندم كه تو را در حمايت خود نگه خواهم داشت و عهد مىكنم كه نه خود به تو غدر كنم و نه پسر عم من صاحب افريقيه و نه ديگرى . . . » . عبد الرحمان از اين سخنان فريفته نشد و به پيشنهادهاى او گوش فرانداد و رسولانش را بازگردانيد . مردى كه آرزوى حكومت بر سراسر اندلس را در دل مىپروراند ، چگونه به اين اندك رضا دهد « 13 » ؟ آوازهء ورود او هر روز دور تر مىرفت . و بر شمار يارانش افزوده مىشد . پس با ياران خود از طرش به ريه رفت . عامل ريه عيسى بن مساور با او بيعت كرد . سپس به شذونه رفت . عامل شذونه علقمة بن غياث اللخمى نيز دست بيعت به او داد . آنگاه به اشبيليه درآمد . بزرگ شهر ابو الصباح بن يحيى اليحصبى زعيم يمنيان با او بيعت نمود . در اثناى اين گردشها جمع كثيرى از مردم و سپاهيان بر او گرد آمدند ، چنان كه در اشبيليه سه هزار سوار در اختيار داشت . سراسر مغرب اندلس زير دعوت او درآمد . و از هر سو متطوعه بيامدند از مضريها و يمنىها و مردم شام . چون ديد به‌جايى رسيده كه مىتواند با يوسف بن عبد الرحمان پنجه درافكند لشكر خود به سوى قرطبه در حركت آورد . اين واقعه در آغاز ماه ذوالحجهء سال 138 ه / اوايل سال 756 م بود .\r\n\r\n\r\n","description":"","footnote":"\r\n( 13 ) . البيان المغرب ، ج 2 / ص 47 . اخبار مجموعه ، ص 79 و 80 .\r\n","page_name":" 164 ","page_number":172},
  {"content":"\r\n\r\nدر اين هنگام يوسف وصميل نيز لشكرهاى خود را كه بيشترشان از فهريان و قيسيان بودند ، بسيج مىكردند . لشكر يوسف لشكر ضعيفى بود ، زيرا بسيارى از جنگجويانش در خلال جنگها و فتنه‌هاى پىدرپى رفته بودند و چون دعوت عبد الرحمان ابن معاويه آشكار شد باز هم جمعى از ايشان به او پيوستند و هرچه بيشتر روى به تفرقه و ضعف نهاد .\r\nيوسف با لشكر خود حركت كرد و به مساره مكانى در نزديكى حد غربى قرطبه بر ساحل نهر وادى الكبير قرار گرفت . عبد الرحمان در كرانهء جنوبى نهر بود ، در قريه‌اى به نام بله‌نوبه ( ويلانويوا  aveunalliV  « 14 » ) . سه روز آب نهر ميان دو لشكر جدايى افكنده بود . روز چهارم كه روز پنجشنبه نهم ذو الحجه بود آب فرونشست و گدارهايى خشك شد . كوشش يوسف براى بستن پيمان صلح به جايى نرسيد و روز ديگر يعنى روز جمعه عبد الرحمان عزم نبرد كرد . آن روز روز عيد اضحى بود .\r\nاين روز را بدان سبب كه واقعهء « مرج راهط » در آن اتفاق افتاده بود مبارك شمرد ، زيرا در آن روز جدش مروان بن الحكم بر قواى عبد اللّه بن زبير پيروز شده بود . سردار لشكر اموى ضحاك بن قيس الفهرى بود . آن سال ، سال 64 ه نيز عيد اضحى در روز جمعه بود . بارى روز بعد عبد الرحمان با لشكر خود از نهر گذشت . لشكر اموى پيشتازانه حمله كرد . يوسف بن عبد الرحمان به سبب داشتن شمار بسيارى مردان سواره بر عبد الرحمان برترى داشت ، ولى سپاهش يكدل نبود . سپاه عبد الرحمان با وجود شمار اندكش از عزمى راسخ و اراده‌اى استوار برخوردار بود . جنگى سخت ولى كوتاه درگرفت . هنوز روز به نيمه نرسيده بود كه جمع يوسف پراكنده شد و سپاهش سخت درهم شكست و رخت و تختش به تاراج رفت و بسيارى از سران قيس و فهر كشته شدند « 15 » . يوسف به طليطله گريخت . پسرش عبد الرحمان در طليطله بود ، وصميل به جيان فرار كرد . عبد الرحمان اموى و يارانش بىآنكه با مقاومتى روبه‌رو شوند به قرطبه درآمدند . عبد الرحمان لشكريان خود را فرمان داد كه به اعتدال و قناعت خو گيرند و خانه و اموال و اهل و عيال دشمنان خود را از تعرض اسارت و غارت حفظ كرد . نماز جمعه را در مسجد جامع قرطبه به‌جاى آورد ، سپس\r\n\r\n\r\n","description":"","footnote":"\r\n( 14 ) . ابن القوطيه ، تاريخ افتتاح الاندلس ، ص 26 .\r\n( 15 ) . برخى در شمار كشتگان رقمى مبالغه‌آميز آورده‌اند : هفتاد هزار ( ابن القوطيه ، ص 27 ) .\r\n","page_name":" 165 ","page_number":173},
  {"content":"\r\n\r\nدر قصر امارت فرود آمد و در حال با او در امارت بيعت كردند . اين واقعه در دهم ماه ذو الحجهء سال 138 ه / سيزدهم مه سال 756 م اتفاق افتاد « 16 » .\r\nجنگى كه در مساره درگرفت براى عبد الرحمان آغاز پيروزى بود نه پايان آن ، زيرا پس از حوادث و صعوبات بسيار توانست بر اندلس دست يابد و پايتخت آن را بگشايد و امارت آن را از آن خود كند . ولى بر تختى لرزان قرار گرفت و ميان او و سلطنت واقعى بر اندلس هنوز فاصلهء زيادى بود و نياز به طى مراحل داشت . اندلس از زمان انحلال خلافت اموى - چنان كه ديديم - به صورت ملك مشاعى درآمده بود كه هر روز بر سر آن ميان متغلبان زدوخورد بود . مسلم است در آن طوفان فتن تخت فرمانروايى دستخوش بىثباتى بود . هرچند گاه بخشى از آن جدا مىشد و بسيارى از زعما كه قوتى داشتند ، هريك در جايى كوس استقلال مىزدند . يوسف الفهرى همهء ايام حكومت خود را در خاموش كردن آتش فتنه‌ها سپرى ساخت تا حكومت اندلس را خاص خود گردانيد ، ولى نتوانست تمام عناصر نزاع و خروج را ريشه‌كن كند . چون عبد الرحمان آشكار شد تخت فرمانروايى اندلس بر روى پايه‌هاى سست خود مىلرزيد و استوارى بخشيدن به آن نياز به اراده و عملى نيرومند داشت .\r\nروز مساره از روزهاى سرنوشت‌ساز اندلس است و آغاز دورهء جديدى در تاريخ آن . روز مساره ، هم روز آغاز پيروزى بود و هم روز آغاز مبارزه و كشمكشى ديگر . اندلس در آن روزها در آتش منازعات مىسوخت . در هر ناحيه انقلابى برپا شده بود . آن عصبيت قديم به ضعف گراييده و به صورت فرقه‌ها و دسته‌هاى كوچك و پراكنده درآمده بود . خصومت تنها منحصر به مضرى ويمنى نمود بلكه هر قبيله و عشيره‌اى بر گرد رئيس خود حلقه زده به مصالح خود مىانديشيد . هر گروه رأى و هواى ديگر داشت و مىخواست در حوزهء خود مستقل باشد و سر به قدرت مركزى فرود نياورد . عبد الرحمان مىكوشيد بار ديگر در اندلس يك دولت اسلامى واحد به وجود آورد ، همچنانكه پيش از جنگهاى داخلى چنين دولتى وجود داشت . اينك نبرد ميان دولت و امارات مستقل بود ، نبرد ميان دولت مركزى و حكومتهاى محلى ،\r\n\r\n\r\n","description":"","footnote":"\r\n( 16 ) . صاحب اخبار مجموعه فصل مشبعى در اين واقعه آورده و سران هردو سپاه را نام برده . ص 86 - 90 . نيز رجوع كنيد به ابن القوطيه ، ص 26 - 28 . المقرى ، نفح الطيب ، ج 2 / ص 65 و 66 . ابن عذارى ، البيان المغرب ، ج 2 / ص 48 و 49 .\r\n","page_name":" 166 ","page_number":174},
  {"content":"\r\n\r\nنبرد ميان رياست بر سراسر كشور و عصبيتهاى پراكنده . بربرها كه خود در اين فتنه‌ها عنصر نيرومندى بودند و كينهء خود را به عرب حفظ كرده بودند ، سعى در آن داشتند تا هرچه را از املاك و اراضى در طول جنگهاى داخلى از دست داده بودند ، بازپس گيرند .\r\nاما آن خطرى كه دولت اسلامى را تهديد مىكرد ، اسپانياى مسيحى بود كه توانسته بود از درون اين كشمكشها و انقلابات سر بردارد و مملكت مستقلى در شمال تشكيل دهد ، همچنين مملكت نيرومند فرنگان كه توانسته بود اراضى اسلامى را در آن سوى كوه پيرنه به تصرف گيرد . مسيحيان شمال و فرنگان هردو منتظر چنين روزى بودند و از خلال آن تفرقه‌ها و ضعفها فرصت زدن آخرين ضربه را چشم مىداشتند .\r\nبا بسيارى از سران شورشگران رابطهء دوستى برقرار كرده آنان را با دادن وعده‌هاى يارى و راهنمايى تحريك مىكردند و از آنان به عنوان وسيله‌اى براى پاره‌پاره كردن اندلس اسلامى و جدا كردن يك‌يك بخشهاى آن ، سود مىبردند .\r\nعبد الرحمان از فرداى پيروزى خود با اين خطرها و مشكلات روبه‌رو شد .\r\nبر او بود كه اين همه را سركوب كند تا اندلس متحد و يك‌پارچه قد علم كند . آن امير جوان كه در روز پيروزى تنها بيست و شش سال از عمرش مىگذشت مرد چنين ميدانى بود . سى و دو سال باقى عمر خود را در كشمكشى مستمر سپرى ساخت .\r\nاز معركه‌اى بيرون نيامده به معركه‌اى ديگر مىافتاد ، شورشى را فروننشانده شورشى ديگر برپا مىشد ، آشوبگرى را برجاى سرد نكرده آشوبگرى ديگر آتش مىافروخت .\r\nدر سراسر اندلس ناحيه يا شهرى نبود مگر آنكه بر ضد او قيام كرد ، قبيله‌اى نماند مگر آنكه رياست را براى خود مىخواست ، نيرويى پنهان يا آشكار نبود مگر آنكه براى سرنگونى او تلاش مىكرد . اندلس در سراسر مدت فرمانروايى او آتشفشان خروشانى بود كه در لهيب جنگ و شورش و توطئه مىسوخت . عبد الرحمان در برابر همهء اينها استوار ايستاد و با هوشيارى و اقدام و عزم و چابكى توانست براين مشكلات فايق آيد و زمام اختيار اندلس را در دستهاى نيرومند خود بفشارد و دولتى تشكيل دهد كه بيش از دو قرن برپاى باشد . تفرقه‌اى كه ميان مخالفان او بود ، مهمترين عامل پيروزىاش بود . پس از يوسف الفهرى و صميل بن حاتم ديگر مركزى نبود كه دشمنانش بر گردش حلقه زنند . نيروهاى مخالف او در نواحى و شهرها پراكنده بودند و هر گروه گرد يكى از زعماى محلى را گرفته بود . از اين گذشته آنان\r\n\r\n","description":"","footnote":"","page_name":" 167 ","page_number":175},
  {"content":"\r\n\r\nخود بيشتر مواقع نيز باهم نمىساختند . عبد الرحمان از اين موقعيت سود فراوان برد و يك‌يك مخالفان را تنها در ميدان معارضه شكست داد و توانست آتش فتنه‌هايشان را فرونشاند و نيروهايشان را درهم شكند و خود پس از هر پيروزى قوت و قدرت بيشتر مىيافت و دشمنان او بيشتر روى در سراشيب ناتوانى مىنهادند ، تا آنگاه كه همگان را از ميانه برداشت .\r\n\r\n","description":"","footnote":"","page_name":" 168 ","page_number":176},
  {"content":"\r\n\r\n\r\nفصل سوم حكومت عبد الرحمان الداخل 1\r\nپس از نبرد مساره نخستين اقدام عبد الرحمان در مبارزه براى دستيابى به فرمانروايى ، آن بود كه به تعقيب يوسف بن عبد الرحمان الفهرى و صميل بن حاتم پردازد ، زيرا اين دو نيرومندترين و پرخطرترين دشمنان او بودند . يوسف پس از شكست به طليطله گريخت و صميل به جيان به ميان قوم خود . يوسف در طليطله و نواحى آن هرچه توانست به جمع‌آورى ياران خود پرداخت و در اين كار عامل طليطله هشام بن عزرة الفهرى ، او را مدد نمود . صميل نيز با جماعتى كه از مضريان گردآورده بود نزد او آمد و هردو با لشكرهاى خود به جيان رفتند و از آنجا به البيره ( غرناطه ) شدند .\r\nمردم آن حوالى گرد يوسف را گرفتند . يوسف در البيره فرود آمد تا بسيج نبرد با عبد الرحمان كند . ولى يوسف تازه در البيره مقام گرفته بود كه عبد الرحمان با لشكر خود برسيد . عبد الرحمان نگهدارى از قرطبه را به هم‌پيمان و سردار خود ابو عثمان سپرده بود . چون يوسف بن عبد الرحمان از آمدن او خبر يافت پسر خود عبد الرحمان بن يوسف را با گروهى از لشكريانش به قرطبه گسيل داشت . عبد الرحمان بن يوسف به قرطبه حمله كرد و ابو عثمان را با گروهى از اهل و عيال عبد الرحمان اموى اسير كرد و در حال از بيم غافلگير شدن قرطبه را ترك گفت . عبد الرحمان اموى در راه\r\n\r\n","description":"","footnote":"","page_name":" 169 ","page_number":177},
  {"content":"\r\n\r\nبه چيزى نپرداخت و شتابان راه البيره را طى كرد و يوسف و صميل را در محاصره انداخت . چون آن دو مقاومت در برابر عبد الرحمان را بيهوده يافتند با او به گفتگوى صلح نشستند تا حكومت اندلس را تسليم او كنند ، به شرطى كه آن دو را در مال و جان و خاندان امان دهد . همچنين هم‌پيمانان و ياران آنها هم از آسيب در امان باشند و اجازه دهد كه به قرطبه بازگردند و تحت فرمان و در سايهء امن او بيارامند . عبد الرحمان اين پيشنهاد را پذيرفت ، ولى از يوسف خواست كه پسران خود عبد اللّه و محمد ابو الاسود را نزد او به گروگان نهد . عبد الرحمان آن دو گروگان را در قصر قرطبه به رفق و مدارا در بند كشيد تا مردم آرامش يافتند و كارها به قرار خود آمد . در ماه صفر سال 139 ه پيمان صلح ميان دو گروه بسته شد . ابو عثمان و ديگر اسيران از بند آزاد شدند و هردو گروه دست دوستى به هم دادند . يوسف و صميل با عبد الرحمان به قرطبه رفتند و لشكرهايشان پراكنده شد « 1 » . يوسف بن عبد الرحمان در جانب شرقى قرطبه در قصر حرالثقفى يكى از واليان پيشين مكان گزيد و صميل به سراى خود در ربض شهر مقام كرد . عبد الرحمان با هردو به ملايمت و محبت رفتار كرد ، ولى در عين حال سخت آنان را زير نظر داشت و سعى مىكرد كه آلت و عدتى در اختيار نداشته باشند . در قرطبه جماعتى از ياران پيشين يوسف بودند كه به سبب او به جاه و مقامى رسيده بودند و همواره بر روزگار گذشته به ديدهء حسرت مىنگريستند و يوسف را به سبب تسليم و سر فرود آوردنش ملامت مىكردند و او را به قيام و بازپس گرفتن دولت و قدرت از دست‌دادهء خود تحريض مىنمودند . يوسف نيز احساس مىكرد كه در نوعى بند و زنجير است و عبد الرحمان عرصه را بر او تنگ كرده و چون كسى را بر او در باب اموال و املاكش ادعايى است به محكمه‌اش مىكشند و در محاكمه محكوم و مغبونش مىسازند ، چنان كه بيشتر املاك و اموالش از دستش بيرون رفت . يوسف مىدانست كه عبد الرحمان در پشت اين صحنه قرار دارد و اين فروكوفتنها به دستور اوست « 2 » .\r\nيوسف در اين هنگام عزم فرار كرد و به يارانش در طليطله و مارده نوشت ، سپس به مارده گريخت . در آنجا بيشتر خاندان و خويشاوندان سببىاش زندگى مىكردند .\r\n\r\n\r\n","description":"","footnote":"\r\n( 1 ) . رجوع كنيد به المقرى ، نفح الطيب ، ج 2 / ص 66 . اخبار مجموعه ، ص 93 و 94 . ابن عذارى ، البيان المغرب ، ج 2 / ص 50 .\r\n( 2 ) . المقرى از ابن حيان ، نفح الطيب ، ج 2 / ص 66 . اخبار مجموعه ، ص 95 .\r\n","page_name":" 170 ","page_number":178},
  {"content":"\r\n\r\nيوسف در سال 141 ه به مارده گريخت . ياران او از بربر و عرب گردش را گرفتند و حدود بيست هزار سپاهى گردآورد . صميل در اين اقدام با او موافقت ننمود ، ولى عبد الرحمان او را گرفت و به اتهام توطئه و تحريك به زندان افگند . در همان حال كه عبد الرحمان به بسيج نيروى خود مشغول بود يوسف لشكر به اشبيليه برد . عبد الملك بن عمر بن مروان معروف به مروانى والى آنجا بود . يوسف او را در محاصره گرفت تا پسرش عبد اللّه بن يوسف برسيد . آنگاه نبرد آغاز كرد و ميانشان نبردهاى سخت درگرفت و در آن نبردها خلق بسيارى از دو طرف كشته شدند . يوسف شكست خورد و با بقاياى لشكر خود بازگرديد . عبد الرحمان اموى بخشى از لشكر خود را در حصن المدور در نزديكى قرطبه و در مغرب آن در كنارهء نهر وادى الكبير متمركز كرده بود . در آنجا خبر شكست و فرار يوسف به او رسيد ، به تعقيب او نرفت . يوسف به طليطله بازگرديد و قريب به يك ماه در آن حدود به تلاش پرداخت . مىخواست بار ديگر لشكر خود را آمادهء كارزار كند ، ولى برخى از ياران يا موالى خيانتكارش بر ضد او توطئه كردند و يك روز در نزديكى طليطله به ناگاهان كشتندش و سرش را نزد عبد الرحمان به قرطبه بردند . اين واقعه در سال 142 ه اتفاق افتاد . ظاهرا عبد الرحمان در اين جنايت دست داشت و اين كار به اشارت او بود . بدينگونه زندگى پرماجرى و فراز و نشيب يوسف بن عبد الرحمان الفهرى به پايان رسيد و عبد الرحمان از خطر و شر او بياسود .\r\nعبد الرحمان ، عبد اللّه پسر يوسف را كه در نزد او گروگان بود به قتل آورد . و سر هردو را در مقابل قصر بر نيزه كردند تا ديگر شورشگران و مخالفان را بترسانند « 3 » .\r\nپسر ديگر يوسف ، محمد ابو الاسود توانست از زندان بگريزد . محمد برفور رهسپار طليطله شد كه سنگر ياران پدرش بود و در آنجا تحصن گرفت . عبد الرحمان از پى او به سردارى تمام بن علقمه لشكرى فرستاد و تمام را والى طليطله نمود . تمام طليطله را محاصره نمود . شهر تسليم شد و محمد بار ديگر اسير شد . او را به قرطبه آوردند . لشكر عبد الرحمان در ماه ذو الحجهء سال 142 به طليطله درآمد و لانهء آشوب\r\n\r\n\r\n","description":"","footnote":"\r\n( 3 ) . ابن عذارى ، البيان المغرب ، ج 2 / ص 51 . اخبار مجموعه ، ص 100 . كنده در باب قتل عبد اللّه روايت ديگر مىآورد . مىگويد به هنگام كشته شدن پدرش از بند آزاد بود و در يك نبرد خونين كه ميان او و تمام بن علقمه والى طليطله درگرفت كشته شد  471 . p . I . V . dibi : ednoC  و اين روايتى ضعيف است .\r\n","page_name":" 171 ","page_number":179},
  {"content":"\r\n\r\nفهريان را ويران كرد . چون محمد را به زندان بردند ادعا كرد كور شده شايد به اين حيله تواند گريخت . عاقبت پس از رنج فراوان از زندان فرار كرد و بار ديگر - چنان كه خواهيم گفت - علم شورش را برپا كرد . اما برادر خردترشان قاسم بن يوسف پيش از آنكه طليطله به دست عبد الرحمان افتد توانست بگريزد و كس او را نشناسد . صميل بن حاتم نيز اين هفته‌هاى آخر در زنجير بود . عبد الرحمان فرمان قتلش داد . در درون زندان خفه‌اش كردند . اين واقعه در اواخر سال 142 ه اتفاق افتاد « 4 » .\r\nبدين‌گونه با از ميان رفتن يوسف و صميل يكى از مراحل آشوب و اضطراب در اندلس پايان گرفت . يوسف شخصيتى قوى و زعيمى ممتاز بود . ده سال با آنكه اندلس در آتش عصبيتها مىسوخت بر آن حكومت كرد و با قوت و هوشيارى وحدت و سلامتش را تجديد نمود و آن را از تعرض مسيحيان شمال حفظ كرد . با آنكه در جنگ مساره شكست خورد باز هم چون بزرگترين خطر در برابر عبد الرحمان قد علم كرده بود و در اين سالهاى آخر بخت بلند او را تهديد مىكرد . صميل نيز زعيمى با عصبيتى قوى بود ، رأى و سخنى نافذ داشت ، هوشيار و مكار بود و همواره عبد الرحمان از حيله و توطئهء او در بيم بود . بيرون شدن ايشان از ميدان ، براى عبد الرحمان پيروزى بزرگى بود و گامى مهم در راه استقرار رياست او .\r\nعبد الرحمان اموى سالهاى بعد را در كشمكشهاى پىدرپى سپرى ساخت ، زيرا همچنان مورد هجوم شورشگران بود . يكى از اين شورشگران كه بعد از قتل يوسف و صميل سر برداشت قاسم بن يوسف و هم‌پيمانش رزق بن نعمان غسانى بود . قاسم چون از طليطله گريخت به جزيرة الخضراء رفت و به شيخ آنجا رزق بن نعمان دوست پدرش پناه برد . جمعى از ياران و مزدوران گرد او را گرفتند . قاسم به يارى رزق بن نعمان بر شذونه استيلا يافت ، سپس لشكر به اشبيليه كشيد . در اشبيليه مدافعى نبود . قاسم بن يوسف و رزق بن نعمان بر شهر مستولى شدند ، بىهيچ مشقتى . عبد الرحمان اموى شتابان لشكر به اشبيليه آورد و ميان او و شورشيان جنگى سخت درگرفت . رزق بن نعمان كشته شد و لشكرش پراكنده گرديد . عبد الرحمان اموى پيروزمندانه به اشبيليه درآمد . اين واقعه در اواخر سال 143 اتفاق افتاد . اما قاسم با لشكر خود به شذونه\r\n\r\n\r\n","description":"","footnote":"\r\n( 4 ) . المقرى ، نفح الطيب ، ج 2 / ص 67 . ابن الابار ، حلة السيراء ، ص 50 . ابن عذارى ، البيان المغرب ، ج 2 / ص 51 . اخبار مجموعه ، ص 101 .\r\n","page_name":" 172 ","page_number":180},
  {"content":"\r\n\r\nپناه برد . عبد الرحمان تمام بن علقمه والى طليطله را از پى او فرستاد . تمام او را تعقيب كرد تا اسيرش ساخت و لشكرش را پراكنده نمود « 5 » .\r\nعبد الرحمان چند ماه در اشبيليه درنگ كرد ، ولى تا از آنجا پاى بيرون نهاد و به قرطبه رفت شورش ديگرى برپا شد . اين شورش به سردارى عبد الغافر اليمانى زعيم يمنيان بود . عبد الغافر بر بلاد مجاور قرطبه غلبه يافت . ياران او بخصوص از ميان بربرها افزون گرديد و قرطبه را به خطر افگند . عبد الرحمان به قصد قتال او بيرون آمد . در وادى قيس نزديكى قرطبه دو لشكر براى مصاف روبه‌رو شدند . عبد الرحمان بربرهاى هم‌پيمان عبد الغافر را مورد استمالت قرار داد و آنها را از گردش پراكنده نمود . چون نبرد آغاز شد عبد الغافر به سختى منهزم شد و به لقنت گريخت .\r\nعبد الرحمان لشكر شكست خوردهء او را تعقيب كرد و هزاران تن از ايشان را بكشت .\r\nاين واقعه در سال 144 ه اتفاق افتاد .\r\nپس از عبد الغافر يكى ديگر از شورشگران به نام حيوة بن ملامس الحضرمى از بزرگان شهر علم طغيان برافراشت و بر اشبيليه و استجه و بسيارى از نواحى استان الغرب تسلط يافت « 6 » . مردم آن نواحى بر او گرد آمدند و كارش بالا گرفت . عبد الرحمان به جنگ او رفت و ميانشان چند روز نبردهايى درگرفت . شورشگران دليرانه از خود دفاع كردند و آنچنان در جنگ پاى فشردند كه نزديك بود عبد الرحمان را به محاصره اندازند ، ولى ميانشان تفرقه افتاد و از جنگ ملول شدند و به هزيمت رفتند . زعيمشان حيوة بگريخت و به عبد الرحمان‌نامه نوشت و از او طلب عفو و امان كرد . اين واقعه در سال 144 ه / 761 م واقع شد « 7 » .\r\n\r\n\r\n","description":"","footnote":"\r\n( 5 ) . اخبار مجموعه ، ص 101 . و نيز  871 . p . I . V . dibi : ednoC  .\r\n( 6 ) . ايالت « الغرب » در مغرب اشبيليه در جنوب پرتغال ميان وادى يانه و اقيانوس واقع شده فرنگان آن را تحريف كرده و امروز  evraglA  مىنامند .\r\n( 7 ) . ابن عذارى ، البيان المغرب ، ج 2 / ص 53 . المقرى ، نفح الطيب ، ج 2 / ص 73 . كنده مىگويد حيوة بن ملامس - برعكس - دوست صميمى عبد الرحمان بود و در روز فرود آمدن او به اشبيليه در پيشباز او مبالغه كرد و پس از اندك زمانى درگذشت . عبد الرحمان او را در ابيات درذناكى مرثيه گفته است  ) 971 . p . I . V . dibi : edonC (  . ولى كنده در اينجا خلط مبحث كرده .\r\nحيوة در آغاز از ياران عبد الرحمان بود و در نزد او منزلتى داشت . ابن الابار دو بيت نقل مىكند منسوب به عبد الرحمان در ستايش حيوة وجود و وفاى او ( الحلة السيراء ، ص 33 و 34 ) ، -\r\n","page_name":" 173 ","page_number":181},
  {"content":"\r\n\r\nبر اثر اين هزيمت بار ديگر در طليطله شورش برپا شد . عبد الرحمان ، تمام بن علقمه را به امارت طليطله برگزيد ، سپس مقام حاجبى خود به او داد و اين اولين حاجب او بود . آنگاه حبيب بن عبد الملك را به جاى تمام امارت طليطله داد . شهر همچنان دستخوش شورش بود و بسيارى از ياران فهريان در شهر بودند . ديرى نكشيد كه رئيسشان هشام بن عزرة الفهرى سر برداشت . هشام پسر عزره امير پيشين اندلس بود . چون عصيان كرد در شهر تحصن نمود . عبد الرحمان لشكر بر سر او آورد و قرب يك ماه شهر را در محاصره گرفت تا مجبور شد صلح را بپذيرد و فرزند خود را به نزد او گروگان نهد . عبد الرحمان نيز اجابت كرد و ترجيح داد ولو به‌طور موقت هم كه شده با او دوستى كند . ولى تا عبد الرحمان به قرطبه بازگرديد هشام بار ديگر عصيان كرد . عبد الرحمان بازگشت تا به سبب پيمان‌شكنىاش او را عقوبت كند و بار ديگر شهر را محاصره نمود و پسرش را بكشت و سرش را با منجنيق به داخل بارو افگند ، ولى موفق نشد آن مرد شورشگر را به اطاعت و تسليم وادارد . به ناچار به قرطبه بازگشت تا تجديد قوا كند و بازگردد . عبد الرحمان نتوانست به زودى بازگردد ، زيرا در نهان او را خبر از حادثه‌اى مهم دادند كه در شرف وقوع بود . عبد الرحمان همهء تلاش و نيروى خود را براى سركوبى آن به كار گرفت .\r\nجريان از اين قرار بود كه يكى از دشمنان بنى اميه علاء بن مغيث اليحصبى « 8 » از وجوه مردم باجه كه در آنجا رياست و قوم و قبيله داشت با ابو جعفر المنصور مكاتبه آغاز كرد و چندى بعد با رسولان او در افريقيه ديدار نمود و خواست كه منشور فرمانروايى اندلس را به نام او صادر كند . علاء بن مغيث به اندلس بازگشت و با لشكرى نيرومند وارد باجه شد و به بنى عباس دعوت كرد و علم سياه برافراشت و اعلان كرد كه از سوى منصور در سال 146 ه به امارت اندلس برگزيده شده است . خليفهء عباسى قصد آن داشت كه با اين دعوت نقشهء فرمانروايى بنى اميه را در آن سوى دريا بر هم زند و تسلط خود را ولو اسما بر اندلس اعمال نمايد . ديديم كه عبد الرحمان بن حبيب\r\n\r\n\r\n","description":"","footnote":"\r\n- ولى بعدا حيوة از دشمنان و رقباى عبد الرحمان شد . اخبار ديگرى است كه از اين پس خواهد آمد .\r\n( 8 ) . و به قولى الحضرمى : اخبار مجموعه ، ص 107 . والجذامى : ابن عذارى ، البيان المغرب ، ج 2 / ص 53 .\r\n","page_name":" 174 ","page_number":182},
  {"content":"\r\n\r\nكه بر افريقيه غلبه يافته بود چون قدرت بنى اميه رو به ضعف نهاد به نام بنى عباس دعوت كرد و به خليفهء عباسىنامه نوشت و از سوى او به فرمانروايى افريقيه برگزيده شد .\r\nاز نظر كلى افريقيه تابع بنى عباس بود . علاء بن مغيث نيز مىخواست شورش خود را در سايهء دعوت بنى عباس قرار دهد تا نوعى رنگ قانونى و شرعى بر آن زند . خليفهء عباسى هم مىديد كه از جهت مادى بر او چيزى تحميل نمىشود و يارى او جنبهء معنوى دارد ، اين بود كه به پيشنهاد او روى قبول نشان داد و فورا براى او فرمانى صادر كرد .\r\nبعضى از كسانى كه بر ضد يوسف بن عبد الرحمان قيام مىكردند خود را در سايهء دعوت عباسى قرار مىدادند و از اين پس خواهيم ديد كه عصيانگران بر ضد عبد الرحمان هم چگونه از اين بهانه در حوادث مهم ديگر بهره مىبردند « 9 » .\r\nباجه و نواحى آن را آتش آشوب فراگرفت . قبايل و احزاب گوناگون زير علم سياه صف‌آرايى مىكردند . بويژه يمنيان و فهريان و جند مصر پيش قدم بودند . كار علاء بن مغيث بالا گرفت و يارانش افزون شد . امية بن قطن نيز با ياران خود به دو پيوست . غياث بن علقمه نيز در شذونه به عنوان هم‌پيمان علاء بن مغيث قيام كرد .\r\nعبد الرحمان با جمعى از سپاهيانش از قرطبه بيرون آمد . بدر غلام خود را به شذونه فرستاد . بدر شذونه را محاصره كرد تا غياث بن علقمه خواستار مصالحه شد .\r\nعبد الرحمان خود به قرمونه رفت . قرمونه ميان قرطبه و اشبيليه واقع شده و از نظر جنگى مكانى دست‌نيافتنى است . در آنجا براى دفاع موضع گرفت . علاء بن مغيث با لشكر خود بيامد و بارها به قرمونه حمله كرد و چند هفته شهر را در محاصره گرفت تا نيروى لشكريانش تحليل رفت . در اين هنگام عبد الرحمان از دفاع به هجوم گراييد و با جمعى از برگزيدگان لشكر بر علاء حمله كرد و ميان دو گروه جنگهايى سخت درگرفت كه چند روز دوام داشت . عاقبت علاء شكست خورد و لشكرش منهزم گشت و هزاران تن كشته داد . علاء نيز خود ميان كشتگان بود . ابن قطن اسير شد . عبد الرحمان سرهاى زعما و سرداران لشكر دشمن را بريد و نام هريك را بر آن رقم زد و با يكى از رسولان خود به قيروان فرستاد تا آن سرها را نهانى در درون بازارها افگندند و اين\r\n\r\n\r\n","description":"","footnote":"\r\n( 9 ) . رجوع كنيد به ابن القوطيه ، ص 32 . ابن الاثير ، الكامل ، ج 5 / ص 213 . ابن خلدون ، العبر ، ج 4 / ص 122 .\r\n","page_name":" 175 ","page_number":183},
  {"content":"\r\n\r\nامر در دل مردم دهشت و هراسى عظيم پديدآورد ، و سر علاء بن مغيث را با پرچم سياه عباسى و منشورى كه منصور براى او فرستاده بود در سبدى نهاد و با يكى از بازرگانان مطمئن به مكه فرستاد ، زيرا منصور در سال بعد ( سال 147 ه ) در مكه فريضهء حج مىگزارد . سر را بر در پرده‌سراى او افگندند . چون سر را نزد او بردند از ديدن آن بر خود بلرزيد و عبارتى گفت به اين مضمون : « در اين شيطان طمع نتوان بست .\r\nسپاس خدا را كه دريا را ميان ما حايل كرده است . » « 10 »\r\nبدين‌گونه عبد الرحمان توانست اين دعوت پرخطر را سركوب كند . اين دعوت ، دعوت يك حزب يا قبيله نبود ، دعوتى عام بود كه رنگ شرعى و قانونى داشت و تنها چنين دعوتى بود كه مىتوانست دشمنان عبد الرحمان از هر حزب و قبيله‌اى را در زير يك علم گردآورد « 11 » . چون عبد الرحمان به قرطبه بازگشت ، شورشى كه هشام الفهرى در طليطله راه انداخته بود ، قوى شده و گسترش يافته بود . عبد الرحمان دو سردار خود بدر و تمام بن علقمه را با سپاهى گران به طليطله فرستاد . شهر را در محاصره گرفتند و مردم را سخت به تنگنا افگندند . مردم به ناچار خواستار صلح شدند و عهد كردند كه سران شورشيان را تسليم كنند . پس هشام و جمعى از يارانش را گرفتند و تسليم كردند . آنان را بند برنهاده به قرطبه بردند و به فرمان عبد الرحمان پس از آزار بسيار بر دار كردند . بدين طريق شورشهاى طليطله در سال 147 ه / 764 م تا چندى فروكش كرد .\r\nدر اوايل سال 149 ه / 766 م سعيد اليحصبى معروف به مطرى در شهر لبله قيام كرد . او خواستار خون يمنيانى بود كه با علاء بن مغيث كشته شده بودند . يمنيان از هر سو آمدند و گرد او را گرفتند و چون لشكرش نيروگرفت به اشبيليه تاخت و شهر را تصرف كرد . والى اشبيليه ، عبد الملك بن عمر المروانى به سبب اندك بودن شمار سپاهيانش از شهر بيرون آمد و چشم به راه رسيدن مدد نشست . اشبيليه به سبب نزديكىاش به قرطبه منظور نظر همهء شورشگران بود ، ازاين‌رو سالها يكى از مراكز مهم شورش در اسپانيا به‌شمار مىآمد . در همين هنگام غياث بن علقمة اللخمى هم\r\n\r\n\r\n","description":"","footnote":"\r\n( 10 ) . ابن عذارى ، البيان المغرب ، ج 2 / ص 45 . المقرى ، نفح الطيب ، ج 1 / ص 156 و ج 2 / ص 67 .\r\nاخبار مجموعه ، ص 102 و 103 . ابن القوطيه ، ص 33 .\r\n( 11 ) .  . 432 . p . I . V . tsiH . yzoD \r\n","page_name":" 176 ","page_number":184},
  {"content":"\r\n\r\nدر شذونه قيام كرد و عهدى را كه با او بسته بودند بشكست . عبد الرحمان نخست به اشبيليه رفت و مطرى به قلعهء رعواق در نزديكى شهر پناه برد و در آنجا موضع گرفت . عبد الرحمان قلعه را محاصره كرد و ارتباط او را با ديگر يارانش ببريد . چون آن مرد شورشگر از محاصره به جان آمد ، قصد آن كرد كه بيرون آيد ، شايد صفوف محاصره‌كنندگان را بشكافد و راه به جايى برد . ميان دو سپاه نبردى سخت درگرفت و مطرى كشته شد و بقاياى لشكرش به قلعه بازگشتند و خليفة بن مروان را بر خود امير ساختند . عبد الرحمان همچنان به محاصره ادامه داد تا به صلح راضى شدند و سردار خود را تسليم او كردند و عبد الرحمان او را به قتل آورد و بر قلعه مستولى شد و خرابش كرد ، سپس لشكر به شذونه برد و آنجا را محاصره نمود تا مردمش امان خواستند .\r\nسال بعد بار ديگر در اشبيليه شورش برپا شد . مدبر و زعيم آن ، اين بار ابو الصباح بن يحيى اليحصبى دوست و هم‌پيمان عبد الرحمان بود . روزى كه عبد الرحمان به اندلس آمد ، ابو الصباح زعيم يمنيان در اشبيليه بود و سركردهء كسانى بود كه در آن روز به او پيوستند و به يارىاش برخاستند . در نبرد مساره نيز با او بود و در كنار ابو عثمان عبد اللّه بن خالد او نيز از خواص ياران و اركان دولت او گرديد . ولى عبد الرحمان از او بيمناك بود و كينهء او را به دل داشت . سبب آن بود كه در روز نبرد مساره بر زبانش رفته بود كه پس از رهايى از دست يوسف بن عبد الرحمان الفهرى بايد كار عبد الرحمان را يكسره كرد و فرمانروايى را به يمنيان بازگردانيد « 12 » . عبد الرحمان او را امارت اشبيليه داد و چون ديد در دفع فتنه ناتوان است معزولش نمود . ابو الصباح از اين عمل به خشم آمد و خلاف آشكار كرد و يارانش بر او گرد آمدند . عبد الرحمان انديشيد كه او را به حيله و ملاطفت فراچنگ آرد . تمام بن علقمه را از پىاش فرستاد و به قرطبه دعوتش كرد تا باهم ديدار كنند و وعده‌هاى جميلش داد . ابو الصباح با چهار صد تن از يارانش به قرطبه وارد شد . عبد الرحمان او را در قصر پذيرا آمد و از آنچه كرده بود ملامتش نمود . ابو الصباح پاسخهاى درشت داد و گفت كه به وعده‌هاى خود وفا نكرده است .\r\nعبد الرحمان غلامان را به كشتن او فرمان داد . او را به ضرب خنجر از پاى درآوردند و يارانش نيز پراكنده شدند . اين واقعه در سال 150 ه بود .\r\nاز اين فتنه ديرى نگذشته بود كه فتنه‌اى ديگر از نوعى ديگر برپا شد كه\r\n\r\n\r\n","description":"","footnote":"\r\n( 12 ) . المقرى ، نفح الطيب ، ج 2 / ص 66 . ابن القوطيه ، ص 30 .\r\n","page_name":" 177 ","page_number":185},
  {"content":"\r\n\r\nعبد الرحمان را چند سال به خود مشغول داشت . اين فتنه در شمال‌شرقى اندلس ميان بربرها برپا شد . رهبر آن زعيم بربرها بود . نام اين زعيم بربرى شقنا يا شقيا بن عبد الواحد بود و اصل آن از بربرهاى مكناسه . فقه مىدانست و معلم اطفال بود . روزى چنان پنداشت كه از نوادگان رسول خدا [ ص 
  ] و از فرزندان فاطمه [ ع 
  ] و حسين [ ع 
  ] است و نام او عبد اللّه بن محمد است . دعوت او ميان بربرهاى آن منطقه شيوع يافت .\r\nبربرها در اين منطقه اكثريت داشتند و خصومت ميان بربر و عرب خصومتى ديرساله بود .\r\nبربرها هميشه آمادهء شورش بر ضد عربها بودند . چون مردمى گردش را گرفتند رهسپار شنت بريه « 13 » شد و بر آن مستولى گرديد و آن را پايگاه خود ساخت ، سپس عازم مغرب اندلس گرديد و مارده و قوريه و مدلين را تصرف كرد و بر همهء منطقهء واقع ميان نهر تاجه و وادى يانه استيلا يافت . كارش بالا گرفت و دعوتش گسترده شد و در آن نواحى كروفرى يافت . از ميان اعراب كسانى كه با عبد الرحمان مخالف بودند به دو پيوستند .\r\nعبد الرحمان به والى طليطله نوشت كه شورش آن فاطمى را فرونشاند . او نيز لشكرى به سردارى سليمان بن عثمان به شنت بريه فرستاد . فاطمى با لشكر خود بر او تاخت و به سختى شكتسش داد و سليمان را اسير كرد و بكشت . اين پيروزى به قوت و نيروى او درافزود . عبد الرحمان خود در سال 152 ه - سال بعد - به جنگ او شتافت و آن منطقه را مورد حمله قرار داد و ميان او و بربرها چند نبرد درگرفت كه بربرها سخت پاى فشردند و فاطمى در كوهها موضع گرفت و چون عبد الرحمان را راهى براى تعقيب او نبود ، به قرطبه بازگشت و غلام خود بدر را به شنت بريه فرستاد تا جنگ را ادامه دهد . فاطمى همچنان در كوه بود و با لشكر مهاجم روبه‌رو نمىشد . سال بعد ، سال - 154 ه - بار ديگر عبد الرحمان خود به قتال او رفت و به سختى محاصره‌اش كرد ، ولى باز هم نتوانست او را از پناهگاه خود دور سازد . سال ديگر يكى از موالى خود عبيد اللّه بن عثمان را به جنگ او فرستاد . فاطمى براى نبرد با او بيرون آمد و بربرهايى را كه در لشكر او بودند به سوى خود جلب كرد و در صفوف لشكر او تفرقه افتاد و فاطمى حمله‌اى سخت كرد . عبيد اللّه بن عثمان كه از سپاهش جمع كثيرى كشته شده\r\n\r\n\r\n","description":"","footnote":"\r\n( 13 ) . شنت بريه ، به زبان اسپانيايى  revaatnaS  از كوره‌هاى قديم اندلس است كه اكنون از ميان رفته است . جاى آن را امروزه ايالت قونقه گرفته كه شهر مهم آن شنت بريه در مشرق وادى الحجاره است و به اعتبار نام قديمى آن  airbatnaS  ناميده مىشود .\r\n","page_name":" 178 ","page_number":186},
  {"content":"\r\n\r\nبودند بگريخت . فاطمى بر لشگرگاه او دست يافت و جمع كثيرى از بزرگان لشكرش را به قتل آورد . اين واقعه در سال 155 ه اتفاق افتاد « 14 » .\r\nبدين‌گونه حملات پىدرپى براى فرونشاندن انقلابات در اين منطقهء صعب‌العبور به شكست منجر شد . عبد الرحمان بار ديگر لشكر به شنت بريه كشيد و در اين بار براى از هم پاشيدن لشكر فاطمى وسيلهء تازه‌اى يافت . يكى از بزرگان بربر را در شرق اندلس به نام هلال مديونى فراخواند و ضمن آنكه او را در قلمرو خويش ابقا كرد نواحيى را كه فاطمى بر آن غلبه يافته بود به او داد و به فرمان درآوردن آنها را به عهدهء او گذاشت . اين حيله اثر خود را بخشيد و در صفوف بربرها تفرقه افكند . بسيارى ياران فاطمى از گردش پراكنده شدند و او مجبور شد بار ديگر از شنت بريه بيرون رود و در كوهها موضع گيرد . در همين حال عبد الرحمان سخت به تعقيب او پرداخته بود . سنگرهايش را يكى پس از ديگرى تسخير مىكرد و يارانش را در هرجا كه مىيافت دربند مىكشيد . عبد الرحمان سرگرم نبرد با فاطمى بود كه خبر يافت در اشبيليه و لبله و باجه آتش انقلاب افروخته شده و يمنيان ، ياران ابو الصباح قوام اين شورش هستند . در رأس شورش اشبيليه سردار قديمى اشبيليه حيوة بن ملامس الحضرمى بود و در باجه عبد الغافر اليحصبى و در لبله عمر بن طالوت . اين دو ، پسر عمان ابو الصباح بودند . بسيارى از بربرها نيز به آنها پيوسته بودند . اين سه سپاهيان خود را بسيج كرده در غيبت عبد الرحمان عازم قرطبه شدند . بدر غلام عبد الرحمان به جاى او در قرطبه بود « 15 » . عبد الرحمان شتابان بازگشت و بىدرنگ براى رويارويى با شورشگران بيرون آمد و در وادى منبس بر كنار رود بمبيزار از شعب وادى الكبير با آنان روبه‌رو شد و در آغاز ، چند جنگ محلى ميانشان درگرفت . اين‌بار نيز عبد الرحمان دست به حيله زد ، بدين‌گونه كه جمعى از وجوه بربر را كه در لشكرگاهش بودند فرمان داد كه نزد دوستان بربر خود در سپاه مخالفان بروند و آنان را قانع كنند كه يارىشان از يمنيان اشتباه است ، زيرا اگر عربها بر او پيروز شوند براى بربرها عاقبتى خوش نخواهد داشت . اين رسولان در تاريكى شب خود را\r\n\r\n\r\n","description":"","footnote":"\r\n( 14 ) . ابن عذارى ، البيان المغرب ، ج 2 / ص 56 و 57 . الكامل ، ج 5 / ص 224 . ابن خلدون ، العبر ، ج 4 / ص 123 .\r\n( 15 ) . ابن اثير مىگويد پسر خود سليمان را در قرطبه به جاى خويش نهاده بود . ج 6 / ص 3 .\r\n","page_name":" 179 ","page_number":187},
  {"content":"\r\n\r\nبه لشكرگاه دشمن افكندند و آنچه مىبايست ، با بربرها گفتند و از آنها عهد و پيمان گرفتند . روز ديگر ميان دو گروه جنگ بزرگ آغاز شد . بربرها پيمان گسستند و از جنگ بازايستادند و اين كار سبب شد كه شورشگران به نحو فجيعى روى به گريز نهند و قريب سى هزار « 16 » كشته دهند و بسيارى از سران نيز كشته شدند . عبد الغافر به كشتى نشست و به مشرق گريخت . عبد الرحمان پيروزى خود را با اجراى يك برنامهء خونين همزمان ساخت . دستور داد سى تن از وجوه اشبيليه را كه در زمرهء لشكريان او بودند دستگير كردند و همه را در سال 157 - 158 ه اعدام كرد .\r\nسال بعد عبد الرحمان به تعقيب فاطمى رفت . فاطمى بر طبق عادت خويش به كوه پناه برد . عبد الرحمان براى رسيدن به او راهى نيافت ، در قوريه به جنگ رفت و در آن حوالى خون بسيار ريخت . در خلال اين سالها كار آن فاطمى روى در تراجع نهاده بود و يارانش نقصان يافته بود ، ولى همچنان شنت بريه و مارده را در تصرف داشت و همچنان براى عبد الرحمان تهديدى به شمار مىآمد . عبد الرحمان سال بعد به سردارى تمام بن علقمه و عبيد اللّه بن عثمان حملهء سنگينى را عليه او آغاز كرد . فاطمى با آن دو روبه‌رو شد و چند بار ميانشان جنگ درگرفت كه در مجموع پيروزى با فاطمى بود ، ولى به ناگاه به دژ شبطران نزديك شنت بريه پناه برد . تمام بن علقمه و عبيد اللّه بن عثمان ، چند ماه او را محاصره كردند ، ولى سودى نبردند و به قرطبه بازگشتند . چون آن دو بازگشتند فاطمى به شنت بريه آمد و در ديهى در آن حوالى به نام قرية العيون ، فرود آمد . در آنجا دو تن از يارانش به نام ابو معن داود بن هلال و كنانة بن سعيد به كار توطئه نشستند و روزى به ناگاهان او را كشتند و سرش را بريدند و نزد عبد الرحمان به قرطبه بردند و با اين كار جمع او پراكنده شد و انقلابش پايان يافت . به سبب اين انقلاب به مدت ده سال در شرق و غرب اندلس خونها ريخته شد و سلطنت عبد الرحمان مورد شديدترين تهديدها بود . كارى را كه آنهمه لشكركشى در آن سالهاى دراز به پايان نياورده بود يك خيانت در يك لحظه به پايان آورد . بعيد نمىنمايد كه عبد الرحمان خود در اين توطئه نيز دست داشته بود . خيانت و جنايت يكى از سلاحهاى او در سركوبى دشمنانش بود و آن دو گاه پيروزيهايى نصيب او مىكردند كه به وسايل ديگر به آنها دست نمىيافت . قتل فاطمى و پايان انقلابش در سال 160 م / 776 ه بود .\r\n\r\n\r\n","description":"","footnote":"\r\n( 16 ) . ابن القوطيه ، ص 31 و 32 .\r\n","page_name":" 180 ","page_number":188},
  {"content":"\r\n\r\n\r\nفصل چهارم وضع رونسوال يا دربندشزروا\r\nدر اين روزها حوادث مهمى در شمال اندلس اتفاق افتاد . ما شورشهاى فاطمى و بربر را تا پايان ذكر كرديم تا رشتهء سخن گسسته نشود . اكنون چند سال به عقب بازمىگرديم . در سال 157 ه / 774 م سليمان بن يقظان الكلبى ( يا الاعرابى ) والى برشلونه ( يا برشنونه ) و جيرونه ( جرنده ) و حسين بن يحيى الانصارى والى سرقسطه كه از نوادگان سعد بن عباده بود قيام كردند و هردو براى قتال با عبد الرحمان و خلع او سوگند خوردند . شورشها همچنان در جنوب استمرار داشت و عبد الرحمان سرگرم فرونشاندن آنها بود . طبيعت كوهستانى شمال و مناطق صعب العبور آن از عوامل بروز شورش در ولايات شمالى بود و اين امر سران شورشگران را در طرح و اجراى نقشه‌هاى خود تشجيع مىنمود . عبد الرحمان درگير نبرد با فاطمى بود ، پس به سردارى ثعلبة بن عبيد الجذامى لشكرى به شمال فرستاد . سليمان بن يقظان اين لشكر درهم شكست و ثعلبه را اسير كرد و لشكرش را به هرسو پراكنده ساخت . اين واقعه در سال 158 ه / 775 م اتفاق افتاد .\r\nبا شكست ثعلبه كار انقلابات شمال بالا گرفت ، ولى سران مخصوصا سليمان بن يقظان به اين پيروزى موقت راضى نبودند ، زيرا از عزم و كينه‌توزى و انتقامجويى\r\n\r\n","description":"","footnote":"","page_name":" 181 ","page_number":189},
  {"content":"\r\n\r\nعبد الرحمان خبر داشتند ، ازاين‌رو انديشيدند كه از پادشاه فرنگان يارى جويند .\r\nسليمان - كه روايت لاتينى او را « الاعرابى » مىنامد - با چند تن از ياران خود در بهار سال 777 م / 160 ه به ديدار شارلمان يا شارل بزرگ رفت . او در اين هنگام در دربار خود در شهر پادربورن از توابع وستواليا ( شمال غربى آلمان ) اقامت داشت .\r\nشارلمان اقوام ساكسون را مغلوب كرد و آنان را به قبول مسيحيت وادار نمود . در اين نبردها زعيم ساكسونها ويدو كنت فرار كرد . در چنين موقعيتى سليمان بن يقظان و يارانش بر او داخل شدند و پيشنهاد كردند كه بر ضد عبد الرحمان هم‌پيمان شوند .\r\nسليمان از او خواست لشكر به ولايات شمالى اندلس بياورد و تعهد نمود كه او را يارى خواهد كرد و شهرهايى را كه او و يارانش از سوى امير قرطبه بر آنها حكومت مىكنند ، بويژه سرقسطه را به او خواهند داد و بالاخره ثعلبه سردار عبد الرحمان را نيز كه اسير كرده‌اند به او مىسپارند . روايت لاتينى مىافزايد كه با الاعرابى ، پسر يوسف الفهرى حاكم پيشين اندلس و داماد او نيز همراه بود . اينان نيز براى برافكندن عبد الرحمان تلاش مىكردند . روايت اسپانيايى مسيحى مىگويد آنكه شارلمان را به جنگ اسپانيا فراخواند ، الفونسو امير امارت مسيحى ليون يعنى جليقيه بود . ولى روايات عربى و لاتينى هردو صراحت دارند كه اين دعوت از سوى سليمان بن يقظان يا ابن الاعرابى و هم‌پيمانانش صورت گرفت . روايت عربى به صراحت مىگويد كه سليمان بن يقظان شارلمان پادشاه فرنگان را به بلاد مسلمانان فراخواند و وعده داد كه بر شلونه يا سرقسطه را به او تسليم كند « 1 » . روايت لاتينى براين مىافزايد كه سليمان و يارانش خاضعانه از پادشاه فرنگان خواستند كه تحت حمايت او قرار گيرند « 2 » .\r\nپادشاه فرنگان اين دعوت را پذيرا آمد و با پيشنهادهايشان موافقت كرد .\r\nسليمان اسير خود ثعلبة بن عبيد سردار عبد الرحمان را نزد او فرستاد تا به شارلمان ثابت\r\n\r\n\r\n","description":"","footnote":"\r\n( 1 ) . اخبار مجموعه ، ص 112 و 113 . ابن الاثير ، الكامل ، ج 6 / ص 5 و 21 ، ابن خلدون ، العبر ، ج 4 / ص 124 .\r\n( 2 ) . روايت لاتينى در كتاب استاد علامه پيدال آمده است :\r\n ed nosnahC aL : ladiP . p ) 9591 . dirdaM , eplaC - anapsE ( omsilanoicidarto eN le y dnaloR 081 971 \r\n. و آن كتابى مفصل است و جامع و تازه‌ترين تأليف آن استاد است و حوادث دربند شزرى را به تفصيل بيان كرده است . نيز رجوع كنيد به دايرة المعارف  , 41 . p . V . loV : teuquoB . 241 04  و نيز :\r\n . 49 . p . ecnarF ne , snizarraS sed snoisavnI : duanieR \r\n","page_name":" 182 ","page_number":190},
  {"content":"\r\n\r\nكند بر روى قراردادهاى خود استوار است . ثعلبه در يكى از دژهاى فرانسه زندانى شد . در روايت ديگر هست كه سليمان پس از آمدن شارلمان به اسپانيا ثعلبه را تسليم او نمود . درهرحال وجود اين اسير در دست پادشاه فرنگان بخصوص كه از اكابر وزراى عبد الرحمان بود ، ضربتى بر عبد الرحمان بود و ممكن بود از آن سودهاى بسيار برد .\r\nسليمان رئيس اين شورشيان براى خود كار مىكرد و پيش از هر چيز در فروكوفتن سيادت قرطبه سعى مىورزيد و مىخواست در قلمرو خويش به استقلال فرمان راند .\r\nولى پادشاه فرنگان را خيال ديگر در سر بود . سياستش آن بود كه اين شورشگران را تقويت كند تا آتش اختلاف در اسپانياى اسلامى فروزانتر گردد . مخصوصا از آن زمان كه سيادت مسلمانان در جنوب فرانسه روى به ضعف نهاده بود و مسلمانان به آن سوى كوه پيرنه رانده شده بودند ، اين خيال قوت گرفته بود . اين سياست - سياست اختلاف‌افكنى - از زمان پپن پدر شارلمان اعمال شده بود . سليمان بن يقظان رئيس و رهبر شورشيان شمال از سال 760 م يعنى از زمان استيلايش بر اربونه و پيوستن مرز اسپانيا به مرز فرانسه با ايشان رابطه پيدا كرده بود و مىخواست از اين هم‌پيمانى و دوستى بنيان استقلال خود را محكم كند . از سوى ديگر رشتهء ارتباطى هم ميان شورشيان و مسيحيانى كه در داخل اندلس منتظر سقوط دولت اسلامى بودند به وجود آمده بود . زعماى شورشگران هرگاه هوس شورش مىكردند يا مىخواستند در ولايت يا شهرى به استقلال فرمانروايى كنند از مسيحيان يارى مىخواستند و آنان نيز برفور به اين خواهش پاسخ قبول مىدادند و آن را وسيله‌اى براى دخالت در امور مسلمانان و تيز كردن آتش دشمنى ميان ايشان قرار مىدادند . خواهيم ديد كه پادشاهان بلاد فرنگ چگونه بارها از اين سياست به سود خود و زيان اسلام بهره بردند . ظاهرا دولت عباسى هم در شرق جهان اسلامى از تأييد اين سياست در غرب جهان اسلامى خود را به دور نمىداشت و بدين وسيله مىخواست با بنى اميه كه پس از سقوط دولتشان در مشرق توانسته بودند در اين سوى جهان در سرزمينى دور از مركز خلافت ، دولتى جديد تأسيس كنند دشمنى ورزند . يك روايت مسيحى از روابط منصور و پپن حكايت دارد و مىگويد كه پپن در سال 765 م سفيرانى به بغداد فرستاد . منصور نيز سفيرانى به نزد او گسيل داشت . اين سفيران پس از سه سال به دربار پپن وارد\r\n\r\n","description":"","footnote":"","page_name":" 183 ","page_number":191},
  {"content":"\r\n\r\nشدند . چندى در شهر متز « 3 » از بلاد فرنگ درنگ كردند . شارلمان پسر پپن نيز همان سياست پدر را پيش گرفت . ميان او وهارون الرشيد ، بعدها در اين باره مكاتباتى صورت گرفت و سفيران چندى به آمدوشد پرداختند كه بايد آن را فصل تازه‌اى در روابط ميان دو طرف به حساب آورد و ما در جاى خود به بيان آن خواهيم پرداخت و خواهيم ديد در هنگامى كه اين پيمانهاى دوستانه ميان شورشگران شمال و پادشاه فرنگان بسته مىشود از ديگر سو كوششهايى براى نشر دعوت بنى عباس در اندلس صورت مىگيرد . عبد الرحمان بن حبيب الفهرى معروف به صقلبى در تدمير فرود آمده و به شرحى كه بيان خواهيم كرد براى عباسيان دعوت آشكار كرده است .\r\nسرنوشت اسپانياى مسلمان ، كشورى كه روزگارى تا آن سوى جبال پيرنه پيش رفته بود و بسيارى از سرزمينهاى جنوبى فرانسه را زيرپى سپرده بود اينك دستخوش تقدير شده بود و اسلام در آنجا ميان مرگ و زندگى دست و پا مىزد و مملكت فرنگان برعكس پايه‌هايش استوارى گرفته و همهء دژها و لشكرگاههاى آن در خاك فرانسه به دست مسيحيان افتاده بود ، در حالى كه پيش از اين از نام مسلمانان بر خود مىلرزيدند . از آن سو خاندان شارل مارتل فرنگان را متحد كرده بود و از اين سو در اندلس طوفان اختلاف و تفرقه اساس دولت اسلامى را متزلزل كرده بود ، زيرا در اندلس آتشفشان پريشانى و آشوب در صورت سهمناك جنگهاى داخلى مىغريد . از آنگاه كه در سال 768 م شارل بزرگ ، شارلمان بر تخت‌شاهى نشست ، نخست به سركوبى قبايل وثنى ساكسون در آن سوى رود راين پرداخت تا خطر نفوذ و تجاوز ايشان را به كشور خود ، دور سازد . جنگ خاندان شارل با قبايل آن سوى راين از زمان شارل مارتل جد شارل بزرگ آغاز شده بود . اين جنگها رنگ دينى داشتند همان‌گونه كه جنگهاى فرانكها با عربها در گاليا نيز رنگ دينى داشتند . جنگ آنان در آن سوى راين به حمايت از مسيحيت بود كه در معرض خطر وثنيتى بود كه از مشرق اروپا نفوذ مىكرد ، و جنگهايشان در گاليا براى حمايت مسيحيت از نفوذ اسلام بود كه از سوى جنوب سر برداشته بود . كليسا در اين نبردها جنگجويان را الهام مىداد و روح حماسه را در آنان برمىانگيخت . در اين حال سرداران ، فتح بلاد و دستيابى به غنايم را در چشم ايشان\r\n\r\n\r\n","description":"","footnote":"\r\n( 3 ) .  . 29 98 . p . dibi : duanieR \r\n","page_name":" 184 ","page_number":192},
  {"content":"\r\n\r\nمىآراستند . چون فرنگان بر طوفان اسلام در آن سوى جبال پيرنه پيروز شدند و بر همهء ثغور و دژها و لشكرگاههايش در فرانسه غلبه يافتند و آن گرايش عميق دينى كه قريب به نيم قرن گاليا را قربانگاه عربها و فرنگان نموده بود سستى گرفت ، تنها جنبه‌هاى سياسى و طمع در اموال و سرزمينها باقى مانده بود و همين عامل بود كه مسيحيان را به جنگ مسلمانان ترغيب مىكرد و مىكوشيد كه اگر نمىتواند آنان را از سراسر خاك اسپانيا براند اقلا بلاد شمالى و ثغور آن را از مسلمانان بازستاند ، تا براى بازپس‌گرفتن جنوب خود پايگاهى باشد .\r\nروايات لاتينى به هدفهاى سياسى فرنگان در مداخله در شئون اسپانياى مسلمان اشارت دارند و ما را از سبب آميختن اين اهداف سياسى و دينى آگاه مىسازند . از جهت سياسى اگينهارد مورخ شارلمان مىگويد كه حمله‌اى كه پادشاه به اسپانيا تدارك ديد هدفش رسيدن به قرطبه بود و اين از عظمت سپاهى كه بسيج كرده بود به خوبى آشكار بود كه با چنين لشكرى هدف او به استيلا بر چند شهر كه سليمان بن يقظان وعده داده بود محدود نمىشد . برعكس شارلمان مىخواست بر سراسر اسپانيا سيطره يابد يا اقلا نصف آن را از مسلمانان بازستاند . ابدال مورخ حملهء شارلمان به اسپانيا مىگويد : اين حمله هدفش امرى دينى نبود و نمىخواست يك دولت « كافر » را سرنگون كند ، بلكه هدف آن يك امر سياسى بود كه مىخواست در برابر خطر حملات مسلمانان عليه فرانسه سدى ايجاد كند . استاد پيدال هم معتقد است كه شارلمان را در هيچ‌يك از حملاتش هدف محض دينى نبود ، بلكه هدف اصلى او همواره سياسى بوده است ، ولى او آن را در لفافه‌اى دينى مىپيچيد . حملات شارلمان به هنگامى هدف دينى داشت كه مىخواست يك ملت كافر را به پذيرفتن مسيحيت وادارد ، همانند حملات او بر ضد آوار « 4 » يا حملات او بر ضد ساكسونها .\r\nبا اين تفاصيل حركت شارلمان به اسپانيا در كنار هدف سياسى خود هدف دينى را نيز پنهان مىداشت . در يك روايت لاتينى به نام  sesnetteM selanA  كه در زمان حيات شارلمان نوشته شده آمده است كه « كارلوس را شكايات مسيحيان اسپانيا كه مورد تهديد\r\n\r\n\r\n","description":"","footnote":"\r\n( 4 ) . آوار يا آوارىها مجموعه‌اى از قبايل نيرومندى است كه در حوزهء ميانين‌رود دانوب زندگى مىكنند . شارلمان در سالهاى 791 تا 795 م آنان را سركوب كرد و به پذيرفتن مسيحيت واداشت .\r\n","page_name":" 185 ","page_number":193},
  {"content":"\r\n\r\nو سركوب مسلمانان واقع شده بودند برانگيخت و لشكر به آن سو كشيد » . پيدال براين مىافزايد كه « اگرچه اسلام شيوهء تسامح و مدارا پيش گرفته بود ولى مسيحيان و يهود در اسپانيا در سايهء حكومت اسلامى تحت فشار و آزار بودند . ازاين‌رو مسيحيان مستعرب شارلمان را به چشم يك آزادكننده مىنگريستند » . گرايشهاى دينى حمله را روايات ديگر لاتينى كه شمارشان نيز اندك نيست تأييد مىكنند . برخى از اين روايات معاصرند و برخى در ادوار بعد نوشته شده‌اند . ولى براى آنكه ثابت كنيم اين حملات جنبهء دينى داشته‌اند يكى اين است كه شارلمان پاپ‌هادريان را در جريان حملات خود گذاشته بود و پاپ نيز آهنگ او را ستود و وعده داد كه براى او دعا خواهد كرد تا پيروزمند به كشور خود بازگردد « 5 » .\r\nهنگامى كه شورشگران مسلمان شارل را به يارى خود خواندند او جنگ با ساكسونها را به پايان برده بود و قبايل وثنى ژرمن را منهزم ساخته بود و زعيم مقتدر ايشان ويدو كنت را به فرار وادار كرده بود و اين دعوت در موقعيتى كاملا مناسب به دست او رسيد . آن سال منتظر ماند تا زمستان سپرى شد ، سپس به جنوب راند و مراسم عيد فصح را در اكوتين نزديكى بوردو برگزار كرد و در آغاز بهار سال 778 م با همهء قواى خود مركب از فرانكهاى نوستريا و ژرمن و لومبارد و فرقى از برتانيا و اكوتين در حركت آمد . از سرزمين اكوتين گذشت و قرارش براين بود كه پيش از آنكه زمستان به ناگاه فرارسد جنگ اسپانيا را به پايان رساند . آنگاه لشكر عظيم خود را به دو بخش نمود . يك بخش را از جانب شرقى ، از جبال پيرنه و بخش ديگر را كه خود فرماندهىاش را به عهده داشت از ناحيهء غربى از يك جادهء قديمى رومى از فراز تپه‌هاى بلند مشرف بر صحراى صعب العبور رونسوال عبور داد ، با اين نقشه كه دو لشكر بر كرانهء رود ايبر روبه‌روى سرقسطه موضع گيرند و در آنجا شارلمان با هم‌پيمانان مسلمانش ديدار كند . عبور شارلمان از كوه پيرنه ، از دربند شزرى بود در ماه آوريل ، و اين قول ارجح ديگر اقوال است « 6 » . شارلمان به بلاد بشكنس يا ناوار جديد درآمد و بنبلونه پايتخت آن را محاصره نمود . بنبلونه دژ ناواريها بود . شهر در مدتى كوتاه به تصرف درآمد . اين ناواريها همواره شعبهء خاصى از بشكنس بودند\r\n\r\n\r\n","description":"","footnote":"\r\n( 5 ) .  . 481 - , 181 . p . dibi : ladiP . M . R \r\n( 6 ) .  . 681 . p . dibi : ladiP . M . R \r\n","page_name":" 186 ","page_number":194},
  {"content":"\r\n\r\nو بنبلونه همواره از زمان استرابن شهر بشكنس بوده است و مردم بشكنس همواره از زمان گوتها در تلاش بوده‌اند استقلال خود را حفظ كنند و هرگز نمىخواسته‌اند در برابر كسى خاضع باشند ، نه فرنگان و نه مملكت ليون ( جليقيه ) و نه در برابر حكام قرطبهء اسلامى . ازاين‌رو شارلمان مجبور شد كه بنبلونه را در محاصره گيرد و به نيروى سپاه تسخير كند . در اينجا اين حقيقت روشن مىشود كه شارلمان در بنبلونه با يك امت مسيحى مىجنگيد و آنچه او را به اين جنگ فراخوانده بود چيزى جز علل و بواعث سياسى و جهانگشايى نبود و در آن هيچگونه سائقهء دينى ديده نمىشد . اما آن بخش ديگر از لشكر او كه از ناحيهء شرقى پيرنه گذشت در منطقه‌اى كه از زمان برافتادن سلطهء مسلمانان ، به دست فرنگان افتاده بود پيش مىرفت . اين منطقه در زمان پپن پدر شارلمان از تصرف مسلمانان خارج شده بود ، بنابراين اينان از بلاد دوست مىگذشتند و به هرجا كه مىرسيدند ، مردم به شادمانى استقبالشان مىكردند و به يارى و حمايت پادشاه اميد مىبستند « 7 » .\r\nبرخى روايات لاتينى مىگويند كه سليمان بن يقظان ( ابن الاعرابى ) در اين هنگام به‌طور مرتب با بنبلونه در تماس بود و برطبق تعهدات خود گروگانها را به شارلمان تسليم مىكرد . همچنين ابو ثور بن قسى حاكم وشقه را نزد او فرستاد و پسر و برادر خود را نيز به گروگان داد . اين گروگانها تا آنگاه كه آن واقعهء شوم به پايان آمد در لشكرگاه شارلمان ماندند . برخى روايات حاكى از آن است كه هنگامى كه شارلمان به سرقسطه رسيد بازپس داده شدند . به هرحال پس از آنكه شارلمان بر بنبلونه استيلا يافت همراه با سليمان بن يقظان به سرقسطه رفت « 8 » و پيمانى كه در پادربورن بسته بودند جز اين نبود .\r\nبخش ديگر سپاه شارلمان در همين اوان منطقهء جرنده ( جيرونه ) و برشلونه را زيرپى سپرده و به طرف غرب در حركت بود تا به سرقسطه برسد و در آنجا دو بخش لشكر او به يكديگر رسند . شارلمان يقين داشت كه چون به سرقسطه رسد ، هم‌پيمانان خود را در آنجا آمادهء پيكار خواهد يافت و براى تحقق آمال او يعنى تصرف شهر بزرگ قرطبه يارىاش خواهند داد . ولى حوادث بازى ديگرى داشت . ميان گروههاى شورشى اختلاف افتاده بود . حسين بن يحيى الانصارى والى سرقسطه و كسى كه\r\n\r\n\r\n","description":"","footnote":"\r\n( 7 ) .  . 781 . p . severB selanA . tiC . dibi : ladiP . M . R \r\n( 8 ) . ابن الاثير ، الكامل ، ج 6 / ص 5 .\r\n","page_name":" 187 ","page_number":195},
  {"content":"\r\n\r\nاز آغاز با سليمان بن يقظان دست دوستى داده و او را در فراخواندن فرنگان يارى كرده بود اينك به مخالفت برخاسته بود . حسين بن يحيى نه به پادربورن رفته بود ، نه به بنبلونه ، در عين حال با پيمانى كه سليمان با شارلمان بسته بود موافقت داشت . اينك اين مخالفت با حسين بن يحيى به سبب آن بود كه سليمان ، مدعى صدارت و زعامت بود و مىخواست همهء مزاياى اين دعوت را نصيب خود سازد . از ديگر سو از عاقبت دوستى با فرنگان و فروغلطيدن در دامان آنان بيمناك بود ، ازاين‌رو در آخرين لحظه كه خبر يافت لشكر شارلمان به سوى شهر او در حركت آمده خود را به يك سو كشيد و ظاهرا هنگامى كه لشكر فرنگان راهى سرقسطه بود او خود در آنجا نبود . زيرا يك روايت اسلامى مىگويد كه حسين بن يحيى پيش از رسيدن سليمان ، به شهر درآمد و در آنجا تحصن گزيد و چون شارلمان و هم‌پيمانش سليمان به سرقسطه رسيدند حسين به پيشبازشان نرفت و شهر به دفاع و مقاومت برخاست . حسين از رود ايبر گذشت و به كرانهء ديگر رفت و سليمان با او ديدار نمود و چند تن از گروگانها را كه همه از بزرگان و اعيان بودند به او تسليم كرد ، از آن جمله بود ثعلبة بن عبيد سردار سپاه عبد الرحمان الداخل كه در نزد او اسير بود ، ولى نتوانست حسين بن يحيى را قانع كند كه دروازه‌هاى شهر سرقسطه را بگشايد . شارلمان هم نتوانست بر آن استيلا يابد ، زيرا مدافعان سرقسطه همهء تلاشهاى شارلمان را خنثى كردند « 9 » . سليمان نيز نتوانست همهء وعده‌هايى را كه در باب تسليم شهرها و دژهاى آن منطقه داده بود عملى سازد . شارلمان نمىخواست خود را در آن دره‌ها و كوههاى صعب العبورى كه براى گذشتن از آنها سازوبرگى بسيج نكرده بود گرفتار سازد . از ديگر سو در نيت سليمان هم به ترديد افتاده بود . اين بود كه سليمان را دستگير كرد « 10 » و لشكر خود را به سوى شمال‌شرقى در حركت آورد كه بازگردد . اين واقعه در ماه ژوئيهء سال 778 م / شوال سال 161 ه اتفاق افتاد .\r\nدر اينجا قضيه چندان روشن نيست ، زيرا ميان دو طرف جنگى كه درخور اهميت باشد واقع نگرديد . آيا پادشاه فرنگان خود بازگشت يا به سبب عواملى كه بر ما پوشيده است مجبور شد بازگردد ؟\r\n\r\n\r\n","description":"","footnote":"\r\n( 9 ) . اخبار مجموعه ، ص 113 .\r\n( 10 ) . ابن الاثير ، الكامل ، ج 6 / ص 5 .\r\n","page_name":" 188 ","page_number":196},
  {"content":"\r\n\r\nپيدال مىگويد : « در بازگشت شارلمان شكى نيست ، ولى معلوم نيست كه عقب‌نشينى پادشاه فرانسه پس از حمله در اثر پايداريهاى محصوران در شهر بوده باشد ، زيرا مدافعان شهر چگونه ممكن است لشكرى به اين عظمت را كه از چند لشكر برتانيا و نوستريا و باواريا و لومبارديا تشكيل شده بود بازپس نشانند و شارلمان كه در اوج نيرومندى خويش بود به اين آسانى كارزار را ترك گويد ، بىآنكه حسين ين يحيى را به زانو درآورد و سرزمينهاى ميانين اسپانيا را تسخير كند ؟ » « 11 »\r\nروايات لاتينى مىخواهند اين نقطه‌هاى تاريك را روشن سازند . ابدال كه پيش از اين از او ياد كرديم مىگويد شارلمان خود را در ميان ملتى كه همه دشمنان او بودند تنها يافت و فراهم ساختن سازوبرگ و آذوقه و عليق چنان لشكر عظيمى در چنان شرايطى نيز دشوار بود . اما تعليل ديگرى هست قوىتر و روشن‌تر از اين و آن يك روايت لاتينى است بدين قرار : « ساكسونهاى سركش و كينه‌توز چون ديدند كه كارلوس شاه در منطقهء سرقسطه گرفتار شده ، سر از چنبر طاعت بيرون كردند و همهء اراضى را تا كرانهء راين سوختند و ويران نمودند . اين خبر به كارلوس كه در اسپانيا بود ، رسيد و چون خبر يافت ، كارزار را رها كرد و شتابان به فرانسه بازگشت . » « 12 » به احتمال قوى اين بهترين تفسيرى است در باب خارج شدن لشكر شارلمان از ميدان نبرد و رها كردن سرقسطه به حال خود .\r\nشارلمان در رأس نيروهاى خود در حالى كه اسير او سليمان بن يقظان در ركابش بود با جمعى از گروگانها بازگشت . نخست به بلاد بشكنس رفت . ناواريها در اين اثنا بقاياى لشكر خود را گرد آوردند و به دفاع از شهر خود بنبلونه و استقلال خود پرداختند .\r\nمخصوصا وقتى خبر مقاومت حسين بن يحيى را در سرقسطه در برابر پادشاه فرانسه شنيدند دليرتر شدند . بسيارى از مسلمانان و ساكنان بلاد مجاور براى دفع دشمن مشترك به آنان يارى رسانيدند . اما شارلمان به بنبلونه حمله كرد و دلاوريهاى ناواريها و هم‌پيمانان مسلمانشان سودى نبخشيد . شهر را ترك كردند و به اطراف پراكنده شدند و شارلمان بار ديگر بر بنبلونه غلبه يافت و دژها و باروهايش را ويران كرد تا اگر از آنجا دور شد بار ديگر هوس مقاومت نكنند و راه بازگشت لشكرش به فرانسه امن باشد .\r\n\r\n\r\n","description":"","footnote":"\r\n( 11 ) .  . 881 . p : dibi : ladiP . M . R \r\n( 12 ) .  . 981 . p . dibi : ladiP . M . R \r\n","page_name":" 189 ","page_number":197},
  {"content":"\r\n\r\nشارلمان از بنبلونه به سوى جبال پيرنه - از راه ارتفاعات رونسوال كه به دربند شزرى مىپيوست - منطقه را ترك گفت . آيا در اين هنگام چه اتفاقاتى افتاد ؟ روايت عربى مىگويد كه شارلمان « چون از بلاد مسلمانان دور شد و احساس ايمنى كرد ، مطروح و عيشون پسران سليمان بن يقظان بر او حمله كردند و پدر را برهانيدند و به سرقسطه بازگردانيدند . » « 13 » اين عبارات اندك به خوبى از ضعف و شوربختى لشكر فرانسه در نزديكى دربند شزرى پرده برمىدارد و روايات لاتينى توضيحات بيشترى دارند .\r\nاز روايت عربى نيز چنين برمىآيد كه پسران سليمان چون پدرشان را شارلمان دستگير كرد با حسين بن يحيى در پايدارى بر ضد فرنگان متحد شدند و لشكر پراكندهء پدر را گردآوردند و با حسين بن يحيى از پى شارلمان در حركت آمدند تا پدر خود را از اسارت برهانند . شارلمان در اين هنگام بنبلونه را خراب كرده بود و به سوى جبال پيرنه در حركت بود تا بار ديگر به فرانسه بازگردد . او از همان راهى كه آمده بود بازمىگشت يعنى از صحراى رونسوال . گذرگاه رونسوال  sellavecnoR  را كه به عربى باب‌شزروا « 14 » يا باب الشزرى مىنامند در جانب غربى پيرنه و شمال‌شرقى بنبلونه و در بيست كيلومترى آن واقع شده است . اين يكى از گذرگاههايى است كه از روزگار روميان براى عبور از شمال به جنوب يا از جنوب به شمال پيرنه مورد استفاده بوده است و اين همان راه يا دربندهايى است كه عربها براى رفتن به گاليا از آن گذشته‌اند « 15 » .\r\n\r\n\r\n","description":"","footnote":"\r\n( 13 ) . ابن الاثير ، الكامل ، ج 6 / ص 5 .\r\n( 14 ) . اين نام را شريف ادريسى به اين مكان داده و آن از نام رومى آن  ieresiC sutroP  يا  aeraziS sutroP  گرفته شده است .\r\n( 15 ) . شريف الادريسى وصف دقيقى از جبال پيرنه به دست مىدهد . جبال پيرنه و دربندهاى رومى را كه در آنجاست در جغرافياى عربى البرت يا البرتات مىگويند . ادريسى مىگويد :\r\n« طول اين كوه از شمال به جنوب در يك مسير قوسى هفت روز راه است . كوهى است بلند و صعود بر آن دشوار . چهار دربند دارد كه در آنها تنگناهايى است كه سواران يك‌يك بايد از آنها بگذرند . اين دربندها پهناور است ، ولى راههايشان پيچ‌درپيچ است . يكى از اين دربندها در ناحيهء برشلونه است و آن را برت‌جاقه ( جاكا ) مىگويند و دربند دوم در كنار آن است و برت اشبره ناميده مىشود . دربند سوم برت‌شيزروا  sellavecnoR  نام دارد . طول اين دربند در عرض كوه سى و پنج ميل است . دربند چهارم را برت‌بيونه نامند . هر دربندى از دو جهت به شهرى مىپيوندد . مثلا دربند شيزروا به شهر بنبلوله و دربند جاقه به شهر جاقه . » رجوع كنيد به نزهة المشتاق ادريسى ، همچنين وصف ادريسى از جغرافياى اندلس ، ص 65 ، چاپ  ardevaaS  . معلوم است كه برت به معنى گذرگاه يا در است . اصل اسپانيايى آن  atreuP  -\r\n","page_name":" 190 ","page_number":198},
  {"content":"\r\n\r\nاين كوه سر به فلك كشيدهء صعب العبور قرنها چون بارويى مرتفع ميان شبه‌جزيرهء اسپانيا و گاليا قرار گرفته بود و جنگجويان را جز از اين راهها عبور ميسر نبود . در صحراهاى سخت رونسوال ، روبه‌روى گذرگاه دربند شيزروا حادثه‌اى هولناك رخ داد . از اين قرار كه سپاه فرنگان هنوز عبور از جبال را آغاز نكرده بودند كه مسلمانان به سردارى عيشون و مطروح عقبدارهاى لشكرشان را مورد حمله قرار دادند ، آن هم حمله‌اى سخت و آن را از باقى لشكر جدا نمودند و هرچه داشتند به تاراج بردند و اسيران را نيز برهانيدند . از جملهء اسيران آزادشده ، سليمان بن يقظان بود . روايت عربى صراحت دارد كه مسلمانان بودند كه نقشهء اين هجوم ناگهانى را بر ساقهء سپاه فرانسه طرح كردند ، ولى روايات لاتينى كه از اين حادثه سخن مىگويند برآنند كه آنان كه بر لشكر شارلمان به هنگام بازگشت حمله كردند بشكنس‌هاى مسيحى بودند به انتقام آسيبى كه فرنگان به شهرها و پايتخت كشورشان ، بنبلونه وارد كرده بودند .\r\nنص روايت اين است : « شارلمان از سرقسطه به بنبلونه بازگشت و باروهاى اين شهر را از بن ويران نمود تا مردم را ياراى آشوب و عصيان نباشد . چون بازمىگشت و از دره‌هاى پيرنه عبور مىكرد در آنجا در بالاترين نقطه ، بشكنس حمله كرد . آنان كمين گرفته بودند و بر سپاه فرانسه دستبردى جانانه زدند . لشكر شارلمان دستخوش پريشانى و از هم‌گسيختگى گرديد . با آنكه اين سپاه عظيم از جهت سلاح و روحيه بر مهاجمان برترى داشت ولى به سبب موقعيت دشوار و اينكه نمىتوانستند همهء نيروهاى خود را وارد كارزار كنند كارى از پيش نتوانستند برد . » « 16 »\r\nدر اينجا بايد درنگ كرد و نگريست سبب تناقض ميان اين دو روايت چيست .\r\nبالاخره آنان كه نقشهء حمله بر ساقهء لشكر فرانسه را طرح كرده بردند چه كسانى بودند ؟ آيا آن‌سان كه روايت عربى حاكى است همه مسلمانان بودند يا برحسب روايت لاتينى بشكنس‌هاى مسيحى ؟ پيدال مىگويد : غيرمعقول بلكه محال است كه\r\n\r\n\r\n","description":"","footnote":"\r\n- است . جبال پيرنه كه به عربى آن را البرتات مىگويند در نسبت به اين در بندها و گذرگاههاست .\r\nجغرافياى جديد نيز با آنچه در جغرافياهاى قديم آمده چندان اختلافى ندارد . به هنگام نبرد مسلمانان با فرانسه ، مسلمانان از اين گذرگاهها مىرفتند و بازمىگشتند .\r\n( 16 ) .\r\n . 291 191 . p . dibi : ladiP . M . R rop . tic ; 928 atsah soigeR selanA \r\n","page_name":" 191 ","page_number":199},
  {"content":"\r\n\r\nبشكنس به تنهايى توانسته باشد هجوم به ساقهء لشكر عظيمى چون لشكر شارلمان را تدارك ببيند . محتمل است كه آنان براى انتقام از متجاوز خارجى در پى يافتن يارانى بوده‌اند . از سوى ديگر نيز غيرمعقول به نظر مىآيد كه پسران سليمان بن يقظان به تنهايى توانسته باشند اسيران را از لشكر فرانسه بازستانند ، آن هم در يك سرزمين باز ميان سرقسطه و بنبلونه و نيز نمىتوان قبول كرد كه لشكر شارلمان در چند روز معدود دوبار غافلگير شده باشد . بنابراين بايد گفت كه مسلمانان و بشكنس هردو در اين حمله در دره‌هاى پيرنه شريك بوده‌اند ، زيرا بشكنس را ويرانى بنبلونه برانگيخته بود و مسلمانان نيز مىخواستند ابن الاعرابى و گروگانها را از بند برهانند « 17 » .\r\nسپس علامهء اسپانيايى مىگويد : « پس از بررسى ديگر روايات به يك حقيقت تاريخى پىمىبريم و آن اين است كه مسلمانان در جنگ دربند شزرى همدستى داشتند و چكامهء رولان كه از سرودهاى دوران شكست اقتباس شده و از روايت لاتينى\r\n soigeR selanA \r\nصحيح‌تر است حاكى از اين واقعه است . » ما مىگوييم از بررسيهاى روايات مختلف چنين برمىآيد كه نقشهء هجوم به ساقهء لشكر شارلمان به وسيلهء مسلمانان طرح شد . در اين حمله جماعات كثيرى از بشكنس شركت داشتند و مضمون چكامهء رولان نيز كه بعدا نقل خواهيم كرد اين نتيجه‌گيرى را تأييد مىكند كه در اين حمله نقش اساسى و اصلى را مسلمانان داشته‌اند .\r\nدر يكى از روايات لاتينى در باب همدستى مسلمانان و بشكنس در اين حمله چنين آمده است : « سپاه شارلمان از پنج هزار سوار سنگين اسلحه و همين شمار پيادگان تشكيل شده بود . ساقهء لشكر مركب از هزار سوار بود و مركبهاى بارگير نيز با آنان بود . كمينگاهها در نقاط مرتفع در راه معبد بودند . بشكنس‌هاى بنبلونه و مسلمانان بويژه مطروح و عيشون پسران ابن الاعرابى دست اتفاق به يكديگر داده بودند . اين پيمان ، پيمانى ضرورى بود ، زيرا مسلمانان نياز به شناسايى آن راههاى صعب و پرتگاهها و گردنه‌ها داشتند و اين چيزى بود كه بشكنس در آن مهارت داشت . آنان نيز به توان مسلمانان در انتظامات سپاهى نياز داشتند و اين دو ، دست در دست يكديگر\r\n\r\n\r\n","description":"","footnote":"\r\n( 17 ) .\r\n : yzoD ; 102 . p . I . V . dibi : ednoC ; 491 391 . p . dibi : ladiP . M . R . seton 342 . p . I . V . tsiH \r\n","page_name":" 192 ","page_number":200},
  {"content":"\r\n\r\nتوانستند ساقهء لشكرى را كه اسپانيا را به لرزه درآورده بود درهم فروكوبند . » « 18 »\r\nچون اين حملهء ناگهانى از سوى مسلمانان و يارى بشكنس به ساقهء لشكر فرنگان انجام گرفت عواقبى هولناك كه به تصور درنمىآمد در پىداشت ، و آن اينكه فرنگان در آن دره‌ها و گردنه‌هاى تنگ و سرازير نمىتوانستند از خود دفاع كنند .\r\nساقهء لشكرشان از لشكر جدا افتاد و هرچه همراه داشتند از اسباب و امتعه به تاراج رفت . بالاتر از همهء اين اموال خزاين‌شاهى بود . همچنين همهء اسيران و گروگانها و برتر از همه سليمان بن يقظان . ساقهء لشكر از هم بردريد و در آن نعره‌هاى هولناك مردان و شيههء اسبان و چكاچاك شمشيرها بسيارى از بزرگان لشكر و سواران كشته شدند . حمله به قدرى غافلگيركننده و برق‌آسا بود كه هر اقدامى را براى دفاع ، از كسانى كه زير ضربت قرار گرفته بودند ، سلب كرده بود . اين شكست به قدرى هولناك بود كه سالها و سالها در ميان امم غرب و مسيحيان انعكاس داشت .\r\nروايات فرنگى تاريخ اين حادثه را 18 اوت 778 / ذو القعدهء سال 161 ه معين مىكنند « 19 » . پيش از اين ديديم كه چگونه در روايات عربى در عين ايجاز در منتهاى دقت به آن اشارت رفته بود و چگونه روايت كليسا جزئيات قضيه را با طول و تفصيل در برداشت و ما پيش از اين به اين روايات كه نصوص برخى از آنها را اقتباس كرده بوديم اشارت كرديم . به ظن قوى روايت اگينهارد ( اينهارت ) مورخ شارلمان دقيق‌تر و موثق‌تر باشد . اين تاريخ در سال 829 م اندكى پس از مرگ شارلمان به رشتهء تحرير درآمده است و در آن به بسيارى از اقوال معاصران و شاهدان عينى اعتماد شده است .\r\nهمچنين به تفصيل نام كسانى از فرماندهان و بزرگان را كه در اين حادثه كشته شده‌اند براى ما نقل كرده و از آن جمله‌اند اگينهارد رئيس خاص وانسلم كاخبان و هردولاند حاكم قصر برتانى و بسيارى ديگر از خواص و حواشى پادشاه . هردولاند همان رولان\r\n dnaloR \r\nقهرمان آن چكامهء مشهور است . اين چكامه چندى بعد سروده شده\r\n\r\n\r\n","description":"","footnote":"\r\n( 18 ) .  . 791 . p . dibi : ladiP . M . R rop . tic , soigeR selanA \r\n( 19 ) . تاريخ ماجرى در روايات عربى سال 157 ه / 774 م آمده است ، و اين روايت ابن اثير است .\r\nج 6 / ص 5 . و مقرى در نفح الطيب ، ج 2 / ص 73 . ظاهرا آنچه در اين روايات آمده مربوط به آغاز حوادث باشد . مسلم است كه روايات فرنگى به صحت و تحقيق نزديكترند ، زيرا معاصر و نزديك به اصل حوادث بوده‌اند .\r\n","page_name":" 193 ","page_number":201},
  {"content":"\r\n\r\nو از چكامه‌هايى كه در آن ايام سروده شده الهام گرفته است . چكامهء رولان هنوز هم در ميان چكامه‌هاى شهسوارى در قرون وسطى مىدرخشد و گويى اثرى جاويدان دارد .\r\nچكامهء رولان در بسيارى موارد به سوى افسانه كشيده شده و جنبهء اسطوره‌اى به خود گرفته است . از حوادث آن جنگ ، داستانى حماسى و رزمى پرداخته كه چنان كه شيوهء اين گونه شاعران است در بسيارى از مواقع از اصل منحرف شده ولى مكان آن كارزار و نام برخى اشخاص تاريخى در آن حفظ شده است . بهتر آن ديديم كه خلاصه‌اى از آن چكامهء داستانى را در ذيل بياوريم :\r\n« شارلمان با اسپانيا جنگيد و اين جنگ هفت سال زمان گرفت تا ثغور و شهرهايش را تصرف كرد ، جز سرقسطه . سرقسطه سنگر پادشاه عرب مارسيل بود .\r\nشارلمان لشكرگاه خود را در كنار قرطبه برپا كرده بود كه رسولان مارسيل آمدند و از سوى او اظهار فرمانبردارى كردند ، ولى به آن شرط كه پس از پيروزى ، فرنگان از اسپانيا بيرون روند . شارل مجلسى از بارونها تشكيل داد . يكى از آنان رولان پسر برادرش بود . رولان معتقد بود كه بايد جنگ ادامه يابد ، ولى جماعت ديگر به رياست گانلون كنت مايانس به صلح گرايش داشتند و رأى اين گروه بر ديگران غلبه يافت ، زيرا فرنگان از جنگ و كشتار ملول شده بودند . گانلون نزد مارسيل شاه ، كس فرستاد تا با او قرارداد صلح بندد . مارسيل با ارسال هدايا و تحف او را به صلح بيشتر ترغيب كرد . آن دو باهم متفق شدند كه بر ضد رولان و يارانش اقدام كنند . سپس نزد شارلمان بازگشت . شارلمان پنداشت كه مارسيل شروط فرنگان را پذيرفته است ، ازاين‌رو لشكر خود از اسپانيا بيرون برد . رولان سردار ساقهء لشكر بود و امراى دوازده‌گانه نيز با او بودند . اينان سرگل شهسواران فرانسه بودند . چون لشكر بر فراز گذرگاههاى كوهستانى رسيد ، اوليور يكى از اميران ، لشكر عرب را ديد ، لشكرى از چهار صد هزار جنگجو . اوليور از رولان خواهش كرد كه در بوق دمد و شارلمان را به يارى خود خواند . رولان سر برتافت . سپاه مهاجم بر ساقهء لشكر زد و ميانشان چند جنگ هولناك درگرفت . رولان همچنان از يارى خواستن امتناع مىكرد تا لشكرش پراكنده شد و از يارانش جز شصت تن برجاى نماند . در اين هنگام رولان در بوق دميد و شارلمان را به يارى فراخواند . سپس بازماندهء يارانش نيز كشته شدند و جز رولان و اوليور و دو تن ديگر باقى نماند . چون عربها دانستند كه شارلمان اكنون\r\n\r\n","description":"","footnote":"","page_name":" 194 ","page_number":202},
  {"content":"\r\n\r\nبا لشكر خود بازمىگردد از آنجا رفتند . سه دوست ديگر رولان نيز هلاك شدند .\r\nرولان خود زخمهاى سخت برداشته بود و مشرف به مرگ بود ، ولى توانست پيش از مردن بار ديگر در بوق خود بدمد . شارلمان آواز بوق بشنيد و با آنكه چند منزل دور شده بود بازگرديد . شتابان بيامد و لشكر دشمن را پراكنده ساخت و جمع كثيرى را نابود كرد . فرنگان كشتگان خود را به خاك سپردند . گانلون خائن به سخت‌ترين شكنجه‌ها مجازات شد . الده نامزد رولان چون از مرگ او خبر يافت رخت از جهان بربست . »\r\nاين خلاصه‌اى است از چكامهء مشهور رولان ، و چنان كه آشكار است از وقايع حقيقى تاريخ به دور است ، ولى مواد خود را از آن وقايع و خاطرات و يادداشتها و روايات شفاهى كه ميان مردم رواج داشته و نيز چكامه‌هاى جنگى معاصر خود اخذ كرده است .\r\nاين چكامه در اصل نرمانى است كه نخستين بار در قرن يازدهم يعنى در حدود سه قرن بعد از آن نبرد رواج يافته . نخست در برخى داستانهاى لاتينى شكل گرفت ، سپس به صورت يك شعر حماسى بلند در چهار هزار بيت به نام چكامهء رولان  ) dnaloR ed nosnahC (  تدوين گرديد و سالها يكى از بزرگترين آثار ادبى و بهترين منظومه‌هاى جنگى بود .\r\nحوادث اين واقعه منبع سرشارى براى بسيارى از نويسندگان و شعرا بوده مخصوصا منبعى براى داستانهاى شهسوارى و حماسى . اين‌گونه داستانها در ادبيات فرانسوى قرون وسطى جاى وسيعى را اشغال كرده‌اند « 20 » .\r\nآنچه در اين حادثه جلب‌نظر مىكند اين است كه شارلمان آهنگ آن نداشت كه در انتقام از كسانى كه لشكريانش را درهم شكسته و شهسوارانش را كشته بودند شتاب ورزد . نه در تعقيب مسلمانان عجله‌اى به خرج داد نه در تارومار كردن بشكنس .\r\nدليل اين امر آن است كه شارلمان بيش از هر چيز دل‌مشغول اخبارى بود كه از حركت\r\n\r\n\r\n","description":"","footnote":"\r\n( 20 ) . رجوع كنيد به اخبار مجموعه ، ص 112 و 114 . الكامل ، ج 6 / ص 5 و 21 . ابن خلدون ، العبر ، ج 4 / ص 124 . نيز رجوع كنيد به :\r\n ed nosnahC aL : ladiP . M . R ; 302 24 , 62 , 41 . p . V . loV : teuquoB - 141 . p , taerG eht selrahC : nikgdoH ; 512 - 171 . p , IV . paC , dnaloR . 69 59 . p . dibi : duanieR ; 251 \r\n","page_name":" 195 ","page_number":203},
  {"content":"\r\n\r\nساكسونها مىشنيد . اينان دشمنان سرسخت او و هم‌ميهنانش بودند . شارلمان به شتاب لشكر خود را بسيج مىكرد تا نبرد ديگرى را با آنان آغاز كند . اين نبردها هفت سال مدت گرفته بود . عاقبت به هزيمت سردارشان ويكنت ( يا ويدو كنت ) پايان گرفت و او در سال 785 م مسيحيت را پذيرفت « 21 » .\r\nپس از آنكه مسلمانان گروگانهاى خود را ربودند ، جز ثعلبة بن عبيد ، سردار عبد الرحمان كس به گروگان در دست شارلمان نماند . ثعلبة بن عبيد تا چندى بعد در فرانسه دربند بود تا آنگاه كه گفتگوها به پايان رسيد و در برابر فديهء كلانى آزاد شد .\r\nبدين‌گونه تعرض شارلمان به اسپانياى مسلمان و دخالت او در امور اسپانيا با شكست لشكرش و نابودى جمعى از سران سپاه و اميرانش ، پايان گرفت و چونان ابرى نبوغ نظامى او را در خود پوشيد . ولى چنان كه خواهيم ديد اين آخرين دست‌اندازى خاندان سلطنتى فرنگان نبود . سياست فرنگان علىرغم اين ضربت دردناك ، حوادث اندلس را زير نظر داشت تا در آنجا پايگاهى پيدا كند و آن را وسيلهء تحقق هدفهاى خود سازد .\r\nاكنون كه مراحل اين نبرد پرآوازه را - نبردى كه در عصر خود بزرگترين انعكاس را در روايات فرنگان ( لاتين ) و كليساى معاصر و كليسا در ادوار بعد داشت - باز نموديم و پس از ذكر اين حوادث اكنون بازمىگرديم تا روايات عربى و لاتينى را با يكديگر مقايسه كنيم و بنگريم كه هريك چه موضعى اتخاذ كرده‌اند .\r\nنخستين چيزى كه به نظر مىآيد - چنان كه گفتيم - ايجاز روايات عربى است .\r\nدر حالى كه روايات لاتينى قضايا را با تفصيل و توضيح بيشترى بيان كرده‌اند . در واقع سزاوار بود كه در روايات عربى اين حوادث مهم ، چون حادثهء دربند شزرى بخصوص كه پيروزى نصيب لشكر اسلام شد ، با شرح و بسط بيشترى آمده باشد .\r\nاين از آن روست كه مورخان مسلمان قضيه را در ارتباط با حوادث اندلس بررسى كرده‌اند . علاوه براين از آنچه در آن سوى جبال پيرنه در كشور دوردست فرانسه مىگذشته اطلاع چندانى نداشته‌اند و نمىتوانسته‌اند آثار تبعى شكست لشكر شارلمان و انعكاس آن را در درون كشور فرانسه و مللى كه با آن رابطه داشتند ، مخصوصا\r\n\r\n\r\n","description":"","footnote":"\r\n( 21 ) .  . 991 . p . dibi : ladiP . M . R \r\n","page_name":" 196 ","page_number":204},
  {"content":"\r\n\r\nدر ميان قبايل ساكسونها سرسخت‌ترين دشمنان فرانسه بررسى كنند . ميان اين دو روايت عربى و لاتينى فرق ديگرى هست : روايت عربى معتقد است كه شارلمان به دعوت جمعى شورشگران مسلمان ، لشكر به اسپانيا آورد تا بر ضد حكومت قرطبه وارد عمل شود ، و روايت لاتينى معتقد است كه حملهء شارلمان متوجه سركوب كردن بشكنس بود .\r\nروايت عربى باوجود ايجاز خود ، مهمترين حوادث اين نبرد و عناصر اساسى آن را در نهايت دقت بررسى مىكند . پيدال كه آخرين كسى است كه در اين باره قلمفرسايى كرده و قضايا را با ديدى انتقادى نگريسته معتقد است كه روايت عربى از جهات بسيارى بر روايات لاتينى برترى دارد . يعنى در بيان حملهء شارلمان به اسپانيا از تناقضگويى و غموض به دور است و برخى خبرها را كه در نهايت اهميت و شايستهء ذكر هستند بيان مىدارد .\r\nپيدال در برابر برخى محققين مثل باسه و جز او كه مىگويند روايت عربى خالى از خطاهاى تاريخى نيست به دفاع برخاسته و تأكيد مىكند كه برعكس ، ميان روايات عربى و لاتينى تناقضى نيست . آنچه هست اين است كه هريك از آن دو به يك جنبه توجه داشته‌اند ، ولى هردو در بيان حوادث مهم و اصلى متفق‌القولند « 22 » .\r\n\r\n\r\n","description":"","footnote":"\r\n( 22 ) .  . 871 771 . p . dibi : ladiP . M . R \r\n","page_name":" 197 ","page_number":205},
  {"content":"\r\n\r\n\r\nفصل پنجم حكومت عبد الرحمان الداخل\r\n\r\n2\r\nدر همان هنگام كه آن حوادث خطير در شمال مىگذشت عبد الرحمان اموى در جنوب سرگرم مبارزه براى فرونشاندن انقلابات در انحاى مختلف اندلس بود .\r\nچند سال شورش پىدرپى بربرها او را به خود مشغول داشته بود و بيشتر قوايش را به تحليل برده بود . عبد الرحمان به تازگى آن آشوب را فرونشانده بود ، كه در مشرق اندلس نواى ديگرى ساز شد و خطر ديگرى سربرداشت و آن دعوت عباسى بود .\r\nعبد الرحمان بن حبيب الفهرى يكى از زعماى فهريان كه به سبب قامت بلند و موى بور و چشمان آبىاش به صقلبى معروف شده بود ، از دريا گذشته و در سال 161 ه از افريقيه به اندلس آمده و در ساحل تدمير ( مرسيه ) در شرق اندلس قدم به ساحل نهاده بود .\r\nلازم به تذكر است كه اين عبد الرحمان بن حبيب ، غير از همنام او عبد الرحمان ابن حبيب است كه بر افريقيه استيلا يافت و ما از او سخن گفتيم . او در سال 140 ه پس از آنكه به سود بنى عباس قيام كرد كشته شد « 1 » و ما نمىدانيم كه آيا عبد الرحمان صقلبى را با يوسف بن عبد الرحمان الفهرى خويشاوندى هست يا نه . چه بسا\r\n\r\n\r\n","description":"","footnote":"\r\n( 1 ) . ابن خلدون ، العبر ، ج 6 / ص 111 .\r\n","page_name":" 198 ","page_number":206},
  {"content":"\r\n\r\nپسرعموى يكديگر باشند « 2 » . جز اينكه او از زعماى فهريه و از زعماى شورش بر ضد بنى اميه است . جنبش صقلبى در تدمير همانند جنبش علاء بن مغيث است - پيش از او - در باجه ، ولى بسى خطرناكتر از او . زيرا صقلبى با رهبر شورشهاى شمال سليمان بن يقظان روابط دوستى برقرار كرده بود « 3 » . ظاهرا اين پيمان دوستى بعد از تجاوز فرنگان به اسپانيا و نبرد دربند شيزروا بوده است . ولى سليمان بن يقظان به عهد خود وفا ننمود و در نبردى كه ميان او و عبد الرحمان الداخل درگرفت يارىاش نكرد . صقلبى به خشم آمد و لشكر به جنگ او كشيد ، ولى سليمان بن يقظان در خارج شهر برشلونه لشكرش را منهزم نمود . عبد الرحمان بن حبيب صقلبى به تدمير بازگرديد و چند ماه درنگ كرد و به جمع قوا و ساز و برگ پرداخت ، ولى عبد الرحمان الداخل منتظر نماند كه حمله از سوى او صورت گيرد ، بلكه خود وارد جنگ شد و در حمله‌اى سخت همهء كشتيهايش را كه در ساحل پهلوگرفته بودند به آتش كشيد ، چنان كه راه گريزش نمانده بود . صقلبى با بقاياى لشكرش به جبال بلنسيه گريخت و در آنجا موضع گرفت . در اينجا عبد الرحمان بار ديگر دست به سلاح مكر و حيله برد و با يكى از ياران صقلبى در نهان رابطه برقرار كرد . او نيز صقلبى را به ناگاهان بكشت و سرش را براى عبد الرحمان فرستاد . اين واقعه در سال 162 - 163 ه / 778 - 779 م اتفاق افتاد . با مرگ او آتش شورش خاموش گرديد .\r\n\r\n\r\n","description":"","footnote":"\r\n( 2 ) . دوزى مىگويد كه داماد يوسف الفهرى بود ، شوى يكى از دخترانش . ج 1 / ص 242 . ولى براى گفتهء خود مأخذى ذكر نمىكند و ما نيز در روايات عربى چيزى كه اين قول را تأييد كند نيافتيم .\r\n( 3 ) . دوزى شورش ابن يقظان و هم‌پيمانان او و ارتباط صقلبى را با آن به گونهء ديگر بيان مىكند و مىگويد : در اين پيمان ابن يقظان و حسين بن يحيى و صقلبى و محمد بن يوسف الفهرى شريك بودند و هر چهار تن شارلمان را به اسپانيا دعوت كردند و همه براى ملاقات او به بادربورن رفتند و چنان نهادند كه ابن يقظان در جنگ همراه شارلمان باشد و صقلبى بربرها را در افريقيه گردآورد و به تدمير تازد تا عبد الرحمان را به خود مشغول دارد . دوزى ، ج 1 / ص 240 - 241 . ما با اين نظر دوزى موافق نيستيم . يكى بدان سبب كه در منابع عربى به آن اشارتى نرفته است و همه متفق‌اند كه حركت صقلبى مستقل بوده و با جنگ فرانسه ارتباطى نداشته است ، از ديگر سو در روايات لاتينى نيز از اين پيمان نشانى نيست . از اين گذشته محمد بن يوسف الفهرى كه مىگويند يكى از اركان اين پيمان بوده چند سال بعد از زندان خود گريخته است . رجوع كنيد : ابن الابار ، الحلة السيراء ، ص 57 . اليبان المغرب ، ج 2 / ص 58 .\r\nابن الاثير ، ج 6 / ص 26 .\r\n","page_name":" 199 ","page_number":207},
  {"content":"\r\n\r\nدر اين اوان چند آشوب محلى ديگر صورت گرفت كه پيش از آنكه به شمال رخنه يابند عبد الرحمن الداخل آنها را سركوبى نمود . از جمله دحيهء غسانى در يكى از دژهاى البيره ( غرناطه ) شورش كرد . دحيه از دوستان و از سرداران عبد الرحمان الداخل بود ولىعهد خود را با او نقض كرده به فاطمى پيوسته بود . چون فاطمى كشته شد به البيره گريخت و در آنجا علم شورش برافراشت . عبد الرحمان لشكرى بر سر او فرستاد و بر او سخت گرفت تا دستگير شد و به قتل رسيد . همچنين ابراهيم بن شجره در دژ مورور عصيان كرد . عبد الرحمان غلام خود بدر را به جنگ او فرستاد .\r\nبدر برفت و پس از هجومى به قتلش آورد . نيز در طليطله يكى از خواص عبد الرحمان به نام قائد السلمى شورش نمود . به سبب بعضى امور عبد الرحمان از او رنجيده بود .\r\nاز بيم خشم او از قرطبه بگريخت . جمعى از كسانى كه در آن نواحى آمادهء عصيان بودند گردش را گرفتند . عبد الرحمان لشكر نيرومندى به سردارى حبيب بن عبد الملك به جنگش فرستاد . حبيب چندى محاصره‌اش كرد ، سپس به قتلش آورد . از جملهء شورشگران يكى هم رماحس بن عبد العزيز الكنانى بود در جزيرة الخضراء .\r\nعبد الرحمان خود برفت و پيش از آنكه بسيج نيرو كند تارومارش نمود . رماحس بگريخت و از دريا گذشته در سال 163 - 164 به مشرق رفت « 4 » .\r\nسال بعد عبد الرحمان براى سركوب شورش شمال بسيج نيرو كرد . ميان دو رهبر شورش شمال يعنى حسين بن يحيى الانصارى و سليمان بن يقظان كه پس از شكست لشكر فرانسه در دربند شزرى تفاهمى پديد آمده بود اكنون خلاف افتاده بود .\r\nحسين بن يحيى در كمين دوست خود بود تا يك روز در مسجد جامع او را ناگهان بكشت و زمام امور سرقسطه و حوالى آن را به دست گرفت . عبد الرحمان با لشكرى عظيم به سرقسطه رفت و در سال 165 ه / 781 م شهر را در محاصره گرفت . عيشون بن سليمان كه پس از قتل پدرش به اربونه گريخته بود به نزد او آمد و با ياران خود به لشكر او كه به جنگ حسين بن يحيى مىرفت پيوست . چون محاصره سخت شد ، حسين خواستار صلح گرديد و پسر خود سعيد را به گروگان نهاد . عبد الرحمان خواهش او\r\n\r\n\r\n","description":"","footnote":"\r\n( 4 ) . اخبار مجموعه ، ص 114 . ابن الاثير ، الكامل ، ج 6 / ص 20 . ابن عذارى ، البيان المغرب ، ج 2 / ص 58 .\r\n","page_name":" 200 ","page_number":208},
  {"content":"\r\n\r\nرا قبول كرد و او را به امارت سرقسطه ابقا كرد . سپس از سرقسطه رهسپار شمال شرقى شد . بلاد بشكنس ( ناوار ) را زير پى سپرد تا مردم آشوبگر و كينه‌توز آن سامان را گوشمال دهد . در بنبلونه مركز آن ايالت به جنگ پرداخت و كشتار و تاراج بسيار كرد و دژهايش را ويران نمود . سپس به غزاى قلهره و بقيره ( وكيرا ) رفت و از ولايت شرطانيه « 5 » گذشت و فرمانرواى آنجا را به فرمانبردارى و پرداخت جزيه واداشت . سپس پيروزمند به قرطبه بازگرديد . در اين اوان هيبت و سهم حكومت مركزى به نحوى در شمال پابرجا شده بود و به مسيحيان فهماند كه اسلام بار ديگر قدرت از دست رفتهء خود در اسپانيا را به دست آورده است . سعيد بن الحسين در بين راه از لشكرگاه امير گريخته بود . چون عبد الرحمان به قرطبه آمد احساس كرد كه از عيشون بن سليمان شرى در شرف وقوع است . عيشون در ركاب او بازگشته بود .\r\nپس فرمان داد تا كشتندش . چون حسين بن يحيى ديد كه عبد الرحمان از ديار او بازگرديد و پسرش نيز تندرست به نزدش بازگشت ، پيمان خود بشكست و بار ديگر علم عصيان برافراشت و در سرقسطه و اعمال آن دست به كشتار و تاراج زد .\r\nعبد الرحمان آهنگ قتال او كرد ، بدان قصد كه اين‌بار همهء يارانش را در بند كشد .\r\nبه سردارى غالب بن تمام بن علقمه لشكرى گران به سوى شمال گسيل داشت . حسين شكست‌خورده بگريخت . پسرش يحيى و جمعى از ياران او اسير شدند . همه را به قرطبه فرستاد و عبد الرحمان حكم اعدام همه را صادر كرد . حسين در شهر تحصن اختيار كرد و غالب بن تمام همچنان به محاصره ادامه مىداد . سال بعد ، سال 167 ه / 783 م عبد الرحمان خود به سرقسطه رفت و بر شدت محاصره درافزود و شهر را به سختى زير ضربات منجنيق گرفت ، تا همهء باروهاى آن را ويران نمود و آن را در قبضهء تصرف آورد . حسين بن يحيى و جماعتى از يارانش را گرفت و همه را بكشت و بسيارى از مردم شهر را از وطن آواره نمود . سعيد پسر حسين بگريخت . عبد الرحمان سردار سپاه خود ثعلبة بن عبيد را امارت سرقسطه داد . عبد الرحمان ، براى آزادى او فديه داده و از اسارت فرنگ آزادش كرده بود . بدين‌گونه براى مدتى طوفان آشوب\r\n\r\n\r\n","description":"","footnote":"\r\n( 5 ) . شرطانيه به فرانسه  engadreC  و به اسپانيايى  anadreC  ولايتى كوچك است در شمال‌شرقى اسپانيا .\r\n","page_name":" 201 ","page_number":209},
  {"content":"\r\n\r\nدر شمال آرام گرفت « 6 » .\r\nخاندان پادشاهى شارلمان مدتى از امور اسپانيا غافل بودند ، زيرا قبايل ساكسون پيمان خود شكسته بودند و بار ديگر دشمن نيرومندش ويدو كنت بازگشته بود ، تا آنگاه كه جنگهاى هفت‌ساله با هزيمت ساكسونها به پايان آمد و زعيمشان در سال 785 م گردن به مسيحيت نهاد . عبد الرحمان چنان ديد كه با پادشاه فرانسه عقد دوستى بندد و دوستى و مدارا با او را به جاى خصومت و كينه‌توزى برگزيند . اين بود كه نزد او كس فرستاد و خواستار پيمان مودت شد و گفت كه دوست دارد به داماديش سرافراز شود . شارلمان به پيمان صلح پاسخ مثبت داد ولى دامادى صورت نبست « 7 » . در بعضى از روايات آمده كه شارلمان پيشنهاد كرد كه دختر خود را به او دهد ، عبد الرحمان عذر آورد كه بيمار است . اين پيمان دوستى ميان دو رهبر همچنان تا وفات عبد الرحمان برقرار بود .\r\nچون عبد الرحمان به قرطبه بازگرديد خبر دادند كه توطئهء بزرگى به رهبرى برادرزاده‌اش مغيرة بن الوليد بن معاويه و هذيل پسر صميل بن حاتم در شرف تكوين است و اينان قصد برانداختن او را دارند ، و اين نخستين توطئه از اين نوع نبود .\r\nچند سال پيش هم در سال 163 ه توطئهء ديگرى به سركردگى دو تن از زعماى بنى اميه كه پس از درخشيدن ستارهء اقبال او به اسپانيا آمده بودند براى برانداختن او صورت پذيرفته بود . اين توطئه‌گران يكى پسر عم او عبد السلام بن يزيد بن هشام معروف به اليزيدى بود و يكى برادرزاده‌اش عبيد اللّه بن ابان بن معاويه و اين دو به معاونت ابو عثمان از بزرگان دولت دست به چنين كارى زده بودند . از آن هنگام كه عبد الرحمان به حكومت رسيد كوشيد تا بقاياى بنى اميه را از اطراف گرد آورد تا با او يار شوند . آنگاه آنان را در سايهء حمايت خود قرار داد و نعمتهاى خويش از ايشان دريغ نداشت و براى\r\n\r\n\r\n","description":"","footnote":"\r\n( 6 ) . ابن الاثير ، الكامل ، ج 6 / ص 22 . ابن عذارى ، البيان المغرب ، ج 1 / ص 59 .\r\n( 7 ) . المقرى از ابن حيان ، ج / 1 ص 155 . در روايت تفصيل زيادى دربارهء اين خواستگارى نيامده است . ظاهرا عبد الرحمان خواسته بود با يكى از دختران شارلمان ( به احتمال قوى هروترود دختر بزرگش ) زناشويى كند ، زيرا تنها او بود كه در اين سالها در سن ازدواج بود . رنو مىگويد مقصود از اين اشارت ، عبد الرحمان دوم يا عبد الرحمان الاوسط نوهء عبد الرحمان الداخل است كه ميان او و پادشاه فرانسه ( شارل كچل ) روابط حسنه بود .\r\nاين گونه روابط ميان امراى فرنگان و مسلمين رايج بود .  89 . p . dibi : duanieR  .\r\n","page_name":" 202 ","page_number":210},
  {"content":"\r\n\r\nمناصب و مقامات گوناگون نامزدشان كرد . ولى روح پليد آميخته به حقد و حسد آن خويشاوندان همواره آنان را به دشمنى عليه كسى كه دست تقدير ميراث بنى اميه را در اندلس ، به او سپرده است ، برمىانگيخت . بارها بر ضد او توطئه كردند و در اين مضمار آلت دست برخى از شورشيانى كه خود طمع در ملك بسته بودند واقع مىشدند .\r\nولى عبد الرحمان همواره خطر را پيش از وقوع آن كشف مىكرد و با شدت و برندگى هرچه تمامتر سركوبش مىنمود ، چنان كه هنگامى كه از توطئهء نخستين آگاه شد در قتل پسر عمش عبد السلام اليزيدى و برادرزاده‌ش ابان لحظه‌اى ترديد نكرد ، ولى ابو عثمان را به سبب مقام و خدماتى كه پيش از اين داشت عفو كرد . همچنين پس از كشف توطئهء دوم نيز بىدرنگ مغيره پسر برادر خود وليد و همدست او هذيل بن صميل و همهء همدستانشان را كشت ، ولى برادر خود وليد و زن و فرزندش را به مغرب تبعيد كرد . مورخ اندلسى از برخى موالى عبد الرحمان نقل مىكند كه او به هنگام قتل مغيره ، پسر برادرش ، بر او داخل شد . ديد در شدت اندوه سر فروداشته است . آنگاه سر برداشت و گفت : « سخت از اين قوم در شگفتم . رنجى برديم و جان خود به خطر انداختيم كه آنان در مهد امن نعمت بيارامند ، چون به مطلوب خويش رسيدند و خداوند تعالى اسباب آن را فراهم ساخت با شمشيرهاى خود به ما روى آوردند . چون ايشان را مأوا داديم و در آنچه خداى تعالى تنها به ما ارزانى داشته بود ، آنان را نيز شريك ساختيم و به نعمت و راحت رسيدند ، به ناز خراميدن گرفتند و دستخوش كبر و غرور شدند و هواى فرارفتن از مقام خويش در سرشان افتاد ، پس در آنچه خدا به ما عطا كرده بود با ما به منازعت برخاستند . خداوند نيز به سبب كفران نعمتشان ايشان را به خوارى افگند و ما را به راز درونشان آگاه ساخت و پيش از آنكه آنان دست به كارى بزنند ما دست به كار شديم . ظن ما در گناهكارى ايشان نيرو گرفت ، آنان نيز بدگمان شدند و آنچه آنان خواستندى كرد ما كرديم . » « 8 »\r\nدر اين هنگام ابو الاسود محمد بن يوسف الفهرى از زندان خود بگريخت و در طليطله علم عصيان برافراشت . محمد بن يوسف از آن هنگام كه پدرش كشته شده بود در قرطبه زندانى بود . از زندان بگريخت و چنان كه گفتيم در سال 142 ه بار ديگر\r\n\r\n\r\n","description":"","footnote":"\r\n( 8 ) . حجارى در المسهب . والمقرى در نفح الطيب ، ج 2 / ص 72 و 73 از او نقل مىكند .\r\n","page_name":" 203 ","page_number":211},
  {"content":"\r\n\r\nدر حوادث اسير شد . محمد بن يوسف اين بار ادعا كرد كه نابينا شده و اين حيله را چنان به كار برد كه همهء موكلان زندان به كورى او اقرار كردند . عبد الرحمان را دل بر او بسوخت و چون برادرش ، او را نكشت . محمد بن يوسف سالهاى دراز در زندان بماند ، چنان كه ديگر كسى را با او كارى نبود و به « اعمى » شهرت يافته بود ، تا روزى كه به دست برخى موالىاش كه با او در ارتباط بودند فرصت فرار فراهم آمد و از زندان خود به كرانهء رود وادى الكبير بگريخت و شناكنان از رود بگذشت و در سال 168 ه خود را به طليطله رسانيد و اعلان عصيان نمود . جماعاتى بسيار از فهريان و قيسيان و جمعى از عناصر آشوبگر ديگر گرد او را گرفتند و او با قواى خود رهسپار جيان شد . عبد الرحمان به قتال او بيرون آمد و ميانشان چند جنگ درگرفت كه در همه پيروزى نصيب عبد الرحمان شد . محمد بن يوسف قدرى دست از جنگ بداشت تا پايگاهها و قواى خود را از دست ندهد ، سپس بار ديگر نبردى سخت درگرفت . عبد الرحمان دست به خدعه زد و با برخى از سران و سردارانش چنان نهاد كه در جنگ درنگ و سستى كنند . اين خدعه كارساز آمد و محمد بن يوسف منهزم شد و چند هزار از يارانش طعمهء تيغ شدند و جمع كثيرى نيز در آب نهر غرقه گشتند . عبد الرحمان او را تا دژ رباح تعقيب كرد و لشكرش را به اطراف پراكنده نمود . اين واقعه در ربيع الاول سال 168 ه / 784 م « 9 » اتفاق افتاد .\r\nمحمد باوجود چنين شكستى كه خورده بود سر فرود نياورد و در عزمش سستى پديد نيامد . به جانب غرب رفت و در قوريه فرود آمد و بار ديگر به گردآورى لشكر پرداخت تا جنگ را از سر گيرد . قضا را كارش بالا گرفت و در آن نواحى كروفرى يافت . عبد الرحمان بار ديگر به نبرد او لشكر برد و قوريه را مورد حمله قرار داد و رشتهء سپاهش را از هم بگست . اين نبرد در سال 169 ه / 785 م روى داد .\r\nمحمد با برخى از يارانش به يكى از روستاهاى طليطله گريخت و چند ماه بعد ، در سال 170 ه درگذشت . برادرش ابو القاسم بن يوسف به جاى او قرار گرفت و\r\n\r\n\r\n","description":"","footnote":"\r\n( 9 ) . رازى تاريخ اين جنگ را ربيع الاول سال 168 مىآورد ( ابن الابار ، الحلة السيراء ، ص 57 ) ابن اثير نيز در پيروى او همان تاريخ را ذكر مىكند ، ولى صاحب البيان المغرب تاريخ سال 169 ه را ياد مىكند . ج 2 / ص 59 .\r\n","page_name":" 204 ","page_number":212},
  {"content":"\r\n\r\nزنش را به نكاح خود درآورد و بار ديگر شورش را در طليطله سامان داد . پيش از آنكه نيرو و تن و توشى گيرد عبد الرحمان بر سر او لشكر كشيد . ابو القاسم چاره‌اى جز تسليم و درخواست صلح و بخشايش نداشت . امير نيز خواسته‌اش را اجابت كرد و او را با خود به قرطبه برد و پاره‌اى از اموال خاندانش را به او بازپس داد « 10 » . با اين تسليم طومار آخرين مرحله از شورش و عصيان فهريان درهم نورديده شد . اين آخرين شورشى بود كه عبد الرحمان سركوب كرد و از آن پس جز چند ماهى زندگى نكرد .\r\nبدين‌گونه عبد الرحمان سراسر دوران سى و سه سالهء حكومتش را در زدوخورد و مبارزه و منازعه گذرانيد . جوانى آواره و تنها بىهيچ يار و مددكارى نظر به سرزمينى پهناور دارد با هزاران سپاهى و سردار ، و مىخواهد كشورى را كه دستخوش جنگهاى پايان‌ناپذير است و سيل خون در آن قطع نمىشود به فرمان خود درآورد و بر آن آتشفشان شورشها و توطئه‌ها و دشمنيها دولت و حكومتى را پىافكند . اين است داستان عبد الرحمان الداخل . داستانى شگفت‌انگيز است نه از جنس ديگر داستانهاى عادى تاريخ . نظاير آن در تاريخ فراوان نيست . ولى عبد الرحمن مرد حادثه بود ، حوادث شبه‌جزيرهء اسپانيا و موقعيت خاص آن ، سرزمينى كه رشتهء اتحاد آن از هم گسيخته بود . عبد الرحمان تحت رهبرى نيرومند خويش در آنجا وحدت كلمه ايجاد كرد و نيروهاى مختلف را متحد ساخت و اسپانيا را به صلح و امنيت راه نمود .\r\nعبد الرحمان علاوه بر جرئت و شهامت مردى تيزهوش و زيرك و بااراده بود و ما در فصل بعد پاره‌اى از سجاياى او را خواهيم آورد .\r\n\r\n\r\n","description":"","footnote":"\r\n( 10 ) . ابن الابار ، الحلة السيراء ، ص 56 و 57 . ابن عذارى ، البيان المغرب ، ج 2 / ص 52 و 59 و 60 .\r\nابن اثير مىگويد عبد الرحمان ابو القاسم را زنده نگذاشت و او را به قتل آورد . ج 6 / ص 26 .\r\n","page_name":" 205 ","page_number":213},
  {"content":"\r\n\r\n\r\nفصل ششم صفات و سجاياى عبد الرحمان الداخل\r\n\r\n1\r\nعبد الرحمان اموى در روز بيست و چهارم ربيع الاخر سال 172 ه / دوم اكتبر سال 788 م در سن حدود پنجاه و هشت سالگى درگذشت « 1 » . مدت سى و سه سال بر اندلس فرمان راند و سراسر فرمانروايىاش فتنه و آشوب بود . پسرش هشام به تعيين پدر چند روز پس از مرگ او زمام امور را به دست گرفت . بدين طريق دولت اموى كه در مشرق سرنگون شده بود در اندلس پاگرفت . در دولت اندلس اسلام به ذروهء فتوحات و پيروزيهاى خود رسيد ، ولى چون رؤيايى در عنفوان قدرت خود از ميان رفت .\r\nسقوط دولت اموى در مشرق يكى از حوادث مهم تاريخ اسلام بود و اكنون اين مردى كه پايه‌هاى دولت نوين را بر روى دوش خود حمل مىكند يكى از شخصيتهاى مهم جنگى و سياسى است . عبد الرحمان الداخل از نبوغى ممتاز و صفاتى نادر برخوردار و همانند نياى بزرگ خويش معاوية بن ابى سفيان بود . با حيله و سياستى چون\r\n\r\n\r\n","description":"","footnote":"\r\n( 1 ) . مورخان را در تاريخ وفات عبد الرحمان الداخل اختلاف است . اخبار مجموعه : اوايل سال 172 ه . ص 116 . ابن عبدربه : 12 جمادى الاول سال 172 ه در العقدالفريد ، ج 2 / ص 201 . ابن حيان : 24 ربيع الاخر سال 171 ، نفح الطيب ، ج 2 / ص 72 . ابن الابار نيز چنين مىگويد . ابن عذارى : 24 ربيع الاخر سال 172 . البيان المغرب ، ج 2 / ص 60 . العبر ، ج 4 / ص 124 . المعجب ، ص 9 : سال 172 بدون ذكر ماه . ابن اثير در الكامل : ربيع الاخر سال 171 ، ولى 172 را ترجيح مىدهد . ما روايت اخبار مجموعه را به سبب قدمتش ترجيح مىدهيم .\r\n","page_name":" 206 ","page_number":214},
  {"content":"\r\n\r\nحيله و سياست او دولتى بنا نهاد ، ولى در موقعيتى دشوارتر از موقعيت او . عبد الرحمان بر پيش‌آمدهاى صعب و حوادث پيروز شد و در هر ميدانى مخالفان خويش را فروكوفت و با هر وسيله‌اى كه بود به هدفهاى خود رسيد . سرنوشت شومى كه خاندانش به آن دچار شده بود و حوادث ناگوارى كه خود با آنها روبه‌روگرديد و دشمنيها و كينه‌توزيهايى كه او را در ميان گرفته بودند ، وادارش مىكردند كه براى نيل به اهداف خويش هرگونه وسيله‌اى را به كار برد تا به آنچه از كف داده دست يابد .\r\nمىبينيم بر عزم جزم خويش جامهء دليرى و ماجراجويى و حقير شمردن خطرها مىپوشد و دها و هوشيارى وافر خود را به خيانت و غدر و سخت‌كشى قرين مىسازد و در عين دورانديشى و برندگى در كارها در سركوبى مخالفان لحظه‌اى درنگ نمىكند و در انتقامجويى تا نهايت قساوت پيش مىرود . با اين همه با كسانى كه با او راه مخالصت پيش مىگيرند شرايط وفادارى به عهد و پيمان را رعايت مىكند ، هرچند بسيار اتفاق مىافتد كه با اندك شكى عزيزترين دوستان خود را به سخت‌ترين كيفرها برساند و ما همهء اين سجاياى اخلاقى او را در حوادث حيات و مبارزه‌هاى او به وضوح مشاهده كرديم . ديديم كه بسا براى رهايى از شر دشمنان خود به حيله و خدعه متوسل مىشد و بسا ديديم كه چگونه بىهيچ درنگ و ترديدى هريك از مخالفان خود را كه به چنگش مىافتاد نابود مىكرد و حتى به نزديكان و فرزندان ايشان هم در عين بىگناه بودنشان رحم نمىكرد . خشم و قساوت عبد الرحمان گاه دوستانش را هم رها نمىكرد . بسيارى از كسانى كه در آغاز او را يارى كرده بودند و حتى در آن هنگام كه مردى رانده و از همه‌جاى مانده بود دستش را گرفته بودند و با او به جنگ رفته بودند و بر تخت پيروزى و سروريش نشانده بودند طعمهء تيغ هلاك او شدند . يكى از اين كسان ، بدر غلام او بود . بدر همراه او بيابانها و درياها را سپرد . بدر نمونهء كامل شجاعت و زيركى و دورانديشى بود . عبد الرحمان در آغاز او را بركشيد و سردارى سپاه خود به او داد و به مناصب مهمش برگماشت ، ولى در پايان با او دل بد كرد و ناخشنودى نمود ، زيرا از او سخنى شنيد كه برتر از حد لياقتش بود . ازاين‌رو او را از تمام مناصبش فروافگند و اموالش را بستد و او را از قرطبه به دورترين مرزها تبعيد كرد و به زاريهاى او گوش فرا نداد تا در نهايت بينوايى و گمنامى بمرد « 2 » . ديگر ابو عثمان سركردهء ياران او بود ،\r\n\r\n\r\n","description":"","footnote":"\r\n( 2 ) . رجوع كنيد : المقرى ، نفح الطيب ، ج 2 / ص 69 و 71 . در آنجا برخى نامه‌هايى كه ميان عبد الرحمان -\r\n","page_name":" 207 ","page_number":215},
  {"content":"\r\n\r\nمردى كه نخستين بار به ديدارش شتافت و جا و مكانش داد . عبد الرحمان او را در آغاز بزرگمرد دولت خود قرار داد و چون جاى پاى محكم كرد از مقام خويش بيفگند و از نفوذ او ممانعت ورزيد . بدان هنگام كه برخى از رجال بنى اميه كه به اندلس آمده بودند آهنگ شورش داشتند ، ابو عثمان نيز به همدستى با آنان متهم شد . عبد الرحمان او را از نظر بيفگند . تنها خدمات بىشائبهء ديرساله‌اش بود كه او را از مرگ برهانيد و بدان هنگام كه پسر خواهر ابو عثمان در يكى از دژهاى البيره شورش كرد ، چون عبد الرحمان بر او دست يافت بىدرنگ به قتلش آورد . همچنين بر عبد اللّه بن خالد داماد ابو عثمان و همدست او در يارى كردن او به هنگام ورود به اندلس ، خشم گرفت .\r\nعبد اللّه بن خالد در زمرهء وزراى او بود . چون ديد كه عبد الرحمان با او دل بد كرده است از كار كناره گرفت و چون ديد كه بر سر زعيم يمنيان ابو الصباح چه آورد ، پنهان شد . اين ابو الصباح همان بود كه يمنيان را برگرد عبد الرحمان در اشبيليه گردآورد و با ياران خود در ركاب او جنگيد . سپس به سبب برخى امور از او برنجيد . عبد الرحمان او را به قرطبه كشيد و همهء پيمانهايى را كه با او بسته بود زير پاى نهاد و در مجلس خود در قصرش او را بكشت . حتى از شكنجه و آزار و قتل وابستگان و خاندان ابو الصباح كه گفته بودند قصد توطئه بر ضد او دارند خوددارى ننمود . حتى برادرزادگان خود عبيد اللّه بن ابان و مغيرة بن وليد و پسر عم خويش عبد السلام اليزيدى را چنان كه آوريم از ميان برداشت .\r\nعبد الرحمان از كسانى بود كه مىگفت براى رسيدن به هدفهاى خود از هر وسيله‌اى مىتوان استفاده كرد . جبارى بود كه در زدن و كشتن افراط مىكرد . به تمام معنى پيرو ماكياولى « 3 » بود . دوزى مىگويد : « عبد الرحمان پيروزى خود را به بهايى بس گران خريد . مردى بود جبار ، حيله‌گر ، كينه‌توز و انتقامجوى كه در وجود او نشانى از رأفت نبود . هيچ سردار و پيشوايى چه عرب و چه بربر دل آن را نداشت كه\r\n\r\n\r\n","description":"","footnote":"\r\n- و بدر ردوبدل شده و سبب به خوارى افتادن بدر گرديده آمده است . همچنين رجوع كنيد به ابن خطيب ، الاحاطه ، ج 1 / ص 453 .\r\n( 3 ) . ماكياولى صاحب آن روش سياسى مشهور است كه مىگفت : فرمانروا براى نيل به اهداف خود از هر وسيله‌اى كه ممكن باشد مىتواند استفاده كند ، از آن جمله است غدر و خيانت و خونريزى و امثال آنها .\r\n","page_name":" 208 ","page_number":216},
  {"content":"\r\n\r\nرودرروى او بايستد و به صراحت سخنى گويد . همه او را در خفا لعنت مىكردند و كس به رغبت در خدمت او قرار نمىگرفت . » سپس مىافزايد : « عبد الرحمان همواره يك هدف داشت و آن اينكه عرب و بربر را در زير يوغ خود درآورد و به اجبار به فرمانبردارى وادارد . براى رسيدن به هدف از همهء وسايل سود مىبرد ، همهء آن وسايلى كه پادشاهان قرن پانزدهم براى سركوبى رعاياى خود به كار مىبردند . دست تقدير اسپانيا را به بد سرنوشتى دچار كرد . شوربخت جانشينان او بودند كه مىبايست آن راه خون‌آلود را طى كنند ، راهى كه مؤسس دولت پيش پاى آنان نهاده بود ، راه جباريت كه رهروان آن تنها به شمشير تكيه مىكنند . حقيقت اين است كه هيچ پادشاهى نمىتوانست بر عرب و بربر فرمان راند ، مگر با چنين وسايلى ، و مسلم است وقتى كه در يك سو زورگويى و جبر باشد در ديگر سو آشوب و پريشانى و اغتشاش خواهد بود . » « 4 »\r\nعبد الرحمان در كنار تندخوييها از برخى صفات پسنديده نيز برخوردار بود .\r\nابن حيان مورخ اندلس برخى صفات او را در اين عبارات استوار آورده است :\r\n« عبد الرحمان مردى بردبار و دانا و هوشيار و دورانديش و بااراده و دور از ناتوانى بود . چون كسى نغمه‌اى ناساز بر ضد او ساز مىكرد شتابان از جاى برمىخاست و هيچ نمىآسود تا او را خاموش سازد . راحت نمىشناخت ، به تن‌پرورى عادت نداشت ، در كارها به ديگرى متكى نبود ، دلير و پيشتاز بود ، در عواقب كارها نيك مىنگريست .\r\nمحتاط بود و بىآرام و بليغ و سخنور و شاعر و نيكوكار و بخشنده و بخشاينده و گشاده‌زبان . » « 5 » اين تصويرى كه ابن حيان ارائه مىدهد تصويرى است از عظمت و بطولت كه سراسر زندگى عبد الرحمان از آنها خالى نبوده است .\r\nابن حيان همچنين عبد الرحمان الداخل را از حيث عزم و اراده و قساوت و برندگى و دليرى در انجام كارهاى بزرگ به ابو جعفر المنصور تشبيه مىكند « 6 » .\r\nهرگاه اين صفات همه باهم در شخصى يافته شود ، مسلما چيزى نيست كه موجب محبت باشد بلكه بىترديد سبب اعجاب است ، چنان كه چون در عبد الرحمان گرد آمد\r\n\r\n\r\n","description":"","footnote":"\r\n( 4 ) .  . 842 - 542 . p . I . V . tsiH : yzoD \r\n( 5 ) . به نقل از نفح الطيب ، ج 2 / ص 67 .\r\n( 6 ) . المقرى ، نفح الطيب ، ج 1 / ص 156 .\r\n","page_name":" 209 ","page_number":217},
  {"content":"\r\n\r\nحتى دشمنانش نيز به چشم اعجاب در او مىنگريستند ، تا آنجا كه ابو جعفر المنصور او را « صقر قريش » ( باز قريش ) ناميد . در برخى روايات آمده است كه منصور روزى با ياران خود حديث مىكرد . پرسيد : « صقر قريش » كيست ؟ گفتند : اى امير المؤمنين ، تو خود هستى كه توسن ملك زير ران كشيدى و پريشانيها از ميان برداشتى . گفت : نه ، نگفتيد . گفتند : معاويه است . گفت : نه . گفتند : عبد الملك بن مروان . گفت : نه .\r\nگفتند : پس چه كسى است ؟ گفت : صقر قريش عبد الرحمان الداخل است كه به حيله از ميان سنانها و شمشيرها بگريخت و بيابانها را درنورديد و درياها را پشت سر گذاشت و تنها به سرزمينى كه مردم آن عرب نبودند درآمد . در آنجا شهرها بنا كرد و لشكرها كشيد و دولت و ديوان ترتيب داد و پس از آنكه پادشاهىشان سرنگون گرديده بود به نيروى حسن تدبير و قوت اراده دولتى تأسيس كرد . معاويه بر روى اسبى نشست كه عمر و عثمان براى او رام كرده بودند و حال آنكه عبد الرحمان خود به اتكاى رأى و عزم خويش پايه‌هاى خلافت را در اندلس استوارى بخشيد و مرزها را بگشود و سركشان را بكشت و جباران و شورشگران را خوار ساخت « 7 » .\r\nدر باب اوصاف ظاهرىاش گويند بلندبالا و لاغر و يك‌چشم بود . بينىاش مسدود بود چنان كه بوها را نمىشنيد . دو گيسوى بلند داشت . رنگ موهايش به سرخى مىگراييد . گونه‌هايش فرورفته بود و خالى بر چهره داشت .\r\n\r\n2\r\nاندلس تا زمان حكومت يوسف بن عبد الرحمان الفهرى ولايتى از ولايات خلافت اموى بود . چون سلطنت بنى اميه روى به ضعف نهاد يوسف بن عبد الرحمان زير فرمان كس نرفت و در عهد او اندلس امارتى مستقل گرديد . عبد الرحمان الداخل كشور اندلس را آنچنان‌كه يوسف بن عبد الرحمان الفهرى برجاى گذاشته بود پذيرا\r\n\r\n\r\n","description":"","footnote":"\r\n( 7 ) . رجوع كنيد به اخبار مجموعه ، ص 118 و 119 . ابن عذارى : البيان المغرب ، ج 2 / ص 61 و 62 .\r\nميان دو روايت اختلافى اندك است .\r\n","page_name":" 210 ","page_number":218},
  {"content":"\r\n\r\nشد و با آنكه خود از خاندان اموى بود براى خود رسم و آيين تازه‌اى به وجود نياورد .\r\nروايات اسلامى گاه او را امير مىخوانند و گاه امام « 8 » . گاه او را صاحب اندلس لقب مىدهند و گاه عبد الرحمان الداخل مىنامند ، زيرا او نخستين كسى از امراى بنى اميه بود كه به اندلس داخل شد و بر آن حكومت كرد . نيز او را عبد الرحمان اول مىنامند ، زيرا نخستين از سه تن امراى بنى اميه است كه عبد الرحمان نام داشتند و بر اندلس فرمان راندند ، و آنان يكى عبد الرحمان الداخل بود و نوهء او عبد الرحمان الاوسط ( ابن الحكم ) و سپس عبد الرحمان الناصر .\r\nدر آن هنگام كه عبد الرحمان الداخل به اندلس وارد شد دعوت بنى عباس هم به اندلس آمد و از منابر پراكنده شد . در بسيارى از نواحى به نام بنى عباس خطبه خواندند ، سپس در قرطبه نام آنان بر منابر و در خطبه‌ها بياوردند . عبد الرحمان خود ، تا چند ماه به نام ابو جعفر المنصور خطبه مىخواند . اين عمل او بيشتر جنبهء سياسى داشت و عجيب مىنمود و با قصد او متناقض . ولى جماعتى از بنى اميه به اندلس مهاجرت كرده بودند كه سركردهء آنان عبد الملك المروانى بود . اين مهاجرين بر اين شيوه اعتراض كردند و آنچه را بنى عباس بر سر بنى اميه آورده بودند فرايادش آوردند و همچنان پاى فشردند تا عاقبت او را واداشتند كه در سال 139 نام عباسيان از خطبه بيفگند . در ساير منابر اندلس نيز چنين كردند « 9 » ، ولى عبد الرحمان هرگز نمىخواست به حكومت خود رنگ خلافت دهد و اين امر به علل دينى و سياسى بود . ابن خلدون در چند جمله اين علل را بيان مىكند كه امويان اندلس « برخى با آنكه خود مىدانستند به پايهء خلافت نمىرسند ، خود را چون اسلافشان امير المؤمنين لقب دادند . كسى مىتوانست از چنين لقبى بهره جويد كه بر حجاز كه اصل عرب و اسلام آنجاست فرمان براند و حال آنكه اينان از حجاز كه سرزمين خلافت و مركز عصبيت بود به دور بودند . اينان به اندلس آن سرزمين دور پناه برده بودند تا به چنگ بنى عباس نيفتند . » « 10 »\r\n\r\n\r\n","description":"","footnote":"\r\n( 8 ) . رجوع كنيد به اخبار مجموعه ، ص 100 - 104 . ابن خلدون ، العبر ، ج 4 / ص 122 . ابن عذارى ، البيان المغرب ، ج 2 / ص 51 . الروض المعطار ( قاهره 1937 ) ، ص 186 . المقرى ، نفح الطيب ، ج 2 / ص 74 .\r\n( 9 ) . المقرى ، نفح الطيب ، ج 2 / ص 78 . ابن الابار ، الحلة السيراء ، ص 33 .\r\n( 10 ) . ابن خلدون ، مقدمه ، ص 122 .\r\n","page_name":" 211 ","page_number":219},
  {"content":"\r\n\r\nو در جاى ديگر مىگويد كه عبد الرحمان به خود نام خليفه نداد ، زيرا مىدانست خلافت ويژهء مقر اسلام و منشأ عرب است . مسعودى نيز مىگويد كه بنى اميه معتقد بودند عنوان خلافت حق كسى است كه مالك حرمين مكه و مدينه باشد . ازاين‌رو با آنكه به اين مقام رسيدند باز هم آنان را خليفه خطاب نمىكردند « 11 » . درهرحال آنچه عبد الرحمان را از اين اقدام بازمىداشت علل سياسى بود . او مىخواست خود را به دردسر نيندازد و عنوانى را كه هنوز زمان آن نرسيده است به خود نبندد ، زيرا اگر چنين مىكرد با خلافت نيرومند عباسى وارد رقابتهايى مىشد كه از عاقبت آن ايمن نبود .\r\nعبد الرحمان الداخل از جهت نظام حكومتى ، همان شيوهء اسلاف خود را در مشرق ، پيش گرفت و همهء رسوم و نظام آنان را به اجرا درآورد . كسانى را منصب حاجبى داد ، ولى به مناصب وزارت نپرداخت بلكه به جاى وزيران معاونان و شيوخى برگزيد كه در مهام امور يارىاش مىكردند . اينان عنوان وزير نداشتند بلكه بيشتر به خواص و اهل شورا نزديك بودند . معاونان او نخست دوستان او بودند ، كسانى كه به هنگام ورودش به اندلس او را پذيرا شده بودند و يارىاش كرده بودند و در ركاب او جنگيده بودند . عبد الرحمان منصب حاجبى خود را به تمام بن علقمه داد ، بعد يوسف بن بخت الفارسى از موالى عبد الملك بن مروان را به اين مقام برگزيد ، سپس عبد الكريم بن مهران الغسانى ، آنگاه عبد الرحمان بن مغيث فرزند مغيث فاتح قرطبه را .\r\nدر اواخر دوران حياتش منصور الخصى مقام حاجبى او را به عهده داشت و منصور در اين مقام ببود تا وفات كرد . براى امر مشورت خويش ابو عثمان عبد اللّه بن عثمان سركردهء انصار خود و داماد او خالد بن عبد اللّه را برگزيد . اين دو ، تا مدتى پايه‌هاى حكومت او بودند . ديگر از ياران او در حكومت جدار بن عمرو و ابو عبده حسان بن مالك زعيم اشبيليه و شهيد بن عيسى بن شهيد و عبد السلام بن بسيل الرومى بودند و اين دو از موالى بنى اميه بودند . همچنين ثعلبة بن عبيد الجذامى كه او را بعدها امارت سرقسطه داد و عاصم بن مسلمة الثقفى در جنگ مساره از ياران او بودند . سردارى لشكر او را بدر غلامش بر عهده داشت . همچنين تمام بن علقمه و عبد الملك المروانى و ثعلبة بن عبيد و جز ايشان از خواص ياران او به فرماندهى سپاه برگزيده شدند . عبد الرحمان\r\n\r\n\r\n","description":"","footnote":"\r\n( 11 ) . مسعودى ، مروج الذهب ( بولاق ) ، ج 2 / ص 78 .\r\n","page_name":" 212 ","page_number":220},
  {"content":"\r\n\r\nدر بسيارى از نبردها ، ميان او و دشمنانش - چنان كه ديديم - خود فرماندهى لشكر را به عهده داشت . عبد الرحمان بسيارى از ياران برگزيدهء خود را به امارت نواحى فرستاد .\r\nاينان بيشتر خويشاوندان او بودند كه به نحوى كه در جاى خود بازنموديم نزد او آمده بودند . خلاصه آنكه حكومت عبد الرحمان الداخل بخصوص در آغاز بر عصبيت و موالات استوار بود و از جهت بنيان و روح آن يك حكومت عربى بود ، ولى خصومتهايى كه از سوى زعماى قبايل و بطون مختلفهء عرب در حق خود مشاهده كرد و انقلابات و شورشهايى كه از جانب آنان و با آنان بر ضد او برپا مىشد و پيمان‌شكنيهاى مكرر ايشان ، او را برانگيخت از عربها بيمناك شود و به بركشيدن موالى و بربر روى آورد . مخصوصا بربرهاى بر العدوه ( مغرب ) . عبد الرحمان از آن پس هزاران تن از موالى و بربرها و بردگان را گرد خود آورد تا در روز حادثه ياران او باشند و اين امر در عصر عبد الرحمان الناصر - چنان كه درجاى خود خواهيم گفت - به اوج خود رسيد « 12 » .\r\nسياست عبد الرحمان در حق رعاياى مسيحى او ( مستعربين ) و مسيحيان شمال ، سياست اعتدال و مدارا بود . عبد الرحمان به سبب گرفتاريهاى داخلى هرگز به فكر جهاد در اراضى مسيحىنشين نيفتاد و همواره از مصالحه با آنان استقبال مىكرد . اين امان‌نامه كه مىگويند عبد الرحمان براى همسايگان خويش مسيحيان قشتاله صادر كرده است مؤيد اين سياست اوست :\r\n« بسم اللّه الرحمان الرحيم . امان‌نامهء پادشاه بزرگ عبد الرحمان براى بطريقان و راهبان و اعيان و مسيحيان و اندلسيان از مردم قشتاله و متابعان ايشان در ديگر شهرها .\r\nنامهء امان و صلح . عبد الرحمان از جانب خود تعهد مىكند كه پيمان خود را نشكند مادام كه مردم قشتاله تا پنج سال هر سال ده هزار اوقيه طلا ، ده هزار رطل نقره ، ده هزار رأس از بهترين اسبان ، ده هزار رأس از بهترين استران ، هزار زره و هزار كلاه‌خود و هزار نيزه بپردازند . اين امان‌نامه در سوم صفر سال 142 ( 795 م ) در قرطبه نوشته شد . » « 13 »\r\n\r\n\r\n","description":"","footnote":"\r\n( 12 ) . رجوع كنيد به نفح الطيب ، ج 1 / ص 156 و ج 2 / ص 67 .\r\n( 13 ) . ابن خطيب در كتاب الاحاطه ( نسخهء خطى اسكوريال ) نص اين نامه را آورد است و الغزيرى نيز در فهرست خود از آن ياد كرده است . رجوع كنيد :\r\n . 401 . p , II . LOV sesnelairucsE anapsiH - ocibarA acehtoiliB : irisaC \r\nولى ما باتوجه به وضع مسيحيان آن عصر ، در آن ارقام كلان كه در متن آمده است ترديد داريم .\r\n","page_name":" 213 ","page_number":221},
  {"content":"\r\n\r\nعبد الرحمان الداخل از حيث سازماندهى ادارى از موهبت بزرگى برخوردار بود . او در خلال آن پريشانيهاى همه‌جانبه توانست پايه‌هاى ادارى حكومت خود را مستحكم كند و هيبت قانون و نظام را در دلها بنشاند و بسيارى از انواع فساد و نابكارى را سركوبى نمايد . چون آتش شورشها به نحوى فرونشست ، اندلس در سايهء حكومت او توانست رايحهء امنيت و آرامش و آسايش را استشمام كند ؛ آنچه كه مدتها بود از آنجا رخت بربسته بود . اگر عبد الرحمان همهء ايام حكومت خود را سرگرم فرونشاندن فتنه‌هاى داخلى نبود ، چون اسلاف فاتح خود مىتوانست از اندلس كشورى نو بسازد چونان باغى مصفا و پرنعمت ، ولى او فقط توانست جاده را براى اعقابش بكوبد و تنها براى كشور آينده پايه‌هايى استوار بنانهد كه بعدها به دست فرزندانش يكى از عجايب قرون وسطى گرديد . ابن حيان مورخ اندلس قدرت و كفايت ادارى عبد الرحمان الداخل را مىستايد و مىگويد : « او تشكيل ديوانها داد و ايوانها برافراشت و مواجب معين كرد و علمها بست و لشكرها كشيد . » « 14 »\r\nعبد الرحمان به امور سپاه توجهى خاص داشت و متطوعه و مزدوران را از هر سو به لشكر خود جذب كرد ، چنان كه شمار سپاهيانش به صد هزار جنگجو رسيد « 15 » . و اين غير از نگهبانان خاصه بود . اين لشكر از موالى و بربرها و بردگان تشكيل مىشد و شمارشان به چهل هزار مىرسيد . همچنين عبد الرحمان در اواخر روزگار خويش در صدد تشكيل يك نيروى دريايى افتاد . چند مركز براى ساختن كشتى در جايهايى در ثغورى كه در كنار رودها و درياها بود مانند طركونه و طرطوشه و قرطاجنه و اشبيليه و غير آن تأسيس كرد . مىگويند كه چون در اندلس جاى پاى استوار كرد به فكر بازپس گرفتن شام - سرزمين امويان - و حركت به مشرق افتاد . مىخواست فرزند خود سليمان را در اندلس به جاى خويش نهد و خود با جماعاتى از لشكرش به مشرق رود . برخى از خواص خاندان و موالى او نيز ترغيبش مىكردند . اين واقعه در سال 163 اتفاق افتاد . ولى در اين حال شورش سرقسطه رخ داد و او را از اين كار بازداشت و مرگ مهلتش نداد كه نقشهء خود را عملى سازد . اين آرزو همواره در دل او بود ،\r\n\r\n\r\n","description":"","footnote":"\r\n( 14 ) . نقل در نفح الطيب ، ج 1 / ص 155 .\r\n( 15 ) . المقرى ، نفح الطيب ، ج 2 / ص 74 .\r\n","page_name":" 214 ","page_number":222},
  {"content":"\r\n\r\nولى ما در سراسر زندگى او كه همه در فرونشاندن آتش فتنه‌ها سپرى شد موقعيت مناسبى براى انجام آن نمىيابيم .\r\nعبد الرحمان الداخل به پايتخت جديد اموى يعنى شهر قرطبه توجه خاص نمود . آن شهر را از جهت دفاعى استوارى بخشيد و با ايجاد بناهاى فخيم و باغهاى سرسبز بر زيبايى آن افزود . اولين بنايى كه در آنجا پديد آورد منية الرصافه و قصر آن به نام قصر المنيف بود . كاخ فرمانروايى بنايى قديمى و ساده بود كه از دورهء گوتها باقىمانده بود . عبد الرحمان درصدد برآمد بر گرد قرطبه مناظر زيبا ايجاد كند ، چنان كه شايستهء پايتختى چنان باشد و يادآورد شكوه پايتخت اموى در مشرق . پس در شمال غربى قرطبه قصرى عظيم برآورد كه گرداگرد آن همه باغها و بستانسراها بود . از شام و افريقيه انواع نهالها و بذرها و هسته‌ها بدانجا آورد . اين ناحيهء سبز و خرم جديد را رصافه ناميد تا بدان ، نام رصافه را كه نيايش هشام در شام پديد آورده بود جاويدانى بخشد . آنجا را مقام و گردشگاه و مركز امارت خود قرار داد . باغهاى رصافه ، مادر باغهاى اندلس شد . از آنجا نهالهاى شام و افريقيه را به ديگر جايها بردند « 16 » . در سال 150 عبد الرحمان الداخل بناى باروى بزرگ قرطبه را آغاز كرد و چند سال در آن اشتغال داشت « 17 » . در قرطبه و ديگر جايها مسجدهاى متعدد بنا نمود .\r\nدر اواخر روزگارش سال 170 ه / 786 م بناى مسجد جامع اموى را در قرطبه آغاز كرد . اين مسجد در مكانى كه پيش از آن كليساى كنهسال گوتى بود بنا شد . عبد الرحمان براى آن ستونهاى عظيم از مرمر ، همه منقش به طلا و لاجورد از اطراف بياورد . ولى پيش از اتمام آن درگذشت و پسرش هشام بناى آن را به پايان آورد . بعد از آن ملوك اموى در بناى آن بيفزودند تا يكى از بزرگترين مساجد اندلس شد . عبد الرحمان خود قريب به صد هزار دينار در آن صرف كرد « 18 » . عبد الرحمان در قرطبه ضرابخانه‌اى تأسيس كرد و سكه‌هايى كه از حيث وزن و نقش همانند سكه‌هاى دمشق بود ، ضرب نمود .\r\n\r\n\r\n","description":"","footnote":"\r\n( 16 ) . المقرى ، نفح الطيب ، ج 1 / ص 217 .\r\n( 17 ) . ابن خلدون ، العبر ، ج 4 / ص 123 .\r\n( 18 ) . المقرى ، نفح الطيب ، ج 1 / ص 155 . ابن عذارى ، البيان المغرب ، ج 2 / ص 60 .\r\n","page_name":" 215 ","page_number":223},
  {"content":"\r\n\r\n\r\n3\r\nعبد الرحمان اموى مردى بخشنده بود و خوشرو و متواضع . جامهء سفيد را بر ديگر جامه‌ها ترجيح مىداد و عمامه‌اى از همان رنگ بر سر مىبست . در جمعه‌ها و عيدها با مردم نماز مىخواند . بر جنازه‌ها حاضر مىشد و بر آنها نماز مىگزارد .\r\nبه عيادت بيماران مىرفت و به ديدار مردم و با آنان گفتگو مىكرد . تنها در اواخر ايام عمرش بود كه از اين شيوه دست برداشت . سبب آن بود كه برخى از خواص اندرزش داده بودند كه هيبت پادشاهى را حفظ كند و از شورش عامه و شر توطئه‌گران برحذر باشد « 19 » . نقش خاتمش اين بود : « عبد الرحمان بقضاء اللّه راض » و « باللّه يثق عبد الرحمان و به يعتصم » . دليل تواضع او آنكه القابى چون المظفر يا الناصر يا المنصور و امثال اينها براى خود انتخاب نكرد « 20 » .\r\nاينك از جنبهء ديگر سجاياى اخلاقى او سخن مىگوييم : جنبهء ادبىاش .\r\nعبد الرحمان شاعر بود و شعر نيك مىگفت و نثر را فصيح مىنوشت و در ترسل قويدست بود . بعضى از نامه‌هاى او كه به دست ما رسيده حاكى از قوت بيان و فيض بلاغت اوست ، از جمله‌نامه‌اى است مختصر كه براى سليمان بن يقظان نوشته به هنگامى كه بر او خروج كرده بود : « اما بعد . فدعنى من معارض المعاذير ، و التعسف عن جادة الطريق ، لتمدن يدا الى الطاعة ، و الاعتصام بحبل الجماعة ، او لالقين بناتها على رصف المعصية ، نكالا بما قدمت يداك ، و ما اللّه بظلام للعبيد . » و نيز نامه‌هاى او به غلام خود بدر كه او را به سبب تمردش مورد توبيخ قرار داده است . چون از او خواست كه منت نهد و گناهش را ببخشايد به او نوشت : « لتعلم انك لم تزل بمقتك حتى ثقلت على العين طلعتك ، ثم زدت الى ان ثقل على السمع كلامك ، ثم زدت الى ان ثقل على النفس جوارك ، و قد امرنا باقصائك الى اقصى الثغر . . . » و از سخنان اوست به يارانش در روز جنگ مساره در انگيزش همتهاى ايشان : « هذا اليوم هواس مايبنى عليه ، اما ذل الدهر و اماعز الدهر ،\r\n\r\n\r\n","description":"","footnote":"\r\n( 19 ) . المقرى ، نفح الطيب ، ج 2 / ص 67 .\r\n( 20 ) . ابن عذارى ، البيان المغرب ، ج 2 / ص 50 . المقرى ، نفح الطيب ، ج 2 / ص 76 .\r\n","page_name":" 216 ","page_number":224},
  {"content":"\r\n\r\nفاصبروا ساعة فيما لا تشتهون ، تربحوا بها بقية اعماركم فيما تشتهون . » « 21 »\r\nاز شعر او نيز قطعاتى به دست ما رسيده كه دليل قدرت شاعرى و رقت خيال اوست ، از جمله چون شنيد كه يكى از يارانش بر او منت مىگذارد و مىپندارد كه اگر او نبود به پادشاهى دست نمىيافت چنين سرود :\r\n سعدى و حزمى و المهند و القنا * و مقادر بلغت و حال حائل\r\nان الملوك مع الزمان كواكب * نجم يطالعنا و نجم آفل\r\nو الحزم كل الحزم ان لا يغفلوا * ايروم تدبير البرية غافل\r\nو يقول قوم سعده لا عقله * خير السعادة ما حماها العاقل \r\nنزد او از سخنان غمر بن يزيد بن عبد الملك در مجلس عبد اللّه بن على كه بنى اميه را كشتار مىكرد ، حكايت كردند و آن سخنان سبب شد كه زندگى خود را فداى شهامت خود كند . عبد الرحمان سرود :\r\n شتان من قام ذا امتعاض * فشال ما قال و اضمحلا\r\nو من غدا مصلتا لعزم * مجردا للعداة نصلا\r\nفجاب قفرا وشق بحرا * و لم يكن فى الانام كلا\r\nفبز ملكا و شاد عزا * و منبرا للخطاب فصلا\r\nو جند الجند حين اودى * و مصر المصر حين اجلى \r\n\r\n\r\n","description":"","footnote":"\r\n( 21 ) . رجوع كنيد به نفح الطيب ، ج 2 / ص 68 - 70 . در آنجا چند نامه از نامه‌ها و سخنان او آمده است .\r\n","page_name":" 217 ","page_number":225},
  {"content":"\r\n\r\n ثم دعا اهله جميعا * حيث انتأوا أن هلم اهلا « 22 » \r\nو در اين ابيات اشتياق خود را به سرزمين شام بيان مىدارد . شعرى است لطيف و مؤثر :\r\n ايها الراكب الميمم ارضى * اقر من بعضى السلام لبعض\r\nان جسمى كما علمت بارض * و فوأدى و مالكيه بارض\r\nقدر البين بيننا فافترقنا * و طوى البين عن جفونى غمضى\r\nقد قضى اللّه بالفراق علينا * فعسى باجتماعنا سوف يقضى \r\nعبد الرحمان در باغ رصافه ، بستانسراهايى كه خود پديد آورده بود ، نخلى تنها ديد . اين منظره خاطره‌اى در او برانگيخت و سرود « 23 » :\r\n تبدت لنا وسط الرصافة نخلة * تناءت بارض الغرب عن بلدالنخل\r\nفقلت شبيهى فى التغرب و النوى * و طول التنائى عن بنيى و عن اهلى\r\nنشأت بارض انت فيها غريبة * فمثلك فى الاقصاء و المنتأى مثلى\r\nسقتك غوادى المزن من صوبها الذى * يسح و يستمرىء السماكين بالويل « 24 » \r\n\r\n\r\n","description":"","footnote":"\r\n( 22 ) . المقرى در نفح الطيب ، ج 2 / ص 18 چنين روايت كرده ، ولى ابن عذارى صاحب البيان المغرب آن را به صورت ديگر آورده . ج 2 / ص 61 .\r\n( 23 ) . اين شعر را به عبد الملك بن بشر بن عبد الملك بن مروان كه او نيز از كسانى بود كه به اندلس مهاجرت كرده بود نسبت مىدهند . رجوع كنيد به الحلة السيراء ، ص 34 .\r\n( 24 ) . ابن الابار در اين مورد روايتى مىآورد كه از آن برمىآيد كه اين نخل نخستين نخلى است كه در اندلس غرس شده و همهء نخلهايى كه در اندلس بعدا به وجود آمده‌اند از آن بوده‌اند . -\r\n","page_name":" 218 ","page_number":226},
  {"content":"\r\n\r\n\r\n4\r\nلازم است پيش از آنكه سخن را به پايان آوريم از عناصرى كه جامعهء اندلس را در روزگار عبد الرحمان الداخل تشكيل مىدادند نيز سخنى بگوييم ، يعنى عناصرى كه از آغاز فتح پىدرپى به اندلس داخل شدند و در آنجا استقرار يافتند و ريشه دوانيدند و هريك در جريان حوادثى كه بر آن سرزمين مىگذشت نقش خود را داشت و مىكوشيد عواطف و آرزوهاى خود را اعمال كند .\r\nپيش از اين به‌طور خلاصه گفتيم كه جامعهء اسلامى كه در شبه‌جزيرهء اندلس ، پس از فتح آن سرزمين به وجود آمد از سه عنصر اصلى تشكيل شده بود : عرب ، بربر و مولدين . و نيز از آن عناصرى هم كه مىكوشيدند در صفوف اين جامعهء جديد اسلامى تفرقه بيندازند سخن گفتيم .\r\nقبايل و عشاير عرب كه در فتح اندلس شركت داشتند و در شبه جزيره مستقر بودند از آغاز تحت تأثير روحيهء قبيلگى خود قرار داشتند و هرگز نتوانستند گريبان خود را از چنگال آن به درآورند . روحيهء قبيلگى روحيه‌اى بود كه در جامعه عامل اشاعهء شقاق و رقابت بود و بارها سبب افروخته شدن جنگهاى داخلى گرديد ، جنگهايى كه از يك سو ميان مضريان و يمنيان درمىگرفت ، و از ديگر سو ميان اهل بلد و شاميان .\r\nو ديديم كه در اواخر عصر واليان از اين جنگهاى داخلى بر اندلس چه گذشت و خواه و ناخواه موجب سست شدن بنيان فرمانروايى مسلمانان گرديد . نيز مشاهده كرديم كه چگونه عبد الرحمان الداخل بيشتر ايام حكومت خود را صرف مبارزه با\r\n\r\n\r\n","description":"","footnote":"\r\n- بنابراين عبد الرحمان نخستين كسى است كه نهال نخل را با ديگر نهالها از شام به رصافه برده بود . الحلة السيراء ، ص 35 . ولى حقيقت اين است كه عرب هشتاد سال پيش از عبد الرحمان اندلس را فتح كرده بود و پيش از آن افريقيه را . همان‌طور كه پس از فتح مصر و افريقيه نخل به آن سرزمينها داخل شد آيا بهتر نيست كه بگوييم پس از فتح اندلس به آنجا نيز داخل گرديد ؟ نخستين اقدامى كه عرب در اندلس كرد تنظيم زراعت و غرس باغها بود .\r\n","page_name":" 219 ","page_number":227},
  {"content":"\r\n\r\nشورشهايى كه پىدرپى سر برمىداشت نمود . عامل اين شورشها رؤساى قبايل بودند كه هريك مىخواست قدرت محلى خود را بر كرسى نشاند . بدين‌گونه هرچند رياست در دست دولت اموى بود ولى قبايل عرب در اندلس تقسيمات خود را داشتند . اما عربها نسبت به ساكنان اندلس اكثريت نداشتند . برعكس ، عربها اقليتى بودند كه چون بيشتر غنايم جنگى را از آن خود كرده بودند يك حكومت اريستوكراسى عربى به وجود آورده بودند . عربها زمام فرمانروايى را در دست خود داشتند و بر بزرگترين مناطق حاصلخيز چنگ انداخته بودند . ابن غالب در فرحة الانفس بسيارى از بطون قبايل عرب را نام مىبرد كه همه در اندلس استقرار يافته بودند و از منازل آنان در بلنسيه و اوريوله و اشبيليه و غرناطه و وادىآش ، همچنين از خاندانهاى اشرافى اندلس كه به عربها پيوسته بودند « 25 » . آريستوكراسى عربى بخصوص در مراكز و شهرهاى بزرگ بويژه قرطبه بود و كار در مزارع دورافتاده را به موالى و بربرها سپرده بودند .\r\nامراى بنى اميه از زمان عبد الرحمان الداخل در تلاش بودند كه اين آريستوكراسى نيرومند را سركوب كنند و آن را در برابر خود خاضع سازند . عبد الرحمان از اقداماتى كه كرد يكى آن بود كه به سلطهء سياسى و اجتماعى آن پايان داد و موالى و صقالبه را به مقام آنان فرابرد . منصور بن ابى عامر نيز آن اساس را بر هم دريد و آريستوكراسى جديدى از بربرها را در مكان آنان جاى داد . از آن پس ريشه‌هاى عربيت پىدرپى در شبه جزيره روى به پوسيدگى نهاد و ارزش و اهميت خود را از دست داد . حل شدن عنصر عربى در امت اندلسى نخست بدين سبب بود كه هرچند عربها طبقه‌اى ممتاز بودند ولى همواره در اقليت قرار داشتند . ديگر آنكه مهاجرت عربها به شبه‌جزيره به صورت مداوم و انبوه نبود ، چنان كه از قرن نهم هجرى تقريبا متوقف شد . در كنار اين اقليت اشرافى عرب بايد طايفهء موالى را ذكر كرد كه به آنان انتساب داشت و نخست از آنان نيرو مىگرفت ، سپس چون جاى پاى استوار كرد رودررويشان ايستاد . طايفهء موالى با گذشت روزگاران رشد كرد و از ميان آنان بسيارى از سرداران و زعماى اشراف‌منش كه بزرگترين مناصب را در دولت و لشكر در دست داشتند ظهور كردند ، مانند بنى شهيد و بنى مغيث كه چند نسل عهده‌دار سردارى سپاه و حاجبى درگاه بودند .\r\n\r\n\r\n","description":"","footnote":"\r\n( 25 ) . المقرى در نفح الطيب ، ج 1 / ص 136 و 137 آن را نقل كرده است .\r\n","page_name":" 220 ","page_number":228},
  {"content":"\r\n\r\nدر كنار اينان بايد از صقالبه نام ببريم كه اهميت ايشان از ايام عبد الرحمان الداخل آشكار گرديد و در ايام عبد الرحمان الناصر به اوج خود رسيد . بنى اميه را رسم بر آن بود كه اين موالى را ارتقاء مىدادند و از يارى و مددكارى ايشان سود مىبردند .\r\nعنصر ديگر كه امت اندلس از آن به وجود آمده بود بربرها بودند . چنان كه ديديم بربرها را در فتح اندلس سهم بسزايى بود و در جنگهاى سپاه اسلام در آن سوى جبال پيرنه‌گاه جنگجويان از بربرها بودند . البته بيشتر احوال فرماندهى به دست سرداران و افسران عرب بود . مهاجرت قبايل بربر به شبه جزيره از مهاجرت عربها بيشتر و انبوهتر بود و اين امر را چند علت بود . يكى آنكه بربرها در آن سوى دريا بودند و به سرزمين اندلس نزديك . ثانيا به اين نكته آگاه بودند كه خود يكى از پايه‌هاى مهم اين فتح بوده‌اند . سه ديگر آنكه همواره در پى آن بودند شايد بتوانند ستارهء اقبال خود را در آن سرزمين جديد بيابند ، سرزمينى كه دره‌هاى سرسبز و خرمش آنان را از بيابانهاى بىآب و گياهشان به سوى خود مىكشيد . بدين‌گونه بربرها نسل در نسل به اندلس مىآمدند و حال آنكه هجرت عربها از منازل دوردست در شبه‌جزيرهء عربستان و شام به كندى و به‌طور محدود انجام مىگرفت . بايد براين نيز بيفزاييم كه از عهد عبد الرحمان الداخل عنصر بربر در كنار موالى و صقالبه روى در ترقى نهاد و امرا براى تحكيم پايه‌هاى قدرتشان از آنان يارى خواستند ، زيرا به قبايل عرب اعتمادى چندان نداشتند . اين سياست بعدها در عصر منصور بن ابى عامر به اوج خود رسيد .\r\nدر آن روزگار قبايل بربر در شبه جزيره پراكنده شدند و زعماى بربر مناصب بزرگ را اشغال كردند . بيشتر سپاهيان از ايشان بودند . بربرهايى كه به اسپانيا مهاجرت كردند بيشتر از قبايل زناته و مصموده و مكناسه و نفزه و برانس بودند و مشهورتر از همه بخصوص مدغره و مديونه و مكناسه و هواره به‌شمار مىآمدند . بعدها از ميان ايشان امراى بزرگى از مراكز و ثغور پديد آمدند كه خود از ملوك عصر ملوك الطوايف شدند .\r\nبربرها بيشترشان در شمال غربى و مركز اندلس در منطقهء جبال معدن ( يا جبال البرانس ) و در جلگه‌ها و وادى الحجاره و منطقهء شرقى اشبيليه و فرنتره كه ارتفاعاتى صعب العبور بودند زندگى مىكردند . همين امر يكى از عواملى بود كه بربرها را به شورش و مقاومت در برابر حكومت مركزى وامىداشت تا بتوانند استقلال خود را حفظ كنند « 26 » .\r\n\r\n\r\n","description":"","footnote":"\r\n( 26 ) . ابن حزم به تفصيل از منازل بربر در اندلس سخن مىگويد . رجوع كنيد به جمهرة انساب العرب ، -\r\n","page_name":" 221 ","page_number":229},
  {"content":"\r\n\r\nعنصر سومى كه امت اندلس از آن تشكيل شده بود ، عنصر مولدين بود .\r\nاينان گوتها يا اسپانياييهايى بودند كه از آغاز فتح ، اسلام آورده و به مجتمع اسلامى درآمده بودند و در كنار عربها و بربرها مىزيستند و مىخواستند در سايهء اسلام از مزاياى مساوات برخوردار شوند و مسلمانان به آنان اعتماد داشته باشند و از قيود و رنجى كه اهل ذمه داشتند آزاد باشند . اين مولدين را در اسپانيا خوارج يا مرتدان  sodageneR  يعنى كسانى كه از دين قديم خويش - مسيحيت - دست كشيده‌اند و گاه آنان را مسالمه يا اسالمه يا اسالمهء اهل ذمه مىخواندند و اين تا هنگامى بود كه هنوز جديد الاسلام بودند . مولدين در ميان ساكنان اسپانيا خود جماعت عظيمى بودند و گاه نيز اكثريت داشتند . مولدين به سرعت افزون مىشدند و هنوز يك دو نسل نگذشته بود كه توانستند در مجتمع اسلامى مندمج شوند ، آن‌سان كه تشخيص آنان از مسلمانان اصلى دشوار مىنمود . با گذشت زمان ، مولدين چه از حيث كثرت و چه از حيث سطح تمدن يكى از عناصر مهم جامعهء اسپانيا گرديدند ، هرچند مهمتر از ديگر عناصر نبودند .\r\nدر كنار اين سه عنصر اساسى كه جامعهء اسپانيا از آنها تشكيل يافته بود دو عنصر ديگر وجود داشتند : يكى مستعربون يا مسيحيان معاهد  sebarazoM  يعنى مسيحيانى كه دين قديم خود را حفظ كرده بودند و در شهرها و اراضى مفتوحه تحت حكم اسلامى مىزيستند و اقليتهاى بزرگى نيز از ايشان در طليطله و قرطبه بودند ، ديگر يهود بودند . ديديم كه يهود به هنگام فتح اندلس چگونه به يارى مسلمان برخاستند و با آنان در حفظ شهرهاى مفتوحه و ادارهء آنها همكارى كردند . اقليتهاى يهودى در شهرهاى بزرگ اسپانيا زندگى مىكردند . اينان نيز از حمايت و سرپرستى حكومت اسلامى متمتع بودند . اين اقليتهاى يهودى بعدها شكوفا شدند و از ميانشان شخصيتهاى معتبرى كه عهده‌دار مناصب مهم دولتى شدند به وجود آمدند و همچنانكه در مملكت بربرى غرناطه ، در برخى مناطق نفوذ بسيار داشتند . همچنين در عرصهء علم و ادب نيز از ميان ايشان مردان نامدارى برخاستند ، چون ابن ميمون و غير او .\r\nاين بود عناصر گوناگونى كه امت اندلسى از آن تشكيل شده بود . اينك بازمىگرديم تا از اين عناصر در مواضع و موقعيتهاى مختلف سخن گوييم .\r\n\r\n\r\n","description":"","footnote":"\r\n- ( القاهره ) ، ص 463 - 467 .\r\n","page_name":" 222 ","page_number":230},
  {"content":"\r\n\r\n\r\nفصل هفتم مملكت مسيحى شمال از آغاز قيام آن تا حكومت الفونسوى دوم\r\nاكنون از دنبال كردن اخبار دولت اسلام در اندلس قدرى بازمىايستيم تا از اخبار دولتهاى كوچك ديگر سخن گوييم . اين دولتها در كنار دولت اسلامى به گونه‌اى از خفا و خاموشى به وجود آمدند و مسلمانان نه از به وجود آمدن آنها آگاه شدند و نه در سالهاى نخستين ، از رشد و نموشان . و چون از وجود آنان خبردار شدند به اهميت واقعه توجه ننمودند و تنها وقتى توجه نمودند كه نمو كرد و به صورت نيرويى درآمد كه دست به تجاوز و مقاومت مىزد . يكى از اين دولتها دولت مسيحى شمال اسپانيا بود كه بايد از اين زمان در كنار دولت اسلامى در تاريخ شبه جزيره جاى خود را اشغال كند .\r\nقيام اين دولت جديد چيزى جز حركت تازه‌اى در حيات مملكت گوت كه مسلمانان به هنگام فتح اندلس در سال 92 ه / 711 م آن را از پاى درآورده بودند ، نبود . اين دولت در شمال اسپانيا از مرحله‌اى ناتوان و ضعيف در گوشهء دوردست در شمال غربى آن ديار آن سوى صخره‌ها زندگى خود را آغاز كرد و همچنان كند ولى ثابت و مداوم به حيات خود ادامه داد . در آن ارتفاعات جاى پاى استوار كرد و سپس با كشور اسلامى كه در جنوب بر خرابهء دولت گوت به وجود آمده بود نبرد مرگ و زندگى را آغاز نهاد و اين نبردى است كه از اين پس در تاريخ اسلام در اسپانيا جاى بزرگى دارد .\r\n\r\n","description":"","footnote":"","page_name":" 223 ","page_number":231},
  {"content":"\r\n\r\nمملكت اسپانياى مسيحى در موقعيتى شبيه به اساطير ، در همان هنگام كه عربها اسپانيا را مىگرفتند و دولت قديم گوت را سرنگون مىكردند به وجود آمد . در نبرد شريش كه لشكر گوت پراكنده شد و آخرين پادشاهشان رودريك در سال 92 ه به قتل رسيد ، دسته‌هايى از لشكر شكست‌خوردهء او به شمال گريختند و در پشت كوههاى شمالى كه طوفان فتوحات اسلامى در دامنهء آنها متوقف شده بود پنهان شدند . اينان بويژه در ارتفاعات كانتابريا ( ناوار و بسكونيه ) در مشرق و ارتفاعات اشتوريش « 1 » در مغرب گردآمدند . بقاياى مسيحيان در شمال زير پرچم مردى به نام دوك پتروس مجتمع شدند و عده‌اى نيز در ارتفاعات غرب در جليقيه زير پرچم رهبر ديگرى به نام پلاگيوس يا پلايو .\r\nپتروس به يكى از خاندانهاىشاهى انتساب داشت و از فرماندهان لشكر در عهد وتيزا پادشاه گوت بود . همچنين در عهد جانشين او رودريك كه تخت پادشاهىاش را غصب كرده بود ، همين مقام را داشت . اما اصل و منشأ پلاگيوس يا پلايو در پرده‌اى از غموض است و آنچه از روايات برمىآيد اين است كه مردى دلير و علاقه‌مند به سرزمين خود و از خاندانى بزرگ بوده است . از برخى روايات نيز برمىآيد كه او پسر زعيم اندلس فاويلا بوده است « 2 » . و اين فاويلا همان بود كه وتيزا پادشاه گوت را در ارتفاعات جليقيه به قتل رسانيد و از خواص رودريك و از سرداران او بود . اين همان چيزى است كه سيمونت در اصل و منشأ پلاگيوس مىگويد : « حزبى كه چنگ به دين و وطن خود زده بود و خيانت پسران وتيزا را ناپسند مىشمرد براى خود رئيسى با سجاياى عاليه برگزيد . اين رئيس دون پلايو پسر فاويلا از سلالهء پادشاهى گوت بود . بعضى گويند او پسر مردى بود كه وريمندو خوانده مىشد ، نوادهء رودريك و در كنار رودريك جنگ كرده بود . سپس احبار و اكابر كه گرد او را گرفته بودند ديدند كه براى احياى مملكت گوت شايسته است . » « 3 » روايت اسلامى پلايو را مىشناسد و از او به نام بلاى\r\n\r\n\r\n","description":"","footnote":"\r\n( 1 ) . در جغرافياى جديد « استوريه »  sairutsA  .\r\n( 2 ) . ابن خلدون در العبر ، ج 4 / ص 179 مىگويد : « و بر خود ( يعنى جلالقه ) بلاى بن فافله را پادشاهى دادند . »\r\n( 3 ) .\r\n anapsE ed sebarazoM sol ed airotsiH ; ardevaaS . tic : tenomiS . J . F \r\nمورخ خاورشناس كاردون مىگويد كه پلاگيوس از خاندان‌شاهى بود و او تنها اميرى بود كه از چنگ اعراب بگريخت  501 . p . I . dibi : ennodraC  . ولى نمىگويد كه اين روايت را از كجا آورده است .\r\n","page_name":" 224 ","page_number":232},
  {"content":"\r\n\r\nسخن مىگويد و گاه او را به امير يا ملك وصف مىكند و غالبا او را « علجى از علوج مسيحيان » مىخواند « 4 » و حوادثى را كه ميان او و مسلمانان بوده است پىمىگيرد ، ولى اصل و نسب و احوال مملكت كوچك او را چنان كه بايد روشن نمىنمايد . اين امر بدان سبب است كه مسلمانان هرگز به آن سوى كوهستانهاى صعب العبور كه اين مرد و بقاياى يارانش در آنجا موضع گرفته بودند نفوذ نكردند . در پشت اين صخره‌ها بود كه يك مملكت مسيحى در شمال اسپانيا كم‌كم ريشه زد تا به صورت خطرى روياروى دولت اسلامى در اسپانيا درآمد . عجب آنكه يك كشيش مورخ بزرگ مسيحى به نام ايزيدور باجى كه معاصر فتوحات اسلامى بوده و در همان ايام مىزيسته و كتاب خود را از آغاز اواسط قرن هفتم ميلادى شروع كرده و تا 754 م پيش آمده است « 5 » در سراسر كتاب خود اشاره‌اى به قيام اين مملكت كوچك مسيحى در شمال ننموده و از زعيم آن يا پادشاهش پلايو نامى نبرده و از غزوات مسلمانان در آن ديار حكايت نكرده است . ايزيدور همهء غزوات اسلامى را از آغاز فتح تا نيمهء قرن هشتم چه در اسپانيا و چه در مملكت فرانسه نوشته و به تفصيل در باب حوادث آنها سخن گفته است .\r\nعلت اين امر آن است كه ايزيدور در جنوب در شهر باجه زندگى مىكرده و از حوادث اين كشور نوپاى مسيحى بىخبر بوده است . ولى از سوى ديگر وقتى مىبينيم به تدوين اخبار غزوات اسلامى در فرانسه و اخبار مملكت اكوتين آنهمه توجه نشان مىدهد اين اعتقاد در ما راسخ مىشود كه او از حوادث مملكت مسيحى جليقيه ناآگاه نيست ، زيرا جليقيه از فرانسه به او نزديكتر است . شايد مسكوت گذاشتن آن حوادث سببش آن باشد كه امير آن كشور پلايو از دارودستهء رودريك است كه مورخ با او كينه داشته است « 6 » .\r\nدرهرحال ، از روايات اسلامى درمىيابيم كه اين مملكت نصرانى اسپانيايى در ارتفاعات شمالى چگونه پس از سركوبى و شكست در نبرد شريش به وجود آمد .\r\n\r\n\r\n","description":"","footnote":"\r\n( 4 ) . رجوع كنيد به اخبار مجموعه ، ص 28 . المقرى ، نفح الطيب ، ج 1 / ص 110 .\r\n( 5 ) . اين كتاب تحت عنوان لاتينى  nocinorhC sisnecaP irodisI  در ضمن مجموعهء تاريخى كليساى بزرگ اسپانيا موسوم به  adargaS anapsS  تصنيف پدر  zerolF euqirneH . P  جلد هشتم منتشر شده و دوزى در كتاب خود  41 - 4 . p . I . V , sehcrehceR  قطعاتى از آن را با تعليقات چاپ كرده است .\r\n( 6 ) . رجوع كنيد :  241 . p . I . V . dibi : hcabhcsA  .\r\n","page_name":" 225 ","page_number":233},
  {"content":"\r\n\r\nگروههاى اندكى از گوتها پس از شكست به كوهستانهاى شمالى پناه بردند و در جبال اشتوريش ( استوريه ) موضع گرفتند و دو امارت مسيحى كوچك در كانتابريا و جليقيه تأسيس كردند . امارت كانتابريا كه دوك پتروس تأسيس كرد بدان سبب كه در جانب غربى جبال پيرنه در جلگه‌هاى ناوار و بسكونيه بود ، همواره عرصهء تاخت‌وتاز فاتحين مسلمان بود ، چه آنگاه كه به فرانسه حمله مىكردند و چه آنگاه كه از فرانسه بازمىگشتند ، ولى امارت جليقيه  aicilaG  در اعماق جبال صعب العبور اشتوريش بود و از غزوات فاتحان به دور . آن را جليقيه مىگفتند زيرا در حدود ولايت رومى قديم كه به اين نام ناميده مىشد واقع شده بود . در اين ارتفاعات منيع دوردست ، پلايو و يارانش گرد آمدند . بنا به روايات در آن هنگام شمارشان از چند صد تن معدود نمىگذشت . نخست به مغاره‌اى عظيم در كوه كووادنگا كه در ميان دره‌هاى هولناك واقع شده بود پناه گرفتند . از آن كوهها در روايات اسلامى به نام صخره ياد مىشود « 7 » .\r\nابن خلدون در فصلى كه به ملوك جلالقه اختصاص داده مىگويد كه اين امارت مهد مملكت مسيحى بود . بعضى آنان را به گوتها نسبت داده‌اند و حال آنكه ملوك جلالقه از گوتها نبودند ، زيرا گوتها در همان آغاز فتح اسلامى پراكنده شده از ميان رفتند « 8 » .\r\nالبته اين رأى را به‌طور مطلق به دشوارى مىتوان پذيرفت . حقيقت اين است كه بقاياى مسيحيانى كه به شمال پناهنده شدند آميزه‌اى از گوت و اسپانيايى بودند كه هردو در يك جاى مىزيستند . ظاهرا آنچه از روايات مسيحى و اسلامى به دست مىآيد اين است كه زعماى اين نهضت چون پلاگيوس ، از گوتها بودند . بنابراين ملوك جليقيه را با گوتها استوارترين ارتباطها بود .\r\nمسلمانان در آغاز فتح ، اين جماعات اندك از هم پاشيده را چندان مورد توجه قرار ندادند . دو فاتح اندلس ، موسى بن نصير و طارق بن زياد هريك براى نابود كردن بقاياى لشكر گوت به جليقيه حملاتى كردند ولى نتوانستند به هدفهاى خود برسند ، زيرا هردو را به دمشق فراخواندند . غفلت از اين بقايا يكى از بزرگترين خطاهاى فاتحين است . بعدها كه شورشهاى مسيحيان در شمال بخصوص در بسكونيه ( يا بلاد\r\n\r\n\r\n","description":"","footnote":"\r\n( 7 ) . المقرى ، نفح الطيب ، ج 2 / ص 57 .\r\n( 8 ) . ابن خلدون ، العبر ، ج 4 / ص 179 . اين رأى با رأى ابن حيان كه مملكت مسيحى شمال را به گوتها منسوب مىدارد معارض است .\r\n","page_name":" 226 ","page_number":234},
  {"content":"\r\n\r\nبشكنس ) اوج گرفت واليان اندلس درصدد سركوبى آن و امنيت بخشيدن به ولايات شمالى برآمدند . حربن عبد الرحمان الثقفى والى اندلس در سال 98 ه / 718 م براى به فرمان آوردن مسيحيان لشكرى به شمال اندلس فرستاد . مسلمانان بلاد بشكنس و كوهستانهاى آستورياس ( اشتوريش ) را زير پى سپردند . آنگاه هم‌پيمان خود اسقف اوپاس را كه برادر وتيزا شاه بود نزد پلايو فرستادند تا او را به تسليم قانع نمايند و به او بگويند كه مقاومت كار بيهوده‌اى است ، ولى پلايو امتناع كرد و به غارهاى منيع خود در صخرهء كووادنگا خزيد . مسلمانان تا اعماق آن كوهها پيش رفتند و براى تسلط بر مراكز اجتماع دشمن تلاشى عبث كردند و دره‌هاى ژرف و گردنه‌هاى بلند بر سر راهشان قرار گرفت . مدتى پلايو و يارانش در صخره به محاصره افتادند و راه آذوقه بر آنان بسته شد آن‌سان كه يك‌يك از شدت گرسنگى مىافتادند و مىمردند ، تا به قول روايات سى مرد و ده زن « 9 » باقى ماندند . برخى از روايات مسيحى مىگويند كه پلايو در آن حال بر مسلمانان حمله كرد و مسلمانان به هزيمت شدند و هزارها تن كشته دادند و اوپاس به دست هموطنانش گرفتار آمد و به جرم خيانت كشتندش .\r\nمرا ديدار آن منطقهء صعب‌العبور - منطقهء كووادنگا - دست داد . آن صخرهء منيعى را كه در روايات آمده كه پلايو و يارانش در مغاره‌هاى آن موضع گرفته بودند مشاهده كردم . گور پلايو هنوز هم در كنار آن است . به راستى دره‌اى كه آن صخره مشرف بر آن است و مىگويند مسلمانان در آن دور زدند و صخره را محاصره كردند هولناكترين منظره‌اى است كه مىتوان به تصور درآورد ، همه تخته‌سنگها و گردنه‌هاى رام‌ناشدنى . دريافتم كه چگونه مسلمانان در برابر چنين سنگر استوارى از حمله بازماندند .\r\nچون مسلمانان با چنان كوههاى بلند و صعب و طبيعتى آنچنان بىرحم روبه‌رو شدند از جليقيه بازگشتند و به آن اندك جماعت درماندهء گرسنه به ديدهء حقارت نگريستند .\r\nچون مسلمانان بازگشتند پلايو و يارانش قويدل شدند و بسيارى از مسيحيان كانتابريا و جليقيه به او پيوستند و او را به پادشاهى برگزيدند ، زيرا چنان مردى را با چنان عزم و اراده و شجاعتى درخور پادشاهى مىديدند « 10 » . پلايو نيز فرصتى مناسب براى استوار\r\n\r\n\r\n","description":"","footnote":"\r\n( 9 ) . اخبار مجموعه ، ص 28 . همچنين :  921 . p . II . tsiH : yzoD . \r\n( 10 ) .  . 541 . p . I . dibi : hcabhcsA ; 901 . p . I . dibi : ennodraC \r\n","page_name":" 227 ","page_number":235},
  {"content":"\r\n\r\nكردن پايه‌هاى سلطنتش و گسترش متصرفاتش به دست آورد و به سرزمينهاى شمالى مسلمانان حمله مىكرد . از آن پس خطر آن گروه كوهستانى براى حكومت اندلس آشكار شد ، ولى پريشانى اوضاع داخلى مانع تعقيب آنها يا جنگ با آنها بود .\r\nدر سال 112 ه / 730 م در عهد امير اندلس هيثم بن عبيد ، حاكم ولايت پيرنه عثمان بن ابى نسعه - يا آن زعيم مسلمان كه روايت مسيحى او را به نام منوسه يا مونس مىشناسد - سپاهى به جبال اشتوريش برد ، تا با جليقيه بجنگد و امير آن پلايو را از ميان بردارد . ولى پلايو توانست بار ديگر در برابر مسلمانان استوار بايستد و سپاه آنان را به نحو فجيعى درهم شكند . چون پلايو به سنگر منيع و مردان دلير خود نگريست در بسكونيه به حركت درآمد و نيروهاى مسلمان را در وقتى كه آمادهء حركت به سوى او بودند مورد حمله قرار داد و برخى واحدهاى آن را تارومار نمود ، سپس به همان سنگر خود در صخره فرارفت و در امان نشست . چون اوضاع اندلس پس از كشته شدن امير آن عبد الرحمان الغافقى و بازگشت لشكرش از بلاط الشهدا در سال 114 ه / 732 م پريشان شد و واليان همه سرگرم راندن لشكر فرنگان از سرزمينهاى اسلامى در سپتمانيا بودند ، گروههايى از جليقيه بر اراضى مسلمانان در شمال نهر دويره ( دورو ) و منطقهء استرقه پىدرپى حمله مىكردند و مسلمانان در آن نواحى از كشتار و غارت مسيحيان فراوان در رنج بودند . چون در سال 116 ه / 734 م عقبة بن الحجاج به حكومت اندلس رسيد و خطر دسته‌هاى تاراجگر جليقيه و حملات آنان را به اراضى مسلمانان مشاهده كرد ، در سال 118 ه / 735 يا 736 م بار ديگر به غزاى جليقيه رفت و بر برخى مواضع آن غلبه كرد ، ولى مسيحيان چنان كه عادت ايشان بود به كوهها پناه جستند و عقبه نيز به چيزى دست نيافت . چون لهيب فتنه‌ها و آشوبها سراسر اندلس را در خود فروبرد و جنگ داخلى ميان رؤسا و قبايل درگرفت ، مسيحيان را جرئت و جسارت درافزود و بر مسلمانان دست تطاول گشودند و حكومت قرطبه كه سرگرم شئون داخلى بود نتوانست براى مسلمانان يارى فرستد . قدرت حكومت مركزى ، در آن نواحى دورافتاده ضعيف بود . ساكنان آن نواحى كه بيشتر بربرها بودند خود به سبب كينه‌اى كه از عربها به دل داشتند پىدرپى خروج مىكردند . اين كينه بدان سبب بود كه عربها همهء فرمانروايى و سيادت را به خود اختصاص داده بودند . مسيحيانى كه رعاياى حكومت قرطبه بودند به دسيسه مىپرداختند و مرتكب خيانتهايى مىشدند ، از جمله\r\n\r\n","description":"","footnote":"","page_name":" 228 ","page_number":236},
  {"content":"\r\n\r\nپلايو و گروه او را در حمله و تجاوز و تاراج به اراضى مسلمانان دلير مىكردند .\r\nامارت مسيحى نوين در خلال اين پريشانيها نمو مىكرد و بازوانش قوى مىشد و مسيحيان از هر سو به زير پرچم پلايوگرد مىآمدند .\r\nالتاميرا مىگويد : « مبارزهء پلايو و ياران اشرافش همه براى آن بود كه جزئى از سرزمينهاى از دست رفته را بازپس ستانند . از ديگر سو احترام فاتحان به دين و آيين مغلوبان اجازه نداد كه مبارزه رنگ دينى يا نژادى به خود گيرد ، بلكه مدار آن از جانب اشراف و رجال دين بازپس گرفتن بخشى از املاك و تجديد هيبت ملك بود . » « 11 »\r\nپلايو قريب به نوزده سال بر جليقيه فرمان راند و در سال 737 م درگذشت .\r\nبرخى روايات مسيحى سال وفات او را بعد از 737 م ذكر كرده مىگويند كه پلايو تا ايام حكومت عبد الرحمان بن يوسف الفهرى بر اندلس 127 - 137 ه / 745 - 755 م زنده بود و جنگى كه ميان منوسه و پلايو رخ داد ميان سالهاى 746 و 751 « 12 » بود و اين روايتى ضعيف است ، زيرا منوسه در سال 114 ه / 732 م چنان كه گفتيم درگذشته است . روايت اسلامى در ترتيب وقايع و تواريخ در اين مورد روشن و دقيق است .\r\nچون پلايو درگذشت پسرش فاويلا به جايش نشست ، ولى حكومتش دوام نيافت و پس از دو سال در سال 739 م بمرد . دوك پتروس امير كانتابريا نيز در همين سال درگذشت و پسرش الفونسو ، دوك كانتابريا به جايش نشست . اين امارت كوچك مسيحى نيز كم‌كم نيرومند شد و ميان آن و حكومت جليقيه رشته‌هاى دوستى استوار گرديد ، بدين‌گونه كه الفونسو دختر پلايو را كه ارموزنده يا هرمزنده نام داشت به زنى گرفت . چون فاويلا پسر پلايو درگذشت مردم جليقيه الفونسو دوك كانتابريا را به پادشاهى خود برگزيدند و آن دو امارت يكى شدند و از آن يك مملكت مسيحى پديد آمد كه همان مملكت مسيحى ليون است يا بنا به روايات اسلامى مملكت جليقيه .\r\nمملكت جديد از بلاد بشكنس تا ساحل اقيانوس از شرق به غرب و از خليج بسكونيه تا نهردويره از شمال به جنوب گسترده بود و شامل مناطق دور و همه بيابان و كوهستانهاى صعب العبور بود و پوشيده از چشم حكام مسلمان و دور از لشكركشيهاى\r\n\r\n\r\n","description":"","footnote":"\r\n( 11 ) .  . 422 . p . I . loV ; anapsE ed airotsiH : arimatlA . R \r\n( 12 ) .  . 941 841 . p . I ; dibi : hcabhcsA \r\n","page_name":" 229 ","page_number":237},
  {"content":"\r\n\r\nآنان پشت كوهها پنهان شده بود « 13 » .\r\nالفونسو دوك كانتابريا يا الفونسوى اول ملقب به كاتوليكى مؤسس مملكت مسيحى شمال است . اين مملكت اساس دولت پادشاهان قشتاله است كه قرنها همچنان مرزهاى خود را در قلب بلاد اسلامى به سوى جنوب پيشتر و پيشتر بردند تا عاقبت در سال 1492 م بر غرناطه آخرين سنگر مسلمانان غلبه يافتند و آن را برانداختند .\r\nالفونسو در زمانى كاملا مناسب به پادشاهى رسيد . جنگهاى داخلى نيروى اندلس را پاره‌پاره كرده بود . ولايات شمالى همه دستخوش آشوب بودند و ضعف و ناتوانى بر مسلمانان آن نواحى چيره شده بود . در آنجا منطقهء عظيمى بود همه بيابان بىحاصل كه ميان جليقيه و اراضى اسلامى حايل شده بود . آلفونسو با لشكر خود آن سرزمين را درنورديد و گروههاى اندكى از مسلمانان بودند ، همه را كشت و مسيحيان را به شمال فرستاد . چون در سال 133 ه / 750 م اندلس دچار خشكسالى شد و قحطى ايالات شمال غربى را سخت مورد تهديد قرار داد ، بسيارى از مسلمانان كه ساكن آن نواحى بودند از آنجا مهاجرت كردند و دست مسيحيان در كارها بازتر شد و پرچم آشوب برافراشتند و مسلمانان را كشتار كردند و الفونسو را پادشاه خود خواندند « 14 » .\r\nالفونسو فرصت را مغتنم شمرد و در استرقه به جنگ رفت و آنجا را از مسلمانان بستد و بر بسيارى از شهرها و روستاهاى مجاور استيلا جست و در سال 136 ه / 753 م همه را ضميمهء املاك خود نمود . آرى مملكت مسيحى شمال بدين‌گونه در موقعيتى كه بيشتر به افسانه و اساطير شباهت داشت به وجود آمد و مرزهايش گسترش يافت و با سرعتى دهشتناك نيرومند شد و هنوز قرن هشتم به نيمه نرسيده بود كه با دولت اسلامى كوس رويارويى مىزد و دژها و اراضى آن را مورد حمله قرار مىداد .\r\nالفونسو امارت كانتابريا يا بخش شرقى كشور خود را به برادرش فرويلا ( يا فرويله ) سپرد . او نيز به سرزمينهاى اسلامى كه در همسايگى او بود حمله مىبرد و دست به قتل و تاراج مىزد ، سپس از بيم تعقيب مسلمانان به كوهستان پناه مىبرد . در واقع مسلمانان در آن ايام سرگرم فتنه‌ها و جنگهاى داخلى خود بودند و يوسف بن\r\n\r\n\r\n","description":"","footnote":"\r\n( 13 ) .  . 251 . p . I . dibi : hcabhcsA ; 031 . p . II . V . tsiH : yzoD \r\n( 14 ) . اخبار مجموعه ، ص 61 و 62 .\r\n","page_name":" 230 ","page_number":238},
  {"content":"\r\n\r\nعبد الرحمان الفهرى امير اندلس نيز همهء همتش فرونشاندن شورش شمال بود . الفونسو از اين فرصت استفاده كرد و به شهر استوار لك ( لوگو ) حمله برد و در سال 137 ه / 754 م آن را بگشود . يوسف بن عبد الرحمان شورش را به پايان رسانده بود و اكنون قصد آن داشت كه آن شهر را از محاصره بيرون آرد ، كه خبر ورود عبد الرحمان اموى را به اندلس برايش آوردند . اين بود كه لك را رها كرد و شتابان آهنگ جنوب نمود .\r\nيوسف پيش از آنكه از شمال بازگردد نيرويى به سردارى حصين بن الدجن و سليمان بن شهاب به ثغر اربونه فرستاد تا آنجا را از محاصرهء فرنگان برهاند . پيش از آنكه اين لشكر از پيرنه بگذرد ، ناگهان مورد حملهء مسيحيان واقع شد و پس از نبردى لشكر مسلمانان بپراكند و سردار آن سليمان بن شهاب كشته شد و بقاياى لشكر در سال 756 م به جنوب بازگرديد . ظاهرا كسى كه در اين روزها بر مسلمانان حمله كرده است فرويلا و هم‌پيمانان يا رعاياى او از بشكنس بوده‌اند . الفونسو از رود دويره ( دورو ) چند بار عبور كرد و بارها بر سرزمينهاى مسلمانان حمله نمود و هربار هركه از مسلمانان را كه به چنگش مىافتاد ، مىكشت و مسيحيان را با خود به شمال مىبرد . با فرويلا و برادرش ، در گسترش مرزهاى كشور مسيحى مىكوشيد تا فرويلا در سال 764 م / 146 ه درگذشت . برادرش الفونسو به جايش نشست و بر سراسر مملكت حكم‌راند ولى او نيز ديرى نپاييد و سال بعد يعنى سال 765 م بمرد « 15 » . پسرش فرويلاى اول به جايش نشست .\r\nعبد الرحمان الاموى همهء كوشش و قواى خود را صرف فرونشاندن شورش عظيمى كرده بود كه علاء بن مغيث به نام دعوت عباسى برپا نموده بود . فرويلا فرصتى به دست آورد تا به اراضى اسلامى لشكر آورد « 16 » . پس با لشكرى كشن از رود دويره بگذشت و لك و پرتغال و شلمنقه و شقوبيه و آبله و سموره و قشتاله را تصرف كرد و در آن منطقه خرابيها به بار آورد و خونها ريخت و همهء آن بلاد را به مملكت خود منضم نمود و همه جزئى از مملكت جليقيه شدند . مسلمانان دو قرن بعد در عهد حاجب المنصور\r\n\r\n\r\n","description":"","footnote":"\r\n( 15 ) . ابن خلدون ، در العبر ، ج 4 / ص 180 مرگ او را در سال 142 ه يعنى 760 م ضبط كرده است .\r\n( 16 ) . اشباخ اين جنگ را به فرويلاى بزرگ نسبت مىدهد . ج 1 / ص 156 . او به روايت رودريك طليطلى اعتماد كرده است . ولى روايات اسلامى كه از اين قديمىترند همگى اين نبرد را در عهد فرويلا پسر آلفونسو ضبط كرده‌اند .\r\n","page_name":" 231 ","page_number":239},
  {"content":"\r\n\r\nاين شهرها را بازپس گرفتند . روايات اسلامى در تعيين تاريخ اين جنگ اختلاف دارند . ابن اثير آن را چند سال به عقب مىبرد و از آن در حوادث سال 140 ه / 758 م ياد مىكند و مىگويد آنكه اين جنگ را برپا نمود تدويليا پسر الفونسو بود ، ولى چنان كه ملاحظه كرديم الفونسو بعد از آن درگذشت . ابن خلدون مىگويد در سال 142 اتفاق افتاد ، و تاريخ وفات الفونسو را نيز سال 142 در عهد فرويلا ضبط كرده است . برحسب روايات مسيحى فرويلا در سال 765 م / 147 ه به جاى پدر نشست « 17 » .\r\nدرهرحال اين جنگ سبب يكى از بزرگترين فتوحات مسيحيان در اراضى اسلامى بود و چند سال پيش از آن فرنگان سپتمانيا را تسخير كرده و بر اربونه استوارترين شهرهاى مرزى استيلا يافته بودند .\r\nدر اين هنگام خطر مملكت مسيحى شمال آشكارا خودنمايى كرد . عبد الرحمان اموى از اين خطر غافل نبود و با آنكه همواره به سركوبى انقلابات و فتنه‌هاى داخلى سرگرم بود ، براى دفع آن در پى فرصت مىگشت . در سال 148 ه / 766 م يكى از سرداران سپاه خود را با لشكرىگران به شمال فرستاد . او تا حدود جليقيه پيش‌رفت و با مسيحيان و عصيانگران چندبار نبرد كرد و با غنايم و اسيران بسيار بازگرديد « 18 » .\r\nدر سال 150 / 767 م عبد الرحمان الداخل لشكرى به سردارى غلام خود بدر به البه وقلاع « 19 » فرستاد . و آن منطقه‌اى است ميان بشكنس و جبال كانتابريا ، بر ساحل رود ايبرو و در جانب شرقى مملكت جليقيه . بدر در اين نبرد پيروزى به دست آورد و دشمن را به پرداخت جزيه وادار كرد و بسيارى از عصيانگران آن نواحى را دستگير\r\n\r\n\r\n","description":"","footnote":"\r\n( 17 ) . ابن خلدون ، العبر ، ج 4 / ص 122 و 180 . همچنين مقرى از ابن حيان در نفح الطيب ، ج 1 / ص 155 .\r\n( 18 ) .  . 702 . p . I . dibi : ednoC \r\n( 19 ) . در روايات اسلامى البه وقلاع بر دو ولايت قشتالهء قديم  elitsaC  و آلوا  avlA  برگرفته از لاتينى قديم  aluteV alletsaC te avlA  اطلاق مىشود . البه وقلاع در قرون وسطى همهء منطقهء ميان رود دويره در جنوب و دريا را در شمال فرامىگرفت . حد شرقى آن ناوار ( بلاد بشكنس ) و آراگون ( الثغر الاعلى ) بود و حد غربى آن مملكت ليون . آلوا در واقع يكى از ولايات بلاد بشكنس است . مغرب آن برغش و شمال آن خليج بسكونيه و جنوب آن نهر ايبرو واقع شده . وقلاع يا قشتاله  alletsaC  يا  elitsaC  شامل باقى منطقه است از برغش در شمال تا بعد از رود دويره و كوههاى وادى الرمله  amarradauG  در جنوب تا آنجا كه شهر مادريد پايتخت اسپانيا است .\r\n","page_name":" 232 ","page_number":240},
  {"content":"\r\n\r\nنمود . « 20 » در روايات مسيحى بعد از آن ، خبر نبرد بزرگى ميان مسلمانان و مسيحيان در بونتومو از اعمال جليقيه ، آمده است ، حاكى از آنكه عبد الرحمان الداخل در سال 773 م / 157 ه لشكر بزرگى به فرماندهى حاجب خود عامر يا تمام بن علقمه به شمال فرستاد . مسيحيان به سردارى فرويلا در بونتومو با او روبه‌رو شدند و نبرد هولناكى درگرفت . مسلمانان شكست خوردند و جمع كثيرى از آنان كشته شدند . بنا به همان روايت پنجاه و چهار هزار نفر از آنان به قتل رسيدند و سردارشان نيز اسير گرديد « 21 » .\r\nولى در روايات اسلامى از جنگى با چنين تلفات سنگينى مخصوصا در اين تاريخ نشانه‌اى نيست . زيرا در اين تاريخ عبد الرحمان الداخل با آن داعى فاطمى درگير نبرد بود و همهء كوشش خود را صرف آن نموده بود . روايات مسيحى چنان كه عادت آنهاست در اين مورد چنان مبالغه كرده‌اند كه موجب ترديد مىشود .\r\nفرويلا مردى سختگير بود . ازاين‌رو در پادشاهىاش موفق نبود . جليقيهء غربى در آتش آشوبها مىسوخت و چنان كه از ظواهر برمىآيد مسلمانان نيز آشوبگران را ترغيب مىكردند . اين شورشها را فرويلا پس از كوشش بسيار فرونشاند ، ولى بسيارى از زمينهايى را كه در آن نواحى تصرف كرده بود از دست داد . اين زمينها به دست مسلمانان افتاد . همچنين در ناوار يعنى در ناحيهء شرقى مملكت جليقيه نيز بر ضد او شورشهايى رخ داد . فرويلا آن شورشها را نيز با شدت تمام خاموش كرد و سرزمين ناوار را زير پى سپرد و به فرمان خويش درآورد . از جمله اسيران او در اين نبردها دخترى زيبا بود از خاندانى شريف به نام مونيا . فرويلا به دو دل بست و با او ازدواج كرد و از او صاحب پسرى شد به نام الفونسو ، همان كسى كه بعد از او بر تخت پادشاهى نشست . فرويلا در انتقامجويى و خونريزى افراط مىكرد . مردم با او دل بد كردند و برگرد اورليوس فرزند عمويش فرويلا گرد آمدند . فرويلا شهر اوويدو را كه بعدها پايتخت جليقيه شد بنا كرد ، ولى خود پايتخت خويش به آنجا نبرد و همچنان در پايتخت نخستين خود كانگاس ماند تا در سال 775 م « 22 » در شورشى كه برپا\r\n\r\n\r\n","description":"","footnote":"\r\n( 20 ) . ابن عذارى ، البيان المغرب ، ج 2 / ص 56 . المقرى ، نفح الطيب ، ج 1 / ص 156 .\r\n( 21 ) .  . 851 . p . I . dibi : hcabhcsA \r\n( 22 ) . ابن خلدون مرگ فرويلا را در سال 158 هجرى ضبط كرده كه با 775 ميلادى كه روايت مورخان مسيحى است يكى است . ج 4 / ص 180 .\r\n","page_name":" 233 ","page_number":241},
  {"content":"\r\n\r\nشده بود كشته شد .\r\nچون فرويلا به قتل رسيد پسرش الفونسو كه مادرش مونيا بود هنوز خردسال بود . ميان مردم اختلاف پديد آمد . بيشتر به اورليوس يا اورالى « 23 » پسر فرويلا برادر الفونسوى اول گرايش يافتند و او را به پادشاهى برگزيدند ، ولى او تنها در ولايات شرقى در ناوار و بسكونيه جايى كه پدرش پيش از اين فرمان مىراند حكومت مىكرد .\r\nجليقيهء غربى را سيلويا شيلون « 24 » شوى اروزندا دختر الفونسوى اول در تصرف گرفت و بدين‌گونه جليقيه به دو امارت تقسيم شد ، ولى باهم كنار آمدند و ميانشان رقابت يا جنگى رخ نداد . در سال 778 شارلمان در بلاد بشكنس به جنگ رفت و اين به هنگامى بود كه لشكر به سرقسطه مىبرد . اورليوس ناچار شد با مسلمانان هم‌پيمان شود و در اين هنگام - چنان كه برمىآيد - ميان مسلمانان و مملكت جليقيه جنگى درنگرفته است ؛ زيرا هردو گرفتار امور خود بودند . اورليوس در سال 781 م درگذشت و چون الفونسو پسر فرويلا هنوز كودك بود مردم بشكنس سيلو را به جاى او به پادشاهى برداشتند و دو مملكت بار ديگر متحد شدند . سيلو سه سال ديگر بر جليقيهء متحد پادشاهى كرد . در عهد او ميان مسلمانان و مسيحيان پيمان صلح بسته شد .\r\nولى برخى انقلابات داخلى در جليقيه پديد آمد كه به فرونشاندن آن موفق شد . سيلو اندكى بعد در سال 784 درگذشت « 25 » .\r\nچون سيلو بمرد و فرزندى نداشت وصيت كرده بود كه بعد از او الفونسو پسر فرويلا را به پادشاهى نشانند و اروزندا زوجهء فرويلا سرپرست او باشد . ولى اشراف به فرمانروايى كودكى و زنى رضا ندادند . جمع كثيرى از مردم نيز به آنان پيوستند و ديرى نپاييد كه جليقيه در لهيب شورشها فرورفت . در رأس اين شورش مردى بود به نام مورگات و در روايات عربى مورقاط . مورگات فرزند غيرشرعى الفونسوى اول از كنيزى عرب بود . مورگات بر جليقيهء غربى استيلا يافت و بسيارى از زعما\r\n\r\n\r\n","description":"","footnote":"\r\n( 23 ) . در روايات عربى به اين نام آمده و او را پادشاه همهء جليقيه خوانده‌اند . رجوع كنيد : ابن اثير ، الكامل ، ج 6 / ص 12 .\r\n( 24 ) . نام او در روايات عربى چنين است . ابن خلدون او را به خطا فرزند فرويلاى بزرگ آورده است . ج 4 / ص 180 .\r\n( 25 ) . ابن خلدون تاريخ مرگ سيلو يا شيلون را سال 168 هجرى ضبط كرده كه با 784 ميلادى روايت مسيحى آن يكى است . ج 4 / ص 180 . همچنين ابن اثير ، ج 6 / ص 22 .\r\n","page_name":" 234 ","page_number":242},
  {"content":"\r\n\r\nو اشراف نيز به او پيوستند . اينان با فرويلا جنگيده بودند و اينك بيم آن داشتند كه پادشاهى بر پسرش قرار گيرد و از آنان انتقام بگيرد . الفونسو به البه گريخت . در آنجا خاندان مادرى و عشيرهء او بودند ، زيرا چنان كه گفتيم مادرش از مردم بسكونيه بود .\r\nمورگات چنان ديد كه با پيمانى كه با مسلمانان مىبندد پايه‌هاى دولت خويش استوار كند و حزب الفونسو نيز با فرنگان كه دشمنان مسلمانان بودند متحد شدند . مورگات پايتخت خود را شهر براويا در اقصاى جليقيه قرار داد . روحانيان و مسيحيان متعصب با او دشمنى مىورزيدند و مردم را بر ضدش تحريك مىكردند ، زيرا مورگات با مسلمانان دوستى مىورزيد و در اين دوستى افراط مىكرد . مورگات مىگفت از سوى مادر خون عربى در تن دارد . با اين همه مخالفان ، مورگات تا هنگام مرگ يعنى سال 789 بر كشور كوچك خود فرمان براند .\r\nروايات عربى به پاره‌اى از اين حوادث اشارت دارند و مىگويند كه مورگات الفونسو را كشته است ، ولى چنان كه آورديم الفونسو كشته نشده است . و نيز خواهيم ديد كه او به پادشاهى رسيد و در سالهاى بعد ميان او و مسلمانان حوادثى رخ داده است .\r\nروايت عربى همچنين حاكى است كه مسلمانان از آشفتگيهايى كه بر جليقيه حكمفرما بود سود بردند و والى طليطله لشكر به آنجا برد و دست به كشتار و تاراج زد « 26 » .\r\nو اين چيزى است كه در روايات مسيحى نيامده است . ظاهرا مسلمانان بر البه و قلاع حمله كردند ، زيرا با مورگات فرمانرواى جليقيه پيمان دوستى داشتند . اين جنگ بنابر روايات عربى در حوالى سال 169 ه / 786 م يعنى در اواخر دوران امارت عبد الرحمان الداخل اتفاق افتاده است .\r\nچون مورگات رهبر شورش و غاصب تخت سلطنت درگذشت مىبايست بار ديگر پادشاهى به صاحب قانونى آن الفونسو پسر فرويلا برسد ، ولى اشراف كه از انتقام الفونسو بيمناك بودند برمند يا برمودو پسر فرويلا و برادر اورليوس را كه از قبل عهده‌دار امارت بشكنس بود به پادشاهى برگزيدند . برمودو از دنيا بريده و\r\n\r\n\r\n","description":"","footnote":"\r\n( 26 ) . رجوع كنيد به ابن الاثير ، الكامل ، ج 6 / ص 22 . ابن خلدون ، العبر ، ج 4 / ص 180 . ابن خلدون به جاى مورقاط ، بسمول قاط آورده كه اگر اشتباه چاپى نباشد تحريفى است كه در نسخ روى داده است .\r\n","page_name":" 235 ","page_number":243},
  {"content":"\r\n\r\nبه عزلت دير گراييده بود . با آنكه به پادشاهى چندان راغب نبود زمام ملك به دست گرفت ، ولى جز در همان ناحيهء غربى جليقيه كه مورگات فرمان مىراند پادشاهى نكرد و الفونسو امير نواحى شرقى شد . در اين احوال امير اندلس هشام بن عبد الرحمان آمادهء غزو شمال بود . برمودو ترسيد كه در آينده مملكت به دو قسمت تقسيم شود .\r\nاين بود كه با الفونسو پيمان دوستى بست و او را سردارى سپاه داد ، ولى هنوز سه سال نگذشته بود كه از كشوردارى ملول شد و به سود الفونسو از تخت فرود آمد و بار ديگر به دير و عزلت پناه برد . الفونسو در اواخر سال 791 م / 175 ه به نام الفونسوى دوم بر تخت نشست و بدين‌سان بار ديگر مملكت مسيحى شمال به وحدت خود دست يافت « 27 » .\r\nدر اواخر عهد الفونسوى دوم ، ملقب به عفيف  otsaC le  حادثه‌اى دينى رخ داد كه بعدها در تغيير سرنوشت مملكت مسيحى شمال مؤثر افتاد ، و آن پيدا شدن قبر قديس ياقب بود . قديس يعقوب يا يعقوب حوارى . روايات دينى حاكى است كه او به فرمان هروديس دوم پادشاه بيت المقدس كشته شد . شاگردانش پيكر او را به كشتى بردند و از درياى مديترانه بر پهنهء اقيانوس شراع گشودند . باد كشتىشان را به سوى شمال برد تا به جليقيه رسيدند . در آنجا جسد يعقوب را در بالاى كوهى دفن كردند . قرنها گذشت و قبر از ديده‌ها نهان بود و كس مكان آن نمىدانست تا سال 835 ميلادى .\r\nدر آن سال قس تيودمير اسقف ايريا اظهار كرد كه قبر را يافته و نور ستاره‌اى او را به آن راهبرى كرده است . در حال خبر به پادشاه رسيد . فرمان داد در آنجا بر سر قبر كليسايى بسازند . اين خبر در همه‌جا پخش شد و مؤمنان بىهيچ ترديدى آن را پذيرفتند و از اكناف به زيارت آن رفتند . در اطراف آن مزار خيالى به زودى شهرى به وجود آمد كه شنت ياقب  aletsopmoC ed ogaitnaS  نام گرفت . چندى بعد به جاى آن كليساى ساده كليساى جامعى ( كاتدرايى ) بنا گرديد كه يكى از زيباترين و پرشكوهترين كليساهاى اسپانياست . به وجود آمدن اين شهر مقدس را اثرى بزرگ در برانگيختن روح حماسى و روح ملى در مردم اسپانيا بود . قديس ياقب حامى همهء اسپانيا شد و قبر او از مشهورترين مزارات مسيحى در اروپا .\r\n\r\n\r\n","description":"","footnote":"\r\n( 27 ) . ابن الاثير ، الكامل ، ج 6 / ص 40 . نيز رجوع كنيد به :  291 - 881 . p . I . dibi : hcabhcsA . \r\n","page_name":" 236 ","page_number":244},
  {"content":"\r\n\r\nالتاميرا در باب اهميت اين حادثهء دينى و اثر آن در تمدن اين منطقه از اسپانيا گويد : « اين اكتشاف دلهاى مسيحيان را لبريز از شادمانى نمود . از اكناف كاروانهايى براى زيارت آن به حركت درآمدند ، نه تنها از سرزمين اسپانيا بلكه از خارج آن نيز .\r\nهمچنين قوافل زوار از سراسر اروپا به جليقيه روان شد و اين امر را در عادات و آداب تأثيرى بزرگ بود . » « 28 »\r\nبراى من ديدار از شهر شنت ياقب ميسر شد . از عجيب‌ترين و زيباترين شهرهاى اسپانياست . داراى رنگ و حال خاص خود است و بيش از ديگر شهرهاى اسپانيا بافت قديم خود را حفظ كرده است و زيباترين قسمتهاى آن ، كليساى عظيم آن است در وسط شهر كه از بزرگترين بناهاى دينى بشمار است .\r\nاين مملكت مسيحى شمالى از هر جهت مستقل بود . سالهاى سال بىهيچ ارتباطى با ديگر كشورهاى مسيحى به حيات خود ادامه داد ، ولى ميان آن و همسايگان مسلمانش آن‌گونه روابط سياسى و اجتماعى نيرومندى كه در نظام و ديگر ويژگيهاى آن مؤثر باشد به وجود نيامد . شنت ياقب همچنان ميان كوهستانهاى صعب و درياى خروشان خود را پنهان كرده بود . روح مملكت قديم گوتى و نظامات آن بر آن سيطره داشت . جلالقه مدتهاى مديد خود را به گوتها نسبت مىدادند و خود را گوت مىخواندند و حكومتهاى خود را به روال سياست و نظامات گوتها اداره مىكردند .\r\nپادشاه به‌طور مطلق هم قانونگذار بود و هم مجرى آن و اشراف را توان تجاوز به حريم قدرت او نبود ، مگر به پايمردى شورش يا با اعمال حق خود در انتخاب . طبقات اجتماعى قديم به همان صورت خود باقى بود : يك اقليت توانگر كه از مواهب ثروت و جاه برخوردار بود و اكثريتى فقير كه برده‌وار زير بار ستم دستگاه سلطنت و تحت استثمار اشراف و اربابان بود . ولى اين اكثريت توانست راهى به آزادى بگشايد ، آنگاه كه در اسپانيا معركهء مرگ و زندگى ميان اسلام و مسيحيت درگرفته بود و قدرت سلطنت ناچار شد به آن اكثريت پناه ببرد تا بتواند مرزهاى كشور و زندگىاش را نجات بخشد . بردهء قديمى به صورت لشكرى درآمد كه بر ضد اربابان خود شورش مىكرد و ايشان را به احترام وامىداشت .\r\n\r\n\r\n","description":"","footnote":"\r\n( 28 ) .  . 932 . p . I . loV , anapsE ed . tsiH : arimatlA . R \r\n","page_name":" 237 ","page_number":245},
  {"content":"\r\n\r\nمملكت مسيحى شمال بدين‌گونه به وجود آمد و در آن سوى كوهها و صحراها نمو كرد و گسترده گرديد . حد شرقى آن بلاد بشكنس بود و حد غربى آن اقيانوس و از شمال به جنوب ، از دريا تا رود دويره داراى مناطق و مراكزى كه چندى پيش همه در قبضهء تصرف اسلام بودند .\r\nدر اينجا از دنبال كردن اخبار كشور مسيحى شمال باز مىايستيم تا در آينده در جاى خود به آن بپردازيم .\r\n\r\n","description":"","footnote":"","page_name":" 238 ","page_number":246},
  {"content":"\r\n\r\n\r\nفصل هشتم هشام بن عبد الرحمان و حكم بن هشام\r\n\r\n1\r\nپس از عبد الرحمان الداخل پسر او هشام بن عبد الرحمان كه وليعهد پدر بود به جايش نشست . هشام بزرگترين پسر او نبود . بزرگترين پسر او سليمان بود كه اكنون در طليطله فرمان مىراند . در آن روزگار براى ولايت‌عهدى نظام خاصى نبود ، بلكه برگزيدن ولايت عهد از حقوق امير يا پيشوا به‌شمار مىآمد كه برحسب مصلحت عامه از آن حق استفاده مىكرد « 1 » . ولىعهدى منحصر در فرزندان امير يا خاندان او نبود . اگر هم بر خلاف اين صورت مىگرفت به سبب سنن سياسى و عصبيتهاى خانوادگى بود . خاندان اموى اين روش اخير را برگزيدند و بدين‌گونه در دولتهاى اسلامى نيز به شيوهء خاندانهاى سلطنتى سلطنت موروثى را به وجود آوردند . طبيعى بود كه چون عبد الرحمان الداخل در احياى ميراث فروپاشيدهء خاندان خود در مشرق ، پيروزى يافت و آن زنجير از هم گسسته را بار ديگر پيوند داد ، بر آن شد اين سنت خاندان اموى را نيز زنده سازد و تشكيل يك خاندان سلطنتى دهد كه به تعاقب بر تخت شاهى نشينند و اندلس به زير فرمان سيستم حكومت اموى درآيد .\r\n\r\n\r\n","description":"","footnote":"\r\n( 1 ) . ابن خلدون در مقدمهء خود در باب ولايت‌عهدى در دولت اسلامى فصلى جداگانه دارد . ص 175 به بعد .\r\n","page_name":" 239 ","page_number":247},
  {"content":"\r\n\r\nبدين طريق عبد الرحمان از ميان يازده پسر خود هشام را به ولايت‌عهدى برگزيد ، زيرا هشام را مواهب و مزايايى بود كه اين انتخاب را ايجاب مىكرد . هشام در سال 139 ه / 756 م « 2 » در قرطبه متولد شده بود . مادرش كنيز ام ولد « 3 » بود و زنى زيبا كه حلل « 4 » ناميده مىشد . محبوبترين زنان عبد الرحمان بود و بيش از ديگر زنان در شوى نفوذ داشت .\r\nهنگامى كه عبد الرحمان درگذشت هشام در مقر فرمانروايى خود ، مارده بود .\r\nبرادرش عبد اللّه البلنسى براى او بيعت گرفت . در عين حال با او دل بد داشت ، زيرا عبد اللّه نيز چون برادر ديگرش سليمان خود را شايان جانشينى پدر مىدانست نه كوچكترين برادران را . هشام چند روز پس از مرگ پدر به قرطبه وارد شد و در آغاز جمادى الاول سال 172 ه / 788 م با او بيعت كردند . هنگامى كه بر تخت فرمانروايى نشست جوانى سى و سه ساله بود ، عاقل و دورانديش و دلير و بااراده و عادل و پرهيزگار و متواضع و نرمخوى و دوستدار نيكى . ابن عبدربه صاحب العقد الفريد دربارهء او مىگويد : « از جهت صورت زيباترين مردم و از جهت سيرت شريف‌ترين ايشان . جوانمرد بود و به كتاب و سنت حكم مىكرد . زكات را از آن كس كه بر او واجب بود مىگرفت و در جاى خود خرج مىكرد . حتى در ايام نوجوانى نيز از او خطايى مشاهدت نيفتاد » . از جهت تواضع چنان بود كه شبها خود در كوچه‌هاى قرطبه در ميان ديگر مردم مىگشت و شكايات آنان را به گوش خود مىشنيد . بيماران را عيادت مىكرد و بر جنازه‌ها حاضر مىشد . چه بسا در شبهاى تاريك و بارانى از خانه بيرون مىآمد و كيسه‌هاى پول در مساجد مىافگند تا آنان كه در مسجد هستند آن كيسه‌ها بردارند ، باشد كه سبب اجتماع نمازگزاران شود . هشام به هر وسيله كه بود به فرياد دادخواهان مىرسيد « 5 » . مىخواست روشى چون روش عمر بن عبد العزيز پيش گيرد . گروهى از ثقات را به ديگر شهرها مىفرستاد تا در راه و روش عمال بنگرند\r\n\r\n\r\n","description":"","footnote":"\r\n( 2 ) . ابن عذارى ، البيان المغرب ، ج 2 / ص 62 . ابن الابار ، الحلة السيراء ، ص 37 .\r\n( 3 ) . ام ولد كنيزى است كه از سرور خود صاحب فرزند شود . در چنين صورت فروختن و بخشيدن او جايز نيست .\r\n( 4 ) . در روايتى « حوراء » و در روايت ديگر « جمال » .\r\n( 5 ) . رجوع كنيد به : اخبار مجموعه ، ص 120 و 121 . ابن الاثير ، الكامل ، ج 6 / ص 37 . العقد الفريد ، ( مصر - 1928 ) ، ج 3 / ص 202 . عبد الواحد المراكشى ، المعجب ، ص 10 .\r\n","page_name":" 240 ","page_number":248},
  {"content":"\r\n\r\nكه با رعيت چگونه رفتار مىكنند . اگر در ميان ايشان ستمكارى مىيافت معزولش مىكرد و به سختى عقاب مىنمود « 6 » .\r\nدر آغاز امارتش پاره‌اى شورشهاى محلى به وقوع پيوست . سليمان بزرگترين برادرانش امارت او را نپذيرفت و خود را در طليطله و حوالى آن‌جانشين پدر خواند .\r\nبرادر ديگرشان عبد اللّه البلنسى نيز با آنكه هشام در خشنودى او بسيار كوشيد به سليمان پيوست و هردو هم‌پيمان شدند كه بر ضد هشام عصيان و شورش كنند . سليمان در نهان به قرطبه رفت تا در آنجا آتش شورش را بر ضد برادر برافروزد ولى موفق نشد . لشكر قرطبه به تعقيبش پرداخت و او به مارده پناه برد و كوشيد در آن شهر موضع گيرد ، ولى عامل مارده او را از آنجا براند . هشام در اين احوال لشكرى به محاصرهء طليطله فرستاد و شهر را به فرمان درآورد . سليمان به كوههاى بلنسيه گريخت و به يكى از ثغور تدمير رفت . عبد اللّه البلنسى چون عاقبت برادر را ديد كه چسان در كار خود شكست خورد و بگريخت از سرنوشت خويش بترسيد و به قرطبه بازگشت و از برادر طلب عفو كرد . هشام بر او ببخشود و گرامىاش داشت و سپاهى به سردارى پسر خود معاويه به تعقيب سليمان و يارانش فرستاد . معاويه پسر هشام در نواحى تدمير ( مرسيه ) پيش رفت و سليمان مجبور شد كه امان بخواهد و تسليم شود . هشام از او خواست كه زن و فرزند خود بردارد و از دريا بگذرد و به مغرب رود و در باب ميراث پدر با پرداخت شصت هزار دينار با او صلح كرد . عبد اللّه البلنسى برادر ديگر نيز با او برفت و هردو در مغرب سكونت گزيدند و بدين‌گونه در سال 174 ه / 790 م شورش دو برادر به مصالحه انجاميد « 7 » .\r\nشورشيان شمال در اين هنگام كه عبد الرحمان مرده بود فرصت را مغتنم شمرده بار ديگر پرچم آشوب برافراشتند . در طرطوشه سعيد بن الحسين الانصارى خروج كرد . از زمان مرگ پدر ، او به طرطوشه رفته بود و جماعتى از يمنيان برگرد او اجتماع كرده بودند . عامل هشام ، يوسف العبسى بود . موسى بن فرقوق كه از مضريان بود با او به معارضه برخاست و او را براند و خطبه به نام هشام كرد « 8 » .\r\n\r\n\r\n","description":"","footnote":"\r\n( 6 ) . ابن عذارى ، البيان المغرب ، ج 2 ص 67 . اخبار مجموعه ، ص 127 .\r\n( 7 ) . ابن عذارى ، البيان المغرب ، ج 2 / ص 64 و 65 .\r\n( 8 ) . ابن خلدون ، العبر ، ج 4 / ص 124 .\r\n","page_name":" 241 ","page_number":249},
  {"content":"\r\n\r\nهمچنين مطروح بن سليمان بن يقظان در ثغر برشلونه قيام نمود . برگرد او جماعتى كثير گرد آمد و بر سرقسطه و وشقه مستولى گرديد و كارش بالا گرفت و تسلط خود را بر سراسر آن ولايت بسط داد . هشام لشكرى گران به سردارى عبد اللّه بن عثمان به جنگش فرستاد . عبد اللّه به طرطوشه رفت و آنجا را از دست شورشگران بستد و سرقسطه را كه مطروح و يارانش در آنجا بودند محاصره كرد و هر روز بر شدت محاصره بيفزود تا مردم شهر به‌جان آمدند و يك روز چند تن از ياران مطروح ، او را به ناگاهان كشتند و سرش بريدند و نزد عبد اللّه بن عثمان فرستادند . عبد اللّه نيز سر را نزد هشام فرستاد . آنگاه پيروزمندانه در سال 175 ه به سرقسطه درآمد و بدين ترتيب لشكركشى بر شورش آن نواحى پايان داد .\r\nمسيحيان شمال از آنگاه كه قويدست شده بودند بر بلاد اسلامى بسيار حمله مىآوردند و هربار دست به تاراج و تجاوز مىزدند . اين تاراج و تجاوز بخصوص در ايامى كه اندلس دستخوش آشوب و پريشانى داخلى مىشد و حكومت قرطبه سرگرم فرونشاندن فتنه در بلاد دوردست مىگرديد فزونى مىيافت . فرنگان برطبق همان سياست هميشگى خود مسيحيان بشكنس و مردم جليقيه را به حمله و تجاوز بر مملكت اسلامى اندلس تحريض مىنمودند . هشام نيز چون پدرش نه تنها براين دسايس پيروز شد بلكه آلت و عدت بسيج كرد و عازم غزا و جهاد گرديد و تا اغتشاشات داخلى را فرونشاند ، لشكرى گران از چهل هزار جنگجو به فرماندهى عبد اللّه بن عثمان به شمال گسيل داشت . اين لشكر از البه و قلاع ( قشتاله ) گذشت و به جليقيه درآمد . سپاه جليقيه و هم‌پيمانانش كه به سردارى پادشاهشان برمودو ( يا برمند ) به دفاع آمده بود درهم شكست و در سال 175 ه / 791 م جمعشان پريشان شد و عبد اللّه بن عثمان با غنايم بسيار به قرطبه بازگرديد . هنوز اندك زمانى نگذشته بود كه به سردارى يوسف بن بخت بار ديگر به جليقيه حمله نمود و بار ديگر برمودو شكست خورد و جماعات بسيار از مسيحيان كشته شدند . پس از اين شكست برمودو از تخت سلطنت به سود الفونسوى دوم پسر فرويلا امير جليقيهء شرقى كنار رفت و به گوشهء عزلت در دير پناه برد .\r\nسال بعد ، يعنى سال 176 ه / 792 م هشام آمادهء رزم با فرنگان شد و دوران غزو و جهاد را تازه گردانيد . سپاهى بزرگ به سردارى حاجب خود عبد الملك بن\r\n\r\n","description":"","footnote":"","page_name":" 242 ","page_number":250},
  {"content":"\r\n\r\nعبد الواحد بن مغيث ( نوادهء مغيث رومى فاتح قرطبه ) به شمال گسيل داشت . عبد الملك از ناحيهء قطلونيه از پيرنه گذشت و در اثناى سير خود ، بر شهر جرونده كه شهرى استوار در دوردست شمال‌شرقى اسپانيا بود ، مستولى شد . فرنگان از سال 785 م براين شهر غلبه يافته بودند . آن را از سليمان بن مطروح گرفته بودند . حكام اين نواحى كه همواره در حال شورش عليه حكومت قرطبه بودند ، از آغاز نخستين رزم شارلمان با اسپانيا هريك در شهرى كه به دستش افتاده بود مستقل مىزيست . اينان مىكوشيدند كه همسايگان خود را به هم‌پيمانى با فرنگان وادارند تا در زير چتر حمايت ايشان قرار گيرند . مثلا ابوثور صاحب شهر وشقه كه در حوادث دربند شزرى از او ياد كرديم ، در سال 790 م رسولانى به تولوشه پايتخت اكوتين فرستاد و خواستار پيمان دوستى با پادشاه آن ، دوك لويى پسر شارلمان گرديد « 9 » . حاجب عبد الملك بعد از اين بر چند شهر و دژ و سنگر غلبه يافت ، سپس به سپتمانيا راه جست و به اربونه پايتخت قديم ثغر اسلامى لشكر برد . روايت اسلامى مىگويد كه مسلمانان در خلال اين غزوه اربونه را فتح كردند « 10 » ، ولى روايات مسيحى معاصر آن حوادث سخنى از اين فتح نمىگويند ، بلكه مىگويند كه مسلمانان به سبب استوارى شهر اربونه از آنجا عقب نشستند و به قرقشونه رفتند . شارلمان ( كارل كبير ) پادشاه فرانسه كه در اين ايام سرگرم جنگ با ساكسونها و از فرانسه دور بود ، پسر خود لويس امير اكوتين را براى دفع عربها گسيل داشت و سپاهى به سردارى گيوم كنت دوتولوز به نبردشان فرستاد . دو لشكر در مكانى به نام ويل‌دنى بر كرانهء رود اورپينا ميان اربونه و قرقشونه با يكديگر روبه‌رو شدند و به جنگى سخت دست يازيدند . مسلمانان پس از اين جنگ به سوى جنوب با غنايم و بردگان بسيار بازگشتند ، چنان كه خمس بردگان چهل و پنج هزار دينار زر شد . اسيران مسيحى مجبور شدند سنگها و خاكها را از باروى اربونه تا قرطبه بر زمين كشند يا بر دوش برند . هشام فرمان داد از آنها بخش تازه‌اى از مسجد جامع را بسازند تا خاطرهء اين غزوهء عظيم و مشهور را پيوسته زنده نگهدارد .\r\nمنطقهء رنده معروف به اقليم « تاكرونا » يا « تاكرونى » « 11 » بود . بربرها در آنجا\r\n\r\n\r\n","description":"","footnote":"\r\n( 9 ) .  . 302 . p . dibi : ladiP . M . R \r\n( 10 ) . ابن اثير ، الكامل ، ج 6 / ص 45 . ابن عذارى ، البيان المغرب ، ج 2 / ص 64 . المقرى ، نفح الطيب ، ج 1 / ص 158 .\r\n( 11 ) . رجوع كنيد به ياقوت ، معجم البلدان ، ج 2 / ص 353 .\r\n","page_name":" 243 ","page_number":251},
  {"content":"\r\n\r\nگرد آمده بودند . ازاين‌رو ، مهد فتن و آشوبها بود . در سال 178 ه / 794 م بربرها در آنجا بار ديگر آتش فتنه برپا كردند و خلع طاعت نمودند و در آن نواحى دست به آشوب و تاراج گشودند . هشام بن عبد الرحمان به سردارى عبد القادر بن ابان بن عبد اللّه لشكرى بر سر ايشان فرستاد و بىهيچ رأفت و ترحمى آن فتنه فرونشاند و جماعات بربر را متفرق كرد و بلاد و روستاهايشان را ويران نمود و آنان را به اطراف و در ميان قبايل ديگر پراكنده ساخت ، چنان كه اساس اجتماعشان از هم بگسست و آن منطقه چند سال بيابانى بىحاصل بود .\r\nدر بهار سال 179 ه / 795 م هشام بار ديگر به سردارى عبد الكريم بن عبد الواحد بن مغيث برادر الحاجب به جليقيه حمله آورد . مسلمانان صحراهاى جليقيه را پشت سر نهادند و به استرقه رسيدند . مسيحيانى كه در آنجا مىزيستند به سر كوهها گريختند .\r\nالفونسو پادشاه جليقيه براى رويارويى با مسلمانان آماده شد و سپاهى از جليقيان و هم‌پيمانانشان بشكنس در حركت آورد . در اقصاى جليقيه در جايى به نام الصخره ميان دو لشكر نبرد افتاد . جليقيان در آغاز در چند جنگ محلى پيروز شدند و در كمينى كه گرفته بودند جماعتى از مسلمانان را كشتند ، ولى مسيحيان در نهايت منهزم شدند .\r\nمسلمانان در جليقيه دست به تاراج و كشتار زدند و غنايم بسيار به دست آوردند و پس از آنكه لشكر مسيحيان را تارومار كردند و چندى نيز در آنجا ماندند ، به جنوب بازگشتند و امنيت در بلاد شمالى حكمفرما شد « 12 » .\r\nاين آخرين لشكركشى هشام بود ، زيرا اندكى پس از آن بمرد . مرگ او در صفر سال 180 ه / 18 آوريل سال 796 م بود . چهل سال از عمرش رفته بود و هشت سال پادشاهى كرده بود . هشام مردى سپيدروى مايل به سرخى و سياه‌چشم بود و اندكى احول . كنيهء او ابو الوليد و لقبش الرضا بود « 13 » . از چند آشوب محلى كه بگذريم در عهد او امن و آرامش بر بلاد حكمفرما بود . هشام فروتنى دورانديش بود\r\n\r\n\r\n","description":"","footnote":"\r\n( 12 ) . ابن عذارى ، البيان المغرب ، ج 2 / ص 66 . ابن الابار ، الحلة السيراء ، ص 72 . ابن اثير مىگويد سردار اين حمله عبدالملك بن مغيث بود . ابن اثير ، الكامل ، ج 6 / ص 48 . ابن خلدون ، العبر ، ج 4 / ص 125 .\r\n( 13 ) . ابن الاثير ، الكامل ، ج 6 / ص 46 . ابن الابار ، الحلة السيراء ، ص 37 . ابن عذارى ، البيان المغرب ، ج 2 / ص 62 .\r\n","page_name":" 244 ","page_number":252},
  {"content":"\r\n\r\nو براى استقرار نظم و عدالت سخت كوشا ، چنان كه وقتى شنيد پسر بزرگش عبد الملك عليه او توطئه مىكند در حال او را بگرفت و به زندان كرد و او سالها در زندان بود و پس از مرگ پدر بمرد « 14 » . بيش از جهاد و غزو به اصلاح و آبادانى علاقه داشت .\r\nبناى مسجد جامع قرطبه را كه پدرش آغاز كرده بود و پيش از اتمامش مرده بود ، او به پايان رسانيد . چند مسجد ديگر بنا نمود و قرطبه را به انواع بناها و باغهاى زيبا و پرشكوه زينت داد . پل مشهور قرطبه را كه سمح بن مالك بر نهر الكبير ساخته بود تجديد بنا كرد و در آن كار مالى عظيم هزينه نمود و خود بر بناى آن نظارت مىكرد « 15 » .\r\nخلاصه عهد او در اندلس عهد آرامش و آسايش بود .\r\nهشام مردى پرهيزگار بود . يكى از نشانه‌هاى بارز پرهيزگارى او شوق فراوانش به جهاد و اعلاى كلمهء دين بود . براى رهانيدن اسيران مسلمان از دست كافران اموال بسيار بذل مىكرد ، چنان كه در عهد او حتى يك تن هم در دست دشمن اسير باقى نماند . براى خانواده‌هايى كه مردانشان در جهاد كشته شده بودند راتبه معين كرد « 16 » . در عصر او سياستى به اجرا درآمد كه نشان دورانديشىاش بود ، بدين معنى كه زبان عربى زبان تدريس در مدارس و معابد يهوديان و مسيحيان شد . اجراى اين سياست در عين سادگى ، اثرى عميق در بين اصحاب مذاهب گوناگون داشت و سبب بسط روح تفاهم ميان آنها گرديد . از آن پس بيشتر مسيحيان به اصول و فروع دين اسلام آشنا شدند و بيشتر اسلام مىآوردند و راه خلاف ميان آنان و فاتحين كوتاه شد .\r\nهشام مجالس علم و ادب را دوست مىداشت و مجالس حديث و فقه را بر آنها ترجيح مىداد . در عصر او مذهب مالكى رواج يافت . ابو عبد اللّه مالك بن انس ( 95 - 179 ه ) معاصر او بود . مالك صفات و خصال او چون عدل و تقوايش را مىستود . آن دو باوجود دورى از يكديگر در يك چيز احساسى يكسان داشتند و آن دشمنى با بنى عباس بود . جمعى از فقهاى اندلس از زمان عبد الرحمان الداخل به مشرق\r\n\r\n\r\n","description":"","footnote":"\r\n( 14 ) . ابن الاثير ، الكامل ، ج 6 / ص 41 .\r\n( 15 ) . ابن عذارى ، البيان المغرب ، ج 2 / ص 68 . ابن الاثير ، الكامل ، ج 6 / ص 49 . اين پل اسلامى تا به امروز بر آن رود در پشت مسجد جامع برجاى است و با آنكه چند بار تعمير و تجديد شده ، اساس و پايه‌هاى اصلى و طاقهاى خود را حفظ كرده است .\r\n( 16 ) . اخبار مجموعه ، ص 120 .\r\n","page_name":" 245 ","page_number":253},
  {"content":"\r\n\r\nآمده بودند . مقدم ايشان زياد بن عبد الرحمان و عيسى بن دينار و سعيد بن ابى هند و يحيى بن يحيى الليثى بود . اينان نزد مالك بن انس درس خوانده بودند و از علم و اجتهاد او بهره‌مند شده بودند و كتاب الموطأ او را نقل مىكردند و به دست ايشان مذهب مالك ، در عصر هشام در اندلس رواج يافت . هشام از مالك و مذهب او تجليل مىكرد و اين امر به رواج و ريشه دوانيدن آن درافزود . مردم اندلس پيش از اين به مذهب اوزاعى امام مردم شام عمل مىكردند . در عصر هشام نفوذ فقها و روحانيان فزونى يافت و مهمترين مناصب را اشغال كردند و در امور دولت دخالتشان افزون شد ، در حالى كه عبد الرحمان الداخل آنان را از خود دور مىكرد و از دخالت و نفوذ ايشان برحذر بود و براين كار او آثارى نامحمود در امور سياسى و اجتماعى مترتب شد .\r\n\r\n2\r\nپس از هشام ولىعهد او حكم بن هشام به جايش نشست . چند روز پس از مرگ پدر با او بيعت شد . جلوس او روز هشتم صفر سال 180 ه / آوريل 796 بود .\r\nحكم در اين هنگام بيست و شش سال داشت . در سال 154 ه / 771 م در قرطبه متولد شد . مادرش كنيز ام‌ولد بود و زخرف نام داشت . هشام پرتوان و دورانديش و دلير بود . با مخالفان و كسانى كه علم طغيان برمىافراشتند با قساوت برخورد مىكرد ، در عين حال به عدالت و انصاف گرايش داشت « 17 » .\r\nحكم بن هشام نخستين كسى بود كه شكوه پادشاهى را در اندلس آشكار نمود و روش نياكان خويش زنده ساخت و بردگان بسيار گرد آورد و براى خود ، خواص و رازداران ترتيب داد . به لهو و لعب و شكار مولع بود . مجالس نديمان و شاعران را بر مجالس علما و فقها ترجيح مىداد . حكم برعكس پدرش هشام كه فقها را در همهء امور مملكت شركت داده بود ، مىكوشيد تا از نفوذ آنان بكاهد و آنان را از دخالت\r\n\r\n\r\n","description":"","footnote":"\r\n( 17 ) . اخبار مجموعه ، ص 125 .\r\n","page_name":" 246 ","page_number":254},
  {"content":"\r\n\r\nدر امور دولت دور دارد . فقها نيز تلاش مىكردند كه سلطهء سياسى به دست آورند تا در آن سوى تخت‌شاهى به واسطهء نفوذ دينى كه دارند بر مردم حكومت كنند .\r\nسياست حكم براين آرزو ضربه زد . ازاين‌رو آنان با امير جوان دل بد كردند و بر فراز منبرها زبان به سب او گشودند و دلهاى عوام را از بغض و كينهء او بينباشتند . آنان به زبان وعظ و ارشاد و تحريض مردم در تمسك به دين ، مردم را بر ضد او برمىانگيختند .\r\nاز سوى ديگر حكم نيز كه در لهو و نوشخوارى افراط مىكرد سخن آنان را قوت مىبخشيد . تبليغ فقها بر ضد حكم بخصوص در ميان بربرها و مولدين ( مسلمانان اسپانيايى ) مؤثر بود ، زيرا اين دو گروه با اعراب به سبب آنكه همهء مواضع قدرت را در دست داشتند دشمن بودند . بربرها و مولدين همواره براى عصيان در پى فرصت بودند و اين تحريض فقها بر عصيان - چنان كه خواهيم ديد - در تحقق اين امر تأثيرى بسزا داشت « 18 » .\r\nدر آغاز امارت حكم ، در سال 180 ه / 796 م الحاجب عبد الكريم بن عبد الواحد بن مغيث به يك غزاى تابستانى ( صائفه ) به سوى البه و قلاع ( قشتالهء قديم ) رفت و بر دژ قلهره واقع بر ساحل رود ايبرو مستولى شد و در بلاط بشكنس ( ناوار ) كشتار بسيار كرد و با غنايم و اسيران بازگشت . ولى حكم از روى ناچارى فرمان داد كه جهاد و غزو را متوقف سازند تا بتواند با شورشها و مقاومتهايى كه از هر سو عليه او بروز كرده بود مبارزه كند . اين‌بار ثغر اعلى ( آراگون ) مركز اين اغتشاشات بود و عوامل خارجى شورشگران را يارى مىرسانيدند و آتش فتنه را تيزتر مىكردند .\r\nسبب آن بود كه چون حكم به جاى پدر نشست عموهايش سليمان و عبد اللّه البلنسى بار ديگر تحريكات خويش آغاز كردند . اين دو از زمان برادرشان هشام در مغرب مىزيستند و پيوسته چشم به راه فرصت بودند . عبد اللّه البلنسى به ابن الاغلب صاحب افريقيه پيوسته بود و با او در باب حقوق از دست‌رفتهء خود و برادرش گفتگوها كرده بود ، ولى چنان كه از ظواهر برمىآيد از تأييد او بهره‌اى نبرده بود . ازاين‌رو برادران روى به درگاه ديگر آورده بودند . شهرهاى ثغر اعلى و قبل از همه سرقسطه ، از زمان عبد الرحمان الداخل از مراكز فتنه و آشوب بودند . در سال 181 ه / 797 م در ثغر اعلى\r\n\r\n\r\n","description":"","footnote":"\r\n( 18 ) . رجوع كنيد به : المراكشى ، المعجب ، ص 11 . المقرى ، نفح الطيب ، ج 1 / ص 159 . همچنين :\r\n 882 . p . I . tsiH : yzoD \r\nوالتاميرا :  722 . p . I . laV . anapsE ed . tsiH . \r\n","page_name":" 247 ","page_number":255},
  {"content":"\r\n\r\nبهلول بن مروان معروف به ابو الحجاج عصيان كرد و به سرقسطه درآمد . حاكم شهر وشقه نيز در همين روزها عصيان آشكار كرده بود . سليمان و عبد اللّه نهانى به اندلس درآمدند . عبد اللّه به ثغر اعلى رفت و شهر به شهر مىگرديد و براى مقابله با حكم به گردآورى ياران مىكوشيد ، سپس از جبال پيرنه گذشت و به بلاد فرنگان رفت و با سعى تمام خود را به دربار شارلمان ( كارل كبير ) رسانيد . شارلمان در آن روزها در اكس لاشاپل پايتخت خود مىزيست . عبد اللّه از او يارى خواست . شارلمان مقدمش را گرامى داشت و خواسته‌اش بپذيرفت ، زيرا براى دخالت در شئون اندلس فرصتى به دستش افتاده بود و مىتوانست مطامع سابق خود را تحقق بخشد . پس لشكرى به سردارى پسر خود لويى امير اكوتين روانه داشت . او از پيرنه گذشت و بر شهر جرنده مستولى شد ، سپس به ولايت ثغر اعلى درآمد . در همهء مراحل برخى سران شورشى او را يارى مىدادند و گويند كه دو برادر عبد الملك و عبد الكريم پسران عبد الواحد بن مغيث در آن روزها به عبد اللّه البلنسى پيوسته بودند و در شورش با او همدستى داشتند . اين دو به سرقسطه رفتند ، ولى ابو صفوان حاكم سرقسطه از سوى حكم توانست شورشيان را منهزم سازد و زعيم ايشان عبد الكريم را اسير نمايد .\r\nآن‌دو برادر بعد از اين به فرمان درآمدند و در اوايل سال 186 ه امان خواستند . حكم آن دو را امان داد ، سپس به قرطبه رفتند تا خضوع و اخلاص خويش به نهايت اظهار كنند « 19 » . آنچه مؤيد اين روايت است اين است كه ديگر از اين دو برادر در خلال\r\n\r\n\r\n","description":"","footnote":"\r\n( 19 ) . اين روايت منسوب است به رازى مورخ اندلس و در اوراقى از تاريخ اندلس از سال 180 تا 232 كه دوست من علامه استاد پروونسال رئيس دانشكدهء الجزاير و استاد سابق دانشگاه پاريس ، مرحمت فرمود و مرا از آن آگاه ساخت و من از او نقل نمودم . آن وقت به تحقيق نمىدانستم كه مؤلف اين نسخهء خطى كيست ، ولى بعدها از مطابقهء رواياتى كه از مورخان قديم اندلس مثل رازى و ابن القوطيه و ابن الفرضى ، سپس ابن حزم و احمد بن خالد نقل شده بود و نيز از دقت و استحكامى كه در بيان مطالب در آن مشاهدت افتاد ، دانستم كه آن اوراق جزئى از تاريخ مورخ بزرگ اندلس ابن حيان است موسوم به المقتبس فى تاريخ رجال الاندلس . اين قطعه حاوى بسيارى از مطالب است در حوادث دوره‌اى كه از آن و از رجال آن ياد مىكند .\r\nاخيرا در « مكتبة القرويين » در فاس به نسخه‌اى عكسى از جزئى از تاريخ ابن حيان برخورد كردم :\r\nمعلوم شد آن ، قسمت دوم از تاريخ ابن حيان است و قسمت اول آن همان نسخه‌اى است كه از آن ياد كردم . زيرا حوادث اين قسمت از سال 233 ه آغاز مىشود و به 267 ه خاتمه مىپذيرد . هرچند نسخه كهنه و پوسيده است ولى من در اين چاپ از كتاب خود از آن فراوان سود برده‌ام . پيش از اين بخشى از تاريخ ابن حيان به كوشش خاورشناس اسپانيايى آنتونيا -\r\n","page_name":" 248 ","page_number":256},
  {"content":"\r\n\r\nپنج سال بعد نشانى نيست و حال آنكه آن دو همواره از سركردگان جنگها مىبودند .\r\nدرهرحال حكم براى فروكوفتن اين خطر جديد رهسپار شمال شد . ظاهرا در اين ايام كه اندلس دستخوش اين حوادث بود ، فرنگان دست به تحريك و تجاوز نگشودند ، زيرا مىترسيدند اگر پيمانهاى خويش بگسلند به همان سرنوشتى دچار شوند كه در دربند شزرى دچار شدند . آنگاه بعد از آنكه مدتى شهر وشقه را محاصره كردند ( 797 م ) كارها را به حال خود رها نمودند و به شمال بازگشتند . چون زعماى شورشيان چنان ديدند ، مقاومت را بيهوده انگاشتند و بار ديگر سر به اطاعت فروآوردند . حكم نيز بار ديگر قلمرو خويش را در سرقسطه و وشقه و لارده و غير آن بسط داد .\r\nدر اين هنگام سليمان بن عبد الرحمان توانست ياران خود بخصوص بربرها را گردآورد . برادرش عبد اللّه البلنسى نيز كه در شمال درمانده شده بود به دو پيوست .\r\nشورشگران به قرطبه رفتند و قصد حمله به آن داشتند . در راه در نزديكى قرطبه با لشكر حكم روياروى شدند ، در جايى كه آن را فنجيط گويند . اين واقعه در ماه شوال سال 182 ه اتفاق افتاد . سليمان منهزم شد ، ولى بار ديگر نيروى خود گردآورد و در نزديكى استجه در ماه صفر سال 183 جنگ درپيوست و بار ديگر در جنگى هولناك به هزيمت شد و خود با يارانش به مارده گريخت . حكم لشكرى به تعقيب او فرستاد ، بگرفتندش و نزد حكم آوردند . فرمان داد اعدامش كنند . جمعى از زعماى فتنه نيز با او اعدام شدند .\r\nسرهايشان را به قرطبه فرستاد و در شهر بگردانيد . اين حادثه در سال 184 ه / 800 م اتفاق افتاد . برادرش عبد اللّه البلنسى به بلنسيه گريخت و در آنجا پنهان شد ، ولى عاقبت چاره‌اى جز طلب عفو پيش پاى خود نديد . حكم بر او ببخشود و امان‌نامهء خاصى برايش صادر كرد ، بدين شرط كه در بلنسيه بماند و ارزاق خود دريافت دارد . عبد اللّه پسر خود را كه او نيز عبد اللّه نام داشت نزد حكم فرستاد . حكم اكرامش كرد و يكى از خواهران خود را به زنى به او داد . عبد اللّه در تمام ايام حكم همچنان در آرامش به سر برد « 20 » .\r\n\r\n\r\n","description":"","footnote":"\r\n- به چاپ رسيد كه حوادث سالهاى 250 تا 300 هجرى را دربردارد ، و بخش كوچك ديگرى از اين تاريخ در كتابخانهء آكادمى مادريد است ، حاوى حوادث سالهاى 326 تا 365 يعنى ايام حكم المستنصر .\r\n( 20 ) . مخطوط ابن حيان ، كتابخانهء قرويين .\r\n","page_name":" 249 ","page_number":257},
  {"content":"\r\n\r\nبدين‌گونه اولين مرحله از حوادث كه با شورش سليمان و عبد اللّه مقارن بود به پايان آمد و از اين آشوبها فرنگان را هيچ سودى نصيب نگرديد . اما شارلمان پادشاه فرنگان بر سر اجراى نقشه‌هاى خود بود و دخالت در شئون اسپانياى مسلمان يكى از اصول اساسى سياست فرنگان بود . آنان از آن سوى كوههاى پيرنه چشم به اين امارت جديد اسلامى دوخته بودند كه چسان پا مىگيرد و چسان رشد مىكند . ترس آنها بيشتر از اين بود كه ناگهان اسلام را عزم ادامهء غزو و جهاد در سرافتد و اين توفان عظيم سرزمين گاليا را بار ديگر در زير ضربه گيرد . شارلمان يك بار در عهد عبد الرحمان الداخل خواست سرپنجه‌اى بنمايد كه به آن صورت شكست خورد و در صحراهاى رونسوال ( دربند شزروا ) به آن روز افتاد .\r\nچون مسلمانان در عهد هشام از پيرنه گذشتند و سپتمانيا را مورد حمله قرار دادند ، وحشت فرنگان از مسلمانان تازه شد و به فكر افتادند كه مرزهاى جنوبى خود را امنيت بخشند و هرگاه در اندلس حوادثى روى مىداد آنها در پى آن فرصت بودند . در اينجا اين سؤال پيش مىآيد كه آيا سياست خلافت عباسى را در تشكيل اين سياست فرنگان نسبت به اندلس تأثيرى بوده است يا نه ؟ گفتيم كه چگونه خلافت عباسى مىكوشيد كه دعوت خود را در اندلس به دست برخى از زعماى شورشگران گسترش دهد و چگونه اين دعوت در انگيختن اين آتشهاى فتنه اثر مىگذاشت . همچنين خلافت عباسى از سوى ديگر با مملكت فرنگان رابطهء نزديك سياسى داشت . در روايت مسيحى اين روابط دوستانه به عهد ابو جعفر المنصور بازمىگردد و مىگويد كه پپن پادشاه فرانسه سفيرى نزد ابو جعفر المنصور فرستاد و منصور نيز در پاسخ سفير فرستاد و چنان كه از آن روايات برمىآيد پس از او نيز ميان شارلمان پسر پپن و هارون الرشيد سفيران در آمدوشد بودند . البته در روايات اسلامى خبرى از روابط سياسى ميان پادشاه فرنگان و خلفاى عباسى نيست . در روايات فرنگان با حوادثى كه در آن روزگاران در شرق و غرب مىگذشت چيزى است كه ما را به صحت آنها معتقد مىكند و اين روابط خود بر موضع سياسى بنى عباس در قبال حوادث اندلس تأثير مىگذارد . خلافت عباسى امارت اموى قرطبه را در سيادت بر جهان اسلامى رقيب خود مىشمرد ، بنابراين ناخوش نداشت كه در زير ضربات فتنه‌ها و مشكلات داخلى قرار گيرد يا هميشه در نبرد با دشمنان داخلى و خارجىاش باشد . پس خلافت عباسى\r\n\r\n","description":"","footnote":"","page_name":" 250 ","page_number":258},
  {"content":"\r\n\r\nسياست فرنگان را در اين هدفى كه در پيش داشتند و آن برافگندن حكومت قرطبه بود تأييد مىكردند ، زيرا كارى بود كه به ناتوان ساختن يا اگر مىتوانست به برانداختن آن منجر مىشد . دولت عباسى اگر خود نمىتوانست مستقيما در اين براندازى شركت جويد اقلا مىتوانست آن را تأييد كند . بعيد نمىنمايد كه خليفهء عباسى كه قبر مقدس مسيح در خاك او بود و مىخواست بر ميليونها مسيحى كه در قلمرو او بودند حكومت كند در پى يافتن وسايلى براى تفاهم با امپراتور فرنگان كه حامى مسيحيت بود ، بوده باشد و خاندان‌شاهى فرنگان نيز با حمله و هجوم به قلمرو حكومت قرطبه وسيله‌اى يابد تا خليفه با رعاياى مسيحى خود در رفق و مدارا رفتار كند . اين سياست علاوه بر نتايجى كه در شرق از آن حاصل مىشد در تحقق هدف اصلى او كه خصومت با اسلام در اسپانيا و تضعيف سيادت و نفوذ آن و تأمين امنيت مرزهاى جنوبى فرانسه بود نيز تأثير بسزا داشت . پس احتمال دارد كه اين تبادل سفيران و مراسلات سياسى ميان شارلمان و هارون الرشيد كه روايات مسيحى از آن حكايت دارند واقعا صورت گرفته باشد و در نتيجهء همين روابط دوستانه ، شارلمان خود را محق مىدانست كه در شئون اسپانياى مسلمان مداخله كند و پىدرپى مرزهاى آن را مورد تجاوز قرار دهد . در واقع نبرد فرانسه با شمال اسپانيا در عهد حكم بن هشام ميان سالهاى 181 و 185 ه واقع شد ، يعنى در اواسط خلافت رشيد ( 170 - 193 ه ) .\r\nسياست فرنگان قبل از هر چيز تأمين گاليا ( جنوب فرانسه ) از خطر جنگجويان اسلام بود .\r\nازاين‌رو مىبينيم در شمال‌شرقى اسپانيا در نقطه‌اى دور از قرطبه ، در دامنه‌هاى جبال پيرنه يك مملكت جديد مسيحى تأسيس مىشود تا ميان غازيان مسلمان و مملكت فرانسه سدى باشد . ولايتى كه ثغر گوتى يا در آغاز ثغر اسپانى نام گرفت از شهرهاى جرنده و اوزونه و سولسونه و حوالى آن ، از زمينهايى كه فرنگان از اراضى اسپانياى اسلامى جدا كرده بودند تشكيل شده بود . چون در ثغر اعلى بار ديگر آشوب برپا شد حكومت قرطبه سرگرم انقلابات و شورشهاى داخلى شد . در اين هنگام فرنگان فرصتى به‌دست آورده جنگجويان خود را به جنوب روانه داشتند . شارلمان بويژه در پى فتح ثغر منيع بر شلونه بود تا آنجا را سنگرى براى دفاع از مرزهاى جنوبى خود سازد و براى اجراى اين نقشه نخست در سال 798 م با امير جليقيه الفونسوى دوم عقد دوستى بست تا از حمايت و يارى بشكنس بهره‌مند شود . در سال 801 م / 185 ه\r\n\r\n","description":"","footnote":"","page_name":" 251 ","page_number":259},
  {"content":"\r\n\r\nشارلمان لشكرى عظيم به سردارى پسرش لويى امير اكوتين براى فتح برشلونه به اسپانيا فرستاد . اين لشكر به دو بخش شد : بخشى به سردارى حاكم جرونده به محاصرهء برشلونه رفت و بخشى به سردارى گيوم كنت دوتولوز در جنوب غربى برشلونه ميان لارده و طركونه مستقر شد تا راه هرگونه مددرسانى را به شهر در محاصره افتاده بربندد . حكم بن هشام در اين روزها به تعقيب شورشيان و مقدم بر همه عم خود عبد اللّه مشغول بود . والى برشلونه سعدون الرعينى سخت در تنگنا افتاده بود و بيهوده چشم به راه يارى قرطبه بود . سعدون در يك شهر مرزى دورافتاده و بىاميد از يارى همكاران خود واليان ثغر اعلى مأيوس بود ، زيرا بيشترشان در دل هوس عصيان بر ضد حكومت قرطبه مىپختند و پريشانى اوضاع را به نفع خود مىپنداشتند . با اين همه برشلونه نيك مقاومت مىكرد . والى شجاع قصد مقاومت داشت . چندى با حرمان و گرسنگى دست به گريبان بود و از هيچ جا مددى نمىرسيد . ناگاه سپاه تازه‌اى به سردارى لويى بيامد تا محاصره را سخت‌تر كند . سعدون چنان ديد كه خود به قرطبه رود و يارى خواهد . در ظلمت شب از برشلونه بيرون آمد و آهنگ آن داشت كه از خطوط دشمن بگذرد ، ولى او را گرفتند و اسير كردند . برشلونه پس از آنكه هزاران تن كشته داده بود ديگر نمىتوانست پايدارى كند . چند جاى بارويش فروريخت و مجبور شد پس از هفت ماه محاصره تسليم شود . فرنگان به جاى برشلونه ، جرنده را مركز ثغر گوتى قرار دادند . اين شهر بعدها بارور شد . فرنگان حكام اين ناحيه را از كنتهايى كه اصل گوتى يا فرانسوى داشتند برمىگزيدند . ديرى نپاييد كه اين كنتها چون در خود نيرويى يافتند و ديدند از مركز فرمانروايى پادشاه فرانسه به دورند خود دعوى استقلال كردند . ثغر ميان مسلمانان و فرنگان امارتى مسيحى بود به نام امارت قطلونيه كه بعدها جزء مملكت نيرومند آراگون گرديد . اسلام با از دست دادن برشلونه بزرگترين و استوارترين ثغور خود را در اقصاى اسپانيا از دست داد و حدود اندلس كه روزگارى آن سوى جبال پيرنه بود به ثغر اعلى بازپس آمد « 21 » .\r\nدر سال 189 ه / 805 م حكم بن هشام توطئه‌اى را كه براى خلع او طرح شده\r\n\r\n\r\n","description":"","footnote":"\r\n( 21 ) . مورخان اسلامى سال 185 ه / 801 م را سال سقوط برشلونه ضبط كرده‌اند و در اين مورد با روايات مسيحيان متفق‌اند . ابن حيان ، ص 90 . ابن الاثير ، الكامل ، ج 6 / ص 55 . همچنين :\r\n . 142 . p . I . loV , anapsE ed . tsiH : arimatlA ; 254 - 844 . p . I . V . dibi : ttocS \r\n","page_name":" 252 ","page_number":260},
  {"content":"\r\n\r\nبود كشف كرد . در پشت آن جماعتى از فقها بودند كه حكم به نفوذ آنان خاتمه داده بود ، چون يحيى بن يحيى الليثى ، عيسى بن دينار ، طالوت الفقيه و برخى ديگر از زعماى مالكيان . ديديم كه چگونه فقها به سبب محدود كردن نفوذشان بر حكم خشم گرفته بودند و بر فراز منابر او را به فسق و خروج از احكام دين متهم مىنمودند و چگونه حكم با نوشخواريها و عياشيهاى خود و اشتغالش به لهو و شراب ، تبليغات آنان را رنگين‌تر مىنمود . جماعتى ديگر هم از اعيان قرطبه بودند كه از آنهمه استبداد و تجاوز او خوشدل نبودند . اين دو گروه چشم به راه فرصتى بودند كه پيش آيد و ضربت خود بر او وارد آرند . مخالفان حكم در ميان تودهء مردم قرطبه نيز پايگاهى قوى داشتند ، زيرا عامهء مردم تحت تأثير سخنان فقها بودند . از آن گذشته ميان حكم با تودهء مردم فاصلهء بسيار افتاده بود و اين خود از عواملى بود كه مردم قرطبه را با او و دربارش دشمن كرده بود . بدين علل فقها و اعيان براى برانداختن حكم نقشه‌اى كشيدند و به خلع او متفق شدند . مقدم اينان مالك بن يزيد بن يحيى التجيبى و موسى بن سالم الخولانى و ابو كعب بن عبد البر و برادرش عيسى و يحيى بن مضر القيسى فقيه و ديگران بودند .\r\nدر ميانشان برخى از بنى مروان و خويشاوندان حكم نيز بودند ، چون محمد بن القاسم المروانى كه به رياست توطئه‌گران برگزيده شده بود و به او وعده داده بودند كه اگر پيروز شوند او را به جاى حكم بر خود امارت دهند « 22 » . محمد بن القاسم المروانى از عاقبت كار بيمناك بود و حكم را از آنچه در شرف وقوع بود آگاه كرد . توطئه قبل از پاگرفتنش كشف شد و حكم بسيارى از آنان را دستگير كرد . بعضى چون يحيى بن يحيى و عيسى بن دينار بگريختند و حكم هفتاد و دو تن از آنان را اعدام كرد و در اعدامشان از خود نهايت قساوت را بروز داد . همه را بر كنار رود روبه‌روى ايوانهاى قصر بر دار كرد . در ميان مقتولان عموهايش مسلمه مشهور به كليب و اميه پسران عبد الرحمان بن معاويه نيز بودند . آن دو را از آن‌رو اعدام كرد كه در رفتارشان چيز مشكوكى ملاحظه كرده بود . اين اقدام خونين رعب امير را در دلهاى خواص و عوام افكند . حكم خود از خطر اين وضع كه پيش آمده بود آگاه بود . فرمان داد\r\n\r\n\r\n","description":"","footnote":"\r\n( 22 ) . رجوع كنيد به البيان المغرب ، ج 2 / ص 73 . ابن اثير ، الكامل ، ج 6 / ص 66 . ولى ابن القوطيه مىگويد كه توطئه‌گران با شخص ديگر از پسرعموهاى او بيعت كردند .\r\n","page_name":" 253 ","page_number":261},
  {"content":"\r\n\r\nباروهاى قرطبه را تعمير كردند و خندقهاى اطراف آن را ژرف نمودند و با فرمانهاى سختى كه عليه مردم صادر مىكرد بر وخامت اوضاع مىافزود . چند ماهى نگذشت كه در قرطبه آتش خشم مردم شعله كشيد . مردم به زعامت مردى به نام ديبل در ربض شهرآشوب برپا كردند . حكم در شهر نبود ، براى محاصرهء آشوبگران به مارده رفته بود . چون بشنيد شتابان بيامد و رهبر آشوب و بسيارى از ياران او را گرفت و بر دار كرد و مثله نمود و آن شورش را بىهيچ رحم و رأفتى فروكوفت و پايتخت را تا چندى آرامش بخشيد « 23 » . در سال بعد سال 190 ه / 806 م بار ديگر آشوب در مارده بالا گرفت ، اين بار به قيادت مردى به نام اصبغ بن عبد اللّه بن وانسوس . حكم به جنگ او رفت ، ولى اين بار نيز چون خبر شورش در قرطبه را شنيد بازگشت و براى فرونشاندن شورش مارده گروه‌گروه لشكر فرستاد . اصبغ نيز چند سالى مقاومت كرد . اصبغ مردى بود برخوردار از وجاهت عامه و شجاعت . ياران او هموطنانش بربرها بودند كه شمارشان در مارده و حوالى آن بسيار بود . اصبغ سر شورشيان ، در برابر دورانديشى و برايى حكم مجبور شد كه امان خواهد . حكم نيز بپذيرفت و ماره بار ديگر به فرمان درآمد « 24 » .\r\nطليطله پايتخت قديم گوت و مركز ثغر الاوسط « 25 » از آغاز فتح همچنان در فتنه و آشوب بود . در آنجا جمعى كثير از مولدين يا مسيحيانى كه به اسلام گرويده بودند و مستعربين يا مسيحيانى كه جزيه قبول كرده بودند زندگى مىكردند . پيش از اين ، اين دو عنصر را كه در تاريخ اسپانياى مسلمان نقش مهمى داشته‌اند تعريف كرديم و توضيح داديم كه عرب و بربر كه در فتح اسپانيا دست يارى به‌هم داده بودند ، در ميان ملت اندلس كه بعد از فتح تكوين يافت اكثريت نداشتند . بويژه عربها اقليتى بودند كه در شهرهاى بزرگ زندگى مىكردند ، ولى اين اقليت عرب زمام فرمانروايى را در دست داشتند . شهرهايى كه اقليت عربها در آنها زندگى مىكردند در اقاليم وسطى و جنوبى در نزديكى قرطبه مركز امارت و سيادت بود . شمار بربرها نسبت به اينان\r\n\r\n\r\n","description":"","footnote":"\r\n( 23 ) . ابن عذارى ، البيان المغرب ، ج 2 / ص 73 . ابن الاثير ، الكامل ، ج 6 / ص 86 . مخطوط ابن حيان ، ص 98 .\r\n( 24 ) . ابن عذارى ، البيان المغرب ، ج 2 / ص 74 . مخطوط ابن حيان ، ص 99 .\r\n( 25 ) . طليطله و اعمال آن در جغرافياى اندلس به « ثغر الاوسط » معروف‌اند\r\n","page_name":" 254 ","page_number":262},
  {"content":"\r\n\r\nبيشتر بود و در بعضى مناطق غربى و شمالى مىزيستند . هرگاه بربرها را فرصتى پيش مىآمد با مولدين و احيانا با مسيحيان معاهد بر ضد حكومت قرطبه متحد مىشدند . مولدين - چنان كه گفتيم - بيشترشان اسپانياييها و گوتها بودند كه از آغاز فتح به اسلام گرويده بودند و در جامعهء اسلامى مندمج شده بودند . اينان بيشتر در شهرهاى قديم گوتى چون طليطله و بعضى شهرهاى ثغر اعلى زندگى مىكردند .\r\nاز ميان ايشان برخى خاندانهاى صاحب قدرت و نفوذ ظهور كردند ، چون بنى قسى زعماى ثغر اعلى و بنى حفصون زعماى ريه . سيمونت در توصيف آنان گويد كه چون در جامعهء اسلامى مندمج شدند تعصبشان بر ضد مسيحيان ، از مسلمانان مخلص بيشتر بود « 26 » . اما مسيحيان معاهد يا مستعربان يا چنان كه به اسپانيايى مىگويند  sebarazoM  - چنان كه گفتيم - مسيحيان اسپانيايى بودند كه دست از دين خود برنداشته بودند و در شهرهاى اندلس كه به دست مسلمانان فتح شده بود تحت فرمان حكومت اسلامى باقى ماندند . اينان با آنكه همواره مورد توجه حكام اسلامى بودند و در بسيارى اوقات از اعتماد امرا برخوردار بودند و مشاغل و مقامات مهم به ايشان واگذار مىكردند با حكومت يكدل نبودند و در شهرهاى دور بسيار اتفاق مىافتاد كه با شورشگران عرب يا بربر يا مولدين پيمان دوستى مىبستند و مىكوشيدند كه ميان ايشان و پادشاهان مسيحى بر ضد حكومت قرطبه عقد دوستى بندند و بدين‌گونه حكومت قرطبه را با مشكلاتى روبه‌رو نمايند . خواهيم ديد كه اين مسيحيان معاهد در عصر عبدالرحمان بن الحكم براى ايجاد فتنه و آشوب در مملكت اسلامى چه نقش خطيرى بازى كرده‌اند .\r\nعلاوه بر اينكه مولدين و مسيحيان معاهد در شهر طليطله اكثريت چشم‌گيرى داشتند ، مردم طليطله به‌طور كلى ، مجد و عزت پيشين خود را - يعنى دورانى كه شهرشان پايتخت گوت بود - فراموش نكرده بودند و همواره به ثروت و كثرت و استحكام شهرشان متكى بودند . اين امور سبب تقويت روحيهء تمرد و عصيانهايى پىدرپى بر ضد حكومت قرطبه ، در آنها شده بود . ديديم كه طليطله از زمان عبد الرحمان الداخل مركز انقلابات بود و پناهگاه سران شورشى . در عصر حكم نيز طليطله به همان سيرهء سابق خود بازگشت . در سال 181 عبيدة بن حميد در آنجا\r\n\r\n\r\n","description":"","footnote":"\r\n( 26 ) .  . 263 p . I . loV . sebarazoM sol ed . tsiH : tenomiS \r\n","page_name":" 255 ","page_number":263},
  {"content":"\r\n\r\nشورش برپا كرد . حكم سردار خود عمروس بن يوسف را به جنگ او فرستاد .\r\nعمروس لشكر خود را از طلبيره به حركت درآورد و چند بار با شورشيان روياروى شد و چون پايدارى آنان را در نبرد مشاهده كرد به سلاح حيله دست برد و برخى از بزرگان شهر را به مال و وعده بفريفت و آنان را به كشتن عبيدة بن حميد برانگيخت و بدين‌گونه آن شورش را فرونشانيد و شهر برپاى خاسته زير سلطهء حكم بن هشام درآمد . ولى اين آرامش ديرى نپاييد و هنوز سالى چند نگذشته بود كه طليطله باز دستخوش آشوب شد و حكم چاره‌اى براى سركوبى شورش جز امارت عمروس ابن يوسف بر طليطله نيافت . عمروس از مولدين و از مردم وشقه بود داراى وجاهت و قدرت . او در ثغر اعلى بر خلاف بسيارى از زعماى شورشگران خود را مطيع فرمان حكم اعلام كرد و به سود او دعوت مىنمود . حكم را از روش او خوش‌آمد ، به خدمتش خواند و او را به سردارى سپاه برگزيد . آنگاه براى آرام كردن شهر طليطله حكومت آن را به او سپرد . آنچه او را به صدور اين حكم برانگيخت اين بود كه عمروس از مولدين بود و مردم طليطله نيز بيشتر از مولدين بودند . حكم بن هشام به مردم طليطله نوشت : « من فلان را به امارت شهر شما برگزيدم و او از خود شماست تا دلهايتان به او بيارامد و ديگر كسان از عمال و موالى خود را كه شما از آنان كراهت داشتيد به شهر شما نفرستادم تا از حسن ظن من نسبت به خود آگاه شويد . »\r\nعمروس وارد طليطله شد و با مردم همدلى نمود و در نزد آنان به دشمنى بنى اميه تظاهر كرد و گفت به بيرون رفتن از چنبر طاعت ايشان موافق است و با ملايمت و مدارا دلهايشان را با خود همراه نمود . سپس با همراهى ايشان در خارج طليطله قلعه‌اى استوار بنا كرد و دليلش آن بود كه مىخواهد سپاهيان و فرماندهان را در آنجا جاى دهد تا از مردم شهر دور باشند ، زيرا به آسايش مردم علاقهء بسيار دارد .\r\nسپس نزد حكم در نهان كس فرستاد و خواست كه لشكرى به طليطله اعزام دارد . حكم نيز لشكرى به سردارى پسر خود عبد الرحمان بن حكم گسيل داشت و چنان نمود كه به جنگ مسيحيان شمال مىرود . اين لشكر به هنگام بازگشت بر طليطله گذشت .\r\nعمروس با بزرگان شهر به استقبال اميرزاده و شادباش او بيرون آمدند . عبد الرحمان آنان را گرامى داشت و ملاطفت نمود . در اينجا آن توطئه كه وجوه و اعيان طليطله در آن به هلاكت رسيدند تحقق يافت . فرمان دستگيرى و كشتار را حكم با فرزند خود\r\n\r\n","description":"","footnote":"","page_name":" 256 ","page_number":264},
  {"content":"\r\n\r\nعبد الرحمان براى عمروس فرستاده بود . در بعضى روايات هست كه آنكه فرمان داد عمروس خود بود . به هرحال قضيه از اين قرار بود كه عمروس در آن قلعهء نوبنياد مهمانى بزرگى ترتيب داد و هزاران تن از بزرگان و اعيان را دعوت كرد و چنان نهاد كه از درى داخل شوند و از در ديگر خارج گردند تا سبب ازدحام نگردد . خادمان مهمانان را ده‌ده به غرفه‌هاى طعام مىبردند و چون فوجى از ايشان داخل مىشد آنان را به جاى معينى مىبردند و گردنشان را مىزدند و جثه‌هايشان را در حفره‌اى عظيم كه در پشت قصر براى اين منظور كنده بودند مىافگندند و بانگ طبلها و مزمارها نمىگذاشت صداى استغاثهء آنان به گوش ديگران رسد . كسى از اين حقيقت وحشتناك خبر نشد مگر آنگاه كه روز بالا آمد و كسى از داخل‌شدگان بيرون نيامد و صدايى از آنها شنيده نشد . در اين هنگام برخى از آنچه مىگذشت آگاه شدند و بر آنان كه پيش مىرفتند بانگ زدند و آگاهشان كردند ، سپس باقى روبه گريز نهادند . در اين واقعه كه به واقعهء « حفره » مشهور است جماعتى كثير از وجوه مردم طليطله كشته شدند .\r\nبعضى گويند چند صد تن و بعضى گويند چند هزار تن كشته شدند . اين واقعه بر شهر پرآشوب و شورش طليطله ضربهء محكمى بود و تا مدتى روحيهء عصيان در آنجا به ضعف گراييد . واقعهء « حفره » در سال 191 ه / 807 م اتفاق افتاد « 27 » .\r\nدر اين هنگام فرنگان بار ديگر به سردارى لويى پسر شارلمان « 28 » لشكرى به ولايت ثغر اعلى آوردند و در سال 192 ه طرطوشه را محاصره كردند . حكم به فرماندهى پسر خود عبد الرحمان لشكر به شمال فرستاد و فرنگان به سرزمين خود بازگشتند ، ولى بار ديگر در سال بعد سپاه فرنگان به سردارى لويى بيامد و طرطوشه را محاصره نمود . عبد الرحمان نيز با لشكر خود بازگرديد . در اين بار عمروس فرمانرواى ثغر اوسط و عبدون عامل ثغر اعلى با قواى خود با او بودند . ميان مسلمانان و فرنگان\r\n\r\n\r\n","description":"","footnote":"\r\n( 27 ) . رجوع كنيد به الكامل ، ج 4 / ص 65 . ابن خلدون ، العبر ، ج 4 / ص 126 و 127 . ابن عذارى ، البيان المغرب ، ج 2 / ص 71 و 72 . در آنجا شمار كشتگان « حفره » هفتصد تن نوشته شده ولى در مخطوط ابن حيان به روايت عيسى بن احمد الرازى آمده كه اين عمل به تدبير عبد الرحمان ابن الحكم صورت گرفت و او بود كه مهمانى ترتيب داد . شمار كشتگان نيز پنج هزار تن ذكر شده است . ص 93 . رجوع كنيد نيز به :  492 - 192 . p . I . tsiH : yzoD . \r\n( 28 ) . در روايات عربى به خطا برذريق يا لذريق بن قارله آمده است . ابن اثير ، ج 6 / ص 66 .\r\n","page_name":" 257 ","page_number":265},
  {"content":"\r\n\r\nچند جنگ رخ داد كه به هزيمت فرنگان و آزادى طرطوشه انجاميد . اين واقعه در سال 193 ه / 809 م رخ داد .\r\nمسيحيان شمال برطبق عادت خود منتظر هر فرصتى بودند كه به اراضى مسلمانان حمله برند . سرگرم شدن حكومت قرطبه به سركوبى شورشهاى مختلف ، آنان را در كار خود دلير كرده بود . پادشاه جليقيه در اين هنگام الفونسوى دوم ملقب به عفيف بود .\r\nاميرى بود سخت در دين و وطن خود متعصب . حمله‌هاى او به اراضى اسلامى بيشتر انگيزهء دينى داشت . الفونسو از نهردويره ( دورو ) بارها گذشته به اراضى اسلامى تجاوز كرده بود و دست به قتل و كشتار زده جمعى را نيز اسير كرده بود .\r\nحمله‌هاى او بيشتر متوجه اطراف ثغر ادنى و منطقهء واقع ميان دو نهردويره و تاجه بود ، زيرا اين ناحيه از مركز حكومت يعنى قرطبه دور بود و وسايل دفاع مسلمانان ضعيف . الفونسو در ادامهء حملاتش تا قلمريه ( قلنبريه ) و اشبونه پيش تاخت . مسلمانان اين نواحى به سبب جنگ با مسيحيان رنجهاى بسيار تحمل كردند . آلام و فريادهاى دادخواهانهء آنها به گوش حكم رسيد . شاعر او عباس بن ناصح الجزيرى قصيده‌اى پرداخت و در آن رنجها و آلام ساكنان آن ديار را وصف كرد و به او تقديم داشت .\r\nپس در تابستان سال 194 ه / 810 م حكم خود به غزاى جليقيه رفت و از وادى الحجاره به غرب راند و به هرجا رسيد از كشته پشته ساخت . مسيحيان پس از چند جنگ روى در گريز نهادند و جماعت كثيرى كشته و اسير دادند . از آن پس مسلمانان از تعرض مسيحيان كه اينك به درون سرزمينهاى خود رانده شده بودند ، دل آسوده شدند « 29 » .\r\nحكم در سال بعد لشكرى به سردارى عم خود عبد اللّه البلنسى به ثغر اعلى گسيل داشت . اين لشكر در قطلونيه به جنگ پرداخت و به برشلونه حمله برد و فرنگان را شكست داد ، ولى به فتوحاتى ثابت دست نيافت . فرنگان نيز چون مسلمانان به عقيم بودن اين حملات مخرب پىبردند ، ازاين‌رو هردو جانب راه مصالحه پيش گرفتند .\r\nابن حيان مىگويد اينكه دو جانب با آن تعجيل قرارداد صلح بستند علت ديگرى داشت و آن اينكه ، ادريس بن ادريس بن عبد اللّه الحسنى در سرزمين مغرب نيرومند شده\r\n\r\n\r\n","description":"","footnote":"\r\n( 29 ) . اين روايت صاحب البيان المغرب است ( ج 2 / ص 75 ) و ابن الاثير تاريخ اين جنگ را سال 196 ه ضبط كرده است .\r\n","page_name":" 258 ","page_number":266},
  {"content":"\r\n\r\nبود و گروه‌گروه مردم از افريقيه و اندلس به بيعت او مىرفتند . حكم از عواقب اين حركت جديد در مغرب به بيم افتاده بود « 30 » . ازاين‌رو ميان شارلمان و حكم پيمان صلح بسته شد و اين پيمان حتى بعد از مرگ شارلمان سالى چند يعنى تا سال 814 ميلادى استوار ماند .\r\nدر اين اثنا چند شورش محلى رخ داد . حزم بن وهب در باجه شورش كرد و دامنهء قدرت خود را تا اشبونه ادامه داد . حكم پسر خود هشام را به جنگ او فرستاد .\r\nهشام بن حكم با شورشيان جنگيد تا امان طلبيدند . بار ديگر در طليطله شورش برپا شد . اين شورش در سال 197 ه چند سال بعد از واقعهء حفره بود . حكم چنان ديد كه خود به تن خويش به آنجا رود . پس لشكر در حركت آورد و چنان نمود كه قصد شمال دارد ، سپس ناگهان به طليطله راه كج كرد . اين‌بار شورش به شدت دفعهء پيش نبود و براى ورود به شهر شورش‌زده چندان زحمتى به خود نداد . حكم در سال 199 ه بار ديگر طليطله را به فرمان خود درآورد . پس از آن مارده به سردارى مروان بن يونس الجليقى شورش كرد . حكم پسرش عبد الرحمان را با سپاهى بفرستاد و آن شورش را سركوب نمود .\r\nدر سال 197 ه / 812 م در ولايات شمالى قحطى بزرگ آمد . مسلمانان در آن نواحى دچار انواع بدبختيها و بىنواييها شدند . خلق كثيرى از ايشان مردند و خلقى نيز از دريا گذشته به مغرب آمدند . حكم به فرياد آنان رسيد و كوشيد تا با بذل اموال و صدقات كرامند از رنج ضعفا و مساكين و ابناى سبيل بكاهد . عباس بن ناصح الجزيرى شاعر او در ستايشش گويد :\r\n نكد الزمان فآمنت ايامه * من ان يكون بعصره عسر\r\nطلع الزمان بازمة فجلت له * تلك الكريهة جوده الغمر \r\nآخرين نبرد حكم در ناحيهء شمال در سال 200 ه / 815 م بود . در اين سال حاجب عبد الكريم بن عبد الواحد بن مغيث را با سپاهى گران به جليقيه فرستاد . مردم جليقيه و هم‌پيمانانشان بشكنس همچنان بر سر خصومت ديرين خود بودند و پىدرپى\r\n\r\n\r\n","description":"","footnote":"\r\n( 30 ) . مخطوط ابن حيان در كتابخانهء قرويين ، ص 100 . ابن حيان در اينجا نام پادشاه فرانسه را به صورت صحيح آن « قارله بن ببين » مىآورد . رجوع كنيد به السلاوى ، الاستقصاء الاخبار دول المغرب الاقصى ، ج 1 / ص 71 و 72 .\r\n","page_name":" 259 ","page_number":267},
  {"content":"\r\n\r\nاراضى اسلامى همجوار خود را مورد حمله قرار مىدادند . مسلمانان در اراضى جليقيه پيش رفتند و كشتار كردند . ميان ايشان و مسيحيان بر ساحل رود ارون جنگى سخت درگرفت و چند روز به طول انجاميد . اين جنگ به هزيمت مسيحيان انجاميد .\r\nجمعى از ايشان به قتل رسيد و جمعى از امرا و اكابرشان به اسارت افتادند . مسيحيان به درون سرزمينهاى خويش بازگشتند و به دره‌ها و كوهها پناه بردند . حاجب پيروزمندانه به قرطبه بازگرديد « 31 » .\r\nدر اواخر عهد حكم در قرطبه شورشى عظيم برپا شد ، چنان كه نزديك بود پايه‌هاى تخت قدرت او را متزلزل كند . مردم قرطبه بر ضد سركشى و غرور و سخت‌كشى امير خود برخاسته بودند . در ميان مردم قرطبه بسيارى مولدين بودند كه با قدرت حاكمه مخالف بودند . اينان به وضع و موقعيت خود آگاه بودند كه چسان از حقوق اجتماعى محروم‌اند . فقها نيز از سوى ديگر كمر مخالفت بسته بودند و در رأس آنها كسانى چون طالوت المعافرى و غير او مردم را تحريض به انقلاب مىكردند و بر ضد حكم و دربارش برمىانگيختند . اينان حكم را به ارتكاب معاصى و فرورفتن در لهو و شراب متهم مىكردند . ميان امير و مردم قرطبه با گذشت زمان وحشت و رميدگى بيشتر مىشد و چون حكم بر مواد غذايى مالياتهاى سنگين بست اين رميدگى بيشتر شد و مردم آشكارا به نكوهش امير و خواص او پرداختند . شبها در مساجد گرد مىآمدند تا او را به نحوى ضربت زنند و مجروح سازند . اين گستاخى به حدى رسيد كه روزها در راه نيز به او تعرض مىكردند و او را دايم الخمر ندا مىدادند .\r\nروزى امير به شكار مىرفت ، چون از ميان بازار ربض مىگذشت مردم بر ضد او شعار دادند و با كف‌زدن مسخره‌اش كردند . دستور داد ده نفر را گرفتند و بر دار كردند .\r\nابن القوطيه مىگويد اين گروه كه بر دار شدند سران توطئه بر ضد حكم بودند و در ميانشان برخى از بزرگان قوم بودند چون يحيى بن نصر اليحصبى و موسى بن سالم الخولانى و پسرش « 32 » . اين عمل سبب شد كه مردم بيشتر به هيجان آيند . كم‌كم آثار شورش نمودار شد . مردم به سپاهيان و نگهبانان خاص حمله مىكردند . حكم كه وضع را خطرناك ديد در قصر تحصن گزيد و سازوبرگ گردآورد . تا يك روز ناگهان آتش\r\n\r\n\r\n","description":"","footnote":"\r\n( 31 ) . المقرى ، نفح الطيب ، ج 1 / ص 159 . ابن عذارى ، البيان المغرب ، ج 2 / ص 77 .\r\n( 32 ) . ابن القوطيه ، افتتاح الاندلس ، ص 50 و 51 .\r\n","page_name":" 260 ","page_number":268},
  {"content":"\r\n\r\nانقلاب زبانه كشيد . سبب آن بود كه ميان يكى از مماليك حكم و مردى كه شمشير صيقل مىداد و تعهد كرده بود شمشير او را صيقل دهد و دير كرده بود گفتگو درگرفت و آن مملوك مرد صيقلى را بكشت . مردم به يكباره برخاستند و دست به سلاح بردند .\r\nپيشاپيش شورشيان ، مردم ربض جنوبى در كرانهء ديگر نهر بودند . اين ناحيه را شقنده مىگفتند . بيشترشان از مردم عادى بودند . اين شورش در روز سيزدهم رمضان سال 202 ه / بيست و پنجم مارس سال 818 م واقع شد « 33 » . شورشگران از هر سو به جانب قصر راندند و حكم در ميان نگهبانان و غلامان به دفع ايشان كمربسته بود . پسر عم خود عبد اللّه البلنسى را كه صاحب صوايف بود و حاجب عبد الكريم را با جمعى از سواران و پيادگان به دفاع برگماشت . اين نيرو به پيش راند و جمعيتى را كه تا درگاه قصر پيش آمده بود واپس نشاند ، سپس راه خود را به سوى نهر بگشود و از نهر گذشت و به موطن شورشيان به آن سوى نهر رسيد و آتش در چند محله زد . آتش زدن محلات در پراكندن جمع شورشيان مؤثر افتاد . تا شعله‌هاى آتش نمايان شد هركس تلاش مىكرد به خانهء خود بازگردد و با خاموش كردن آتش زن و فرزند خويش از مرگ برهاند . دراين‌حال لشكريان از هر سو شورشيان را در ميان گرفتند و خلق كثيرى از ايشان را كشتند ، سپس به تعقيبشان پرداختند و خانه‌هايشان را غارت كردند و شمار كثيرى را اسير نمودند . بعضى نيز توانستند بگريزند ، از جمله برخى\r\n\r\n\r\n","description":"","footnote":"\r\n( 33 ) . روايات اسلامى در تاريخ اين واقعه اختلافى آشكار دارند : در بيشتر روايات اندلسى تاريخ آن 202 ه ضبط شده . ابن الابار با تعيين روز و ماه مىگويد كه در روز چهارشنبهء سيزدهم رمضان سال 202 ه واقع شد . الحلة السيراء ، ص 39 . ابن عذارى ، نيز همين سال را ضبط كرده . ج 2 / ص 87 . همچنين چند روايت كه در مخطوط ابن حيان آمده از جمله روايت رازى ص 103 و 104 مؤيد اين امر است . ابن اثير مىگويد كه واقعهء ربض در سال 198 ه بوده هرچند روايت سال 202 را نيز ذكر مىكند . ج 6 / ص 101 و 102 . مورخين مشرق نيز اين روايت را برگزيده‌اند . مثلا مقريزى مىگويد آمدن اندلسيها پس از اين واقعه به اسكندريه در سال 199 ه بوده و اشاره مىكند كه آنان در جنگ داخلى كه در سال 200 و 201 ه جريان داشت شركت داشته بودند . رجوع كنيد به خطط المقريزى - مصر - ج 1 / ص 278 - 280 . اين روايت ، روايت ابن اثير را كه مىگويد واقعه در سال 198 ه اتفاق افتاده تأييد مىكند . دوزى نيز همين روايت را پذيرفته ( ج 1 / ص 296 و 297 ) و به روايت مقريزى استشهاد مىكند . ولى ما روايات اندلسى را مىپذيريم ، زيرا هم قديمىترند و هم به ميدان حوادث نزديكتر . بخصوص جنگ داخلى مصر كه اندلسيها در آن شركت داشته بودند در فاصلهء سالهاى 199 تا 205 ه ادامه داشته به اين ترتيب مىتوان ميان دو روايت وفق داد .\r\nرجوع كنيد به النجوم الزاهره ، ج 2 / ص 169 و 178 .\r\n","page_name":" 261 ","page_number":269},
  {"content":"\r\n\r\nاز فقها كه محرك شورش بودند چون طالوت و ديگران . بعضى به طليطله پناه بردند . سه روز كشتار و غارت شورشيان ادامه داشت تا به كلى تارومار شدند . حكم در روبه‌روى قصر خود بر ساحل نهر سيصد مرد از شورشيان را بر دار كرد تا مردم قرطبه را از عواقب چنين اعمالى بترساند . سپس لشكر نداى امان داد و فتنه فرونشست .\r\nحكم فرمانى صادر كرد و خانه‌هاى همهء شورشگران را تا آخرين خانه خراب كردند ، مخصوصا ربض قبلى را كه مهد آشوب بود . ربيع القومس عامل اهل ذمه و سركردهء غلامان خاص مأمور خراب كردن خانه‌ها شد . او نيز محله‌هاى شورشيان را با خاك يكسان كرد و هزاران تن بىهيچ سرپناهى ماندند . حكم فرمان داد كه برفور از قرطبه خارج شوند و هركس در رفتن درنگ كند كشته خواهد شد . در بيستم رمضان سال 202 ه كوچ اين بينوايان آغاز شد و در شهرهاى مرزى و ايالات پراكنده شدند .\r\nبسيارى به طليطله پناه بردند ، زيرا مردم طليطله با حكم مخالف بودند . بسيارى نيز از دريا گذشته به مغرب آمدند . جماعتى نيز كه حدود پانزده هزار تن بودند با چند كشتى به جانب مشرق راندند و در آبهاى اسكندريه پهلو گرفتند . مصر در اين روزها خود گرفتار جنگهاى داخلى بود . اين جنگ ميان سرى بن حكم و دشمنان او بر سر امارتش بود . اندلسيها به ثغر داخل شدند و در آنجا استقرار يافتند و در جنگ داخلى شركت جستند . آشوب در مصر دوام داشت و اندلسيها در اسكندريه بودند ، تا آنگاه كه عبد اللّه بن طاهر از سوى مأمون به امارت مصر برگزيده شد . عبد اللّه به اسكندريه رفت و شهر را در محاصره گرفت . اندلسيها به صلح و تسليم گردن نهادند و با كشتيهاى خود اسكندريه را ترك گفتند و به جزيرهء اقريطش ( كرت ) روى نهادند . زعيمشان در مهاجرت ابو حفص عمر بن عيسى البلوطى بود . اينان جزيره را بگشودند و در آنجا اقامت گزيدند . اين مهاجرت در سال 212 ه / 827 م صورت پذيرفت . مهاجران در جزيرهء كرت دولتى كوچك تأسيس كردند كه قريب صد و سى سال دوام داشت ، تا آنگاه كه بيزانطيان در سال 350 ه / 961 م جزيره را از مسلمانان بستدند .\r\nاين بود شورش « ربض » ، شورشى كه نزديك بود حكم بن هشام را از تخت فرمانروايى فروافكند . يك خيزش مردمى به تمام معنى كلمه بود ، بدون انتظام و رهبرى . چون حكم حكومت و جان خود در خطر ديد بىهيچ رأفتى آن را سركوب كرد و پس از سركوبى اين شورش فرمانى به همهء استانها نوشت و وقايع و علل آن\r\n\r\n","description":"","footnote":"","page_name":" 262 ","page_number":270},
  {"content":"\r\n\r\nرا به شرح بيان داشت . ما چنان ديديم كه آن را به عنوان يك سند مهم سياسى و ادارى در آن دوره نقل كنيم : ( حاصل معنى ) : به نام خداوند بخشايندهء مهربان . اما بعد .\r\nخداى تعالى كه صاحب فضل و احسان است و صاحب قدرت و دادگرى است چون بخواهد نعمت خود را بر كسى كه او را شايستهء نعمت يافته تمام كند ، او را يارى نمايد و حكم قضاى خود را به رستگارى و پيروزى او مىگرداند و هيچ يك از مخلوقات خود را آن نيرو ندهد كه به دشمنى او برخيزد تا آنچه خود خواسته و مقدر كرده در او مجرى دارد . و در قرآن كريم آمده است كه كس نتواند كلمات بارى تعالى را دگرگون سازد . بارى ، چون روز چهارشنبهء سيزدهم ماه رمضان برسيد جمعى از فاسقان و فرومايگان و اوباش و شريران و سرمستان قرطبه بىآنكه مكروهى يا ناپسندى به آنها رسيده باشد ، سلاح برداشتند و آمادهء نبرد شدند و جمعى از اوباش لجام‌گسيخته نيز از پىشان افتادند و چيزى را كه خداوند ايشان را شايستهء آن نساخته يعنى فرمانروايى بر مخلوقات او را ، خواستار شدند . چون غدرو عدوان از آنان مشاهدت افتاد فرمان دادم باروهاى شهر را با مردان مسلح تقويت كنند .\r\nسپس سپاهيان از پياده و سواره به سوى آن جمع فاسقان كه از ربضها به راه افتاده بودند روان شد و كوچه‌هايشان را زير پى اسب درنورديدند و دربند كوچه‌ها را بستند و محله را زير ضربه‌هاى حملهء خود گرفتند . ديرى نپاييد كه همگان را خداوند به كيفر جرايمشان مجبور به تسليم كرد و به طاعت ما درآورد و عذاب خداوند در آخرت شديدتر و خواركننده‌تر است . چون خداوند آنان را به سبب گناهانشان بكشت و ما را در برافگندنشان يارى نمود من از غارت اموالشان بازايستادم و از اسارت زن و فرزندشان اجتناب كردم و كسانى را كه گناهى ننموده و در معركه شركت نكرده بودند نكشتم و اين كار براى نزديك شدن به خشنودى خداوند بود . . . اينك خداوند را سپاس گوييد كه براى ما همهء مسلمانان كشتار و خوار ساختن ايشان را ميسر كرد و سركوبى و به هلاكت رساندنشان را آسان گردانيد و بدين‌سان ما را و شما را نعمت خويش ارزانى داشت . . . » « 34 »\r\n\r\n\r\n","description":"","footnote":"\r\n( 34 ) . مخطوط ابن حيان ، ص 103 و 104 . براى حوادث ربض رجوع كنيد به الحلة السيراء ، ص 39 و 40 . ابن عذارى ، البيان المغرب ، ج 2 / ص 77 و 78 . المراكشى ، المعجب ، ص 11 . ابن الاثير ، الكامل ، ج 6 / ص 101 و 102 . ابن القوطيه ، ص 51 و 52 . ابن خلدون ، العبر ، ج 4 / ص 126 . -\r\n","page_name":" 263 ","page_number":271},
  {"content":"\r\n\r\nحكم را در واقعهء ربض اشعارى است و از آن جمله است اين ابيات :\r\n رايت صدوع الارض بالسيف راقعا * و قد ما لامت الشعب مذكنت يافعا\r\nفسائل ثغورى هل بها اليوم ثغرة * ابادرها مستنضى السيف دارعا\r\nتنبيك انى لم اكن فى قراعهم * بوان و قد ما كنت بالسيف قارعا\r\nو هل زدت ان وفيتهم صاع قرضهم * فوافوا منايا قدرت و مصارعا\r\nفهذى بلادى اننى قد تركتها * مهادا و لم اترك عليها منازعا\r\nو انى اذ حادو حذارا « 35 » عن الردى * فلست اخا حيد « 36 » عن الموت جارعا \r\nحكم ، اين شورش مردمى را به سختى سركوب كرد و با آنكه احساس پيروزى مىكرد ، مردم قرطبه همچنان با او خصومت مىورزيدند و همواره از اعمال ناشايست و سيرت ناپسندش انتقاد مىكردند . يكى از دبيرانى كه در نزديكى همان سالها زندگى مىكرده روابط مردم قرطبه و حكم را چنين وصف مىكند : « مردم بيشتر خود را به ماجرى داخل كردند و گفتگوها بيشتر شد . سران شهر در مساجد گرد مىآمدند و در گوشه‌اى دور از چشم جاسوسان براى برانداختن حكم تدبير مىكردند . حكم نيز از شورش آنان بيمناك بود و از ايشان مىترسيد و هميشه براى مقابلهء با آنان آماده بود .\r\nمنتظر حملهء آنان بود و اسبانى با ساز تمام بر در قصر مهيا بود تا چون عرصه بر او تنگ شود بگريزد و غلامان به نوبت نگهبانى مىدادند . . . چون وضع چنان شد حكم\r\n\r\n\r\n","description":"","footnote":"\r\n- المقرى ، نفح الطيب ، ج 1 / ص 156 . مخطوط ابن حيان به نقل از رازى و ديگران ، ص 103 تا 110 .\r\n( 35 ) . متن : اجادر اجراعا .\r\n( 36 ) . متن : و فما كنت ذا جيد . از الحلة السيراء ، ابن الابار تصحيح حسين مونس ، ج 1 / ص 47 تصحيح شد . - م .\r\n","page_name":" 264 ","page_number":272},
  {"content":"\r\n\r\nبر شمار بردگان خود بيفزود و سلاح بسيار گردآورد و بردگان را با نيرويى از آزادان تقويت كرد . اينان پيوسته برگرد قصر او سواره پاس مىدادند . مردم را از اين غلامان بيم در دل افتاد و كم‌كم به آرامش گراييدند . حكم بر مردم قرطبه و ديگر شهرها ماليات بست و اين امر بر خشم و نفرتشان درافزود . » « 37 »\r\nحوادث ربض و سركوبى مردم و تسليم آنان قرايح شعراى آزاده را برانگيخت .\r\nاينان كه با حكم خصومت مىورزيدند زبان به نكوهش ظلم و طغيان او گشودند . در اين باب قصايد بسيارى در دست است كه حكايت از روش مردم قرطبه در برابر اين امير ستمكار دارد . از جمله شعر غريب بن عبد اللّه است در قصيده‌اى طولانى :\r\n يا اهل قرطبة الذين تواكلوا * جد الدفاع من التواكل افضل\r\nجد الدفاع لوانكم دافعتم * يوم الهياج لكم اعز و اجمل\r\nان التواكل وهنة و مذلة * و الجد فيه الصنع و المتمهل\r\nصرتم احاديث العباد و كنتم * عونا لهم فى كل هم ينزل\r\nامسى عبيدكم الذين ملكتم * ملكوا عليكم و الامور تحول \r\nحكم پس از آن بيمار شد و بيماريش به درازا كشيد . در اواخر عمر خود پسر بزرگش عبد الرحمان را به تدبير كارها برگزيد و او را ولىعهد خود گردانيد و برايش بيعت گرفت . برادر خود مغيره را نيز وليعهد عبد الرحمان قرار داد « 38 » ، ولى مغيره چندى بعد از حق خود چشم پوشيد . حكم نخستين امير از امراى بنى اميهء اندلس بود كه در زمان حيات خويش براى پسرش بيعت گرفت و اين بدان سبب بود كه مىپنداشت پس از مرگش بر سر جانشينى او اختلاف مىافتد . حكم بن هشام در بيست و ششم ذو الحجهء سال 206 ه / بيست و دوم ماه مه سال 822 م بمرد . پنجاه و هشت سال از عمرش رفته بود . او را در كنار پدرانش در قصر الروضه به خاك سپردند . نوزده پسر و سى و دو دختر برجاى گذاشت .\r\nگويند به هنگام مرگ بر آنچه با مردم ربض كرده بود پشيمانى نمود و تأسف خورد و مىگفت كه كاش با آن مردم به آن شدت رفتار نمىكرد « 39 » .\r\n\r\n\r\n","description":"","footnote":"\r\n( 37 ) . مخطوط ابن حيان ، ص 105 - 110 .\r\n( 38 ) . ابن الابار ، الحلة السيراء ، ص 41 .\r\n( 39 ) . ابن القوطيه ، افتتاح الاندلس ، ص 55 .\r\n","page_name":" 265 ","page_number":273},
  {"content":"\r\n\r\nحكم چون مرگ خود را نزديك ديد پسر خود عبد الرحمان را پيش خواند تا وصيت كند و گفت كه راه دنياى او را كوفته و دشمنانش را خوار كرده و راه رسيدنش را به خلافت كوتاه نموده و مخالفان و منازعانش را از ميان برداشته و او بايد از همين راه كه برايش گشوده است برود . اينك سزاوارترين و واجب‌ترين كارهاى او نگهدارى خاندان و عشيره و سپس موالى و متابعان اوست ، زيرا اينان ياران و داعيان او هستند و در تلخ و شيرين زندگى با او شريك . سپس گفت كه به اينان در كارها اعتماد كند و نعمت خويش از آنان دريغ ندارد كه اينان در برابر عامهء رعيت كه همواره با پادشاهان كينه‌توزند مدافعان او خواهند بود . آنگاه پسر را سفارش كرد كه مباد چنان كند كه از هيبت او بكاهد . بايد رغبت و رهبت را باهم در آنان برانگيزد . و نيز پسر را گفت كه ملاك كار او به مال است . بايد كه اموال را از راه حلال كسب كند و در جاى خود هزينه كند [ و از اين گونه سخنان 
  ] .\r\nحكم بن عبد الرحمان مردى نيرومند و بااراده و زيرك و مدبر و حيله‌گر و دورانديش بود . در برابر طغيانها سخت پاى مىفشرد و در حفظ قدرت خويش كوشا بود .\r\nهمانند جدش عبد الرحمان الداخل براى رسيدن به هدف از هر وسيله‌اى سود مىبرد و گاه در فروكوفتن و نابود كردن خصم به سرحد قساوت مىرسيد و در به كار بستن وسايل براى رسيدن به اهداف خود به مبادى اخلاقى توجهى نشان نمىداد . فريفتهء شوكت سلطنت بود و خود را از عامه بسيار فراتر مىگرفت و چون پدر و نيايش نبود كه در تحبيب مردم مىكوشيدند . او برعكس ، مردم را ناخوش مىداشت و چون خواست به نفوذ فقهاى مالكى پايان دهد آنان با وسايل گوناگون به مردم نشان دادند كه امير را از آنان خوش نمىآيد . با همهء ظلم و طغيانش گاه مىكوشيد رسم دادگرى را احيا كند و بهترين مردم و پرهيزگارترين ايشان را به قضاوت برگمارد و حكم قاضيان را در حق خود و فرزندان و خواص خويش مىپذيرفت . قاضى او محمد بن بشير بود ، بزرگترين قصاة اندلس به پرهيزگارى و پاكى و استقلال در رأى و حكم « 40 » .\r\nاشاره كرديم كه حكم نخستين كس از امراى اندلس بود كه كوشيد تا شكوه پادشاهى را در اندلس احيا كند و در واقع او نخستين كسى است كه در اندلس دربار\r\n\r\n\r\n","description":"","footnote":"\r\n( 40 ) . اخبار مجموعه ، ص 124 . ابن عذارى ، البيان المغرب ، ج 2 / ص 80 . المراكشى ، المعجب ، ص 11 .\r\n","page_name":" 266 ","page_number":274},
  {"content":"\r\n\r\nشاهانه به تمام معنى كلمه ترتيب داد و براى آن نظم و رسمى نهاد و براى خود خواص و نديمان برگزيد و بر شمار موالى و حشم خويش بيفزود و نگهبانان خاص برگماشت .\r\nدر عهد او براى نخستين بار صقلابيان به وفور در دربار آشكار شدند . نخست نياى او عبد الرحمان الداخل بود كه چون از عربها بيمناك بود براى خود موالى صقلابى انتخاب كرده بود . حكم نيز از اين سياست پيروى كرد و جمع كثيرى از موالى و صقلابيان را به كار گماشت و بيشتر امور قصر و كارهاى خاص خود را به آنان سپرد . اين صقلابيان اغلب بردگان و خواجگان بودند كه از بلاد فرنگ و حوضهء دانوب و بلاد لمبارد و ديگر شهرهاى ساحلى مسيحىنشين درياى مديترانه آورده بودند . پسران و دختران صقلابى را آورده بودند و به آداب اسلامى تربيت كرده بودند ، سپس راه و رسم كار در قصر امارت و خدمتگزارى خاص امير را به آنان آموخته بودند . اينان بعدها صاحب مقام و مرتبتى شدند و مناصبى در رياست و سردارى سپاه بر عهده گرفتند .\r\nشمار اين بردگان به حدود پنج هزار نفر بود « 41 » .\r\nحكم را دسته‌اى از نگهبانان خاص بود ، بيشترشان از غنايم اربونه كه از پدرش هشام به او به ارث رسيده بود . اينان در روز ربض در دفاع از او جهد فراوان كردند .\r\nحكم نيز آنان را آزاد نمود و جوايز و صلات كرامند داد « 42 » . حكم سواركارى ماهر بود و عاشق سوارى و شكار . هزار اسب از بهترين اسبها داشت همه در ساحل نهر روبه‌روى قصر بسته بودند و جماعتى از مهتران كارآزموده به مراقبت و تيمار آنها مشغول بودند « 43 » .\r\nدستگاه شرطهء ( پليس ) او و جاسوسان و خبرچينانش نيرومند و منظم بود . درهرحال حكم اميرى بود با قدرت و هيبتى عظيم و دربارى پرشكوه . بعضى او را در قوت ملك و استحكام دولت و سركوبى دشمنان به ابو جعفر المنصور تشبيه كرده‌اند .\r\nحكم خطيبى سخنور بود و شاعرى نيك . در مناسبتهاى مختلف شعر مىسرود چه در جنگ و چه در سياست يا در فخر و غزل . نمونه‌اى از شعر او را در واقعهء ربض آورديم . در فخر گويد :\r\n\r\n\r\n","description":"","footnote":"\r\n( 41 ) . بعضى گويند واژهء صقالبه از  evalacsE  مىآيد ، يعنى برده و اسير . رجوع كنيد به :\r\n . 732 . p . dibi : duanieR \r\n( 42 ) . ابن حوقل ، المسالك و الممالك ، ص 75 . المقرى ، نفح الطيب ، ج 1 / ص 159 و 160 . ابن الاثير ، الكامل ، ج 6 / ص 128 .\r\n( 43 ) . مخطوط ابن حيان ، ص 106 .\r\n","page_name":" 267 ","page_number":275},
  {"content":"\r\n\r\n غناء صليل البيض اشهى الى الاذن * من اللحن فى الاوتار و اللهو و الردن\r\nاذا اختلفت زرق الاسنة و القنا * ارتك نجوما يطلعن من الطعن\r\nبهايهتدى السارى و تنكشف الدجى * و تستشعر الدنيا لباسا من الامن\r\nو ان تجد الابطال حصنا و معقلا * فما لى غير السيف فى الارض من حصن\r\nقذفت بهم [ من 
  ] فوق نهماء فانزوت * له الارض و استولى على السهل و الحزن \r\nو در غزل مىگويد :\r\n قضب من البان ماست فوق كثبان * و لين عنى و قد ازمعن هجرانى\r\nفانشدتهن بحقى فاعتز من على ال * العصيان لما خلا منهن عصيانى\r\nملكننى ملك من ذلت عزائمه * للحب ذل اسير موثق عان\r\nمن لى بمغتصبات الروح من بدنى * يغصبننى فى الهوى عزى و سلطانى \r\nاين گونه صفات و سجايا و خوش‌ذوقيهاى او چون ديگر گردنكشان و سخت‌دلان در برابر اعمال ناپسند او هيچ بود . ابن حزم مىگويد او از كسانى بود كه به معاصى تجاهر مىكرد و در خونريزى افراط . ابن حزم براين مىافزايد كه او پسران زيباى رعيت خود را خواجه مىكرد تا بتوانند به قصر داخل شده به خدمت قيام كنند . از جملهء اينان يكى طرفة بن لقيط بود از خاندانى شريف كه بيشتر افراد آن صاحب مقامات رفيع بودند و ديگر نصر صاحب منية نصر . اين نصر در عصر عبد الرحمان بن حكم از رجال نامور و صاحب نفوذ بود .\r\nحكم مردى بلند و سيه‌چرده و لاغر بود . او را الحكم المنتصر و الحكم الربضى\r\n\r\n","description":"","footnote":"","page_name":" 268 ","page_number":276},
  {"content":"\r\n\r\nلقب دادند . لقب اخير به سبب حادثهء ربض بود كه از آن ياد كرديم .\r\n* تنى چند از مردان نام‌آور تاريخ اندلس در آن عصر در حكومت حكم مصدر كارهايى بودند . شغل حاجبى ( يا رياست وزرا ) به عهدهء عبد الكريم بن عبد الواحد بن مغيث سردار پيشين پدرش بود . عبد الكريم سپاهى بزرگى بود . چند بار به بلاد مسيحيان لشكركشى كرد و پيروز باز آمد ، همچنين كاتبى بليغ و شاعرى توانا بود .\r\nپس از او عبد العزيز بن ابى عبده مقام حاجبى يافت . او نيز سردارى بزرگ و سياستمدارى باتجربه بود « 44 » . در زمرهء وزرا و سرداران او مردان ديگرى بودند چون اسحاق بن المنذر و عباس بن عبد اللّه . در عهد حكم در ضمن مشاغل دولتى شغلى ايجاد شد براى ادارهء شئون اهل ذمه ( مسيحيان و يهود ) كه صاحب آن را قومس « 45 » مىگفتند . يكى از اين قومس‌ها ربيع بن تدلف القومس بود ، سردار غلامان خاصه و متولى امور و هزينه‌هاى دربار و كارهاى خاص آن . ربيع مردى ستمگر بود و همگان با او دشمن بودند . حكم كمى پيش از مرگش فرمان كشتن او داد و پسرش عبد الرحمان حكم اعدام او را در ميان شادمانى مردم اجرا نمود . بعضى مىگويند كه اين منصب در زمان عبد الرحمان الداخل ايجاد شد « 46 » ، ولى چنان به‌نظر مىآيد كه صورت مرتبى نداشت و تنها در عصر حكم بود كه حدود و وظايف آن معين گرديد .\r\nعصر حكم علىرغم آن همه اغتشاشات و فتن عصر شكوفايى علم و ادب بود .\r\nگروه بزرگى از اكابر نويسندگان و شعرا و علما ظهور كردند . مقدم بر همه شاعر حكم و برگزيدهء او و قطب شعر در عصر او عباس بن ناصح الثقفى الجزيرى بود . او علاوه بر براعت در شعر و ادب عالم به لغت و هندسه و فلسفه و نجوم بود . در ستايش حكم اشعار بسيار دارد . حكم او را قضاى زادگاهش جزيره داد و پس از او پسرش عبد الوهاب ابن عباس را به اين مقام برگزيد . عبد الوهاب نيز چون پدر شاعرى بزرگ بود و در\r\n\r\n\r\n","description":"","footnote":"\r\n( 44 ) . ابن الابار ، الحلة السيراء ، ص 72 .\r\n( 45 ) . مخطوط ابن حيان . قومس معرب كلمهء لاتينى  semoC  است كه گاه به « قمط » معرب شده ، يعنى كنت  etmoC  به زبان امروزى .\r\n( 46 ) . ابن قوطيه ، ص 38 . و مىگويد نخستين كسى كه به اين مقام منصوب شد ارطباس پسر وتيزا بود .\r\n","page_name":" 269 ","page_number":277},
  {"content":"\r\n\r\nاواخر ايام حكم او نيز بمرد .\r\nاز دانشمندان عصر حكم ابو القاسم عباس بن فرناس بود ، فيلسوف و علامهء و رياضيدانى بىهمتا . او در تاكرنا متولد شد ، از اصلى بربرى . از جوانى در فلسفه و نجوم و كيمياى صناعى استادى يافت . او نخستين كسى است در اندلس كه توانست از سنگ شيشه بسازد و نيز در موسيقى مهارت داشت . آلتى نجومى براى شناختن وقت ساخته بود به نام « الميقاته » . او را اختراعات بسيار ديگرى است . گويند كه مىخواست وسيله‌اى براى پرواز بسازد و براى خود بالهايى به صورتى خاص بساخت و از ناحيهء رصافه به قصد پرواز حركت كرد و به هوا پريد ، سپس در همانجا در مسافتى دور بيفتاد .\r\nمؤمن بن سعيد شاعر دربارهء او گويد :\r\n يطم على العنقاء فى طيرانها * اذا ما كسى جثمانه ريش قشعم \r\nعبد الحميد بن بسيل وزير گويد : « عباس بن فرناس در مدت عمر خود ابداعات لطيفه و اختراعات عجيبه داشت . عود مىنواخت و آهنگهاى زيبا مىساخت . باوجود اين شعر نيكو مىگفت . مردى نيكو روش و صاحب فوايد بسيار بود » . ابن فرناس با اختراعات عجيب خود جهان را به حيرت افگند . در عقيدهء او طعن زدند و به زندقه محكومش نمودند ، ولى دست قضا او را از مرگ نجات داد . عمر دراز كرد ، سالها نيز پس از حكم در عصر عبد الرحمان پسر او بزيست و در زمان نوهء حكم امير محمد بن عبد الرحمان وفات كرد . او را در هرسه دورهء حكم و پسرش و نوه‌اش شعرهاى نيكو است و ما بار ديگر به ذكر او خواهيم پرداخت .\r\nديگر از علماى زمان او يحيى الغزال الجيانى است . و او ابو زكريا يحيى بن الحكم البكرى منسوب به بكر بن وائل است . اصل او از شهر جيان بود و به سبب زيبايى و ظرافتش او را « الغزال » لقب داده بودند . شاعرى جزل و مطبوع بود و بخصوص در غزل استاد ، و دربارهء زنان شعرهاى لطيف دارد . علاوه براين از نجوم و فلسفه آگاه بود . او را ارجوزه‌اى در ابواب علوم بوده كه به دست ما نرسيده است . در سخن خود به فقها تعريض مىكرد و آنان را مورد حمله قرار مىداد ، تا آنجا كه بر او خشم گرفتند و به زندقه‌اش متهم كردند . از اوست :\r\n\r\n","description":"","footnote":"","page_name":" 270 ","page_number":278},
  {"content":"\r\n\r\n لست تلقى الفقيه الا غنيا * ليت شعرى من اين يستغنونا\r\nتقطع البر و البحار طلاب الر * زق و القوم هاهنا قاعدونا\r\nان للقوم مضربا غاب عنا * لم يصب قصد وجهه الراكبونا \r\nاو را در باب نفس و روح قصيده‌اى است . اين قصيده سبب شد كه مردم در اعتقاد او به شك افتند . در اين قصيده مىگويد :\r\n يا ليت شعرى اى شىء محصل * يرى شخص من قد مات و هو دفين\r\nاهو هو ام خلق شبيه بما راى * فقل للقلوب النائمات عيون\r\nو كيف يرى و العين قد مات نورها * و واقعه شبه الوقار سكون\r\nلئن كانت الارواح من بعد بيتها * بهن الى ما خلفهن حنين \r\nو حكم را در قصيده‌اى مدح كرده است با اين مطلع :\r\n كان الملوك الغلب عندك خضعا * خواضع طير يتقى الصقر لبد\r\nتقلب فيهم مقلة حكمية * فتخفض اقواما و قوما تسود \r\nافزون بر اينها غزال مردى بود به اصالت رأى و حسن تدبير و لياقت و دها مشهور .\r\nاين صفات سبب شد كه در عصر عبد الرحمان بن الحكم براى برخى امور مهم سياسى نامزد شود و ما در جاى خود به آن خواهيم پرداخت .\r\n\r\n","description":"","footnote":"","page_name":" 271 ","page_number":279},
  {"content":"\r\n\r\n\r\nفصل نهم عبد الرحمان بن الحكم\r\nچون حكم بمرد عبد الرحمان پسر بزرگش كه ولىعهد او بود به جايش نشست .\r\nچنان كه گفتيم به هنگامى كه پدر بيمار بود به نيابت او فرمان مىراند . يك روز پس از مرگ پدر يعنى در روز بيست و هفتم ذو الحجهء سال 206 / ماه مه سال 822 م با او بيعت شد . اين بيعت در قصر حاجب عبد الكريم انجام پذيرفت . چون به تخت ملك برآمد سى و يك سال از عمرش گذشته بود . عبد الرحمان در سال 176 ه / 792 م در طليطله متولد شد . مادرش كنيز ام ولد بود موسوم به حلاوه . عبد الرحمان محبوبترين فرزندان حكم در نزد او بود . حكم به تربيت او همت گماشت و به دانش و فرهنگ او اهتمام خاص داشت . عبد الرحمان از همان دوران جوانى به ادب و حكمت و درس حديث و فقه مشتاق بود و ذهنى تيز و روشن داشت « 1 » . علاوه بر اينها اميرى باكفايت بود و از امور جنگ و ادارهء مملكت آگاه و براى مناصب مملكتى بهترين مردان را برمىگزيد . ازاين‌رو همواره برگزيده‌ترين رجال دولتى و وزرا و سرداران و قضاة گرد او بودند « 2 » .\r\n\r\n\r\n","description":"","footnote":"\r\n( 1 ) . اخبار مجموعه ، ص 135 .\r\n( 2 ) . مخطوط ابن حيان ، ص 138 .\r\n","page_name":" 272 ","page_number":280},
  {"content":"\r\n\r\nدر آغاز فرمانروايىاش عبد اللّه البلنسى عموى پدرش بار ديگر به شورش بازگشت و در سال 207 ه استان تدمير را اشغال كرد و خواستار اقطاع خود شد و جمعى نيز بر او گرد آمدند . عبد اللّه باوجود سالخوردگىاش قصد آن داشت كه به قرطبه تازد ، ولى بيمارى مهلتش نداد و در سال بعد ، سال 208 ه درگذشت .\r\nعبد الرحمان استان تدمير را تسخير كرد و زن و فرزند عبد اللّه را تكفل كرد . بدين‌گونه فتنه‌اى كه سالها - از زمان مرگ عبد الرحمان الداخل - ادامه داشت به پايان رسيد .\r\nتدمير همچنان گرفتار آشوب بماند . و اين نوع تازه‌اى از فتنه بود كه ميان مضريان و يمنيان به سبب كشته شدن يك مضرى به دست يك يمنى درگرفت . كار بالا گرفت و خلق كثيرى از دو طرف كشته شد . عبد الرحمان بن الحكم به سردارى يحيى بن عبد اللّه لشكر به تدمير فرستاد و امارت آن نواحى را نيز به او داد . ولى يحيى بن عبد اللّه به فرونشاندن فتنه موفق نشد و چند سال همچنان در اوج شدت خود باقى ماند .\r\nابو الشماخ زعيم يمنيان بر تدمير مسلط شد و سالى چند با حكومت قرطبه كوس همسرى مىزد و هر سال گروهى به رسالت نزد او مىرفتند و بىآنكه به نتيجه‌اى رسيده باشند بازمىگشتند . اين فتنه در سال 213 ه آنگاه كه ابو الشماخ و ديگر زعما سر به فرمان آوردند و امان خواستند پايان گرفت .\r\nدر قرطبه چند روز پس از جلوس عبد الرحمان حادثه‌اى رخ داد : باز هم يك قيام مردمى از نوع قيام ربض . جريان چنان بود كه جماعتى از اهل ذمه و غير ايشان از البيره بيامدند و طلب مىكردند كه باژ و ساوى را كه ربيع اسقف بر آنها مقرر كرده بخشوده شود . بسيارى از مسيحيان قرطبه نيز به آنان پيوستند و با هياهوى بسيار راهى قصر شدند . عبد الرحمان نيرويى از غلامان را فرستاد تا آنان را آرام كنند ، ولى مردم با غلامان به زدوخورد پرداختند . در اين هنگام عبد الرحمان فوجى از لشكر را فرستاد .\r\nاينان حمله كردند و خلق بسيارى را كشتند و باقى به اطراف فرار كردند . اين واقعه در ماه محرم سال 207 ه « 3 » اتفاق افتاد .\r\nعبد الرحمان بن الحكم نخست برنامه‌هاى غزو و جهاد را مرتب كرد و در تابستان سال 208 ه / 823 م حمله‌اى به البه و قلاع كرد . اين لشكر به سردارى عبد الكريم بن\r\n\r\n\r\n","description":"","footnote":"\r\n( 3 ) . مخطوط ابن حيان ، ص 138 . ابن الاثير ، الكامل ، ج 6 / ص 130 .\r\n","page_name":" 273 ","page_number":281},
  {"content":"\r\n\r\nعبد الواحد بن مغيث صورت گرفت . الفونسوى دوم پادشاه جليقيه ( ياليون ) به مدينة سالم  ilecanideM  از اعمال ثغر اعلى تاخته بود و بعضى از قبايل كوهستانى از مردم بسكونيه نيز به متابعت او به شهرهاى مرزى حمله نموده ، تاراج و كشتار كرده بودند .\r\nحاجب سرزمين البه و قلاع را درنورديد و در چند جا مسيحيان را شكست داد و در البه دست به كشتار و تاراج زد و شهر ليون را به آتش كشيد و باروهايش را ويران كرد و بر مسيحيان جزيه‌اى كلان مقرر نمود . و فرمان داد كه بايد اسيران مسلمان را آزاد كنند و نيز برخى از زعماى ايشان تعهد دادند كه مردم دست به شورش نخواهند زد .\r\nحاجب با غنايم و اسيران بسيار به قرطبه بازگرديد . اين آخرين جنگى بود كه اين وزير خردمند و سردار پيروز جنگ به عهده گرفت . اين سردار بزرگ كه از زمان هشام بن عبد الرحمان حمله‌هاى بزرگ به سرزمين دشمن كرده بود اندكى پس از بازگشت به قرطبه در محرم سال 209 ه / 824 م « 4 » درگذشت .\r\nدر سال 824 فرنگان در نواحى بنبلونه در دامنهء جبال پيرنه نزديك دربند شزروا ، همانجا كه لشكر شارلمان قبلا منهزم شده بود شكست سختى را متحمل شدند . از اقوال روايات مسيحى برمىآيد كه مسلمانان در اين هزيمت نقش بزرگى داشته‌اند . از اين قرار كه لويى پادشاه فرنگان سپاه خود را به سردارى كونتن ازنار و ابلو براى حمله به بشكنس اعزام داشت . بشكنس از همسايگان مسلمان خود يارى خواست . ظاهرا آن‌كه به نداى ايشان پاسخ گفت بنى موسى يا بنى قسى فرمانروايان تطيله بودند و اين يارى با موافقت حكومت قرطبه بود . درهرحال مسلمانان و بشكنس بر فرنگان پيروزى يافتند . دو سردار لشكر دشمن ازنار و ابلو اسير شدند ، سپس ازنار آزاد شد و ابلو را به قرطبه فرستادند و او چندى در بند بود . اين واقعه خاطرهء نبرد بزرگ دربند شزروا و شكست فرنگان را در چهل و شش سال پيش در ايام امير عبد الرحمان الداخل زنده كرد « 5 » .\r\nفرماندهى سپاه صائفه « 6 » را بعد از حاجب عبد الكريم ، امية بن معاوية بن هشام\r\n\r\n\r\n","description":"","footnote":"\r\n( 4 ) . رجوع كنيد به نفح الطيب ، ج 1 / ص 161 . ابن عذارى ، البيان المغرب ، ج 2 / ص 84 .\r\n( 5 ) . رجوع كنيد به  591 . p . I . loV . dibi : ladiP . M . R .  همچنين :  . dibi : ednoC 562 462 . p . I . loV . \r\n( 6 ) . بيشتر حملات و غزوات بزرگ اسلامى در تابستان بود ، زيرا اين فصل از ديگر فصول براى شروع چنين جنگهايى مناسبتر بود . ازاين‌رو به صائفه و صوائف معروفند .\r\n","page_name":" 274 ","page_number":282},
  {"content":"\r\n\r\nبه عهده گرفت . ولى او به سرزمين دشمن لشكر نبرد ، بلكه به شنت بريه رفت و سپس به تدمير تا آشوبها را فرونشاند . زيرا حوادث شمال بار ديگر تجديد مىشد و توجه قرطبه را به خود جلب كرده بود . فرنگان در ثغر گوتى به تحرك افتاده بودند و در اطراف ثغر اعلى دست به حملات مىزدند . فرمانده‌شان در اين حملات برنهارت ( برنهارد ) فرمانرواى برشلونه بود . برنهارت ( برنهارد ) پسر گيوم دوك تولوز بود .\r\nعبد الرحمان بن حكم به سردارى عبيد اللّه بن عبد اللّه البلنسى لشكرى به شمال فرستاد .\r\nعبيد اللّه در سال 212 ه / 827 م ثغر اعلى را به سوى اراضى فرنگان درنورديد و به ولايت قطلونيه راند و در چند جنگ سپاه فرنگان به هزيمت داد و تا جرنده ( جيرونه ) پيش راند و نتوانست چندان درنگ كند و پس از آنكه جمع مسيحيان را از آن حوالى پراكنده ساخت بازگرديد « 7 » .\r\nعبدالرحمان در سالهاى بعد نيز با چند شورش بزرگ محلى روبه‌رو شد .\r\nمراكز قديمى شورش يعنى طليطله و مارده همچنان حكومت قرطبه را گرفتار خود مىداشت . طليطله و مارده از مركز حكومت دور بودند و علاوه بر بارويى كه از دره‌هاى عميق و كوههاى بلند بر سر راه دشمن داشتند با سرزمينهاى مسيحيان كه از آنها الهام و سازوبرگ مىگرفتند نزديك بودند . در مارده بربرها به سردارى دو زعيم از زعماى خود يكى محمود بن عبد الجبار بن راحله از بنى طريف از قبيلهء مصموده و ديگر سليمان بن مرتين قيام كردند . مسيحيان معاهد نيز به آنان پيوستند . لويى پادشاه فرنگان كه فرصت تازه‌اى براى توطئه و تحريك عليه حكومت قرطبه به دست آورده بود نزد شورشيان كس فرستاد و آنان را وعدهء يارى داد « 8 » . محمود ، زعيمى قوى و ماجراجويى دلير بود . عامل مارده را بگرفت و بكشت و در اطراف دست به كشتار و تاراج و خرابى زد . چند گروه از سوى عبد الرحمان بن حكم به جنگ او رفت و او هربار به شهر پناه مىبرد و چون آنها بازمىگشتند او نيز به قتل و تاراج بازمىگشت .\r\nدر سال 218 ه / 833 م عبد الرحمان خود به جنگ او آمد . محمود با دوست خود سليمان و يارانشان از مارده بيرون رفتند . خواهر محمود كه دوشيزه‌اى زيبا بود نيز\r\n\r\n\r\n","description":"","footnote":"\r\n( 7 ) . ابن عذارى ، البيان المغرب ، ج 2 / ص 85 . مخطوط ابن حيان ، ص 180 .\r\n( 8 ) .  . 284 . p . I . loV . dibi : ttocS \r\n","page_name":" 275 ","page_number":283},
  {"content":"\r\n\r\nهمراه او بود . اين دوشيزه در عين زيبايى سوارى ماهر بود . آن روزها در سراسر اندلس به زيبايى مشهور بود و نيز شجاعت و سواركارى و نبرد او با دشمن زبانزد همگان « 9 » . شورشگران در دژ فرنكش كنار رود وادىيانه فرود آمدند . سپس سليمان دوست او ، خود را به سويى كشيد و محمود به استقلال زمام كارها به دست گرفت و با جماعات خود به بطليوس راند ، سپس به اكشونبه « 10 » و آنگاه به باجه . مردم باجه با او به جنگ پرداختند ، ولى او به يارى جميله خواهر زيبايش بر ايشان فايق آمد . محمود بر باجه مسلط شد و با دشمنانى كه اطرافش را گرفته بودند مىجنگيد و دسته‌دسته لشكريان امير قرطبه به سوى او گسيل مىشد ، تا مانده و نوميد شد و با خواهر و ياران خود به جليقيه گريخت و به الفونسوى دوم پادشاه آن ديار پناه برد . الفونسو او را گرامى داشت و خوش‌آمد گفت و در طرفى از مملكت خويش فرودش آورد . چندى بعد آن مرد شورشگر چنان انديشيد كه به فرمان درآيد و به عبد الرحمان بن حكم‌نامه نوشت . الفونسو خبر يافت ، ترسيد كه اگر از چنگش رها شود باشد كه به جنگش آيد . لشكر بر سر او برد و محاصره‌اش كرد . محمود قهرمانانه به دفاع پرداخت ، ولى عاقبت به قتل رسيد و خاندان و يارانش اسير شدند . خواهر زيباى او جميله نيز ميان اسيران بود . اين واقعه در سال 225 ه / 840 م اتفاق افتاد . در تقسيم اسيران جميله نصيب يكى از بزرگان مسيحى شد . او را مجبور به پذيرفتن كيش مسيحيت نمود و به زنى گرفت . پسر او بعدها اسقف شنت ياقب شد « 11 » .\r\nدر همان وقت طليطله باز دستخوش شورش بود . در سال 214 ه / 829 م يكى از ميان مردم عامى قيام كرد . او را هاشم ضراب مىگفتند . هاشم در واقعهء حفره در طليطله بود ، سپس به عنوان گروگان او را به قرطبه بردند . هاشم چندى در قرطبه به آهنگرى مشغول بود و به ضراب اشتهار داشت . آنگاه از قرطبه به طليطله آمد .\r\nدر آنجا خلق كثيرى از عوام مردم گرد او را گرفتند . هاشم به يارى آنان چند حمله به اطراف كرد و نيرومند شد و آوازه‌اش در همه‌جا پيچيد . سپس مردم ماجراجوى از هرجا كه بودند زير علم او گرد آمدند . هاشم بر سر بربرهاى شنت بريه رفت و حمله‌اى\r\n\r\n\r\n","description":"","footnote":"\r\n( 9 ) . ابن حزم ، جمهرة انساب العرب ( القاهره ) ، ص 466 .\r\n( 10 ) . بطليوس را به اسپانيايى  zojadaB  واكشونبه را  adonoscO  گويند .\r\n( 11 ) . مخطوط ابن حيان ، ص 182 تا 184 . رجوع كنيد به ابن قوطيه ، ص 67 .\r\n","page_name":" 276 ","page_number":284},
  {"content":"\r\n\r\nكرد و جمعى از ايشان را بكشت . عبد الرحمان بن حكم سپاهى به سردارى محمد بن رستم عامل ثغر ادنى به جنگش فرستاد و ميان او و شورشيان چند بار جنگ افتاد . سال بعد ، عبد الرحمان براى عامل خود محمد بن رستم مدد فرستاد . محمد بن رستم بر سر شورشيان لشكر برد و در نزديكى دژ سمسطا در مجاورت روريه دو گروه بر هم زدند و پس از نبردى سخت شورشيان به هزيمت رفتند و هاشم و بسيارى از ياران او كشته شدند . اين واقعه در سال 216 ه / 831 م بود .\r\nطليطله پس از قتل هاشم ، هنوز پرآشوب بود . عبد الرحمان بن حكم مىبايست جنگ ديگر را تدارك بيند تا كاملا به فرمانش آورد . در سال 219 ه / 834 م / به سردارى برادرش امية بن حكم سپاهى به آن ديار اعزام نمود . اميه طليطله را محاصره كرد و هرچه كشت و زرع در اطرافش بود همه را آتش زد ، ولى شهر استوار در برابر او برپاى ايستاده بود . اميه از آنجا برفت و گروهى از لشكر خود را به سردارى ميسرة الفتى در قلعهء رباح « 12 » برجاى گذاشت تا آمادهء محاصره شوند . قلعهء رباح در جنوب طليطله بود .\r\nدر اين حال مردم طليطله به قتال ميسره بيرون آمدند . ميسره بر آنان غلبه يافت و مردم شهر پس از آنكه جمع كثيرى از ايشان كشته شد به شهر بازگشتند . مردم به باروهاى منيع و استوار شهر پناه بردند . سال بعد ، سال 220 ه عبد الرحمان بن حكم خود به جنگ آمد . شهر در برابر امير قرطبه به سختى پاى فشرد . عبد الرحمان لشكر خود را در قلعهء رباح جاى داد و به سمت مغرب در حركت آمد . عبد الرحمان به مارده مىرفت تا سليمان بن مرتين زعيم بربر را تعقيب كند . سليمان چون از دوست خود محمود بن عبد الجبار جدا شد در آن حوالى برخى شورشها را رهبرى مىكرد . عبد الرحمان او را محاصره نمود . قضا را مرد شورشگر به ناگهان از اسب فروافتاد و بمرد . يارانش پراكنده شدند و شورشى كه تدارك ديده بود خاموش شد . عبد الرحمان سال بعد لشكرى به سردارى برادرش وليد بن حكم به طليطله فرستاد . وليد شهر را محاصره كرد و محاصره را ادامه داد تا آنگاه كه مردم شهر به جان آمدند . وليد هربار حلقهء محاصره را تنگتر نمود تا به شهر حمله آورد و باروها را بشكست و شهر شورشگر را پس از چند سال رسوخ روحيهء تمرد در مردم و دسيسه‌هاى بربرها و مسيحيان ساكن آن و تحريض فرنگان\r\n\r\n\r\n","description":"","footnote":"\r\n( 12 ) . در اسپانيايى  avartalaC . \r\n","page_name":" 277 ","page_number":285},
  {"content":"\r\n\r\nو تحريك جلالقه در ماه رجب سال 222 ه / 837 م به فرمان درآورد « 13 » .\r\nعبد الرحمان پس از فرونشاندن انقلابات در نواحى مختلف كشور توانست بار ديگر جهاد و غزو را از سرگيرد . در سالهاى بعد همهء همت خود را صرف گسيل داشتن صوائف يا جنگهاى تابستانى با بلاد شمالى نمود . گاه به ثغر اعلى لشكر مىبرد و با فرنگان مىجنگيد و در سرزمينهايشان خون مىريخت ، گاه به البه و قلاع مىرفت و بر اراضى بشكنس يا اطراف مملكت ليون ( جليقيه ) حمله مىآورد .\r\nعبد الرحمان بن حكم خود در سال 225 ه / 840 م و در سال 227 ه / 842 م فرماندهى لشكر صائفه را بر عهده گرفت و به شمال راند . موسى بن موسى بن قسى والى تطيله از اعمال ثغر اعلى ( آراگون ) از فرمان بيرون آمده بود و باگارسيا امير ناوار پيمان دوستى بسته بود و هردو به لشكر امير قرطبه در ثغر درآويخته بودند و در اطراف آن دست به كشتار و تاراج زده بودند . عبد الرحمان به بلاد بشكنس ( ناوار ) لشكر برد و تا بنبلونه را زير پى سپرد و در آنجا دست به تاراج و تخريب زد و از مردمش جمع كثيرى را اسير كرد .\r\nدر اينجا بايد اين مرد شورشگر موسى بن موسى را بهتر بشناسيم ، زيرا از اين پس او و فرزندانش در تاريخ شورش بر ضد قرطبه مكانتى مشخص خواهند داشت .\r\nابن حيان و ابن حزم او را موسى بن موسى بن فرتون بن قسى ( يا قسوى ) خوانده‌اند .\r\nنياى بزرگ او كنت قسى  isaK  از اشراف گوت و به هنگام فتح ، « قومس »  semoC  ثغر اعلى بود . چون مسلمانان سرزمينهايش را گرفتند به شام رفت و بر دست خليفه وليد بن عبد الملك اسلام آورد و اسلام او بدين منظور بود كه در سايهء جنگجويان جديد بتواند بر املاك و اقطاعات خود دست يابد . چون بر دست خليفه اسلام آورد در زمرهء موالى او درآمد و بدين ولاء خود را در سمت مضريان قرار داد . فرزندان و نوادگانش پس از او از زعماى مولدين در ثغر اعلى بودند و همه از سواركاران و جنگاوران و در دليرى و اقدام سرآمد همگان . اين خاندان همواره به اصل گوتى مسيحى خود مىباليدند و دوست داشتند از همسايگان مسيحى خود چون بشكنس و ديگران زن\r\n\r\n\r\n","description":"","footnote":"\r\n( 13 ) . رجوع كنيد به ابن الاثير ، الكامل ، ج 6 / ص 141 ، 150 ، 153 و 161 . ابن عذارى ، البيان المغرب ، ج 2 / ص 85 ، 86 و 87 .\r\n","page_name":" 278 ","page_number":286},
  {"content":"\r\n\r\nبگيرند . اسلامشان - در واقع - ظاهرى بود براى تمتع از قدرت و نفوذ . با حكومت قرطبه پيوندى نداشتند ، منتهى براى حفظ قدرت و سلطهء خود در ناحيهء ثغر با آن راه مدارا پيش مىگرفتند . در عين حال هرگاه فرصتى پيش مىآمد علم شورش برمىافراشتند و به مسيحيان دست اتحاد مىدادند و خواهيم ديد كه اين خاندان متمرد در قيام مولدين بر ضد حكومت قرطبه چه نقش مهمى را بازى كردند « 14 » .\r\nدر سال بعد عبد الرحمان بار ديگر لشكر به شمال برد . اين بار پسرانش مطرف و محمد نيز همراه او بودند . پسر خود منذر را در قرطبه نهاده بود . عبد الرحمان از محاصرهء تطيله آغاز كرد و چون آنجا را تصرف نمود بار ديگر به بلاد بشكنس لشكر برد . گارسيا و هم‌پيمان او موسى بن موسى با لشكرى گران با او روياروى شدند و شكستى سخت خوردند و از ايشان خلق كثيرى كشته شد . موسى و هم‌پيمان او گارسيا مجروح شدند . عبد الرحمان لشكر به بنبلونه برد و در آنجا كشتار و تاراج كرد و شهر را ويران نمود . بشكنس مجبور شد امان بخواهد و مصالحه كند . عبد الرحمان پيروزمند به قرطبه بازگرديد ، در حالى كه هيبت اسلام و حكومت خود را در آن نواحى در دلها جاى داده بود . اين واقعه در سال 228 ه / 842 م اتفاق افتاد « 15 » . اين غزوات را - در واقع - اثر پايدار نبود . در بيشتر آنها سعى بر آن بود كه در دل مسيحيان شمال رعب افكنند و بلادشان را ويران نمايند و قوايشان را به تحليل برند تا پاى از گليم خود بيرون نكشند و از تجاوز و حملات آنان به اراضى مسلمانان جلوگيرند .\r\nدر همين سالى كه ناوار ويران شد - يعنى سال 842 م - الفونسوى دوم ملقب به عفيف پس از پنجاه و يك سال فرمانروايى بر مملكت ليون بمرد . الفونسو در سال 791 م در ايام امير هشام بن عبد الرحمان به حكومت رسيده بود . پس از او پسرش راميروى اول يا چنان كه روايات عربى مىنامندش رذمير ، به جايش نشست . پيش از اين به‌طور اختصار شمه‌اى از اخبار او و اخبار مملكتش را - آنقدر كه به سير حوادث اسپانيا ارتباط داشت - آورديم ، اما اخبار داخلى مملكت ليون را آنگاه كه به تفصيل\r\n\r\n\r\n","description":"","footnote":"\r\n( 14 ) . رجوع كنيد به المقتبس ابن حيان ، بخشى كه به كوشش خاورشناس آنتونيا منتشر شده ، ص 16 و 17 . ابن حزم ، جمهرةانساب العرب ( قاهره ) ، ص 467 و 468 . در آنجا شجرهء نسب بنى قسى را از جداعلايشان تا اواخر قرن سوم هجرى نقل كرده است .\r\n( 15 ) . ابن عذارى ، البيان المغرب ، ج 2 / ص 88 و 89 . ابن الاثير ، الكامل ، ج 6 / ص 167 ، 172 و 180 . مخطوط ابن حيان ، ص 185 .\r\n","page_name":" 279 ","page_number":287},
  {"content":"\r\n\r\nاز تاريخ مملكت مسيحى شمال سخن مىگوييم خواهيم آورد .\r\n* در عهد عبد الرحمان بن حكم اندلس براى نخستين بار با حادثهء تازه‌اى روبه‌رو شد كه پيش از اين نه اتفاق افتاده بود و نه انتظارش مىرفت . اين حادثه خطر جنگهاى دريايى نورمانها بود .\r\nسيادت بر درياهاى شمالى از آغاز قرون وسطى در دست وايكينگ‌ها  sgnikiV  يا نورمانها بود . اينان در دريانوردى باسابقه بودند و از سالهاى دور در درياها جولان مىدادند و با حوادث هولناك روبه‌رو مىشدند . ميهن اصلىشان اسكانديناوى و گاه دانمارك و سواحل شمالى آلمان بود . ازاين‌رو آنان را نورمانها يعنى مردم شمال « 16 » مىخواندند . نورمانها به دليرى در دريانوردى و مهارت در غلبه بر آبهاى يخ‌بسته و صحنه‌هاى هولناك گردابها و مبارزه با طبيعت اشتهار داشتند . هنوز قرن هشتم ميلادى آغاز نشده بود كه حملات ايشان بر سواحل جزاير بريتانيا حوادث آفريد . سرزمين بىحاصل و معيشت سخت و روحيهء مخاطره‌جويى كه داشتند همواره از عوامل تاخت‌وتاز ايشان در دريا بود و از آنان عنصرى هولناك براى سواحل و بلاد مجاور ساخته بود . در اوايل قرن نهم حملاتشان بر سواحل فرانسه آغاز شد . سپس جماعاتى از ايشان به شمال فرانسه رخنه كردند و در مصب رود لوار و گارون فرود آمدند و چند مركز و مقام در آن نواحى به وجود آوردند .\r\nاز اين زمان نورمانها در اندلس آشكار شدند . اندلس سرزمينى پرنعمت بود و به ثروت و غنا مشهور . اين امر طمع اين جنگاوران ماجراجو را برانگيخت .\r\nآنچه اندلس درباره‌اش نمىانديشيد مسئلهء نورمانها بود ، زيرا تا آن زمان از نورمانها چيزى نشنيده بود و كس نمىدانست كه چنين موجوداتى در آن نزديكيها سكونت دارند . روايات اسلامى اين جنگجويان ناشناخته را گاه مجوس مىخوانند و گاه « اردمانيين » يعنى نورمانها . عنوان مجوس از آن‌رو بر آنان اطلاق شد كه هنگامى كه\r\n\r\n\r\n","description":"","footnote":"\r\n( 16 ) . به فرانسه  nemsroN  يا  nenamroN  .\r\n","page_name":" 280 ","page_number":288},
  {"content":"\r\n\r\nعربهاى اندلس ايشان را شناختند هنوز بت‌پرست بودند و به آيين مسيح درنيامده بودند . ظهور نورمانها در آبهاى اسپانيا نخستين بار در سال 843 م اتفاق افتاد . در اين سال ناوگانشان از رودگارون بيرون آمد و سواحل جليقيه را مورد تاخت‌وتاز قرار داد .\r\nپادشاه جليقيه راميرو ( رذمير ) لشكرى به دفعشان فرستاد . اين لشكر آنان را براند و كشتيهايشان را آتش زد . نورمانها به آبهاى جنوبى و غربى اسپانيا سرازير شدند و در طلب مال و اسير سراسر آن درياها را زير پى سپردند و در جنگهاى اوليهء خود سواحل كشور اسلامى اندلس را گشودند .\r\nروايات اسلامى اين جنگ را در سال 230 ه ضبط كرده‌اند و از آن به تفصيل سخن گفته‌اند . از اين روايات برمىآيد كه در اواخر سال 229 ه / ژوييه يا اوت 843 م يك گروه ناوهاى جنگى مجوسى ( نورمان ) كه شمارشان به هشتاد مىرسيد در آبهاى اشبونه پهلو گرفتند . عامل اشبونه وهب بن حزم به عبد الرحمان بن حكم نوشت و او را از خطر بياگاهانيد . عبد الرحمان به عمال ثغور نوشت كه براى رويارويى با خطر جديد مهيا باشند . نورمانها سيزده روز در سواحل اشبونه درنگ كردند و ميان ايشان و مسلمانان چند جنگ درگرفت . آنگاه ناوهاى خود را به سمت جنوب در حركت آوردند و به قادس سپس شذونه حمله كردند . آنگاه از نهر كبير ( وادى الكبير ) گذشته تا اشبيليه پيش رفتند . آشكار شدن اين كشتيهاى جنگى و اين مردان سرخ موى در قلب اندلس يك حادثهء ناگهانى رعب‌آور بود . در آن روزگار در اندلس چنان كشتيهايى نبود كه بتواند عهده‌دار جنگهاى دريايى شود و در مرزها نيز سازوبرگ دفاع آماده نشده بود . نورمانها در اوايل محرم سال 230 ه / سپتامبر سال 843 م در خارج شهر اشبيليه موضع گرفتند « 17 » . اين حمله چنان ناگهانى بود كه مردم شهر نتوانستند هيچ وسيله‌اى براى دفاع از خود آماده سازند . بيهوده براى راندن مهاجمان چندى تلاش كردند ، ولى نورمانها به شهر درآمدند و خون بسيارى از مردم را ريختند و در هرجا تاراج كردند و اسير گرفتند . هفت روز در اشبيليه به نحو فجيعى شرارت كردند ، سپس از شهر بيرون آمدند و در خارج آن در روستاى طلياطه واقع در غرب اشبيليه لشكرگاه زدند . در اين اثنا امير عبد الرحمان بن حكم با شتاب تمام سواران جنگجوى خود را\r\n\r\n\r\n","description":"","footnote":"\r\n( 17 ) . ماريانا نخستين جنگ نورمانها را با اشبيليه در سال 847 ضبط كرده . رجوع كنيد به تاريخ عمومى او ( ترجمهء فرانسه ) ، ج 2 / ص 84 .\r\n","page_name":" 281 ","page_number":289},
  {"content":"\r\n\r\nبه سردارى عبد اللّه بن كليب و محمد بن رستم به اشبيليه فرستاد . آنگاه حاجب خود عيسى بن شهيد را سركردهء قواى قرطبه ساخت و مسلمانان از هرسو براى جهاد و راندن دشمن روى آوردند . فرماندهى نيروهاى متحد را نصر الخصى برعهده داشت .\r\nچند كشتى ديگر به يارى نورمانها آمد و ميان دو گروه نبرد درگرفت . نخست چند جنگ محلى بود كه در آنها پيروزى با دشمن بود . در روز بيست و پنجم ماه صفر سال 230 ه ميان مسلمانان و وايكينگها در حوالى روستاى طلياطه نبرد سختى درگرفت .\r\nسركردهء لشكر اسلام محمد بن رستم بود . نورمانها پس از قتالى فجيع به هزيمت شدند و حدود هزار تن كشته و بيش از چهار صد تن اسير گرديدند . سى كشتى آنها در آتش بسوخت . سردارشان نيز در شمار كشتگان بود . نورمانها به كشتيهاى خود بازگشتند و در آنجا تحصن جستند . مسلمانان نيز اسيرانشان را در برابر چشمانشان كشتند يا بر شاخه‌هاى درخت دار زدند . كشتيهاى مهاجمان راه جنوب در پيش گرفتند و مسلمانان تعقيبشان مىكردند و با پرداخت انواع متاعها اسيران خود را آزاد مىساختند . نورمانها تا از مسلمانان انتقام بگيرند شهرهاى لبله و باجه را تاراج كردند و بار ديگر به اشبونه رسيدند و از آنجا با باقى كشتيهايشان آبهاى اندلس را ترك كردند . پيش از آنكه بروند چند هفته‌اى در حدود اشبونه درنگ كردند و وحشتها آفريدند .\r\nنبرد نورمانها از آن هنگام كه به اشبيليه وارد شدند تا آن روز كه به كلى گريختند و رفتند چهل و دو روز مدت گرفت . مسلمانان در آن روزها رنج فراوان ديدند و سراسر اندلس به لرزه درآمد . چون خطر رفع شد عبد الرحمان بن الحكم‌نامه به اطراف نوشت و پيروزى خود را بر سپاه مهاجم اعلام نمود . مخصوصا نامه‌هايى با سرهاى رؤساى بزرگ نورمان براى امراى آن سوى آب يعنى بلاد مغرب فرستاد . امير عبد الرحمان سردار پيروز جنگ خود نصر الخصى را نيك بنواخت و جوايز وصلات كرامند داد « 18 » .\r\n\r\n\r\n","description":"","footnote":"\r\n( 18 ) . رجوع كنيد به ابن عذارى ، البيان المغرب ، ج 2 / ص 89 و 90 . نهايت الارب ، بخش مخصوص به تاريخ اندلس . و دوزى روايت آن را نقل كرده است  893 - 733 . p . II , sehcrehceR .  ابن القوطيه ، ص 63 - 67 . الكامل ، ج 7 / ص 7 . العبر ، ج 4 / ص 129 و در مخطوط ابن حيان به نقل از محمد بن احمد الرازى و برادرش عيسى و معاوبة بن هشام الشبينسى به تفصيل سخن رفته است .\r\n","page_name":" 282 ","page_number":290},
  {"content":"\r\n\r\nاين حملهء ناگهانى حكومت اندلس را واداشت به امر ناوهاى جنگى و استحكامات دريايى بپردازد . عبد الرحمان بن الحكم گرداگرد اشبيليه بارويى ستبر برآورد و در آنجا كارخانه‌اى عظيم براى ساختن كشتى پىافكند و به ساختن كشتيهاى بزرگ اهتمام ورزيد و از سواحل اندلس جنگجويان در آنها گرد آورد . اين اقدام هستهء ناوگان عظيم اندلس در عهد عبد الرحمان الناصر گرديد كه شمار كشتيهايش به دويست مىرسيد . درهرحال نورمانها دانستند كه اندلس برايشان لقمه‌اى گلوگير است . روايات اسلامى حاكى است كه نورمانها پس از اين شكست در نخستين نبرد ، كوشيدند تا با امير اندلس صلح كنند و رسول خود را براى طرح اين قرارداد فرستادند . امير عبد الرحمان بن حكم نيز دبير خود يحيى الغزال را نزد پادشاهشان به سفارت فرستاد و ما در آتيه به شرح اين روايت خواهيم پرداخت . « 19 »\r\nاز بازپس راندن نورمانها زمانى نگذشته بود كه عبد الرحمان جنگ از سر گرفت . به هنگام تابستان به سردارى پسرش هشام بن عبد الرحمان لشكرى به شمال فرستاد . وزيرش عيسى بن شهيد نيز با اين لشكر بود . او از قشتالهء قديم گذشت و راهى ناوار شد و در بنبلونه به جنگ پرداخت . در آنجا موسى بن موسى والى تطليله با او ديدار كرد و اظهار فرمانبردارى نمود و امان گرفت و بار ديگر در مقر فرمانروايى خويش مستقر گرديد . در تابستان سال بعد عبد الرحمان ، بار ديگر لشكر به شمال فرستاد ، اين بار به سردارى پسر ديگرش محمد . محمد سرزمين جليقيه را زير پى سپرد و پايتخت آن ليون را محاصره نمود و مسيحيان به كوهستانها پناه بردند . محمد پس از قتل و تاراج بسيار در سال 231 ه / 845 م بازگرديد . سال بعد در اندلس باران نباريد و هيچ گياه نروييد و بسيارى از دامها تلف شدند و چند ماه مردم آن ديار با گرسنگى پنجه در پنجه داشتند .\r\nدر سال 233 ه / 847 م در مرز فرانسه ، در شمال‌شرقى اسپانيا زعيمى به نام ژان دوتولوز ظهور كرد و اين بنابر ارجح همان كسى است كه در روايات عربى به نام غليالم بن برباط بن غليالم از او ياد شده است . ژان بر ضد پادشاه فرانسه شارل كچل علم شورش برافراشته بود . او سال پيش به دربار قرطبه آمده بود تا قول يارى گيرد .\r\n\r\n\r\n","description":"","footnote":"\r\n( 19 ) . رجوع كنيد به نهايت الارب نويرى ، دوزى ،  73 . ppA , sehcrehceR  .\r\n","page_name":" 283 ","page_number":291},
  {"content":"\r\n\r\nامير عبد الرحمان او را با خوشرويى پذيرا شد و يارى كرد . او نيز به ناحيهء ثغر بازگشت و با نيرويى كه در اختيار داشت در آن حوالى دست به آشوب زد و برشلونه را محاصره نمود و بر جرنده حمله برد . عبد الرحمان به عامل خود در طرطوشه ، عبد اللّه بن يحيى و نيز به عامل خود در سرقسطه عبد اللّه بن كليب‌نامه نوشت كه به يارى او بر ضد پادشاه فرنگان برخيزند . ولى از روايات مسيحى چنين برمىآيد كه از آن پس ميان عبد الرحمان بن حكم و شارل كچل گفتگوهاى آشتى برقرار شد كه عاقبت به عقد قرارداد صلح انجاميد .\r\nدر همين سال موسى بن موسى بن قسى ( يا قسوى ) نقض پيمان كرد و شورش نمود و در حوالى تطيله و طرسونه و برجه از اعمال ثغر اعلى آشوبها برپا ساخت .\r\nبرادر مادرىاش فرتون انيكيز ( ابن ونقه ) امير بنبلونه به يارىاش برخاست . عبد الرحمان لشكر صائفه را به سردارى عباس بن وليد معروف به الطبلى به جنگش فرستاد .\r\nعباس بن وليد همه‌جا آرام از او ببريد تا بار ديگر به فرمانبردارى بازآمد و پسر خود اسماعيل را به گروگان فرستاد تا كفيل پيوستگى او باشد . عبد الرحمان فرمانبردارى او را بپذيرفت و در امارت تطيله ابقايش نمود . برادرش فرتون انيكيز « 20 » نيز در اين صلح با او شركت جست .\r\nدر سال 234 ه / 848 م عبد الرحمان يك نيروى دريايى بزرگ به جزاير ميورقه و منورقه - كه بزرگترين جزاير شرقى ( جزاير بليار ) هستند - فرستاد تا مردم آن ديار را كه به كشتيهاى مجاهدين مسلمان تعرض كرده و آسيب رسانده بودند گوشمال دهد . مسلمانان آن دو جزيره را بگرفتند و جمعى را كشتند و جمعى را اسير كردند .\r\nمردم آن دو جزيره نزد عبد الرحمان بن حكم كس فرستادند و امان خواستند و جزيه پذيرفتند و تعهد كردند كه سر از پيمان دوستى نپيچند . عبد الرحمان نيز اجابت كرد .\r\nآبهاى شرقى اسپانيا از عهد هشام مركز حملات دريايى مسلمانان به شمال و مشرق بود . قوام اين حملات غالبا جماعاتى از دريانوردان و مجاهدان بودند كه در آبها به طلب غنايم و اسيران جولان مىدادند و به مرزهاى جزاير مسيحىنشين كه در آن\r\n\r\n\r\n","description":"","footnote":"\r\n( 20 ) . مخطوط ابن حيان . در آنجا امير بنبلونه ابن رنقه ذكر شده و آن تحريف است . درست ابن ونقه  ziuqenI  است .\r\n","page_name":" 284 ","page_number":292},
  {"content":"\r\n\r\nنزديكى بودند تعرض مىكردند . در سال 806 م / 191 ه در عهد حكم بن هشام يكى از اين گروههاى ماجرىطلب به جزيرهء كورسيكا حمله كردند . پپن پسر شارلمان پادشاه ايتاليا ناوهاى خود را به دفعشان فرستاد . دريانوردان مسلمان بر آنان غلبه يافتند و غنايم و اسيران بسيار به دست آوردند . هنوز دو سال از اين واقعه نگذشته بود كه بار ديگر دريانوردان مسلمان سواحل كورسيكا و سردانيه را مورد حمله قرار دادند و اين غزوات پىدرپى انجام مىگرفت . در سال 836 م / 221 ه يك گروه از ناوگان اندلس از طركونه و جزاير شرقى به راه افتاد و وارد آبهاى جنوب فرانسه شد . مسلمانان مرسليا و سرزمينهاى اطراف آن را مورد حمله قرار دادند و تاراج و كشتار كردند .\r\nدر اين ايام لويى پسر شارلمان بر تخت فرمانروايى فرانسه بود . پادشاهى ناتوان بود و در انجام كارها عاجز . چون در سال 840 م درگذشت اوضاع مملكت آشفته و دفاع از مرزها ضعيف شد . دريانوردان مجاهد اين فرصت مغتنم شمرده و ولايت پرووانس در مصب رود رون را مورد حمله قرار دادند ، سپس به شهر آرل حمله كردند و ويرانش نمودند . و همچنان پىدرپى به اينجا و آنجا هجوم مىبردند و از آن پس در پرووانس و ديگر نواحى جنوبى فرانسه و شمال ايتاليا مستعمرات عربى بسيار به وجود آمد و ما در آتيه از اين مستعمرات در قلب اروپا سخن خواهيم گفت .\r\nدر سال 237 ه / 851 م در شمال ميان مسلمانان و مردم گاسكونى يا چنان كه در روايات اسلامى آمده غسقونيه و جاشقيين كه شعبه‌اى از بشكنس هستند نبرد درگرفت .\r\nاينان به اراضى همجوار بلاد اسلامى در اقصاى ثغر اعلى دستبرد مىزدند . موسى بن موسى والى تطيله راندن آنان را بر عهده گرفت . در آن روزها موسى با حكومت قرطبه دوستى داشت . جنگ ميان مسلمانان و بشكنس در جنوب بنبلونه در نزديكى بقيره « 21 » درگرفت . مسلمانان نخست منهزم شدند و سردارشان موسى بن موسى زخمهاى فراوان برداشت ، ولى در روز بعد باز نبرد از سرگرفت و بر دشمن دليرانه بتاخت و بشكنس را به سختى منهزم ساخت و جمع كثيرى از ايشان را بكشت . اين واقعه در روايات اسلام به موقعة البيضاء معروف است . بيضاء مكانى است مجاور بقيره .\r\n\r\n\r\n","description":"","footnote":"\r\n( 21 ) . مخطوط ، ابن حيان ، برگ 193 الف . و بقيره را به اسپانيايى  areugiV  گويند .\r\n","page_name":" 285 ","page_number":293},
  {"content":"\r\n\r\n* در اواخر عهد عبد الرحمان بن حكم طوفان شديد تعصب مسيحيان ، قرطبه را بگرفت و در افق نشانه‌هاى خونين كشمكشهاى بزرگ دينى و اجتماعى نمودار گرديد . در سيستم حكومتى اسلام هرگز مسيحيانى كه در تحت لواى آن مىزيستند آزار نمىديدند . حكومت قرطبه هم از اين سياست مدارا و تسامح رخ برنمىتافت و نمىخواست در شئون دينى ايشان مداخله كند يا به عقايد و شعائرشان تعرض جويد .\r\nمسيحيان در قرطبه و ديگر جايها در عقايد و شعائر خود آزاد بودند و قضاتشان برطبق آيين خويش حكم مىراندند . بيشتر صاحب مناصب و مسئوليتهايى در سپاه يا ادارهء مملكت بودند و به آنان اعتماد روا مىداشتند . در بسيارى مواقع با برادران مسلمانشان دوش‌به‌دوش بر ضد خصم جنگيده بودند . اغلب آنان به بازرگانى در ثغور و شهرها اشتغال داشتند و عامهء آنها در مزارع مسلمانان بىهيچ اكراهى و زورى كار مىكردند و در قرطبه و ديگر شهرها زندگى خوشى داشتند . بسيارى از اين مسيحيان را فصاحت زبان عربى خوش‌آمد و به آموختن آن پرداختند و كتابهاى خود را به عربى نوشتند .\r\nبسيارى از اخلاق و عادات مسلمانان تقليد كردند و در زندگى خصوصى خود روش خاص ايشان در پيش گرفتند . اما در كنار اينان جمعى ديگر از مسيحيان متعصب بودند كه مسلمانان را اجانب و غاصبين مىخواندند و آنان را متجاوز به دين و كشور خويش مىپنداشتند . اين جماعت افراطى ميانه‌روان را نكوهش مىكردند و دشمن مىدانستند و به سازش و خيانت متهم مىكردند . روحانيان مسيحى خود از اين گروه بودند كه همواره بذر نفاق و كينه مىپاشيدند و آتش فتنه را تيز مىكردند و به نام دين دلهاى افراطيان را از خشم و كينهء مسلمانان مىانباشتند . اين گروه با مسلمانان سخت دشمن بودند و دينشان و پيامبرشان را مسخره مىكردند و به عيان بر نبى عربى دروغ مىبستند و در اين اتهامها به برخى خرافات و اباطيلى كه كشيشان در هر عصر و مكانى نقل مىكنند ، متكى بودند . دوزى مىگويد : « برايشان هيچ چيز از اين آسانتر نبود كه خود به ميان مسلمانان روند تا با حقيقت آشنا شوند ، ولى آنان هرگز نمىخواستند به سرچشمهء معارف اسلامى راه يابند و به منابعى كه در دسترس داشتند بنگرند . تنها به اين دلخوش بودند\r\n\r\n","description":"","footnote":"","page_name":" 286 ","page_number":294},
  {"content":"\r\n\r\nكه خرافات سخيفى را كه دربارهء رسول مكى شايع شده بود بازگو كنند . » « 22 »\r\nخاورشناس سيمونت كه يكى از مورخين بزرگ اسپانيايى است در تاريخ خود به نام مسيحيان معاهد  sebarazoM soL  تحت عنوان « قهرمانيهاى مسيحيان قرطبه در مقاومت در برابر هجوم الحاد اسلامى » عقايد عجيبى ابراز مىدارد . سيمونت معتقد است كه قرطبه يكى از پايگاههاى اصلى جنگ و ويرانگرى است كه اسلام عليه مسيحيت تدارك ديده است . سيمونت مىگويد كه اسلام يك قرن با مستعربين به مدارا رفتار كرد و اين بدان سبب بود كه به خدماتشان و معاونتشان نياز داشت و چون احساس نيرومندى نمود اين تسامح و مدارا را به يك سو نهاد ، زيرا مىديد كه گروه كثيرى از مسيحيان روحيهء ديگرى يافته‌اند و براى يافتن حياتى تازه به فعاليت افتاده‌اند . سپس سيمونت از « مظالمى كه مسيحيان گرفتار آن بودند و سركوبى و تحقيرى كه تحمل مىكردند » سخن مىگويد كه « اينان نه تنها از سوى حكومت بلكه از سوى تودهء مردم نيز در فشار و رنج بودند . » سيمونت معتقد است كه « اين سياست قرطبه با همهء عهدنامه‌ها و قوانينى كه در روزگاران فتح امتيازاتى به اسپانياييها داده بود منافات داشت . فشار اسلامى بر ضمير و وجدان مسيحيان اسپانيا و بر مالكيت و كرامتشان بس توانفرسا بود » .\r\nسيمونت دربارهء امراى قرطبه مىگويد آنان حقوق و امتيازاتى براى خود قائل شدند ، تا هرچه بيشتر مسيحيان را تحت فشار قرار دهند . مانند زمان فرمانروايى گوتها حق تعيين و عزل اسقفان را به خود اختصاص دادند . تشكيل مجالس دينى را به اجازهء خود منوط كرده بودند و همواره يكى از مسلمانان يا يكى از مسيحيان مرتد را بر آن رياست مىدادند . غالبا وظايف اسقفان را به برخى از مردان منحط كه جز چاپلوسى و خدمتگزارى در درگاه آنان كار ديگر نمىدانستند واگذار مىكردند .\r\nزورگويى امرا بر مستعربين شامل املاك و داراييهاى آنها هم مىشد ، زيرا مسيحيان براى نجات جان خويش اموال گزافى به خزانه واريز مىكردند . اين پرداختها به صورت جزيه و ماليات بود كه بسا فوق طاقت ايشان بود . روزگارى آمد كه مسيحيان هر رنجى را تحمل مىكردند تا بتوانند آزادى دين را حفظ كنند ، ولى هر روز مسلمانان غرامت تازه‌اى را تدارك مىديدند . اين غرامتها افزون بر مالياتهايى\r\n\r\n\r\n","description":"","footnote":"\r\n( 22 ) .  . vius te 713 . p . I . tsiH : yzoD \r\n","page_name":" 287 ","page_number":295},
  {"content":"\r\n\r\nبود كه به‌طور عادى مىپرداختند . اين غرامتها را به عناوين مختلف بر مسيحيان تحميل مىكردند و مىگرفتند .\r\nاين غرامتها در عصر عبد الرحمان دوم امير متكبر و خودخواه و محمد اول امير سخت‌دل كه به وسيلهء كنت سواندا از مسيحيان قرطبه صد هزار « سويلدو » گرفت به اوج خود رسيد .\r\nسيمونت سپس از تعصب مسلمانان سخن مىگويد كه : تعصب عرب بر ضد اجانب و تحقير آنان در نيمهء اول قرن نهم به بالاترين حد خود فرارفت . حتى خودپسنديهاى بربرهاى وحشى را حدى نبود . اسپانياييهايى كه مسلمان شده بودند ( مولدين ) و از دين خود بازگشته بودند تا زندگى آسوده‌اى داشته باشند ، براى محو اصول مسيحيت بيش از مسلمانان بر ضد مسيحيان تعصب نشان مىدادند . همهء اينان آنچه در آن سعى مىكردند اهانت و سركوبى و تحقير مسيحيان بود ، مخصوصا نسبت به روحانيان و كشيشان ، و چون خبر رسيد كه مسيحيان شمال پيروزيهايى به دست آورده‌اند و مولدين در طليطله قيام كرده‌اند اين فشار بسى بيشتر شد .\r\nسيمونت از فشارها و سختگيريهاى مسلمانان بر ضد رعاياشان و برادرانشان كه مسيحى معاهد بودند اين گونه حكايت مىكند . در عين حال اعتراف مىكند كه مسيحيان قرطبه در لشكر اسلامى به عنوان سرباز يا افسر خدمت مىكردند و بسيارى در قصر سلطنتى يا در قصور بزرگان مسلمان داراى مشاغل مهم بوده‌اند .\r\nسيمونت از تأثير جامعهء اسلامى و عظمت آن و زبان آن و رسوم و آيينهاى آن در نفوس مسيحيان سخن مىگويد ، آنجا كه مىگويد :\r\n« جوانان مسيحى فريفتهء منظرهء عظمت مادى و معنوى مسلمانان قرطبه شده بودند . مخصوصا تفوقى كه مسلمانان از حيث مظاهر ادبى و هنرى در عصر عبد الرحمان به سبب علاقه‌اى كه او به شعر و فلسفه و موسيقى داشت ، حاصل كرده بودند مسيحيان را به خود جلب كرده بود . از نشانه‌هاى اين شيفتگى يكى آن بود كه جوانان مسيحى به زبان عربى مىنوشتند و زبان و ادبيات لاتينى را تحقير مىكردند و اين امر براى وطن و دينشان خطر بزرگى بود .\r\nدر نيمهء اول قرن نهم تنها زبان عربى نبود كه جوانان مسيحى را تحت تأثير قرار داده بود ، افكار و مراسم اسلامى نيز همين حال را داشتند . اين افكار و مراسم\r\n\r\n","description":"","footnote":"","page_name":" 288 ","page_number":296},
  {"content":"\r\n\r\nميان مستعربين اسپانيا رواج يافته بود . دليل بر اين امر سندى است به خامهء يك مسيحى از مردم قرطبه در آن زمان به نام آلوارو قرطبى  esnebudroC oravlA  كه در سال 854 م تحت عنوان  osonimuL olacidnI  نوشته شده و در آنجا با بلاغتى شگرف از وحشتى كه دامنگير « اشراف بزرگوار و نيرومندى كه نگهبانان عاطفه و وجدان مسيحى و حس ميهن‌پرستى اسپانيايى هستند » شده است سخن مىگويد كه چگونه جوانان اسپانيايى لبريز از حيات و قوت و فصاحت‌اند و چسان زبان عربى را به خوبى فراگرفته‌اند و با شور و نشاط در پى يافتن كتابهاى عربى و خواندن آنها هستند و آنها را مىستايند و اين در حالى است كه حاملان علوم كليسا را نمىشناسند . آنگاه نويسنده از اين اظهار تأسف مىكند كه مسيحيان دين خود و زبان لاتينى خود را نمىشناسند و زبان ملى خود را از ياد برده‌اند . » « 23 »\r\nاين تفاصيل كه علامه سيمونت از اوضاع جامعهء مسيحى قرطبه مىآورد مطالب مفيدى را در بر دارد ، ولى در آن سهل‌انگاريها يا يكسونگريهايى است كه غالبا طرف كليسا را گرفته است و اين حقيقت را ناديده انگاشته كه مسيحيان مستعرب كه از رعاياى حكومت اسپانيا بودند تقريبا در حقوق اجتماعى با برادران مسلمانشان مساوى بودند و در مقابل حكومت اسلامى فرمانبردار قوانين بودند و به نظام آن احترام مىنهادند ، ولى در برابر حقوقشان برخى ملاحظات نيز بود كه مربوط به عدم تسامح و مدارا نبود بلكه صرفا متوجه اوضاع و احوال آن زمان بود .\r\nآنچه نويسندگان مسيحى را دچار اين سهل‌انگاريها و يكسونگريها كرده بود تا بدين‌گونه حملات خود را متوجه حكومت قرطبه كنند تنها عامل دين نبود ، عوامل اجتماعى نيز در آن تأثير داشته‌اند . يعنى آنچه كشيشان و متعصبين را بر ضد حكومت تحريك مىكرد يكى آن بود كه فرمانروايان اسلامى از سرورى و عزت برخوردار بودند و خواه و ناخواه در انظار باشكوه و ابهت ديگرى ظاهر مىشدند كه رؤساى دينى مسيحى از آن كم‌بهره بودند . ديگر آنكه جامعهء اسلامى از يك زندگى خوش و مرفه و عالى متنعم بود و اين دو امر حس حسد و كينه‌جويى را در دل مسيحيان برانگيخته\r\n\r\n\r\n","description":"","footnote":"\r\n( 23 ) . رجوع كنيد به كتاب مفصل سيمونت تحت عنوان :\r\n . 272 - 852 . p . I . loV , anapsE ed sebarazoM sol ed airotsiH \r\n","page_name":" 289 ","page_number":297},
  {"content":"\r\n\r\nبود ، چنان كه در عهد عبد الرحمان اين حس حسد و كينه‌جويى به اوج خود رسيد و به عواقب دردناكى هشدار مىداد . اين متعصبين در شهرهاى دور از قرطبه چون طليطله و غير آن علم عصيان برمىافراختند و رودرروى حكام به نبرد مىايستادند و چون برپا كردن شورش در قرطبه كارى بس دشوار بود ، در آنجا بذر اختلاف طايفگى و دينى و اجتماعى مىپاشيدند . مثلا كشيشان متعصب براى دست يافتن به هدفهاى خود ساده‌ترين راه ولى پرخطرترين آن يعنى نكوهش پيامبر عربى و دين او را انتخاب كرده بودند . اين گناه بزرگى بود كه هركس مرتكب آن مىشد مستحق مرگ بود .\r\nبعضى از كشيشان افراطى و متعصبان بىخرد عمدا در اين سراشيب مىافتادند و در رهگذرها به پيامبر عربى دشنام مىدادند و چون در برابر قضاة قرار مىگرفتند با اصرار و جرئت آنچه را گفته بودند تكرار مىكردند . قضات در آغاز مىخواستند به رفق و مدارا اين نكوهشگران را قانع كنند تا از آنچه گفته‌اند پوزش خواهند ، ولى چون با سرسختى ايشان مواجه مىشدند خواه و ناخواه آنان را به مرگ محكوم مىكردند .\r\nبدين طريق در مدت كوتاهى در تابستان سال 851 م / 237 ه عده‌اى از كشيشان و متعصبان كشته شدند . آنگاه ديگر روحانيان مسيحى گورهاى اينان را گرامى مىداشتند و ايشان را در زمرهء شهدا مىآوردند و همين امور آتش فتنه را تيزتر مىكرد . يكى از سران اين حركت در قرطبه مردى بود به نام اولوخيو . او بسيارى از اين « شهيدان » خيالى را در پنجهءمرگ گرفتار نمود .\r\nالتاميرا اين توطئهء حساب‌شده را چنين وصف مىكند : « امراى مسلمان از آغاز فتح سياست تسامح و مداراى دينى را پيش گرفته بودند . اشراف عرب مسيحيان را محترم مىشمردند ، ولى به هنگامى كه عوام مردم كه غرق در غرور پيروزى بودند به فلان كشيش كه تنها يا در ميان مريدان خود در كوچه‌ها مىرفت اهانت مىكردند ، نمىتوانستند از آنان جلوگيرند . اين حوادث و امثال آن موجب خشم مسيحيان مىشد . اين امور كوچك با گذشت زمان سبب بارور شدن كينه در دل مسيحيان ديندار يا كشيشانشان شده بود . مسيحيان نيز از طريق ديگر مىخواستند از سورت فرمانروايى مسلمانان بكاهند ، بدين معنى كه در حضور مردم يا مقامات دولتى به محمد [ ص 
  ] اهانت روا مىداشتند و خود را به كشتن مىدادند ، زيرا قانون هركس را كه مرتكب چنين عملى مىشد به مرگ محكوم مىكرد . عكس العمل از اين طريق تنها كار\r\n\r\n","description":"","footnote":"","page_name":" 290 ","page_number":298},
  {"content":"\r\n\r\nمردم عادى نبود ، بعضى از كشيشان خردمند و مسالمت‌جوى نيز در انتقامجويى شركت مىكردند . از اين جمله اولوخيو و آلوارو بودند . اين دو نيز براى مبارزه با قدرت اسلام هيچ راهى جز طعن‌زدن به اسلام و فداكردن جان خويش براى مذهب كاتوليك ، نمىشناختند . » « 24 »\r\nعبد الرحمان بن حكم خطرى را كه در پيش بود بازشناخت و چنان ديد كه با حزم و تفاهم آن را چاره كند . مجلسى ترتيب داد و كشيشان را بخواند . اين مجلس در قرطبه به رياست ريكافرد مطران اشبيليه برپا شد و امير يكى از دبيران مسيحى خويش گومث بن انطونيا بن خوليان « 25 » عامل اهل ذمه را در آن نمايندگى داد و براى اسقفها اعمال افراطيان چون دشنام داد نشان به پيامبر اسلام را بازگو كرد و از عواقب چنين اعمالى كه گريبان مسيحيان را خواهد گرفت ، بيم داد . مجلس به اصل شهادت‌طلبى ايرادى نكرد ، ولى اسقفها بيانيه‌اى صادر نمودند و در آن اعمال افراطيان را تقبيح كردند و مسيحيان را از پيروى روش آنان برحذر داشتند و مقرر شد هركس با اين قرار مخالفت ورزد دستگيرش كنند « 26 » . ولى بيانيهء اسقفها تأثيرى در جوش و خروش متعصبين ننمود و ياران اولوخيو همچنان در گمراهى خويش باقى ماندند و بسيارى از ايشان روانهء زندان شدند ، از جمله خود اولوخيو . در ميان زندانيان چند دوشيزهء مسلمان بودند از مادران مسيحى و پدران مسلمان . اينان را مادرانشان و كشيشان گمراه كرده به سب رسول اكرم [ ع 
  ] تحريض نموده بودند . از آن ميان دوشيزه‌اى سخت زيبا بود به نام فلورا كه اولوخيو او را ديده و به او دلبستگى يافته بود .\r\nداستان اين دوشيزه بدان‌سان كه سيمونت روايت كرده شيوهء تحدى و آشوب‌انگيزى افراطيان را به خوبى بيان مىدارد . پدر فلورا مسلمان و مادرش مسيحى بود . هنوز كودك بود كه پدرش درگذشت و مادر او را با اصول مسيحيت آشنا نمود .\r\nفلورا در عين زيبايى دوشيزه‌اى پرهيزگار بود و پنهان از برادر بزرگش كه مسلمانى سخت\r\n\r\n\r\n","description":"","footnote":"\r\n( 24 ) .  . 032 . p . I . loV , anapsE ed . tsiH : arimatlA . R \r\n( 25 ) . ابن القوطيه او را قومس بن انتنيان بن يليانه ناميده كه بعدها به اسلام گرويده است . ص 84 .\r\nهمچنين خشنى در كتاب قضاة قرطبه از او ياد كرده و او را قومس بن انتنيان خوانده . رجوع كنيد به كتاب قضاة قرطبه ( قاهره ) ، ص 111 .\r\n( 26 ) .  . 043 . p . I . loV . dibi : yzoD \r\n","page_name":" 291 ","page_number":299},
  {"content":"\r\n\r\nپايبند به اسلام بود به كليسا مىرفت . سپس از خانهء پدرى گريخت و برادرش همه‌جا به دنبال او گشت و نيافتش . پس از چندى به خانه بازگشت و برادر را گفت كه مسيحى شده است . تهديد و تنبيه برادر سودى نبخشيد . عاقبت او را به نزد قاضى برد و گفت كه خواهر نادانش گمراه شده و به مسيحيت گرويده است و به پيامبر اسلام و دين او دشنام مىدهد . فلورا نيز اعتراف كرد كه از كودكى مسيحى بوده و اكنون نيز دين خود را نگه خواهد داشت . فلورا با اين اعتراف در زمرهء مرتدان درمىآمد و قتلش واجب مىشد . قاضى مقرر داشت كه او را بزنند بدين اميد كه به راه صواب بازگردد . دختر ضربه‌هاى تازيانه را تحمل كرد . آنگاه او را كه سخت ناتوان شده بود به خانه‌اش بازگردانيدند . فلورا چند روز صبر كرد ، چون شفا يافت شبى از خانه گريخت و بىآنكه بداند به كجا مىرود برفت تا به خانهء شخصى مسيحى پناه برد .\r\nاين خانه در « مرتوش » غربى بود . ظاهرا اولوخيو او را در اين خانه ديده بود و فريفتهء جمال و پارسايى او شده بود و به او عشقى آسمانى و عميق يافته بود .\r\nفلورا پس از چندى با آنكه خطر روياروى او بود به قرطبه بازگرديد و خود را براى كشته شدن در راه دين خويش آماده كرده بود . فلورا به كليساى سن اثيسكولو پناه برد . دوشيزهء ديگرى نيز به نام ماريا به همين كليسا پناه برده بود . ماريا دختر مردى مسيحى از مردم لبله بود و مادرش زن مسلمانى مسيحىشده . ماريا در دير به آداب دينى تربيت شده بود . برادر بزرگش هم در دير پرورش يافته بود . ماريا چون برادرش درگذشت سخت غمگين شد و به قصد فداكردن جان خود در راه دين خويش به قرطبه آمد و به همان كليسايى كه فلورا در آنجا بود پناه برد . آن دو دوشيزه تصميم خود را گرفتند و هردو به سراى قاضى رفتند . فلورا به قاضى گفت كه او دختر مردى مسلمان است ، ولى مسيحى شده و به مسيحيت معتقد است و اعتراف مىكند كه مسيح خداى بر حق است و محمد [ ص 
  ] بر باطل است . . . الخ . ماريا نيز از اعماق قلب خود تأكيد كرد كه عيسى آفريدگار حقيقى است و اسلام دين شيطان است . قاضى حكم به زندانى شدنشان نمود . قضا را اولوخيو هم در آن زندان بود . به موعظهء دو دختر پرداخت و آنان را به شهادت‌طلبى در راه مسيحيت دعوت كرد .\r\nقاضى كوشيد آن دو دختر را اندرز دهد ، ولى آن دو همچنان بر سر حرف خود باقى ماندند و زبان از طعن و سب بازنداشتند . عاقبت قاضى حكم به اعدامشان داد . اين\r\n\r\n","description":"","footnote":"","page_name":" 292 ","page_number":300},
  {"content":"\r\n\r\nواقعه در روز بيست و چهارم نوامبر سال 851 بود . آن دو را به ميدان اعدام بردند .\r\nآن دو با حركت دست صليب رسم نمودند و در آنجا سرشان را قطع كردند و پيكرشان را به رود انداختند . مسيحيان توانستند تنها پيكر ماريا را بيابند و با هردو سر به خاك بسپارند . فلورا بعدا در زمرهء قديسان درآمد « 27 » .\r\nسيمونت داستان فلورا و ماريا را چنين نقل مىكند . در وراى اين داستان دلگداز رگه‌هاى توطئه‌اى را كه مسيحيان قرطبه بخصوص كشيشان براى روشن ساختن آتش فتنه‌هاى طايفگى و اخلال در نظم و امنيت برافروخته بودند به خوبى مشاهده توان كرد . اينها يك سلسله اقداماتى بود كه هيچ حكومتى كه داراى نظاماتى باشد نمىتواند از آنها چشم بپوشد .\r\nمدتى اين آتش زبانه مىكشيد و حكومت قرطبه با حزم و شدت مشغول خاموش كردن آن بود . از متعصبان جمعى ديگر كشته شدند كه از آن ميان اولوخيو بود . اولوخيو را نيز بعدها جزء قديسين ثبت كردند .\r\nعبد الرحمان در اواخر حكومت خود گرفتار اين شورشهاى دينى بود . ولى متعصبان نتيجه‌اى كه مىخواستند حاصل نكردند ، بلكه برعكس از سوى مسيحيان معتدل كه از تسامح و مداراى حكومت اسلامى تقدير مىكردند مورد خشم و انكار واقع شدند .\r\n* عبد الرحمان بن حكم در سوم ماه ربيع الثانى سال 238 ه / 23 سپتامبر سال 852 م در سن شصت و دو سالگى پس از سى و يك سال و چند ماه فرمانروايى بمرد .\r\nعبد الرحمان مردى سيه‌چرده و بلندبالا بود . چهره‌اى گيرا داشت . باوقار بود . وسط بينىاش برآمده بود . چشمانش درشت و سياه بود . طلعتى زيبا داشت و ريشى دراز .\r\nنقش خاتمش اين بود : « عبد الرحمان بقضاء اللّه راض » « 28 » كنيه‌اش ابو المطرف بود\r\n\r\n\r\n","description":"","footnote":"\r\n( 27 ) .  . 224 - 314 . p . I . loV , sebarazoM sol ed . tsiH : tenomiS \r\n( 28 ) . ابن الاثير ، الكامل ، ج 7 / ص 22 . ابن حيان از رازى ، همان مخطوط ، ص 111 .\r\n","page_name":" 293 ","page_number":301},
  {"content":"\r\n\r\nو به عبد الرحمان الاوسط و عبد الرحمان دوم شهرت داشت . عبد الرحمان اول جد او عبد الرحمان الداخل بود و عبد الرحمان سوم عبد الرحمان الناصر . عبد الرحمان چون پدرش حكم اميرى دلير و بااراده بود . خود را بس فراتر مىگرفت و به عامه روى نشان نمىداد و عاشق تشريفات بود . در عهد او دربار اموى اسپانيا به چنان شكوه و جلالى رسيد كه در همهء اعصار همانندى نداشت . آريستوكراسى عربى در بديع‌ترين مظاهر خود بود . سواركارى اندلسى به اوج اعتلاى خود رسيد ، آنچنانكه در جوامع قرون وسطى مورد تقليد قرار گرفت و سواركارى مسيحيت از فنون آن اقتباس كرد . مراسم و آداب سلطنت به طرزى باشكوه به عرصهء ظهور رسيد . مشاغل عامه نيز مورد توجه قرار گرفت و كسبه در برابر دولت احساس مسئوليت مىكردند . « احكام السوق » به عنوان منصب مستقلى در ادارهء شهرها به كار گرفته شد . رسوم خلافت از حيث تجمل و زينت و خدمه زنده شد « 29 » و براى وزارت نيز آداب و ترتيبى وضع گرديد .\r\nروايات اسلامى حاكى است كه عبد الرحمان بن حكم در انتخاب دولتمردان خود از قدرت بصيرتى خاص بهره‌مند بود . رازى مىگويد : رجال را براى عهده‌دار شدن كارها به دقت برمىگزيد و مردان كافى و لايق را به وزارت مىگماشت . در عصر او جماعتى از وزرا و فقهاى بزرگ ظهور كردند . از وزراى او برخى از بزرگترين و مشهورترين مردان آن زمان بودند ، چون حاجب عبد الكريم و سردار عيسى بن شهيد و يوسف بن بخت و هاشم بن عبد العزيز و عبد الرحمان بن رستم و حسن بن عبد الغافربن ابى عبده و محمد بن السليم و محمد بن عبد السلام بن بسيل و عبد الواحد بن يزيد الاسكندرانى و جز ايشان . وزرا از روى برنامهء منظمى براى بحث و مذاكره در امور مملكت به دربار داخل مىشدند و در جايى خاص موسوم به « بيت الوزاره » مىنشستند .\r\nمواجب وزرا در ايام او سيصد و پنجاه دينار در ماه بود « 30 » .\r\nدر مناقب اين وزيران كه در دستگاه حكومت عبد الرحمان بن حكم گرد آمده بودند سخن بسيار رفته است . در وصف آنان گفته‌اند كه « ايشان گروهى از مردان بردبار و خردمند بودند كه همانندشان پيش از اين در هيچ ديارى گرد نيامده است » . از آن ميان دو تن بر ديگران برترى و تقدم داشتند و در سياست دولت او بزرگترين اثر . نخستين\r\n\r\n\r\n","description":"","footnote":"\r\n( 29 ) . ابن الابار ، الحلة السيراء ، ص 61 . ابن عذارى ، البيان المغرب ، ج 2 / ص 93 .\r\n( 30 ) . ابن القوطيه ، افتتاح الاندلس ، ص 61 و 62 . مخطوط ابن حيان ، ص 144 . مخطوط قرويين ، برگ 196 .\r\n","page_name":" 294 ","page_number":302},
  {"content":"\r\n\r\nحاجب عبد الكريم بن عبد الواحد بن مغيث بود كه وزارت پدرش حكم را نيز به عهده داشت . رازى در وصف او گويد : « كاملترين مردانى است كه تاكنون نام وزارت بر آنان اطلاق شده و آن همه خوبى كه در او گرد آمده بود در ديگر كسى گرد نيامده بود » . عبد الكريم علاوه بر براعت و قدرتى كه در امور ادارى داشت همانند جدش مغيث فاتح قرطبه ، از بزرگترين سرداران جنگى نيز به حساب مىآمد . در عين وزارت چند بار به غزا رفت و همواره پيروز بازآمد . چون در سال 209 ه / 824 م درگذشت سفيان بن عبدربه جانشين او شد . سفيان مردى از بربر بود و خرد و دورانديشى او را نداشت . دوم عيسى بن شهيد بود . عيسى از اعيان موالى بنى اميه بود و نيز از وزراى حكم . حكم فرزند خود عبد الرحمان را وصيت كرده بود كه وزارت خود به او دهد . چون عبد الرحمان به حكومت رسيد عيسى بن شهيد را بركشيد و بر خواص خود مقدم داشت . سپس او را خلعت وزارت پوشانيد و نظر در مظالم را نيز به عهدهء او گذاشت و اجازه يافت كه بر همهء طبقات مردم مملكت حكم خود جارى سازد .\r\nسپس مقام حاجبى را پس از سفيان به او داد . عيسى بن شهيد به بردبارى و حصافت رأى و معرفت و جزالت شهره بود . در بسيارى از نبردهاى تابستانى پيروز شده بود ، جز آنكه هدف خصومت نصر الخصى بود . نصر بر امور قصر نظارت كامل داشت و با طروب سوگلى امير در كار دسيسه بودند شايد وزير را از مقامش دور سازند و تنها نصر همهء كارها را در دست داشته باشد و اين كار وقتى ميسر شد كه عبد الرحمان بيمار گرديد و مدتى دراز از مردم روى پوشيد . نصر الخصى ، عبد الرحمن بن رستم را به حاجبى گماشت . چون امير عبد الرحمان از بيمارى شفا يافت ناخشنودى نمود و نصر را سرزنش كرد و عيسى بن شهيد را به مقام خود باز آورد . عيسى در همان مقام ببود تا امير عبد الرحمان درگذشت . ابن القوطيه مىگويد : « شيوخ اندلس همه متفقند كه در اندلس هيچ كس بزرگوارتر از عيسى بن شهيد در خدمت ملوك بنى اميه نزيست .\r\nو آنان هيچ كس را چون او مورد نواخت و احسان خويش قرار ندادند و حق هيچ كس را چون حق او رعايت ننمودند . حاجب پيش از او عبد الكريم بن عبد الواحد بن مغيث نيز چون او بود ، هرچند در برخى خصال و ساز وزارت بر او برترى داشت . » « 31 »\r\n\r\n\r\n","description":"","footnote":"\r\n( 31 ) . مخطوط قرويين ، برگهاى 196 الف و ب ، 197 الف و 198 الف .\r\n","page_name":" 295 ","page_number":303},
  {"content":"\r\n\r\nمنصب دبيرى امير عبد الرحمان بن حكم را چند تن از دبيران مبرز بر عهده داشتند . مقدم بر همه حاجب عبد الكريم بود كه افزون بر سجاياى برتر خويش كاتبى بليغ و شاعرى توانا بود . ديگر عبد اللّه بن محمد بن امية بن ابى حوثره و محمد بن ابى سليمان الزجالى . محمد بن سليمان از بربرهاى نفزه بود . او نيز كاتبى بارع بود و به سبب حافظهء نيرومندش « اصمعى » ناميده مىشد . پسرانش پس از او در عرصهء دبيرى نام‌آور شدند .\r\nاز دبيران امير عبد الرحمان يكى هم اسقف گومث ( قومس ) بن انطونيا عامل اهل ذمه بود . او نيز اديبى بارع و كاتبى مقتدر بود . امير عبد الرحمان كارهاى بزرگ بر عهده‌اش گذاشته بود . پس از عبد الرحمان به خدمت پسرش امير محمد درآمد « 32 » .\r\nدر عهد امير عبد الرحمان جماعتى از اجلهء فقها و قضاه در اندلس گرد آمده بودند .\r\nبسيارى از آنان به طلب علم و جمع‌آورى روايات به مشرق سفر كردند . از آن جمله بودند محمد بن يوسف بن مطروح و محمد بن حارث و عبد الاعلى بن وهب و بقى بن مخلد و محمد بن وضاح و يحيى بن ابراهيم بن مدين و عيسى بن دينار و يحيى بن يحيى . بعضى از اينان در عصر پدرش حكم بن هشام نيز مشهور بودند . مقدم براين فقها از حيث مكانت و نفوذ عبد الاعلى بن وهب و يحيى بن يحيى و عبد الملك بن حبيب بودند .\r\nيحيى بن يحيى عميد فقها و شيخ قرطبه بود . اصل او بربر و از قبيلهء مصموده بود .\r\nدر مشرق نزد مالك و ليث بن سعد و ابن وهب و جز ايشان درس خواند و پس از عيسى بن دينار متولى فتاوى شد و در همين مقام ارجمند بماند تا سال 232 كه رخت از جهان بكشيد . يحيى بن يحيى از كسانى بود كه در قيام ربض متهم شد . پس از سركوبى قيام به طليطله گريخت ، سپس امان خواست . عبد الرحمان امانش داد و به قرطبه بازگرديد . جانشين او در علم و مكانت عبد الملك بن حبيب بود . عبد الملك در زمرهء خواص امير عبد الرحمان درآمد ، چنان كه هيچ كس مقدم بر او نبود و كس در مشاورت امير به پايهء او نمىرسيد . عبد الملك افزون بر براعتش در فقه و حديث در لغت نيز برتر از همگان بود و در علوم قديمه بىهمانند و در ادب يگانه . كتابهايى در اعراب قرآن و شرح حديث و در انساب نوشته است « 33 » .\r\n\r\n\r\n","description":"","footnote":"\r\n( 32 ) . رجوع كنيد به كتاب قضاة قرطبهء خشنى ، ص 111 .\r\n( 33 ) . تاريخ ابن حيان ( مخطوط ) ، برگهاى 201 ب و 202 الف ، كتابخانهء القرويين .\r\n","page_name":" 296 ","page_number":304},
  {"content":"\r\n\r\nابن حيان در ذكر قضاة عصر عبد الرحمان بن حكم و ذكر نوادر ايشان و توصيف آنان فصلى طويل آورده و ما به همين اشارت كرديم « 34 » .\r\nعبد الرحمان نيز چون پدر خود جمعى از موالى و صقالبه را به خدمت گرفت .\r\nسهم الارث برادرانش را از مماليك پدرش خريد . آنان پنج هزار مملوك بودند و سه هزار سوار نوبتى كه بر در قصر يا بر روى سنگفرشهاى گرداگرد قصر مىايستادند و نيز دو هزار تن بر درهاى كاخ دربانى مىكردند . اينان را بدان سبب كه عجم بودند و عربى نمىدانستند « الخرص » يعنى لال و گنگ مىناميدند . در اين زمان غلامان و خواجه‌سرايان در دربار نفوذ بسيار يافتند . زعيم آنان كه در همهء امور دربار نفوذ داشت نصر بود . نصر خواجه‌اى سخت در دولت متنفذ بود . ديگر كنيزى بود به نام طروب . طروب كنيز عبد الرحمان بود كه او نيز صاحب نفوذ بسيار بود .\r\nنصر ، ابو الفتوح كنيه داشت . يكى از جوانان ظريف و زيباروى بود كه حكم فرمان داد آنان را اخته كنند . اصل او از آزادمردانى بود كه براى خدمت در درون كاخ امير گرد آمده بودند . پدرش از مولدين بود و از مردم قرمونه « 35 » . چون عبد الرحمان بن حكم به امارت رسيد او را بر ديگر خواص خود برترى داد و تدبير امور داخلى قصر به دست او بود . نصر با اكابر وزراى عبد الرحمان در كارهاى مملكتى رأى مىزد . چون با يكى از كنيزان متنفذ و سوگلى عبد الرحمان به نام طروب عهد دوستى بست قدرت و نفوذش مضاعف شد . يكى از كارهاى درخشان او فرماندهى اوست بر لشكر اندلس . آنگاه در سرزمين اشبيليه به جنگ نورمانها رفت و بر آنان پيروز گرديد . ستارهء اقبال نصر همچنان در اوج اعتلا بود و نفوذش در گسترش ، تا آنگاه كه در زمرهء بزرگترين دولتمردان درآمد . نصر مردى وحشتناك بود . حتى اكابر مملكت و خواص امير عبد الرحمان از او مىترسيدند . نصر به ناگاه در اواخر سال 233 ه / 848 م بمرد و چون بمرد مردم نفسى به راحت كشيدند و از مردن او خشنود شدند و از ستم و سركشىاش برستند « 36 » .\r\n\r\n\r\n","description":"","footnote":"\r\n( 34 ) . همان مآخذ ، 202 تا 211 .\r\n( 35 ) . ابن حزم در رسالهء نقط العروس ، ص 73 گويد كه اين نصر همان است كه « منية نصر » كه جايى خوش و زيبا بر ساحل رود ، در مشرق قرطبه و نزديك آن واقع است از احداثات اوست .\r\n( 36 ) . تاريخ ابن حيان ، نسخهء خطى كتابخانهء قرويين ، برگ 191 ب .\r\n","page_name":" 297 ","page_number":305},
  {"content":"\r\n\r\nعبد الرحمان بن حكم خيل عظيمى از كنيزان خوبروى نيز گردآورده بود كه سخت به آنان شيفته بود . همواره مىكوشيد كه كنيزان خود را از بهترين نژادها برگزيند و از اين دست كنيزان زيبا جمعى را در اختيار داشت . يكى از آنان ، طروب مادر فرزندش عبد اللّه بن عبد الرحمان بود . ديگر مؤمره مادر فرزند ديگرش منذر و شفاء مادر پسر ديگرش مطرف . ديگر از كنيزان محبوب او فخر و متعه بودند .\r\nعبد الرحمان بن حكم فرزندان بسيار داشت ، بنابه روايت ابن حزم پنجاه پسر و پنجاه دختر . و رازى مىگويد چهل پسر داشت و سى و چهار دختر ، و يك‌يك نام همه را ذكر كرده است . كنيزان او نيز چون غلامانش از نفوذ بسيار برخوردار بودند ، از آن جمله طروب سوگلى او بود . در اواخر ايام عبد الرحمان طروب در همهء كارها دخالت مىكرد و نصر را نيز پشتيبانى نيكو بود . عبد الرحمان شيفتهء طروب بود و دربارهء او گفت :\r\n اذا ما بدت لى شمس النها * ر طالعة ذكر تنى طروبا \r\nعبد الرحمان به ساختن بناهاى عمومى توجهى خاص داشت . در مسجد جامع قرطبه دو رواق تازه در جانب قبلى در افزود . نصر غلام او بناى اين دو رواق را زير نظر گرفت . اين مسجد معروف با همان طاقهاى اسلامى و رواقها و محرابها تا به امروز همچنان برپاست ، ولى از قرن شانزدهم ميلادى به صورت كليساى بزرگ قرطبه درآمد . با آنكه در برخى پهلوهاى آن معابدى ساخته شد و در وسطش نمازخانه‌اى به شكل صليب به وجود آوردند همچنان نام قديم خود را منتهى به لهجهء اسپانيايى حفظ كرده است و به جاى المسجد الجامع به آن  amajlA atiuqzeM aL  مىگويند ، ولى بعضى گنبدها و تزيينات اسلامى آن را برداشته‌اند و به جاى آن تزيينات مسيحى نهاده‌اند . اما محرابهاى پرشكوه آن با همان تزيينات اسلامى و آيات قرآنى هنوز برجاست .\r\nمسجد جامع قرطبه در سمت جنوبى شهر وسط شبكه‌اى از محلات اندلسى كهن نزديك به پل رومى عربى بر نهر وادى الكبير بنا شده . طول آن 185 و عرض آن 135 متر است . چند در بزرگ و شكوهمند دارد كه همچنان نقوش اسلامى خود را حفظ كرده‌اند . در بزرگ و اصلى كه به صحن باز مىشود ، « باب النخيل »  samlaP sol ed atreuP  نام دارد . صحن مسجد در ناحيهء شمالى آن است و به صحن\r\n\r\n","description":"","footnote":"","page_name":" 298 ","page_number":306},
  {"content":"\r\n\r\nنارنج  sojnaraN sol ed oitaP  شهرت دارد . صحن نارنج مستطيل شكل است كه در آن چند درخت پرتقال يا نارنج كاشته شده و امروز صحن كليسا است . مناره‌اى كه عبد الرحمان الناصر در كنار صحن ساخته بود ويران شده و به جاى آن برج ناقوس سر برافراشته است « 37 » .\r\nعبد الرحمان مسجدجامع اشبيليه را نيز بنا كرد و پس از جنگ با نورمانها باروهاى عظيم شهر را برآورد . همچنين براى سكه‌زدن نظام مستقل و جديدى نهاد و اوزان تازه‌اى متداول كرد . مردم اندلس پيش از اين با نقودى كه از شرق به اندلس مىبردند يا نقودى كه به همان شيوه در دار الضربى كه عبد الرحمان الداخل تأسيس كرده بود سكه مىزدند ، معامله مىكردند . عبد الرحمان بن حكم براى قصر امارت و در اطراف آن ايوانها و بالكونها ساخت و از كوههاى اطراف آب شيرين به قصر كشيد و در ساحل نهر بزرگ در سمت قصر جادهء سنگفرش عظيمى احداث نمود « 38 » .\r\nهمچنين در قرطبه باغها و بستانسراها ايجاد كرد . كنيزان او نيز پاى به جاى پاى او نهادند و در سراسر قرطبه مساجدى كه به نام آنها ناميده مىشد بنا كردند .\r\nسيمونت به عظمت قرطبه در عهد عبد الرحمان بن حكم اشاره مىكند و مىگويد :\r\n« عبد الرحمان به تشريفات ظاهرى بسيار علاقه داشت . در عهد او در قرطبه مساجد و كاخها و پلها و ديگر بناها احداث شد . عظمت قرطبه را در عهد او يكى از مسيحيان معروف معاصرش به نام سن اولوخيو وصف مىكند ، آنجا كه مىگويد : عبد الرحمان به پايتخت خود رنك شگرف عظمت داد و آوازه‌اش را بلند نمود و جامهء مجد و شكوه بر آن پوشيد و از هرجا ثروت و دارايى به آنجا كشيد و آن را از همهء تمتعات دنيوى تا حدى باورناكردنى بينباشت » . « 39 »\r\nايام عبد الرحمان ايام آرامش و آسودگى بود . كشاورزى و صنعت و بازرگانى رونق گرفت . بسيارى متاعها و اجناس فاخر به اندلس وارد مىشد و بازارها پر از كالا\r\n\r\n\r\n","description":"","footnote":"\r\n( 37 ) . رجوع كنيد به كتاب من تحت عنوان الاثار الاندلسية الباقية فى اسبانيا و البرتغال ، ص 18 - 30 .\r\n( 38 ) . قصر قديم اموى در ساحل رود نزديكى مسجدجامع بود ، جايى كه امروز قصر اسقفى و زندان محلى است . باغهاى اطراف آن نيز تا به امروز به باغهاى قصر  razaclA led satreuH  معروف‌اند . به ظن قوى اين باغها در همان مكان « حدائق القصر » سابق قرار دارند .\r\n( 39 ) .  . 663 . p . I . loV . dibi : tenomiS \r\n","page_name":" 299 ","page_number":307},
  {"content":"\r\n\r\nبود و مداخل دولت افزون شد ، چنان كه ميزان جمع‌آورى مالياتها به هزارهزار دينار در سال رسيد . امير عبد الرحمان توانست با اين مال كه به خزانه وارد مىشد ، لشكرها بسيج كند و به جنگ رود و بناهاى گوناگون احداث نمايد « 40 » .\r\nعبد الرحمان بن حكم مردى اديب و تربيت‌يافته بود . كاتبى بليغ و خوش‌بيان بود . از علوم شريعت و حكمت ( فلسفه ) آگاهى داشت . شعر نيكو مىگفت . علما و ادبا را يارى مىنمود . همواره جمعى از اكابر علما و ادبا و شعرا در نزد او بودند ، چون علامهء رياضيدان و منجم عباس بن فرناس و يحيى الغزال و شاعر مخصوص او عبد اللّه ابن الشمر بن نمير كه از زمان وليعهدى با او دوست بود و در ادب و شعر و منطق و تنجيم استاد بود . او بود كه طالع و ستارهء بخت عبد الرحمان را برايش حساب كرد « 41 » . و نيز عباس بن ناصح الجزيرى شاعر پدرش حكم و عبيد اللّه بن قرلمان بن بدر از موالى عبد الرحمان الداخل ، از جلسا و خواص او بودند . عبيد اللّه بن قرلمان اديبى بارع و شاعرى توانا بود و غير ايشان .\r\nعبد الرحمان خود شعر مىگفت و از اشعار اوست :\r\n و لقد تعارض اوجه لاوامر * فيقودها التوفيق نحو صوابها\r\nو الشيخ ان يحوالنهى بتجارب * فشباب رأى القوم عند شبابها \r\nو چون به غزاى جليقيه بيرون مىرفت ، گفت :\r\n و كم قد تخطيت من سبسب * و لاقيت بعد دروب دروبا\r\nالاقى بوجهى سموم الهجير * اذكاد منه الحصى ان يذوبا\r\nتدارك به اللّه دين الهدى * فاحييته و امت الصليبا \r\n\r\n\r\n","description":"","footnote":"\r\n( 40 ) . رجوع كنيد به : ابن القوطيه ، ص 67 . الحلة السيراء ، ص 61 . البيان المغرب ، ج 2 / ص 93 و 94 .\r\nاخبار مجموعه ، ص 136 . المقرى ، نفح الطيب ، ج 1 / ص 162 و 163 . ابن الاثير ، الكامل ، ج 7 / ص 22 . مخطوط ابن حيان ، ص 138 و 142 و 144 .\r\n( 41 ) . مخطوط ابن حيان ، ص 156 و 157 .\r\n","page_name":" 300 ","page_number":308},
  {"content":"\r\n\r\n و سرت الى الشرك فى جحفل * ملات الحزون بها و السهوبا \r\nو در غزل گويد :\r\n قتلتنى بهواكا * و ما احب سواكا\r\nمن لى به سحر جفون * تديره عينا كا\r\nو حمرة فى بياض * تكسى به وجنتاكا\r\nاعطف على قليلا * و احينى برضاكا\r\nفقد قنعت و حسبى * ان ارى من رآكا . \r\nعبد الرحمان خويشاوندان خود را بسيار دوست مىداشت به درجه‌اى كه كس از آن خاندان به پاى او نمىرسيد . آنان را سخت مورد توجه خود قرار مىداد و صلات و انعامات بسيار به ايشان ارزانى مىداشت . در ايام او جمعى از خاندان مروانى ( اموى ) از مشرق به اندلس كوچ كردند . عبد الرحمان همه را به گرمى پذيره شد و گرامى داشت و به آنان اقطاعات وسيع داد .\r\nعبد الرحمان به علم فلك و تنجيم عشق مىورزيد و به خواندن آن شوق وافر داشت .\r\nعلامهء رياضيدان ابن فرناس و عبيد اللّه بن الشمر و عبد الواحد بن اسحاق الضبى از استادان او در اين فن بودند . عبد الرحمان آنان را به خود نزديك ساخت و راتبه معين كرد و او را با آن دانشمندان قصه‌ها و نوادر بسيار است . همچنين غنا و موسيقى را دوست مىداشت . جمعى از هنرمندان بزرگ در نزد او بودند و همه را مواجب كلان مىداد .\r\nاز جمله ابو الحسن على بن نافع ملقب به زرياب نابغهء غنا و موسيقى از مشرق به نزد او رفت . زرياب از شاگردان هنرمند شهير اسحاق موصلى مغنى عصر هارون الرشيد بود . چون نبوغش آشكار شد و اسحاق در وجود او رقيب بزرگ خود را مشاهده كرد به لطايف الحيل او را از بغداد دور كرد . زرياب عازم مغرب شد و به حكم بن هشام\r\n\r\n","description":"","footnote":"","page_name":" 301 ","page_number":309},
  {"content":"\r\n\r\nنامه نوشت و از او اجازت خواست كه نزد او رود . حكم نيز اجازت داد و او را فراخواند . ولى زرياب تازه به مغرب رسيده بود كه خبر درگذشت حكم را شنيد .\r\nاگر نامهء دعوت عبد الرحمان به او نرسيده بود از رفتن به اندلس خوددارى مىكرد .\r\nزرياب به قرطبه رفت . عبد الرحمان او را در نهايت اكرام و مهربانى استقبال كرد و صله داد و راتبه معين كرد و از خواص خود قرار داد . زرياب مردم اندلس را شيفته و حيران ساز و آواز خود كرد و آوازه‌اش در سراسر اندلس پيچيد . مردم اندلس از او موسيقى آموختند ، حتى لباس پوشيدن و آرايش و شيوهء معيشت او را تقليد مىكردند .\r\nزرياب در ربيع الاول سال 238 ه / اوت سال 852 م درگذشت . وفات او چند هفته پيش از مرگ عبد الرحمان بود . زرياب و هنر او در تكوين هنر اندلسى در سايهء دولت اموى و سپس در سايهء دولت ملوك الطوايف اثرى عظيم داشت « 42 » .\r\nعبد الرحمان به گردآورى كتب نيز شوقى وافر داشت . شاعر او عباس بن ناصح به شرق آمد تا به جستجوى كتب مهم و استنساخ از آنها بپردازد . عباس بن ناصح كتب بسيار گرد آورد . عبد الرحمان نخستين امراى اندلس بود كه به جمع‌آورى كتابها توجه نشان داد . با كوشش او در اين راه بود كه هستهء اصلى كتابخانهء بزرگ قرطبه به وجود آمد .\r\n* در عصر عبد الرحمان بن حكم كار حكومت اسلامى قرطبه بالا گرفت و هيبت و نفوذ خود را در قصرها و حكومتهاى مختلف نصرانى آشكار ساخت و مركز ديپلماسى اسلامى در غرب گرديد . ظاهرا دولت بيزانس خصم دولت عباسى معتقد بود كه مىتواند با حكومت اسلامى قرطبه به تفاهمهايى برسد و به يارى آن در برابر دشمن مشتركشان دولت عباسى مقاومت كند . بدين لحاظ در سال 840 م / 225 ه سفيرى از سوى قيصر قسطنطينيه امپراتور تئوفيلوس ( توفلس ) به نام گرتيوس با نامه‌اى و هديه‌اى بزرگ به دربار قرطبه آمد . عبد الرحمان به گرمى از او استقبال كرد . قيصر\r\n\r\n\r\n","description":"","footnote":"\r\n( 42 ) . رجوع كنيد به المقرى ، نفح الطيب ، ج 2 / ص 109 به بعد . ابن خلدون ، المقدمه ، ص 257 .\r\n","page_name":" 302 ","page_number":310},
  {"content":"\r\n\r\nنامهء خود را به نام مودتى كه ميان خلفاى نخستين اموى و قيصرهاى بيزانس موجود بود آغاز كرده بود و از اعمال مأمون و برادرش معتصم و دستبرد آن دو به اراضى روم شكايت كرده بود . قيصر در نامهء خود از روى تحقير مأمون را پسر مراجل و معتصم را پسر مارده خوانده بود « 43 » . همچنين از استيلاى ابو حفص البلوطى و دارودستهء اندلسى او بر جزيرهء كرت ( اقريطش ) كه از املاك او بود شكوه نموده و خواسته بود كه ميان دو دولت رشته‌هاى دوستى مستحكم گردد . قيصر او را در نامهء خود به بازپس گرفتن سرزمينهاى نياكانش در مشرق اسلامى تحريض مىكرد و پيشگويى مىنمود كه دولت عباسى به زودى زوال خواهد يافت و اگر عبد الرحمان قدم در راه نهد يارىاش خواهد كرد . عبد الرحمان بن حكم نيز سفارت تئوفيلوس را با ارسال سفيرى به دربار او پاسخ گفت و كاتب و دوست شاعر خود يحيى الغزال را به قسطنطينيه فرستاد و يحيى بن حبيب معروف المنيقله را با او همراه نمود با نامه و هدايايى براى امپراتور .\r\nپيش از اين از شخصيت ممتاز و صفات برجسته و ظرافت طبع غزال سخن گفتيم .\r\nغزال در اين ايام از شصت سالگى گذشته بود ، ولى هنوز بسيارى از مزاياى خود را حفظ كرده بود . غزال و همراهش يحيى با سفير بيزانسى از راه تدمير ( مرسيه ) به سوى مشرق در حركت آمدند و پس از يك مسافرت دشوار دريايى به قسطنطينيه رسيدند .\r\nدر راه چند بار بيم آن بود كه در امواج كوه پيكر دريا جان خويش از دست بدهند .\r\nعبد الرحمان نامهء امپراتور را پاسخ گفت . او نيز از مأمون و معتصم با القاب توهين‌آميز پسر مراجل و پسر مارده ياد كرده بود و بازپس گرفتن ملك اجدادىاش را بر خود فرض دانسته بود . اينك برخى از فقرات آن نامه :\r\n« اما آنچه در باب آن ناپاك پسر مارده گفته بودى و مرا به خروج بر ضد او تحريض كرده بودى كه دولت ايشان روى در زوال دارد و زمان آن رسيده كه دولت ما به ما بازگردد ، ما نيز به لطف خداوندى چنين اميدى بسته‌ايم و او آنچه را به ما وعده داده برآورده خواهد ساخت . و ما به الطاف خداوندى متكى هستيم ، زيرا مىنگريم كه چسان مردم شام و اندلس و شهرها و ولايات و ثغور را به ما گرايش مىدهد و پىدرپى از بلاهايى كه بر آنان نازل مىشود خبر مىيابيم . . . خداوند رشتهء حياتشان\r\n\r\n\r\n","description":"","footnote":"\r\n( 43 ) . مراجل مادر مأمون بود و مارده مادر معتصم و هردو كنيز ام ولد بودند .\r\n","page_name":" 303 ","page_number":311},
  {"content":"\r\n\r\nرا قطع كند و ريشه‌شان را از زمين بركند . انشاء اللّه تعالى . » « 44 »\r\nغزال سفارت خود را به بهترين وجهى به جاى آورد و ميان امپراتور و عبد الرحمان قراردادهاى دوستى بست . امپراتور او را به زوجهء خود امپراتريس تئودورا و به پسر خود ميخاييل كه پس از پدر به پادشاهى رسيد و در آن روزگار جوانى بالغ بود معرفى كرد . غزال دربار بيزانس را مسحور كياست و ظرافت خود نمود . تئودورا با او انس گرفت و او را شيفتهء جمال خود ساخت ، همچنانكه امير جوان نيز در غزال اثرى دلپذير نهاد . غزال در وصف اين شهزادهء بيزانسى قصيده‌اى سرود و در مطلع آن آورد :\r\n واغيد لين الاطراف رخص * كحيل الطرف ذو عنق طويل\r\nترى ماء الشباب بوجنتيه * يلوح كرونق السيف الصقيل\r\nمن ابناء الغطارف قيصرى * العمومة حين ينسب و الخؤول \r\nغزال پس از چند ماه به قرطبه بازگرديد ، در حالى كه مبهوت مظاهر تمدن بيزانس و شكوه دربار بيزانسى شده بود .\r\nغزال پس از اندك توقفى به سفارتى ديگر گسيل شد كه از سفر نخستين بسى عجيبتر و غريبتر بود . از اين قرار كه در پى هجوم نورمانها ( مجوس ) به ولايات غربى و جنوبى اندلس و دخول آنها به اشبيليه و رانده‌شدنشان از آنجا ، سپس هزيمت ايشان ، پادشاهشان رسولانى نزد عبد الرحمان بن حكم فرستاد و از او خواستار صلح شد .\r\nعبد الرحمان خواست او را اجابت كرد و رسولان را همراه با غزال بازگردانيد و اعلان نمود كه پيشنهاد صلح را مىپذيرد .\r\nدر روايات اسلامى از اين سفارت ، تفاصيل دلپذير آمده است ، از جمله روايت\r\n\r\n\r\n","description":"","footnote":"\r\n( 44 ) . متن كامل اين نامه و تفاصيل اين سفارت در مخطوط ابن حيان ص 161 و 162 و 163 آمده است . لوى پروونسال داستان اين سفارت را به زبان فرانسه نوشته و متن‌نامه به زبان عربى در فصلى خاص آمده است در مجموعهء  noitnazyB  در بروكسل تحت عنوان :\r\n . elceiS . eXI ua ecnazyB te euodroC ertne sedassabmA'd egnahcE \r\n","page_name":" 304 ","page_number":312},
  {"content":"\r\n\r\nاديب اندلسى است به نام ابو الخطاب عمر بن الحسن بن دحية البلنسى كه در قرن سيزدهم ميلادى مىزيسته و شرح آن را در كتاب خود به نام المطرب من اشعار اهل المغرب در ضمن احوال غزال نقل كرده است .\r\nابو الخطاب مىگويد كه عبد الرحمان در اين سفارت يحيى بن حبيب را نيز با غزال همراه كرد . آن دو از راه شلب « 45 » با كشتى مخصوصى كه برايشان ترتيب داده بود بر درياى محيط بادبان گشودند . رسولان نرمانها نيز با اين كاروان بودند . ابو الخطاب صحنه‌هاى هولناك دريا را توصيف مىكند . با اين همه سفيران مسلمان اين راه صعب را طى كردند و به بلاد مجوس رسيدند . سپس در وصف آن بلاد مىگويد كه « جزيرهء عظيمى است در درياى محيط و در نزديكى آن جزاير كوچك و بزرگ بسيار كه ساكنان همه مجوس‌اند . سپس تا يك روز راه در خشكى همه مجوس هستند ، ولى امروز بر دين مسيح‌اند . »\r\nاز توصيفى كه ابو الخطاب از راه مىكند معلوم مىشود كه سرزمينى كه غزال و دوستش به آنجا سفر كردند دانمارك بوده است . مؤيد اين نظر آن است كه دانمارك و حوالى آن در اين هنگام در تصرف نورمانها بوده است . نورمانها دانمارك و جزاير اطراف آن را زير سلطهء خود داشتند . علاوه بر آن بخشى از اسكانديناوى و شمال آلمان نيز در قلمرو آنان بود . پادشاهشان در اين زمان يعنى حدود سال 844 - 845 ميلادى هوريك نام داشت و چنان كه از روايات اسلامى برمىآيد تازه با مسيحيت آشنا شده بودند . سفير مسلمان از پادشاه نورمانها نهايت احترام و خوش‌آمد يافت و براى اقامت او و همراهانش جايى نيكو و مجزا معين كرد . غزال نامهء عبد الرحمان بن حكم و هداياى او را از جامه‌ها و ظروف تقديم نمود و در نزد او موقعيتى شايان يافت . غزال در سراسر دربار نورمان با اعجاب و استقبال نيكو روبه‌رو شد . ملكهء نورمان « نود » او را به حضور پذيرفت . غزال محو جمال او گرديد . ملكه نيز با او مهربانيها نمود و چند بار ديگر با او ديدار كرد . غزال در وصف جمال او شعر سرود . از جمله شعرى است كه ابن دحيه براى ما روايت مىكند ، كه غزال « نود » را مخاطب مىسازد :\r\n يا نود يا رود الشباب التى * تطلع من ازرارها الكوكبا \r\n\r\n\r\n","description":"","footnote":"\r\n( 45 ) . شلب  sevliS  شهر قديم اندلس واقع در جنوب غربى پرتغال نزديك اقيانوس اطلس .\r\n","page_name":" 305 ","page_number":313},
  {"content":"\r\n\r\nغزال پس از سفر بيست ماههء خود به اندلس بازگرديد . بازگشت او از راه شنت ياقب بود . ابن دحيه گويد كه او از سوى پادشاه نورمان نامه‌اى براى پادشاه جليقيه و ليون آورده بود . ظاهرا اين نامه توصيه و جوازى بود كه سفير مسلمان و يارانش بتوانند از مملكت مسيحى شمال بگذرند و به اندلس روند . غزال مملكت ليون را طى كرد و به طليطله رسيد و از آنجا به قرطبه آمد . به ظن قوى بازگشت او به قرطبه در سال 232 ه / اواخر سال 846 م بوده است .\r\nغزال پس از اين سفرها حدود بيست سال ديگر زندگى نمود و در حدود سال 250 ه در حالى كه سنش از هشتاد گذشته بود وفات كرد . او پنج تن از اميران اموى اندلس را درك كرد . نخستين آنها عبد الرحمان الداخل بود و آخرينشان محمد بن عبد الرحمان . غزال مدت نيم قرن زعيم شعر و ادب و حكمت در اندلس بود و در دربار قرطبه صاحب بالاترين نفوذ و اعتماد و اعتبار « 46 » .\r\n\r\n\r\n","description":"","footnote":"\r\n( 46 ) . روايت ابن دحيه به‌طور كامل در كتاب المطرب من اشعار اهل المغرب كه به كوشش وزارت معارف در سال 1954 چاپ شده در صفحات 138 - 149 آمده است . دوزى نيز آن را در كتاب خود  VIXXX . ppA . I . loV , sehcrehceR  نقل كرده است . و نيز مقرى در نفح الطيب ، ج 1 / ص 441 و بعد از آن در اخبار غزال .\r\n","page_name":" 306 ","page_number":314},
  {"content":"\r\n\r\nباب دوم\r\n\r\n2 : عصر امارات : از محمد بن عبد الرحمان تا عبد الله بن محمد و عصر آشوب بزرگ\r\n238 - 300 ه / 852 - 912 م\r\n\r\n","description":"","footnote":"","page_name":" 307 ","page_number":315},
  {"content":"\r\n . \r\n","description":"","footnote":"","page_name":" 308 ","page_number":316},
  {"content":"\r\n\r\n\r\nفصل اول حكومت محمد بن عبد الرحمان بن الحكم و نشانه‌هايى از شورش نخستين\r\n\r\n1\r\nعبد الرحمان بن حكم مملكتىآباد بر پايه‌هايى استوار ، بهره‌ور از استقرار و آرامش برجاى نهاد . ولى اين استقرار ، ظاهرى بود و فتنه‌ها و آشوبهاى بسيار در درون خود نهفته داشت كه امنيت و سلامت كشور را تهديد مىكردند . آن لرزشهايى كه پىدرپى ، در عهد عبد الرحمان اندلس را لرزانده بود ، آثار عميق خود را باقى گذاشته بود . انقلابات پىدرپى محلى و جنگها با نورمانها و توطئه‌هاى متعصبين مسيحى همه هشدار مىدادند كه اين استقرارى كه اكنون ممكت از آن بهره‌ور است چيزى جز يك مصالحهء خدعه‌آميز نيست كه سياست قوى و دورانديشانهء عبد الرحمان به آن تحقق بخشيده است . عوامل پريشانى و غدر در دلهاى منافقان و فرصت‌طلبان لانه كرده بود و تخت فرمانروايى اموى را به سختى تهديد مىكرد .\r\nمحمد بن عبد الرحمان پس از پدر ، در چهارم ربيع الاخر سال 238 ه / بيست و چهارم سپتامبر سال 852 م به امارت نشست و در حالى كه پدرش تازه ديده بر هم نهاده بود به قصر درآمد و برفور بر تخت فرمانروايى تكيه زد . حاجب عيسى بن شهيد براى او بيعت گرفت . محمد در اين روزها اندكى بيش از سى سال داشت . تولدش در\r\n\r\n","description":"","footnote":"","page_name":" 309 ","page_number":317},
  {"content":"\r\n\r\nماه ذو القعدهء سال 207 ه / آوريل سال 823 م بود . مادرش كنيزى ام ولد بود به نام بهير « 1 » . اسباب فرمانروايى او از پيش مهيا شده بود . پدرش عبد الرحمان در سال 226 ه در آن هنگام كه جوانى بيست ساله بود و مىخواست او را نايب مناب خود سازد ، نخست قصر امارت را به او سپرد و سپس به ثغر سرقسطه امارتش داد . محمد امور سرقسطه را نيك در ضبط آورد و در غزوات پيروزمند پدر در سال 228 ه با او به بنبلونه رفت و فرماندهى جناح راست لشكر را بر عهده داشت . پدرش در فتحنامه‌اى كه نوشت او را ستايش كرد و نامش در زبانها افتاد . سپس پدر او را نامزد گفتگو با رسولان پادشاه فرنگان شارل پسر پپن كه نزد او آمده بودند ، نمود . آنگاه او را مأمور نمود كه به‌طور منظم به دربار بيايد و نامه‌هايى را كه از اطراف مىرسد پس از خلاصه كردن آنها به اطلاعش برساند . عبد الرحمان اين وظيفه را به توصيهء حاجب عيسى بن شهيد بر عهدهء پسر نهاد تا سبب تمكين و مكانت او گردد و كار نصر الخصى و هم‌پيمان او طروب سوگلى امير را كه مىخواستند پسر ديگر او عبد اللّه را به ولايت‌عهدى برسانند بىارج كند .\r\nاين اقدام عبد الرحمان عملى حسابشده بود ، زيرا به طورى كه عيسى الرازى براى ما حكايت مىكند « فرزندان خود را يك‌يك مىآزمود و در اخلاق و صفات آنان مطالعه مىكرد ، از آن ميان محمد را برتر از همه تشخيص داد » . ازاين‌رو او را به وليعهدى خويش برگزيد و سفارش او را به وزرا و اكابر دولت خود نمود و گفت كه او ولىعهد اوست و كارها پس از مرگش به او سپرده خواهد شد . آنگاه همهء وزرا و اهل دولت و قاضى و اهل شورى را فرمان داد كه سوار شده و نزد او روند و در روزهايى كه به مسجد جامع مىرود در مجلس او حاضر آيند . بدين‌گونه بر همگان مسلم شد كه بىهيچ ترديدى عبد الرحمان پسر خود محمد را بر ديگر پسران ترجيح نهاده است و از آن ميان ، تنها او را به جانشينى خود برگزيده است .\r\nعلاوه بر اينها محمد بن عبد الرحمان را از صقالبه جاسوسانى در قصر بود كه او را به موقع از آنچه مىگذشت خبر مىدادند . چون پدرش درگذشت در شب همان روز رسولى از سوى حبيب الخصى بيامد و او را شتابان به قصر فراخواند\r\n\r\n\r\n","description":"","footnote":"\r\n( 1 ) . المقرى ، البيان المغرب ، ج 2 / ص 96 .\r\n","page_name":" 310 ","page_number":318},
  {"content":"\r\n\r\nمحمد شتابان به قصر رفت و در حالى كه از بيم برادرش عبد اللّه كه رقيب او بود و مادرش كه در درون قصر نفوذ داشت ، سلاح خود را در زير جامه‌هايش پنهان كرده بود داخل شد . صقالبه مرگ امير عبد الرحمان را پنهان داشته بودند . درهاى قصر را بسته بودند و بر سر اينكه چه كسى بر تخت بنشيند ميانشان گفتگو درگرفته بود . بالاخره به جانشينى محمد بن عبد الرحمان راضى شدند و او را به قصر فراخواندند . محمد از غرفه‌اى كه پيكر بىجان پدرش در آنجا بود به مجلس بيعت رفت و چهل و نه برادر و عموها و اهل بيت خود و بزرگان مملكت را فراخواند و بىهيچ مخالفتى همه با او بيعت كردند . اين واقعه در روز جمعهء چهارم ماه ربيع الاول سال 238 ه اتفاق افتاد .\r\nسپس چند روز در مسجد از همهء مردم براى او بيعت گرفتند « 2 » .\r\nما اين تفاصيل را آورديم تا از جريان انتخاب ولىعهد در امارت قرطبه آگاه شويم و بگوييم چگونه خواجه‌سرايان و غلامان از اين پس در امر حكومت و بر تخت نشستن اين يك يا آن يك ، دخالت مستقيم داشتند .\r\nمحمد اميرى هوشيار و با كياست و از امور آگاه بود « 3 » . وقتى او به امارت رسيد هنوز درخشش دوران پدرش برجاى بود . پادشاهان مناطق مسيحىنشين اسپانيا او را به حساب مىآوردند و احساس مىكردند كه كسى به جاى عبد الرحمان نشسته كه مىتواند برنامه‌هاى او را ادامه دهد . ملوك سرزمينهاى مغرب در به دست آوردن دوستى او مىكوشيدند و پادشاه فرنگان براى بستن قرارداد صلح با او تلاش مىكرد .\r\nمحمد بن عبد الرحمان ، حاجب پدر خود عيسى بن شهيد و بيشتر كارگزارانى را كه در خدمت پدرش بودند برجاى خود با همان مقام و مرتبت كه داشتند ابقا كرد و براى وزارت نظام جديدى آورد كه در آن لياقتها و شايستگيها بر ديگر صفات و سجايا برترى داده شد و در آن ميان وزيرانى كه از مردم شام بودند بر وزيران بربر و اندلسى ترجيح يافتند . اينان را در بيت الوزاره بر تختهايى بالاتر از ديگران مىنشانيد .\r\nامير محمد خود به اعمال وزرا و كتاب نظارت داشت و جزئيات اعمال آنان را بررسى مىكرد و به حسابهايشان رسيدگى مىنمود . چون عيسى بن شهيد درگذشت پسرش\r\n\r\n\r\n","description":"","footnote":"\r\n( 2 ) . مخطوط ابن حيان ، از احمد بن محمد الرازى و عيسى بن احمد الرازى و معاوية بن هشام الشبينسى ، برگهاى 215 تا 220 ب .\r\n( 3 ) . ابن اثير ، ج 7 / ص 141 .\r\n","page_name":" 311 ","page_number":319},
  {"content":"\r\n\r\nعيسى بن الحسن بن ابى عبده به جاى او نشست . با آنكه مردى ژنده‌پوش بود در كار وزارت نيرومند و زيرك و هوشيار بود و با رأيى صائب . از ميان وزيران امير محمد هاشم بن عبد العزيز بيش از همه با حاجب خصومت مىورزيد و خود در نزد امير مقامى رفيع داشت و از همه محبوب‌تر بود . ديرى نكشيد كه بر ديگران غلبه يافت .\r\nابن عبد البر مىگويد نفوذى كه وزير هاشم بن عبد العزيز در امير محمد بن عبد الرحمان داشت در اعمال او تأثيرى ناپسند گذاشته بود ، زيرا دمدمه‌هاى او امير را به فساد كشانيده بود . « حرص و آز را در او تقويت كرد و بالافزنيهاى خود او را مىفريفت و از شيوهء مرضيه‌اى كه در آغاز پيش گرفته بود منحرفش نمود و او را از اعتماد و وثوقى كه به كارگزاران و شيوخ و پيرمردان صاحب رأى داشت ، منع كرد و مشورت و همنشينى با جوانان پرشروشور و خيانت‌پيشه و بىاصل و نسب را در دل او بياراست .\r\nازاين‌رو پس از چندى كار ملك روى در فساد نهاد و نشانه‌هاى فتنه و آشوب در اكثر بلاد آشكار گرديد و ناامنى سراسر كشور را فراگرفت . » « 4 » از آنچه صاحب البيان المغرب و ديگران در اوصاف امير محمد نوشته‌اند « 5 » برمىآيد كه در سخن ابن عبد البر نوعى مبالغه است . درهرحال به زودى از نقشى كه وزير هاشم بن عبد العزيز - كه بعدها به مقام حاجبى رسيد - در ميدان جنگ و سياست در عهد امير محمد بن عبد الرحمان بازى كرد ، آگاه خواهيم شد .\r\nتقدير چنان خواسته بود كه عهد امير محمد سرآغاز يكى از پرخطرترين اعصار تاريخ اندلس باشد . در اين عصر دولت بنى اميه و دولت اسلامى در اندلس دچار بحرانى شگرف گرديد . امير محمد تازه بر تخت فرمانروايى جلوس كرده بود كه نشانه‌هاى اين شورش بنيان كن آشكار گرديد و او ناچار شد تمام سى و پنج سال روزگار فرمانروايى خود را در كار فرونشاندن آن صرف كند .\r\nدر اواسط ربيع الثانى سال 238 ه يعنى چند روز پس از مرگ پدرش عبد الرحمان مردم طليطله كه همواره آمادهء شورش بودند در اثر حادثه‌اى به جنبش درآمدند ، از اين قرار كه سعيد پسر امير محمد حاكم طليطله بود و عامل او حارث بن بزيع بود .\r\n\r\n\r\n","description":"","footnote":"\r\n( 4 ) . مخطوط ابن حيان ، برگ 222 الف .\r\n( 5 ) . رجوع كنيد به البيان المغرب ، ج 2 / ص 111 .\r\n","page_name":" 312 ","page_number":320},
  {"content":"\r\n\r\nجماعتى از آشوبگران و اهل شر بر تپه‌اى به نام « جبل الاخوين » در نزديكى شهر گرد آمده بودند . زعامت اين گروه با مسوقة بن مطرف بود . مسوقه يكى از رهبران شورشيان بود كه از قرطبه گريخته بودند . چون از مرگ عبد الرحمان خبر يافتند با مردم طليطله مكاتبه كردند و آنان را بر ضد سعيد و يارانش برانگيختند . آتش انقلاب در درون شهر افروخته شد . مسوقة بن مطرف با ياران خود نيز از بيرون شهر مدد كرد و در نتيجه لشكر امير شكست خورد . سعيد توانست خود را از مرگ برهاند و از شهر خارج شود ، ولى شورشيان حارث عامل شهر را اسير كردند و هنگامى او را آزاد ساختند كه حكومت قرطبه نيز گروگانهايشان را كه در آنجا در بند بودند آزاد كرد . « 6 » در تابستان سال بعد يعنى سال 239 ه / 853 م امير محمد برادر خود حكم را با سپاه تابستانى به قلعهء رباح فرستاد . قلعهء رباح ويران شده بود . بيشتر مردمش پس از حملهء شورشيان طليطله بر آن ، گريخته بودند . جمعى كثير نيز كشته شده بودند .\r\nلشكر امير محمد به تعمير باروى قلعه پرداخت و مردمش را كه فرار كرده بودند ايمنى داد . حكم دژ شندله را نيز استوارى بخشيد . اين دژ بر كرانهء رود كوچكى به همان نام  aludnaJ  قرار دارد . اين نهر از متفرعات رود وادى الكبير است . سپاه امير محمد در آن مناطق به حركت درآمد تا آنجا را از وجود شورشيان پاك كند . سپس از آنجا خارج شد و به جنوب حمله برد . جماعاتى از شورشيان طليطله ، در فحص اندوجر با لشكر امير روبه‌رو شدند . لشكر امير پس از نبردى سخت منهزم شد و با خسارات فراوان بازگرديد . اين واقعه در ماه شوال سال 239 ه اتفاق افتاد . پس از اين شكست مردم شهر جيان كه در آن نزديكى بود ، از كشتار و تاراج شورشيان بر جان خود بترسيدند و بسيارى به كوهستانهاى نزديك پناه بردند . امير محمد بدين سبب دژ « انده » را در نزديكى جيان برآورد و اعرابى را كه مانده بودند و سر به فرمان داشتند در آنجا جاى داد . ازاين‌رو ، آن مكان را « اندة العرب » گويند « 7 » .\r\nدر اين هنگام محمد به خطرى كه پايتخت را تهديد مىكرد پىبرد و خواست بر شورشيان طليطله درسى فراموش‌ناشدنى دهد . در محرم سال 240 ه / ژوئيهء سال\r\n\r\n\r\n","description":"","footnote":"\r\n( 6 ) . مخطوط ابن حيان ، به نقل از رازى ، برگ 259 الف .\r\n( 7 ) . مخطوط ابن حيان ، برگ 259 ب .\r\n","page_name":" 313 ","page_number":321},
  {"content":"\r\n\r\n854 م در رأس نيرويى عظيم عازم طليطله شد . اين نخستين لشكرى بود كه پس از فرمانروايى خود فرماندهى آن را به عهده داشت .\r\nگروههاى اصلى شورش طليطله جمع بسيارى از مولدين و مسيحيان بودند كه جمعى از متعصبين آنان را به بهانهء آزار برادرانشان در قرطبه تحريك كرده بودند . اينان همواره چشم به راه يارى پادشاهان مسيحى بودند . چون شنيدند كه امير محمد به عزم قتال آنان مىآيد از اردونيو ( اردن ) پادشاه ليون ، همچنين از پادشاه ناوار يارى خواستند .\r\nاردونيو لشكرى به سردارى كنت گاتون « 8 » به يارىشان فرستاد . دخالت مسيحيان بدين‌گونه در تأييد شورشيان و بر ضد حكومت قرطبه مسلمانان را به غيرت آورد و جماعت كثيرى به لشكر امير محمد پيوستند ، از آن زمره جمع انبوهى از سواران اشراف با اصل و نسب بودند . امير محمد با بخشى از قواى خود به سوى طليطله در حركت آمد و باقى لشكر بزرگ خود را در دره‌ها و تپه‌هايى كه مشرف بر وادى سليط بود استتار كرد . وادى سليط همان است كه رودى به نام  etelazauG  از آن مىگذرد و آن يكى از فروع جنوبى نهر تاجه است . چون مردم طليطله لشكرى را كه شهر را محاصره مىكرد اندك يافتند به جنگ بيرون آمدند . هم‌پيمانان مسيحىشان نيز همراهشان بودند . اينان يقين داشتند كه پيروز خواهند شد . به ناگاه محمد چنان كه گويى مىگريزد روى به وادى سليط نهاد و شورشيان طليطله از پى او مىتاختند . در اين هنگام آن نيروى عظيم كه كمين گرفته بودند ، بيرون جستند و سپاه شورشيان و هم‌پيمانانشان را در ميان گرفتند . نبردى هولناك درگرفت . لشكر طليطله و اسپانيا در همان چند ساعت صبح تا ظهر پراكنده شد و جمع كثيرى كشته شدند كه در روايت اسلامى شمارشان را يازده هزار نفر نقل كرده‌اند . جمع كثيرى نيز به اسارت درآمدند . در آن ميان چند تن از كشيشان بودند كه فورى اعدام شدند . سرهاى كشتگان را بر روى هم چيدند و كسى بالاى آنها رفت و براى نماز ظهر اذان گفت . اين پيروزيى عظيم بود و شاعر قرطبه عباس بن فرناس در وصف آن گويد :\r\n\r\n\r\n","description":"","footnote":"\r\n( 8 ) . ابن خلدون ، العبر ، ج 4 / ص 130 . ابن عذارى ، البيان المغرب ، ج 4 / ص 97 . صاحب البيان المغرب مىگويد كه كنت گاتون برادر پادشاه ليون بود .\r\n","page_name":" 314 ","page_number":322},
  {"content":"\r\n\r\n و مؤتلف الاصوات مختلف الزحف * لهوم الفلا عبل القبائل ملتف\r\nاذا اومضت فيه الصوارم خلتها * بروقا تراءى فى الغمام و تستخفى\r\nكان ذرى الاعلام فى ميلانها * قراقير فى يم عجزن عن القذف\r\nبكى جبلا وادى سليط فأعولا * على النفر العبدان والعصبة الغلف\r\nيقول ابن يوليس لموسى و قد تأى * ارى الموت قدامى و تحتى و من خلفى\r\nقتلنا لهم الفا و الفا و مثلها * و الفا و الفا بعد الف الى الف\r\nسوى من طواه النهر فى مستحله * فاغرق فيه او تهدهد من جرف\r\nلقد نعمت فيه غزاة نسورنا * و سمعت الدقات قصفا على قصف « 9 » \r\nبا اين كشتار فتنه در طليطله فروكش نكرد و مسيحيان متعصب همچنان سرگرم تحريك و تحريض مردم بودند . شهر شورشى هدف طايفه‌اى از كشيشان متعصب چون اولوخيو و ياران او گرديد . اينان داعيان خود را به طليطله و اطراف آن مىفرستادند و به صورتى هرچه زشت‌تر سرنوشت مسيحيان را در سايهء حكومت اسلامى تصوير مىكردند و مردم را به رها ساختن خود از زير بار ستم دينى و اجتماعى فرامىخواندند .\r\nاين دعوت در پايتخت اندلس انعكاسى قوى داشت . كشيشان دعوتهاى زهرآگين و تحريك‌آميز خود را مانند ايام عبد الرحمان بن حكم در همه‌جا گسترش مىدادند « 10 » .\r\n\r\n\r\n","description":"","footnote":"\r\n( 9 ) . ابن حيان از موسى الرازى شرح اين نبرد را آورده است . مخطوط ، برگ 260 الف و ب و 261 الف . رجوع كنيد به البيان المغرب ، ج 2 / ص 97 و 114 . همچنين :  riotsiH : yzoD 553 . p . I . V . \r\n( 10 ) . دوزى در شرح ادوار اين فتنهء دينى و اعمال داعيان آن به تفصيل سخن گفته است :\r\n . 263 - 653 . p . I . V . tsiH : yzoD \r\n","page_name":" 315 ","page_number":323},
  {"content":"\r\n\r\nمحمد بن عبد الرحمان چشم به راه چنان فتنه‌اى بود و از عواقب آن مىترسيد ، ازاين‌رو همواره آمادهء سركوبى آن بود . قلعهء رباح و طلبيره را كه در نزديكى آن بود به مردان جنگى و سازوبرگ نبرد بينباشت .\r\nامير محمد لشكرهاى تابستانى را براى حمله به ثغر اعلى گسيل داشت . در سال 239 ه / 853 م به سردارى موسى بن موسى بن قسى والى تطيله به البه و قلاع لشكر فرستاد . موسى در ايام امير عبد الرحمان خود از زعماى شورش در شمال بود و با مسيحيان چنان كه گفتيم پيمان دوستى بسته بود . عبد الرحمان با او قتال كرد تا به تسليمش واداشت ، ولى در اواخر ايام او بار ديگر به مقام نخستين خود كه زعامت ثغر اعلى بود بازگرديد و توانست پايه‌هاى استقلال خود را در تطيله و بلاد همجوار آن استوار كند ، در عين حال به پيوستگى با دولت قرطبه تظاهر مىنمود . چون موسى بن موسى به البه و قلاع رفت دست به كشتار و تاراج گشود و در چند جنگ مسيحيان را منهزم ساخت و چند دژ را بگشود ، سپس بازگرديد و به سوى ثغر برشلونه رفت و در آنجا چند دژ از مسيحيان بستد . در برخى روايات تاريخ اين غزو در سال 242 ه / 856 م آمده است ، ولى رازى آن را پيش از سال 241 ضبط كرده است « 11 » .\r\nدر تابستان سال 241 ه / 855 م محمد خود به البه و قلاع رفت . محمد به موسى بن موسى و اهل ثغور نوشته بود كه لشكر گردآورند و در اين سفر جنگى با او همراه شوند . پس در البه و قلاع دست به حمله زد و چند دژ از دژهاى مسيحيان را بستد .\r\nدر سال بعد موسى بن موسى را به حوالى برشلونه فرستاد . موسى در برشلونه به جنگ پرداخت و چند دژ آن را بگشود و برخى از امرايش را اسير نمود « 12 » .\r\nاما توجه امير محمد در اين هنگام همه معطوف به طليطله بود . پسر خود منذر بن محمد را به آن شهر آشوب‌زده فرستاد . منذر چندى شهر را در محاصره گرفت و در سال 242 ه در آن حوالى دست به كشتار و تاراج زد . اين بار شورشگران جرئت نيافتند كه از شهر خود خارج شوند ، ولى در سال بعد براى نبرد عازم طلبيره شدند تا با پادگان اندلسى كه در آنجا بود بجنگند . سردار سپاه طلبيره مسعود بن عبد اللّه به قتال بيرون آمد و بر آنها شكستى سخت وارد ساخت و چند صد تن از ايشان را كشت و\r\n\r\n\r\n","description":"","footnote":"\r\n( 11 ) . مخطوط ، ابن حيان ، برگ 261 ب .\r\n( 12 ) . ابن عذارى ، البيان المغرب ، ج 2 / ص 98 .\r\n","page_name":" 316 ","page_number":324},
  {"content":"\r\n\r\nسرهايشان را به قرطبه فرستاد . سپاه تابستانى در همان هنگام به سوى طليطله حركت كرد و در حوالى شهر فرود آمد و محصولات زراعتى را كه قوت مردم بود نابود نمود .\r\nامير محمد عزم جزم داشت كه مردم طليطله را عقوبت كند . اين بود كه تابستان سال 244 ه / 858 م شخصا به جنگ رفت و شهر شورشگر را محاصره نمود . مردم شهر با آنكه چندان نيرويى هم نداشتند و دچار كمبود خوردنى بودند آمادهء نبرد شدند ، زيرا به باروى استوار شهر متكى بودند . امير محمد بن عبد الرحمان دست به حيله زد .\r\nمهندسان لشكر او پايه‌هاى پل بزرگ را بريدند ولى بدان‌گونه كه پل برجاى خود بود ، سپس لشكر خود واپس كشيد . مردم طليطله به جنگ او از شهر بيرون آمدند .\r\nچون بر سر پل اجتماع كردند ، پل فروريخت و همه در نهر تاجه افتادند و جمع كثيرى در آب غرق شدند « 13 » . اين بار امير محمد از هر وسيلهء هولناك كه سراغ داشت براى غلبه بر شهر استفاده كرد . دژها و جنگگاهها را خراب كرد ، مردم را قتل عام نمود يا از شهر بيرون راند تا آنگاه كه امان خواستند و صلح كردند و گردن به فرمان نهادند ، ولى همچنان مترصد بودند كه چون فرصتى پيش آيد از حكومت قرطبه انتقام خويش بستانند .\r\nبدين‌سان طليطله روزگارى دراز با تمردها و شورشهاى خويش حكومت قرطبه را آزار مىداد . پايتخت قديم گوتها همواره به نيرو و استحكامات دفاعى خويش آگاهى داشت . از آن گذشته خاستگاه شورشهاى خطير مسيحيت بر ضد حكومت قرطبه بود .\r\nمسيحيان شمال و مسيحيان معاهد قرطبه از هر سو در آنجا تجمع مىكردند و با مردم شهر هم‌آواز مىشدند . طليطله بر سراشيبى همه از صخره‌ها كه به سوى نهر تاجه امتداد داشت بنا شده بود و نهر تاجه در اين سراشيبى صعب العبور آن را احاطه كرده بود .\r\nدژهاى استوار و باروهاى ستبر داشت و يكى از منيع‌ترين شهرهاى قرون وسطى بود . امروز هم هنگامى كه در آن شهر گردشى بكنيم و به تأمل بنگريم به موقعيت صعب آن پى خواهيم برد . راههاى صخره‌اى صعب و بقاياى باروها و دژهاى منيع\r\n\r\n\r\n","description":"","footnote":"\r\n( 13 ) . ابن حيان در خراب شدن پل قصهء ديگر مىآورد كه : سپاهيان محمد در برابر چشم مردم شهر شروع به ويران كردن پل نمودند ، ولى مردم آنان را به ريشخند مىگرفتند زيرا به عمق آن يقين داشتند . سپس به قتال بيرون آمدند و بسيارى از ايشان بر روى پل اجتماع كردند و پل زير پاهاى ايشان فروريخت و هركس كه بر سر پل بود به درون آب افتاد و از هر سو سنگهاى بزرگ بر سر ايشان ريخته شد . ابن حيان ، مخطوط ، برگ 262 الف .\r\n","page_name":" 317 ","page_number":325},
  {"content":"\r\n\r\nآن حكايت از استحكام و قوت آن در قرون گذشته دارد .\r\nانقلابات مولدين و مسيحيان معاهد ، در طليطله تا مدتى خاموش شد . امير محمد در اين هنگام بسيج نيرو مىكرد تا غوغاى متعصبين را در قرطبه و ديگر جايها فرونشاند و از شورش عظيمى كه در پيش بود مانع شود . كشيش اولوخيو را كه پيش از اين گفتيم كه در عهد عبد الرحمان مردم را به آشوب فرامىخواند و همواره دست به كار دسيسه‌هاى دينى بود ، محاكمه و به اعدام محكوم نمود . همچنين دوشيزه لوكرسيا كه مصاحب و همدست او بود به اعدام محكوم شد . در مارس سال 859 م هردو اعدام شدند . از آن پس مسيحيان قدرى به آرامش گراييدند و جرقه‌هايى كه سالها بود در قرطبه آتش فتنه‌ها را افروخته مىساخت خاموش شد و از آن قهرمانيها جز خاطره‌اى باقى نماند .\r\nامير محمد بن عبد الرحمان تازه آشوب طليطله را فرونشانده بود كه بار ديگر اندلس را خطر نورمانها تهديد نمود . در سال 245 ه / 859 م نورمانها ( يا به قول روايات اسلامى اردمانيون يا مجوس ) با كشتيهاى خود به سواحل جليقيه درآمدند و در سواحل غربى اسپانيا دست به شرارت گشودند . در روايات اسلامى آمده است كه شمار كشتيهاى نورمانها در اين نبرد شصت و دو كشتى بود . كشتيهاى اندلسى كه همواره در آبهاى غربى در گردش بودند و آمادهء دفاع ، نورمانها را تارومار كردند . از آن هنگام كه ناگهان به اندلس حمله كرده بودند - در عهد عبد الرحمان بن حكم - رزم‌آوران در دريا آمادهء پيكار بودند كه ديگربار غافلگير نشوند . اين بود كه در اين حمله به زودى بر آنان غلبه يافتند و دو كشتى از كشتيهايشان را كه گرفته بودند پر از غنايم و اسير بياوردند . ولى نورمانها به سوى سواحل جنوبى رفتند و به مصب رود وادى الكبير رسيدند . سپس باز هم به جنوب رفتند تا آبهاى جزيرة الخضراء .\r\nدر اين اثنا نيروهاى اندلس به سردارى حاجب عيسى بن الحسن بن ابى عبده روانهء غرب شدند و مردم از هر سو به صفوف لشكر پيوستند . ناوگان مسلمين به سردارى دو امير البحر حشحاش و ابن شكوح پيش تاخت . اين ناوها به نيكوترين وجهى تعبيه شده بود و انبوه نفطاندازان و تيراندازان آمادهء پيكار . جنگجويان پس از چند جنگ در دريا و خشكى دشمن را نخست از اشبيليه بيرون راندند ، سپس نبردى سخت در دريا روبه‌روى ساحل شذونه درگرفت . مسلمانان در آغاز اين نبرد دو\r\n\r\n","description":"","footnote":"","page_name":" 318 ","page_number":326},
  {"content":"\r\n\r\nكشتى ديگر به غنيمت گرفتند ، ولى كشتيهاى نورمانها يكسر به جناحى كه حشحاش فرماندهء آن بود حمله كردند و بر آن غلبه يافتند . امير البحر مسلمان بر عرشهء كشتىاش كشته شد . نورمانها به سوى جزيرة الخضراء راندند و آنجا را گرفتند و مسجد جامع آن را آتش زدند و خونها ريختند و تاراجها كردند . بعضى از كشتيهايشان را به سواحل مغرب راندند و در آنجا نيز قتل و غارت به راه انداختند ، سپس خود در ساحل جنوبى اندلس به خشكى آمدند و كشتيهايشان روبه‌رويشان بر ساحل تدمير تا اوريوله پهلو گرفتند . نورمانها به اوريوله و تدمير درآمدند و غارت كردند و اسير بردند . چند بار با نيروهاى اندلس در دريا و خشكى جنگيدند . در اين نبردها چند كشتى از كشتيهايشان بشكست ، ولى از مسلمانان خلق كثيرى به قتل رسيدند . تاخت‌وتاز نورمانها براين شيوه چند ماه مدت گرفت تا آتششان فرونشست و چند كشتى ديگر از دست دادند ، سپس در طول سواحل شرقى اسپانيا به حركت درآمدند و ستونى از ناوگانشان از رود ابره به ناوار رفتند و پايتخت بنبلونه را تصرف كردند و پادشاهش گارسيا را گرفتند و او را جز در برابر گرفتن فديه‌اى عظيم آزاد نكردند . ستون ديگرى به جزاير شرقى و سواحل پرووانس حمله نمودند و به مصب رود رون درآمدند و آرل و نيمه و والانس را خراب كردند .\r\nحملهء جنگجويان نرمان اين‌بار برعكس جنگ نخستين چندان ناگهانى نبود و كشتار و غارتشان چندان گستردگى نداشت . ابن حيان در پايان شرح ماجرى گويد :\r\n« اين‌بار چندان گسترشى در دريا نداشتند و نتوانستند به ساكنان سواحل چنان كه عادت ايشان بود زيان بسيار رسانند . سواحل همه آمادهء دفاع بودند و آنان راهى براى اطفاى مطامعشان آنگونه كه مىخواستند نيافتند . با چنان مقاومتى روبه‌رو شدند كه چهارده كشتى از كشتيهاى خود را از دست دادند . در پاى ديوارهاى اندلس سركوب شدند ، ازاين‌رو راه خود به بلاد فرنگان كج كردند . در آنجا نيز آن‌سان كه بايد پيروزيى به دست نياوردند و نوميد به ديار خود برگشتند و از آن تاريخ ديگر خيال اندلس از سر به در كردند . » « 14 »\r\n\r\n\r\n","description":"","footnote":"\r\n( 14 ) . روايات اسلامى را در تاريخ نبرد دوم نورمانها در سواحل اندلس اختلاف است . رازى مىگويد در سال 245 ه / 859 م بود . ابن عذارى و ابن اثير نيز از او پيروى كرده‌اند . هشام بن معاويه -\r\n","page_name":" 319 ","page_number":327},
  {"content":"\r\n\r\nدر سال بعد يعنى سال 246 ه / 860 م محمد بن عبد الرحمان به سردارى حاكم طرطوشه حمله‌اى به شمال كرد . ابن حيان مىگويد امير محمد در اين سال خود به جنگ رفت . گارسيا پادشاه ناوار پس از رهايى از اسارت با اردونيو پادشاه ليون دوستى بست و نيروهايشان به اراضى اسلامى حمله كردند . درهرحال نيروى اندلس رهسپار ناوار شد . ناوار هنوز از ضربت نورمانها به خود نيامده بود . مسلمانان به غزاى بنبلونه رفتند و باروهاى آن را ويران نمودند . سپاهيان گارسيا قادر به دفع مسلمانان نبودند . مسلمانان چند هفته درنگ كردند و اطراف ناوار را ويران ساختند و روستاها و دژها را بركندند . فرتون پسر گارسيا نيز در ميان اسيران بود . او را به قرطبه بردند و در آنجا بيست سال در زندان بماند « 15 » .\r\nدر تابستان سال 247 ه / 861 م حملهء ديگرى از سوى اندلس به البه و قلاع صورت گرفت . موسى بن موسى از امير محمد درخواست كرد راه لشكركشيها در منطقهء او نباشد ، زيرا از يك سو مسيحيان را تحريك مىكند از ديگر سو سبب ويرانى اراضىاش مىشود . امير محمد درخواست او بپذيرفت و از طريق ديگر حمله كرد و سرزمينهاى مسيحيان را زير پى سپرد .\r\nموسى بن موسى بن قسى در اين ايام نفوذ خود را بر سراسر ثغر اعلى گسترش داده بود و در تطيله و وشقه و سرقسطه و حوالى آن سيادت يافته بود . اين زعيم نيرومند كه چنان كه گفتيم از يك اصل مسيحى بود و با امراى نصارى نسبت دامادى و خويشاوندى داشت ، براى پا برجاى كردن استقلال خويش از هر فرصتى سود مىبرد و خود را امير مىخواند . با حكومت قرطبه جز اسما پيوستگى نداشت .\r\nموسى بن موسى با اردونيو پادشاه ليون كه همسايهء غربى او بود برحسب موقعيت گاه دوست و زمانى دشمن بود . اردونيو مضطربانه به گسترش قلمرو او به جانب غرب مىنگريست و موسى همواره در استحكام مرزهاى غربى خود مىكوشيد .\r\nدر سال 248 ه / 862 م موسى با نيروى خود روانهء غرب شد تا به استحكام مرزهاى\r\n\r\n\r\n","description":"","footnote":"\r\n- شبينسى سال 247 ه / 861 م را ضبط كرده . ما روايت نخستين را اختيار كرديم كه بيشتر با سير حوادث هماهنگ است . رجوع كنيد : ابن حيان ، مخطوط قرويين ، برگ 263 الف و ب و 264 الف . الكامل ، ج 7 / ص 28 . البيان المغرب ، ج 2 / ص 99 .\r\n( 15 ) . رجوع كنيد به البيان المغرب ، ج 2 / ص 99 و 100 . مخطوط قرويين ، لوحهء 263 الف .\r\n","page_name":" 320 ","page_number":328},
  {"content":"\r\n\r\nغربى خود پردازد . دامادش گارسيا امير ناوار نيز با او بود . اردونيو نيز به نوبهء خود تصميم گرفت كه از اين حركت جلوگيرد . پس بر برخى از دژهاى موسى و مقدم بر همه بر دژ البلده هجوم كرد . اين دژ بر كنارهء رود ابره در نزديكى قلهره بود . ميان دو گروه نبرد درگرفت و موسى جراحتى بزرگ برداشت و سپاهيانش منهزم شد و شمار كثيرى از مسلمانان و مسيحيان به قتل رسيدند . دامادش گارسيا نيز كشته شد .\r\nاردونيو دژ البلده و چند دژ ديگر را ويران كرد . اين دژها نگهبانان كشور موسى بن موسى بن قسى بودند . ديرى نگذشت كه موسى در اثر زخمى كه برداشته بود درگذشت .\r\nوفات او هشدارى بود كه از اين پس در ناحيهء ثغر اعلى اوضاع دگرگون خواهد شد .\r\nموسى بن موسى علىرغم استقلالش از حكومت قرطبه ، با نيروهاى خود در شمال‌شرقى سدى نفوذناپذير در برابر مسيحيان به وجود آورده بود . چون از دنيا رفت پسرش « لب » در برابر اردونيو پادشاه ليون سر فرمان فرودآورد و با او بر ضد مسلمانان هم‌پيمان شد و لشكر به وادى الحجاره آورد تا آنجا را تسخير كند . ابن سالم حاكم وادى الحجاره او را از آنجا بازپس راند . در اين نبرد لب مجروح شد و در راه بازگشت به تطيله درگذشت . سه برادر او اسماعيل و مطرف و فرتون فرمانروايى بلاد شمالى را به جاى پدرشان به‌دست گرفتند . در اين هنگام دولت قرطبه مجبور شد براى راندن مسيحيان از بلاد شمالى سازوبرگ و آمادگى خود را مضاعف نمايد .\r\nپس در تابستان سال 248 ه / 863 م عبد الرحمان بن امير محمد سردارى حملهء بزرگى را به البه و قلاع به عهده گرفت . سردار سپاه عبد الملك بن العباس القرشى نيز با او بود . امير محمد به درون كشور دشمن راند و دست به ويرانى زد . مسيحيان نيز با پادشاهشان اردونيو به مقابله آمدند و با سپاه مسلمانان نبردى سخت را آغاز كردند ، ولى شكست خورده روبه گريز نهادند و جمع كثيرى از فرماندهانشان به قتل رسيدند « 16 » .\r\nدر سال 251 ه / 865 م هنوز دو سال از اين واقعه نگذشته بود كه امير محمد پسر خود عبد الرحمان را بار ديگر به غزاى البه و قلاع فرستاد . ابن حيان مىگويد آنكه در اين نبرد سردارى لشكر مسلمين را به عهده داشت ، منذر بن عبد الرحمان بود و حاجب عيسى بن الحسن بن ابى عبده نيز همراه او بود . درهرحال مسلمانان تا حدود رود ابره پيش\r\n\r\n\r\n","description":"","footnote":"\r\n( 16 ) . ابن حيان ، مخطوط قرويين ، برگ 265 الف .\r\n","page_name":" 321 ","page_number":329},
  {"content":"\r\n\r\nتاختند و بر بسيارى از دژهاى بزرگان و سرداران آن منطقه غلبه يافتند . اردونيو بر عادت خويش قصد آن داشت كه به هنگام بازگشت مسلمانان راه بر ايشان بگيرد . اين بود كه در محلى به نام « فج المركور » نزديك به نهر ابره جايى را اختيار كرد و استحكاماتى برآورد و كمين گرفت . بر كنارهء رود ميان دو لشكر نبردى سخت درگرفت . در اين نبرد مسيحيان در محاصره افتادند و شمار زيادى كشته يا اسير شدند يا در آب نهر غرق گرديدند و لشكرشان از هم بردريد « 17 » . امير محمد سال بعد باز هم به شمال حمله برد . اين حمله به سردارى حكم پسر امير محمد بود . او در سرزمين مسيحيان تاخت و تاز بسيار كرد و بر برخى دژها غلبه يافت . اين حمله‌ها قواى مسيحيان را تحليل برد و جمعشان پريشان نمود و بلادشان ويران ساخت و آنان را سر جاى خود نشاند . پادشاهشان اردونيو در همين اوان - در سال 866 م - درگذشت و پسرش الفونسوى سوم كه بعدها الفونسوى كبير لقب گرفت به جايش نشست .\r\n\r\n2\r\nسزاوار آن بود كه پس از ختم غائلهء مسيحيان در شمال ، حكومت قرطبه نيز يك دورهء صلح و آرامش را آغاز كند ، ولى فتنه از جاى ديگرى سربر كرد . عوامل اغتشاش و شورش بار ديگر در شمال غربى اندلس در مناطق كوهستانى كه همواره قيام بر ضد دولت قرطبه را شعار خود كرده بودند ، گردآمدند . حكومت قرطبه از اين خطر غافل نبود . شهر مارده كه مركز چند تن از زعماى مولدين متمرد بود پيشاپيش شهرهايى بود كه حكومت در پيوستگى و فرمانبرداريشان در ترديد بود . ازاين‌رو در سال 254 ه / 868 م امير محمد در رأس لشكر خود از قرطبه خارج شد و چنان نمود كه به طليطله مىرود ، ولى در نيمه‌هاى راه ناگهان به سوى مارده راند و پيش از آنكه مردم مارده آمادهء دفاع گردند شهر را در محاصره گرفت . مردم به شهر تحصن كردند . امير محمد به شهر حمله كرد . ميان دو گروه جنگ درگرفت كه به شكست شورشيان و تسليم\r\n\r\n\r\n","description":"","footnote":"\r\n( 17 ) . ابن عذارى ، البيان المغرب ، ج 2 / ص 102 . مخطوط قرويين ، برگ 265 ب .\r\n","page_name":" 322 ","page_number":330},
  {"content":"\r\n\r\nشهر منتهى شد . زعماى شورشيان و در رأس آنان عبد الرحمان بن مروان الجليقى و ابن شاكر و مكحول و غير ايشان امان طلبيدند . اينان از اكابر سواركاران و سروران شهر بودند . امير محمد همگان را با اموال و زن و فرزند به قرطبه منتقل كرد و سعيد بن عباس القرشى را برمارده امارت داد و باروها و دژهايش را ويران نمود « 18 » .\r\nدر همين هنگام حوادثى در ثغر اعلى مىگذشت كه خود موجب تحولى بزرگ بود . امير محمد توانسته بود پس از مرگ موسى بن موسى سلطهء خود را در آن نواحى گسترش دهد و شهرهاى شمالى را از فرزندان او بستاند و از سوى خود حاكمانى به آنجا فرستد . بنى موسى يا بنى قسى منسوب به جد اعلاى خود كنت قسى گوتى - چنان كه آورديم - اصل مسيحى داشتند . اين خاندان متمرد سخت‌كوش چونان ديگر خاندانهاى نيرومند مولدين با حكومت قرطبه دل بد داشت و پيوسته بر ضد آن با مسيحيان پيمان مودت داشت . از ديگر سو ميان ايشان و خاندان پادشاهى ناوار پيوند زناشويى بود ، يعنى گارسيا شوى دختر موسى موسوم به اوريه  airO  بود . چون موسى درگذشت حكومت قرطبه شهرهاى شمالى را از پسرانش بستد و آنان به حمايت پادشاه ليون پناه بردند تا برايشان فرصتى پيش آيد و انتقام خويش بستانند . حكومت قرطبه هم از حكامى كه براى بلاد شمالى برگزيده بود ، چشم وفادارى و اخلاص عمل نداشت .\r\nپس در سال 255 ه / 869 م سليمان بن عبدوس در شهر سريه از اعمال سرقسطه قيام كرد .\r\nحكم پسر امير محمد لشكر بر سر او برد و شهر سريه را محاصره نمود و باروهايش را با منجنيق ويران نمود و آن شورشگر را به تسليم و طاعت واداشت و به قرطبه فرستاد .\r\nدر سال 256 ه عامل وشقه عمروس بن عمر و بن عمروس شورش كرد و شهر را بگرفت .\r\nعمروس بن عمرو نوادهء عمروس بن يوسف قهرمان واقعهء حفره در طليطله بود .\r\nبنى عمروس نيز مانند بنى قسى از مولدين و از اصل مسيحى بودند . ازاين‌رو احساس پيوستگى به حكومت قرطبه نداشتند . عامل ثغر عبد الوهاب بن احمد بن مغيث لشكرى به رويارويى او فرستاد . چون لشكر به وشقه رسيد عمروس از آنجا بگريخت و نوادهء او لب بن زكريا بن عمروس اسير شد . او را كشتند و سرش را از باروى شهر بياويختند .\r\n\r\n\r\n","description":"","footnote":"\r\n( 18 ) . ابن الاثير ، الكامل ، ج 7 / ص 62 . ابن عذارى ، البيان المغرب ، ج 2 / ص 103 . مخطوط قرويين ، برگ 268 الف .\r\n","page_name":" 323 ","page_number":331},
  {"content":"\r\n\r\nمحمد در سال 257 ه / 871 م به سردارى عبد الغافر بن عبد العزيز حملهء تازه‌اى به ثغر اعلى نمود . بقاياى لشكر عمروس بگريختند و پسرش زكريا و جماعتى از ياران و خاندانش در بند اسارت افتادند . همه را بر دروازهء شهر سرقسطه كشتند و سرهاشان را در حالى كه بر نيزه كرده بودند پيشاپيش مىبردند « 19 » . از اين وضع چنان برمىآمد كه آشوب شمال فرونشسته است .\r\nولى شورش و اغتشاش شمال در نهايت شدت خود بازگرديد . نيروهاى اندلسى تا به قرطبه بازگرديد بنى موسى بار ديگر سر برداشتند . مطرف و برادرش اسماعيل پسران موسى به تطيله راندند و آن را از عاملش عبد الوهاب بن مغيث بستدند و نيز سرقسطه را از پسر او محمد بن عبد الوهاب گرفتند . مطرف تطيله را در ماه صفر سال 258 ه / 871 م تصرف كرد و اسماعيل در ماه ربيع الاول همان سال سرقسطه را . چون كار به اينجا كشيد محمد تصميم گرفت كه خود به جنگ شورشيان رود . در سال بعد يعنى سال 259 ه / 872 م با سپاه خود بيرون آمد و در راه به طليطله رفت تا با مردمش عقد صلح بندد و آنان را امان دهد و گروگانهايشان را بگيرد . سپس به ثغر اعلى راند و شتابان رهسپار تطيله شد و بر آن مستولى گرديد و مطرف بن موسى و پسران او را بگرفت و در روايت ديگر آمده است كه مطرف علاوه بر تطيله ، وشقه را نيز تصرف كرده و در آنجا استقرار يافته بود . عمروس صاحب پيشين وشقه توانست مردم آنجا را بر ضد مطرف برانگيزد و كار به آنجا كشيد كه وشقه را از او بستد و او را بگرفت و فرزندان و زنش را كه دختر گارسيا پادشاه ناوار بود اسير كرد و او را به همسرى خود درآورد . چون امير محمد با لشكر خود برسيد عمروس به شتاب اعلان فرمانبردارى نمود و امان خواست . امير خواهش او اجابت كرد و او را بر امارت وشقه و اعمال آن ابقا كرد و مطرف و فرزندان او را از او تحويل گرفت « 20 » . امير محمد پس از اين پيروزى رهسپار ناوار شد و مزارع اطراف آن را ويران نمود و به قرطبه بازگرديد و فرمان داد تا مطرف و سه پسرش را كشتند و سرهايشان را بر در قصر بياويخت . در سال بعد ، سال 260 ه امير محمد لشكر به شمال فرستاد و پسرش منذر را با آن همراه نمود . سردار اين سپاه هاشم بن عبد العزيز بود . منذر به سرقسطه\r\n\r\n\r\n","description":"","footnote":"\r\n( 19 ) . ابن عذارى ، البيان المغرب ، ج 2 / ص 103 . مخطوط كتابخانهء قرويين ، برگ 269 الف .\r\n( 20 ) . اين روايت عيسى بن احمد رازى است كه ابن حيان نقل كرده است . مخطوط كتابخانهء قرويين ، برگ 270 ب .\r\n","page_name":" 324 ","page_number":332},
  {"content":"\r\n\r\nرفت و در آن نواحى هرچه بود از درختها و مزارع بركند و بيابانى بىآب و گياه برجاى نهاد ، ولى نتوانست سرقسطه را از اسماعيل بن موسى بستاند . برادر اسماعيل فرتون به جاى برادر ديگرش مطرف در تطيله مكان گرفته بود . اين دو شورشگر با الفونسوى سوم پادشاه ليون عقد دوستى بستند . منذر به وشقه لشكر برد ، سپس به بنبلونه پايتخت ناوار راند و در آن نواحى كشتار و تاراج كرد ، ولى كوششهايش به جايى منتهى نشد « 21 » .\r\nحوادث شمال و انقلابات بنى موسى سالها حكومت قرطبه را به خود مشغول داشته بود . در سال 264 ه / 878 م منذر بار ديگر به ثغر اعلى لشكر برد و در مزارع و صحراهاى اطراف سرقسطه و تطيله تاخت و تاز كرد ، ولى نتوانست آن دو شهر را تصرف كند ، اما كشت و زرع آن را نابود كرد و بسيارى از مردمش را به قتل آورد . در سال بعد ، سال 265 ه منذر به غزو ثغر اعلى بازگرديد و شهر سرقسطه و ديگر بلاد بنى موسى را محاصره كرد و اتلاف و خرابى بار آورد . با اين همه تا چند سال بعد ناحيهء شمال از تسلط حكومت قرطبه به دور بود . ديگر نواحى اندلس هم در اين سالها دستخوش يك سلسله آشوبها بود و ما در آتيه به ذكر آنها خواهيم پرداخت . حكومت قرطبه به بلاد ثغر اعلى بسيار اهميت مىداد ، زيرا همجوار ممالك مسيحيان بود . پس در سال 268 ه / 882 م امير محمد پسر خود منذر را در رأس لشكرى عظيم روانهء شمال نمود . سردار بزرگ هاشم بن عبد العزيز همراه او بود . منذر سردارى شجاع و مجرب بود . در اين سفر آهنگ آن داشت كه شورش و زعماى آن را در شمال نابود سازد . شتابان به سرقسطه رفت و چون نتوانست شهر را مورد حمله قرار دهد به ويران ساختن دژهاى اطراف آن پرداخت و بر آنها مستولى شد . از جمله دژ روطه را كه از استوارترين دژهاى آن بود تصرف كرد و عبد الواحد روطى « شجاع‌ترين مردم زمان » « 22 » خود را اسير نمود ، سپس لارده و حوالى آن را بگرفت . محمد بن لب بن موسى به او پيوست . محمد با عموهاى خود كه او را سهمى از حكومت نداده بودند دشمنى داشت . چون اسماعيل ابن موسى صاحب سرقسطه مقاومت را بيهوده ديد فرمانبردارى خود را به امير اعلان داشت و گروگانهاى خود را بفرستاد . منذر بن محمد از آن پس لشكر به البه راند و از\r\n\r\n\r\n","description":"","footnote":"\r\n( 21 ) . مخطوط كتابخانهء قرويين ، برگ 272 الف .\r\n( 22 ) . ابن الاثير ، الكامل ، ج 7 / ص 122 . ابن عذارى ، البيان المغرب ، ج 2 / ص 107 .\r\n","page_name":" 325 ","page_number":333},
  {"content":"\r\n\r\nآن بگذشت و به قشتاله ( القلاع ) رفت . مسيحيان به سردارى پادشاهشان الفونسوى سوم عازم مقاتله شدند ، ولى ميان دو گروه گفتگوهايى انجام گرفت كه به قرارداد صلح منتهى شد . منذر پيروزمندانه به قرطبه بازگرديد .\r\nتا منذر به قرطبه بازگرديد ميان اسماعيل بن موسى و پسر برادرش محمد بن لب نزاع افتاد . اسماعيل به سبب پيمان دوستى او با منذر كينهء او به دل داشت . نبرد ميان آن دو به پيروزى محمد بن لب و استيلايش بر سرقسطه و اسير كردن عمش اسماعيل انجاميد . محمد بن لب به نام امير محمد بن حكم بر سرقسطه فرمان مىراند ، ولى امير محمد مىخواست سرقسطه را از او بستاند . محمد بن لب به خشم آمد و اعلان كرد كه از طاعت محمد بن حكم خارج شده و با الفونسوى سوم پادشاه ليون عقد دوستى بست . امير محمد در سال 270 ه / 883 م بار ديگر قواى خود را به سردارى پسرش منذر و هاشم بن عبد العزيز به ثغر اعلى فرستاد . منذر به سرقسطه رفت و پس از جنگى سخت بر آن غلبه يافت و محمد بن لب را از آنجا براند . در روايت ديگر آمده است كه محمد بن لب سرقسطه را برحسب قراردادى كه ميان او و منذر منعقد شد با گرفتن مبلغ كلانى مال تسليم كرد .\r\nاز سرداران لشكر امير محمد در اين نبرد عمر بن حفصون بود كه پس از اين به ذكر او خواهيم پرداخت . منذر براى نبرد با مسيحيانى كه با محمد بن لب پيمان دوستى بسته بودند البه را پشت سرنهاد ، ولى در آنجا نيز گفتگوهايى صورت گرفت و ميان دو فريق صلح افتاد . الفونسوى سوم سفيرى به قرطبه فرستاد . اين سفير كشيش دولثديو بود . او مىخواست ميان الفونسو و امير اندلس طرح صلح افكند . اين سفير در كار خود موفق شد و به اوويدو پايتخت ليون بازگرديد و هنگامى كه بازمىگشت ، استخوانهاى كشيش اولوخيو و دوست او لوكرسيا را نيز كه بيست سال پيش در قرطبه اعدام شده بودند با خود ببرد . آن دو را مسيحيان در شمار قديسين آورده بودند .\r\nاكنون حوادث ثغر اعلى را لحظه‌اى رها مىكنيم تا بنگريم كه در اين سالها در ديگر نقاط اندلس چه اتفاقاتى افتاده است . در مارده و بطليوس بار ديگر آتش فتنه شعله‌ور شد ، زيرا عبد الرحمان بن مروان ملقب به جليقى - از مردم جليقيه در شمال پرتغال و از خاندان مولدين - توانست با چند تن از ياران خود از قرطبه بگريزد .\r\nفرزندان جليقى از سالها پيش در مارده استقرار يافته بودند . پدرش مروان بن يونس جليقى در ايام عبد الرحمان حاكم مارده بود . چون در مارده آشوب افتاد مردم شهر او\r\n\r\n","description":"","footnote":"","page_name":" 326 ","page_number":334},
  {"content":"\r\n\r\nرا در سال 213 ه كشتند . پسرش عبد الرحمان كه جوانى سركش بود سر به اطاعت قرطبه فرود نياورد و در شمار شورشگران درآمد و در شورش بر ضد امير محمد شركت جست .\r\nچون شورش مارده در سال 254 ه / 868 م سركوب شد ، امير محمد عبد الرحمان را گرفت و با ديگر زعماى شورش - چنان كه گفتيم - به قرطبه فرستاد . فرار عبد الرحمان جليقى از قرطبه در اوايل سال 261 ه / 875 م بر اثر كشمكشى بود كه ميان او و هاشم ابن عبد العزيز بزرگترين سرداران و وزيران امير رخ داد كه در ضمن آن هاشم بن عبد العزيز او را تحقير كرد و سيلى زد . عبد الرحمان جليقى با همهء ياران خود در خفا از قرطبه بيرون آمد و بر قلعهء الاينه « 23 » ( يا قلعهء حنش ) در جنوب مارده مستولى شد و تحصن گزيد و يكى از ياران او در خروج و عصيان به نام مكحول بن عمر نيز بر قلعهء جلمانيه نزديك آن غلبه يافت . جمع كثيرى از عصيانگران و شورشيان و متمردين گرد آنان را گرفتند و در اطراف بلاد دست به تاراج و كشتار زدند . در اين هنگام امير محمد با لشكرى گران به سركوبى ايشان رهسپار شد . چون آن دو از آمدن امير محمد خبر يافتند با دوست قديمشان سعدون بن عامر معروف به سرنياقى كه او نيز از زعماى مولدين شورشى بود دست اتفاق دادند . سعدون بن عامر در كنف حمايت الفونسوى سوم پادشاه ليون در شهر پرتغال در جنوب جليقيه مىزيست . او نيز با نيرويى از ياران خود بيامد و به قواى مكحول پيوست . امير محمد دژهاى شورشيان را محاصره كرد و آب از آنان ببريد و محاصره را شدت مىبخشيد و هرگاه محاصره‌شوندگان مىخواستند خارج از بارو خود را به آب يا ديگر چيزها برسانند آنان را مىكشتند . چون محاصره به درازا كشيد عبد الرحمان جليقى ناچار شد به عبد اللّه پسر امير محمد پناه برد تا شفاعت كند و پدر امانش دهد . عبد اللّه مردى نرمخوى و مسالمت‌جوى بود . نزد پدر خود شفاعت كرد و پدر شورشيان را امان داد ، بدان شرط كه از دژ حنش فرود آيد و با قوم خود به بطليوس رود . بطليوس در آن هنگام خالى بود و دژ و برج و بارويى نداشت . اينان به تعمير آن همت گماشتند . عبد الرحمان بن مروان جليقى گروگانهاى خود را تسليم كرد .\r\nاينان يكى پسرش محمد و سى تن از اكابر قوم او بودند . چون امير به قرطبه بازگرديد ، عبد الرحمان بن مروان يارانش را كه همه از مولدين شورشگر بودند از اطراف گردآورد\r\n\r\n\r\n","description":"","footnote":"\r\n( 23 ) . به اسپانيايى  egnalA . \r\n","page_name":" 327 ","page_number":335},
  {"content":"\r\n\r\nو به استحكامات بطليوس پرداخت و شهر را آمادهء دفاع و مقاومت نمود . آنگاه جاسوسان خود به قرطبه فرستاد و آنان احوال و حركات امير را به او گزارش مىكردند . عبد الرحمان ابن مروان با الفونسوى سوم پادشاه ليون پيمان دوستى بست . او ياران خود را به مذهبى نوين كه آميزه‌اى از اسلام و مسيحيت بود دعوت مىكرد . يك سال براين منوال ببود و پيوسته بلاد اطراف را مورد حمله قرار مىداد و مردم را مىكشت و اموال و متاعشان را به غارت مىبرد .\r\nچون ستم و تجاوز از حد گذرانيد و مسلمانان آن نواحى فرياد برداشتند و او نيز از سوى خود عصيان آشكار كرد و گفت كه از فرمان قرطبه بيرون آمده است ، امير محمد آهنگ آن كرد كه عقوبتش كند و شرش را از سر مردم كم نمايد . پس به رياست پسرش منذر حمله‌اى عظيم را تدارك ديد . سردار سپاه وزير برگزيده‌اش هاشم بن عبد العزيز بود . اين حمله در ماه شعبان سال 262 ه / 876 م به بطليوس آغاز شد . چون عبد الرحمان ابن مروان از حركت لشكر قرطبه خبر يافت و ديد به علت گشادگى شهر نمىتواند از بطليوس دفاع كند با قواى خود از آنجا خارج شد و خيل عظيمى از مولدين كه در آن حوالى بودند از وحشت قواى امير به او پيوستند . عبد الرحمان بن مروان به دژ منيع كركى يا كركو كه در همان نزديكى بود فرود آمد و نزد سعدون السرنياقى كس فرستاد و از او يارى خواست . منذر و هاشم به بطليوس رفتند . آن را خالى يافتند . پس از پى او براندند . هاشم به دژ منت سلود ( منت شلوط ) در جنوب بطليوس فرود آمد ، زيرا بيم آن داشت كه شورشيان او را فروگيرند . منذر گرداگرد دژ كركى را محاصره كرد .\r\nدر اين اثنا سعدون السرنياقى با ياران خود برسيد . نيروى عظيمى هم از مسيحيان كه پادشاه ليون به يارىاش فرستاده بود همراه او بود . و در شهر قلمريه با پادگانى كه در آنجا بود درگير شد . اينان قومى از بربر بودند از بنى دانس از قبيلهء مصموده . سعدون جمعى از آنان را بكشت . چون بربرها خود را رعاياى قرطبه مىدانستند نزد هاشم بن عبد العزيز كس فرستادند و از او دادخواهى كردند . هاشم از طلايه‌داران خود دريافت كه سعدون با لشكر خود مىآيد و شنيد كه بر سر مردم قلمريه چه آورده‌اند . پس به قصد انتقامجويى لشكر در حركت آورد . سعدون سردارى كارديده و دلير بود . گروههايى از سواران و تيراندازان مجرب و برگزيده در خدمت او بودند . بيشتر نيروى خود در پشت تپه‌ها مخفى كرد و براى رويارويى با سپاه هاشم پيش تاخت . هاشم معتقد بود كه به آسانى\r\n\r\n","description":"","footnote":"","page_name":" 328 ","page_number":336},
  {"content":"\r\n\r\nشورشيان را قلع‌وقمع خواهد كرد . دو لشكر در كنار رودخانهء جنوب بطليوس مصاف دادند . سواران سعدون نيروهاى اندلس را غافلگير كردند و سخت فروكوفتند و جمع كثيرى را كشتند . هاشم بن عبد العزيز كه در جايى دور از مركز فرماندهى به جنگ پرداخته بود ، مجروح شد . سواران دشمن گردش را گرفتند . اگرنه آن بود كه چند تن او را شناخته بودند ، در دم مىكشتندش . پس او را دستگير كردند و سعدون او را با خود به منت سلود برد . در آن هنگام نيروهاى امير محمد از آنجا بيرون آمده بود . هزيمت سپاهيان اندلس و اسارت سردارشان هاشم بن عبد العزيز در دوازدهم ماه شوال سال 262 ه / ژوئيهء سال 876 م بود . هنگامى منذر بن عبد الرحمان از هزيمت لشكر خود و اسارت هاشم آگاه شد كه عبد الرحمان بن مروان جليقى را محاصره كرده بود . چند روز ديگر محاصره را به شدت ادامه داد و با بقاياى لشكر به قرطبه بازگرديد . عبد الرحمان ابن مروان جليقى و سعدون با اسير خود هاشم رهسپار ناحيهء غربى شدند و در زمين فسادها كردند . نخست هاشم را عبد الرحمان بن مروان در اختيار داشت . قصد آن داشت كه از او به عنوان وسيله‌اى جهت معامله با امير محمد استفاده كند ، ولى سعدون او را بستد تا مبادا مورد خشم سرور و حامى خود پادشاه ليون واقع شود . سعدون هاشم را با خود برد و به الفونسوى سوم تسليم كرد . هاشم به دست الفونسو افتاد . الفونسو او را به حبس فرستاد و هاشم مدت دو سال در اوويدو محبوس بود ، تا آنگاه كه الفونسو مبلغى كلان در حدود صد و پنجاه هزار دينار فديه بستد و آزادش كرد « 24 » .\r\nابن مروان سالى چند بر منطقهء بطليوس سيطره داشت و در اطراف آن دست به كشتار و تاراج مىزد و از آنجا براى غارت بيرون مىآمد و نواحى غربى تا اشبونه را غارت مىكرد و از جنوب تا باجه و اطراف اكشونيه تجاوز مىنمود . چندى بعد ميان او و برخى يارانش اختلاف افتاد و آنها از امير محمد امان خواستند و به ديار خود مارده بازگشتند . چون دريافت كه شمار يارانش كم شده و از تعقيب و انتقام امير بيمناك بود ، چنان ديد كه پاى به جاى پاى دوست خود سعدون نهد و به پادشاه جليقيه پناه برد .\r\nپادشاه مسيحى خواهش او بپذيرفت و او را با يارانش در دژ پطرسه در وادى دويره\r\n\r\n\r\n","description":"","footnote":"\r\n( 24 ) . تلخيص از مخطوط ابن حيان روايت از عيسى بن احمد رازى . برگهاى 267 الف و ب و و 273 الف و ب و 274 الف و ب و 276 ب و 277 الف تا 280 الف . رجوع كنيد به ابن عذارى ، البيان المغرب ، ج 2 / ص 104 و 105 .\r\n","page_name":" 329 ","page_number":337},
  {"content":"\r\n\r\nنزديكى ليون فرود آورد . عبد الرحمان بن مروان سالى چند در كنف حمايت او بماند .\r\nسپس به سبب حمله‌اى كه پادشاه جليقيه به منطقهء بطليوس كرد و ابن مروان نيز با او بود و پادشاه مسيحى در قتل مسلمانان مبالغه كرده بود و اين كشته‌شدگان بيشتر از ياران و رعاياى سابق او بودند ، پس از اين حمله كه در سال 266 ه صورت گرفت ، ابن مروان خشمگين از نزد او برفت و به بطليوس بازگرديد تا در نواحى مجاور قتل و تاراج از سر گيرد . در سال 271 ه / 885 م امير محمد پسر خود منذر را با لشكرىگران بر سر او فرستاد . منذر بن محمد به بطليوس درآمد و ابن مروان گريخت و در كوه « اشيروغيره » « 25 » تحصن گزيد . منذر بطليوس را گرفت و آتش زد و دژهايش را ويران نمود . سال ديگر حمله‌اى ديگر به سردارى وزير هاشم بن عبد العزيز به « اشيروغيره » براى قتال با ابن مروان گسيل داشت . ابن عبد العزيز چندى او را محاصره كرد و بىآنكه به تسلميش وادارد بازگرديد . چون امير محمد در كار او فروماند ناچار خواسته‌هاى او را كه يكى از آنها استقلال در فرمانروايى بطليوس و بلاد مجاور آن بود بپذيرفت و او را از پرداخت هرگونه غرامت و مالياتى معاف داشت .\r\nدر اين هنگام انقلابات محلى ديگرى نيز رخ داد . مظفر بن موسى بن ذى النون در شنت بريه « 26 » شورش كرد و به سوى طليطله راند و با لشكر طليطله مصاف داد و منهزمش نمود و كارش در اين ناحيه بالا گرفت و بلاد و دژهاى اطراف را به شنت بريه درافزود .\r\nظهور بنى ذى النون كه از سروران مملكت طليطله‌اند در ايام ملوك الطوايف ، به اين عهد بازمىگردد و همچنان ادامه يافت . خلاصهء مطلب آنكه جد اين خاندان ذوالنون ( يازنون ) بن سليمان الهوارى از زعماى شنت بريه بود ، از اعمال قونقه .\r\nامير محمد در يكى از غزواتش كه به ثغر مىرفت بر او بگذشت . يكى از اكابر غلامان او بيمار شده بود . او را نزد ذوالنون نهاد تا هرچه خداوند مقدر كرده برسد .\r\nذوالنون نيك بيماردارى كرد تا شفا يافت ، آنگاه او را با خود به قرطبه برد . امير محمد به پاداش اين عمل ، او را بر همان ناحيهء خود امارت داد . ذوالنون تا زنده بود همچنان\r\n\r\n\r\n","description":"","footnote":"\r\n( 25 ) . نام آن به اسپانيايى  asogarrapsE  است و ميان نهر وادى يا نه وجبال معدن واقع شده است .\r\n( 26 ) . به زبان اسپانيايى  ravatnaS  ، در جنوب شرقى وادى الحجاره است و اين غير از سنتمريه از بلاد شرقى اندلس است .\r\n","page_name":" 330 ","page_number":338},
  {"content":"\r\n\r\nدر سلك فرمانبرداران بود . چون پسرش موسى به جايش نشست سر از چنبر طاعت برتافت و در زمرهء عصيانگران درآمد . چون موسى بمرد پسرش مظفر راه پدر را ادامه داد و بنى ذوالنون زعماى آشوبهاى ثغر اوسط « 27 » شدند . اسد بن الحرث نيز در جانب رنده علم آشوب برداشت « 28 » و آتش فتنه در همه‌جا شعله‌ور گرديد . مسيحيان در شمال به فعاليت افتادند و منتظر اوج فتنه بودند . در اين هنگام فرصت به دست افتاد و بر سرزمينهاى اسلامى حمله كردند .\r\nآشوب شمال در جبال جنوبى هم اثر گذاشت و جوانه‌هاى فتنه به زودى رشد كرد و آرامش اندلس و تخت حكومت اموى را به خطر مىافگند . در كوهستان ببشتر ، ميان رنده و مالقه عمر بن حفصون بزرگترين شورشگران اندلس قيام كرد . عمر از همه كارديده‌تر و در نتيجه خطرناكتر بود . سلسله كوههايى كه ميان رنده و مالقه قرار دارد همواره پناهگاه اشقيا و متمردان بود . عمر بن حفصون فرزند يك خانواده از مولدين بود كه نژاد گوتى داشتند . در روايات اندلسى در نسبنامهء او آمده است كه جدش كه به هنگام فتح اندلس زنده بود الفونسوى كشيش بود و جد چهارمش جعفر نخستين كسى از آن خاندان بود كه اسلام آورد « 29 » و خانوادهء ايشان در تاكرونا از اعمال رنده زيستن گرفت . پدرش حفصون مردى توانگر و شريف بود ، ولى عمر خود فاسد و بدخوى بود و به مال و جان مردم تعرض مىكرد . ديرى نكشيد كه از خاندان خود جدا شد و از پى هواها و گمراهيهاى خود رفت . گروهى از اهل فساد و گمراهى گردش جمع شدند و در مكانى منيع از كوه ببشتر در شمال‌شرقى جبال رنده موضع گرفتند . اين واقعه در سال 267 ه / 880 م اتفاق افتاد . ابن حيان مورخ اندلس به هنگام ذكر شورشگران ، ابن حفصون را در اين عبارت جامع وصف مىكند : « امام و پيشواى ايشان عمر بن حفصون بود ، مردى كه در باطل از همه بلندآوازه‌تر بود و در خلاف از همه آگاهتر و از همه خودكامه‌تر و حيله‌گرتر و نيرومندتر . » « 30 »\r\n\r\n\r\n","description":"","footnote":"\r\n( 27 ) . مخطوط كتابخانهء قرويين ، برگ 272 ب .\r\n( 28 ) . ابن خلدون ، العبر ، ج 3 / ص 131 .\r\n( 29 ) . ابن خلدون دربارهء ابن حفصون گويد كه نام او عمر بن حفصون بن عمر بن جعفر بن دميان ابن فرغلوش بن ادفونش القس بود . ج 4 / ص 134 . صاحب البيان المغرب نام ديگرى براين نامها افزوده است . ج 2 / ص 108 .\r\n( 30 ) . ابن حيان در المقتبس ، و آن جلد سوم است كه به كوشش خاورشناس كشيش ملشور آنتونيا در پاريس به سال 1937 به چاپ رسيده ، ص 9 .\r\n","page_name":" 331 ","page_number":339},
  {"content":"\r\n\r\nرازى از علل اوليهء اين فتنه كه در كورهء ريه و جزيره شكل گرفت سخن مىگويد كه سبب پديد آمدن آن سختگيرى يحيى بن عبد اللّه بن يحيى عامل امير محمد در كورهء ريه بود . يحيى بن عبد اللّه مىخواست بقاياى مالياتى را كه به تأخير افتاده بود از مردم آن سامان بستاند و در اين باب در فشار و خونريزى افراط كرد . مردم در برابرش مقاومت كردند و به كوهستانهاى خود گريختند و به دفاع از خود مهيا شدند . يحيى بن عبد اللّه لشكر خود به جنگ ايشان برد و برادر خود احمد بن عبد اللّه را نيز كه عامل ايالت جزيره بود به يارى خواند . ميان نيروهاى امير و شورشيان نبردهاى سختى درگرفت كه از دو گروه بسيارى كشته شدند . اين نبرد در سال 265 / ه 878 م اتفاق افتاد . در سال بعد به هنگام تابستان سپاهى به سردارى هاشم بن عبد العزيز روانه ساخت .\r\nهاشم بن عبد العزيز از اسارت آزاد شده و بار ديگر در نزد امير محمد به همان درجهء سابق خود ارتقاء يافته بود و اينك براى نخستين بار سردارى سپاهى را به عهده مىگرفت .\r\nهاشم در تعقيب و سركوبى شورشيان به جد در ايستاد و جمعشان پريشان نمود و دژ براى دفع ايشان برآورد ، ولى فتنه نه تنها فروننشست و سركوب نشد بلكه خروج و عصيان و آشوب سراسر ريه را فراگرفت .\r\nدر اين بازار آشفته بود كه ابن حفصون آشكار شد . حوادث ريه مقدمهء آن فتنهء هولناك در جنوب اندلس بود كه ابن حفصون زعامت آن را به عهده داشت و رازى در توصيف او گويد : « فتنهء جنوب همهء فتنه‌هاى اندلس را از ياد برد كه هم وسيع‌تر بود و هم طولانىتر و در هرجا هركس اهل شورش و آشوب بود بدان پيوست . » « 31 » ابن حفصون براى حمله به اطراف ريه از هر فرصتى استفاده مىكرد و هرچه مىتوانست ويران كرد و اسير گرفت و غارت نمود ، سپس در آشيانهء خود در جبل ببشتر موضع گرفت . چون ستم و تجاوز از حد درگذرانيد ، عامل ريه عامر بن عامر با برخى از لشكريانش به جنگ او رفت . ابن حفصون شكستش داد و اين پيروزى سبب نيرومندىاش شد و جماعت كثيرى از اهل شر و عصيان به او پيوستند . امير محمد ، عامل شكست‌خوردهء ريه را عزل كرد و عبد العزيز بن عباس را به امارت ريه فرستاد .\r\nعبد العزيز بار دوم لشكر بر سر ابن حفصون كشيد . ابن حفصون به دژهاى خود پناه\r\n\r\n\r\n","description":"","footnote":"\r\n( 31 ) . ابن حيان از عيسى بن احمد الرازى . مخطوط كتابخانهء قرويين ، برگ 283 الف و ب .\r\n","page_name":" 332 ","page_number":340},
  {"content":"\r\n\r\nبرد و ميان دو گروه مصالحه افتاد « 32 » . در اين هنگام امير محمد ، وزير خود هاشم بن عبد العزيز را با سپاهىگران به ايالت ريه فرستاد . هاشم بن عبد العزيز ، ابن حفصون را سخت به محاصره افگند و به جد درايستاد و بسيارى از يارانش را اسير كرد و همچنان ببود تا ابن حفصون را با جماعتش وادار به تسليم نمود و همه را به قرطبه آورد .\r\nامير محمد او را عفو كرد و در زمرهء سپاهيان خود درآورد ، زيرا از جنگاورى و آگاهى او در فنون نبرد نيك اطلاع داشت .\r\nچون منذر براى نبرد با محمد بن لب در سال 270 ه / 883 م به ثغر اعلى رفت ، ابن حفصون يكى از امراى لشكر او بود ، جز اينكه از منصب خود چنان كه بايد خشنود نبود و پيوسته روح سركشش او را به آزادى در عمل فرامىخواند . ديرى نكشيد كه از لشكر امير با چند تن از يارانش بگريخت و بار ديگر به كوه ببشتر رفت و شورش از سرگرفت و جمع كثيرى از شورشيان نيز به گرد او درآمدند .\r\nابن حفصون دو سال در آن منطقه فساد كرد و در بلاد اطراف وحشت آفريد .\r\nدر تابستان سال 273 ه / 886 م منذر بن محمد به ايالت ريه لشكر آورد تا ابن حفصون را به چنگ آرد . نخست به شهر حامه در شمال‌شرقى مالقه حمله كرد . ابن حمدون شورشگر ديگرى كه با ابن حفصون هم‌پيمان بود ، در آنجا مىزيست . ابن حفصون به يارى هم‌پيمان خود شتافت و هردو دوست براى مقابله با لشكر امير محمد در حامه ماندند . منذر حامه را دو ماه در محاصره گرفت . چون نزديك شد كه در شهر به محاصره افتاده خوردنى به پايان رسد ، ابن حفصون و ابن حمدون با لشكرهاى خود بيرون آمدند و با لشكر امير درآويختند . شورشيان منهزم شدند و ابن حفصون مجروح شد و با ياران خود بار ديگر به حامه بازگرديد و در شهر پناه گرفت . در همان حال كه منذر حامه را در محاصره داشت از قرطبه خبرهايى رسيد حاكى از وفات پدرش امير محمد . امير محمد در روز بيست و نهم ماه صفر سال 273 ه / اوايل ماه اوت سال 886 م درگذشته بود . منذر بن محمد محاصرهء شهر را رها كرد و به قرطبه بازگشت و ابن حفصون نفسى راحت كشيد و بار ديگر بسيج حمله به دژهاى آن منطقه نمود و ديرزمانى نگذشت كه توانست بر سراسر ريه و رنده و استجه و غير آن دست يابد .\r\n\r\n\r\n","description":"","footnote":"\r\n( 32 ) . ابن عذارى ، البيان المغرب ، ج 2 / ص 107 .\r\n","page_name":" 333 ","page_number":341},
  {"content":"\r\n\r\n\r\n3\r\nمحمد بن عبد الرحمان بن حكم يكى از بهترين امراى اموى در اندلس بود و از ديگران زيركتر و هوشيارتر « 33 » . رازى گويد : « محمد را در امارتش آثار جميل بود و كارهاى شگرف و پيروزيهاى بزرگ . به مصالح مسلمانان توجه داشت و به ضبط ثغور اهتمام مىورزيد . » « 34 » محمد اميدوار بود در اصلاح امور و احداث بناها پاى به جاى پاى پدر نهد ، ولى حوادث بر خلاف آن بود كه او مىخواست . در عصر او فتنه و آشوب سراسر اندلس را فراگرفته بود و او ناچار شد سراسر فرمانروايى درازمدت خود را صرف غزوات پىدرپى و مبارزهء مستمر گرداند . همهء تلاش او آن بود كه تخت فرمانروايى بنى اميه را حفظ كند و قدرت دولت اسلامى را در اندلس از فروريختن نگهدارد و اين كارى بس دشوار بود ، ولى او با دليرى و كاردانى براين مهم دست يافت .\r\nاز يك سو لشكرهاى خود را هر تابستان به سرزمينهاى مسيحيان مىفرستاد و از ديگر سو براى گوشمال شورشگران بسيج نيرو مىكرد و از اين كارها ملول نمىشد . البته در بسيارى مواقع نيز نتيجه منفى بود . امير محمد عاشق غزو و جهاد بود . هربار فرصتى به دست مىافتاد خود سردارى لشكر را به عهده مىگرفت . پسرش منذر در اين كارهاى خطير دست راست او بود . محمد به امور سپاه و ناوگان دريايى اهتمام خاص داشت و در تقويت آن مىكوشيد و آنچه او را بدين اهتمام وامىداشت وضعى بود كه با آن دست به گريبان بود . ارقامى كه ابن حيان به نقل از معاوية بن هشام از شمار سپاهيانى كه در ايالات براى نبردهاى تابستانى آماده بود مىآورد حكايت از عظمت نيروى نظامى اندلس در آن ايام مىكند . بر مردم هريك از نواحى واجب بود كه شمار معينى سپاهى گسيل دارد و هيچ كس جز به علت و سببى آشكار نمىتوانست از شركت در آن سربرتابد ، از آن جمله ايالت البيره ( غرناطه ) 2900 ، جيان 2200 ، قبره 1800 ،\r\n\r\n\r\n","description":"","footnote":"\r\n( 33 ) . ابن الاثير ، الكامل ، ج 7 / ص 414 .\r\n( 34 ) . مخطوط كتابخانهء قرويين ، برگ 222 الف .\r\n","page_name":" 334 ","page_number":342},
  {"content":"\r\n\r\nباغه 900 ، تاكرنا 269 ، جزيره 290 ، استجه 1100 ، قرمونه 185 ، شذونه 6790 ، ريه 2607 ، شريش 342 ، فحص البلوط 400 ، مورور 1403 و تدمير 200 . . .\r\nاما قرطبه كه پايتخت كشور بود شمار سپاهيانى كه بسيج مىكرد بسته به كوشش و همت خود بود . همهء مردان شهر به طريق داوطلب - بر خلاف ديگر نواحى - به صفوف لشكر مىپيوستند . اين گروه‌ها كه سواران آماده ناميده مىشدند فراخواندنشان به جنگ در هنگام بسيج ارتشهاى تابستانى بود ، يا هر زمان ديگر كه از دشمن تجاوزى در مرزها مشاهده شود . البته اين ارقام كه آورديم متعلق به نواحى اندلس است . اگر گروههاى پياده و داوطلبان را نيز به حساب آوريم از عظمت لشكرى كه اسپانياى مسلمان در آن روزگار تعبيه مىكرد آگاه مىشويم . اما ناوگان يا نيروى بحريه ، امير محمد براى حمايت از سواحل غربى و جنگ با جليقيه از راه دريا بدان نياز داشت و به ايجاد و حمايت آن اهتمام مىورزيد . در سال 866 م / 252 ه كشتيهاى جنگى اندلس به سواحل جليقيه روان شد . سردار اين سپاه امير البحر عبد الحميد بن مغيث بود .\r\nبه مصب رود منهو رسيد ، ولى موفق به تحقق آرزوى خود نگرديد . زيرا باد مخالف وزيدن گرفت و كشتيهاى او دستخوش طوفان گرديدند و پراكنده و بيشترشان در آبهاى غربى غرق شدند « 35 » .\r\nامير محمد به استحكامات مناطق مرزى توجه داشت و در چند جا جنگگاهها و دژهاى دفاعى استوار برآورده بود . حصن شنت اشتيبن را براى حمايت مدينهء سالم و حصن طلمنكه و حصن مجريط را در منطقهء وادى الحجاره براى دفاع از طليطله بنا كرد . از اوضاع ثغور همواره خبر مىگرفت و در مصالح آن جستجو و تحقيق مىكرد .\r\nامير محمد با آنكه جنگهاى پىدرپىاش هزينه‌هايى عظيم در بر داشت براى كاستن از بار مالياتها از همهء افراد ملت سعى وافر داشت . از مردم قرطبه مالياتى را كه به هنگام لشكركشى از آنها مىگرفت برداشت و تنها ايشان را به عنوان داوطلب و جهاد فى سبيل اللّه به لشكر فرامىخواند . آنان نيز نيك به يارىاش برمىخاستند « 36 » .\r\n\r\n\r\n","description":"","footnote":"\r\n( 35 ) . ابن عذارى ، البيان المغرب ، ج 2 / ص 106 و :\r\n . 392 . s . I . B , neinapS ni nedajamO red ethcihcseG : hcabhcsA \r\n( 36 ) . ابن عذارى ، البيان المغرب ، ج 2 / ص 111 و 112 . اخبار مجموعه ، ص 141 و 142 .\r\n","page_name":" 335 ","page_number":343},
  {"content":"\r\n\r\nامير محمد در گرفتن عشور شدت عمل به خرج مىداد . وزيرش عبد الرحمان بن غانم صاحب شهر او را نصيحت كرد كه چون غلات كمياب شود عشور را ملغى كند ، زيرا عشور ماليات غلات است در صورتى كه خدا ببخشايد و محصول فراوان شود ، ولى در حالى كه دهقان بذرى نيفشانده و حاصلى به دست نياورده بايد از گرفتن آن صرف نظر كرد . امير محمد در آغاز به سخن او گوش نداد و عزلش كرد و حمدون بن بسيل را به جاى او معين كرد . حمدون كه مردى سخت‌دل و ستمگر بود ، در گرفتن عشور ابرام كرد تا مردم زبان به بدگويى و نفرينش گشودند . فرياد دادخواهى ايشان به گوش امير رسيد و سالهاى خشكى و قحطى از پس يكديگر مىآمدند . امير محمد مجبور شد كه بخشى از عشور را نستاند تا مردم را ياراى نفس كشيدن باشد و بتوانند در برابر مشكلات مقاومت ورزند يا به كارهاى عمرانى پردازند . پس زبان به سپاس گشودند و شاعران در مدح او قصايد سرودند « 37 » . امير محمد در امور خبرگى داشت . در رسيدگى به درآمد و هزينه دقيق بود و اين امر سبب شده بود كه در نگهدارى بيت المال مملكت سعى وافر دارد « 38 » . در عهد او دوبار اندلس دچار قحطى شد : يكى ميان سالهاى 251 تا 255 ه و يكى در سال 260 ه . اين قحطى اخير بسيار سخت بود و چند سال مدت گرفت و گرانى و بيمارى به دنبال داشت ، ولى اندلس توانست در برابر آن پايدارى كند و بر آن غلبه يابد .\r\nدر عهد او دربار قرطبه بر روش اعتدال بود . از آن زياده‌رويها كه در ايام پدرش عبد الرحمان رواج گرفته بود نشانى نمانده بود . از نفوذ كنيزان و صقالبه در قصر كاسته شده بود ، ولى نظام ادارى كه در عهد عبد الرحمان زير نظر امير قرار داشت به همان شرح باقى ماند . زمام كارها در دست مردانى بود كه پيش از اين آن را به عهده داشتند .\r\nبنابراين همهء امور در دست دو خاندان از خاندانهاى بزرگ قرطبه بود : بنى شهيد و بنى عبده . حاجبى او در آغاز با عيسى بن شهيد حاجب پدرش بود و ما پيش از اين از اين وزير خردمند ياد كرديم . پس از او عيسى بن الحسن بن ابى عبده به جاى او مقرر شد . اين وزير از حيث عقل و اصابت رأى بر ديگر وزيران برترى داشت . عيسى\r\n\r\n\r\n","description":"","footnote":"\r\n( 37 ) . ابن حيان ، مخطوط كتابخانهء قرويين ، برگهاى 230 الف و 255 .\r\n( 38 ) . ابن عذارى ، البيان المغرب ، ج 2 / ص 110 .\r\n","page_name":" 336 ","page_number":344},
  {"content":"\r\n\r\nابن الحسن در تمام طول ايام وزارت گرفتار رقابتها و دسايس هاشم بن عبد العزيز بود .\r\nهاشم عاقبت جاى او را گرفت و تا پايان عمر امير محمد آن شغل به عهدهء او بود . هاشم به خاندانى از مولدين منسوب بود و از بزرگترين رجال جنگى و سياسى اندلس در عصر خود به شمار مىرفت و در بسيارى از جنگها چنان كه آورديم سردارى و فرماندهى برعهدهء او بود . هاشم بن عبد العزيز از وزراى امير عبد الرحمان بود . چون امارت به پسرش محمد رسيد در زمرهء وزراى او درآمد و در نزد امير مقامى ارجمند يافت و از خواص نديمان او شد . هاشم علاوه بر نيروى سياسى و نظامى اديبى استاد و كاتبى بليغ و شاعرى توانا بود . ادبا و شعرا را به خود نزديك ساخت ، ولى مردى تندخو و بدزبان بود و نمىتوانست براى خود موافقانى از ميان رجال تربيت كند ، چنان كه چون در نبرد جليقيه شكست خورد و به اسارت افتاد و او را نزد پادشاه ليون بردند ( سال 262 ه ) مدافعان زيادى در ايام محنت نداشت . حتى امير محمد بر او خشم گرفت و زبان به ملامتش گشود و همواره مىگفت : « اين جنايتى بود كه او بر ما رواداشت .\r\nبدخويى او گريبانگير ما نيز شد . همواره رأى خود را به كار مىبست و سفارشهاى ما را ناديده مىانگاشت و به برنامه‌اى كه ما به دستش مىداديم عمل نمىكرد » .\r\nازاين‌رو از هاشم بن عبد العزيز جز دوستش وليد بن غانم حاكم قرطبه كس به دفاع برنخاست . او بود كه بار ديگر امير محمد را با او برسر لطف آورد و پسرش را به‌جاى پدر به خدمت گماشت تا پدر از اسارت آزاد شد . هاشم بن عبد العزيز در اوويدو پايتخت ليون به مدت دو سال در اسارت بماند و چنان كه آورديم با پرداخت فديه‌اى عظيم از بند برهيد « 39 » .\r\nاز وزيران امير محمد ، يكى هم امية بن عيسى بن شهيد بود . اميه يكى از بزرگترين وزراى او بود . بيش از ديگر وزيران به خدمت او اختصاص داشت . ديگر وليد بن غانم بود . اين دو پس از يكديگر به تناوب حكومت شهر قرطبه را به عهده داشتند . حكومت شهر قرطبه در آن روز از مناصب مهم بود و آن كس كه چنان منصبى را به عهده مىگرفت مىبايست از دورانديشى و قدرت و سلامت نفس بهره‌مند باشد .\r\nديگر از وزراى او تمام بن عامر الثقفى شاعر و اديب بود . تمام بن عامر شاعر بود\r\n\r\n\r\n","description":"","footnote":"\r\n( 39 ) . ابن حيان مخطوط قرويين ، برگهاى 228 الف و ب ، 230 الف و 235 ب .\r\n","page_name":" 337 ","page_number":345},
  {"content":"\r\n\r\nو ارجوزه‌اى طولانى در فتح اندلس دارد . همچنين در بازى شطرنج به استادى اشتهار داشت و همين امر سبب برخوردارى او در نزد امير شده بود و بازى شطرنج در عهد او رواج بسيار يافت . ديگر از وزيران او سليمان بن وانسوس بود از يكى از خاندانهاى شريف بربر . جد او در مارده رئيسى مطاع بود . در ايام حكم بن هشام يك بار دست به شورش زده بود . سليمان اديب و موجه بود . از مناصبى كه در زمان او معمول شد منصب خطة السوق بود كه بعدها حسبت جاى آن را بگرفت . ديگر از وزرا و كتاب او عبد الملك بن عبد اللّه بن اميه بود كه نويسنده‌اى بليغ بود « 40 » .\r\nامير محمد با امراى مغرب كه معاصر او بودند ، مخصوصا بنى رستم ، امراى تاهرت و بنى مدرار ، امراى سجلماسه و ديگر امرا رابطه داشت و ميانشان مراتب مودت برقرار بود . آنان از او يارى مىخواستند و در كارهاى خويش رهنمودهاى او را به كار مىداشتند . او نيز به اخبار و احوالشان توجه خاص نشان مىداد و با آنان مكاتبه مىكرد و از اخبار بنى عباس در بغداد و اخبار واليان ايشان و عمالشان در شام و افريقيه از آنان خبر مىگرفت . شارل كچل پادشاه فرانسه صفات و اخلاق او را مىستود و با او دوستى مىورزيد . گاه نيز ميانشان نامه‌ها و هدايا ردوبدل مىشد « 41 » . از ظاهر امر چنين برمىآيد كه پادشاه فرانسه با حكومت قرطبه راه مسالمت مىپيمود ، مبادا بار ديگر نبرد مسلمانان در سپتمانيا تكرار شود و در همين احوال بابنى قسى سروران ثغر اعلى نيز كه در آن سوى جبال پيرنه گاه كروفرى داشتند رابطه برقرار كرده بود .\r\nبا آنكه جنگها و فرونشاندن آشوبها فرصتى براى امير محمد بن عبد الرحمان نگذاشته بود كه به ديگر كارها پردازد ، باز هم اعمال خير او اندك نبود . مقدم بر همه بناهاى اوست در مسجد جامع . نخست آن قسمت را كه عبد الرحمان پدرش بر وسط مسجد افزوده و ناتمام مانده بود به پايان آورد و در آن مقصوره‌اى بنا كرد و او نخستين خلفاى اندلس بود كه به مقصوره رفت . همچنين قسمتى را كه عبد الرحمان الداخل احداث كرده بود تعمير نمود و رونق و شكوه پيشين را به آن بازگردانيد . چون اين افزودنها و تعميرات به پايان آمد روزى سوار شد و با موكبى عظيم به مسجد جامع رفت\r\n\r\n\r\n","description":"","footnote":"\r\n( 40 ) . مخطوط قرويين ، برگهاى 230 ب و 232 الف و 233 ب و 235 الف .\r\n( 41 ) . ابن عذارى ، البيان المغرب ، ج 2 / ص 111 . پادشاه فرانسه به اشتباه فردلند ناميده شده .\r\n","page_name":" 338 ","page_number":346},
  {"content":"\r\n\r\nو از آن ديدار نمود . شاعران به ستايش او زبان گشادند . امير محمد مسجد استجه و جامع شذونه و چند مسجد ديگر در انحاء اندلس را تعمير نمود . به قصر و بناهاى ملحق به آن چيزهايى افزود ، چنان كه از جهت زيبايى و رونق ممتاز شد . همچنين منية الرصافه را كه جدش عبد الرحمان الداخل احداث كرده بود از نو تجديد كرد و باغها و گردشگاههاى آن را از نو رونق بخشيد و درختهاى نادر در آن غرس كرد و روزها و شبها در آنجا به گردش مىپرداخت . عباس بن فرناس در قصيده‌اى در اين باب ، چنين گويد :\r\n و كان قصور الارض بعد تمامه * بنوا لذرى اخفى شخوصا من الدر\r\nو تنتشر الابصار منها الى مدى التن * نزه بالاطيار والوحش والزهر\r\nفاعجب من افناتها الغرر التى * يقيل بهن البرد فى وعوة الحر\r\nهم باخفى سرها غير كاتم ( ؟ ) * صداها فاخفى السر بها من الجهر ( ؟ )\r\nكان الذى يخفى الحديث بنجوها * على اخفض الاصوات يشدو على وتر \r\nامير محمد بن عبد الرحمان بستانسرايى خاص خود در يكى از مزارعش به نام « كنتش » در جنوب غربى قرطبه احداث كرد كه به « منية كنتش » معروف شد . در زيبايى آن كوشش بسيار كرد ، و آنجا يكى از مراكز عشرت و نشاط او شد . اين بستانسراى همان است كه ابن عبدربه صاحب عقد الفريد دربارهء آن گفته است :\r\n الما على قصر الخليفة فانظرا * الى منية شيدت لازهرا\r\nهى الزهرة البيضاء فى الارض البست * لها الزهرة الحمراء فى الجو مغفرا « 42 » \r\n\r\n\r\n","description":"","footnote":"\r\n( 42 ) . مخطوط كتابخانهء قرويين ، برگهاى 243 تا 247 . نيز رجوع كنيد به ابن عذارى ، البيان المغرب ، ج 2 / ص 100 .\r\n","page_name":" 339 ","page_number":347},
  {"content":"\r\n\r\nامير محمد نه بلند بود و نه كوتاه ، سپيد مايل به سرخى ، كوتاه گردن . موى خود به حنا خضاب مىكرد . اهل مدارا و بردبارى . با خويشاوندان و اهل بيت خود سخت مهربان . از آغاز امارت برادران بزرگتر خود را مورد نواخت خويش قرار داد و در خارج قصر برايشان كاخهاى پرشكوه مهيا ساخت و مزارع حاصلخيزشان بخشيد و راتبهء كرامند معين كرد و كسانى از آنان را كه صالح بودند امارتهاى دوردست داد . علاوه بر رجاحت عقل ، اديب و در گفتار فصيح بود . نامه‌هايش در نهايت بلاغت بود و توقيعاتش نيكو ، ولى بر خلاف پدر و جدش شاعر نبود . مردم دانا و خردمند را اكرام مىكرد و بر صدر مىنشاند و نيكو مىداشت ، ولى از رقابت و حسدورزى ايشان حذر مىنمود و به سعايتهايشان گوش نمىداد . همواره جمعى از برگزيدگان شعرا و علما بر گرد او بودند « 43 » چون عباس بن فرناس و مؤمن بن سعيد و ابن عبدربه .\r\nايشان از اقطاب شعر در عصر او بودند . و از دانشمندان عبداللّه بن حبيب بزرگترين دانشمندان اندلس در عصر او بود كه در آغاز امارتش وفات كرد و ديگر بقى بن مخلد و عيسى بن دينار و محمد بن عمر بن لبابه و محمد بن عبد السلام الخشنى و غير ايشان .\r\nدر عصر او بويژه فقيه پرهيزگار علامه بقى بن مخلد سخت مشهور بود . او فقيهى با فكرى آزاد و ديدى وسيع بود . در قرطبه رشد يافت و به افريقيه و مشرق رفت و علم آموخت . چون به اندلس بازگرديد برخى از فقها به كثرت علم او حسد بردند و او را برتر از خود يافتند بخصوص در اساليب حديث و روايت . او را به زندقه متهم كردند و در نزد امير محمد از او به بدى ياد نمودند . بقى بن مخلد به حاجب هاشم بن عبد العزيز پناه برد . و به امير نامه نوشت و او را به خدا سوگند داد كه خونش را نريزد مگر آنگاه كه به آراى او آشنا شود و دفاعش را بشنود . هشام بن عبد العزيز ماجرى با امير در ميان نهاد . امير محمد مجلسى ترتيب داد تا با خصوم خود در برابر او مناظره كند . بقى بن مخلد اتهامات خصوم خود را به شدت رد كرد و آنان را الزام نمود . ميزان فضل و تفوق او بر امير آشكار گرديد و نعمت و رعايت خويش بر او ارزانى داشت و مقامش را فرابرد و او در زمرهء بزرگترين علما و فقها و محدثين اندلس بماند تا در\r\n\r\n\r\n","description":"","footnote":"\r\n( 43 ) . اخبار مجموعه ، ص 145 .\r\n","page_name":" 340 ","page_number":348},
  {"content":"\r\n\r\nسال 276 ه در عهد امير عبد اللّه بن محمد وفات كرد . « 44 »\r\nدر عصر امير محمد فقها را در دربار قرطبه نفوذ بسيار بود . آنان بودند كه سياست او را بر ضد مسيحيان جهت مىدادند ، ولى امير محمد نسبت به مسيحيان سياست مدارا در پيش مىگرفت . اثر اين مدارا اين بود كه اسقف گومث ، قومس اهل ذمه مانند زمان پدرش اهل ذمه را به فرمانبردارى او واداشت . و اين مدارا به مذاق فقها خوش نمىآمد و براى او حكايت مىكردند كه يكى از علل مخالفت مردم مشرق با بنى اميه آن بود كه مسيحيان را در دربار خود وارد كرده و بزرگترين مناصب دولتى را به آنها داده بودند « 45 » .\r\nامير محمد بن عبد الرحمان سى و سه پسر و بيست و يك دختر برجاى نهاد « 46 » .\r\n\r\n\r\n","description":"","footnote":"\r\n( 44 ) . مخطوط ، كتابخانهء قرويين برگهاى 243 ب و 252 ب . راجع به بقى بن مخلد رجوع كنيد به :\r\nابن الفرضى ، تاريخ العلماء و الرواة فى اندلس ، شمارهء 283 . همچنين البيان المغرب ، ج 2 / ص 112 و 113 .\r\n( 45 ) . ابن القوطيه به اين امر در روايتى كه از گفتگويى كه ميان سردار سپاه ابن ابى عبده و محمد بن الكوثر يكى از دبيران اندلس درگرفته بود ، اشارت دارد . او ابن كوثر را چنين وصف مىكند كه « از عجايب روزگار يكى آنكه بزرگترين صاحب قلم بنى اميه و دبير آن يك كاتب نصرانى است » . و به او نوشت : « از عجيبترين عجايب اين است كه به خلفاى بنى عباس در مشرق خبر رسد كه بنى اميه مجبور شده‌اند كه قومس نصرانى ابن انتنيان بن يليانهء نصرانى را مقام اعظم دبيرى خود دهند » . ( نام او به اسپانيايى گومث بن انتونيو بن خوليان است ) . رجوع كنيد به افتتاح الاندلس ، ص 82 و 83 .\r\n( 46 ) . ابن عذارى ، البيان المغرب ، ج 12 / ص 96 .\r\n","page_name":" 341 ","page_number":349},
  {"content":"\r\n\r\n\r\nفصل دوم امارت منذر بن محمد بن عبد الرحمان و آغاز شورش مولدين\r\nمنذر بن محمد روزى چند پس از مرگ پدر ، با لشكر خود وارد قرطبه شد .\r\nمنذر از نبرد با ابن حفصون بازمىگشت . برفور در هشتم ربيع الاول سال 273 ه / اوت سال 886 م با او بيعت شد . به هنگام بيعت چهل و يك سال داشت . در سال 229 ه / 844 م در قرطبه متولد شده بود . امير محمد از ميان سى و سه فرزند خود منذر را برگزيده بود و به سبب خصالى كه در او بود در كارها به او اعتماد مىورزيد و ولايت‌عهدى را به او داد . به كارهاى بزرگش مىفرستاد و هربار در جايى خطرى عظيم پيش آمد چون نبرد با شورشگران ، منذر را سردارى لشكر مىداد . او نيز به خوبى از عهده برمىآمد هرچند متحمل رنجهاى بزرگ شود . چون بر تخت فرمانروايى نشست فتنه‌ها از هر سو سربر كرد و شورش و قيام بيشتر ايالات را در برگرفت . منذر كه مرد چنين ماجرايى بود مهيا شد تا آنچه را آغاز كرده بود به پايان رساند و شورشيان را برجاى خود نشاند و نظم و آرامش را در سراسر ملك مستقر گرداند و تخت و دولت را از كيد آزمندان نجات بخشد .\r\nمنذر بن محمد مقام حاجبى را به هاشم بن عبد العزيز كه حاجب و سردار پدرش بود سپرد . اين وزير نيرومند را در اواخر دوران امير محمد هواى خودكامگى در سر\r\n\r\n","description":"","footnote":"","page_name":" 342 ","page_number":350},
  {"content":"\r\n\r\nافتاده بود و از نيرومندترين مردان دولت شده بود . منذر از او بيمناك بود و از نفوذ و استيلاى او بدگمان . دشمنان هاشم نيز موقع را مقتضى شمرده زبان به سعايت او گشوده بودند و منذر را از نقشه‌هاى او مىترسانيدند . چون امير محمد درگذشت منذر چنان ديد كه هاشم را در همان مقام خويش باقى گذارد تا بر خلاف رأى پدر كارى نكرده باشد و بدين اميد كه كارها روى در نيكى نهد . ولى از ظاهر چنان برمىآمد كه هاشم سر آن دارد كه از طغيان بازنايستد و برخى اعمال او سبب شد كه سخن مخالفان در حق او كارگرافتد و خشم امير منذر را برانگيزد . اندكى بعد منذر تصميم خود به كار بست و فرمان داد هاشم و فرزندان و اصحاب او را دستگير كنند . سپس او را به زندان افكند و بكشت و خانه‌اش را خراب كرد و اموالش را بستد . اين حادثه در ماه جمادى الاول سال 273 ه يعنى دو ماه بعد از امارتش اتفاق افتاد . اين ضربتى كه وارد آورد خبر از برايى و سخت‌دلى او مىداد . فرزندان حاجب مقتول در زندان ماندند تا پس از مرگ منذر در ايام برادرش امير عبد اللّه آزاد شدند و اموالشان به ايشان بازگشت داده شد « 1 » . هاشم بن عبد العزيز در ايام اين محنت در زندان سروده است :\r\n سارضى به حكم اللّه فيما ينوبنى * و ما من قضاء اللّه للمرء مهرب\r\nفمن يك امسى شامتا بىفانه * سينهل فى كاسى و شيكا و يشرب \r\nمنذر براى منصب حاجبى ، عبد الرحمان بن امية بن شهيد را به جاى حاجب مقتول برگزيد . بنى شهيد - چنان كه گفتيم - سالها بود كه مقام حاجبى و دبيرى را خاص خود كرده بودند .\r\nمنذر پس از اندكى ، حمله به طليطله را آغاز كرد ، زيرا بار ديگر شورش برپا شده بود . بسيارى از بربرهايى كه از شهر ترجيله يا ترجاله « 2 » واقع در جنوب غربى طلبيره در طليطله گردآمده بودند شورش كرده بودند . شورشيان منهزم شدند و هزاران تن از ايشان به قتل رسيد « 3 » . در اين سال محمد بن لب پيشواى پيشين ثغر اعلى به غزاى البه و\r\n\r\n\r\n","description":"","footnote":"\r\n( 1 ) . ابن عذارى ، البيان المغرب ، ج 2 / ص 118 و 119 .\r\n( 2 ) . به اسپانيايى  ollijurT . \r\n( 3 ) . ابن عذارى ، البيان المغرب ، ج 2 / ص 119 .\r\n","page_name":" 343 ","page_number":351},
  {"content":"\r\n\r\nقلاع رفت و با مسيحيان نبرد كرد و ايشان را منهزم نمود . چنان كه گفتيم او سرقسطه را رها كرده بود و اينك بار ديگر به آنجا بازمىگشت « 4 » .\r\nدر اين حوادث آنچه بيش از همه منذر را به خود مشغول مىداشت پايان دادن به كار ابن حفصون بود ، مردى كه آتش فتنه را در جنوب افروخته مىداشت . ابن حفصون از آن هنگام كه خبر وفات امير محمد را شنيد و منذر دست از محاصرهء او برداشته بود بر قدرتش افزوده شده بود و روحيه‌اى ديگر يافته بود و در آن مىكوشيد كه سراسر شهرها و دژهاى جنوبى را به فرمان درآورد . پس سلطهء خود را بر سراسر ايالات ريه بسط داد و تا ارشدونه و مالقه و جيان و استجه و جز آن را در تصرف خود گرفت . همهء ماجراجويان و عصيانگران اندلس از هرجا بيامدند و با او يار شدند . اكنون مىخواست بر سراسر اندلس فرمان براند . ابن حفصون به نام بنى عباس دعوت آشكار كرد و با ابن الاغلب امير افريقيه ( تونس ) مكاتبه آغاز نمود ، ولى ابن الاغلب به دعوت او پاسخ نداد « 5 » . ابن حفصون يك شورشگر عادى نبود كه فقط قصد زورگويى داشته باشد و بس ، بلكه او صاحب انديشهء سياسى هم بود و مردم را به پذيرفتن آن و گردن نهادن بر آن دعوت مىنمود . چنان كه گفتيم او از مولدين بود ، ازاين‌رو در انقلاب او همهء مولدينى كه بر ضد عربهاى فاتح قيام كرده بودند و از حكومت قرطبه كينه به دل داشتند گردآمدند . پيش از اين‌كه از ملت اندلس سخن مىگفتيم ، دربارهء مولدين گفتيم كه اينان اسپانياييهايى بودند كه از آغاز فتح اسلام آوردند و بيان كرديم كه چگونه عناصرى از آنها كه از حيث كثرت و سطح اجتماعى برتر از ديگران بودند باوجود اندماجشان در جامعهء اسلامى همواره به وضوح گرايشهاى استقلال‌طلبى داشتند و عرب و بربر را ناخوش مىداشتند . اين گرايش به استقلال بخصوص در ثغر اعلى نمود بيشترى داشت ، زيرا بنى موسى و بنى عمروس و بنى طويل كه همه از خاندانهاى نيرومند مولدين بودند در آنجا مىزيستند و اينان طى دوره‌اى با حكومت مركزى رقابت مىكردند و در برابر آن مقاومت مىورزيدند . قيام ابن حفصون زعيم مولدين در جنوب مرحلهء سوم قيام مولدين بر ضد حكومت قرطبه بود . به همين سبب بود كه ابن حفصون ، مولدين و\r\n\r\n\r\n","description":"","footnote":"\r\n( 4 ) . ابن عذارى ، البيان المغرب ، ج 2 / ص 118 .\r\n( 5 ) . ابن حيان ، المقتبس ( بخش چاپ‌شده ) ، ص 93 .\r\n","page_name":" 344 ","page_number":352},
  {"content":"\r\n\r\nوابستگان به آنان را كه خواستار شورش و خروج بودند با شعار استقلال و آزادى دعوت مىنمود و از ستم سلطان و گرفتن اموال ايشان و تكليفات فوق طاقت بر آنان ياد مىكرد و فرايادشان مىآورد كه چگونه عربها آنان را بندهء خود ساختند و به استقلال و آزادى ايشان خاتمه دادند و اكنون بايد برخيزند و انتقام خويش بستانند و يوغ ستم و عبوديت را از گردن خود دور كنند . اين نكته در خور توجه است كه اين شعارها در دل ساكنان اين مناطق كوهستانى حماسه مىآفريد و به دست آوردن آزادى انگيزه‌اى بود كه جان خويش در نبرد با حكومت قرطبه فدا سازند . بدين‌گونه خلق كثيرى بر گرد ابن حفصون و دعوت او گرد آمدند و به سرعت بر مناطق بسيارى استيلا يافت . با آنكه ابن حفصون مردم را به شورش و قيام دعوت مىكرد و بيشتر يارانش شورشگران بودند ، اما در مناطقى كه به دستش مىافتاد امنيت حكمفرما بود . زيرا در احكام و عقوبات برندگى خاصى داشت و هر خلاف و زشتكارى را به سختى كيفر مىداد . بالاتر از همه با يارانش يكدل و يكرنگ بود . فروتن بود . دليران را گرامى مىداشت و پاداشهاى خير مىداد .\r\nاينها همه عواملى بود كه پايه‌هاى نفوذ و سلطهء او را استوارى مىبخشيد .\r\nابن حفصون در حركت خود به سوى منطقهء وسطى به حدود جيان و بلاد متعلق به آن از نواحى غربى رسيد و بر باغه ( پريگو ) مستولى شد و حاكم آن را اسير كرد .\r\nهمچنين قبره را تصرف كرد . اين دو شهر در جنوب غربى جيان واقع‌اند . نيز حصن اشرس را كه در شمال ايالت ريه قرار دارد تصرف نمود . منذر بخشى از قواى خود را به آن نواحى فرستاد و حصن اشرس و چند روستا از روستاهاى مجاور قبره را بستد . در بهار سال بعد - سال 274 ه / 887 م - منذر خود با قواى خويش بيرون آمد و به آهنگ فروكوفتن قيام در جنوب و فروماليدن ابن حفصون شتابان رهسپار استان ريه گرديد و ارشدونه را كه در جنوب غربى لوشه قرار دارد محاصره كرد تا تسليم شد . عيشون حاكم ارشدونه از سوى ابن حفصون و يارانش را اسير نمود و دژ باغه ( پريگو ) را بگشود و پسران مطروح خلفاى آن مرد شورشگر را بگرفت . اينان حرب و عون و طالوت نام داشتند و هرسه را به قرطبه فرستاد و در آنجا بر دارشان كردند . با عيشون نيز خوكى و سگى را بياويختند . ابن حفصون در اثناى اين حملات همچنان به قلعهء ببشتر موضع گرفته بود .\r\nمنذر با قواى خود او را در محاصره افگند و محاصره را سخت كرد و همهء ارتباط او را با خارج قطع نمود . چون ابن حفصون دريافت كه محاصره سخت شده و خوردنى به پايان\r\n\r\n","description":"","footnote":"","page_name":" 345 ","page_number":353},
  {"content":"\r\n\r\nمىرسد ، دست به خدعه زد و اظهار تسليم و فرمانبردارى نمود و خواستار صلح و امان گرديد ، ولى بدان شرط كه زن و فرزندش را به قرطبه بفرستد . امير منذر بن محمد اين خواهش بپذيرفت و اماننامه نوشت و برايش جامه و چاپار و ديگر ما يحتاج فرستاد .\r\nابن حفصون از امير صد استر خواست كه زن و فرزند و متاع و اثاثهء خود را حمل كند .\r\nمنذر اين همه را براى او گسيل داشت . ابن حفصون آنها را به دژهاى خود فرستاد .\r\nمنذر نيز به محاصرهء ببشتر پايان داد و با لشكر خود به قرطبه بازگرديد ، ولى ابن حفصون در تاريكى شب از لشكر بگريخت و به ببشتر بازگرديد و در آنجا به دفاع نشست و اين در حالى بود كه به آنچه منذر به مدد او فرستاده بود مستظهر بود . منذر چون اين خبر جانگداز بشنيد نزديك بود كه از شدت خشم خفه شود و برفور لشكر به ببشتر بازگردانيد و بار ديگر آنجا را در محاصره گرفت . اين بار قصدش آن بود كه از آنجا دور نشود تا ابن حفصون را مرده يا زنده به چنگ آورد . محاصره چهل و سه روز مدت گرفت .\r\nدر اين اثنا منذر بيمار شد . برادرش عبد اللّه بن محمد از قرطبه آمد تا به جاى برادر محاصره را ادامه دهد . منذر در اواسط ماه صفر سال 275 ه / ژوئيهء سال 888 م در كنار باروى ببشتر جان تسليم كرد . مدت حكومتش از دو سال بيشتر نبود . بعضى گويند منذر به تدبير برادرش عبد اللّه به قتل رسيد ، زيرا عبد اللّه مىخواست هرچه زودتر از شر برادر خلاص شود و بر تخت جاى او را بگيرد . اين بود كه فصاد او را به قتلش تحريك كرد . او نيز با تيغ زهرآگين رگش را زد و به قتلش آورد . اين روايت را از مورخان اندلس ابن القوطيه و ابن حزم تأييد كرده‌اند . ابن حزم مىگويد كه اين يك روايت معقول است و خلق‌وخو و سياست خونخوارانهء عبد اللّه چنين عملى را ايجاب مىكند ، زيرا او پس از اين دو تن از پسران خود را به قتل آورد . اينان يكى محمد پدر الناصر بود و يكى مطرف ، سپس دو برادر خود هشام و قاسم را كشت . بنابراين اگر براى رسيدن به تخت فرمانروايى چنين عملى هم از او سر زده باشد بعيد نمىنمايد « 6 » .\r\nپس از قتل منذر بار ديگر محاصرهء ببشتر پايان يافت و لشكر به قرطبه برگشت و ابن حفصون از يك خطر حتمى باز جست و كارهاى خود به نظم آورد و پايه‌هاى قدرت خويش در نواحى جنوبى استوار گردانيد .\r\n\r\n\r\n","description":"","footnote":"\r\n( 6 ) . ابن القوطيه در افتتاح الاندلس ، ص 102 و ابن حزم به نقل از ابن حيان در رسالهء نقط العروس ، ص 78 و 79 . صاحب البيان المغرب اقوال ابن حزم را نقل كرده است . ج 2 / ص 106 و 161 .\r\n","page_name":" 346 ","page_number":354},
  {"content":"\r\n\r\nمنذر اميرى بااراده بود و دورانديش و دلير و سلحشور . در خلال قيامهايى كه در ايام پدرش بر ضد حكومت برپا مىشد ، همهء اميد حكومت بسته به او بود . سران شورش از او مىترسيدند و از رويارويى با او حذر داشتند . مرگ او در كنار ديوار ببشتر ضربتى دردناك بر پيكر حكومت قرطبه بود . اگر اجل مهلتش مىداد مىتوانست به فتنهء ابن حفصون و ديگر فتنه‌ها پايان دهد و اندلس روى آرامش و آسايش مىديد .\r\nمنذر علاوه بر سلحشورى و جنگاورى عاشق مجالس شعر و ادب بود . شعرا قصايدشان را براى او مىخواندند و او به ايشان صله عطا مىكرد . از شعراى دولت او ابن عبدربه صاحب عقد الفريد وعكى و ديگران بودند « 7 » .\r\nمنذر سيه‌چرده ، بلندبالا و مجعد موى و انبوه ريش و آبله‌روى بود « 8 » .\r\n\r\n\r\n","description":"","footnote":"\r\n( 7 ) . ابن عذارى ، البيان المغرب ، ج 2 / ص 123 . ابن اثير ، الكامل ، ج 3 / ص 140 . ابن الابار ، الحلة السيراء ، ص 90 .\r\n( 8 ) . ابن الاثير ، الكامل ، ج 7 / ص 145 . ابن عذارى ، البيان المغرب ، ج 2 / ص 116 .\r\n","page_name":" 347 ","page_number":355},
  {"content":"\r\n\r\n\r\nفصل سوم امارت عبد اللّه بن محمد بن عبد الرحمان\r\n\r\nالف . قيام مولدين و عربها\r\nعبد اللّه بن محمد به جاى برادر خود منذر بر تخت فرمانروايى برآمد و در همان روز كه منذر مرد با عبد اللّه در لشكرگاه كنار باروى ببشتر بيعت شد . اين واقعه در نيمهء ماه صفر سال 275 ه / ژوئيهء سال 888 اتفاق افتاد . عبد اللّه نيز در همان سال كه برادرش منذر متولد شده بود متولد شد ، يعنى در سال 229 ه / 844 م . زادگاهش قرطبه بود و مادرش كنيزى ام ولد به نام بهار . به هنگامى كه به امارت اندلس رسيد چهل و شش سال از عمرش رفته بود .\r\nعبد اللّه پس از بيعت سپاه با او به قرطبه بازگرديد . پيكر برادر را نيز با خود به قرطبه آورد و در مقبرهء قصر به خاكش سپرد . در قرطبه نيز بقيه با او بيعت كردند بىآنكه از ميان برادران متعددش كسى به معارضهء او برخيزد .\r\nعبد اللّه بن محمد حكومت دراز و بيمارگونهء خود را در موقعيتى تاريك آغاز كرد . اختلافات ، مملكت را تكه‌پاره كرده بود و تخت بنى اميه در اندلس زير ضربات شورشيان و قيام‌كنندگان درهم مىشكست . ابن اثير دوران حكومت عبد اللّه بن محمد را در اين عبارت جامع مىآورد كه « در ايام او سراسر اندلس فتنه و آشوب بود .\r\nدر هرجا كسى بر ناحيه‌اى غلبه يافته بود ، و تمام طول حكومتش چنين بود . » « 1 »\r\n\r\n\r\n","description":"","footnote":"\r\n( 1 ) . ابن الاثير ، الكامل ، ج 7 / ص 145 .\r\n","page_name":" 348 ","page_number":356},
  {"content":"\r\n\r\nحقيقت اين است كه قيام فراگير شده بود و در هر ناحيه شعله‌اى از آن زبانه مىكشيد و تنها منحصر به مناطق كوهستانى نبود ، بلكه به شهرها و مراكز بزرگ چون اشبيليه و بطليوس و جيان و لورقه و مرسيه و غير آن گسترش يافته بود . همچنين تنها منحصر به رؤساى مولدين نبود كه به سبب بغض و كينهء طبيعى بر ضد حكومت قرطبه برپاى خاسته بودند ، بلكه رؤساى قبايل عرب هم كه بازار را آشفته مىديدند فرصتى به دست آورده براى استقلال خود تلاش مىكردند . بربرها نيز در اين هنگام به ميدان آمدند و بسيارى از زعمايشان در دژهاى دوردست پناه گرفتند . كشمكشهاى نژادى گذشته ميان عربها و مولدين از سرگرفته شد . در ايالت ريه و اشبيليه اين كشمكشها به اوج رسيد و عين همين درگيريها ميان عرب و بربر بود و ميان عربها با يكديگر .\r\nسران عرب در البيره و جيان و منتيشه و لورقه و مدينهء سالم كوس استقلال مىزدند و زعماى مولدين در ثغر اعلى و بطليوس و باجه و جيان و مرسيه . اشبيليه صحنهء رقابتهاى خونين ميان عرب و بربر بود . ابن حفصون تسلط خود را بر بيشتر نواحى جنوب غربى ، ميان دريا و وادى شنيل گسترده بود . همچنين انقلابات بيشتر مرزهاى اندلس را به كام خود فروبرده بود و براى حكومت قرطبه جايى جز منطقهء پايتخت و نواحى آن باقى نمانده بود .\r\n\r\n1\r\nعبد اللّه بن محمد بن عبد الرحمان با همهء اين مشكلات روبه‌رو بود . فرونشاندن اين شورشها نسبت به فرمانرواى مملكت مسئلهء مرگ و زندگى بود و اين مهمترين و دشوارترين وظيفه‌اى بود كه در پيش داشت و بايد همهء كوشش خود را براى انجام آن به كار بندد . عبد اللّه وقتى شورش جنوب را خطرناكترين تهديد براى تخت فرمانروايى اندلس مىديد اشتباه نمىكرد . ابن حفصون به صورت نيرويى هول‌انگيز درآمده بود . بنابراين بايد همهء تلاش خود را براى نابودى او به كار بندد . ابن حفصون هم احساس كرده بود كه حكومت قرطبه با تمام قوا در برابر او مىايستد ، ازاين‌رو\r\n\r\n","description":"","footnote":"","page_name":" 349 ","page_number":357},
  {"content":"\r\n\r\nپس از آنكه عبد اللّه زمام امور را به دست گرفت به او پيشنهاد صلح داد ، شايد در خلال آن ايام بتواند كارهاى خود به نظم آورد و پايه‌هاى سلطهء خويش مستحكم گرداند .\r\nپس پسر خود حفص را با جماعتى از ياران خويش به قرطبه فرستاد تا از جانب او با عبد اللّه قرارداد صلح بندد ، بدان شرط كه او از جانب امير و به فرمان او در ناحيهء ببشتر باشد . عبد اللّه اين شرط را بپذيرفت و پسرش و يارانش را به وجهى نيكو با صلات كرامند بازگردانيد و عبد الوهاب بن عبد الرؤف را به عنوان والى ريه - از سوى خود - با آنان روانه كرد و گفت كه ابن حفصون در حكومت بر آن نواحى با او شريك باشد . چند ماهى نگذشت كه ابن حفصون پيمان بشكست و عامل امير عبد اللّه را براند و بر بلاد مجاور حمله آورد و بر ارشدونه مستولى شد و در آن منطقه فسادها برانگيخت .\r\nامير عبد اللّه در سال 276 ه / 889 م لشكر به ناحيهء ببشتر برد و آنجا را ويران نمود ، ولى نتوانست بر ابن حفصون دست يابد . چون به قرطبه بازگرديد ابن حفصون خروج كرد و تا استجه پيش‌رفت و استجه را بگرفت . عبد اللّه لشكر فرستاد و استجه را از او بستد .\r\nآتش شورش در جنوب همچنان افروخته ماند . خير بن شاكر در جيان خروج كرد و عامل امير را از آنجا براند و بر شهر مستولى شد . لشكر اندلس به سردارى احمد بن محمد بن ابى عبده برفت و شهر را محاصره كرد . بسيارى از ياران خير بن شاكر را بكشت و بسيارى از خانه‌هاى جيان را ويران كرد ، ولى بدون آنكه توانسته باشد آن را به تسليم وادارد بازگرديد . در اين هنگام ابن حفصون به بهانهء يارى ابن شاكر جماعتى از سپاهيان خود را به جيان فرستاد ، ولى اينان بر او حمله كردند و سرش را بريدند و براى ابن حفصون فرستادند . ابن حفصون نيز تا با امير عبد اللّه اظهار دوستى كرده باشد سر را براى او فرستاد « 2 » . ولى امير عبد اللّه فريب نخورد . ابن حفصون به جيان رفت و در آنجا كشتار و غارت نمود و مردمش را خوار و ذليل كرد . از آن پس آشوب و كشتار سراسر آن ناحيه را در خود فروبرد .\r\nابن حفصون حملات خود را تا شمال ، تا حدود قرطبه بسط داد ، تا جايى كه خيمه‌هاى امير عبد اللّه را در خارج شهر شقنده و در نزديكى قرطبه به آتش كشيد . در اين\r\n\r\n\r\n","description":"","footnote":"\r\n( 2 ) . ابن حيان در المقتبس ، ص 92 و 93 .\r\n","page_name":" 350 ","page_number":358},
  {"content":"\r\n\r\nهنگام امير عبد اللّه تصميم گرفت بار ديگر به قتال او بيرون آيد . امير عبد اللّه هرچه توانست جمعى از نيروهاى خود را گردآورد و به سوى جنوب به ناحيهء قبره  arbaC  كه مركز تجمع نيروهاى ابن حفصون بود به راه افتاد . ابن حفصون نيروهاى خود را در پلاى يا بلى (  yeloP  يا  ieloP  ) مستقر كرده بود . پلاى حصنى منيع بود از دژهاى قبره واقع در جنوب شرقى قرطبه و نزديكى آن . ابن حفصون در تقويت و استحكام آن كوشش بسيار كرده بود چنان كه به صورت مركزى براى سيطره بر سراسر ايالت قبره و حمله به شهرها و قلاع نزديك به قرطبه و تهديد مناطق اطراف پايتخت درآمده بود .\r\nنيروهاى شورشى به سى هزار تن مىرسيد ، در حالى كه نيروهاى اندلس از هجده هزار بلكه به قول ابن حيان از چهارده هزار تجاوز نمىكرد « 3 » . دو گروه در كنار جوى فوشكه از شعب نهر وادى الكبير « 4 » در فاصلهء اندكى از پلاى روياروى شدند . جنگ در روز دوم صفر سال 278 ه / 16 مه سال 891 م درگرفت . سردار لشكر اندلس عبيد اللّه بن محمد بن ابى عبده بود و ابن حفصون خود فرماندهى لشكرش را به عهده داشت .\r\nلشكر اندلس موفق شد جناح راست لشكر شورشى را از هم بر درد و اين امر سبب پريشانى بخشهاى ديگر لشكر شد و آهنگ فرار نمود . سواران از پى ايشان تاختند و بسيارى را به قتل آوردند . ابن حفصون خود نيز با جمعى از سپاهيانش بگريخت و به دژ استوار پلاى برد ، ولى انبوهى از سپاهيانش از او جدا شده بودند . اينان فرار را بر پناه گرفتن در دژى كه هيچ اميدى به استوارىاش نبود ترجيح نهاده بودند . چون ابن حفصون مقاومت را بيهوده يافت با گروهى از يارانش به كوهستانهاى جنوبى گريخت . در اين حال قسمت اعظم سپاهش از ميان رفته بود و هزاران تن به هنگام فرار كشته داده بود . عبد اللّه به دژ پلاى رفت و قريب هزار تن از لشكريان او را كشت و بر هرچه در آن بود استيلا يافت . اين جنگ را با ديگر جنگها تفاوتى شگرف بود .\r\nابن حفصون ضربتى سخت و دردناك خورد . امير عبد اللّه بن محمد ديگر به تعقيب او راهى جنوب نشد ، بلكه به استجه راند كه مردمش به ابن حفصون گرايش داشتند .\r\n\r\n\r\n","description":"","footnote":"\r\n( 3 ) . ابن حيان ، المقتبس ، ص 104 ، ابن عبدربه كه گويا خود با امير عبد اللّه در نبرد حضور داشته گويد سپاه اندلس هجده هزار تن بود ، چهارده هزار نفر از مردم قرطبه و چهار هزار نفر از حشم و موالى امير . رجوع كنيد به عقد الفريد ، چاپ لجنة التأليف و الترجمة و النشر . ج 4 / ص 498 .\r\n( 4 ) . به اسپانيايى :  sanehcraC saL . \r\n","page_name":" 351 ","page_number":359},
  {"content":"\r\n\r\nاستجه را محاصره كرد تا تسليم شد و مردمش عفو و امان خواستند « 5 » .\r\nامير عبد اللّه از اين پس از پى ابن حفصون به ببشتر مركز اصلى او لشكر كشيد ، جايى كه آن مرد شورشگر پس از فرار به آنجا رفته بود و باز بسيارى از ياران او از مردم جزيره گردش را گرفته بودند . امير عبد اللّه در آن نواحى كشتار و تاراج به راه انداخت . ابن حفصون براى رويارويى با او بيرون نيامد ، ولى چون سپاه اندلس برگشت به تعقيبش رفت و با عقبدارها زدوخوردى كرد و بازگشت . اين واقعه در سال 278 ه بود . پس از اين پيروزى عظيم امير عبد اللّه سردار خود عبيد اللّه بن محمد بن ابى عبده را به وزارت خويش برگزيد و بدين‌گونه خدمات او را در راه حفظ تخت امارت و دولت خود سپاس گفت « 6 » .\r\nشعرا در ذكر واقعهء پلاى واستجه شعرها سرودند و فتوحات درخشان امير را ستودند ، از جمله قصيدهء طولانى ابن عبدربه است كه در آن گويد :\r\n نجامستكنا تحت جنح من الدجى * و ليس يودى شكرنا انعم الجنح\r\nيودون ان الصبح ليل عليهم * و نحن نود الليل لو انه صبح\r\nاقادح نار كان طعم و قودها * بعينك فانظر ما اضاء لك القدح\r\nمحا السيف ما زخرفت اول وهلة * و دونك فانظر بعد ذالك ما يمح\r\nفكم شارب منكم صحى بعد سكرة * و ما كان لولا السيف من سكره يصح\r\nكان « بلايا » و الخنازير حولها * مقطعة الاوصال انيابها كلح \r\n\r\n\r\n","description":"","footnote":"\r\n( 5 ) . ابن حيان براين روايت چيزى افزون آورده است ( المقتبس ، ص 94 - 105 ) . نيز رجوع كنيد به البيان المغرب ، ج 2 / ص 126 و 127 . ابن خلدون ، ج 4 / ص 135 . دوزى تاريخ واقعه را 15 آوريل سال 891 م ضبط كرده . ولى آوريل مصادف با محرم سال 287 ه است ، در حالى كه جنگ در آغاز صفر بوده است . رجوع كنيد :  37 - 86 . p . II . V . tsiH : yzoD \r\n( 6 ) . رجوع كنيد به المقتبس ، ص 100 .\r\n","page_name":" 352 ","page_number":360},
  {"content":"\r\n\r\n ديار الذين كذبوا رسل ربهم * فلاقوا عذابا كان موعده الصبح\r\nفياوقعة انست وقيعة راهط * و يا عزمة من دونها البطن والنطح\r\nو يا ليلة ابقت لنا العز دهرنا * و ذلا على الاعداء صل به الترح\r\nبدولة عبد اللّه ذى العز و التقى * يخبر فى ادنى مقاماته المدح « 7 » \r\nابن عبدربه را قصيده‌اى ديگر است در تهنيت امير در فتح پلاى بدين مطلع :\r\n الحق ابلج واضح المنهاج * و البدر يشرق فى الظلام الداج\r\nو السيف بعدل ميل كل مخالف * عميت بصيرته عن المنهاج \r\nو از اين قصيده است :\r\n لما حفلن الى « بلاى » عشية * اقوت معاهدها من الاعلاج\r\nفكانما جاشت خلال ديارهم * اسد العرين خلت بسرب نعاج\r\nو نحى ابن حفصون و من يكن الردى * و السيف طالبه فليس بناج\r\nفى ليلة اسرت به فكانما * خيلت لديه ليلة المعراج\r\nهذى الفتوحات التى اذكت لنا * فى ظلمة الافاق نور سراج \r\n\r\n\r\n","description":"","footnote":"\r\n( 7 ) . همهء اين قصيده در المقتبس ، ص 97 و 99 آمده است .\r\n","page_name":" 353 ","page_number":361},
  {"content":"\r\n\r\n\r\n2\r\nدر اينجا قيام مولدين و زعيم ايشان ابن حفصون را اندكى رها مىكنيم تا به اخبار زعماى عرب كه در همان ايام در ديگر شهرها شورش كرده بودند بپردازيم .\r\nبدان هنگام كه مولدين در جانب غربى و نواحى جنوبى اندلس دست به شورش و لشكركشى زده بودند در جانب شرقى آن نيز شورش ديگرى بود كه اساس آن قبايل عرب بودند . بركشيدن موالى كه بنى اميهء اندلس در آغاز فرمانروايىشان بدان دست يازيده بودند در ميان قبايل عرب نسبت به سياست حكومت قرطبه نوعى طغيان پديد آورده بود . چون قيام مولدين در ثغر اعلى و مناطق جنوبى بالا گرفت قبايل عرب نيز به نوبهء خود براى شورش بر ضد حكومت قرطبه فرصتى حاصل كردند . آنها با اين شورش مىخواستند اهانتى را كه به عصبيت و كرامت آنان شده بود جبران كنند .\r\nايالت البيره در جنوب مركز فعاليت ايشان بود . در سال 275 ه / 889 م در ناحيهء برجله از ايالت البيره يحيى بن صقالة القيسى قيام كرد . يحيى صاحب جاه و مال بود .\r\nخاندانهاى عرب گردش را گرفتند و سخت به تعقيب مولدين و مسيحيان پرداختند « 8 » .\r\nفرماندهى و رهبرى يحيى ديرى نپاييد و او در يكى از جنگها كشته شد . پس از او زعامت عرب بر عهدهء سوار بن حمدون القيسى قرار گرفت . سوار رهبرى كارديده بود و دلير و سلحشور . عربها در زير علم او گرد آمدند و بر دژهاى مولدين و مسيحيان در آن منطقه حمله كردند و بيشترشان را تصرف نمودند و فرمان او تا قلعهء رباح گسترش يافت .\r\nيحيى مركز فرماندهى خود را در قلعهء منت شقند « 9 » نزديكى البيره قرار داد و لشكر به البيره برد . والى آنجا از سوى امير عبد اللّه ، جعد بن عبد الغافر بود . ميان دو گروه نبردى سخت درگرفت . جعد منهزم شد و به اسارت افتاد و بسيارى از يارانش به قتل رسيد . اين واقعه كه به واقعهء المدينه معروف است در سال 276 ه اتفاق افتاد .\r\n\r\n\r\n","description":"","footnote":"\r\n( 8 ) . ابن حيان ، المقتبس ، ص 55 .\r\n( 9 ) . ابن حيان آن را منت شاقر ضبط كرده . المقتبس ، ص 55 .\r\n","page_name":" 354 ","page_number":362},
  {"content":"\r\n\r\nسپس سوار ، جعد را آزاد كرد و جعد با ابن حفصون بر قتال او هم‌پيمان شد .\r\nكار سوار بالا گرفت و شمار يارانش افزون شد و چون نيرو گرفت به غرناطه لشكر برد و آنجا را مركز فرماندهى خود قرارداد و ميان او و مولدين كه سردارشان ابن حفصون بود چند بار نبرد درگرفت . در يكى از اين نبردها ابن حفصون منهزم شد و چند تن از سرداران لشكرش كشته شدند . سوار ، سواركارى ماهر و شاعرى توانا بود و زبانى فصيح داشت كه به نيروى آن ديگران را جلب خويش مىگردانيد . ولى رياستش بيش از يك سال نپاييد و در كمينى كه دشمن ديرينش جعد والى البيره و حفص بن مره يكى از سرداران ابن حفصون نهاده بودند كشته شد . روزى سوار با اندكى از ياران خود ، از غرناطه بيرون آمده بود تا به جايى حمله برد . حفص سپاهيان خود را در نزديكى مدينه در چند جا پنهان كرده بود . چون سوار بيامد بر او حمله آوردند و او را كشتند و جسدش را مثله كردند . چون سوار كشته شد فرماندهى عربها را سعيد بن سليمان بن جودى السعدى زعيم قبيلهء هوازن بر عهده گرفت . او نيز مانند دوستش سوار مردى دلير و سوارى كارديده بود و شاعر و اديبى توانا و خطيبى زبان‌آور . باوجود سلحشورى و جنگاورى در فنون علم و ادب تبحر داشت « 10 » . قبايل عرب گرد او را گرفتند و نيروگرفت و چند بار لشكر ابن حفصون را درهم شكست ، ولى يك بار به اسارت ابن حفصون افتاد و با پرداخت فديه‌اى كلان آزاد شد . چون امير عبد اللّه استيلاى عرب را بر ايالت البيره ديد ، سعيد را در امارت آن ابقاء كرد و او را عنوان « امير » داد . سعيد چند سال در البيره فرمان مىراند تا در اواخر سال 284 ه / 897 م به دست معشوقهء يهودى خود به ناگاهان كشته شد . بعضى گويند قتل او به تدبير امير عبد اللّه بن محمد بود . گويند سبب هلاكت او اشعارى بود كه در ذم بنى اميه سروده بود و در آن گفته بود :\r\n يا بنى مروان جدوا فى الهرب * نجم الثائر من وادى القصب\r\nيا بنى مروان خلوا ملكنا * انما الملك لابناء العرب \r\nسعيد بن جودى را شعر بسيار است . ابن الابار برخى قصايد او را نقل كرده كه\r\n\r\n\r\n","description":"","footnote":"\r\n( 10 ) . ابن حيان ، المقتبس ، ص 60 و 61 .\r\n","page_name":" 355 ","page_number":363},
  {"content":"\r\n\r\nبر قدرت شاعرىاش گواهانى صادق هستند « 11 » .\r\nچون سعيد بن جودى كشته شد ، پس از او امور عربها در ايالت البيره به دست محمد بن اضحى الهمذانى صاحب حصن الحامه ( الحمه ) افتاد . امير عبد اللّه او را رياست داده بود . ميان او و ابن حفصون چندبار نبرد افتاد . محمد همچنان به رياست خود در آن منطقه ادامه مىداد تا الناصر در آغاز حكومتش او را برانداخت و برالحامه و غير آن از نواحى آشوب‌زدهء آن منطقه مستولى شد « 12 » .\r\nشورش ميان قبايل و بطون عربها و مولدين گسترش مىيافت . از مدينهء ابن سليم ( شذونه ) « 13 » منذر بن ابراهيم بشوريد و خود را فرمانرواى شهر خواند و به دست يكى از پيروانش كشته شد . چند تن از زعماى ايالت جيان قيام كردند كه مهمتر از همه عبيد اللّه بن امية بن الشاليه از زعماى مولدين بود . عبيد اللّه در منطقهء جبل شمنتان « 14 » و حوالى آن خروج كرد و دامنهء سلطهء او تا حصن قسطلونه « 15 » كشيده شد و كارش بالا گرفت و براى خود دربار و سپاه تشكيل داد و با ابن حفصون پيمان دوستى بست و دختر خود را به جعفر پسر ابن حفصون داد . عبيد اللّه بهره‌ور از استحكامات خود تمام ايام امير عبد اللّه فرمانروايى كرد و شورش او در عصر الناصر به پايان رسيد و خود اظهار فرمانبردارى كرد و از سوى او والى منطقهء شمنتان گرديد . ديگر از شورشيان سعيد بن مستنه در باغه بود . سعيد نيز نيرومند گرديد . امير عبد اللّه در سال 279 ه / 892 م پس از نبرد پلاى به آنجا لشكر برد و دژ كركبوليه واقع ميان قرطبه و جيان را كه از استوارترين دژهاى او بود مورد حمله قرارداد و در محاصرهء آن پاى فشرد تا به ناچار تسليم شد .\r\nامير عبد اللّه همهء دژهاى او را ويران كرد . در مغرب اندلس دو تن از زعماى مولدين شورش كردند . يكى از آن دو بكر بن يحيى بن بكر بود كه در شنتمريهء غرب خروج كرد و استحكاماتى به وجود آورد و كوس استقلال زد و سلطهء خود را به اطراف\r\n\r\n\r\n","description":"","footnote":"\r\n( 11 ) . رجوع كنيد به ابن الابار ، الحلة السيراء ، ص 80 - 87 . ابن عذارى ، البيان المغرب ، ج 2 / ص 138 و 139 و 141 . ابن حيان ، المقثبس ، ص 29 و 30 .\r\n( 12 ) . ابن الابار ، الحلة السيراء ، ص 85 . ابن عذارى ، البيان المغرب ، ج 2 / ص 139 .\r\n( 13 ) .  ainodiS anideM .  ابن اثير آن را چنين ناميده . ج 4 / ص 215 .\r\n( 14 ) . به اسپانيايى  nitnomoS .  اين جبال در شمال جيان ميان شهر جديد لينارس و نهر الكبير واقع شده .\r\n( 15 ) . به اسپانيايى  anolatsaC . \r\n","page_name":" 356 ","page_number":364},
  {"content":"\r\n\r\nگسترش داد و به امرا تشبه نمود و براى خود دربار و حكومت تأسيس كرد . يحيى بن بكر مردى بخشنده بود . مسافران در راه مانده را مأوى مىداد و راهها را امن نمود .\r\nدر اواخر عهد امير عبد اللّه به فرمان او گردن نهاد . ديگر عبد الملك بن ابى الجواد بود كه در باجه و ميرتله سر برداشت . هر دوى اينان از پيروان عبد الرحمان الجليقى و ياران او بودند . در لبله ، عثمان بن عمرون خروج نمود و عامل امير را از آنجا براند و فتنه سراسر منطقه را بگرفت . اسحاق بن ابراهيم العقيلى معروف به ابن عطاف بر حصن منتيشه از اعمال جيان غلبه يافت . در عين حال خود را فرمانبردار امير عبد اللّه بن محمد قلمداد مىكرد . در شرق اندلس در ايالت تدمير ديسم بن اسحاق بشوريد و بر مرسيه و لورقه غلبه يافت و كارش بالا گرفت . ديسم مردى اديب بود و با ادبا و شعرا دوستى مىورزيد . در سال 283 ه / 896 م امير عبد اللّه به سردارى عم خود هشام بن عبد الرحمان ابن الحكم لشكرى به سركوبى او فرستاد . هشام ولايت تدمير را زير پى سپرد و در آنجا كشتار و تاراج كرد و به مرسيه حمله برد و خراج بستد . ميان نيروهاى ديسم و هشام در بيرون شهر لورقه نبردى افتاد و شورشيان منهزم شدند ، ولى نبردى سخت نبود « 16 » .\r\nدر چند جاى ديگر از شهرها و دژها شورشهاى محلى رخ داد ، ولى اغلب چندان خطرناك نبودند و همه را اثرى محدود بود و از نظر حكومت قرطبه در درجهء دوم بودند . شورشهاى عربها به سختى و مرارت شورشهاى مولدين و بربر نبود . بيشتر اين شورشيان همچنان تا آغاز حكومت الناصر بر سرير استقلال خويش باقى ماندند « 17 » .\r\n\r\n3\r\nاشبيليه بعد از قرطبه بزرگترين شهرهاى اندلس بود و در اين ايام صحنهء فتنه‌هاى خونين و طولانى بود . ساكنان اشبيليه آميزه‌اى از عربها و مولدين و مسيحيان بودند\r\n\r\n\r\n","description":"","footnote":"\r\n( 16 ) . ابن حيان ، المقتبس ، ص 118 .\r\n( 17 ) . براى تفصيل اين شورشها رجوع كنيد به : ابن حيان ، المقتبس ، ص 9 و 11 و 16 . و همچنين ابن عذارى ، المغرب البيان ، ج 2 / ص 139 - 141 .\r\n","page_name":" 357 ","page_number":365},
  {"content":"\r\n\r\nو شمار بزرگى از خاندانهاى اصيل كه از حيث ثروت و اصل و نسب ممتاز بودند در آنجا مىزيستند . با آنكه ميان اين عناصر در بيشتر مواقع عوامل جدايى و سرپيچى از حكومت قرطبه پديد مىآمد ، ولى اشبيليه همچنان در آرامش مىزيست و مدتها سر به فرمان داشت . چون عربها در عهد امير عبد اللّه بن محمد سر به شورش برداشتند طوفان اضطراب و اغتشاش بر اشبيليه وزيدن گرفت و عوامل آشوب در آنجا نيز سرايت نمود و چند تن از زعما كه چشم به رياست دوخته بودند بر صحنهء حوادث ظاهر شدند . بنى عبده و بنى حجاج و بنى خلدون در اين روزها از بزرگترين خاندانهاى عربى اشبيليه به شمار مىآمدند . اما بنى عبده ، بسيارى از دولتمردان و سرداران از ميان آنان برخاسته بودند . زعيمشان امية بن عبد الغافر بن ابى عبده بود . امية بن عبد الغافر از وجوه قوم و از مقربان حكومت قرطبه بود . و اما بنى حجاج ، نسب به لخم مىرسانيدند و از سوى مادر نيز به ملوك گوت . رئيس خاندانشان در اين هنگام عبد اللّه بن حجاج و برادرش ابراهيم بودند . اما بنى خلدون به اعراب يمانى در حضرموت نسب مىرسانيدند . مورخ فيلسوف ابن خلدون از اين خاندان بود . رئيس خاندان در اين ايام كريب بن عثمان بن خلدون و برادرش خالد بودند . در كنار اين خاندانهاى اصيل عربى خاندانهاى نيرومند و توانگرى از مولدين بودند . رقابت ميان عربها و مولدين در رياست از مهمترين علل پريشانى جامعهء آن روز اندلس بود . رياست در اشبيليه از قديم در خاندان ابى عبده بود ، زيرا جد ايشان ابو عبده از سوى عبد الرحمان الداخل والى اشبيليه بود . نوهء او امية بن عبد الغافر نيز در اين ايام كه از آن سخن مىگوييم امارت اشبيليه داشت . امير عبد اللّه پسر خود محمد را نزد اميه فرستاد تا ضمن يارى او در امر حكومت بر شهر روش حكمفرمايى را از او بياموزد . در سال 276 ه / 889 م بنى خلدون نخستين گروهى بودند كه در اشبيليه علم مخالفت برافراشتند . زعيم ايشان كريب بن عثمان بن خلدون ياران و هم‌پيمانان خود از بربر كه هواى شورش و افروختن آتش منازعه ميان عربها داشتند ، خروج كرد . كريب بن عثمان با ابن مروان جليقى كه در بطليوس قيام كرده بود هم‌پيمان شد . كريب و يارانش در حوالى اشبيليه دست به اغتشاش زدند و راهها را بريدند ، ولى به چيزى از شهر دست نيافتند سپس مولدين بر ضد عربهاى يمانى قيام كردند ، زيرا يكى از بزرگانشان كشته شده بود . بنى حجاج نيز در همان وقت به جنبش آمدند .\r\nاميه از عاقبت كار بيمناك شد و كسى را برگماشت تا رهبر ايشان عبد اللّه\r\n\r\n","description":"","footnote":"","page_name":" 358 ","page_number":366},
  {"content":"\r\n\r\nابن حجاج را بكشت . چون عبد اللّه كشته شد برفور برادرش ابراهيم برجاى او نشست و فتنه بالا گرفت . بنى حجاج و يارانشان از ميان عربها به قتال اميه بسيج شدند .\r\nعاقبت اميه در حالى كه از خود دفاع مىكرد كشته شد . امير عبد اللّه بن محمد حاكم جديدى به اشبيليه فرستاد . اين حاكم عم او هشام بن عبد الرحمان بود ، ولى هشام نتوانست شهر پرخروش را آرام كند . شورشيان پسرش را كشتند و هرج‌ومرج فزونى گرفت و امن و آرامش از اشبيليه و اطراف آن رخت بربست . در اين هنگام امير عبد اللّه بن محمد پسر خود مطرف را به اشبيليه فرستاد . وزير عبد الملك بن عبد اللّه بن اميه نيز با سپاهى گران همراه او بود . مطرف در سال 282 ه / 895 م به اشبيليه راند . چون نزديك شهر رسيد ، برجست و سردار لشكر عبد الملك بن عبد اللّه را بكشت و احمد بن هاشم بن عبد العزيز را به جاى او سپهسالارى لشكر داد . آنگاه محضرى را كه او را در كارى كه كرده بود محق قلمداد مىكرد ، نزد پدرش امير عبد اللّه فرستاد . ميان مطرف و شورشيان در بيرون شهر نبرد درگرفت . مطرف آنان را شكست داد و تا باروى شهر بازپس‌راند . شمار كثيرى از ايشان را بكشت و ابراهيم بن حجاج و خالد بن خلدون و ديگران از زعماى فتنه را اسير نمود و آنان را آزاد ننمود تا آنگاه كه شهر شورش‌زده به خواستهاى او گردن نهاد و خراجى را كه پيشنهاد كرده بود بپرداخت و سران شورش فرزندان خود را به گروگان نهادند . قرار چنان شد كه ابراهيم بن حجاج و كريب بن خلدون با عنوان حاكم در ادارهء شهر شركت كنند ، ولى در فرمان قرطبه باشند « 18 » . كريب مردى ستم‌پيشه و سخت‌دل بود و مردم از او برميدند . اما ابراهيم مردى نرمخوى بود و يارانش افزون شدند . پس كفهء او بچربيد و توانست به طور نهانى از امير عبد اللّه منشور حكومت شهر را بستاند . سپس آهنگ آن نمود كه دسيسه‌اى ترتيب دهد تا كريب بن خلدون و برادرش خالد را بكشد و خود در سال 282 ه به تنهايى زمام امور اشبيليه را در دست گيرد « 19 » .\r\nعبد اللّه امارت اشبيليه و قرمونه را به او سپرد . پس ستارهء اقبال بنى حجاج تابناك شد\r\n\r\n\r\n","description":"","footnote":"\r\n( 18 ) . ابن خلدون مىگويد : كريب ابتدا خود به تنهايى فرمانرواى اشبيليه بود . ابن حجاج مىكوشيد شهر را از او بستاند ، ازاين‌رو با ابن حفصون پيمان دوستى بست و بار ديگر به دوستى كريب گراييد و كريب او را با خود در امر حكومت شركت داد . العبر ، ج 7 / ص 381 . المقتبس ، ص 111 .\r\n( 19 ) . به روايت ابن حيان : اوايل سال 286 ه . المقتبس ، ص 84 .\r\n","page_name":" 359 ","page_number":367},
  {"content":"\r\n\r\nو كارشان بالا گرفت . ابراهيم از امير عبد اللّه خواست كه پسرش عبد الرحمان را از بند برهاند . عبد الرحمان نزد او گروگان بود و در قرطبه دربند بود . چون امير عبد الرحمان در برآوردن خواهش او درنگ كرد به خشم آمد و بار ديگر سر از طاعت برتافت و با ابن حفصون هم‌پيمان شد و در سال 289 ه همراه او با قواى خود به جنگ سپاهيان اندلس رفت . و ما بدان خواهيم پرداخت . امير عبد اللّه خطر اين هم‌پيمانى را دريافت و از عواقب آن بترسيد « 20 » ، ازاين‌رو از كرده پشيمان شد و خواهش او برآورد و پسرش را آزاد ساخت و او را در سال 289 ه با اكرام تمام نزد پدر فرستاد . ابراهيم نيز بار ديگر به صلح گراييد و به پرداخت جزيه رضا داد و پيمان با ابن حفصون را از گردن فروهشت .\r\nامير عبد اللّه بن محمد از ديدن اين صحنه‌هاى خضوع و اطاعت قانع شد كه سر سركشى ندارد و امور اشبيليه به آرامش گراييد « 21 » .\r\nابراهيم بن حجاج در ادارهء امور ولايت خود همت و براعت نشان داد . رنگ پادشاهان گرفت و براى خود دربار و نگهبانان خاص معين كرد . اينان پانصد تن همه سوار بودند ، بىهيچ پياده‌اى . شهر قرمونه را جاى اسبان خود ساخت « 22 » و بر مردم ماليات نهاد و در كار حكم و قضا اصلاحات كرد و ميان دولت خود و حكومت قرطبه عقد دوستى بست . پيوسته اموال و هدايايى براى امير عبد اللّه مىفرستاد و در جنگهايش او را به لشكر يارى مىداد . ابراهيم علاوه براين مردى خوشخوى بود و محبوب مردم و بخشنده . شعرا به نزدش مىآمدند و در مدحش قصايد مىپرداختند و از او صله مىگرفتند . از شعرايى كه او را ستوده است ابو عمر بن عبدربه صاحب عقد الفريد است .\r\nاز جمله در مدح او گويد :\r\n الا ان ابراهيم لجة ساحل * من الجود ارست فوق لجة ساحل\r\nفاشبيلية الزهراء تزهو بوجهه * و قرمونة الغراء ذات الفضائل \r\n\r\n\r\n","description":"","footnote":"\r\n( 20 ) . ابن عذارى ، البيان المغرب ، ج 2 / ص 129 .\r\n( 21 ) . ابن حيان ، المقتبس ، ص 131 .\r\n( 22 ) . شهر قرمونه تا به امروز بعضى محلات و دروازه‌هاى قديم اندلس را در درون خود حفظ كرده و اين دليل استحكام آنها در ايام سلطهء مسلمانان بوده است .\r\n","page_name":" 360 ","page_number":368},
  {"content":"\r\n\r\n اذا ما تحلت تلك من نور وجهه * غدت هذه للناس فى زى عاطل \r\nابراهيم بن حجاج تا سال 298 ه / 910 م كه درگذشت « 23 » همچنان بر اشبيليه و قرمونه فرمان مىراند . در سن 63 سالگى بمرد . پسرش عبد الرحمان به جاى او فرمانرواى اشبيليه شد و امارت قرمونه به پسر ديگرش محمد رسيد ، تا اوايل عهد الناصر كه دولتشان سرنگون شد « 24 » .\r\n\r\n\r\n","description":"","footnote":"\r\n( 23 ) . ابن الابار ، الحلة السيراء ، ص 97 . ابن عذارى تاريخ وفات او را سال 288 ه ضبط كرده است .\r\nالبيان المغرب ، ج 2 / ص 132 . و روايت نخستين ارجح است . و رجوع كنيد به اخبار ابن حجاج در المقتبس ، ص 11 - 14 .\r\n( 24 ) . رجوع كنيد به ابن خلدون ، العبر ، ج 4 / ص 135 و ج 7 / ص 380 و 381 . ابن عذارى ، البيان المغرب ، ج 2 / ص 128 و 135 . ابن الابار ، الحلة السيراء ، ص 96 و 97 .\r\n","page_name":" 361 ","page_number":369},
  {"content":"\r\n\r\n\r\nفصل چهارم حكومت عبد اللّه بن محمد بن عبد الرحمان\r\n\r\nب . اوج فتنه\r\n\r\n1\r\nشورش قبايل عرب در اشبيليه و باجه و البيره و تدمير و ديگر جايها حكومت قرطبه را از ادامهء نبرد براى خاموش ساختن شورش مولدين بازنداشت . قيام مولدين در واقع خطرناكتر بود و رسوخ و تأثيرش افزونتر . رهبر قيام مولدين در جنوب توانست بيشترين تلاش و فعاليت حكومت قرطبه را از اواخر عهد امير محمد به خود اختصاص دهد ، ولى شكست رهبر قيام در نبرد پلاى ( بلى ) در سال 278 ه / 891 م و پراكنده شدن قوايش سبب شد كه در عزم و ارادهء او خلل پديد آيد و به‌طور موقت سركشيهايش محدود گردد . اما حكومت قرطبه به اين محدوديت موقت راضى نبود ، زيرا ابن حفصون را نيك مىشناخت و از ميزان خطر او آگاهى داشت و مىدانست كه در تجاوز و طغيان تا چه پايه است . از ديگر سو ابن حفصون براى گردآورى قوا و ذخيره كردن سازوبرگ نبرد مىكوشيد تا بار ديگر مبارزهء بىامان خود را آغاز كند .\r\nهنوز دو سال از واقعهء پلاى نگذشته بود كه لشكرهاى تابستانى براى جنگ با ابن حفصون به جنبش آمد . در سال 281 ه / 894 م مطرف پسر امير عبد اللّه با لشكر اندلس رهسپار ريه شد و ابن حفصون را در دژ ببشتر محاصره كرد و در اطراف آن دست به خونريزى و غارت زد . در آغاز ابن حفصون چنان ديد كه در همان مكان استوار\r\n\r\n","description":"","footnote":"","page_name":" 362 ","page_number":370},
  {"content":"\r\n\r\nخود كه در آنجا موضع گرفته بود بماند ، ولى بعد تصميم به جنگ گرفت . به جنگ بيرون آمد ، ولى منهزم شد و حفص بن المره دليرترين سرداران ابن حفصون و باتجربه‌ترين آنان كشته شد . چوق لشكر امير به قرطبه بازگرديد ، ابن حفصون بار ديگر آمادهء انتقام شد . عاقبت لشكر گردآورده به استجه تاخت و بار ديگر بر آن مستولى گرديد . اين پيروزى در سال 284 / 897 م بود « 1 » . استجه در جنوب غربى پايتخت و در نزديكى آن بود .\r\nامير عبد اللّه سپاهيان خود را از اطراف فراخواند و در سال - بعد 285 ه - پسر خود ابان را به قتال عمر بن حفصون فرستاد . از سرداران قرطبه احمد بن ابى عبده همراه ابان بود . ابان جزيرة الخضراء را زير پى سپرد و دژهاى خارج از ناحيه را تصرف كرد تا به طريف رسيد . سپس از طريف رهسپار ببشتر شد و سپس به ارشدونه راند و آنگاه به البيره و حصن شلوبانيه . ميان او و قواى ابن حفصون چند بار جنگ درگرفت . عاقبت لشكر قرطبه از راه وادى آش « 2 » به قرطبه بازگرديد . ولى اين حملات هيچ نتيجهء مهمى در بر نداشتند . حكومت قرطبه قانع شد كه براى انجام اين مهم نياز به سازوبرگ بيشتر دارد . در اين صورت مىتوانست تجاوز ابن حفصون را اقلا محدود كند . در سال 285 ه / 898 م ابن حفصون و محمد بن لب زعيم بنى قسى با يكديگر پيمان مودت بستند . محمد بن لب فرزند خود لب بن محمد را با جماعتى از لشكريان خود نزد ابن حفصون فرستاد تا رشته‌هاى اين مودت مستحكم‌تر گردد . ولى طولى نكشيد كه محمد خبر مرگ پدر را در برابر باروهاى طليطله شنيد ، ازاين‌رو پيش از آنكه كارى صورت گيرد از نزد ابن حفصون بازگرديد و بدين‌گونه پيمان دوستى قبل آنكه نضج بگيرد باطل شد .\r\nدر سال 286 ه / 899 عمر بن حفصون اعلام كرد كه او و ديگر افراد خاندانش به كيش مسيحيت گرويده‌اند و براى خود يك نام مسيحى - صمويل - برگزيد . پدرش سالها پيش مسيحى شده بود و عمر بن حفصون نيز هرگز از روى حضور قلب به اسلام ايمان نياورد . ابن حفصون مدتها بود كه در نهان مسيحى بود ، ولى از بيم پراكنده\r\n\r\n\r\n","description":"","footnote":"\r\n( 1 ) . ابن حيان ، المقتبس ، ص 108 .\r\n( 2 ) . ابن حيان ، المقتبس ، ص 112 .\r\n","page_name":" 363 ","page_number":371},
  {"content":"\r\n\r\nشدن يارانش آن را نهان مىداشت . عاقبت آنچه از آن مىترسيد تحقق يافت . بسيارى از يارانش از او جدا شدند و از اعمال او تبرى جستند . حتى بعضى از سرداران او بر ضدش قيام كردند و در دژهاى خود تحصن نمودند و فرمانبردارى خود از امير عبد اللّه را به او اعلام داشتند . در ديگر نواحى اندلس نيز بر ضد او اقداماتى شد و مسلمانان نبرد با او را پس از اعلام مسيحيتش نوعى جهاد مىدانستند « 3 » . ابن حفصون نيز كوشيد تا خود را تقويت كند . ازاين‌رو با الفونسوى سوم پادشاه ليون و بنى قسى به گفتگو پرداخت . همچنين با برخى از امراى مغرب هم مذاكراتى كرد ، ولى يارى واقعى از جاى ديگر رسيد . ابراهيم بن حجاج سرور اشبيليه و قرمونه روابطش با قرطبه تيره شده بود ، زيرا امير عبد اللّه پسرش را آزاد ننموده بود . ابراهيم از ارسال ماليات سرباز زد و اعلام استقلال نمود و در سال 288 ه / 900 م با ابن حفصون عقد دوستى بست و هردو نيروى بزرگى به وجود آوردند « 4 » .\r\nحكومت قرطبه از اين پيمان دوستى به بيم افتاد و احساس خطر كرد . امير عبد اللّه نزد ابن حفصون كس فرستاد و براى جلب او به سوى خود چند پيشنهاد نمود .\r\nابن حفصون پيشنهادها را پذيرفت و چهار تن از ياران خود را به عنوان گروگان به قرطبه فرستاد ، از آن جمله بودند خازن و هم‌پيمان او سعيد بن مستنه كه پيش از اين درباغه « 5 » خروج كرده بود . ولى هنوز زمانى دراز نگذشته بود كه ابن حفصون اعلام مخالفت نمود و آمادهء نبرد با قرطبه شد . ابراهيم بن حجاج نيز با نيروى سواران خود يارىاش كرد . اين مخالفت به سبب نحوهء اجراى شروط بود . سپاه اندلس به سردارى احمد بن ابى عبده در حركت آمد . ابن حفصون از پايگاه خود استجه براى رويارويى با او بيرون آمد . نبرد در استبه واقع در جنوب استجه در كنار رود شنيل درگرفت .\r\nسپاه اندلس نخست منهزم شد و چند صد كشته داد ، ولى بازگشت و به شدت بر قواى ابن حفصون حمله كرد و ابن حفصون به سختى شكست خورد . اين نبرد در سال 279 ه / 902 م اتفاق افتاد . پس از اين شكست امير عبد اللّه همهء گروگانهاى ابن حفصون\r\n\r\n\r\n","description":"","footnote":"\r\n( 3 ) . رجوع كنيد به البيان المغرب ، ج 2 / ص 143 . ابن حيان ، المقتبس ، ص 128 . و رجوع كنيد به دوزى :  58 48 . p . II . V . tsiH .  ابن حفصون نيز به زبان عربى سخن نمىگفت . زبان او اسپانيايى قديم بود .\r\n( 4 ) . المقتبس ، ص 129 .\r\n( 5 ) .  ogeirP . \r\n","page_name":" 364 ","page_number":372},
  {"content":"\r\n\r\nرا كشت جز سعيد بن مستنه ، زيرا زندگى خود را با خضوع و اظهار اطاعت بازخريد .\r\nابراهيم بن حجاج بر جان فرزند خود بترسيد و از امير عبد اللّه خواستار پيمان صلح شد . امير خواست او بپذيرفت و پسرش عبد الرحمان را آزاد كرد و ابن حجاج بار ديگر گردن به فرمان امير قرطبه نهاد « 6 » .\r\nامير عبد اللّه پىدرپى بر ابن حفصون حمله مىكرد . در سال 291 ه / 904 م ابان ابن امير عبد اللّه همراه با سردار سپاه احمد بن ابى عبده بر سر او لشكر برد و در چند جنگ منهزمش نمود . در سال بعد سال - 905 م - صقالبه براى نبرد با ابن حفصون در حركت آمدند و بر بعضى قلاع او دست يافتند و به نيروهايش شكستى فاحش وارد آوردند . اين نبرد در وادى بلون در نزديكى جيان بود . بسيارى از سپاهيان ابن حفصون به قتل رسيدند « 7 » . در سال 295 ه / 908 م سپاه اندلس به ببشتر رفت . آنجا سنگر استوار ابن حفصون بود ، و در آن منطقه دست به كشتار و تاراج زدند . در سال 297 ه / 910 م حمله‌اى عظيم به سردارى احمد بن ابى عبده به ايالت ريه صورت گرفت . احمد بن ابى عبده چند بار با ابن حفصون مصاف داد . سپس براى تسخير جيان و البيره رهسپار شمال شد و منتلون را مدتى محاصره كرد . ابن حفصون نيز از جانب خود قصد آن كرد كه برجيان هجوم برد ، ولى سپاه اندلس او را براند و تعقيب كرد . در سال بعد سپاه اندلس بار ديگر به غزاى منطقهء ببشتر رفت . در اين هنگام ابن حفصون و هم‌پيمانش ابن مستنه كه باز سر از طاعت برتافته بود آمدند كه در جلگه‌هاى قبره و برخى روستاهاى قرطبه تاراج كنند . سپاه اندلس با آنان روياروى شد و منهزمشان نمود . در سال بعد - سال 299 ه - سپاه اندلس حملهء ديگرى به ببشتر كرد و در آن حوالى دست به كشتار و تاراج زد « 8 » . بدين طريق حمله‌هاى لشكر اندلس بر ابن حفصون بىامان و پىدرپى بود و قريب سىسال دوام يافت . با آنكه دولت قرطبه بارها او را مورد حمله قرار داد و يارانش را پراكنده نمود و نيرويش را تارومار كرد ، ولى نتوانست نابودش كند و آتش انقلابش را خاموش سازد . ابن حفصون همچنان با عزمى كه همانندى براى آن نبود پرچم خود را افراشته نگاه داشته بود .\r\n\r\n\r\n","description":"","footnote":"\r\n( 6 ) . رجوع كنيد به دوزى ،  88 - 64 . p . II . V . tsiH . \r\n( 7 ) . ابن عذارى ، البيان المغرب ، ج 2 / ص 154 .\r\n( 8 ) . رجوع كنيد به البيان المغرب ، ج 2 / ص 148 - 153 .\r\n","page_name":" 365 ","page_number":373},
  {"content":"\r\n\r\n\r\n2\r\nبه خروج عبد الرحمان بن مروان جليقى در زمان امير محمد در شهر بطليوس اشارت كرديم و گفتيم كه چسان حكومت قرطبه در سركوب آن ناتوان شده بود و كار به استقلال او در بطليوس و بلاد مجاور آن كشيد . چون امير عبد اللّه به امارت رسيد راهى جز به رسميت شناختن استقلال او پيش پاى خويش نيافت ، زيرا بطليوس حصنى منيع بود . بنابراين عبد الرحمان بن مروان سرور بلامنازع بطليوس شد . ابن مروان بطليوس را در برابر حملات دشمن استوارى بخشيد و در زيبايى شهر كوشيد و حكم خود را در بلاد اطراف جارى ساخت . يكى از هم‌پيمانان او در اين منطقه چنان كه گفتيم يحيى بن يحيى بن بكر بود كه در شهر شنتمريهء غرب « 9 » در ولايت اكشونيه شورش كرده بود و ديگر عبد الملك بن ابى الجواد كه در شهر باجه  ajeB  كوس استقلال مىزد .\r\nيحيى بن يحيى رهبرى پيشتاز بود . شنتمريه را براى دفاع استوارى بخشيد و در آنجا حكومتى بهنجار به وجود آورد و كارها را نظام داد و اهل شر و فساد را سركوب نمود « 10 » .\r\nدر سال 276 ه / 889 م ابن مروان پيمان بشكست و كريب بن خلدون ، شورشى اشبيليه را به هجوم بر مدينه و غارت اطراف آن تحريض نمود . مدتى نگذشته بود كه بربرها در ثغر ادنى « 11 » به رهبرى محمد بن تاكيت المصمودى شورش كردند و بر مارده در مشرق بطليوس لشكر بردند . محمد بن تاكيت بر مارده مستولى شد . از قرطبه لشكرى براى دفع او در حركت آمد . ابن مروان نيز به يارى محمد بن تاكيت شد .\r\n\r\n\r\n","description":"","footnote":"\r\n( 9 ) .  evraglA ed airaM atnaS  و اين غير از شنتمريه يا شنتمريهء ابن رزين است كه در ايام ملوك الطوايف شهرت يافت و به اسپانيايى آن را  nicarrablA  گويند .\r\n( 10 ) . ابن عذارى ، البيان المغرب ، ج 2 / ص 141 .\r\n( 11 ) . در جغرافياى اندلس عبارت است از منطقهء غربى واقع ميان نهردويره و نهرتاجه ، و از شهرهاى آن است قوريه و قلمريه و شنترين و غير آن . ثغر اعلى عبارت است از سرقسطه و اعمال آن از شهرهاى شمالى نزديك به مرز ناوار و ليون و قطلونيه . ثغر اوسط شامل طليطله و اعمال آن است .\r\n","page_name":" 366 ","page_number":374},
  {"content":"\r\n\r\nلشكر قرطبه چندى شهر را محاصره كرد و چون كارش به جايى نرسيد نوميد بازگشت .\r\nدر مارده جماعاتى از عرب و بربر از قبايل كتامه و مصموده بودند . ابن تاكيت عربها و بربرها را از شهر براند ، تا شهر را منحصر به پيروان خود سازد . طولى نكشيد كه ميان او و همسايه‌اش ابن مروان خلاف افتاد و آتش جنگ ميانشان شعله كشيد .\r\nدر اين نبرد ابن مروان پيروز شد ، ولى پس از چندى بمرد و پسرش مروان به جاى او فرمانرواى بطليوس شد و سخت به راندن و تعقيب بربرها پرداخت . حكومت مروان بن عبد الرحمان بيش از دو ماه دوام نكرد . نوهء ابن مروان به نام عبد اللّه جانشين او شد .\r\nبنى مروان همچنان بر بطليوس فرمان مىراندند تا زمان عبد الرحمان الناصر يعنى سال 217 ه / 929 م كه بر دولتشان نقطهء پايان نهاد « 12 » .\r\nطليطله مركز ثغر اوسط بود كه از عهد امير منذر در دست بنى ذو النون بود .\r\nبنى ذو النون از اكابر زعماى بربر در آن ناحيه بودند و به قبيلهء هواره انتساب داشتند .\r\nزعيم ايشان موسى بن ذى النون بود كه در عهد امير محمد آشكار شد و در شنت بريه چنان كه گفتيم استقلال يافت . سپس لشكرى گران از بربر به طليطله آورد و به يارى برخى از زعماى شهر توانست بر آن غلبه يابد . اين واقعه در سال 274 ه / 888 م بود .\r\nبنى ذو النون چند سال بر طليطله فرمان راندند . محمد بن لب بن موسى بزرگ بنى قسى و زعيم ثغر اعلى طليطله را از آنان بستد . بنى قسى در اين هنگام با خارج شدن سرقسطه از دستشان و افتادن آن به دست يحيى التجيبى - چنان كه بعد از اين خواهيم گفت - در ثغر اعلى قدرتى نداشتند . اين بود كه به ثغر اوسط روى آوردند و در سال 283 ه / 897 م بر طليطله مستولى شدند . محمد بن لب پسر خود لب بن محمد را به حوالى جيان فرستاد . لب بر قسطلونه حمله كرد و آن را بگرفت . ظاهرا اين حمله با پيمان مودتى كه ميان بنى قسى و ابن حفصون برقرار شده بود ارتباط داشت . ولى محمد بن لب دو سال بعد در كنار باروى سرقسطه كشته شد . او مىخواست سرقسطه را از بنى تجيبى بگيرد « 13 » . پسرش لب نتوانست كه بر طليطله بر دوام حكومت كند .\r\nاين بود كه چندى كنار گرفت ، ولى مردم طليطله بار ديگر او را به فرمانروايى بر شهر\r\n\r\n\r\n","description":"","footnote":"\r\n( 12 ) . ابن عذارى ، البيان المغرب ، ج 2 / ص 140 . ابن خلدون ، العبر ، ج 4 / ص 133 و 134 .\r\n( 13 ) . ابن عذارى ، البيان المغرب ، ج 2 / ص 143 .\r\n","page_name":" 367 ","page_number":375},
  {"content":"\r\n\r\nخويش فراخواندند . محمد بن لب برادر خود مطرف بن لب را به طليطله فرستاد .\r\nسپس محمد بن اسماعيل بن موسى يكى از پسرعموهايش بر او خروج كرد و بر حكومت طليطله دست يافت و همچنان در آن مقام ببود تا در سال 293 ه / 906 م به دست مردم شهر كشته شد . در اين هنگام ابن الطربيشه يكى از زعماى محلى بربر كه هم‌پيمان ابن ذو النون بود بر طليطله فرمانروايى يافت و در آن مقام ببود تا به دست عبد الرحمان الناصر در اوايل حكومتش برافتاد . پسران ذو النون فتح و يحيى و مطرف بعد از وفات پدرشان در امارت مناطق واقع در مشرق طليطله چون اقليش و وبذه و قلعهء رباح « 14 » و جز آن تا پايان عهد امير عبد اللّه و اوايل عهد الناصر باقى ماندند . مطرف مشهورترين و نجيب‌ترين برادران خود بود . مطرف در وبذه بود تا آنگاه كه عبد الرحمان الناصر او را فرود آورد . سپس بر همان قلعه امارتش داد و كارش به رونق آمد و با الناصر در واقعهء « خندق » « 15 » شركت جست . بنى ذو النون از آن پس صاحب مقامات شدند و در ايام ملوك الطوايف در طليطله دولتى تشكيل دادند كه چندى درخشيد .\r\nاما لب بن محمد در تطيله استقرار يافت . نزاع همچناق در ثغر اعلى از سالهاى پيش ميان بنى تجيبى و بنى قسى دوام داشت . عبد الرحمان بن عبد العزيز تجيبى صاحب دروقه و قلعهء ايوب بود و از رؤساى قبايل عرب . عبد الرحمان با امير محمد براى قتال با بنى قسى هم‌پيمان شد . سپس پسرش ابو يحيى محمد معروف به الانقر ( يعنى يك چشم ) توانست سرقسطه را از حاكم اموى آن احمد بن البرا بستاند و او را به ناگاهان بكشد .\r\nاين امر چنان كه برمىآيد به دسيسهء امير عبد اللّه بوده است ، زيرا امير عبد اللّه در صداقت حاكم سرقسطه به شك افتاده بود . امير عبد اللّه ، ابو يحيى محمد را در سال 282 ه / 895 م به حكومت سرقسطه و اعمال آن منصوب نمود « 16 » . محمد بن لب آهنگ آن كرد كه سرقسطه را از ابو يحيى بستاند ، پس به آنجا حمله برد و بارها آن را محاصره نمود تا چنان كه گفتيم خود در پاى باروى شهر كشته شد . ابن حيان دربارهء او مىگويد : « محمد ستارهء بنى قسى بود . پس از قتل او دچار نگونبختى شدند و آلت دست مردم ، و همهء\r\n\r\n\r\n","description":"","footnote":"\r\n( 14 ) . به اسپانيايى  avartalaC , eteuH , selcU . \r\n( 15 ) . ابن حيان ، المقتبس ، ص 19 .\r\n( 16 ) . ابن حيان ، المقتبس ، ص 85 و 86 .\r\n","page_name":" 368 ","page_number":376},
  {"content":"\r\n\r\nثغر به ابو يحيى تعلق گرفت . » « 17 » ابو يحيى به استقلال در سرقسطه فرمان راند تا سال 312 ه / 924 م - در عهد الناصر - درگذشت .\r\nچون محمد بن لب درگذشت پسرش لب بن محمد در تطيله و بلاد مجاور به جاى او نشست . ظاهرا لب بن محمد ترجيح داده بود كه با امير عبد اللّه دوستى ورزد و در زير پرچم او قرار گيرد . امير عبد اللّه او را به حكومت تطيله و طرسونه و بلاد مجاور آن ابقاء كرد . لب بن محمد در سالهاى بعد به غزو سرزمينهاى مسيحيان كمر همت بست .\r\nدر سال 290 ه / 903 م لشكر به غزاى ليون كشيد و بر برخى از دژهاى آن غلبه يافت .\r\nالفونسوى سوم در نبردى كه ميانشان درگرفت منهزم گرديد . سپس به غزاى ناحيهء بليارش  srallaP  رفت و بر دژهاى ايلاس و موله و قشتيل غلبه يافت و بسيارى از مسيحيان را بكشت . در سال بعد لب بن محمد به محاصرهء سرقسطه رفت و روستاهاى حوالى آن را ويران نمود ، ولى به شهر دست نيافت . در سال 294 ه / 906 م لب بن محمد به غزاى ناوار رفت و از راه بنبلونه پيش راند . سانچو پادشاه ناوار همهء نيروهاى خود را گرد آورد و ميان دو لشكر معركه‌اى شديد پديد آمد . لب شكست خورد و بسيارى از سپاهيانش كشته شدند . لب فرماندهى جسور بود و دلير . در جوانى در سن سى و سه سالگى درگذشت . مرگ او براى بنى قسى ضربتى شديد بود . در تطيله برادرش عبد اللّه بن محمد ابن لب « 18 » به جايش نشست . او نيز پس از آنكه به امارت رسيد به زير پرچم امير عبد اللّه ابن محمد درآمد و حمله و هجوم به اراضى مسيحيان را از سرگرفت . در اينجا بر صحنهء حوادث ثغر اعلى رئيس تازه‌اى ظهور كرد . او محمد بن عبد الملك بن شبريط معروف به الطويل بود . او را به سبب دراز بودن قدش الطويل مىگفتند . بنى شبريط يا بنى شبراط از خاندانهاى بزرگ مولدين در ثغر بودند . منازلشان در وشقه و بربشتر « 19 » بود . رئيس آنان در اواخر قرن دوم در عصر حكم بن هشام ظهور كرد و چندى بر وشقه غلبه يافت ، ولى بنى قسى بر آن حوالى غلبه يافتند و به بنى شبريط و ديگر اعيان مولدين اجازهء خودنمايى ندادند . چون بنى قسى روى در زوال نهادند بار ديگر بنى شبريط آشكار شدند و عبد الملك\r\n\r\n\r\n","description":"","footnote":"\r\n( 17 ) . ابن حيان ، المقتبس ، ص 87 .\r\n( 18 ) . ابن عذارى ، البيان المغرب ، ج 2 / ص 143 و 145 و 147 . رجوع كنيد به :\r\n . 39 . p . II . V . tsiH : yzoD \r\n( 19 ) . ابن حزم ، جمهرة انساب العرب ، ص 464 .\r\n","page_name":" 369 ","page_number":377},
  {"content":"\r\n\r\nابن شبريط توانست در وشقه ميراث خاندان را به دست آورد و اين امر در آغاز فرمانروايى امير عبد اللّه بود . سپس آهنگ آن كرد كه به املاك همسايگان خود بنى قسى تطاول ورزد و بر وسعت قلمرو خويش بيفزايد . پس بر لارده استيلا يافت ، ولى مجبور شد آن را به اشارهء امير عبد اللّه بازپس گرداند . آنگاه ميان او و لب بن محمد بر سر برخى از دژهاى مجاور خلاف افتاد و كار به جنگ كشيد و در آن جنگ الطويل منهزم گرديد . چند سال ديگر گذشت كه ظاهرا در آن سالها الطويل سرگرم نبرد با مسيحيان همسايهء خود در منطقهء پيرنه و ناوار و چاقه و سوبرابى و بليارش و غير آن بود . چون لب بن محمد درگذشت ، محمد بن عبد الملك الطويل براى اجراى نقشه‌هايش فرصت غنيمت شمرد و بار ديگر به اراضى بنى قسى حمله برد و در سال 295 ه / 907 م بر لارده و ببشتر و حصن منتشون « 20 » مستولى شد و از اين زمان كار بنى قسى در ثغر روى به ركود نهاد ، ولى تنها در چند دژ و شهر اظهار وجودى مىكردند تا سال 312 ه / 924 م كه الناصر به حكومتشان پايان داد . اما محمد بن عبد الملك كارش بالا گرفت و قدرتش افزون شد و « دونياسانشا » ى زيبا دخت كنت « اسنار » يكى از سروران آراگون و نوهء گارسيا انيكيز پادشاه ناوار را به زنى گرفت . به سبب اين ازدواج مورخان مسيحى محمد بن عبد الملك را به خوبى شناسانده‌اند و او را « الملك الطويل » خوانده‌اند « 21 » . الطويل از آن پس حمله به اراضى مسيحيان را كه همجوار او بودند از سرگرفت . در سال 296 ه / 908 م به بليارش لشكر برد و در آنجا آشوب به پا كرد و بسيارى از مسيحيان را كشت و بر حصن روطه و هدمه مستولى شد ، سپس به دژ منت بطروش دست يافت . سال بعد بار ديگر به منطقهء بليارش حمله برد و با غنايم و اسيران بسيار بازگرديد . چون عبد اللّه بن لب نيرومندى و شدت محمد بن عبد الملك را ديد ، بهتر آن دانست كه با او صلح كند . در اواخر سال 298 ه / 911 م هردو به غزو ناوار و لشكركشى به پايتخت آن بنبلونه هم‌پيمان شدند و هريك از يك راه آمدند . الطويل به يكى از دژها حمله برد و كليساها را ويران كرد ،\r\n\r\n\r\n","description":"","footnote":"\r\n( 20 ) . ابن حيان ، المقتبس ، ص 87 . البيان المغرب ، ج 2 / ص 148 و 149 .\r\n( 21 ) . علامهء خاورشناس ف . كودرا تحقيقى را منتشر كرده كه سيرت الطويل را برحسب منابع لاتينى و عربى دربردارد و مطالب مفصل و جالبى ذكر مىكند . به اين بحث تحقيقى در مجلهء آكادمى تاريخ مادريد مراجعه كنيد :\r\n ) 0091 ( IVXXX . T ) H . A . R . B ( acseuH ed orom yer . lliuatA demahoM . 423 - 613 . p \r\n","page_name":" 370 ","page_number":378},
  {"content":"\r\n\r\nولى هنگامى كه دريافت سانچو پادشاه ناوار به جنگ او مىآيد بازگرديد . عبد اللّه در راه كه مىرفت چند دژ ديگر را مورد دستبرد قرار داد و جمع كثيرى از مسيحيان را كشت و اسير نمود « 22 » . سال بعد - 912 م - الطويل به برشلونه لشكر كشيد . ميان او و فرمانرواى برشلونه كنت سنير\r\n reinuS \r\nنبرد درگرفت . كنت منهزم شد و بسيارى از يارانش كشته شدند « 23 » ، ولى الطويل سال بعد - 301 ه / 913 م - به قتل رسيد . ظاهرا او در خلال جنگى ديگر كه در قطلونيه « 24 » راه انداخته بود كشته شد . فرزندانش بر سرزمينهايى كه تصرف كرده بود به‌جاى او فرمان راندند « 25 » .\r\n\r\n3\r\nدر اين اوان دولت امير عبد اللّه به پايانش نزديك مىشود . اندلس از زمان عبد الرحمان الداخل چنين فترتى به خود نديده بود . آشوب و اغتشاش سراسر ولايات را فراگرفته بود . قدرت دولت اموى آن‌سان كه در اين فترت به خطر افتاد در هيچ دوره‌اى به خطر نيفتاده بود . امير عبد اللّه مىبايست براى نجات دولت و تخت فرمانروايى خويش از خطر سقوط دست به يك مبارزهء بىامان بزند . ازاين‌رو بيست و پنج سال حكومت خود را سراسر در غزو و جنگ گذرانيد . در خلال اين جنگها اساس مملكت متزلزل شد و تا اعماق آن به لرزه آمد و قوايش به ضعف گراييد . امير عبد اللّه هرچند نتوانست به شورشها پايان دهد ، ولى همين‌قدر توانست با اختلافاتى كه گاه ميان شورشگران بروز مىكرد خطر بزرگى را كه متوجهش بود از خود دور سازد . او به لطايف الحيل برخى از سران شورشيان را استمالت مىكرد تا اقلا اسما هم كه شده\r\n\r\n\r\n","description":"","footnote":"\r\n( 22 ) . ابن عذارى ، البيان المغرب ، ج 2 / ص 149 و 150 .\r\n( 23 ) . ابن عذارى ، البيان المغرب ، ج 2 / ص 152 ، 153 و 154 .\r\n( 24 ) . ابن عذارى تاريخ وفات الطويل را در حوادث سال 301 ه آورده است ، ولى نمىگويد كجا و به دست چه كسى كشته شده است . ج 2 / ص 170 .\r\n( 25 ) . كودرا در مجلهء مذكور نام فرزندان الطويل را ذكر كرده است . او را چهار پسر بود به نامهاى عبد الملك و عمروس و فورتونيو و موسى ، و دخترى به نام پلاسكيتا .\r\n","page_name":" 371 ","page_number":379},
  {"content":"\r\n\r\nباشد بر بعضى شهرهاى بزرگ چون اشبيليه و سرقسطه تسلط خود را حفظ كند . در دورهء بعد عبد الرحمان الناصر براى نابود كردن عناصر شورشگر و استوار ساختن پايه‌هاى دولت و تخت فرمانروايىاش از اين شيوه استفاده كرد .\r\nوزير مورخ ابن الخطيب مىخواهد علل و اسباب شيوع اين شورشها را در اندلس در اين عصر بررسى و روشن سازد آنجا كه مىگويد : « سبب كثرت شورشها در اندلس سه چيز بود : يكى آنكه شهرهاى اندلس از حيث دفاع سخت استوار بودند و از برج و باروها و جنگگاهها بهره‌مند ، و مردم اندلس به سبب نزديكى به دشمنان دين همواره در فنون سلحشورى و جنگاورى مهارت داشتند و بر خلاف مردم ديگر بلاد همواره آمادهء نبرد بودند . دو ديگر آنكه مردم اندلس را همتى عالى بود و دماغها پرباد ، چنان كه نمىتوانستند گردن به فرمان كسى نهند . عربها و بربرها به گونه‌اى بودند كه نمىتوانستند سلطهء ديگرى را بر خود هموار سازند . سوم آنكه اوضاع جغرافيايى به گونه‌اى بود كه به هنگامى كه در تنگنا مىافتادند يا ضرورت ايجاب مىكرد به كوهها پناه مىبردند يا به سرزمين مسيحيان كه پيوسته مىخواستند مسلمانان را بر ضد هم تحريك كنند مىگريختند . از سوى ديگر حكام اموى مىدانستند كه لجاج در كارها نتيجه‌اى جز گمگشتگى و هدرشدن اموال و دشوار شدن جمع‌آورى خراج و كشاندن لشكريان به بدبختى و از بين رفتن اولياى دولت ندارد . بنابراين آن خساراتى كه در اثر لجاج و ابرام به دست مىآمد بسى بيشتر از شادمانى در يك پيروزى بود . » « 26 »\r\nشورشهاى داخلى به عبد اللّه اين فرصت را نداد كه به غزوات در بلاد مسيحيان پردازد . لشكرهايى كه هر تابستان به بلاد مسيحيان گسيل مىشدند مىبايست شورشهاى اطراف را فرونشانند . در اين ايام مسيحيان نيز حمله‌اى كه قابل ذكر باشد به بلاد اسلامى ننمودند .\r\nالفونسوى سوم پادشاه ليون ( جليقيه ) كه در سال 866 م به‌جاى پدرش اردونيو نشست همهء همش صرف تنظيم امور مملكت و استحكام مرزهايش مىشد و چشم به كشور اسلامى همسايهء خود دوخته بود تا چه زمان اغتشاشات داخلى يكسره كردن كار آن را ايجاب مىكند . بزرگترين كار او استيلايش بر شهر سموره يكى از منيع‌ترين\r\n\r\n\r\n","description":"","footnote":"\r\n( 26 ) . ابن الخطيب ، اعمال الاعلام ، ص 36 .\r\n","page_name":" 372 ","page_number":380},
  {"content":"\r\n\r\nشهرهاى شمال غربى بود . اين واقعه در سال 280 ه / 893 م رخ داد . الفونسو دفاع سموره را استحكام بخشيد و جماعتى از مسيحيان را در آنجا مكان داد « 27 » . سموره پايگاه او براى حمله به سرزمينهاى اسلامى مجاور كه بيشتر ساكنانش بربرها بودند ، گرديد « 28 » .\r\nچون فتنه شدت گرفت و بر ساير نواحى گسترش يافت در طليطله و طلبيره احمد بن معاويه معروف به ابن القط ظهور كرد . احمد بن معاويه از اعقاب هشام بن عبد الرحمان بود .\r\nدر ميان بربرها به دعوت پرداخت و خود را مهدى خواند . احمد مردى دانا و شعبده‌گر و تيزهوش و با عزم و اراده بود . جماعت كثيرى از بربرها گرد او را گرفتند و او اعلام جهاد نمود و براى گشودن سموره لشكر در حركت آورد و نامه‌اى سراسر تهديد به الفونسو نوشت و او را به اسلام دعوت كرد و هشدار داد كه اگر سرپيچى كند عاقبتى شوم در پيش خواهد داشت . الفونسو كه در اين هنگام با قواى خود در نزديكى سموره بود ، براى رويارويى با مهدى در حركت آمد و در كنار رود دويره روبه‌روى سموره ميان دو لشكر مصاف افتاد . مسيحيان نخست منهزم شدند ، ولى بازگشتند و مهدى سموره را محاصره نمود . ولى در اين هنگام اتفاقى رخ داد و آن اينكه رؤساى بربر با قواى خود - از بيم آنكه مبادا ابن القط بر آنان تفوق يابد و بر آنان غدر كند - از لشكر او جدا شدند ، اما او خود با سپاهش استوار برجاى بايستاد . سپس ميان او و مسيحيان نبردى ديگر درگرفت و به سختى پايدارى كرد تا كشته شد و يارانش پراكنده شدند . در ماه رجب سال 288 ه / ژوئيهء سال 901 م بود كه ابن القط كشته شد . سرش را بريدند و بر يكى از دروازه‌هاى سموره ميخ كردند . با شكست و قتل او پايه‌هاى سيادت الفونسو بر آن حوالى مستحكم گرديد « 29 » .\r\nالفونسوى سوم در صدد يافتن فرصتى بود تا آتش فتنه و آشوب را در مملكت اسلامى برافروزد . شورشيان و مقدم بر همه ابن حفصون به دو روى آوردند تا بر ضد حكومت قرطبه با او پيمان بندند . مردم طليطله در اواخر ايام امير عبد اللّه او را به طليطله خواندند و به او جزيه دادند . الفونسو به هنگام بازگشت خود بر چند دژ مستولى شد .\r\n\r\n\r\n","description":"","footnote":"\r\n( 27 ) . ابن عذارى ، البيان المغرب ، ج 2 / ص 127 .\r\n( 28 ) . ابن حيان ، المقتبس ، ص 109 .\r\n( 29 ) . رجوع كنيد براى تفصيل حركت ابن القط و جنگ سموره ، به المقتبس ، ص 133 - 139 . همچنين ابن الابار ، الحلة السيراء ، ص 91 - 92 . ابن عذارى ، البيان المغرب ، ج 2 / ص 144 . و دوزى :\r\n 431 - 231 . p . II . V . tsiH . \r\n","page_name":" 373 ","page_number":381},
  {"content":"\r\n\r\nاين نخستين نبرد مسيحيان در كنار نهر تاجه بود ، جز اينكه نبردى گذرا بود و اثرى پايدار باقى نگذاشت . اما ثغر اعلى ، بنى قسى و مقدم برايشان لب بن محمد ، هرچند گاه با الفونسو زدوخوردى مىكردند .\r\nاز حوادث مهم عهد امير عبد اللّه بن محمد فتح جزاير شرقى ( جزاير بليار ) است .\r\nديديم كه چگونه عبد الرحمان بن الحكم در سال 234 ه / 848 م براى تصرف ميورقه لشكر برد و چگونه مردم آنجا را به سبب تعرضشان به كشتيهاى مسلمانان گوشمال داد و آنها تعهد كردند كه جزيه دهند و در اطاعت باشند . در اواخر دروان امير عبد اللّه در سال 290 ه / 903 م عصام الخولانى با جماعتى از مجاهدان ، كشتيهاى خود را به ميوريه بردند و آنجا را محاصره نمودند و سپس فتح كردند . عصام پيش از اين به حج مىرفت ، باد مخالف وزيد و كشتيهاى او را به سواحل ميورقه برده بود و او ميورقه را شناخته و از احوال آن جزيرهء توانگر آگاه شده بود ، ازاين‌رو مىدانست كه تسخير آن چندان دشوار نيست . پس تصميم خود را با امير عبد اللّه در ميان نهاد . امير تصويب كرد و چند كشتى در اختيار او گذاشت . چون ميورقه را فتح كرد از سوى امير عبد اللّه به امارت آن منصوب شد . از اين پس جزاير شرقى در حيطهء تصرف مسلمانان درآمد « 30 » .\r\nديگر از حوادث مهم اين عهد كه همراه با مشكلات و محنتهاى فراوان بود قحطى شديدى بود كه در سال 285 ه / 898 م پديد آمد . اندلس در آن قحطى دچار سختيها گرديد .\r\n\r\n4\r\nدر آغاز ماه ربيع الاول سال 300 ه / اكتبر سال 912 م امير عبد اللّه بن محمد بن عبد الرحمان ، در سن هفتاد و دو سالگى پس از بيست و پنج سال فرمانروايى جهان را وداع گفت . سراسر سالهاى فرمانروايى او پريشانى و فتنه بود . امير عبد اللّه اميرى پرهيزگار و زهدپيشه بود و متواضع و بخشنده و نيكخواه و عالم و اديب و فصيح و خوش‌سخن .\r\n\r\n\r\n","description":"","footnote":"\r\n( 30 ) . ابن خلدون ، العبر ، ج 4 / ص 164 .\r\n","page_name":" 374 ","page_number":382},
  {"content":"\r\n\r\nشعر نيكو مىگفت . در حق فقرا و نيازمندان احسان مىكرد و برايشان سهمى از خراج را مفروز كرده بود « 31 » با آنكه سراسر ايام حكومتش گرفتار حوادث و فتنه‌ها بود به كشوردارى توجهى شديد داشت . بر احوال فقرا آگاه بود و بر اقامهء عدل و قمع ستم و ماليدن ستمكاران آزمند . در هر هفته يك روز بر درى كه در يكى از اطراف قصر مخصوص به نگرش در كار فقرا باز كرده بود مىنشست . آن را باب العدل مىخواند .\r\nدر آن روز خود به شكايات و تظلمات مىرسيد و سخن نيازمندان و مظلومان مىشنيد .\r\nنيز در تازه‌اى باز كرده بود كه مردم از آن در مىتوانستند داخل شوند و شكايات خود را تقديم او كنند تا هيچ مظلومى از رودررو سخن گفتن با او محروم نماند « 32 » . برايى و پافشارى او در تعقيب ستمگران و طاغيان و قدرتمندان اثرى بزرگ در رواج عدل و محدود كردن اهل جور و ظلم در عهد او داشت . همچنين پرهيزگارى و فروتنى و زهدورزى در زندگى خصوصى او و نيز دورىاش از حشمت و جاه پادشاهى ، سبب شد كه در عصرى كه همه بلا و محنت بود اخلاق مردم نيز اصلاح شود و به فضايل روى آورند و در عيش و عشرت به راه اعتدال روند .\r\nمقام حاجبى امير عبد اللّه بن محمد را در آغاز عبد الرحمان بن امية بن شهيد حاجب برادرش منذر بر عهده داشت . پس از او سعيد بن محمد بن السليم مدتى براين مقام منصوب گرديد . آنگاه امير عبد اللّه در اواخر ايامش او را عزل كرد و هيچ كس را مقام حاجبى نداد و در انجام كارهاى دولت به وزرا و كتاب بويژه بدر الخصى الصقلبى بسنده مىكرد . امير عبد اللّه بدر را برگزيده بود و در همه كار به او اعتماد و وثوق داشت « 33 » .\r\nيكى از خوشبختيهاى امير عبد اللّه اين بود كه در سراسر ايامى كه فتنه و آشوب تخت او و دولت خاندانش را تهديد مىكرد جمعى از اكابر رجال جنگ و سياست‌گرد او را گرفته بودند و در چاره‌گرى براى دفع آن فتنه‌ها قدرتى شايان عرضه مىداشتند .\r\nيكى از آنان و مقدم بر همه بنى عبده يكى از اصيل‌ترين موالى بنى اميه بودند . بعضى از ايشان به وزارت و سردارى سپاه او رسيدند . ديگر عبيد اللّه محمد بن ابى عبده بود كه\r\n\r\n\r\n","description":"","footnote":"\r\n( 31 ) . ابن حيان ، المقتبس ، ص 33 و 34 .\r\n( 32 ) . رجوع كنيد به المقتبس ، ص 34 . ابن عذارى ، البيان المغرب ، ج 2 / ص 158 . اين وسيله براى آگاه شدن امرا و ملوك از مظالم رعايا به همين‌گونه در بسيارى از اعصار معمول بوده است .\r\n( 33 ) . ابن حيان ، المقتبس ، ص 4 .\r\n","page_name":" 375 ","page_number":383},
  {"content":"\r\n\r\nپيروزى در نبرد پلاى به تدبير او بود . ديگر محمد بن عيسى بن ابى عبده و سلمة بن على بن ابى عبده بودند كه هردو در بسيارى از صوائف سردارى سپاه را به عهده داشتند . اين سرداران در سركوبى فتنه‌ها و نجات تخت و دولت سهم بسزا داشتند « 34 » . سردارى سپاه و وزارت را چندى عبد الرحمان بن حمدون بن ابى عبده و عبد اللّه بن محمد بن ابى عبده فرزند سردار بزرگ به عهده داشتند « 35 » . ديگر از وزراى امير عبد اللّه عبد الملك بن عبد اللّه بن اميه بود . مطرف پسر امير عبد اللّه - چنان كه گفتيم - به هنگام حمله به اشبيليه او را به قتل آورد .\r\nسردار بربرى سليمان بن وانسوس كه پيش از اين وزير پدرش بود ، چندى نيز وزارت او را داشت . سليمان خردمندترين و تواناترين وزراى او بود . او را از وزارت عزل كرد ، ولى از آن‌رو كه به آگاهى و نيكخواهى او نياز داشت بار ديگر به وزارتش بازگردانيد « 36 » .\r\nامير عبد اللّه در كنار اين وزرا و سرداران كه مظهر عصبيت عربى يا بربرى بودند بر موالى و غلامان نيز اعتمادى راسخ داشت . موالى شامى را بر موالى محلى برترى مىداد و اين به پيروى از ترتيبى بود كه پدرش داده بود . از رؤساى غلامان دربار او ريان صاحب الطراز و بدر الوصيف و همكار او افلح بودند . بعدها خواهيم ديد كه چگونه اين غلامان در دربار قرطبه نفوذى فراوان به دست آوردند و در عهد عبد الرحمان الناصر به‌جايى رسيدند كه بر هر نفوذى غلبه يافتند . « 37 »\r\nامير عبد اللّه دوازده پسر و سيزده دختر داشت « 38 » . در درون خاندان‌شاهى در عهد او حوادث چندى رخ نمود كه نام او را در ابرى از تيرگى فروپوشيد . يكى از آنها مرگ پسرانش محمد و مطرف بود . محمد پسر بزرگ و ولىعهد او بود . برادر كوچك مطرف بر او حسد مىبرد و مىپنداشت كه او اولى به ولايت‌عهدى و سزاوارتر است ، زيرا پدر نيز او را دوست مىداشت و در كارهاى بزرگ به او اعتماد مىورزيد .\r\nمطرف همواره بر ضد برادر توطئه مىكرد و از او بد مىگفت و به همدستى با شورشيان متهمش مىساخت و مىگفت كه با ابن حفصون رابطه دارد ، آن‌سان كه پدر در كار او\r\n\r\n\r\n","description":"","footnote":"\r\n( 34 ) . ابن حيان ، المقتبس ، ص 29 .\r\n( 35 ) . ابن عذارى ، البيان المغرب ، ج 2 / ص 156 و 157 . اخبار مجموعه ، ص 151 . همچنين المقتبس ، ص 6 .\r\n( 36 ) . ابن الابار الحلة السيراء ، ص 66 و 67 .\r\n( 37 ) . ابن الابار ، الحلة السيراء ، ص 65 . البيان المغرب ، ج 2 / ص 153 .\r\n( 38 ) . ابن عذارى در البيان المغرب نام پسران و دختران امير عبد اللّه را آورده است . ج 2 / ص 156 .\r\n","page_name":" 376 ","page_number":384},
  {"content":"\r\n\r\nبه شك افتاد و فرمان داد در يكى از خانه‌هاى قصر زندانىاش كنند . چون دلايل زيادى بر برائت او به دست آمد امير عبد اللّه قصد آن داشت كه آزادش كند . در اين حال مطرف به زندان رفت و با چند ضربت او را از پاى درآورد . در اينجا روايات مختلف است . بعضى مىگويند امير عبد اللّه از مرگ فرزند بزرگ خويش سخت محزون شد و خواست مطرف قاتل او را بكشد ، ولى رجال دولتش او را از آن كار منع كردند .\r\nبعضى روايات حاكى است كه مطرف اين جنايت را به الهام و موافقت پدر مرتكب شد « 39 » . قتل محمد در ماه شوال سال 277 ه / 891 م واقع شد . به هنگام مرگ بيست و هفت سال از عمرش رفته بود . پدرش عبد اللّه سرپرستى فرزند خردسال او عبد الرحمان را به عهده گرفت . عبد الرحمان سه هفته از عمرش رفته بود كه پدرش كشته شد . امير عبد اللّه او را در قصر خود جاى داد . چون به حد رشد رسيد و آثار نجابت در ناصيه‌اش پيدا شد به تعليم و تربيت او همت گماشت و به خود نزديكش نمود و پس از چندى او را كاتب سر خويش ساخت . تقدير چنان بود كه آن طفل يتيم پس از جد خويش بر تخت فرمانروايى نشيند و يكى از بزرگترين خلفاى اندلس گردد .\r\nجنايت مطرف بىكيفر نماند . هنوز چند سالى نگذشته بود كه رابطهء مطرف و پدرش تيره شد . چون مطرف در تابستان سال 282 ه / 895 م به اشبيليه لشكر برد وزير عبد الملك بن اميه نيز با او بود . مطرف برجست و به سبب عداوتى كه ميان او و وزير بود ، او را بكشت . اين بار دشمنان مطرف دست به كار شدند و چنان كه او پدر را بر ضد برادرش محمد برانگيخته بودند بر ضد مطرف نيز برانگيختند . پدر حكم به اعدام او داد و سر از تنش جدا شد و به كيفر خون برادر و خون وزير گرفتار آمد « 40 » .\r\nامير عبد اللّه از برادران خود نيز بيمناك بود . چنان كه پيش از اين گفتيم مىگفتند كه برادرش منذر كشته شده بود ، يعنى او طبيب را به قتل منذر فرمان داده بود . دو برادر ديگر او هشام و قاسم پسران محمد بن عبد الرحمان نيز از آسيب او در امان نماندند .\r\n\r\n\r\n","description":"","footnote":"\r\n( 39 ) . ابن خلدون ، العبر ، ج 4 / ص 137 . البيان المغرب ، ج 2 / ص 156 ، 157 ، 160 و 161 .\r\nصاحب البيان المغرب مىگويد كه محمد بر پدر خروج كرد و نزد ابن حفصون گريخت ، سپس پدر او را عفو كرد و بازگرديد . آنگاه در اثر سعايت برادر به زندانش افگند . ص 154 و 155 .\r\nابن اثير مىگويد امير عبد اللّه پسر خود محمد را در يكى از مرزها به قتل رسانيد . ج 7 / ص 24 .\r\n( 40 ) . ابن خلدون ، العبر ، ج 4 / ص 137 .\r\n","page_name":" 377 ","page_number":385},
  {"content":"\r\n\r\nهشام متهم شد كه بر ضد برادر توطئه مىكند . امير عبد اللّه او را بگرفت و در سال 284 ه حكم اعدامش را داد . اما قاسم را بگرفت و به زندان فرستاد . سپس كسى را برگماشت تا زهر در طعامش كرد و به قتلش آورد . همچنين گروهى از اكابر بنى اميه و دولتمردان را به زندان كرد و بعضى را نيز بكشت . اين حوادث خونين بر اخلاق و سيرت او لكهء ننگى است كه زهد و پارسايى و خيرخواهى او نتوانست آن را بزدايد .\r\nفيلسوف ابن حزم اين خونريزيهاى او را سخت نكوهش كرده و ابن حيان و ديگر مورخان اندلس به قول او استشهاد نموده‌اند . ابن حزم گويد : « امير عبد اللّه خونريز بود و براى جان كس ارزشى قائل نبود . با آنكه اظهار پاكدامنى مىكرد بر ضد برادر خود منذر - با آنكه او را بر ديگران ترجيح مىنهاد - توطئه كرد . حجام را گفت تا تيغ رگزنى را زهرآگين كند و با آن رگش را بزند . و اين به هنگامى بود كه لشكر خود را در برابر لشكر ابن حفصون فرود آورده بود . سپس پسران خود را يكى پس از ديگرى به شمشير كشت . يكى محمد پدر خليفه الناصر لدين اللّه بود و يكى مطرف كه با محمد دشمنى مىورزيد . سپس دو برادر خود را كشت : هشام را به شمشير و برادر ديگر خود قاسم را به زهر . » « 41 »\r\nدر روايتى صفات و سجايا و اخلاق امير عبد اللّه با اين عبارات آمده است : « او را صالح‌ترين خلفاى بنى اميهء اندلس مىشمردند . مىگفتند روشش از همه نيكوتر و معرفتش بيشتر و ديانتش كاملتر است . ولى به سبب كشمكشها و فتنه‌ها كه در ايام او بود روزگارش تيره بود ، چنان كه مجبور شد در زير نقاب پرهيزگارى به رياكارى روى آورد . امير عبد اللّه بخيل بود و بخل در طبيعت او بود . با اين همه اين گونه صفات چيزى از قدر و منزلت او نمىكاهد . » « 42 » ابن حيان مىافزايد : « چون به خونريزى اهميتى نمىداد و بىدرنگ فرمان قتل مىداد ، ديندارىاش ناديده مىماند . او دو پسر و دو برادر خود را كشت و نيز همهء بازماندگان و رعاياى آنان را قتل‌عام كرد . اين خونريزى را علتى جز بدگمانى و سوءظن نبود . » « 43 »\r\n\r\n\r\n","description":"","footnote":"\r\n( 41 ) . رجوع كنيد به ابن حزم ، نقط العروس ، ص 78 و 79 . ابن حيان ، المقتبس ، ص 41 و 112 .\r\nابن الابار ، الحلة السيراء ، ص 69 . ابن عذارى ، البيان المغرب ، ج 2 / ص 160 و 161 .\r\n( 42 ) . ابن حيان به نقل از عيسى بن احمد الرازى در المقتبس ، ص 33 . ابن عذارى ، البيان المغرب ، ج 2 / ص 160 .\r\n( 43 ) . ابن حيان ، المقتبس ، ص 39 .\r\n","page_name":" 378 ","page_number":386},
  {"content":"\r\n\r\nامير عبد اللّه از نيروى شاعرى و فصاحت بيان بىنصيب نبود . صاحب اخبار مجموعه مىگويد كه امير عبد اللّه را توقيعات بليغ و اشعار بديع در غزل و زهد است ، چنان كه از پيشينيان او كس به پايه‌اش نمىرسيد « 44 » . ابن حيان مىگويد : « در فنون ادب ممارست داشت و در زبان عربى استاد بود و به لغات آن و حوادث و ايام عرب نيك آگاه . غرايب اخبار را از بر داشت و در شعر صاحب حظ وافر . » « 45 » صاحب البيان المغرب او را شاعرى مطبوع مىخواند كه اشعار نيكو دارد « 46 » . از شعرهاى اوست در غزل :\r\n يا مهجة المشتاق ما اوجعك * و يا اسير الحب ما اخشعك\r\nو يا رسول العين من لحظها * بالرد و التبليغ ما اسرعك\r\nتذهب بالسر فتأتى به * فى مجلس يخفى على من معك\r\nكم حاجة انجزت ابرازها * تبارك الرحمان ما اطوعك \r\nو نيز از اوست :\r\n و يحى على شادن كحيل * فى مثله يخلع العذار\r\nكانما و جنتاه ورد * خالصة النور و البهار\r\nقضيب بان اذا تثنى * بدير طرفا به احورار\r\nفصفو ودى عليه وقف * ما اطرد الليل و النهار \r\n\r\n\r\n","description":"","footnote":"\r\n( 44 ) . اخبار مجموعه ، ص 125 .\r\n( 45 ) . ابن حيان ، المقتبس ، ص 34 .\r\n( 46 ) . ابن عذارى ، البيان المغرب ، ج 2 / ص 159 .\r\n","page_name":" 379 ","page_number":387},
  {"content":"\r\n\r\nو در زهد گويد :\r\n يا من يراوغه الاجل * حتى م يلهيك الامل\r\nحتى م لا تخشى الردى * و كانه بك قد نزل\r\nاغفلت عن طلب النجاة * و لا نجاة لمن غفل\r\nهيهات يشغلك الرجاء * و لا يدوم لك الشغل\r\nفكان يومك لم يكن * و كان نعيك قد نزل \r\nامير عبد اللّه مجالست علما و شعرا را دوست مىداشت و آنان را اكرام مىنمود و به خود نزديك مىساخت و از مدايح آنان خوشدل مىشد . ابن حيان مىگويد :\r\n« مجلس امير عبد اللّه پيش از خلافت و بعد از خلافت او از مجالس ديگر ملوك آراسته‌تر به فضايل و پيراسته‌تر از رذايل بود . طبقات مختلف از اهل علم و ادب در آنجا گرد مىآمدند . مقدم بر همهء دوستان و همنشينان او استاد شاعران زمان ابو عمر احمد بن عبدربه صاحب عقد الفريد بود . ابن عبدربه شاعر دولت اموى و مداح امراى آنان از عهد امير محمد تا عبد الرحمان الناصر بود . ديگر از شعرا موسى بن محمد بن حدير معروف به زاهد بود . ديگر سعيد بن عمرو العكى و عبيد اللّه بن يحيى بن ادريس الخالدى و سعيد بن عبدربه پسر برادر صاحب عقد الفريد بود . همهء اينان از بزرگان شعرا و كتاب هستند . از اخص وزراى او در اين مجالس علمى دو وزير عالم و اديب عبد الملك ابن جهور و عبد الملك بن شهيد بودند . امير عبد اللّه را عادت براين بود كه در مهمات با اهل علم و ادب مشورت مىكرد و به آرا و احكام آنان استعانت مىنمود . بقى بن مخلد فقيه عصر و بزرگترين علماى زمان او بود . امير او را تعظيم و اكرام مىكرد و به خانهء او مىرفت و از او علم فرامىگرفت و به نصايحش گوش فرامىداد . « 47 »\r\n\r\n\r\n","description":"","footnote":"\r\n( 47 ) . ابن حيان ، المقتبس ، ص 34 ، 38 ، 41 و 42 .\r\n","page_name":" 380 ","page_number":388},
  {"content":"\r\n\r\nانقلابات و شورشهاى داخلى اجازه نداد كه امير عبد اللّه به عمران و آبادى يا برآوردن بناها پردازد . از بناهاى او يكى « ساباط » است ما بين قصر و مسجد جامع و آن عبارت از راهى سرپوشيده بود با طاقهاى بزرگ كه قصر را به مسجد جامع مىپيوست و تا نزديك محراب ادامه داشت .\r\nامير عبد اللّه بن محمد مردى بود با چهره‌اى سرخ و سفيد كه به سرخى مىزد .\r\nچشمان آبى داشت و بينى برآمده . موهاى خود را سياه مىكرد و قدش مايل به درازى بود « 48 » .\r\nابن حيان در توصيف او گويد : « زيباروى ، مهيب و درشت اندام بود . » « 49 »\r\n\r\n\r\n","description":"","footnote":"\r\n( 48 ) . ابن الاثير ، الكامل ، ج 8 / ص 34 . ابن عذارى ، البيان المغرب ، ج 2 / ص 155 .\r\n( 49 ) . ابن حيان ، المقتبس ، ص 36 .\r\n","page_name":" 381 ","page_number":389},
  {"content":"\r\n . \r\n","description":"","footnote":"","page_name":" 382 ","page_number":390},
  {"content":"\r\n\r\nباب دوم\r\n\r\n3 عبد الرحمان الناصر و قيام خلافت اموى در اندلس\r\n300 - 350 ه / 912 - 961 م\r\n\r\n","description":"","footnote":"","page_name":" 383 ","page_number":391},
  {"content":"\r\n . \r\n","description":"","footnote":"","page_name":" 384 ","page_number":392},
  {"content":"\r\n\r\n\r\nفصل اول مملكت مسيحى اسپانيا در خلال قرن نهم ميلادى\r\n\r\n1\r\nاز پديد آمدن مملكت مسيحى اسپانيا پس از فتح اسپانيا به دست مسلمانان ، سخن گفتيم « 1 » . و گفتيم كه چگونه اين مملكتى كه در آن سوى كوهستانهاى شمالى به وجود آمده بود ، با گامهاى كند ولى ثابت و استوار ، راه نمو پيمود و در همهء اين مدت واليان اندلس از آن غافل بودند و براى فروكوفتنش دست به كارى نزدند ، تا آنگاه كه در اواخر قرن هشتم عاملى شد كه به حساب آمد و حكومت قرطبه به آن نيروى تازه نفسى كه پىدرپى سرزمينهاى اسلامى را مورد تهديد قرار مىداد با نظر اهتمام و بيم مىنگريست و در سالهاى بعد قسمت اعظم نيروى خود را صرف مبارزهء با آن و محدود كردن تجاوزاتش نمود .\r\nدر ذكر اخبار اين دوره از تاريخ مملكت مسيحى اسپانيا ، به عصر الفونسوى دوم ملقب به عفيف كه در سال 791 م / 175 ه به پادشاهى نشست رسيديم . الفونسوى دوم پادشاهى دورانديش و كارا بود . مملكت را در ضبط آورد و از هر جهت به پيش راند . مرزها را استوارى بخشيد و شهرها را آبادان ساخت و در راه بهبود اوضاع اجتماعى كشور خود سعى بليغ نمود . پايتخت را به شهر اوويدو آورد . مملكت جليقيه\r\n\r\n\r\n","description":"","footnote":"\r\n( 1 ) . رجوع كنيد به فصل هفتم از باب دوم ، ص 223 - 238 .\r\n","page_name":" 385 ","page_number":393},
  {"content":"\r\n\r\nيا مملكت آستورياس ( اشتوريش ) - چنان كه در آن روزها ناميده مىشد - از شرق به غرب از ولايت بسكونيه تا درياى محيط گسترده بود . شمال آن خليج بسكونيه بود و جنوب آن نهردويره ، ولى در اين ايام مانند دورهء الفونسوى كاتوليك شامل ولايت ناوار يا بلاد بشكنس نمىشد . در آن ايام اين ناحيه خود كشور مستقلى بود و به صورت يك مملكت مسيحى ديگر در نزديكى آن اداره مىشد .\r\nفرمانروايى الفونسوى دوم نزديك به نيم قرن مدت گرفت و با سه تن از امراى اندلس معاصر بود : هشام بن عبد الرحمان و پسرش حكم بن هشام و نواده‌اش عبد الرحمان بن حكم . در تمام اين مدت ميان اندلس و مملكت مسيحى شمالى كشمكش و زدوخورد بود . بارها ميان دو كشور نبرد افتاد و به اراضى يكديگر لشكركشى كردند . مهمترين حوادث در اين سلسله نبردها به هزيمت شدن جلالقه يا بشكنس از برابر مسلمانان بود . اين نبرد كه به نبرد صخره معروف بود ، در سال 795 م / 179 ه ، در اقصاى جليقيه رخ داد . سردار لشكر بشكنس الفونسوى دوم بود .\r\nدر سال 810 م / 193 ه در عهد حكم بن هشام ، الفونسوى دوم قواى خود را از نهر دويره عبور داد و به اراضى اسلامى تجاوز ورزيد و تا قلمريه و اشبونه پيش تاخت و در آن حوالى دست به كشتار و تاراج زد . حكم بن هشام سال بعد خود به غزاى جليقيه رفت و به منطقهء وادى الحجاره درآمد و به انتقام تجاوز و تاراج و كشتارى كه مسيحيان مرتكب شده بودند دست به تاراج و كشتار زد .\r\nدر عهد عبد الرحمان بن حكم ، سپاه اندلس به سردارى حاجب عبد الكريم بن عبد الواحد بن مغيث ، در سال 823 م / 208 ه رهسپار البه و قلاع شد . اين حمله به دنبال حملهء الفونسوى دوم به ثغر اعلى و تاختن به مدينهء سالم بود . مسلمانان مسيحيان را در طى چند نبرد منهزم كردند و در اراضى جليقيه به تاخت و تاز پرداختند و شهر ليون را ويران ساختند و بر مسيحيان صلحى با شرايطى سخت تحميل نمودند .\r\nچون الفونسوى دوم رخت از جهان بكشيد ، پسرش راميرو يا چنان كه در كتب اسلامى آمده « رذمير » به جايش نشست . راميرو نتوانست اين مقام را بدون يك سلسله مبارزات به دست آورد . از اين قرار كه راميرو چون پدرش درگذشت ، در ولايت بردولياى شرقى كه بعدها به سبب كثرت قلعه‌هايى كه در آن سرزمين بود به قشتاله يا كاستيليا  allitsaC  شهرت يافت ، مىزيست و چشم به حركات مسلمانان دوخته بود .\r\n\r\n","description":"","footnote":"","page_name":" 386 ","page_number":394},
  {"content":"\r\n\r\nعبد الرحمان بن حكم در اين هنگام سرگرم نبردى بزرگ در ثغر اعلى بود و در بلاد بشكنس تاخت‌وتاز مىكرد . الفونسو در هراس بود كه اين سيل بنيان كن مرزهاى جليقيه را نيز درنوردد ، ولى عبد الرحمان بن حكم پس از آنكه بنبلونه را ويران كرد و بشكنس و هم‌پيمانانشان شورشگران ثغر اعلى را درهم كوبيد بازگشت . الفونسوى دوم پس از اندكى از اين حوادث بمرد . در اوويدو رهبر يكى از اشراف به نام كنت ريوتيانوس نخست سلطنت را تصاحب كرد . راميرو از آنچه گذشته بود خبر يافت . از بردوليا شتابان به جليقيه راند و سپاهى از شهر لك گرد آورد و به آستورياس آمد تا با كنت غاصب نبرد كند . ريوتيانوس در كرانه‌هاى نهر نارسياس با سپاه خود با راميرو روبه‌رو شد . چون نبرد ميان دو گروه درگرفت بيشتر سپاهيان ريوتيانوس از او جدا شدند و او خود شكستى سخت خورده بگريخت . دستگيرش كردند و چشمانش را ميل كشيدند و باقى عمر در يكى از ديرها در بندش نمودند . راميرو تخت‌شاهى خود بازستد و سراسر جليقيه و آستورياس به فرمان او درآمد .\r\nتخت پادشاهى راميرو كه زير نفوذ اشراف بود همچنان مىلرزيد . سالى چند نگذشت كه اشراف در سال 845 م توطئهء شورش تازه‌اى را بر ضد او برپا كردند ، سپس در سال 848 بار ديگر شورش ديگرى به راه انداختند . راميرو هربار توانست شورش را سركوب كند و سران آن را بگيرد و بسيارى از ايشان را بكشد .\r\nآنچه درخور توجه است اين است كه معاملهء حكومت قرطبه با سران شورشيان با اعتدال و گذشت بيشترى توأم بود . بسيار اتفاق مىافتاد كه عصيانگران را عفو كند و نيز در شكنجهء آنان چندان قساوت به خرج نمىداد . البته اين امر به اوضاع و احوال در اندلس مربوط مىشد ، زيرا شورشهاى اندلس بيشتر شورشهاى قبيلگى بود و شورشگران از مردم عادى . اما در جليقيه رؤساى شورشى از اشراف و فئودالهاى بزرگ بودند ، بنابراين خطرشان براى دستگاه فرمانروايى بيشتر بود و ازاين‌رو مقاومت بيشترى را ايجاب مىكرد « 2 » .\r\nمملكت مسيحى در آغاز دورهء راميرو ، چونان مملكت اسلامى ، سرگرم دفع حملات نورمانها بود ، حملاتى كه در سال 842 به ناگاه - چنان كه گفتيم - با شدتى\r\n\r\n\r\n","description":"","footnote":"\r\n( 2 ) .\r\n . 352 . s . I . B , neinapS ni nedajamO red ethcihcseG : hcabhcsA \r\n","page_name":" 387 ","page_number":395},
  {"content":"\r\n\r\nويرانگرانه گريبانگير دولت قرطبه گرديد . از آن پس حكومت قرطبه مجبور شد مدتى را صرف استحكامات مرزى نمايد و خرابيهايى را كه نورمانها به بار آورده بودند جبران كند . امير اندلس عبد الرحمان بن حكم تا از اين مهم فراغت يافت بار ديگر به تدارك سپاه و ساز نبرد براى حمله به مملكت مسيحى شمال و دفع مسيحيان مهاجم پرداخت .\r\nدر سال 847 م فرزند خود محمد را به جليقيه فرستاد . محمد سرزمين جليقيه را زير پى سپرد و شهر ليون را محاصره نمود و در آن منطقه دست به كشتار و تاراج زد . برخى روايات مسيحى حاكى است كه مسلمانان با راميرو در نزديكى مدينهء سالم روياروى شدند و سپاهش را به سختى شكست دادند و بر چند دژ مستولى شدند و غنايم و اسيران بسيار به دست آوردند . در روايت ديگر آمده است كه راميرو در نزديكى كلاوينگو در مكانى مجاور قلهره با مسلمانان مصاف داد و باوجود اندك بودن شمار سپاهيانش ايشان را منهزم ساخت . براى اين پيروزى روايتى خرافه‌آميز نيز نقل مىكنند .\r\nخلاصه آنكه راميرو قديس ياقب را شب جنگ در خواب ديد كه او را وعدهء پيروزى مىداد . « 3 » در روايات اسلامى از اين جنگ و پيروزى خيالى آن نشانى ديده نشده است .\r\nراميرو باقى دوران كوتاه فرمانروايىاش را صرف تنظيم امور كشور و پابرجاى كردن امن و آسايش مردم نمود . چند كليسا و دير بنا كرد . در ماه دسامبر سال 850 م پس از هشت سال حكومت بمرد و تخت پادشاهى بردوليا و آستورياس را به پسر خود اردونيو واگذاشت .\r\n\r\n2\r\nاردونيو پس از وفات پدر به اندك مدتى به‌جاى او نشست و به استحكام مرزهاى ميان خود و مسلمانان چون توده و ليون و استرقه پرداخت و چند دژ را در حوالى مرزى\r\n\r\n\r\n","description":"","footnote":"\r\n( 3 ) .  952 . s . I . B . dibi : hcabhcsA \r\n","page_name":" 388 ","page_number":396},
  {"content":"\r\n\r\nتعمير كرد و براى دفاع آماده شد و شورش ولايت بسكونيه را سركوب نمود و آنجا را زير فرمان خود درآورد . چون در آغاز حكومت امير محمد بن عبد الرحمان نشانه‌هاى شورش مولدين در اندلس آشكار شد و طليطلهء پرآشوب رودرروى حكومت قرطبه درايستاد اردونيو براى شورشيان مدد فرستاد ، ولى سپاه اندلس در سال 854 م شورشگران و هم‌پيمانان مسيحى ايشان را در نبرد وادى سليط درهم شكست . در سال بعد امير محمد به غزاى البه و قلاع رفت و در آن نواحى تاخت‌وتاز بسيار كرد . ولى اندلس از آن پس گرفتار حملهء نورمانها شد و لشكركشيهاى تابستانى را به شمال چند سال تعطيل كرد .\r\nاردونيو خود در اين هنگام گرفتار خطر نيرومند تازه‌اى شد . اين عامل خطرناك در ولايات شمالى روبه‌رشد و نمو داشت . آرى موسى بن موسى بن قسى توانسته بود دامنهء نفوذ خود را بر ثغر اعلى گسترش دهد و در آن امارتى مستقل تأسيس كند .\r\nگارسيا امير ناوار دختر موسى را به زنى گرفته بود و با موسى پيمان دوستى بسته بود .\r\nدر اوايل عهد امير محمد ، موسى از كوه پيرنه گذشت و در جنوب فرانسه به حمله پرداخت . پادشاه فرانسه شارل كچل به وحشت افتاد و مجبور شد براى او هدايا و تحف بسيار فرستد و پيشنهاد صلح و دوستى كند . چون اردونيو از جنبش سپاه موسى خبر يافت او نيز شتابان با او پيمان آشتى بست . ولى اردونيو اين پيمان را به زودى شكست ، زيرا از يارى رساندن موسى به بشكنس كه بر ضد او قيام كرده بودند به خشم آمد و اين اقدام به تحريض دامادش گارسيا امير ناوار بود . اردونيو عاقبت چاره‌اى جز مخاصمت و جنگ با موسى نيافت ، پس به يكى از دژهاى موسى در ناحيهء غربى حمله برد . موسى با داماد خود گارسيا پادشاه ناوار و لشكرش به جنگ اردونيو رفت .\r\nدر نبردى كه ميان دو گروه درگرفت موسى شكست خورد و مجروح شد . گارسيا داماد او نيز كشته شد . در سال 862 م موسى در اثر آن جراحت بمرد . اين واقعه بر پيكر قدرت بنى قسى در شمال ، ضربتى هولناك بود . چون لب بن موسى پس از مرگ پدر دريافت كه دولت مسيحى شمال خاندان او را تهديد مىكند ، با اردونيو مصالحه كرد و با او پيمان بست كه در جنگ با مسلمانان يارىاش كند و آنان را از ولايات شمالى براند .\r\nچون اردونيو حكومت قرطبه را سرگرم نبرد با شورشيان داخلى يافت فرصت\r\n\r\n","description":"","footnote":"","page_name":" 389 ","page_number":397},
  {"content":"\r\n\r\nغنيمت شمرد و با سپاه خود از نهردويره گذشت و به شهر قوريه حمله كرد و والى آن را اسير نمود . سپس به شلمنقه لشكر برد و مسلمانان را شكست داد و در آن نواحى دست به آشوب و خونريزى زد . امير محمد بن عبد الرحمان به سردارى پسرش منذر لشكر به شمال فرستاد و البه و قلاع را بگرفت و مسيحيان را در همه‌جا درهم شكست و به بنبلونه رسيد و در حوالى بنبلونه دست به قتل و تاراج گشود . حملات اندلس از آن پس بر البه و قلاع ادامه يافت و ميان مسلمانان واردونيو چند بار نبرد افتاد . در همهء اين نبردها - چنان كه گفتيم - مسيحيان شكست خوردند . محمد بن عبد الرحمان را قصد آن بود كه كار مملكت جليقيه را يكسره كند . ازاين‌رو از آبهاى غربى كشتيهايى براى يك نبرد دريايى به جليقيه فرستاد . ناوگان اندلس به مصب رود منهو ( يامينيو ) رسيد ، ولى طوفانى عظيم برخاست و كشتيها را درهم شكست و نقشه اجرا نشده ، باطل گرديد . اين واقعه در سال 866 اتفاق افتاد .\r\nاردونيو پس از اين شكستها به آرامش گراييد و ديگر هواى جنگ را از سر بيرون كرد و در ماه مه سال 866 درگذشت . اندكى پيش از مرگش پسر بزرگش الفونسو را ولىعهد خود نمود و او به نام الفونسوى سوم به‌جاى پدر بر تخت نشست .\r\nهنوز سنش به چهارده سالگى نرسيده بود .\r\n\r\n3\r\nالفونسوى سوم ، اين شاه جوان ، تازه بر تخت فرمانروايى نشسته بود كه كنت فرويلا حاكم ولايت جليقيه پسر برمودو بر او خروج كرد تا تخت سلطنت را از او بستاند . چون لشكرش به اوويدو رسيد ، الفونسوى سوم به ولايت البه گريخت و فرويلا بر قصر سلطنتى مستولى شد و خود را پادشاه خواند . ولى اشراف گوت كه تخت سلطنت را تكيه و پناه خود مىدانستند اين عمل را عملى غاصبانه خواندند و با فرويلا به جنگ برخاستند و كشتندش . الفونسو پيروزمندانه به اوويدو بازگشت و بار ديگر بر تخت نشست .\r\n\r\n","description":"","footnote":"","page_name":" 390 ","page_number":398},
  {"content":"\r\n\r\nهنوز زمانى نگذشته بود كه برادران الفونسو يعنى فرويلا و نونيو و برمودو و ادواريوس براى عزل او از پادشاهى دست به توطئه زدند ، ولى اين توطئه پيش از آنكه به اجرا درآيد كشف شد و الفونسو برادران خود را بگرفت و چشمانشان را ميل كشيد و به حبس فرستاد . آنگاه به يارى مسلمانان توانست چند سالى به حكومت خود ادامه دهد . « 4 »\r\nفرمانروايى چهل و چهار سالهء الفونسوى سوم آغاز دورهء تازه‌اى در قدرت و حركت مملكت مسيحى شمال بود . الفونسو فرمانروايى بااراده و باكفايت بود . در مدت حكومتش توانست گاه با جنگ و گاه با زناشويى حدود مملكت خود را از مشرق تا جبال پيرنه گسترش دهد و از رود دويره بگذرد و بارها به اراضى مسلمانان درآيد .\r\nالفونسو در جنگهاى خود به كنار رود تاجه رسيد و چند شهر اسلامى را چون قلمريه و بازو و قوريه و شلمنقه كه نزديك او بودند به تصرف درآورد . هرچند نتوانست آن بلاد را ضميمهء كشور خود كند ولى از آن ناحيه اندلس را تحت فشار قرارداد و توانست تا از سيل غزوات اسلامى جلوگيرد .\r\nدر سال 878 م مسلمانان آهنگ نبرد ليون و استرقه نمودند . الفونسو به مقابله برخاست و مسلمانان را در نبردى در نزديكى سموره منهزم ساخت و برادر خود برمودو را واداشت كه از استرقه بگريزد و به مسلمانان ملتجى شود . در سال 881 م الفونسو به اراضى مسلمانان لشكر آورد و از رود دويره و تاجه عبور كرد و در يك تاخت تا حوالى مارده و وادى انه رسيد و اين جايى بود كه هيچ‌يك از اسلاف او به آنجا نرسيده بودند . روايات مسيحى حاكى است كه او در دامنهء كوه اريفر از جبال سيرامورنا ( جبل الشارات ) با مسلمانان روبه‌رو شد و مسلمانان را شكست داد و چند هزار تن از ايشان را بكشت و اين جنگى است كه روايات اسلامى به آن اشارت نكرده‌اند « 5 » .\r\nدر اين ايام طوفان شورشها بر سراسر اندلس به وزش درآمده بود و حكومت قرطبه به سركوبى بنى قسى در ثغر اعلى سرگرم بود . محمد بن لب زعيم شورشيان با الفونسوى سوم پيمان بسته بود تا به او در نبرد با مسلمانان يارى رساند . ولى مسلمانان\r\n\r\n\r\n","description":"","footnote":"\r\n( 4 ) .  . 103 . S . I . B . dibi : hcabhcsA \r\n( 5 ) .  . 303 . s . I . B . dibi : hcabhcsA \r\n","page_name":" 391 ","page_number":399},
  {"content":"\r\n\r\nبا گرفتن سرقسطه كه پناهگاه محمد بن لب بود پيروزى به دست آوردند ، آنگاه براى مصاف با مسيحيان به البه لشكر بردند . در اين هنگام الفونسوى سوم ترجيح داد كه با مسلمانان دوستى ورزد و ميان او و امير محمد بن عبد الرحمان - چنان كه پيش از اين آورديم - معاهدهء صلح بسته شد و اين معاهده مدتى دوام يافت .\r\nسبب آن بود كه پادشاه مسيحى صلاح چنان ديد كه در ايامى كه حكومت قرطبه سرگرم كشمكش با شورشيان داخلى است ، به تأمين حدود و اراضى خود از خطر تهاجم اسلامى پردازد و همهء هم خود را مصروف بهبود اوضاع كشور خود سازد و اين امر همهء اهتمام او را به خود اختصاص داده بود . زيرا در مملكت مسيحى هم يك سلسله آشوبها و ناآراميها برحسب موقعيتهاى اجتماعى و سياسى پىدرپى ظهور مىكرده بود . از جملهء اين شورشها در عهد الفونسوى سوم شورشى بود كه در اثر بستن ماليات بر مزارع پديد آمد و زمينداران براى مبارزه با آن در انحاء مملكت قيام كردند و مىخواستند براى باژ و ساوى كه بدين نحو به كليسا و روحانيان مىپردازند حد معينى قرار داده شود . ولى اين قيامها همه سركوب شد و بيشتر مزارع به نفع كليسا مصادره گرديد و تخت‌شاهى همچنان به رساندن اموال به ديرها و روحانيان ادامه داد .\r\nدر خور ذكر است كه پادشاهى اسپانيا از آغاز پيدايش خود به فرمان كليسا و كرسى رسولى بود و دستگاه پاپ در آن نفوذ فراوان داشت . تخت پادشاهى اسپانيا قدرت خود را از قدرت پاپ ناشى مىدانست و در هر موردى كه يك مسئلهء مهم پيش مىآمد به پاپ رجوع مىكرد . ازاين‌رو آلفونسوى سوم به پاپ يوحناى هشتم‌نامه نوشت و از او اجازت خواست مجلس مشاوره‌اى براى تعيين اسقفها تشكيل شود . پاپ اجازه داد و از او خواست گروهى از سواران جنگجوى خود را براى يارى مسيحيان در جنگ با مسلمانان به صقليه و جنوب ايتاليا بفرستد . اين مجلس در سال 871 م در اوويدو تشكيل شد و امور كليساى اسپانيا را به انتظام آورد . آلفونسوى سوم پادشاهى پرهيزگار و ديندار بود و كليسا و روحانيان را از او سود بسيار عايد مىشد .\r\nالفونسوى سوم براى تأمين اين اموالى كه به كليسا و روحانيان مىپرداخت مجبور بود ميزان ماليات را بالا برد و بر مردم كشور خود فشار بيشتر وارد كند و همين امر سبب آشوبها و عصيانهاى پىدرپى مىگرديد « 6 » .\r\n\r\n\r\n","description":"","footnote":"\r\n( 6 ) .  . 253 - 643 . s . I . B . dibi : hcabhcsA \r\n","page_name":" 392 ","page_number":400},
  {"content":"\r\n\r\nدر اواخر حكومت الفونسو ميان او و بنى قسى سروران ثغر اعلى نبرد درگرفت .\r\nزعيم اين خاندان محمد بن لب بارها به اراضى مملكت مسيحى و ناوار حمله كرد .\r\nهمچنين ميان الفونسو و ابن القط كه بربرهاى ناحيهء سموره - چنان كه گفتيم - او را مهدى مىخواندند جنگ درگرفت ، ولى اين جنگها كه در اين ايام ميان مسلمانان و مسيحيان درمىگرفت صورت رسمى نداشت و غالبا در اثر تحريك سران شورشى بر ضد حكومت قرطبه بود و غالبا به صلح مىانجاميد . ازاين‌رو ميان حكومت قرطبه و مملكت مسيحى در تمام ايام امارت امير محمد بن عبد الرحمان و پسرش امير منذر ، سپس برادرش امير عبد اللّه صلح برقرار بود . با آنكه الفونسو مىتوانست به يارى شورشيان بر ضد حكومت قرطبه آتش فتنه را در اندلس افروخته دارد ، ولى به پيمان صلح خويش با حكام قرطبهء پايبند بود و هرگز در اراضى مجاور خود دست به جنگ مهمى نزد .\r\nبراى سرنگون كردن الفونسوى سوم و گرفتن تخت‌شاهى از او چند بار توطئه شد و بيشتر اين توطئه‌ها را افراد خاندانش به راه مىانداختند . اينان يك بار با فرزند او و زنش خمينا براى خلع او دست به اقداماتى زدند ، ولى او خود توطئه را كشف كرد و بدان پايان داد و پسر خود گارسيا را گرفت و در قلعهء اوويدو به زندان كرد . ولى اين شكست ، توطئه‌گران را در كار خود سست ننمود و به رياست ملكه خمينا دست به اقدام ديگر زدند . ملكه زنى طماع و تشنهء قدرت بود . كنت نونيو فرمانرواى بورگوس ( برغش ) و سه پسر شاه يعنى اردونيو و فرويلا و گوندسالووس نيز با او يار شدند . گروهى از لشكريان و جماعت كثيرى از مردم به ايشان پيوستند و بر بسيارى از استحكامات و جنگگاهها مستولى شدند . الفونسو از عاقبت جنگ داخلى بترسيد و شروط شورشيان را پذيرا آمد و به نفع پسر بزرگش گارسيا از سلطنت كناره گرفت و اردونيو را حكومت جليقيه داد و فرويلا را حكومت آستورياس . اين واقعه در سال 910 م اتفاق افتاد . بدين‌سان دورهء چهل و چهار سالهء پادشاهى الفونسوى سوم به پايان آمد .\r\nهنوز اندكى از اين حادثه نگذشته بود كه در ماه اكتبر همان سال در سن پنجاه و هشت سالگى درگذشت .\r\nروايات همه از صفات و سجاياى نيك الفونسوى سوم حكايت دارند . همه او را به شجاعت و دورانديشى مىستايند ، زيرا با آنكه يكى از دشمنان سخت‌كوش مسلمانان\r\n\r\n","description":"","footnote":"","page_name":" 393 ","page_number":401},
  {"content":"\r\n\r\nبود چون با حكومت قرطبه پيمان دوستى بست به عهد خود وفادار ماند . الفونسو در همه حال طرفدار علم و ادب بود وصلات و جوايز خود را به اهل علم و ادب ارزانى مىداشت . يكى از نشانه‌هاى سعهء صدر او آنكه براى تربيت فرزند خود اردونيو يكى از علماى مسلمان را برگزيد « 7 » . و چنان كه گفتيم مردى پرهيزگار و متقى بود و جانب كليسا را نيك رعايت مىكرد و آن را به اموال يارى مىنمود . خود نيز چند كليسا و دير ساخت ، از جمله كليساى مشهور شنت ياقب را . ديديم كه چگونه براى آنكه مال بيشترى به كليسا و روحانيان برساند بر املاك زمينداران ماليات بست و همين ماليات سبب شورش مالكان بر ضد او شد . الفونسو براى استحكام بخشيدن به دفاع شهرها و مرزها جد بليغ داشت . بيش از همه شهرهاى برغش و سموره و سيمانقه ( شنت منكش ) مورد توجه بود . الفونسو باروى اين شهرها را مستحكم ساخت و جمع كثيرى از لشكريان خود را در آنها جاى داد تا در برابر مسلمانان چون سدى استوار باشند .\r\nاز هنگام مرگ الفونسوى سوم مملكت اسپانياى مسيحى كه پيش از آن آستورياس يا جليقيه ناميده مىشد مملكت ليون نام گرفت . فرزند و جانشينش گارسيا پايتخت را از اوويدو به ليون منتقل كرد ، زيرا ليون ميان جليقيه و آستورياس بود .\r\nدر روايات مسيحى آمده است كه الفونسوى سوم را الفونسوى كبير لقب دادند ، زيرا در عهد او مملكت مسيحى شمال از حيث قوت و ترقى و وسعت از هر حيث ممتاز بود .\r\nهمچنين در عهد او مدتهاى دراز كشور در صلح و آسايش بسر مىبرد .\r\n\r\n4\r\nدر كنار مملكت آستورياس يا مملكت اسپانياى شمالى و در غرب كوه پيرنه در بلاد كوهستانى بشكنس ، امارت يا مملكت مسيحى ديگرى بود به نام ناوار ( يانبره ) .\r\nاصل و منشأ اين مملكت كوچك سخت در پردهء ابهام و غموض است . آنچه مىدانيم اين است كه قبايل بشكنس در اواخر قرن هشتم ميلادى تابع برخى سروران فئودال\r\n\r\n\r\n","description":"","footnote":"\r\n( 7 ) .  . 253 . s . I . B . dibi : hcabhcsA \r\n","page_name":" 394 ","page_number":402},
  {"content":"\r\n\r\nبودند كه ايشان سر بر خط مملكت فرنگان داشتند . گاه نيز دوكهاى كانتابريا يا امراى آستورياس بر آن حكومت مىكردند . پايتخت مملكتشان شهر استوار بنبلونه بود كه مسلمانان زمانى بر آن فرمان مىراندند ، سپس در اواخر قرن هشتم ، در ايام جنگهاى فرنگان در شمال اسپانيا آن را از دست دادند . بلاد بشكنس يا ناوار از آغاز فتح ميدانى براى غزوات اسلامى و فرنگان بود . چند بار نيز امراى جليقيه به آنجا لشكر كشيدند و آن را به مملكت مسيحى شمال منضم كردند ، ولى قبايل بشكنس همواره در تلاش بودند كه استقلال خود را حفظ كنند . چون مملكت مسيحى سرگرم كشمكشهاى داخلى خود شد ناوار يكى از هدفهاى لشكركشيهاى تابستانى مسلمانان گرديد و بارها از سوى لشكر اسلام مورد تاخت و تاز قرار گرفت .\r\nدر پايان قرن هشتم ميلادى حدود سال 799 م در ناوار زعيمى از سروران ظهور كرد موسوم به ازوار و در آنجا دعوى استقلال نمود و چون در سال 836 م درگذشت برادرش سانچو به‌جايش نشست . ولى امير ديگرى از زعماى بشكنس به نام گارسياانيكيز پسر انيگواريستا به خلاف او برخاست و امارت از او بستد . مورخان اسلامى او را مىشناخته‌اند و از او به نام « ونقه بن شانجه پادشاه بشاكسه » « 8 » ياد مىكنند .\r\nدر اين هنگام ناوار براى نخستين بار به صورت مملكتى مستقل درآمد و از آن پس نام پادشاهانش يكى پس از ديگرى آمده است . آنچه درخور ذكر است اين است كه مملكت جوان ناوار صلاح خود در آن ديد كه با امارت اسلامى همجوار خود پيوند دوستى و خويشاوندى برقرار كند . اين امارت از آن بنى قسى سروران ثغر اعلى بود . بنى قسى چنان كه گفتيم به يك اصل مسيحى ياگوتى برمىگردند . انيگواريستا رئيس اين خاندان ناوارى با بيوهء موسى بن فرتون بن قسى ازدواج كرد و موسى بن موسى با دختر گارسيا انيكيز ، وگارسيا و برادرانش دختران لب بن موسى بن فرتون را به زنى گرفتند . برخى از برادران و پسران موسى نيز با دختران امراى ناوار زناشويى كردند « 9 » .\r\nبدين‌گونه رشته‌هاى مودت و هم‌پيمانى و خويشاوندى ميان دو خاندان مسلمان و مسيحى استوار شد و مدتى ادامه داشت . گارسيا انيكيز چنان ديد كه با عمر بن\r\n\r\n\r\n","description":"","footnote":"\r\n( 8 ) . ابن حزم ، جمهرة انساب العرب ، ص 468 .\r\n( 9 ) . ابن حزم ، جمهرة الساب العراب ، ص 468 .\r\n","page_name":" 395 ","page_number":403},
  {"content":"\r\n\r\nحفصون زعيم شورشيان اندلس نيز روابط دوستانه برقرار كند . اما روابط ناوار با كشور همجوار آن ، مملكت بزرگ مسيحى يا ليون تيره شده بود ، زيرا كشور كوچك ناوار همواره از غدر و مطامع مملكت ليون برحذر بود ، تا آنجا كه گارسيا انيكيز با اردونيو پادشاه ليون نبرد كرد و در اين نبرد داماد او موسى بن موسى نيز در جنگى به نام جنگ البلده در كنار او بود . چنان كه گفتيم اين جنگ در سال 862 م اتفاق افتاد .\r\nگارسيا پسر خود فرتون را كه مدتى دراز در قرطبه اسير بود به‌جاى خود نشاند و پس از فرتون پسرش سانچو گارسيا به جايش نشست . در روايتى آمده است كه اين سانچو پسر فرتون ياگارسيا نبود و اصلا از خاندان‌شاهى نبود ، بلكه از شورشگرانى بود كه تخت پادشاهى ناوار را به‌زور تصرف كرده بود . درهرحال سانچو گارسيا مدتى بر تخت فرمانروايى ناوار استقرار يافت و او نخستين كسى از فرمانروايان ناوار است كه پادشاه خوانده شده و در حقيقت سلسلهء پادشاهى ناوار از او آغاز مىشود . سانچو تا سال 926 م فرمان راند و در ايام امير عبد اللّه بن محمد در چند جنگ همراه مسلمانان شركت داشت . مدتى نيز سرگرم نبرد با بنى قسى بود و اين به هنگامى بود كه بنى قسى رشتهء ارتباط خود را از مملكت ناوار بريده بودند .\r\nلب بن محمد بن لب زعيم بنى قسى چند بار به ناوار لشكر برد و ميان او و سانچو در نزديكى بنبلونه درگيريهايى پديد آمد كه به هزيمت لب و كشته شدن او در سال 907 م انجاميد . چون لب بن محمد بن لب كشته شد و برادرش عبد اللّه به جاى او نشست و بر تطليله و بلاد مجاور آن فرمان‌راند بار ديگر جنگ با ناوار از سر گرفته شد . اين‌بار در سال 911 سانچو شكست خورد . سانچو مدتى نيز با الطويل و جز او از زعماى ثغر اعلى در جنگ و كشمكش بود . ما برخى از اين حوادث را آورديم و دنبالهء آن را در ضمن جنگهاى سانچو با عبد الرحمان الناصر مىآوريم .\r\n\r\n","description":"","footnote":"","page_name":" 396 ","page_number":404},
  {"content":"\r\n\r\n\r\nفصل دوم حكومت عبد الرحمان الناصر و قيام خلافت اندلس\r\n\r\n1\r\nقريب به يك قرن از استقرار دولت بنى اميه در اندلس مىگذشت . اساس و بنيان آن ديگر استوار شده بود و اينك در عصر عبد الرحمان بن حكم سر برمىكشيد و شكوفا مىشد ، ولى عوامل شورش و جدايىخواهى بار ديگر آن بنيان استوار را به لرزه درآورد و اندلس در سراسر نيمهء دوم قرن سوم هجرى ( اواخر قرن نهم ميلادى ) دستخوش يك سلسله آشوبها و فتنه‌ها گرديد آن‌سان كه لحظاتى رسيد كه به‌نظر مىآمد دولت اموى اندلس در شرف نابودى است .\r\nامير عبد اللّه بن محمد بن عبد الرحمان امير اندلس در آغاز ماه ربيع الاول سال 300 ه / اكتبر سال 912 م پس از يك دوران دراز و پركشمكش چشم از جهان فروبست و در همان روز فرزندزاده‌اش عبد الرحمان بن محمد كه هنوز سالهاى عمرش از بيست و سه نگذشته بود به جايش نشست . امير عبد الرحمان در حالى به‌جاى نياى خود نشست كه عموها و عموهاى پدرش خود را نامزد جانشينى او كرده بودند . امير عبد اللّه پسر بزرگ خود محمد را به ولايت‌عهدى خويش برگزيده بود ، ولى پسر ديگرش مطرف بر برادر حسد برد و - چنان كه گفتيم - او را به قتل آورد . عبد الرحمان چند هفته پيش از كشته شدن پدر در بيست و دوم رمضان سال 277 ه / دسامبر سال 890 به دنيا آمد .\r\n\r\n","description":"","footnote":"","page_name":" 397 ","page_number":405},
  {"content":"\r\n\r\nمادرش كنيزى مسيحى از مردم اسپانيا بود و ماريا يا چنان كه در روايات عربى آمده مزنه ناميده مىشد . كودك يتيم كه مورد لطف و رعايت نياى خود بود تحت سرپرستى او قرار گرفت و به‌جاى فرزند از دست رفتهء خود او را به درون قصر آورد . چون پسر به حد رشد رسيد نشان نجابت در چهره‌اش آشكار شد و در خردسالى در علوم و معارف برتر از همگنان گرديد . قرآن آموخت و هنوز به ده سالگى نرسيده بود كه با سنت آشنا گرديد و در نحو و شعر و تاريخ سرآمد شد و بويژه در فنون نبرد مهارت يافت . نيايش او را دوست مىداشت و به كارهاى گران مىفرستاد و برخى از روزهاى عيد او را به جلوس مىنشاند تا سپاهيان را سر به فرمان او آيد . بدين‌گونه آن كودك هوشمند و دانا نقطهء آمال دولتمردان شده بود . از آنچه به ظاهر مشاهدت مىافتاد ، هيچ كس را در ولايت‌عهدى او ترديدى نبود . چون امير عبد اللّه را بيمارى شدت يافت انگشترى خود به عبد الرحمان داد و اين نشان برگزيدن او به جانشينى خويش بود . امير عبد اللّه تا آخرين نفسهاى خود كشيد با عبد الرحمان به پادشاهى بيعت كردند « 1 » . عبد الرحمان در روز پنجشنبهء اول ماه ربيع الاول در ايوان « المجلس الكامل » در قصر قرطبه براى گرفتن بيعت حاضر شد و نخستين كسانى كه با او بيعت كردند عموهاى او و عموهاى پدرش بودند . برادران جدش در حالى كه به نشان عزاى امير متوفى رداها و قباهاى سفيد پوشيده بودند در برابر او ايستادند و عمش احمد بن عبد اللّه به‌جاى آنان به سخن پرداخت و گفت : « به خدا سوگند كه خدا تو را به علم خويش براى ما از خاص‌وعام برگزيده است و ما اين نعمت را از خداوند تعالى چشم مىداشتيم . اينك از خدا مىخواهيم كه سپاس ما را بپذيرد و نعمت خود بر ما تمام كند و زبان ما را به ستايش خود گويا سازد » . پس از اين سخن بيعت كرد و ديگر وجوه دولت و موالى بيعت كردند ، سپس فقها و اعيان قرطبه و رؤساى بيوتات دست بيعت دادند . بيعت خواص بدين قرار تا ظهر مدت گرفت . در اين هنگام امير نو برخاست و بر پيكر پدر نماز گزارد و او را در روضه به خاك سپرد . وزرا و دولتمردان همه در كنار او بودند . آنگاه رئيس شهر\r\n\r\n\r\n","description":"","footnote":"\r\n( 1 ) . اين تفاصيل اخير در اوراقى خطى از آغاز عهد الناصر آمده است كه به كوشش لوى پروونسال تحت اين عنوان چاپ شده است :\r\n dirdaM ( risaN - lA , III namhaR - lA dbA ed aminonA acinorC anU . 03 92 . P ) 0591 \r\n","page_name":" 398 ","page_number":406},
  {"content":"\r\n\r\nوزير موسى بن محمد بن حدير و قاضى احمد بن زياد اللخمى و رياست عاليهء شرطه ابن الوليد الكلبى و رئيس شرطه احمد بن محمد بن حدير و رئيس حسبت محمد بن محمد بن ابى زيد چند روز در مسجد جامع از مردم بيعت گرفتند . همچنين نامه‌هايى براى گرفتن بيعت به عمال ديگر نواحى و ولايات گسيل داشتند و امينان دولت براى گرفتن بيعت به شهرها رفتند و از اطراف و اكناف خبر مىرسيد كه همه دست بيعت داده‌اند « 2 » .\r\nدر روز بيعت در قصر و شهر همه‌جا شادمانى بود و مردم در ناصيهء اميرنو آثار عظمت و مباركى مىديدند و به حكومت او اميد مىبستند . ابن عبدربه صاحب عقد الفريد ، شاعر معاصر او در روز اول ربيع الاول سال 300 ه كه روز به امارت رسيدن عبد الرحمان ابن محمد است ، در تهنيت جلوس او چنين سرود :\r\n بدا الهلال جديدا * و الملك غض جديد\r\nيا نعمة اللّه زيدى * ماكان فيك مزيد\r\nان كان للصوم فطر * فانت للدهر عيد\r\nامام عدل عليه * تاجان : باس وجود\r\nيوم الخميس تبدى * لنا الهلال السعيد\r\nفكل يوم خميس * يكون للناس عيد \r\nاندلس در اين هنگام يعنى پس از آنكه انقلابها و آشوبها تا اعماق وجود آن را به لرزه افكنده بود بيش از هر زمان ديگر به آرامش نياز داشت . امير نو دريافته بود كه سياست رفق و مدارايى كه پدرانش نسبت به سران شورشيان در پيش گرفته بودند سياست خطرناكى بوده و تاكنون سودى از آن حاصل نيامده است . ازاين‌رو هنوز چند هفته‌اى از جلوسش نگذشته بود كه نخستين حمله به مناطق آشوب‌زده را به فرماندهى وزير عباس بن عبد العزيز القرشى آغاز كرد . اين حمله نخست به منطقهء قلعهء رباح بود .\r\nدر آنجا فتح بن موسى بن ذو النون از زعماى بربر علم طغيان برافراشته بود . هم‌پيمان رباحى او معروف به ارذبلش نيز با او بود . ميان لشكر امير و شورشگران چند بار نبردهايى سخت افتاد . فتح بن موسى شكست خورد و به پناهگاههاى خود گريخت و ارذبلش نيز به قتل رسيد . سرش را به قرطبه آوردند و بر درگاه قصر بياويختند . قلعهء رباح\r\n\r\n\r\n","description":"","footnote":"\r\n( 2 ) . اوراق خطى ويژهء عصر الناصر ، ص 31 .\r\n","page_name":" 399 ","page_number":407},
  {"content":"\r\n\r\nو اطراف آن از شورشيان پاك شد . اين واقعه در ماه ربيع الاخر همان سال اتفاق افتاد . امير عبد الرحمان بن محمد حمله‌اى را نيز به جانب مغرب تدارك ديد و در ماه جمادى الاولى استجه را از پيروان ابن حفصون بازپس گرفت و باروها و پل آن را كه بر روى رود شنيل بود ويران نمود ، تا رشتهء ارتباطش از همه‌جا ببرد و از آن پس هواى تمرد و خروج را از سر به در نمايد .\r\nدر ماه شعبان سال 300 ه / مارس سال 913 م عبد الرحمان خود به آهنگ غزا بيرون آمد . آشكار شدن امير جوان در صفوف لشكر روح حماسى را در لشكريان به هيجان آورد و همگان دلاورى و پيشتازىاش را ستايش كردند . عبد الرحمان نخست به جنوب شرقى راند . سپاهيان استان البيره و زعماى آن نيز همراه او بودند . ابن حفصون دژهايشان را گرفته بود و اينان به امير پناه آورده ، سر به فرمان او نهاده بودند . امير عبد الرحمان به ايالت جيان در وسط اندلس حمله برد . جيان يكى از مراكز مهم شورشها بود . ابن حفصون بزرگترين زعماى شورشى چند دژ از دژهاى آنجا را تصرف كرده بود . امير عبد الرحمان بر دژ مرتش كه بر سر راه جيان بود غلبه يافت و در همان وقت جمعى از نيروى خود را به مالقه فرستاد ، زيرا رهبر شورشيان آن را تهديد مىكرد .\r\nسپاه عبد الرحمان مالقه را اشغال كرد و ايمنى بخشيد . عبد الرحمان پس از استيلا بر مرتش به دژ مونت ليون ( حصن المنتلون ) حمله برد . اين دژ در نزديكى مرتش بود و يكى از زعماى مولدين به نام سعيد بن هذيل در آنجا موضع گرفته بود . عبد الرحمان دژ را زير ضربه‌هاى خود گرفت و بگشود . سعيد بن هذيل تسليم شد و به فرمان درآمد .\r\nعبد الرحمان در رمضان سال 300 ه او را امان داد . آنگاه به دژ شمنتان در نزديكى بياسه لشكر برد . عبد اللّه بن الشاليه در آنجا بود ، بدون هيچ مقاومتى تسليم شد و امان خواست و همهء دژها و سنگرهاى خود را تسليم نمود . عبد الرحمان سپس به دژ منتيشه لشكر برد و آن را از صاحب آن ابن عطاف بستد . و همهء دژهايى را كه در ايالت جيان در تصرف ابن حفصون بود بستد و از آثار خروج و عصيان پاك نمود . در اين حال ديگر سران شورشى در هرجا كه بودند بيامدند و اظهار فرمانبردارى كردند . عبد الرحمان نيز بپذيرفت و همه را ببخشود .\r\nعبد الرحمان پس از اين فتوحات رهسپار جنوب شد و به ايالت ريه راند . در آنجا نيز باقى دژهايى را كه در طاعت ابن حفصون بودند بستد . استوارترين اين دژها دژ\r\n\r\n","description":"","footnote":"","page_name":" 400 ","page_number":408},
  {"content":"\r\n\r\nشبليس بود كه سخت مقاومت كرد و پس از نبردى دشوار تسليم گرديد و همهء ياران ابن حفصون كه در آن دژ بودند كشته شدند . جعفر پسر ابن حفصون شبانه بگريخت و به پدر خود پيوست . سپس عبد الرحمان بر دژ اشتبين در نزديكى البيره هجوم آورد .\r\nآنگاه به وادى آش لشكر برد و همهء دژهاى آنجا را تسخير كرد . سپس راهى دره‌هاى جبل الثلج ( سيرانوادا ) شد و همهء پناهگاهها و دژهاى آن سامان را نيز به تصرف درآورد . ابن حفصون قصد آن داشت كه به غرناطه حمله كند . مردم البيره كه جماعتى از لشكريان عبد الرحمان نيز با آنان بودند راه بر او گرفتند و بازش گردانيدند . عبد الرحمان همچنان در آن نواحى مىگرديد و دژها را يكى پس از ديگرى مىگرفت و بر آن سرزمينها استيلا مىيافت تا همهء عناصر شورش و عصيان را از آن حدود براند . شمارهء دژهايى كه در اين سفرهاى جنگى تسخير كرد به هفتاد مىرسيد ، همه از دژهاى مهم و استوار . عبد الرحمان از سفر سه‌ماههء خود در روز عيد اضحى به قرطبه بازگرديد « 3 » .\r\nاين نخستين جولان سرآغاز يك كشمكش طولانى و تلخ بود كه عبد الرحمان با آن دست به گريبان گرديد ، زيرا هنوز چند ماه نگذشته بود كه عناصر آشوب و انقلاب گرد آمدند و دست به حمله زدند . ابن حفصون قواى شكست‌خوردهء خود را گرد آورد . اشبيليه در پيشاپيش همه علم شورش برافراشت . چنان كه گفتيم بنى حجاج از زمان امير عبد اللّه در اين شهر مانده بودند و در آنجا امارتى مستقل تشكيل داده بودند .\r\nبنى حجاج هرچند از سوى پدر عرب بودند ولى از جانب مادر اسپانيايى به حساب مىآمدند ، ازاين‌رو در دل با حكومت قرطبه خصومت مىورزيدند . عبد الرحمان مىكوشيد قدرت مولدين را درهم شكند و طرفداران ايشان را نابود سازد ، زيرا مولدين هيچگاه با حكومت اسلامى قرطبه كه چندان جانب ايشان را رعايت نمىكرد يكدل نبودند . زعيم اشبيليه ابراهيم بن حجاج مرده بود و پسرش عبد الرحمان بن حجاج فرمانرواى اشبيليه شده بود و پسر ديگرش محمد بن حجاج در قرمونه حكومت مىكرد .\r\nچون در سال 301 ه عبد الرحمان بن حجاج درگذشت برادرش محمد از قرمونه سر برداشت و خواستار حكومت بر اشبيليه شد ، ولى مردم اشبيليه گرد زعيم ديگرى را گرفتند . اين يك مردى نيرومند بود و احمد بن مسلمة نام داشت . او نيز از بنى حجاج\r\n\r\n\r\n","description":"","footnote":"\r\n( 3 ) . همان اوراق ، ص 35 - 38 .\r\n","page_name":" 401 ","page_number":409},
  {"content":"\r\n\r\nبود . مردم اشبيليه او را به فرمانروايى خود برگزيدند . احمد بن مسلمة بر محمد بن ابراهيم بن حجاج پيشى گرفت و بر اشبيليه مستولى شد . محمد بن ابراهيم به قرطبه رفت و فرمانبردارى خويش از عبد الرحمان را اعلان نمود . عبد الرحمان او را پذيرا آمد و لشكرى به سردارى بدر حاجب همراه او كرد . بدر اشبيليه را محاصره نمود و بر آن مستولى شد . اين واقعه در ماه جمادى الاول سال 301 ه بود . آنگاه باروهاى شهر را ويران نمود . عبد الرحمان از جانب خود به آنجا والى فرستاد و بدين‌سان شورش عرب و مولدين در اشبيليه به پايان آمد .\r\nدر شوال سال 301 ه / مه سال 914 م عبد الرحمان بار ديگر آهنگ غزاى ايالت ريه و جزيره كرد . ابن حفصون زعيم شورش مولدين بازگشته و در آن نواحى فرمان خويش بسط داده بود . عبد الرحمان از محاصرهء دژ طرش در مشرق مالقه آغاز كرد ، سپس به دژهاى ريه و ديگر جنگگاههاى آن روى نهاد و يك‌يك بگشود . در اين هنگام ابن حفصون در رأس لشكر خود بيامد و با عبد الرحمان الناصر روياروى شد و در برابر دژ طرش ميان دو لشكر جنگ افتاد ، جنگى سخت . بسيارى از لشكريان ابن حفصون و هم‌پيمانان مسيحىاش به قتل رسيدند . بقاياى لشكر شورشيان به جانب غرب گريختند .\r\nناوگان عبد الرحمان توانست چند كشتى پر از آذوقه را كه از مغرب به يارى ابن حفصون مىآمد در ضبط آورد و به آتش كشد . عبد الرحمان از آن پس به شذونه و سپس قرمونه رفت . حاكم قرمونه حبيب بن سواده در آنجا شورش كرده بود . عبد الرحمان قرمونه را محاصره كرد تا حبيب بن سواده امان خواست و تسليم شد . عبد الرحمان امانش داد و او با زن و فرزند خويش به قرطبه آمد ، ولى پس از چندى پيمان بشكست . عبد الرحمان همچنان پيش مىتاخت و بر هر دژى كه مىگذشت آن دژ به فرمانش مىآمد . در ماه ذو الحجه در حالى كه بر جبههء شورشيان ضربتى سخت وارد آورده بود ، به قرطبه بازگرديد . اين ضربت هرچند نتوانست غائله را از بيخ برافگند ضربتى سخت بود .\r\nعبد الرحمان قصد آن داشت كه ريشهء شورشيان را بركند و براى انجام اين مقصود هر وسيله‌اى را به كار گيرد ، ولى در اقدام نخستين خود اندكى به نرمش گراييد و نسبت به زعما و سرانى كه سر به فرمان مىآوردند راه مدارا پيش مىگرفت . عبد الرحمان بويژه نسبت به مسيحيانى كه اظهار فرمانبردارى مىكردند نهايت اكرام و گذشت را\r\n\r\n","description":"","footnote":"","page_name":" 402 ","page_number":410},
  {"content":"\r\n\r\nمبذول مىداشت « 4 » .\r\nدر اواخر سال 302 ه / 915 م اندلس دچار قحطى شديدى شد . آذوقه كمياب و گران شد و بدبختى بر سراسر شهرها و ثغور سايه‌افگند . اين قحطى سال بعد هم ادامه داشت و مردم به رنجى توانفرساى گرفتار آمدند . از ديگر سو و با نيز با قحطى يار شد و شمار مردگان افزون گرديد . بسيار از رؤسا و وجوه نيز در زمرهء مردگان بودند .\r\nاين بلا و محنتى طاقت‌سوز بود . عبد الرحمان در اين سالهاى سخت دست كرم بگشاد و هرچه توانست از حيث ارزاق به مردم يارى رسانيد . ديگر بزرگان اهل دولت نيز از او پيروى كردند . تلاش و كوشش ايشان را اثرى بزرگ در تخفيف آلام و محنتهاى مردم بود و همين امر در چنان موقعيتى از شروشور عصيانگران فروكاست و در اقدامات خويش ناتوانشان گردانيد . ولى عبد الرحمان همچنان با چشم و دل بيدار مواظب حركات آنان بود و به تهيهء سازوبرگ رزم مىپرداخت .\r\nچون سالهاى قحطى و بيمارى پايان يافت عبد الرحمان نيز لشكركشيهاى خويش از سر گرفت . سردار خود احمد بن محمد بن ابى عبده را به غزاى سرزمين مسيحيان فرستاد . و ما به زودى در باب جنگهاى او با اسپانياى مسيحى سخن خواهيم گفت .\r\nعبد الرحمان وزير خود اسحاق بن محمد القرشى را به ايالت تدمير و بلنسيه گسيل داشت . اسحاق بن محمد به تعقيب اهل خلاف پرداخت و دژ اوريوله را از شورشيان بستد و شورشگران شهر حامه را به تسليم واداشت . بدر حاجب نيز به شهر لبله لشكر برد و يكى از شورشگران ، عثمان بن نصر را در سال 304 ه / 917 م اسير كرد و با يارانش بند برنهاده به قرطبه فرستاد . يكى ديگر از شورشگران به نام حبيب بن سواده در قرمونه بود . حبيب پيمان خود شكسته و به قرمونه بازگشته بود و چنان مىنمود كه در آنجا موضع گرفته است . عبد الرحمان بدر حاجب را با لشكرى نيرومند بر سرش فرستاد . بدر قرمونه را محاصره كرد و آن را در زير ضربه‌هاى شديد منجنيق گرفت و فتح كرد و حبيب و فرزندش را بگرفت و در بند نمود و به قرطبه گسيل داشت . اين جنگ در ربيع الاول سال 305 ه بود « 5 » . در ماه ربيع الاول سال بعد ، يعنى در سال\r\n\r\n\r\n","description":"","footnote":"\r\n( 4 ) .  . 301 . P . II . loV . tsiH : yzoD \r\n( 5 ) . همان اوراق خطى ويژهء عهد الناصر ، ص 55 و 56 .\r\n","page_name":" 403 ","page_number":411},
  {"content":"\r\n\r\n306 ه / سپتامبر سال 918 م حادثه‌اى رخ داد كه سبب ضعف و انحلال شورش گرديد و آن وفات عمر بن حفصون رهبر بزرگ شورش و افروزندهء آتش آن در غرب اندلس بود . ابن حفصون در واقع خطرناكترين شورشيانى بود كه اندلس به خود ديده بود .\r\nياران او را عناصرى تشكيل مىدادند كه سر به فرمان قرطبه فرود نمىآوردند و در رأس آنان طايفه‌اى از مولدين بودند . اينان از سلاله‌هاى گوت و مسيحيانى اسپانيايى بودند كه در آغاز فتح ، اسلام آورده بودند و جزئى از ملت اندلس به‌شمار مىآمدند .\r\nاين مولدين با آنكه حكومت اسلامى قرطبه رعايت آزادىشان را مىنمود و با ايشان به مدارا رفتار مىكرد بازهم در دل خصومت مىورزيدند و به مكر و حيله متوسل مىشدند و از هر فرصتى براى خروج و عصيان استفاده مىكردند و به مسيحيان معاهد يارى مىرسانيدند . ديديم كه ابن حفصون چگونه در مناطق جنوب غربى - ميان رنده و مالقه - دامنهء شورش خويش بگسترد . اين مناطق علاوه بر راههاى صعب العبور آن و استحكامات طبيعىاش جايگاه بسيارى از مولدين و مسيحيان بود و اينان بيشتر افراد سپاه او را تشكيل مىدادند . ابن حفصون بىهيچ هراسى به مسيحيت گرويد و اسلام را ترك گفت تا روحيهء غرور و حماسه را در ياران خويش برانگيزد . بنابراين مرگ چنين رهبرى ضربتى شديد بر انقلابات آن ناحيه بود و حكومت قرطبه چون خبر مرگ ابن حفصون بشنيد نفسى به راحت كشيد ، زيرا از يك كشمكش سى ساله رهايى يافته بود .\r\nمورخان مسيحى در بيان شورش درازمدت ابن حفصون مبالغه كرده‌اند و آن را يك انقلاب ملى كه هدفش نجات وطن از سلطهء بيگانگان باشد به حساب آورده‌اند و ازاين‌رو مبارزات ابن حفصون با حكومت اسلامى قرطبه را داراى چنين گرايش و چنين هدفى مىدانند . ناقدان امروزى نيز از ابن حفصون يك شخصيت ملى كه درخور تقدير و احترام بسيار است ، تصوير نموده‌اند و اين برداشت از شورش ابن حفصون را در آثار نقادانهء سيمونت و دوزى نيز ملاحظه مىكنيم . اينان در عين حال كه از ابن حفصون با عنوان خونريز و راهزن نام مىبرند - و مسلما چنين شخصيتى نمىتواند داراى چنان گرايشهايى باشد - بازهم او را در شمار قهرمانان ملى اسپانيا آورده‌اند . سيمونت مورخ مسيحيان مستعرب ابن حفصون را مىستايد كه قيام او بعدها\r\n\r\n","description":"","footnote":"","page_name":" 404 ","page_number":412},
  {"content":"\r\n\r\n« از رهبرى يك گروه به رهبرى يك حزب و يك ملت ارتقاء يافت . » « 6 » دوزى او را « قهرمان اسپانيا كه سىسال رودرروى كسانى كه وطنش را به اشغال خود آورده بودند مقاومت كرد ، و او كسى بود كه بارها امويان را برفراز تخت فرمانرواييشان به لرزه درآورد » به حساب آورده است . دوزى مىافزايد كه ابن حفصون « قهرمانى شگفت‌انگيز بود كه از زمان تسلط روميان چنو مردى در اسپانيا ظهور نكرده بود . » « 7 » ما اين‌گونه آرا را مبالغه‌آميز و اغراق‌گونه مىدانيم و مىگوييم كه اين گونه سخن گفتن جز آنكه از تعصب دينى و نژادى ناشى شود چيز ديگرى نيست و نقد غربيان غالبا از چنين صبغه‌اى عارى نيست . ابن حفصون باوجود شدت و صلابت و قدرت عزم و اراده و آشنايىاش به فنون نبرد چيزى جز يك راهزن يا يك شورشى سخت‌دل و ستمگر نبوده است . آرى ، ابن حفصون در آغاز براى آنكه تن و توشى يابد ياران خود را به استقلال و آزادى از تسلط عرب فرامىخواند و مىگفت كه مىخواهد هموطنانش را از يوغ اسلام رهايى بخشد . ولى او در اين پندار جز يك خدعه‌گر سياسى نبود كه با اين شعارها در پى يافتن ياران بيشتر بود تا بتواند به پايمردى آنان بنيان قدرت خويش را مستحكم سازد .\r\nدر تمام جنگها يا اعمالى كه در خلال شورش درازمدتش از او صادر شد حتى يك عمل قهرمانى شرافتمندانه كه حاكى از روحيهء ملى باشد از او مشاهده نشد ، بلكه همهء اعمال و تصرفات او ستم آشكار و جرم و جنايت بود . ابن حفصون همهء مبادى اخلاقى را زير پاى مىنهاد و همهء مقتضيات شرف و جوانمردى را ناچيز مىانگاشت . كسى كه به چنين اوصافى متصف باشد چگونه مىتوان اعمال او را قهرمانانه به حساب آورد و يا بر آن‌جامهء آزاديخواهى و وطندوستى پوشانيد .\r\nابن حفصون را چهار پسر بود : سليمان و عبد الرحمان و جعفر و حفص و دخترى به نام ارخنتا . او را پسرى ديگر بود به نام ايوب كه پدر به توطئه عليه خود متهمش كرد و به قتلش آورد « 8 » . سليمان در ابده بود و جعفر به‌جاى پدر به عنوان ولىعهد در ببشتر مىزيست . ولى ديرى نپاييد كه عبد الرحمان لشكر خود به ابده برد . شهر را\r\n\r\n\r\n","description":"","footnote":"\r\n( 6 ) .\r\n ) 7981 : dirdaM ( , anapsE ed sebarazoM sol ed airotsiH : tenomiS . J . F . 615 . p \r\n( 7 ) .  . 601 . P . II . V , eriotsiH : yzoD \r\n( 8 ) . ابن الخطيب ، اعمال الاعلام ، ص 32 ، ابن حزم ، نقط العروس ، ص 79 .\r\n","page_name":" 405 ","page_number":413},
  {"content":"\r\n\r\nبگرفت و سليمان را اسير كرد و به قرطبه برد . در آنجا گناهانش را عفو كرد و در زمرهء سپاهيانش درآورد . عبد الرحمان از پسر ديگر ابن حفصون ، عبد الرحمان بن حفصون كه در دژ طرش مكان گرفته بود خواست كه تسليم شود . برادر ديگرشان جعفر در ببشتر بود . عبد الرحمان الناصر بر عبد الرحمان بن حفصون فشار آورد چنان كه نزديك بود دژ طرش را از او بستاند . عبد الرحمان بن حفصون عاقبت اظهار فرمانبردارى نمود و قول داد كه دژ خود تسليم كند و بدين‌گونه براى خود و خاندانش امان خواست . امير او و خاندانش را امان داد و دژ را از او بستد و او را به قرطبه فراخواند و صلات و جوايز داد . عبد الرحمان بن حفصون اديب و شاعر بود . جعفر در ببشتر و حوالى آن خودكامگى پيشه گرفت . امير عبد الرحمان ترجيح داد كه مدتى با او به مدارا رفتار كند و او را بر قلمرو برادرش امارت بخشد . در سال 308 ه / 920 م جعفر در ببشتر قربانى يك توطئه گرديد . مىگفتند كه برادرش سليمان در آن توطئه دست داشته است . بعضى مىگويند جعفر را قصد آن بود كه به دين اسلام بازگردد تا بيشتر مقبول طبع مردم و لشكريان شود . در اين حال يكى از افراد سپاهى عيسوى كيش او را از پاى درآورد « 9 » . برادرش سليمان به‌جاى او در ببشتر به حكومت نشست .\r\nعبد الرحمان او را در مقامش ابقا نمود . ولى سليمان پيمان بشكست و عبد الرحمان به قتال او لشكر بيرون برد و چندى در محاصره‌اش افگند . ياران سليمان كه در دژ طرش بودند همانند او گردن از فرمان قرطبه بيرون كردند . امير عبد الرحمان به طرش راند و پس از آنكه جمعى از سپاهيانش را به محاصرهء او برگماشت ، خود بازگرديد .\r\nمدافعان قلعه به فرمان درآمدند و دژ را تسليم كردند و امان خواستند . امير عبد الرحمان فرمان داد آن را ويران و با خاك راه برابر كنند . امير عبد الرحمان در سال 311 ه / 923 م بار ديگر به محاصرهء سليمان رفت و همهء مناطقى را كه در قلمرو او بودند ويران كرد و بيشتر دژهايش به فرمان آورد . سليمان به كوه ببشتر پناه برد . عبد الرحمان به نبرد او رفت و به سختى در محاصره‌اش افگند تا او و يارانش در تنگنا افتادند و بيشتر يارانش به خلاف او برخاستند و سليمان آنان را به سختى گوشمالى داد . امير عبد الرحمان الناصر بيش از هرجا دژ شط را كه منيع‌ترين دژهاى او بود مورد حمله قرار مىداد . عاقبت\r\n\r\n\r\n","description":"","footnote":"\r\n( 9 ) . ابن خلدون ، العبر ، ج 4 / ص 135 . ابن عذارى ، البيان المغرب ، ج 2 / ص 189 و رجوع كنيد به :  801 . P . II . loV . tsiH : yzoD . \r\n","page_name":" 406 ","page_number":414},
  {"content":"\r\n\r\nسليمان پيشنهاد كرد كه خود به فرمان درآيد و برخى دژهايش را تسليم كند . امير عبد الرحمان بپذيرفت و دژهاى شط و منت ميور و غير آن تسليم او شد و بدينگونه نهايت فرمانبردارى خويش ابراز داشت . امير عبد الرحمان به قرطبه بازگشت و درصدد آن بود كه فرصتى به‌دست آيد و كار آن مرد شورشگر را يكسره كند . در اواخر سال 314 ه وزير خود عبد الحميد بن بسيل را به ببشتر روانه داشت . سليمان با سپاهيان خود به رويارويى بيرون آمد ، ولى به هزيمت رفت و كشته شد . سرش را بريدند و اعضايش را قطعه‌قطعه كردند و به قرطبه فرستادند . سر را بر در قصر بياويختند . اين واقعه در ماه ژوئن سال 927 م اتفاق افتاد . برادر سليمان ، حفص در ببشتر به‌جاى او نشست و چندى مقاومت كرد . در ماه ربيع الاول سال 315 ه عبد الرحمان خود به ببشتر رفت . ولىعهد او حكم نيز همراهش بود . حكم در اين روزها كودكى دوازده ساله بود . عبد الرحمان در ببشتر فرود آمد . حفص در شهر موضع گرفته بود . عبد الرحمان به سختى محاصره‌اش نمود و تا بيشتر او را به تنگنا افگند دژى روبه‌روى دژ او بنا كرد و قواى خود را براى تصرف ديگر دژهاى شورشى گسيل داشت . سپس جماعتى از لشكرش را به سردارى سعيد بن المنذر به محاصرهء دژ برگماشت . محاصره چند ماه مدت گرفت تا آنجا كه حفص ناچار سر به تسليم فرود آورد و شهر را به امان به سعيد بن المنذر واگذاشت . اين واقعه در اواخر ماه ذو القعدهء سال 315 ه / ژانويهء سال 928 م بود . سعيد ، حفص بن عمر ابن حفصون و همهء خاندانش را به اسارت گرفت و به قرطبه برد . عبد الرحمان ايشان را عفو كرد و حفص را در شمار لشكريان خود درآورد .\r\nدر سال بعد ، سال 316 ه عبد الرحمان به ببشتر رفت تا كارهاى آن را به نظم آورد . آنگاه از سوى خود كسى را به امارت آن گماشت . سپس مصمم شد كه آثار ابن حفصون را از شهر بزدايد . آنگاه در مسجد فراموش‌شدهء آن نماز بجاى آورد و فرمان داد پيكر ابن حفصون را از گور بيرون آورند و تابوت او بگشود تا بنگرد كه چگونه به خاك سپرده شده . از اينكه دستهايش را روى سينه‌اش گذاشته و روبه جانب مشرق دفنش كرده بودند دانست كه او را به آيين مسيحيان به خاك سپرده‌اند . عبد الرحمان فرمان داد پيكر او را به قرطبه بردند و بر در قصر بردار كردند . پيكرهاى پسران او حكم « 10 »\r\n\r\n\r\n","description":"","footnote":"\r\n( 10 ) . نامى از او جز به همين مناسبت در جايى نيافتم . و در روايتى از اوراق خطى ، ص 77 .\r\n","page_name":" 407 ","page_number":415},
  {"content":"\r\n\r\nو سليمان را نيز در كنار او بياويختند . اين پيكرها سالهاى دراز همچنان بر دار ماندند . امير عبد الرحمان فرمان داد تا ديگر مساجد مهجور ببشتر را نيز تعمير كردند و كليساها و ديرهايى را كه ابن حفصون در آن منطقه ساخته بود ويران نمود . آنگاه بر ديگر جنگگاهها و دژهاى آن مستولى شد و همه را از آثارى كه در ايام شورش ابن حفصون پديد آمده بود پاك كرد « 11 » . سپس فرمان داد ارخنتا دختر عمر بن حفصون را بگيرند و اعدام كنند . سبب اعدام او مرتدشدنش از اسلام بود . ارخنتا در سال 931 يا 937 بنابر روايت ديگر اعدام شد . در روايات مسيحى نام ارخنتا در شمار قديسين و شهدا ضبط شده است « 12 » .\r\nامير عبد الرحمان در همان هنگام كه سرگرم فرونشاندن شورش ابن حفصون و فرزندان او در جنوب اندلس بود از تعقيب و راندن ديگر شورشگران در ديگر نواحى اندلس غافل نبود . طليطله يكى از مراكز مهم آشوب بود . عبد الرحمان سپاه خود را به محاصرهء آن فرستاد ، زيرا لب بن طربيشه يكى از زعماى مولدين در آنجا بود . لشكر عبد الرحمان دو سال شهر را در محاصره گرفت و همهء راههاى آن را بست و اميد محاصره‌شدگان را به نوميدى بدل ساخت ، تا آنجا كه ناچار به تسليم شدند و سر به فرمان نهادند . لب بن طربيشه با قواى خود در خدمت امير عبد الرحمان در سال 308 ه به غزاى ديار فرنگ رفت . بطليوس و حوالى آن بيش از چهل سال سنگر شورشيان مولدين بود . پسران مروان جليقى همچنان براين منطقه سيطره يافته بودند .\r\nاينان خطرناكترين عصيانگران و نيرومندترين ايشان بودند . با حكام مسيحى رابطه داشتند و با آنان بر ضد حكومت قرطبه پيمان بسته بودند . در سال 311 ه / 923 م عبد الرحمان الناصر خود به جنگ بطليوس رفت و شهر را زير ضربات منجنيق گرفت و همهء دژهاى اطراف آن را محاصره نمود تا جليقى گردن به تسليم و اطاعت نهاد .\r\nعبد الرحمان الناصر او را به قرطبه فرستاد . آنگاه پس از فتح بطليوس به شهر باجه رفت . سعيد بن مالك شورشگر ديگر در باجه موضع گرفته بود . امير عبد الرحمان\r\n\r\n\r\n","description":"","footnote":"\r\n( 11 ) . براى شرح و تفصيل اين وقايع رجوع كنيد به اوراق خطى ويژهء عصر عبد الرحمان الناصر ، صفحات 62 ، 65 ، 69 ، 73 ، 74 ، 75 ، 76 ، 77 ، 78 . ابن عذارى ، البيان المغرب ، ج 2 / ص 191 ، 193 ، 194 ، 204 ، 208 ، 209 . ابن خلدون ، العبر ، ج 4 / ص 145 .\r\n( 12 ) .\r\n 901 . P . II . V . tsiH : yzoD ; 024 . p , lonapE led senigirO : ladiP . M . R \r\n","page_name":" 408 ","page_number":416},
  {"content":"\r\n\r\nمحاصره‌اش كرد . سعيد بن مالك امان خواست . امانش داد و او را با زن و فرزندش به قرطبه فرستاد . عبد الرحمان الناصر اين جنگ را به مدت سه ماه پايان داد و در خلال آن سراسر مناطق غربى كشور را از آثار شورشيان پاك كرد و آنگاه به قرطبه بازگرديد .\r\nعبد الرحمان الناصر خود به تدمير و بلنسيه لشكر برد . اين واقعه در سال 312 ه / 924 م بود . عصيانگران و شورشيان را در شرق اندلس نيز تارومار كرد و بر مراكز دفاعى آنان حمله برد و جمعشان بپراكند . بدين‌گونه آتش انقلاب را در ديگر نواحى خاموش نمود . اين شورشها كه قريب نيم قرن مدت گرفته بود بيشتر نيروى اندلس را صرف خود كرده بود . در تمام اين مدت حكومت قرطبه فرصت نيافته بود كه براى سركوبى دشمن واقعى خويش يعنى اسپانياى مسيحى خود را آماده سازد .\r\n\r\n2\r\nدر خلال مدتى كه اندلس دستخوش انقلاب و آشوب بود و حكومت قرطبه سرگرم فرونشاندن آن ، مملكت مسيحى شمال همچنان نيرومندتر مىشد و پايه‌هاى قدرت خويش مستحكم‌تر مىساخت و چشم به راه فرصتى بود كه بر حكومت قرطبه ضربتى سخت فرود آورد و به يارى شورشيان داخلى در سراسر آن آشوب به‌پا كند .\r\nمملكت مسيحى شمال در اين هنگام به دو امارت يا دو مملكت تقسيم شده بود :\r\nمملكت ليون يا جليقيه ، و مملكت ناوار يا نبره يا بلاد بشكنس . اين دو مملكت باهم پيمان دوستى و يارى داشتند . مملكت ليون كه در شمال غربى ميان اقيانوس اطلس و نهردويره بود از آن ديگر وسيع‌تر و توانگرتر و استوارتر بود ، ازاين‌رو رهبرى اسپانياى مسيحى در نبرد دائم عليه مسلمانان به دست او بود . شهرهاى شمالى اندلس اسلامى همسايهء مملكت ليون مانند استرقه و سموره و شلمنقه و شقوبيه و ميرانده از اواخر قرن هشتم ميلادى بيشتر ساكنان مسلمان خود را از دست داده بود و عربها و بربرها كه شمارشان اندك شده بود در آن نواحى احساس تنهايى مىكردند و مورد تجاوز مسيحيان بودند ، و از سوى ديگر سراسر منطقه همواره گرفتار قحط و غلا بود\r\n\r\n","description":"","footnote":"","page_name":" 409 ","page_number":417},
  {"content":"\r\n\r\nو همين امر سبب شده بود كه مهاجرت ايشان به جنوب افزون و افزونتر گردد . پادشاه ليون الفونسوى سوم در اواخر قرن نهم ميلادى لشكر آورد و در آن منطقه بر بقاياى مسلمانان حمله‌اى كرد و به كوهستانهاى خود بازگرديد . از آن پس شهرهاى شمالى اسلامى بيشتر دچار فقر گرديد و تقريبا از مسلمانان خالى شد و مسيحيان جاى ايشان را اشغال كردند . حكومت قرطبه كه سرگرم فرونشاندن فتنهء شورشيان بود ، نمىتوانست مسلمانان آن سامان را يارى دهد . الفونسوى سوم فرصتى به دست آورد و مرز جنوبى كشورش را تا نهردويره گسترش داد و در آنجا استحكامات و دژها بنا كرد .\r\nمسيحيان از آن دژها و استحكامات براى حمله به مرزهاى اسلامى پايگاهى ساختند و مسلمانان را كه از مركز حكومت دورافتاده بودند مىكشتند و مىسوختند و بر زنان و كودكان و پيران نيز ابقا نمىكردند و هرچه به دستشان مىافتاد به غارت مىبردند . پسر الفونسوى سوم گارسيا نيز اين سياست خونين و ستمگرانه را ادامه داد . اسپانياى مسيحى از خلال ارتفاعات خشك و بىآب و گياه و درآمد اندك خود و فقر جانكاه مردمش به دره‌هاى سبز و خرم اندلس و نعمت بىحساب و تمدن درخشان آن مىنگريست و بر آن حسد مىبرد و كينه مىورزيد و همهء كوشش خود را منحصر به اين كرده بود كه روزى بر آن سرزمين خوشبخت دست يابد . بر حكومت قرطبه واجب بود كه تمام هم خود را براى حمايت اندلس و حفظ و حراست ميراث و تمدن آن به كار برد و آن را از تعرض دشمن متجاوزى كه روزبه‌روز نيرومندتر مىشد ، حفظ كند .\r\nچون عبد الرحمان الناصر به حكومت نشست چندى از لشكركشى به بلاد نصارا چشم پوشيد تا بتواند همهء نيروى خود را در برانداختن شورشيان داخلى مصروف دارد و اندلس را از عوامل و عناصر فتنه پاكيزه سازد . ولى مسيحيان برعكس در تمام اين مدت در پى فرصتى مناسب مىگرديدند تا آتش فتنه و آشوب را در اندلس برافروزند . در همان سالهاى نخستين كه عبد الرحمان به امارت نشست اردونيوى دوم ( به روايت مسلمانان ارذون ) پادشاه ليون ، در سال 302 ه / 914 م حمله به اراضى اسلامى را آغاز كرد و بر مارده تاخت و در آن حوالى دست به كشتار و تاراج زد و بسيارى از ساكنانش را كشت و اسير كرد و بر چند دژ نيز استيلا يافت « 13 » . سپس آهنگ\r\n\r\n\r\n","description":"","footnote":"\r\n( 13 ) . ابن خلدون ، العبر ، ج 4 / ص 141 .\r\n","page_name":" 410 ","page_number":418},
  {"content":"\r\n\r\nبطليوس نمود . مردم بطليوس بيمناك شدند و او را با پرداخت اموال و زر و زيور زنان خويش خشنود كردند . مسيحيان از رود دويره گذشتند و با غنايم و اسيران بسيار بىآنكه كسى در راه متعرض آنان گردد به ديار خويش روى نهادند .\r\nاين منطقه‌اى كه مسيحيان در آنجا به جنگ رفته بودند منطقهء مارده بود و از مناطق پرآشوب . ولى عبد الرحمان نمىخواست كسانى را كه در خاك كشور اسلامى دست به آشوب و شورش زده‌اند رها كرده به بلاد مسيحيان پردازد . پس در آغاز سال 304 ه / 916 م عبد الرحمان وزير و سردار سپاه خود احمد بن ابى عبده را با لشكرى سترك به غزاى مملكت ليون فرستاد و با مسيحيان نبرد آغاز كرد و در چند جنگ آنان را منهزم ساخت و پس از كشتار و تاراج بسيار با اسيران و غنايم بزرگ بازگرديد « 14 » .\r\nدر سال بعد اردونيوى دوم مىخواست انتقام اين شكست را بستاند . پس در منطقهء طلبيره « 15 » دست به تعرض زد . و شهرها را بسوخت و مزارع را نابود كرد . مسلمانان از اين مصيبت به فغان آمدند و نزد امير خود به شكايت رفتند و خواستد تا اين بلا از سر ايشان دفع كند .\r\nعبد الرحمان سردار خود احمد بن ابى عبده را بار ديگر با لشكرى بزرگ به اراضى مسيحيان گسيل نمود . مسلمانان به دژ شنت اشتبن بر ساحل رود تاجه استقرار يافتند .\r\nشنت اشتبن را قاشترومورش « 16 » نيز مىگويند . از استوارترين دژهاى آن حوالى است .\r\nبرگرد آن باروهاى استوار است . اگر اردونيو با لشكرى عظيم از مسيحيان به دفاع از آن نيامده بود به دست مسلمانان مىافتاد . لشكر اسلامى باوجود شمار بسيار افرادش از نظم و انضباط برخوردار نبود . افراد عادى سپاه بربرها و مزدورها بودند كه نه‌چندان علاقه‌اى به حكومت داشتند و نه از دلاورى بهره . اينان بيشتر براى گردآورى غنايم به ميدان جنگ مىرفتند . ازاين‌رو چون اردوينو با لشكر خود فرارسيد شمار كثيرى از ايشان بازگشتند يا پاى به گريز نهادند . سردار شجاعشان كه مرگ را برگريز ترجيح مىنهاد با جماعتى از سربازان و فرماندهان دلير جنگ را پاى فشردند تا همه‌جان باختند .\r\nجمعى از اكابر فقها و مجاهدين نيز كشته شدند . اين هزيمت يكى از هزيمتهاى عجيب و\r\n\r\n\r\n","description":"","footnote":"\r\n( 14 ) . ابن عذارى ، البيان المغرب ، ج 2 / ص 176 .\r\n( 15 ) . به اسپانيايى  arevalaT .  اين شهر در كنار رود تاجه و در غرب طليطله واقع شده .\r\n( 16 ) .  nabetsE naS  يا  soroM ortsaC \r\n","page_name":" 411 ","page_number":419},
  {"content":"\r\n\r\nهولناك بود . اين واقعه در چهاردهم ماه ربيع الاول سال 305 ه / چهارم سپتامبر سال 917 م اتفاق افتاد . روايات اسلامى حاكى است كه بقاياى سپاه اسلامى توانستند اموال و متاع خود را به اراضى اسلامى بازگردانند . ولى روايات اسپانيايى بر خلاف اين است . آنها مىگويند كه هزيمت هراس‌آميز بود ، آن‌سان كه همهء پشته‌ها و جلگه‌ها و بيشه‌هايى كه به سمت جنوب از نهردويره تا انتيسه « 17 » گسترده بودند از اجساد مسلمانان انباشته بود « 18 » .\r\nاين شكست را در دربار قرطبه اثرى عميق بود . عبد الرحمان مصمم شد كه خود به جنگ ليون رود و اگر حوادث افريقيه پيش نيامده بود تصميم خويش عملى مىنمود ، ولى اين حوادث سبب شد كه پاسخ به تجاوز مسيحيان را براى آينده‌اى نه‌چندان دور بگذارد . هنوز چند ماهى نگذشته بود كه اردونيوى دوم و هم‌پيمانش سانچو ( شانجه ) پادشاه ناوار لشكر به بلاد اسلامى آوردند . اين لشكركشى در بهار سال 918 م بود . جنگ شنت اشتبن مسيحيان را دليرتر كرده بود . در حوالى ناجره و تطيله دست به كشتار و تاراج زدند و سانچو بر شهر بلتيره « 19 » مستولى شد و مساجدش را آتش زد و مردمش را به بند كشيد . عبد الرحمان در آرزوى انتقام آن شكست پيشين و كشته شدن سردار دليرش بود ، ازاين‌رو لشكرى عظيم تدارك ديد و سردارى آن را به حاجب خود بدر بن احمد سپرد و فرمانها و نامه‌ها به ساكنان ثغور نوشت و از آنان خواست كه به يارىاش برخيزند و در معاقبت مسيحيان و دفع تجاوز ايشان و سركوبىشان درنگ روا ندارند . بدر با سپاه عظيم خود در حركت آمد و در ماه محرم سال 306 ه / اوايل ژوئيهء سال 918 م از قرطبه روى به ميدان نبرد نهاد . ساكنان ثغور از اطراف بيامدند ، همه تشنهء جهاد و انتقام .\r\nمسيحيان نيز هرچه توانستند از اكناف بلاد جنگجويان را فراخواندند تا بتوانند حملهء دشمن را دفع نمايند . مسلمانان چون سيل به حدود ليون راندند . مسيحيان كه آن همه جنگجو و ساز نبرد ديدند به كوهها متكى شدند ، ولى مسلمانان بر آنان هجوم مىآوردند . دوبار در نزديكى مكانى موسوم به مطونيه نبرد درگرفت . مسيحيان\r\n\r\n\r\n","description":"","footnote":"\r\n( 17 ) . به اسپانيايى  azneitA  .\r\n( 18 ) .  . 711 . p . II . loV . tsiH : yzoD \r\n( 19 ) . ناجره را به اسپانيايى  arejaN  و بلتيره را  arreitlaV  گويند و هردو در حوزهء تطيله واقع شده‌اند .\r\n","page_name":" 412 ","page_number":420},
  {"content":"\r\n\r\nبه سختى منهزم شدند و مسلمانان بسيارى را كشتند و اسير كردند و جز اندكى از آنان رهايى نيافتند . اين دو واقعه در سوم و پنجم ماه ربيع الاول سال 306 ه / سيزدهم و پانزدهم ماه اوت سال 918 م اتفاق افتاد « 20 » .\r\nاين شكست مسيحيان را در عزمشان سست ننمود . هنوز اندك زمانى نگذشته بود كه به اراضى اسلامى لشكر آوردند . ميان مسلمانان و مسيحيان چند ماه پىدرپى قتال بود و در آن بسيارى در مناطق مرزى كشته و اسير گرديدند . عبد الرحمان بار ديگر تصميم گرفت كه خود به جنگ مسيحيان لشكر برد . پس در محرم سال 308 ه / اوايل ژوئن سال 920 م لشكرى عظيم بياراست . در اثناى حركت بسيارى از ساكنان ثغور به او پيوستند . عبد الرحمان اراضى ثغر اوسط را از طليطله به سوى شمال زيرپى سپرد تا به وادى الحجاره و مدينهء سالم رسيد . آنجا راه به سوى البه و قلاع ( قشتاله ) كج كرد .\r\nسپس از رود دويره گذشت و به سوى شهر اوسمه ( وخشمه ) راند و شهر را آتش زد .\r\nمسيحيان گريختند و به كوهها پناه بردند . سپس به دژ شنت اشتبن ( قاشترومورش ) كه مكان شكست دردناك مسلمانان بود ، حمله برد . پادگان مسيحى آن فرار كرد و عبد الرحمان بر دژ غلبه يافت و ويرانش كرد و هرچه در آن بود به غارت برد . آنگاه رهسپار شهر قلونيه گرديد . قلونيه شهرى كهنسال است و امروز جز خرابه‌هايى از آن باقى نمانده است . عبد الرحمان همهء آن منطقه را زير پى سپرد و زمينها را بسوخت و دژها را ويران كرد . قلونيه را نيز ويران كرد و همهء خانه‌ها و كليساهايش را درهم كوفت .\r\nدر تمام اين مسافت هيچ‌يك از مسيحيان متعرض او نشدند . عبد الرحمان سپس رهسپار تطيله و استجه گرديد ، زيرا مردم اين دو شهر كه بارها مورد تجاوز و تعدى مسيحيان واقع شده بودند از او يارى خواسته بودند . عبد الرحمان گروهى از نيروى خود را به سردارى محمد بن لب بن قسى فرمانرواى تطيله فرستاد تا دژ قلقره « 21 » را تسخير كند .\r\nاين دژ پايگاه سانچو براى حمله به قلقره بود . محمد بن لب آنجا را خالى يافت .\r\nعبد الرحمان خود در همان وقت به دژ قلهره لشكر برد . سانچو و يارانش در آنجا بودند و با نزديك شدن مسلمانان بگريختند . مسلمان دژ را گرفتند و هرچه در آنجا بود به غنيمت بردند و زمينهاى آن حوالى را بسوختند . سانچو به دژ ارنيط ( اورنيدو ) كه در جنوب\r\n\r\n\r\n","description":"","footnote":"\r\n( 20 ) . ابن عذارى ، البيان المغرب ، ج 2 / ص 179 و 180 .\r\n( 21 ) . به اسپانيايى  racraC  . در نزديكى شمال قلهره است .\r\n","page_name":" 413 ","page_number":421},
  {"content":"\r\n\r\nغربى قلهره بود پناه برد . ظاهرا مسيحيان مىخواستند در اين منطقه راه بر مسلمانان بربندند . چون عبد الرحمان قواى خود را از رود ايبرو يا ابره عبور داد ، سانچو با سپاه خود مقدمهء لشكر او را مورد حمله قرار داد ، ولى عبد الرحمان بيدار و آماده بود .\r\nسواران و تيراندازان دست به دست هم داده مسيحيان را واپس نشاندند و بسيارى را كشتند . مسيحيان بر سر كوهها پناه بردند و سانچو به هم‌پيمان خود اردونيو پادشاه ليون پيوست . هردو پادشاه لشكرهاى خود از نواحى مختلف گرد آوردند و منتظر رسيدن لشكر اسلام نشستند . چون سپاهيان اسلام به درون دره‌هاى كوهستان درآمدند مسيحيان حمله كردند و عقبدارهاى لشكر را فروكوبيدند و زيانهاى بسيار رسانيدند ، چنان كه پريشانيهايى در آن پديد آوردند . عبد الرحمان ترسيد كه به تنگنا افتد . كوشيد و لشكر خود از آن دره‌ها به دشت كشيد . در آنجا در مكانى به نام ژونكرا  areuqnuJ  نزديكى مغرب بنبلونه لشكرگاه زد و آمادهء ديدار با دشمن گرديد . در اين هنگام مسيحيان كه به نابودى مسلمانان طمع كرده بودند از كوه به دشت سرازير شدند و آن مكانهاى منيع و استوار را رها كردند . به ناچار جريمهء اين اشتباه را با شكست سختى كه خوردند ، دادند . مسلمانان بسيارى را كشتند و بسيارى را اسير كردند و تا شب پرده نيفگند از ضربه‌هاى تير و تيغ مسلمانان رهايى نيافتند . جمع كثيرى اسير شدند . بسيارى از بزرگان شهسواران و زعماى ايشان نيز در زمرهء اسيران بودند . دو اسقف نيز اسير شدند : اسقف شلمنقه و اسقف توى . اين دو اسقف چون دو سپاهى مىجنگيدند . بيش از هزار تن از مسيحيان به قلعهء مويش كه در آن نزديكى بود پناه بردند . مسلمانان آن قلعه را گرفتند و همه را كشتند . لشكر نصارا به كلى تارومار شد و از هرگونه مقاومتى بازماند . مسلمانان را غنايم بسيار به دست افتاد . اين شكست در روز ششم ربيع الاول سال 308 ه / بيست و ششم ژوئيهء سال 920 م در لشكر مسيحيان افتاد . عبد الرحمان دژهاى دشمن را ويران كرد و دژهاى مسلمانان را تعمير نمود . پيش از همه به تعمير دژ بقيره  areugiV  كه مشرف بر مرز ناوار بود ، پرداخت و آن را از جنگجويان و سازوبرگ نبرد و آذوقه بينباشت . سپس به قرطبه بازگرديد و در اواخر سپتامبر سال 920 به آنجا وارد شد .\r\nاين سفر جنگى سه ماه مدت گرفته بود « 22 » .\r\n\r\n\r\n","description":"","footnote":"\r\n( 22 ) . اوراق خطى ، ويژهء عصر الناصر ، ص 63 و 64 . ابن عذارى ، البيان المغرب ، ج 2 / ص 187 - 189 .\r\nهمچنين :  341 411 . p . II . V . tsiH : yzoD . \r\n","page_name":" 414 ","page_number":422},
  {"content":"\r\n\r\nعبد الرحمان اميدوار بود كه اين درسى كه به مسيحيان داد در دفع تجاوز آنان مؤثر باشد ، ولى اشتباه مىكرد . هنوز دو سال نگذشته بود كه اردونيو بر ناجره تاخت و بر آن استيلا يافت . هم‌پيمان او سانچو نيز به بقيره لشكر برد . عبد اللّه بن محمد بن لب با چند تن از زعما و وجوه اكابر بنى لب و بنى ذوالنون از آن دفاع مىكرد . سانچو بقيره را محاصره نمود و بر آن غلبه يافت و همهء ساكنانش را بكشت . سرتاسر اندلس از اين واقعه به هيجان آمد و از هر سو تيرهاى ملامت به سوى عبد الرحمان روان شد ، زيرا او بود كه در حمايت مرزها و سرداران مرتكب قصور و تقصير شده بود . براى فرونشاندن خشم و غضب مردم جز انتقام راه ديگرى نبود . عبد الرحمان وزير خود عبد الحميد بن بسيل را با لشكرىگران به ثغر اعلى فرستاد و چون ساز و برگ نبرد كامل كرد در سال 311 ه / 923 م آهنگ تطيله نمود و از آن گذشت و به سرزمين ناوار قدم نهاد و دست به كشتار و تاراج زد . چند ماه ديگر صبر كرد و به گردآورى سازوبرگ پرداخت و ديگر منتظر فرارسيدن بهار و موسم لشكركشيهاى تابستانى نماند ، بلكه در محرم سال 312 ه / آوريل سال 924 م با لشكرى جرار به عزم گوشمال مسيحيان و گرفتن انتقام جنايت بقيره در حركت آمد . چون به تطيله رسيد زعماى ثغر اعلى با لشكرهاى خود به او پيوستند . عبد الرحمان در اواخر ماه ربيع الاخر ( ژوئيه ) وارد اراضى ناوار گرديد . مسيحيان به فغان آمدند . بيشتر دژهاى دشمن بىدفاع مانده بود . عبد الرحمان الناصر بر دژ قلقره مستولى شد و بيطرالته ( بيرالتا ) واقع در شمال‌شرقى قلهره و قلعه‌هاى حوالى آن را تصرف كرد و هركه را از نصارا در آنها ديد بكشت يا اسير كرد . سپس به دژ فالجش در نزديكى آن رسيد و به آتشش كشيد و همهء مزارع و روستاهاى اطراف آن را ويران نمود . سپس بر قرقشتاله ( كاركاستيلو ) غلبه يافت . قرقشتاله در وادى آراگون و مشرق بيرالتا و در شمال‌شرقى تطيله بود . عبد الرحمان همهء قلعه‌هاى آن حدود را ويران كرد و به آتش كشيد . سپس به قلب ناوار حمله برد و به سوى پايتخت آن بنبلونه در حركت آمد . پادشاه آن سانچو بارها كوشيد در درون درهء كوهها راه بر او ببندد و هربار با دادن تلفات بسيار بازمىگرديد . عبد الرحمان به بنبلونه رسيد . ساكنان آن از بيم گريخته بودند . عبد الرحمان شهر را ويران كرد و كليساها و قصرهايش را آتش زد .\r\nسانچو در گردآوردن لشكر كوشش بسيار نمود . برايش از قشتاله مدد رسيد .\r\nآنگاه در صحراهاى صعب العبور ناوار دو بار با عبد الرحمان مصاف داد . مصاف\r\n\r\n","description":"","footnote":"","page_name":" 415 ","page_number":423},
  {"content":"\r\n\r\nنخستين در نزديك شنت اشتبن بود و دومى در جوار قلهره . عبد الرحمان در عين حال بس هوشيارانه اقدام مىكرد ، زيرا از عواقب اين گونه خطركردنهاى ناگهانى آگاه بود .\r\nمسيحيان در هردو نبرد شكست خوردند و سپاهشان از هم بردريد و توان هرگونه مقاومتى را از دست دادند و ناوار به فرمان درآمد . اين واقعه در ربيع الثانى سال 312 ه / اوت 924 م اتفاق افتاد « 23 » .\r\nديرى نكشيد كه اردونيوى دوم پادشاه ليون در سال 925 م درگذشت و برادرش فرويلا به‌جاى او نشست . او نيز بيش از يك سال حكومت نكرد و بمرد . پس از او دو پسرش سانچو و والفونسو بر سر تخت‌شاهى به نزاع پرداختند و ليون گرفتار جنگ داخلى شد . اين جنگ داخلى چند سال دوام يافت و مرحلهء نخستين آن با مرگ سانچو به پايان رسيد . آنگاه كشمكش ميان الفونسو و برادرش راميرو درگرفت . راميرو پيروز شد و به نام راميروى دوم بر تخت نشست . جلوس او در سال 932 م بود .\r\nعبد الرحمان در اين جنگ داخلى شركت نجست و مسيحيان را رها كرد تا يكديگر را بردرند . عبد الرحمان جنگ داخلى مسيحيان را غنيمت شمرد و براى سركوبى كامل شورشهاى درون مملكت خود و پايان دادن به دعوت فاطميان در مغرب اقصى - چنان كه در جاى خود بيان كرده‌ايم - فرصتى به دست آورد .\r\nراميروى دوم - يا چنان كه در روايات اسلامى آمده است رذمير - پادشاهى دلير و نيرومند بود . چون بر تخت نشست بار ديگر نبرد بر ضد مسلمانان را از سرگرفت .\r\nراميرو براى ناتوان كردن مسلمانان برانگيختن اختلافات داخلى را در بلاد اسلامى بهترين راه مىدانست . در اين ايام بار ديگر طليطله پرآشوب شده بود و عوامل فتنه و شورش سربرداشته بودند . راميرو دست به كار دسايس شد و با دادن وعده‌هاى يارى ، زعماى شورشى را به پايدارى ترغيب مىكرد . عبد الرحمان جمعى از علما را به آنجا فرستاد تا با سخنان خود آنان را به دوستى با دولت قرطبه و خضوع و فرمانبردارى نسبت به آن برانگيزند ، ولى مردم باغرور تمام نصايح آنان را رد نمودند و لاف‌زنان\r\n\r\n\r\n","description":"","footnote":"\r\n( 23 ) . ابن عذارى ، البيان المغرب ، ج 2 / ص 159 - 201 . همچنين :  . II . V . tsiH : yzoD . 541 - 441 . P \r\n","page_name":" 416 ","page_number":424},
  {"content":"\r\n\r\nاز يارى ملك ليون ياد كردند . عبد الرحمان الناصر « 24 » خود با سپاهى عظيم رهسپار طليطله شد . اين سپاه‌كشى در ماه ربيع الثانى سال 318 ه / مه سال 930 م انجام گرفت . سپاه عبد الرحمان بر گرد طليطله حلقه زد و همهء باغها و مزارع اطراف آن را به آتش كشيد و پس از چند هفته خود با گروهى از سپاه بازگشت و محاصره را به يكى از سردارانش سپرد . آنگاه پس از دو سال ، در تابستان سال 320 ه / ژوئيهء سال 932 م بازگشت ، بدين آهنگ كه آخرين ضربه را بر پيكر شورشيان فرودآورد . در اين هنگام راميرو كوشيد تا شهر به محاصره افتاده را برهاند و به نداى مردمش پاسخ دهد . پس با جماعتى از ياران خود بيامد . در راه بردژ مجريط « 25 » مستولى شد ، ولى نيروهاى اسلام توانستند او را پيش از آنكه به طليطله رسد بازگردانند . راميرو به ناچار شهر در محاصره افتاده را به حال خود گذاشت و برفت . شورشيان همهء اميد خود را از دست دادند . از سوى ديگر آن محاصرهء طولانى آنان را از پاى درآورده بود . به ناچار به فرمان عبد الرحمان گردن نهادند و تسليم شدند . عبد الرحمان الناصر در رجب سال 320 ه پيروزمندانه وارد طليطله شد و چون استوارى و ضخامت باروهايش را ديد فرمان داد همه را ويران كنند .\r\nشورش اندلس با سقوط طليطله استوارترين سنگر خود را از دست داد .\r\nدر سال بعد - سال 933 م - پادشاه ليون به شهر اوسمه ( وخشمه ) كه مورد تهديد مسلمانان بود حمله آورد و مسلمانان را از آن نواحى براند و شهر را تصرف كرد . در تابستان سال بعد عبد الرحمان لشكر به جنگ او بياراست و به اوسمه راند . مسيحيان از آنجا برفتند و در كوهها پناه گرفتند و به دژها شدند . عبد الرحمان بيهوده مىكوشيد راميرو را از درون قلاع خود بيرون كشد و با مسلمانان در يك نبرد روياروى درگير كند . اين بود كه لشكر به شمال برد و در اراضى قشتاله كشتار و تاراج به راه انداخت .\r\nجمع كثيرى از مسيحيان را بكشت . سپس لشكر به شهر برغش پايتخت قشتاله برد و شهر را ويران نمود و شمار كثيرى از ساكنان ديرهاى مجاور را به قتل رسانيد . اين واقعه در سال 934 م اتفاق افتاد « 26 » .\r\n\r\n\r\n","description":"","footnote":"\r\n( 24 ) . عبد الرحمان مانند خلفاى عباسى براى خود لقب اختيار كرد و از سال 317 به الناصر لدين اللّه ملقب شد .\r\n( 25 ) . مجريط دژى بود از بناهاى امير محمد بن عبد الرحمان . در جاى آن شهر امروزى مادريد برپا شده است .\r\n( 26 ) . ابن خلدون ، العبر ، ج 4 / ص 142 ؟ ؟ ؟\r\n","page_name":" 417 ","page_number":425},
  {"content":"\r\n\r\nچون سانچو پادشاه ناوار درگذشت پس از او بيوه‌اش تيودا ( طوطه ) به عنوان كفيل پسرش گارسيا بر تخت نشست . تيودا مدتى را در آرامش و سكون گذرانيد ، سپس به سوى بلاد بشكنس در حركت آمد و بر بعضى از دژهاى اسلامى - در سال 937 م - حمله كرد و در همين هنگام در ولايات شمالى فتنه‌هايى عظيم برخاست .\r\nجريان واقعه از اين قرار بود كه فرزندان هشام التجيبى سروران سرقسطه همواره با حكومت قرطبه بر سر صلح نبودند و چون خود داعيهء رياست داشتند از عواقب سياستى كه عبد الرحمان الناصر در سركوبى واليان محلى و خاندانهاى قديمى در پيش گرفته بود به وحشت افتادند . بودنشان در شمال در ميان ممالك مسيحى امكان توطئه و عصيان را برايشان بيشتر فراهم مىآورد . چون ميان پادشاه ليون و عبد الرحمان الناصر نبرد افتاد ، فرصتى يافتند تا مقاصد خويش را اجرا كنند . پس با محمد بن هشام التجيبى صاحب سرقسطه و خويشاوند او مطرف بن مندف التجيبى صاحب قلعهء ايوب « 27 » در نهان با راميرو پيمان دوستى بستند . محمد بن هشام به راميرو قول داد كه سر به فرمان او نهد . راميرو نيز تعهد كرد كه او را در خروج بر ضد عبد الرحمان يارى خواهد داد .\r\nآثار اين پيمان دوستى در سال 934 م كه عبد الرحمان لشكر به مملكت ليون مىبرد آشكار شد كه بنى هشام نه تنها به يارى او برنخاستند بلكه محمد بن هشام به عيان سركشى آغاز كرد و خلع طاعت نمود . سپس به فرمانروايى ليون بر سرقسطه و حوالى آن اعتراف كرد و چون برخى از سران در پاره‌اى از قلاع نخواستند در اين خيانت با او همراهى كنند راميرو لشكر برد و آنان را به فرمان آورد و دژهايشان را به محمد بن هشام تسليم نمود . سپس محمد بن هشام با تيودا ملكهء ناوار پيمان مودت بست و ناوار به اراضى اسلامى تجاوز ورزيد . بدين‌گونه سران همهء بلاد شمال بر ضد عبد الرحمان الناصر دست اتحاد به هم دادند .\r\nعبد الرحمان در بهار سال 937 م لشكر به جنگ دشمنان كشيد . از قلعهء ايوب آغاز كرد و آن را محاصره و تسخير نمود و مطرف و همهء هم‌پيمانان مسيحى او را كه راميرو به يارىاش فرستاده بود بكشت . سپس رهسپار ولايت البه شد و چند دژ را بگشود ، آنگاه به سرقسطه راند . محاصرهء سرقسطه را به احمد بن اسحاق سردار سواران\r\n\r\n\r\n","description":"","footnote":"\r\n( 27 ) .  duyatalaC  در جنوب غربى سرقسطه و در وسط راه سرقسطه و مدينهء سالم واقع شده .\r\n","page_name":" 418 ","page_number":426},
  {"content":"\r\n\r\nخود سپرد . احمد از خويشاوندان او و از سوى او حاكم ثغر بود . ولى در محاصره سستى به خرج داد ، زيرا در دل او خيالات فاسد پديد آمده بود . عبد الرحمان آگاه شد و معزولش نمود . احمد بن اسحاق با برادر خود اميه همدست شده آهنگ خروج نمودند . عبد الرحمان آگاه شد و به همين بسنده كرد كه آن دو را از اندلس تبعيد كند .\r\nاميه به شنترين « 28 » در ناحيهء غربى رفت و بر آن شهر استيلا يافت و علم طغيان برافراشت و با پادشاه ليون دست دوستى داد ، ولى ديرى نپاييد كه يكى از زعماى محلى كه در فرمان امير عبد الرحمان بود شنترين را از او بستد . اميه به راميرو پناه برد . اما برادرش احمد سعى داشت خود را به عمال فاطميان در آن سوى آب در مغرب برساند و به يارى آنان با حكومت قرطبه درآويزد . ولى عبد الرحمان فرمان داد تا او را گرفتند ، سپس فرمان داد تا اعدامش كردند . « 29 » البته شورش و توطئهء بنى اسحاق پايان نيافت و ما باز هم بدان خواهيم پرداخت .\r\nاما سرقسطه مدتها گرفتار درد و رنج محاصره بود تا كار به تسليم و سقوط آن با ديگر دژهاى مجاورش انجاميد و به دست سپاه عبد الرحمان الناصر افتاد و فرمانرواى آن محمد بن هشام اسير گرديد . همچنين دژ روطه در مغرب اندلس كه دژى بس استوار بود تسخير شد و يحيى بن هشام برادر محمد در آنجا اسير گرديد . بدين‌گونه شورش تجيبىها در شمال پايان گرفت . محمد بن هشام از عبد الرحمان الناصر خواستار بخشايش شد . الناصر بر او ببخشود و بار ديگر به مقام خود بازش گردانيد ، زيرا به قدرت و لياقت او در ادارهء امور آگاهى داشت . از آن گذشته اين خاندان را در شمال عشيره و انصار بود .\r\nعبد الرحمان گوشمال بشكنس را از ياد نبرده بود . در وقتى كه سپاهيانش سرقسطه را محاصره كرده بودند با بقاياى لشكر خود رهسپار بنبلونه پايتخت ناوار گرديد و همهء معابد آن و دژهاى اطرافش را ويران نمود و جماعات بشكنس را بپراكند و هر مقاومتى را درهم كوبيد . تيودا ملكهء ناوار به اطاعت و خضوع پيش آمد .\r\nالناصر از او بپذيرفت و پسرش گارسيا را تحت حمايت خود بر پادشاهى ناوار ابقا كرد .\r\n\r\n\r\n","description":"","footnote":"\r\n( 28 ) . به فرانسه  neratnaS . \r\n( 29 ) . ابن خلدون ، العبر ، ج 4 / ص 140 . ابن الاثير ، الكامل ، ج 8 / ص 115 .\r\n","page_name":" 419 ","page_number":427},
  {"content":"\r\n . \r\n","description":"","footnote":"","page_name":" 420 ","page_number":428},
  {"content":"\r\n\r\nمورخان اسلامى در باب اين واقعه تفصيلى داده‌اند كه به روايات مسيحى نزديك است و آن روايت ابن الخطيب است كه آن را خواهيم آورد . مسعودى روايت را به گونه‌اى بيان مىكند كه رنگ قصه دارد . مىگويد : عبد الرحمان لشكر خود را به حدود ليون برد و به پايتخت آن سموره حمله آورد . سموره شهرى استوار بود و هفت باروى بلند داشت . پادشاهان پيشين اين باروها را در نهايت استحكام برآورده بودند .\r\nميان باروها خندقهايى بود پهناور و پر از آب . مسلمانان دو بارو را تصرف كردند .\r\nمسيحيان به درون شهر پناه بردند . ولى مسلمانان به سبب استحكام و بلندى باروها در تصرف شهر مانده شدند . مسيحيان با شدت و حماسه بر آنان زدند . در سپاه اسلام اختلال پديد آمد و منهزم شد هزيمتى سخت . قريب به چهل هزار و به قولى پنجاه هزار تن از آنان كشته شدند . اين واقعه در ماه شوال سال 327 ه / ژوئيه سال 939 م بود .\r\nو به سبب وجود خندقهاى گرد شهر سموره به جنگ خندق معروف شده است « 31 » .\r\nروايت ابن الخطيب از ديگر روايات مورخان مسلمان دقيق‌تر است و به حقايق تاريخى نزديكتر . علاوه بر آن مكان اين نبرد را به دقت بيان مىنمايد و از آن به « حادثهء دردناكى كه خداوند عبد الرحمان را جهت امتحان به آن بيازمود و مسبب آن دشمن خدا رذمير پسر اردون بود » ياد مىكند . ابن الخطيب تاريخ واقعه را روز جمعهء يازدهم شوال سال 327 ه / اول اوت سال 939 م ضبط كرده و مىگويد كه جنگ در دربند شانت منكش « 32 » واقع شد و چند روز ادامه داشت . مسلمانان شكست خوردند ، شكستى كه همانند آن شنيده نشده بود . جنگ ميان دو گروه با شدتى هرچه صعبتر درگرفت . ناگاه دشمن حمله‌اى سخت كرد و شكست در لشكر اسلام افتاد . دشمنان مسلمانان را به درون خندقى ژرف راندند ، ازاين‌رو اين جنگ را چنگ خندق ناميده‌اند « 33 » . مسلمانان در آن خندق مىافتادند ، آن‌سان كه لبالب شد . عبد الرحمان الناصر بگريخت و دشمن بر لشكرگاه او مسلط گرديد و هرچه سازوبرگ و متاع\r\n\r\n\r\n","description":"","footnote":"\r\n( 31 ) . مسعودى ، مروج الذهب ( بولاق ) ، ج 1 / ص 78 . مقرى روايت او را در نفح الطيب ، ج 1 / ص 165 و ابن اثير در الكامل ، ج 8 / ص 115 آورده‌اند .\r\n( 32 ) . شنت مانكش به اسپانيايى  sacnamiS  ( سيمانقه ) نزديكى نهردويره در مشرق سموره و جنوب غربى شهر وليد است . اين قلعه كه رنگ يك بناى مسيحى به خود گرفته امروز يكى از موزه‌هاى اسپانياست .\r\n( 33 ) . به اسپانيايى به صورت تحريف‌شده  agednahlA . \r\n","page_name":" 421 ","page_number":429},
  {"content":"\r\n\r\nبود به غارت برد . حتى قرآن و زره عبد الرحمان نيز به باد غارت رفت « 34 » .\r\nروايت مسيحى مىگويد : عبد الرحمان با سپاه خود به سيمانقه كه در نزديكى رود دويره و در مشرق سموره واقع است در حركت آمد . راميرو و هم‌پيمانش تيودا ( طوطه ) با سپاه خود برسيدند . در پنجم ماه اوت سال 939 م ميان دو لشكر جنگ درگرفت . سران عشاير در جنگ سستى كردند و از برابر مسيحيان بازپس نشستند .\r\nولى حادثه‌اى پيش آمد كه مسلمانان منتظر آن نبودند و آن اينكه چون مسيحيان به تعقيب آنان پرداختند و در آن پاى فشردند مسلمانان راه جنوب غربى را گرفته روى در گريز نهادند تا در جنوب شملنقه به‌جايى رسيدند موسوم به انديگا يعنى خندق . در آنجا درنگ كردند تا در عين خستگى و ماندگى بازگردند و بر لشكر مسيحيان حمله كنند ، ولى مسيحيان با دليرى تمام به حمله پاسخ گفتند و مسلمانان به سختى شكست خوردند .\r\nمسيحيان دست به كشتن و اسير كردن گشودند . در سپاه اسلام اختلالى عظيم پديد آمد و افواجى به كلى نابود شد . سردار آن نجدهء صقلبى كشته شد و محمد بن هشام حاكم سرقسطه اسير گرديد و لشكرش متفرق شد . محمد بن هشام با لشكر خود در كنار عبد الرحمان مىجنگيد . او را بسته به ليون بردند . عبد الرحمان خود زخمهاى گران برداشته بود و با شگفتى از مرگ و اسارت نجات يافت و با چند تن از سواران به قرطبه بازگرديد « 35 » . راميرو از تعقيب مسلمانان خوددارى كرد . گويند آنكه او را از تعقيب مسلمانان بازداشت امية بن اسحاق بود كه راميرو را از تعقيب لشكر شكست خورده منع كرد و به جمع‌آورى اموال و غنايمى كه بازپس نهاده بودند ترغيب نمود .\r\nاگر راميرو مسلمانان را در هنگام فرار تعقيب كرده بود حتى يك تن هم از ايشان زنده نمىماند « 36 » . پيروزى راميرو در سراسر اروپا و عالم اسلام انعكاسى عظيم داشت .\r\nاما اين شكست با همهء تلفاتش سبب شد كه اندلس باز هم به تقويت بنيهء رزمى و دفاعى خود بپردازد . چون عبد الرحمان الناصر به قرطبه بازگرديد در تنظيم و اصلاح لشكر خود سعى بسيار نمود و آن را از عوامل خطرناكى كه سبب اين فاجعه شده بودند\r\n\r\n\r\n","description":"","footnote":"\r\n( 34 ) . ابن الخطيب ، اعمال الاعلام ، ص 36 و 37 .\r\n( 35 ) .\r\n 05 . p . II . B , neinapS ni nedajamo red ethcihcseG : hcabhcsA . \r\nهمچنين :\r\n 651 551 . p . II . loV . tsiH : yzoD . \r\n( 36 ) . المقرى ، نفح الطيب ، ج 1 / ص 165 . ابن الاثير ، الكامل ، ج 8 / ص 115 .\r\n","page_name":" 422 ","page_number":430},
  {"content":"\r\n\r\nپاك ساخت . ابن الخطيب علل اين حادثه را بيان مىكند و مىگويد : « سبب اين شكست جماعتى از سپاهيان بودند كه بر شوكت و جلالى كه خداوند نصيب الناصر لدين اللّه كرده بود حسد مىبردند و چنان كه بايد نيكخواهى نشان ندادند و به ناگاه روى در گريز نهادند و صفوف قتال را درهم ريختند » . سپس مىگويد كه عبد الرحمان الناصر تصميم گرفت كه اين خائنان را گوشمال دهد . كمى پيش از رسيدنش به قرطبه فرمان داد بر كناره‌هاى رود قرطبه دارها برپا كنند و چون به قرطبه رسيد قريب به سيصد تن از سواران را گرفت و بر دار كرد و منادى ندا درداد : « اين است جزاى كسى كه در اسلامش آميزهء كفر باشد و بر مسلمانان كيدورزد و صفوف جهاد را به هم زند . » « 37 »\r\nپس از نبرد خندق عبد الرحمان الناصر ديگر خود به جنگ نرفت . امية بن اسحاق پس از اين حادثه از عبد الرحمان امان خواست . عبد الرحمان امانش داد و از گناهش بگذشت . سياست عبد الرحمان نسبت به دشمنان نيرومندش سياست گذشت و چشم‌پوشى بود . عبد الرحمان فديهء محمد بن هشام را پرداخت و او را پس از سه سال كه در زندانهاى ليون به سر آورد آزاد نمود . مسيحيان پس از پيروزى در جنگ خندق به كشمكش ميان خود پرداختند و به يك سلسله جنگهاى داخلى سرگرم شدند . عبد الرحمان نيز از اين فرصت استفاده كرده به اصلاح امور مملكت و تقويت آن پرداخت .\r\nجنگهاى مسلمانان با اسپانياى مسيحى در سالهاى بعد نيز قطع نشد . در سال 329 ه / 941 م مسلمانان به اراضى ليون حمله كردند و در آنجا دست به كشتار و تاراج زدند . در سال 335 ه / 946 م عبد الرحمان الناصر مصمم شد كه مدينهء سالم « 38 » را كه دورترين شهر اندلس در شمال غربى و بر مرز ليون بود از نو بسازد و چون استحكامات شهر آماده شد آن را از مردان جنگى و سازوبرگ بينباشت . اين شهر در اثر جنگهاى پىدرپى خراب شده بود . حملات مسلمانان در سالهاى بعد به ليون ادامه يافت . در اواخر سال 339 ه / ژانويهء 950 م راميروى دوم پادشاه ليون درگذشت و جنگ داخلى ميان دو پسرش اردونيو و سانچو درگرفت . مسلمانان فرصت غنيمت شمرده بارها\r\n\r\n\r\n","description":"","footnote":"\r\n( 37 ) . ابن الخطيب ، اعمال الاعلام ، ص 37 .\r\n( 38 ) . به اسپانيايى  ilecanidaM  . اين شهر منزل بنى سالم يكى از بطون قبيلهء مصموده از قبايل بربر بوده است . رجوع كنيد به ابن حزم ، جمهرة انساب العرب ( القاهره ) ، ص 461 .\r\n","page_name":" 423 ","page_number":431},
  {"content":"\r\n\r\nبه اراضى ليون تاختن كردند . جنگ داخلى به پيروزى اردونيو و بر تخت نشستن او انجاميد . اردونيو صلاح در آن ديد كه با عبد الرحمان الناصر عقد صلح بندد و سفيرى روانه دارد كه مراتب مودت او را به سمع الناصر برساند . الناصر پيشنهاد صلح را بپذيرفت و با او پيمان بست . اردونيو تعهد كرد كه بعضى از قلاع مرزى را تعمير كند و بعضى را ويران سازد . اين معاهده در سال 955 م منعقد شد . ولى برادرش سانچو با آن به مخالفت برخاست و از اجراى آن ممانعت ورزيد . عبد الرحمان الناصر ناچار شد كه جنگ از سر گيرد . سردار سپاه خود احمد بن يعلى را با سپاهى به ليون فرستاد .\r\nاحمد بن يعلى سپاه مسيحيان را شكست داد و ميان دو گروه بار ديگر پيمان صلح بسته شد و اين رابطهء دوستانه تا چندى همچنان برقرار بود .\r\n\r\n3\r\nعبد الرحمان الناصر در همان حال كه به سختى سرگرم جنگ با شورشيان و مسيحيان داخل شبه‌جزيرهء اسپانيا بود از دعوت فاطميان كه شمال افريقا را درمىنورديد غافل نبود ، زيرا اين دعوت تا مغرب اقصى و سبته هم نفوذ كرده بود و اينك سواحل اندلس را تهديد مىكرد . دعوت فاطميان براى اندلس ، هم خطر دينى بود و هم خطر سياسى . اين دعوت در آغاز كار خود مصر و مغرب در دو سوى افريقيه را مورد تهديد قرار داده بود و از آن هنگام كه عبيد اللّه المهدى نخستين خلفاى فاطمى قيام كرده بود ، سپاهيان خلافت جوان فاطمى از مركز خود در تونس ، به مغرب و مصر راه يافته بودند . پيشروى سپاه فاطمى به جانب مغرب حكومت قرطبه را به فغان آورده بود ، زيرا سواحل مغرب همواره پايگاه نبرد با اندلس و اولين خط دفاعى آن مىبود .\r\nشورشيان اندلس هميشه چشم به سواحل مغرب مىداشتند و با فاطميان مذاكره مىكردند و بر ضد حكومت قرطبه توطئه مىنمودند . عبد الرحمان بر خود لازم مىدانست كه اين خطر جديد را پيش از آنكه جاى پاى محكم كند از ميان بردارد . پس در سال 319 ه / 931 م ناوگان نيرومندى به سبته فرستاد و آن را از دست واليان آن\r\n\r\n","description":"","footnote":"","page_name":" 424 ","page_number":432},
  {"content":"\r\n\r\nبنى عصام كه با فاطميان پيمان دوستى داشتند بستد . زعماى بربر از ادارسه و زناته به فرمانبردارى او مبادرت كردند و دست دوستى دادند و دعوت او تا فاس گسترش يافت .\r\nموسى بن ابى العافيه امير مكناسه نزد عبد الرحمان كس فرستاد و خواستار پيمان دوستى شد . عبد الرحمان خواستهء او بپذيرفت و به اموال و هدايا يارىاش نمود تا كارش در مغرب بالا گرفت . در سال 321 ه / 933 م موسى توانست سپاهى را كه عبيد اللّه فاطمى به سردارى ابن يصل عامل تاهرت براى پايان دادن به نفوذ عبد الرحمان فرستاده بود به هزيمت فرستد . عبيد اللّه سال بعد وفات كرد . در سال 323 ه پسرش خليفه القائم لشكر ديگرى براى حمله به مغرب گسيل داشت . سردار اين سپاه ميسور صقلبى بود .\r\nميسور بر موسى سخت گرفت و او را به جانب صحرا فرارى داد و ادارسه هم‌پيمانان فاطميان ، بر قلمرو او استيلا يافتند . سپاهيان عبد الرحمان از اين پس بارها به مغرب آمدند تا با فاطميان و ياران آنان چون ادارسه و ديگر امراى بربرها بجنگند . ادارسه در پايان ناچار به قبول صلح شدند و در سال 332 ه اطاعت عبد الرحمان را پذيرا آمدند و به نام او بر منابر مغرب خطبه خواندند و اين دعوت چندى دوام داشت . اما مركز قدرت عبد الرحمان آن سوى دريا بود و در مغرب پايه‌هاى ثابتى نمىتوانست داشته باشد .\r\nدر عصر المعز لدين اللّه ، چهارمين خلفاى فاطمى ، دولت فاطميان در افريقيه به اوج اقتدار خود رسيد . ناوگان فاطمى كه بر قلوريه « 39 » در جنوب ايتاليا حمله‌ور شد لرزه بر پيكر دولت بيزانس افگند و نشانه‌هاى خطر فاطميان در افق اندلس نمودار گرديد . ظاهرا المعز را نيز چنين هوايى در سر بوده است . حكومت قرطبه را نيز دلايلى در دست بوده كه اين گمان را تأييد مىكرده است . در سال 344 ه / 955 م بعضى از كشتيهاى فاطميان به شهر مرزى المريه حمله كردند و همهء كشتيهايى را كه در ساحل آن پهلوگرفته بودند آتش زدند . پاسخ عبد الرحمان اين بود كه او هم ناوگانى به سردارى امير البحر غالب به سواحل افريقيه ( تونس ) بفرستد و در آنجا كشتار و تاراج كند .\r\nعبد الرحمان در حال فرمان داد كه بر منابر اندلس شيعه و فاطميان را لعنت كنند .\r\nعبد الرحمان سه سال بعد بار ديگر ناوگانى به سردارى احمد بن يعلى به افريقيه\r\n\r\n\r\n","description":"","footnote":"\r\n( 39 ) . به فرانسه  airbalaC . \r\n","page_name":" 425 ","page_number":433},
  {"content":"\r\n\r\nفرستاد تا با نيروهاى فاطمى كه به سردارى جوهر صقلى در برابر سواحل مغرب موضع گرفته بودند درآويزد . المعز لدين اللّه سردار خود جوهر را در سال 347 ه با لشكرى عظيم به مغرب اقصى فرستاده بود . زعيم صنهاجه زيرى بن مناد نيز با سپاه خود همراه او بود . جوهر سواحل شمالى مغرب را تا درياى محيط درنورديده بود و به فاس فرود آمده و آنجا را به جنگ گرفته بود . عبد الرحمان الناصر پيشروى فاطميان را زير نظر داشت و ناوگان خود را همچنان آماده مىداشت . به ناگاه سپاهيان اندلس از راه سبته حمله‌اى به مغرب كردند و در همانجا بماندند تا فاطميان از آنجا دور شدند « 40 » .\r\n\r\n4\r\nقيام خلافت فاطمى در ساحل ديگر درياى مديترانه و رواج دعوت ايشان تا مغرب اقصى ، نزديك سواحل اندلس يكى از عواملى بود كه عبد الرحمان الناصر را واداشت كه ميراث معنوى بنى اميه را علاوه بر ميراث سياسى آن احيا كند . مؤسس اين سلسله عبد الرحمان الداخل مانع دعوت بنى عباس در اندلس شد ، ولى به دولت خويش رنگ خلافت نداد و خود به همان لقب امير اكتفا كرد . فرزندانش نيز پس از او چنين كردند . با آنكه دولت اموى اندلس در عهد حكم بن هشام و پسرش عبد الرحمان الاوسط چنان توانى داشت كه كوس خلافت زند ولى امراى بنى اميه هرگز نمىخواستند با عنوان خلافت با بنى عباس درگير رقابت شوند . بعضى مىگويند كه اينان خلافت را ميراث اهل بيت مىدانستند و به عدم لياقت خويش آگاه بودند ، زيرا « از حجاز كه مركز اصلى عرب و دين اسلام است و از دار الخلافه كه مركز عصبيت بود ، دور افتاده بودند » . امويان اندلس خلافت را حق كسى مىدانستند كه حرمين مكه و مدينه را\r\n\r\n\r\n","description":"","footnote":"\r\n( 40 ) . ابن خلدون ، العبر ، ج 4 / ص 138 و 141 . ابن الاثير ، الكامل ، ج 8 / ص 119 . المقرى نفح الطيب ، ج 1 / ص 169 . ابن عذارى ، البيان المغرب ، ج 2 / ص 219 و 220 و 225 و 237 و 238 . رجوع كنيد به :  561 461 . p . II . loV . tsiH : yzoD . \r\n","page_name":" 426 ","page_number":434},
  {"content":"\r\n\r\nدر دست داشته باشد « 41 » . ولى به‌نظر من سرپيچى آنان از پذيرفتن عنوان خلافت بيشتر به علت حذر از برانگيخته شدن فتنه‌ها و اختلافات دينى و مذهبى بوده است . چون دعوت فاطميان در افريقيه آشكار شد و در اوايل قرن چهارم هجرى به سرعت رشد كرد و از سوى ديگر پىدرپى اخبارى مىرسيد كه دولت عباسى در مشرق دچار پريشانى و از هم گسيختگى است و موالى ترك بر ايشان غلبه يافته و زمام فرمانروايى را از دست آنان گرفته‌اند ، عبد الرحمان موقعيت را براى عنوان كردن خلافت خويش مناسب يافت و بدين طريق ميراث معنوى خاندان خويش بازستد . عبد الرحمان يك دولت اسلامى را كه محكم برجاى خويش استقرار يافته باشد بيش از يك دولت متزلزل و لغزان درخور چنين عنوانى مىدانست . ازاين‌رو در آغاز ماه ذو الحجهء سال 316 ه با ارسال فرمانى خلافت خويش اعلام نمود و گفت كه اكنون به مرحله‌اى رسيده كه بايد حق خويش به تمامى استيفا كند و بهرهء خويش از فرمانروايى حاصل سازد و جامه‌اى را كه به قامت او بريده شده بر تن راست نمايد و بايد همه او را امير المؤمنين خطاب كنند و اين عنوان را در نامه‌هايى كه به خارج مىفرستند يا نامه‌هايى كه براى او مىفرستند رعايت كنند و هركه جز او چنين عنوانى بر خود بندد عنوانش كذب و انتحال است و مستحق آن نيست . همچنين خطيبان بر منابر موظف‌اند كه او را امير المؤمنين خطاب كنند « 42 » .\r\nتاريخ اين فرمان دوم ذو الحجهء سال 316 ه / ژانويهء 929 م بود .\r\nاز اين پس عبد الرحمان را امير المؤمنين الناصر لدين اللّه خواندند و او اين عنوان را با يقين به برترى خود بر خلفاى بغداد انتخاب كرد . بعد از آن در اندلس و مغرب اقصى بنى اميهء اندلس را امير المؤمنين خواندند و القاب خلافت را بر سكه‌ها نقش كردند . بعضى از مورخين عنوان خلافت الناصر لدين اللّه را سال 327 ه يعنى ده سال بعد مىدانند و چنان كه از متن فرمان برمىآيد اين خطايى آشكار است « 43 » .\r\n\r\n\r\n","description":"","footnote":"\r\n( 41 ) . ابن خلدون ، المقدمه ، ج 1 / ص 190 . مسعودى ، مروج الذهب ( بولاق ) ، ج 1 / ص 78 . ابن الابار الحلة السيراء ، ص 99 .\r\n( 42 ) . نص اين فرمان در اوراق مخطوط ، ويژهء عصر الناصر ص 78 و 79 و نيز در البيان المغرب آمده است .\r\n( 43 ) . ابن الاثير ، الكامل ، ج 8 / ص 178 . ابن خلدون ، العبر ، ج 4 / ص 137 و گويا اينان از نص اين فرمان خبر نداشته‌اند .\r\n","page_name":" 427 ","page_number":435},
  {"content":"\r\n\r\n\r\nفصل سوم اخلاق و آثار عبد الرحمان الناصر\r\n\r\n1\r\nاينك به جنبه‌هاى ديگر عصر عبد الرحمان الناصر مىپردازيم :\r\nعصر عبد الرحمان الناصر با وجود آنهمه فتنه‌ها و جنگ و ستيزها عصر مجد و عظمت و آرامش و آسايش اندلس بود . به عبارت بهتر بزرگترين و مهمترين اعصار اسلامى در اندلس به‌شمار مىآمد ، بخصوص از نظر معنوى و مدنيت . اگر اندلس بعدها در عصر المنصور محمد بن ابى عامر به ذروهء تفوق سياسى و نظامى خود رسيد ، دولت اموى اندلس در عصر عبد الرحمان الناصر به ذروهء نيرومندى و شكوه خود فرارفت .\r\nعصر او حد فاصل ميان مراحل پيشرفت و شكوفايى و مراحل انحلال و سقوط بود .\r\nجنگهاى پىدرپى و درگير شدن به مسائل سياسى مانع آن نشد كه عبد الرحمان الناصر به عمران و آبادانى بپردازد . مقدم بر همهء اين اقدامات بناى « مدينة الزهراء » بزرگترين مراكز سلطنتى اندلس بود . قرطبه پايتخت اندلس در اين ايام به اوج عظمت و شكفتگى خويش رسيده بود و از حيث زيبايى و شكوه بر بغداد پايتخت خلافت مشرق برترى يافته بود . الناصر در كنار قصر الزهراء كه مقر پادشاه بود قصر نوينى بنا نهاد و آن را دار الروضه ناميد . براى اين قصر از سر كوه آب آورد و مهندسان و بنايان را از هر سو فراخواند و در بيرون شهر قرطبه باغها و بستانسراهاى بزرگ پديد آورد و از\r\n\r\n","description":"","footnote":"","page_name":" 428 ","page_number":436},
  {"content":"\r\n\r\nروى پلهاى زيبا از سر كوه آب به آنها كشيد . قرطبه با آنهمه مساجد و مدارس و كليساها و خانه‌ها و آن كوچه‌ها و خيابانها با آنكه پانصد هزار سكنه را در خود جاى داده بود جوابگوى نيازهاى چنان كشورى نبود و همواره ايجاب مىكرد كه بر بناهاى عظيم و قصرها و ميدانهاى پهناور آن افزوده شود . عدم وسعت قرطبه از همان آغاز فرمانروايى عبد الرحمان الداخل آشكار بود . ازاين‌رو او رصافه را در خارج شهر احداث كرد تا جايگاه سكونت و تفرج بزرگان مملكت و وابستگان دربارى باشد .\r\nچون الناصر لدين اللّه پايه‌هاى مملكت خويش استوار كرد و دشمنان داخلى و خارجى را سركوب نمود ، در صدد برآمد كه نشانه‌هاى قوت و شوكت خويش آشكار كند . نخست در كنار شهر قرطبه محلهء عظيمى براى سرايهاى خلافت احداث كرد و مدينة الزهراء را بنا نهاد . احداث مدينة الزهراء داستانى دارد كه غالبا مانند علت بناى شهرهاى بزرگ با اساطير و افسانه‌ها آميخته است . در اينجا سخن از اين نيست كه الناصر نيز چون قسطنطين خواب ديد كه به او مىگويند شهر قسطنطينيه را بسازد ؛ سخن در اين است كه خليفه را كنيزى سوگلى بود به نام زهرا و اين كنيز او را الهام كرد كه آن شهرك عظيم را در خارج شهر احداث كند ، زيرا يكى از زنان خليفه مرده بود و مالى فراوان برجاى نهاده بود . الناصر فرمان داد كه آن مال را فديهء اسيران مسلمان سازند ، ولى اسيرى كه به فديه آزاد شود نيافتند . در اين هنگام زهرا گفت با آن مال شهركى بنا كنند و آن را به نام او مدينة الزهراء بنامند .\r\nولى ما ترجيح مىدهيم كه به‌جاى اين حكايت بگوييم كه عبد الرحمان الناصر را عوامل ديگرى به بناى مدينة الزهراء واداشت و آن علاقه و اشتياق او به نشان دادن عظمت دولت خود بود و اصولا او را به برآوردن بناهايى كه در طول قرنها برجاى بماند و از عظمت بانيان آن حكايت كند ميلى وافر بود . از اين ابيات كه به او نسبت داده‌اند ، چنين انگيزه‌اى به خوبى نمودار است :\r\n همم الملوك اذا ارادوا ذكرها * من بعدهم فبألسن البنيان\r\nاوما ترى الهرمين قد بقيا و كم * ملك محاه حوادث الازمان \r\n\r\n","description":"","footnote":"","page_name":" 429 ","page_number":437},
  {"content":"\r\n\r\n ان البناء اذا تعاظم شأنه * اضحى يدل على عظيم الشأن \r\nبدين‌گونه مدينة الزهراء در شمال غربى قرطبه در فاصلهء پنج يا شش ميلى آن بر دامنهء كوهى به نام جبل العروس « 1 » پىافكنده شد . آغاز بناى مدينة الزهراء روز اول محرم سال 325 ه / نوامبر سال 936 م بود . عبد الرحمان الناصر پسر و ولىعهد خود حكم بن عبد الرحمان را متصدى نظارت بر بناى پايتخت جديد « 2 » نمود و ماهرترين مهندسان و صنعتكاران و هنرمندان را از اكناف عالم مخصوصا از بغداد و قسطنطينيه فراخواند « 3 » و انواع مرمرهاى سفيد و سرخ را از المريه و ريه و از قرطاجنهء افريقيه و تونس و از شام و قسطنطينيه بياوردند . جمعا چهار هزار و سيصد و بيست و چهار ستون به آنجا حمل كردند « 4 » . هر روز ده هزار كارگر در آنجا كار مىكردند و هزار و پانصد چارپا بار مىكشيدند و سنگتراشان نيز در هر روز شش هزار قطعه سنگ مىتراشيدند . هزينهء آن در هر سال سيصد هزار دينار برآورد گرديد و در تمام دوران الناصر ، يعنى مدت بيست و پنج سال پرداخت شد و اين سواى آن چيزى بود كه در عهد حكم هزينه گرديد « 5 » . عبد الرحمان الناصر در پايتخت تازهء خود قصر مرتفعى بنا كرد و براى آراستن آن به انواع زينتها از هيچ هزينه‌اى دريغ ننمود تا چنان شد كه يكى از آيات فخامت و جلال در روى زمين گرديد . گرداگرد شهر باغها و بستانسراهاى سحرانگيز احداث كرد . ايوان شاهانهء عظيمى بنا نمود و آن را قصر الخلافه ناميد . ديوارهاى آن را با مرمرهاى مزين به طلا زينت داد .\r\nدر هر طرف هشت در داشت . قوس طاقها به عاج و آبنوس مرصع به زر و جواهر آراسته بود ، و در هر جانب آن مجسمه‌ها و تصاوير بديع . در وسط حوضى عظيم بود پر از جيوه كه چون آفتاب بر آن مىتافت از انعكاس نور مسحوركنندهء آن همه‌جا روشن مىشد « 6 » .\r\nالناصر خود در قصر الزهراء كه در ركن شرقى قرار داشت ، جاى گزيد و آنجا را با\r\n\r\n\r\n","description":"","footnote":"\r\n( 1 ) . ادريسى ، نزهة المشتاق ، ( چاپ رم ) ص 193 . ابن حوقل ، المسالك و الممالك ، ص 78 . ابن حوقل اين كوه را جبل بطلش ناميده است .\r\n( 2 ) . ابن عذارى ، البيان المغرب ، ج 2 / ص 247 . المقرى ، نفح الطيب ، ج 1 / ص 266 .\r\n( 3 ) . ابن خلدون ، العبر ، ج 4 / ص 144 .\r\n( 4 ) . ابن عذارى ، البيان المغرب ، ج 2 / ص 242 . المقرى ، نفح الطيب ، ج 1 / ص 246 . ابن الخطيب ، اعمال الاعلام ، ص 38 .\r\n( 5 ) . المقرى ، نفح الطيب ، ج 1 / ص 265 .\r\n( 6 ) . المقرى ، نفح الطيب ، ج 1 / ص 246 و 247 .\r\n","page_name":" 430 ","page_number":438},
  {"content":"\r\n\r\nنفيس‌ترين تحف و ذخاير مزين گردانيد . آن حوض مشهور منقش به طلا را كه قيصر قسطنطينيه به او اهدا كرده بود و ربيع اسقف آن را به قرطبه آورده بود در آنجا نصب كرد . وزير ، احمد بن حزم از شام حوض ديگرى آورد بسيار زيبا كه برگرد آن دوازده تنديس از زر سرخ مرصع به جواهر بود . اينها نمايانگر پرندگان يا حيواناتى بودند كه از دهانشان آب مىريخت « 7 » . اين اوصاف عجيب از قصر الزهراء كه بيشتر به اوصاف قصور هزار و يك شب شباهت دارد در روايات بيشتر مورخان آمده و برخى از مورخان آن را به عيان ديده‌اند . همهء راويان در يك چيز متفق‌اند و آن اينكه در عالم اسلام همانند قصر الزهراء ، به زيبايى و شكوهمندى بنايى برنيامده است « 8 » . الناصر در الزهراء مسجد عظيمى نيز بنا كرد . بناى اين مسجد چهل و هشت روز مدت گرفت ، زيرا هر روز هزار تن بنا و كارگر و هنرمند و صنعتگر به كار مشغول بودند . اين مسجد را ستونها و طاقهاى فخيم بود و منبرى در نهايت صنعت و آراسته به زر و جواهر داشت . الحق آيتى از آيات فخامت و جمال بود « 9 » .\r\nعبد الرحمان الناصر در الزهراء مكان پهناورى را براى زندگى حيوانات وحشى ترتيب داد و نيز فضايى گشاده محصور در شبكه‌ها و تورها بود براى پرندگان ، همچنين كارخانه‌اى براى ساختن سلاح و كارخانه‌اى براى ساختن زيورآلات « 10 » . خلاصه آنكه عبد الرحمان الناصر مىخواست از الزهراء شهرى به حق ملوكانه بسازد .\r\nبناى الزهراء تا پايان حيات الناصر يعنى سال 250 ه بىوقفه ادامه داشت و در عهد پسرش الحكم المستنصر نيز بر آن مىافزودند ، يعنى در عهد دو خليفه و قريب به چهل سال « 11 » . ولى همين‌كه بناى قصر و مسجد در سال 329 به پايان رسيد سراى خلافت به آنجا منتقل شد . بدين‌گونه الزهراء در كنار قرطبه نخستين مركز خلافت در اندلس شد .\r\nدر باب اين شهرك شاهانهء شهير اوصاف و ارقام حيرت‌آورى نقل شده كه حكايت از عظمت و فخامت آن دارد . ابن حيان مورخ اندلس مىگويد : الزهراء زمينى به مساحت نه هزار و نهصد ذراع را اشغال كرده بود . در بناهاى آن چهار هزار ستون\r\n\r\n\r\n","description":"","footnote":"\r\n( 7 ) . المقرى ، نفح الطيب ، ج 1 / ص 266 . ابن الخطيب ، اعمال الاعلام ، ص 38 .\r\n( 8 ) . المقرى ، نفح الطيب ، ج 1 / ص 265 و 274 .\r\n( 9 ) . المقرى ، نفح الطيب ، ج 1 / ص 264 .\r\n( 10 ) . ابن خلدون ، العبر ، ج 4 / ص 144 .\r\n( 11 ) . المقرى ، نفح الطيب ، ج 1 / ص 264 .\r\n","page_name":" 431 ","page_number":439},
  {"content":"\r\n\r\nكوچك و بزرگ به كار رفته بود كه برخى از آنها را از رم آورده بودند و بعضى را قيصر قسطنطينيه اهدا كرده بود . شمار لنگه‌هاى در به پانزده هزار مىرسيد ، همه در آهن گرفته با روكش مسين . مورخ ديگر مىگويد كه شمار غلامان الزهراء سيزده هزار و هفتصد و پنجاه تن بود و شمار زنان و ديگر حشم كه در قصر بودند شش هزار و سيصد تن كه در هر روز سيزده هزار رطل گوشت غير از مرغها و كبكها و ديگر چيزها به مصرف آنها مىرسيد « 12 » . ما در هيچ يك از قصرها سلطنتى جديد به چنين ارقامى برخورد نمىكنيم مگر قصر پاپ يا قصر مشهور واتيكان . زيرا اين كاخ كليسايى فخيم چهار هزار اطاق دارد و صدها سالن و ايوان و رواق و چند تالار و مجالس پرشكوه كه ديوارهاى آن به انواع نقاشيها و زيورها آراسته است كه همه در نوع خود نمونه‌هايى بس رفيع از كار هنرمندان بزرگ است .\r\nجهانگرد بغدادى ابن حوقل كه در ايام حكم بن عبد الرحمان الناصر ، قصر الزهراء را ديده است در وصف آن گويد : « ميان قصر و قرطبه همه بناها و عمارات است .\r\nمسجد جامعى دارد كه البته از حيث وسعت و زيبايى به پاى مسجد جامع قرطبه نمىرسد .\r\nبر باروى آن هفت در آهنى است . در سراسر بلاد مغرب بنايى به وسعت و فخامت آن نيست . انواع جامه‌ها و قباهاى زيبا و اسبان زرين‌ستام را در آنجا توان ديد . البته اين همه زر و زيور در نظر بيشتر مردم آن ديار زيبا جلوه نمىكند . » « 13 »\r\nقصر و شهرك الزهراء برعكس ديگر پايتختها و بناهاى شهر ياران مدت درازى نپاييد . تنها چهل سال مركز خلافت بود ، يعنى از سال 329 ه كه الناصر در آن داخل شد تا پايان دورهء پسرش حكم المستنصر سال 366 ه . پس از مرگ حكم در قدرت دولت اموى خللى پديد آمد ، زيرا وزير محمد بن ابى عامر ( الحاجب المنصور ) توانست زمام امور دولت را به دست گيرد و خليفه هشام المؤيد پسر حكم المستنصر را منزوى سازد .\r\nابن ابى عامر مركز فرمانروايى را به شهركى تازه كه خود بنا كرده بود منتقل نمود .\r\nاين شهر در جوار قرطبه بر كنار نهر وادى الكبير بود و اين انتقال در سال 367 ه انجام گرفت . ابن ابى عامر شهرك خود را الزهره ناميد و خزاين و اموال و سلاحها و سرايهاى حكومت را به آنجا برد و براى خود دستگاهى شاهانه ترتيب داد و خود را « الحاجب\r\n\r\n\r\n","description":"","footnote":"\r\n( 12 ) . المقرى ، نفح الطيب ، ج 1 / ص 265 .\r\n( 13 ) . ابن حوقل ، المسالك و الممالك ، ص 78 .\r\n","page_name":" 432 ","page_number":440},
  {"content":"\r\n\r\nالمنصور » لقب نهاد .\r\nبدين طريق الزهراء ديگر به عنوان يك مركز رسمى رونقى نداشت . تقدير چنين خواسته بود كه تنها در عهد مؤسس آن و يا جانشين او كه در تكميل بناى آن كوشيد مركز خلافت باشد . قيام الحاجب المنصور در واقع پايان قدرت دولت اموى در اندلس بود و از آن پس خلفاى آن سلسله از خلافت جز نامى نداشتند . قصر الزهراء تا چندى مقام هشام المؤيد بود ، ولى چون خليفه را در كارها دستى نبود الزهراء نيز اهميت سياسى نداشت و از هيبت و شكوه عارى افتاده بود .\r\nاما آن حادثهء بزرگى كه سبب از هم فروريختن اين بناهاى عظيم اموى شد و خلافت بنى اميه و دولت عامرى را متزلزل ساخت و اندلس را به ورطهء سقوط كشيد همانا جنگ عظيم داخلى بود . در ربيع الاول سال 401 ه / نوامبر سال 1010 م نيروهاى بربر به سركردگى سليمان المستعين در حركت آمد و رهسپار قرطبه شد تا آن را از هشام المؤيد و واضح حاجب كه زمام امور هشام را در دست داشت بستاند . اينان بر سر راه خود به مدينة الزهراء آمدند و محافظان و ساكنان آن را كشتند و باغها و سرايها را خراب كردند و مسجد و قصر را آتش زدند و چند ماه در آنجا ماندند . به‌نظر مىرسد كه اين ضربه بسيار كارى بوده است ، زيرا چون مهاجمان از آنجا بيرون رفتند از شهر جز ويرانه‌اى برجاى نمانده بود و از آن پس نام الزهراء از تاريخ اندلس برافتاد و تنها به عنوان ويرانه‌هايى متروك از آن ياد مىشود .\r\nالزهراء به هنگام آبادانى و شكوفايىاش الهام‌دهندهء شعرا بوده است . بسيارى از شاعران اندلس و امراى بيان ، جمال و فخامت آن را ستوده‌اند و چون ويران گرديد در قطعات مؤثر و دلگداز براى آن نوحه‌سرايى كرده‌اند . از جمله ابن زيدون يكى از شعراى بزرگ آن زمان در وصف آن گويد :\r\n خليلى لا فطر يسر و لا اضحى * فما حال من امسى مشوقا كما اضحى\r\nلئن شاقنى شرق العقاب فلم ازل * اخص بمخصوص الهوى ذلك السفحا\r\nمعاهد لذات و اوطان صبوة * اجلت المعانى فى الامانى بها قدحا \r\n\r\n","description":"","footnote":"","page_name":" 433 ","page_number":441},
  {"content":"\r\n\r\n الاهل الى الزهراء اوبة نازح * تقضت مبانيها مدامعه نزحا\r\nمقاصير ملك اشرقت جنباتها * فخلنا العشاء الجون اثناءها صبحا\r\nيمثل قرطيها لى الوهم جهرة * فقبتها فالكوكب الرحب فالسطحا\r\nمحل ارتياح يذكر الخلدطيبه * اذا عزان يصدى الفتى فيه او يضحا\r\nهناك الحمام الزرق تندى خفافها * ظلال عهدت الدهر فيها فتى سمحا\r\nتعوضت من شدو القيان خلالها * صدى فلوات قد اطار الكرى صبحا « 14 » \r\nشيخ محيى الدين بن عربى « 15 » ابياتى نقل مىكند و مىگويد آنها را بر يكى از ديوارهاى مدينة الزهراء پس از ويران شدنش ديده است . اين ابيات در رثاى اين شهرك معروف است :\r\n ديار باكناف الملاعب تلمع * ما ان بها من ساكن و هى بلقع\r\nينوح عليها الطير من كل جانب * فيصمت احيانا و حينا يرجع\r\nفخاطبت منها طائرا متغردا * له شجن فى القلب و هو مروع\r\nفقلت على ماذا تنوح و تشتكى * فقال على دهر مضى ليس يرجع \r\n\r\n\r\n","description":"","footnote":"\r\n( 14 ) . همهء قصيدهء ابن زيدون در قلائد العقيان فتح بن خاقان ص 72 آمده است .\r\n( 15 ) . محيى الدين بن عربى از اكابر متصوفهء اندلس و علماى آن در اواخر قرن ششم و اوايل قرن هفتم هجرى است . اين حكايت و اشعار را در كتاب مشهور خود محاضرة الابرار و مسامرة الاخيار آورده است .\r\n","page_name":" 434 ","page_number":442},
  {"content":"\r\n\r\nهمچنين فتح بن خاقان در روايتى از برخى جهانگردانى كه آن ويرانه‌ها را ديده‌اند نقل مىكند كه الزهراء را رثايى دلگداز گفته‌اند « 16 » .\r\nخرابه‌هاى شهر الزهراء تا قرن هفتم هجرى / سيزدهم ميلادى همچنان برجاى بود . شريف ادريسى در معجم جغرافيايى خود كه آن را در اواسط قرن ششم هجرى / اواخر قرن يازدهم ميلادى تأليف كرده است از مدينة الزهراء ياد مىكند و مىگويد ميان آن و قرطبه پنج ميل فاصله است « 17 » . همچنين ياقوت حموى در جغرافياى خود معجم البلدان كه در اوايل قرن هفتم هجرى تأليف شده از ويرانه‌هاى الزهراء سخن گفته است . در سال 633 ه / 1236 م كه قرطبه به دست اسپانياييها افتاد ، دورهء شوربختى و فروپاشيدگى حكومت اسلامى اندلس فرارسيد . در آن دوره طومار حيات خلافت اسلامى اندلس پيچيده شد . هرچند قرطبه اهميت سياسى خود را از آغاز شورش و سقوط دولت اموى از دست داده بود ولى مدتى هيبت خلافت كهن را همچنان حفظ كرده بود . اما خرابه‌هاى الزهراء پس از افتادن قرطبه به دست اسپانياييها تا چندى كه نمىتوان دقيقا مدتش را معلوم كرد هنوز برجاى بود . قرطبه نيز چون در سايهء فرمانروايى فرمانروايان جديد درآمد به سرعت همهء نشانه‌هاى عصر اسلامى را از دست داد تا آنجا كه امروز از آن همه بناهاى اسلامى چيزى جز مسجد جامع آن باقى نمانده است .\r\nاين مسجد به كليساى بزرگ تبديل شده ولى هنوز هم بسيارى از شكوه و رونق عصر اسلامى را حفظ كرده است .\r\n* آرى اوصاف مدينة الزهراء و خاطرات فخامت درخشان آن در تاريخ اسپانياى باستانى مسلمانان مقام اول را داراست . دانشمندان اسپانيا از يك قرن پيش در تلاش كاوشند تا به كشف اسرار نهفتهء آن پردازند و بدين‌گونه بر اوضاع و احوال عصر خلافت در اندلس و نظامات ادارى و اجتماعى آن و تطور و تكامل هنر در يكى از اعصار تابناك آن آگاه شوند . حكومت اسپانيا هيئتهاى باستان‌شناسى را از آغاز قرن بيستم به كاوش\r\n\r\n\r\n","description":"","footnote":"\r\n( 16 ) . رجوع كنيد به قلائد العقيان در ترجمهء حال معتمد بن عباد ، ص 10 .\r\n( 17 ) . ادريسى ، نزهة المشتاق ( المختصر ) ، چاپ رم ، ص 193 .\r\n","page_name":" 435 ","page_number":443},
  {"content":"\r\n\r\nدر مدينة الزهراء مأمور كرده است ، ولى باوجود كوشش مداوم مراكز باستان‌شناسى كه اين قبيل كارها را زير نظر دارند اين كاوشها نه ادامه داشته و نه وسيع بوده است . در عين حال باستان‌شناسان اسپانيا توانسته‌اند بسيارى از رازها را بگشايند و جاى برخى كاخها را بشناسند و از شكوه و عظمت آنها پرده برگيرند .\r\nبراى من ديدار از ويرانه‌هاى الزهراء به هنگام سفر به پايتخت قديم خلافت اسلامى در اسپانيا بارها ميسر شده « 18 » . اين خرابه‌ها در هفت ميلى مغرب قرطبه است در شمال رود وادى الكبير . با رود دو ميل فاصله دارد ، در دامنهء كوهى صخره‌اى و صعب العبور . مىگويند دير مشهور سن خرنيمو  ominoreJ naS  با مصالح قصر الزهراء ساخته شده است . اين منطقه‌اى كه خرابه‌هاى الزهراء در آنجاست قرطبهء قديم يا  ajeiv al abodroC  ناميده مىشود .\r\nحفريات باستانشناسى كه علماى اسپانيا از سال 1910 م آغاز كرده‌اند در منطقهء وسيعى به طول 1518 متر از مشرق به مغرب و به عرض 745 متر از شمال به جنوب گسترده است . سراسر اين منطقه هنوز به‌طور كامل حفارى نشده است ، ولى آنچه از زير خاك بيرون آورده‌شده از ديوارهاى ستبر و نقوش وزينتهايى كه هنوز بر روى آنها باقى است بخصوص نقشها و تصويرهايى كه از صدها قطعهء مرمر رنگين و زراندود يافته شده براى درك هندسهء اين شهر عظيم و استوارى و فخامت كاخهاى آن كافى است .\r\nويرانه‌هاى مدينة الزهراء به‌طور كلى از بالاى تپه به پايين ، شامل سه مجموعه است . مجموعهء اول شامل مكان قصر خلافت و مقام خاص خليفه است . مجموعهء دوم چنان كه برمىآيد شامل سرايهاى حواشى و نگهبانان خاص بوده است و مجموعهء سوم كه در پايين تپه قرار دارد و تا حدودى بر زمينى هموار گسترده است شامل چهار سالن بزرگ و بلند است كه امروز آن را بازسازى كرده‌اند و چنان مىنمايد كه اين تالار عظيم مخصوص استقبال ملوك و سفراى بزرگ بوده است .\r\nكشف اين تالار بزرگ كه تا امروز بزرگترين بخشى است كه از شهر الزهراء بيرون آمده در سال 1944 پايان يافت . سپس قسمتهاى فروريخته و تزيينات آن از زير خاك بيرون آمد و باستان‌شناسان اسپانيا از چند سال پيش در تلاشند و ستونها را برپا\r\n\r\n\r\n","description":"","footnote":"\r\n( 18 ) . مؤلف آخرين بار در ژانويهء سال 1960 از ويرانه‌هاى مدينة الزهراء ديدار كرده است .\r\n","page_name":" 436 ","page_number":444},
  {"content":"\r\n\r\nمىدارند و سر ستونها و طاقها را نصب مىكنند ، تا آنجا كه تالار به صورت اصلىاش به نام « تالار سفيران » يا به نام تاريخى آن « المجلس المؤنس » بازسازى شده است .\r\nاين بنا شامل چهار تالار پيوسته به يكديگر است . ضلع روبه‌روى آن چهل متر است و از داخل شامل سه رواق مستطيل شكل است كه رواق چهارم با طاقهاى بلندش در وسط قرار دارد . هر تالارى نيز پنج طاق دارد . اين طاقها بر ستونها و سرستونها و ته ستونهاى مرمرين و زرنگار استوار است . در رواق سوم طاق بلند و زيبايى است كه به تالار درونى راه مىيابد و هردو سوى آن با مرمرهاى زرنگار مزين شده است .\r\nطول هريك از رواقهاى يادشده بيست متر است و عرض آن هشت متر . طاقها همه به يك شيوه ساخته شده‌اند و تا آنجا كه به دست آمده با قطعات مرمرهاى زرنگار از بالا مزين شده‌اند . بلندى هر رواقى به ده متر مىرسد .\r\nدر حفريات اخير مجموعهء جديدى از سرايها در جانب چپ اين تالارها كشف شد شامل اتاقهايى براى سكونت و يك تالار مستطيل ديگر ، كه از حيث نقشه با ديگر مجموعه‌ها تفاوت چندانى ندارد ، ولى خود داراى جنبه‌هاى مهم معمارى و فنى است . تنها در اين مجموعه است كه نشان رنگ روغنى را آشكارا مىبينيم . رنگى كه در اين مجموعه‌هاى مسكونى به كار رفته ( مقصود غرفه‌هاى حاشيه است ) رنگ قرمز است ، آنگاه به فاصلهء يك متر و نيم يك خط سفيد كشيده شده و باز خط قرمز بالاى آن . همچنين به خوبى آشكار است كه سنگفرش كف غرفه‌ها نيز رنگ قرمز دارند . اين سنگها مربع شكل و هر ضلع آنها چهل سانتيمتر است . اخيرا معلوم شد سنگهايى كه در پى بنا به كار رفته تخته سنگهايى است در طول هشتاد و عرض چهل سانتيمتر .\r\nدر كنار اين مجموعه‌هاى جديد از خرابه‌هاى الزهراء يك مجموعهء كهنه‌ترى است شامل مكان قصر خلافت و ديوار شمالى و دو فضاى همسان و پيوسته به يكديگر در ناحيهء سراشيب . در آنجا ايوان كوچكى است پيوسته به قصر خلفا و نيز مجموعه بناهايى از آن نگهبانان . منطقهء ديوار شمالى متعلق به زمان عبد الرحمان الناصر است ، و آن از بناهاى مرحلهء اول الزهراء است . اين قسمت از ديوار كه هفتاد متر طول دارد از قسمتهاى ديگر كه در دورهء بعد ساخته شده يعنى از آن قسمت كه در عصر حكم المستنصر ساخته شده بسى استوارتر است .\r\n\r\n","description":"","footnote":"","page_name":" 437 ","page_number":445},
  {"content":"\r\n\r\nاما آن دو فضاى همسان ، يكى از آنها به فاصلهء هشت متر پايين‌تر از قصر خلافت است و هريك داراى تالارى پهناور است و معلوم مىشود هريك از آنها شامل بناهايى بوده همسان ، ويژهء سكونت طايفه‌اى از خواص خليفه يا سرداران سپاهى . و فضاى غربى مربع شكل و مساحت آن در حدود پانصد متر است . در آنجا نيز بقاياى بناهاى مسكونى ديده مىشود ، ولى در اين قسمت درها و دالانهايى كه حاكى از نوع اين بناها باشد يافته نشده است . ظاهرا فضاى شرقى جاى حرمسراها بوده ، يا به عبارت ديگر قصرى بوده كه زنان و فرزندانشان در آنجا مىزيسته‌اند و اين چيزى است كه از ظاهر آن برمىآيد .\r\nكاوشگران در كنار اين مجموعه‌هاى عظيم خرابه‌هاى شهر خلافت مقادير زيادى از قطعات سنگها و چوبهاى زرنگار و طاقها و ستونها و تخته‌سنگهاى صيقلى و حوضهاى مرمرى و صدها قطعه ظرفهاى زرين و بلور يافته‌اند . همهء اينها را در موزه‌اى مخصوص در مدخل « مدينة الزهراء » جاى داده‌اند . در ميان آن تكه‌هاى درهم شكسته بعضى از ظروف زرين و بلور را كه سالم مانده‌اند توان يافت . برخى از اين اشياى نفيس را در موزهء باستان‌شناسى قرطبه جاى داده‌اند . از اشياى مهم و شگفت‌انگيز آن تنديس برنزى مشهور بز كوهى است كه يكى از پديده‌هاى مهم هنرى است .\r\nما بر آن عقيده‌ايم كه اگر حفريات مدينة الزهراء ادامه پيدا كند اشياى ديگرى پيدا خواهد شد كه دليل روشنترى بر فخامت و جلال مدينة الزهراء باشد ، شهرى كه در آثار نويسندگان معاصرش به عنوان يكى از زيباترين و پرشكوهترين بلاد اسلامى از آن ياد شده است « 19 » .\r\nعبد الرحمان الناصر فراموش نكرد كه مسجد جامع را نيز مورد توجه خويش\r\n\r\n\r\n","description":"","footnote":"\r\n( 19 ) . در توصيف خرابه‌هاى مدينة الزهراء علاوه بر مشاهدات خود به نوشته‌هاى باستان‌شناسان نيز مراجعه كرده‌ام . از جمله :\r\n dirdaM ( ocsoB zeuqzaleV . R . D rop , ayirimalA y arhazzA anideM ) 2191 ( - maC , ) abodroC ( arhazzA anideM ne lanoican nalp leb senoicavacxE . ) 3491 dirdaM ( alazirA ed zenitraM y nojetsaC . R roP . 3491 ed anap - lA dbA ed nolaS lE : arhaZ - lA tanideM ne senoicavacxE saveuN . I . csF ) 5491 . X . loV , suladnA - lA ( nojetsaC . R reP III namhaR \r\n","page_name":" 438 ","page_number":446},
  {"content":"\r\n\r\nقرار دهد و در اين اقدام به اسلاف خود اقتدار كرد . نماى مسجد جامع قرطبه را تجديد كرد و در سال 346 ه / 957 م بخش بزرگى بر آن بيفزود . پيش از اين منارهء قديمىاش خراب شده بود . الناصر به‌جاى آن مناره‌اى عظيم بنا كرد . اين مناره در سال 340 ه / 951 م ساخته شد . منارهء الناصر از حيث بلندى و فخامت بىهمتا بود . قاعدهء آن مربع بود . چهارده پنجره داشت همه طاق‌زده و دو پلكان يكى براى بالا رفتن و يكى براى فرودآمدن . بر فراز مناره سه‌گوى بزرگ بود ، دوگوى از طلا و يكى از نقره كه چون آفتاب بر آنها مىتافت چشمها را خيره مىكرد . « 20 » اسپانياييها بعدها اين منارهء عظيم را ويران كردند و در برنامه‌اى كه براى تبديل مسجد به كليسا داشتند ، به‌جاى آن برج ، ناقوسهاى امروزى را برآوردند .\r\nكتيبه‌اى كه حاكى از اقدام عبد الرحمان الناصر به تجديد بناى مسجد جامع است تا به امروز در جانب راست در اصلى موسوم به « باب النخيل » « 21 » برجاى است . در اين كتيبه با خط كوفى زيبايى چنين آمده است :\r\n« بسم اللّه الرحمان الرحيم . امر عبد اللّه عبد الرحمان امير المؤمنين الناصر لدين اللّه اطال اللّه بقاءه ، ببنيان هذا الوجه ، و احكام اتقانه ، تعظيما لشعائر اللّه ، و محافظة على حرمة بيوته ، التى اذن اللّه ان ترفع و يذكر فيها اسمه ، و لما دعاه على ذلك من تقبل عظيم الاجر ، و جزيل الذخر ، مع بقاء شرف الاثر ، و حسن الذكر ، فتم ذلك بعون اللّه ، فى شهر ذى الحجة سنة 346 على يد مولاه و وزيره و صاحب مبانيه عبد اللّه بن بدر ، عمل سعيد بن ايوب . » « 22 »\r\n\r\n2\r\nعبد الرحمان الناصر بر تخت فرمانروايى مملكتى نشست كه در محاصرهء شورشها\r\n\r\n\r\n","description":"","footnote":"\r\n( 20 ) . ابن الخطيب ، اعمال الاعلام ، ص 38 .\r\n( 21 ) . به اسپانيايى :  samlap sal ed atreuP . \r\n( 22 ) . رجوع كنيد به : الاثار الاندلسية الباقيه ، از محمد عبد اللّه عنان ، ص 18 ، 19 ، 24 و 27 .\r\n","page_name":" 439 ","page_number":447},
  {"content":"\r\n\r\nو كشمكشها افتاده بود . عبد الرحمان به نيروى ارادهء خويش دشمنان داخلى و خارجى را پس از يك سلسله نبردهاى پىدرپى فروماليد و سراسر شبه جزيره را به فرمان خويش درآورد و پايه‌هاى حكومت خود استوار نمود و همه‌جا امنيت و آرامش و آسايش برقرار ساخت .\r\nعبد الرحمان الناصر از همان آغاز حكومت خود به كار لشكر پرداخت و لشكرى را كه در طول جنگها با شورشيان و ديگر مخالفان ناتوان شده بود از نو سازمان داد و جمع كثيرى از مردم سراسر اسپانيا و مغرب را به صفوف سپاهيان درآورد و سلاح و ذخاير بسيار گرد آورد و با لشكركشيهاى بزرگ خود كارايى آنان را در نبرد بالا برد و جمعى از مردان دلير را به سردارى افواج لشكر برگزيد و روحيهء آنان را تقويت كرد و چون خود فرماندهى لشكر را در نبردها به عهده مىگرفت بار ديگر روح حماسه را در وجود آنان برانگيخت . عبد الرحمان به ناوگان خود نيز توجه خاص نشان داد و واحدهاى تازه و نيرومند به وجود آورد . بندر المريه در اين ايام مركز اصلى ناوگان اندلس بود و بزرگترين كارخانه‌هاى كشتىسازى را در آنجا تأسيس كرد . شمار كشتيهاى او به دويست فروند رسيد ، كشتيهايى در انواع و حجمهاى مختلف . اين ناوگان غير از ناوگان ويژهء دفاع از اندلس در برابر مغرب بود . ناوگان اندلس در اين زمان بزرگترين ناوگان جهان به‌شمار مىآمد و بر سراسر آبهاى جنوبى و شرقى اسپانيا مسلط بود و بر ناوگان فاطميان كه ناحيهء غربى مديترانه را در اختيار گرفته بود ، تفوق داشت .\r\nعهد عبد الرحمان الناصر - چنان كه گفتيم - در عين وجود جنگها و كشمكشها ، عهد آسايش و رفاه بود . وضع مالى دولت كاملا رضايت‌بخش بود و خزانه پر از اموال و خراج و ديگر مداخل در تزايد ، و اين بيشتر به سبب امنيت و آرامشى بود كه در مملكت حكمفرما شده بود كه خود موجب شكوفايى زراعت و تجارت و صناعت و بالا رفتن خمس و غنايم شده بود . وقتى به يك قلم از هزينهء دولت ، در ساختن قصرها و ديگر بناهاى مدينة الزهراء در طول آن مدت دراز نظر افكنيم از قدرت مالى حكومت اموى در اندلس آگاه مىشويم . در روايات ارقامى ذكر شده كه واقعا حيرت‌انگيز است . مثلا مىگويند ماليات جمع‌آورى شده در عهد عبد الرحمان الناصر از ايالات و روستاها چهارصد و هشتاد و پنج هزار دينار و از بازار هفتصد و هشت هزار دينار بوده جز آنچه از خمس و غنايم به دست مىآمده كه در حساب نمىگنجيده است .\r\n\r\n","description":"","footnote":"","page_name":" 440 ","page_number":448},
  {"content":"\r\n\r\nگويند در بيت المال به هنگام مرگش پنج هزار ميليون دينار موجود بود . عبد الرحمان درآمد مملكت را به سه قسمت مىكرد : ثلثى از آن براى هزينهء سپاه و ثلثى براى ساختن بناهاى عام و ثلث ديگر براى پيش‌آمدها « 23 » . مورخان امروزى نيز در پذيرش اين ارقام ترديد نكرده‌اند . از جمله علامه دوزى تصريح مىكند كه الناصر را به هنگام مرگ بيست ميليون طلا در خزانه بود « 24 » و ابن حوقل جهانگرد بغدادى كه در اين ايام به قرطبه آمده بود مىگويد الناصر توانگرترين پادشاهان زمان خود بود و او و بنى حمدان ملوك حلب در اين زمان ، ثروتمندترين ملوك روى زمين هستند . اين ارقام و روايات ، از عظمت و غناى بسيار دولت اموى در عصر الناصر حكايت دارند و حاكى از آن هستند كه الناصر چگونه در كنار آن همه جنگها و غزوات توانست آن بناها و تأسيسات عظيم را به وجود آورد .\r\nاندلس در عصر عبد الرحمان الناصر به ذروهء آسايش و نعمت و امن و عزت رسيد . كشاورزى و بازرگانى و صنعت و علوم و ادبيات و هنر شكوفا شد و هزينهء زندگى پايين آمد و قرطبه رشد كرد و گسترش يافت ، چنان كه شمار ساكنانش از پانصد هزار تن افزون شد و شمار مساجدش به سه هزار رسيد و شمار خانه‌هايش از صد هزار درگذشت و صاحب سيصد حمام عمومى شد . تعداد ربضها و ضواحى به بيست و هشت برآمد و اين غير از شهر ميانين بود . در شهر و اطراف آن باغها و بستانسراها و گردشگاههاى زيبا و شكوهمند احداث شد . صيت شهرتش سراسر جهان آن روز را بگرفت و به اقصاى شمال رسيد ، تا آنجا كه راهبهء ساكسونى هروسوويتا از شعراى اواخر قرن دهم در قصايد لاتينى خود زيباييهاى آن را ستوده و از آن به عنوان « زيور جهان » ياد كرده است . « 25 »\r\n\r\n\r\n","description":"","footnote":"\r\n( 23 ) . المقرى ، نفح الطيب ، ج 1 / ص 177 . البيان المغرب ، ج 2 / ص 247 . ابن الخطيب ، اعمال الاعلام ، ص 38 .\r\n( 24 ) .  . 371 . p . II . loV . tsiH : yzoD \r\n( 25 ) . ابن عذارى ، البيان المغرب ، ج 2 / ص 247 . همچنين :  : 471 . p . II . loV . tsiH : yzoD \r\n","page_name":" 441 ","page_number":449},
  {"content":"\r\n\r\n\r\n3\r\nسياست دولت اموى در آغاز ، بركشيدن موالى و صقالبه و برگزيدن آنان به عنوان خواص و مقربان حكومت بود . مؤسس اين سياست امير عبد الرحمان الداخل بود .\r\nعبد الرحمان الداخل به اقوام عرب چندان اعتمادى نداشت ، ازاين‌رو بيش از عربها به بربرها و موالى متكى بود . آنان نيز در روزهاى سخت به يارىاش برخاستند و در پابرجاى ساختن پايه‌هاى قدرتش سعى وافر به كار بردند . جانشينان عبد الرحمان الداخل نيز اين سياست را در اصل پذيرا شدند . از عهد حكم المستنصر - سال 188 تا 206 ه - نفوذ موالى و صقالبه در دربار خلافت و دولت روبه فزونى نهاد . حكم تشريفات ظاهرى را دوست مىداشت ، ازاين‌رو دربار اموى در عصر او پر از خادمان و غلامان بود همه از مماليك و صقالبه ، ولى تا چندى در امور عاليهء ملك دستى نداشتند و در دربار نيز به كارهاى مهم گماشته نمىشدند .\r\nعبد الرحمان الناصر به دنبال سياست جدش به قبايل عرب كه داراى عصبيت خاص خود بودند اتكا نداشت و زعماى عرب را از مناصبى كه سبب نفوذ آنان مىشد دور مىداشت و خود زمام همهء امور را در دست داشت ، حتى براى حاجب و وزير نيز اختيار باقى نگذاشت . اصولا عبد الرحمان الناصر وجود هيچ كس را در برابر خود برنمىتافت . هركس را كه چنين هوايى در سر بود حتى اگر از نزديكترين نزديكانش ، از ميان برمىداشت . چون او را خبر دادند كه پسرش عبد اللّه بن عبد الرحمان با چند تن از غلامان و رجال دولت سروسرى دارد و از اينكه برادرش حكم بن عبد الرحمان را به ولايت‌عهدى برگزيده است ناخشنود است و حتى جماعتى از مردم قرطبه با او بيعت كرده‌اند ، بىدرنگ تصميم به اعدام او و همهء كسانى كه احتمال مىداد با او در اين توطئه شركت داشته‌اند ، گرفت و در سال 338 ه / 949 م همه را تسليم مرگ نمود . عبد اللّه بر ديگر پسران الناصر به علم و عقل و بصيرت در امور برترى داشت . همچنين الناصر ، حكم اعدام پسرعموهاى خويش و برادر خود و قاضى بن محمد را وقتى دلايلى به دست آورد كه آنها نيز در توطئه شركت داشته‌اند بىدرنگ\r\n\r\n","description":"","footnote":"","page_name":" 442 ","page_number":450},
  {"content":"\r\n\r\nصادر نمود « 26 » .\r\nعبد الرحمان كارهاى بزرگ را به مردان بىاصل و نسب از ميان صقالبه و موالى آزادشده يا بردگان مىسپرد . اينان از خود اراده‌اى نداشتند و او هرگونه كه خود مىخواست آنان را آلت دست قرار مىداد . از ميان اين گروه به صقالبه بيشتر اعتماد داشت و آنان را به مقاماتى مىگماشت كه ديگران را نمىگماشت « 27 » .\r\nصقالبه در اندلس در حقيقت به اسيران و خواجگانى از نژاد صقلابى ( اسلاو ) اطلاق مىشد ، سپس با گذشت زمان بر همهء بيگانگانى كه در دربار و حرمسرا كار مىكردند اطلاق شد . صقالبهء اين دوره مخلوطى است از جليقى ( مسيحيان اسپانيا ) و آلمانى و فرانسوى و لومبارد و ايتاليايى « 28 » . بيشتر آنها را دزدان و ماجراجويان دريايى و بازرگانان برده در كودكى به اسپانيا آورده بودند . از ميان پسران و دختران جمعى را برمىگزيدند و تربيت عربى مىكردند و با اسلام و مبادى آن آشنا مىنمودند . برخى از اين غلامان در نثر و نظم سرآمد مىشدند و كتابها تأليف مىكردند و قصايد مىپرداختند .\r\nاز آغاز عصر عبد الرحمان الناصر نفوذ صقالبه در امور دولتى روبه افزايش نهاد ، چنان كه دامنهء نفوذشان از قصر خلافت به بيرون نيز راه پيدا كرد و در كارهاى ديوانى و لشكرى صاحب مناصب شدند . ديرى نكشيد كه خود صاحب قدرت گرديدند و اموال و آب و ملك بسيار حاصل كردند و هر روز بر شمارشان درافزود تا در اواخر عهد عبد الرحمان الناصر به قول برخى مورخان به سيزده هزار و هفتصد و پنجاه نفر و به قول ديگر هفتهزار و هشتاد نفر رسيد . ابن الخطيب مىگويد شمار پسران صقلابى در مدينة الزهراء به هنگام وفات الناصر سه هزار و هفتصد و پنجاه تن بود و شمار زنان ششهزار و هفتصد و پنجاه تن . همهء اينان داراى راتبهء طعام و تمام متعلقات آن بودند « 29 » . درهرحال نگهبانان خاص خليفه و رجال خاصه و حشم از ميان اين صقالبه برگزيده مىشدند . عبد الرحمان الناصر نيز دست آنان را هرچه بيشتر گشاده مىداشت و اشراف عرب و زعماى قبايل را وادار مىكرد كه در\r\n\r\n\r\n","description":"","footnote":"\r\n( 26 ) . ابن خلدون ، العبر ، ج 4 / ص 143 . البيان المغرب ، ج / 2 ص 244 . ابن الخطيب ، اعمال الاعلام ، ص 39 .\r\n( 27 ) . ابن خلدون ، العبر ، ج 4 / 138 .\r\n( 28 ) . ابن حوقل ، المسالك و الممالك ، ص 75 . همچنين :  351 . p . II . loV . tsiH : yzoD \r\n( 29 ) . ابن الخطيب ، اعمال الاعلام ، ص 40 و 41 .\r\n","page_name":" 443 ","page_number":451},
  {"content":"\r\n\r\nبرابرشان خاضع باشند تا بدين طريق از جاه‌طلبى آنان كاسته گردد و هيبتشان فروريزد « 30 » .\r\nحتى در اين عصر فرماندهء كل نيروهاى و يكى از همين صقالبه بود به نام نجده و بيشتر سران و سرداران از آنان بودند . يكى از ايشان افلح صاحب الخيل بود و ديگرى « درى » صاحب الشرطه و ياسر و « تمام » كه خود در امور خاص خليفه نظر داشتند . اين سياست در دوره‌هاى بعد در انحلال لشكر و سستى گرفتن قواى معنوى آن تأثيرى نامطلوب داشت و سبب شد سرداران و سپاهيان عرب از اين سياست اهانت‌آميز به خشم آيند .\r\nيكى از علل هزيمت عبد الرحمان الناصر در نبرد خندق در سال 327 ه همين سستى گرفتن قواى معنوى لشكريان بود كه در اثر انگيخته‌شدن كينه‌هاى قومى و طايفگى به سپاهيان سرايت كرده بود « 31 » .\r\n\r\n4\r\nاندلس با قدرت و سلطه‌اى كه در عهد عبد الرحمان الناصر حاصل كرده بود اينك ميان دول اسلامى سمت صدارت و رياست يافته بود . زيرا دولت عباسى در آن ايام روى به انحلال نهاده بود و دولت جوان فاطمى به‌جايى نرسيده بود كه بتواند با آن رقابت كند . بنابراين اندلس زعامت را از آن خود كرده بود و قرطبه مركز ديپلماسى جهان اسلامى شده بود و دول مسيحى چشم به آن دوخته بودند و مىخواستند با آن روابط مودت برقرار كنند و قراردادهاى سياسى منعقد سازند ، حال آنكه تا قرن هشتم ميلادى قسطنطينيه مركز اين جاذبيت ديپلماسى در ميان امم مسيحى بود . سپس چندى مملكت فرانكها با آن به رقابت برخاست و چون دولت فرانكها روى در تراجع نهاد قسطنطينيه زعامت ديپلماسى خود را در ميان امم مسيحى بازيافت . در قرن دهم امپراتورى ژرمن توانست زعامت سياسى خود را در مناطق مركزى و غربى اروپا بسط دهد .\r\nدر اين برهه از زمان زعامت سياسى اروپا ميان مشرق و مغرب آن در نوسان بود . اين\r\n\r\n\r\n","description":"","footnote":"\r\n( 30 ) .  351 . p . II . loV . tsiH : yzoD  و رجوع كنيد به نفح الطيب ، ج 1 / ص 265 .\r\n( 31 ) .  . 351 . p . II . V . tsiH : yzoD \r\n","page_name":" 444 ","page_number":452},
  {"content":"\r\n\r\nدر حالتى بود كه قرطبه به تنهايى زعامت اسلام را در غرب به عهده گرفته بود و اين امر تا پايان قرن دهم ميلادى ادامه داشت .\r\nدر اين دوره ميان اسلام و مسيحيت روابط سياسى برقرار بود . همواره سفرا با مراسلات سياسى در آمدوشد بودند و يكى از مراكز روابط ديپلماسى ميان اسلام و دول معظم مسيحى ، قرطبه بود . اين روابط در عصر الناصر لدين اللّه به اوج خود رسيد و هيئتهايى از امم مسيحى به دربار قرطبه مىآمدند و ميان او و سران دول مسيحى معاهدات متعدد بسته مىشد .\r\nدربار قسطنطينيه با آنكه از مقر خلافت اندلس دور بود و ميانشان هيچ مرز جغرافيايى مشتركى نبود بيش از همه تلاش مىكرد كه با اندلس روابط دوستانه برقرار سازد . در سال 336 ه / 948 م « 32 » سفراى قسطنطين هفتم قيصر قسطنطينيه معروف به ارغوانى با هداياى نفيس بيامدند . يك روايت اندلسى از اين سفارت با طول و تفصيل ياد مىكند كه حكايت از شيوه‌هاى مراسم ديپلماسى در اين عصر دارد . مىگويد كه عبد الرحمان الناصر كسانى را براى استقبال سفراى بيزانطى و راهنمايى آنان و خدمتگزارى ايشان به مرز بجايه فرستاد . چون سفيران به نزديكى قرطبه رسيدند جمعى از قواى خود را به پيشبازشان گسيل داشت . آنگاه دو غلام خاص خود ياسر و تمام را فرستاد و آن دو با سفيران به « دار الضيافه » كه در قصر ولىعهد ، حكم بن عبد الرحمن بود درآمدند . قصر حكم در ربض قرطبه بود . در آنجا هيچ يك از خواص و عوام را حق ديدار آنان نبود . آنگاه جمعى از موالى و حشم را به خدمت آنان گماشت . روز يازدهم ربيع الاول همان سال الناصر براى ملاقات با ايشان از قصر الزهراء به قصر قرطبه آمد و در تالار مجلس الزهراء آنان را به حضور پذيرفت . آن روز يكى از روزهاى ديدنى قرطبه بود . افراد سپاهى تمام سلاح سواره صف كشيده بودند . قصر خلافت را به انواع زينتها و پرده‌ها آذين بستند . در دو طرف تخت خليفه كرسيهايى براى فرزندان و برادران و عموها و ديگر نزديكان نصب نمودند . در سمت راست\r\n\r\n\r\n","description":"","footnote":"\r\n( 32 ) . اين روايت ابن خلدون است ، ج 4 / ص 142 . در روايت ديگر ، در نفح الطيب ، ج 1 / ص 171 سال 338 ه ضبط شده . ابن ابى اصيبعه در طبقات الاطباء ( چاپ ميللر ) ج 2 / ص 447 سال 337 ه و صاحب البيان المغرب ، ج 2 / ص 239 سال 334 ه آورده‌اند و ما در تاريخ بيزانطيه به تفاصيل اين سفارت دست نيافتيم .\r\n","page_name":" 445 ","page_number":453},
  {"content":"\r\n\r\nخليفه پسر و ولىعهدش حكم قرار گرفت و باقى فرزندان در جانب چپ و راست او نشستند . وزيران نيز هريك به حسب مرتبه‌اى كه داشت در جاى خود قرار گرفت .\r\nتالار از دولتمردان و بزرگان و زعما پرشد . در اين حال سفيران پادشاه روم درآمدند .\r\nاز ديدن آنهمه شكوه و جلال به حيرت افتادند . پس هدايايى را كه همراه آورده بودند تقديم كردند . طبيب اندلسى ابو داود سليمان بن حسان معروف به ابن جلجل كه در عصر هشام المؤيد ، نوهء الناصر مىزيسته گويد كه مقدم بر همهء هداياى ارمانيوس ولىعهد روم كه به الناصر تقديم شد ، دو جلد گرانبها و مجلل از كتب قدما بود : يكى نسخه‌اى كه بس هنرمندانه نقاشى شده بود از كتاب ديسقوريدس « 33 » در باب گياهان دارويى به زبان اصلى يعنى يونانى ، و ديگر نسخه‌اى از تاريخ اوروسيوس ( يا هروسيس ) « 34 » به زبان لاتينى .\r\nاين كتاب متضمن تاريخ جهان كهن « 35 » و داستانهاى ملوك بود . آنگاه رسولان نامهء قيصر قسطنطين هفتم را تقديم نمودند . نامه در ورقى به رنگ آبى آسمانى بود و به زبان يونانى نوشته شده بود . درون آن نامهء ديگرى بود رنگ‌آميزى شده و نوشته به همان لغت و در آن وصف هداياى امپراتور آمده بود . بر نامه مهرى زرين بود . يك سوى نامه صورت مسيح بود و سوى ديگرش صورت امپراتور قسطنطين . صورتها از شيشهء رنگين و به گونه‌اى بديع ساخته شده بود . در عنوان نامه در يك سطر آمده بود « قسطنطين و ارمانيوس هردو مؤمن به مسيح ، پادشاهان بزرگ ، پادشاهان روم » . و در سطر ديگر نام كسى كه نامه به عنوان او بود : « عظيم شايان فخر ، شريف النسب عبد الرحمان خليفهء فرمانروا بر عرب و بر اندلس اطال اللّه بقائه » .\r\nابن جلجل مىگويد كه پادشاه روم به الناصر در باب كتاب ديسقوريدس نوشت كه از اين كتاب جز به يارى كسى كه زبان يونانى را نيكو بداند فايدت نتوان برد و\r\n\r\n\r\n","description":"","footnote":"\r\n( 33 ) . ديسقوريدس  sedirocsoiD  ، پزشك و شيميدان يونانى ، اصل او از كيليكيه در آسياى صغير بود . در قرن اول ميلادى مىزيست . كتاب مشهور او ادويهء مركبه است . اين كتاب هنوز هم به اعتبار خود باقى است و تا قرن هفدهم مهمترين كتاب در خواص گياهان دارويى بوده است .\r\n( 34 ) . پاولوس اوروسيوس  suisorO suluaP  حبر و مورخ اسپانيايى ( گوتى ) در قرن پنجم ميلادى مىزيست . كتابى در تاريخ عالم نوشته . اين كتاب باوجود مطالب خرافى و ركيك كه در آن آمده است ميان مورخان بعد شهرت بسيار يافته . مورخان مسلمان نيز آن را مىشناخته‌اند و ابن خلدون بسيار از آن نقل كرده . اوروسيوس در روايات اسلامى به هروسيس يا هروشيوش معروف است .\r\n( 35 ) . رجوع كنيد به روايت مفصل ابن جلجل در كتاب طبقات الاطباء ، ج 2 / ص 447 .\r\n","page_name":" 446 ","page_number":454},
  {"content":"\r\n\r\nدر آن روزگار در قرطبه كسى وجود نداشت زبان يونانى بداند . ازاين‌رو بعدها الناصر به ارمانيوس نوشت كه كسى را كه زبان يونانى و لاتينى بداند نزد او بفرستد . او نيز راهبى به نام نيقولا را فرستاد . ابن راهب در نزد الناصر مقامى ارجمند يافت و كتاب ديسقوريدس را براى پزشكان قرطبه شرح و تفسير كرد . اما كتاب اوروسيوس به زبان لاتينى بود و در قرطبه كسانى كه زبان لاتينى بدانند وجود داشتند . الناصر فرمان داد يكى از رجال در اين مجلس خطبه بخواند و اسلام و خلافت را تعظيم كند و نعمت خداوند را در آشكار ساختن دين خود و اعزاز كلمهء خود و خوارساختن دشمنان سپاس گويد . بعضى از خطبا براى سخن گفتن آماده شدند ولى شكوه آن مجلس چنان بود كه زبانشان بند مىآمد و سخن گفتن نمىتوانستند . يكى از آنها لغوى بزرگ ابو على قالى بود كه از بغداد آمده بود و مهمان خليفه بود . عبد الرحمان الناصر او را براى سخن گفتن نامزد كرد تا در ضمن از مقام بلاغت او قدردانى كرده باشد ، ولى ابو على چون سخن آغاز كرد ناگاه شكوه مجلس او را بگرفت و زبانش بند آمد و خاموش شد . در اين حال فقيه منذر بن سعيد البلوطى بىهيچ آمادگى قبلى از جاى برخاست و مرتجلا خطابه‌اى ايراد كرد در ستايش الناصر و مآثر او . سپس قصيده‌اى در همان معنى سرودن گرفت . گشادگى زبان و ثبات و طمأنينهء او همگان را به اعجاب واداشت .\r\nالناصر همت و علم او را بستود . اين خطابهء مرتجلانه آغاز ترقى و تعالى منذر بن سعيد بود كه از آن پس مورد توجه الناصر قرار گرفت و منصب قضا يافت و يكى از رجال شهر اندلس گرديد . برخى از ابيات او در آن قصيده چنين است :\r\n مقالى كحد السيف وسط المحافل * فرقت به ما بين حق و باطل\r\nبقلب ذكى ترتمى جمراته * كبارق رعد عند رعش الانامل\r\nفما دحضت رجلى ولا زل مقولى * و لا طاش عقلى يوم تلك الزلازل\r\nو قد حدقت حولى عيون اخالها * كمثل سهام اثبتت فى المقاتل \r\n\r\n","description":"","footnote":"","page_name":" 447 ","page_number":455},
  {"content":"\r\n\r\n لخير امام كان او هو كائن * لمقتبل او فى العصور الاوائل\r\nترى الناس افواجا يومون بابه * و كلهم ما بين راج و آمل\r\nو فود ملوك الروم وسط فنائه * مخافة باس او رجاء لنائل\r\nفعش سائما اقصى حياة مؤملا * فانت رجاء الكل حاف و ناعل\r\nستملكها ما بين شرق و مغرب * الى درب قسطنطين اوارض بابل « 36 » \r\nچون رسولان قسطنطين بازگشتند ناصر همراه ايشان سفيرى روانه داشت .\r\nاين سفير هشام بن هذيل بود با هداياى گران ، تا بدين طريق بر روابط مودت ميان قرطبه و قسطنطينيه صحه گذارد . اين سفير پس از دو سال بازگشت . سفارت خود را به نيكوترين وجهى بجاى آورده بود . سفيران قسطنطين نيز با او بازگشتند « 37 » .\r\nدر روايات اسلامى از اين سفارت شرح مفصل و روشنى آمده است ، ولى از موضوع و غايت آن چنان كه بايد چيزى دستگير نمىشود . ظن قوى اين است كه اين سفارت چيزى جز تجديد روابط دولت بيزانطيه با دولت اسلامى اندلس نبوده است .\r\nاين روابط دوستى از زمان عبد الرحمان بن حكم ميان قرطبه و قسطنطينيه به وجود آمده بود تا نوعى اتحاد باشد در برابر دولت عباسى كه دشمن هردو دولت بود . شايد هم در همان حال يك توافق ميان دولت قرطبه و قسطنطينيه بود در برابر دولت جوان فاطمى كه در درياى مديترانه دولت روم را به وحشت انداخته بود و از سوى مغرب اقصى دولت اندلس را .\r\n\r\n\r\n","description":"","footnote":"\r\n( 36 ) . منذر بن سعيد البلوطى در سال 265 ه متولد شد و در علوم قرآن و سنت براعت يافت و در فصاحت بيان و جزالت و بلاغت شعر سرآمد همگان گرديد . اين خطابه كه در مجلس استقبال سفراى روم ايراد كرد سرآغاز ترقى او بود . در سال 355 ه جهان را بدرود گفت . رجوع كنيد به : نفح الطيب ، ج 1 / ص 174 و 175 .\r\n( 37 ) . براى آگاهى از اين سفارت رجوع كنيد به : ابن خلدون ، العبر ، ج 4 / ص 142 و 143 . المقرى ، نفح الطيب ، ج 1 / ص 170 - 174 . ابن عذارى ، البيان المغرب ، ج 2 / ص 239 .\r\n","page_name":" 448 ","page_number":456},
  {"content":"\r\n\r\nاز اين پس سفيرانى از سوى ديگر ملوك مسيحى به دربار الناصر آمدند . يكى از اينان سفيران پادشاه صقالبه بود . اين پادشاه پيتر يا پطرس « 38 » نام داشت . الناصر نيز براى استقبال ايشان مجلسى بياراست و ربيع ( يا ريفا ) اسقف را در پاسخ نزد او فرستاد .\r\nهمچنين سفيران پادشاه فرانسه لويى چهارم به قرطبه آمدند و پيشنهاد روابط دوستى دادند كه از سوى قرطبه پذيرفته شد .\r\nيكى از مهمترين سفيرانى كه به ديدار الناصر به قرطبه آمد ، سفير اوتوى كبير امپراتور آلمان بود . روايات اسلامى به اين روايت به‌طور خلاصه و مبهم اشارت دارند و او را ملك صقالبه يا ملك اللمان و هوتوا يا هوتو « 39 » مىخوانند ، ولى در تاريخ اين سفارت يعنى سال 344 ه / 956 م با روايت مسيحيان متفق‌اند . در اين سال يكى از احبار به نام يوحنا الجورزينى منسوب به ديرى در جورزنى نزديك متز به دربار عبد الرحمان الناصر آمد . يوحنا يكى از علما و اقطاب در بحث و مناظره بود . ظاهرا پيش از آمدن يوحنا نامه‌هايى حاوى مسائل كلامى در حقانيت اسلام يا مسيحيت ميان الناصر و اوتو مبادله شده بود و الناصر در بعضى از نامه‌هايش به مسيحيت و تعاليم آن اعتراض كرده بود . اوتو از فرصت استفاده كرد و يكى از علماى آيين مسيحى را به سفارت نزد خليفهء قرطبه فرستاد « 40 » ، ولى از اقوال مورخان كليسا برمىآيد كه مسئلهء بحث و جدل بر سر مسائل كلامى در اين سفارت ، در درجهء دوم اهميت بوده است .\r\nمسئلهء اصلى مربوط به برخى جنگجويان عرب بود كه در جنوب فرانسه و در ليگوريا وسويس دست به برخى اعمال زده بودند و استعانت از نفوذ خليفهء اندلس براى پايان دادن به اين تجاوزات كه بسيارى از شهرها و جماعات مسيحى را به بيم افكنده بود .\r\nيوحنا از راه رون و قطلونه ، همراه با راهب ديگر و انواع هداياى نفيس درخور مقام خلافت به اسپانيا آمد . از سوى قرطبه به گرمى استقبال شد و در يكى از سراهاى رسمى خلافت فرودش آوردند . ولى هنگامى كه عبد الرحمان الناصر از موضوع سفارت او خبر يافت او را به حضور نپذيرفت ، زيرا نمىخواست مباحث مناقشات دينى موضوع گفتگو ميان او و سفير قرار گيرد . چون يوحنا به جد درايستاد و خواستار ديدار شد الناصر\r\n\r\n\r\n","description":"","footnote":"\r\n( 38 ) . او پطرس پسر سيمون كبير ملك بلغار بود . در آن ايام به پادشاه صقالبه شهرت داشت .\r\n( 39 ) . رجوع كنيد به : ابن خلدون ، العبر ، ج 4 / ص 143 و ابن عذارى ، البيان المغرب ، ج 2 / ص 234 .\r\n( 40 ) .\r\n . 781 . p , ecnarF ne snizarraS sed snoisavnI : duanieR \r\n","page_name":" 449 ","page_number":457},
  {"content":"\r\n\r\nجواب داد كه او اسقفى را به سفارت نزد اتو فرستاده و اكنون سه سال است كه در بندش كشيده و او نيز او را - يعنى يوحنا را - دو برابر آن مدت به بند خواهد كشيد ، زيرا مقام و مرتبت او از مقام و مرتبت اتو پادشاه نصارى برتر است . عاقبت قرار بر آن شد كه الناصر نزد پادشاه آلمان رسول ديگرى فرستد تا از مراتب عواطف و نيات او آگاه شود و يوحنا تا زمان بازگشت او در بند بماند . براى انجام اين سفارت طبق معمول كشيشى از رعاياى خليفه به نام ربيع ياريفا برگزيده شد . ريفا مردى دانا و سخنور بود و در دربار مقامى ارجمند داشت و الناصر او را دوست مىداشت و به سبب علم و خدمات بزرگش تكريم مىكرد « 38 » . ريفا از خاك فرانسه گذشت و به آلمان درآمد و در تورنگن نزد امپراتور اتو رفت كه بيشتر وقت خود را در آنجا مىگذرانيد . اتو در آن روزها گرفتار شورش پسر خود بود و ازاين‌رو در پذيرفتن پيشنهادهاى الناصر زياد سخت نگرفت و سفير او را نيز گرامى داشت . ربيع اسقف پس از دو سال ، در سال 347 ه / 957 م به قرطبه بازگرديد . الناصر از نتايج سفر خوشدل گرديد و اجازه داد كه سفير امپراتور با او ديدار كند . آنگاه او را در مجلس پرشكوهى به حضور پذيرفت . سفير در حالى كه از آن همه شكوه و جلال خود را باخته بود پيام امپراتور بگزارد . ما نمىدانيم نتيجهء اين سفارت چه بود ، روايات عربى هم از موضوع آن هيچ نمىگويند ، ولى به‌نظر مىرسد مسئله به مستعمرات عربى و جنگهاى آن در گاليا و شمال ايتاليا و سويس مربوط بود . الناصر اظهار كرده بود كه با اين مستعمرات ارتباطى ندارد و نمىتواند عواقب اعمال آنان را به عهده گيرد يا در شئون آنها دخالت نمايد يا ماجراجويانى را كه در فرمان او نيستند امر و نهى كند . اين نتيجه‌گيرى را سكوت روايات عربى از ذكر اخبار اين مستعمرات تأييد مىكند و دليل بر آن است كه حكومت اندلس را با آنها ارتباط رسمى نبوده و به اوضاع آنها بىاعتنا بوده است . البته نمىتوان منكر شد كه به جنگها و پيشروى آنان در اراضى مسيحيان به چشم مهربانى و خشنودى مىنگريسته است . ولى لوتبراند مورخ كليسايى آن زمان تأكيد مىكند كه خليفه از اين مستعمرات حمايت مىكرد و آنان را در كارشان دلير مىساخت و برايشان مدد مىفرستاد « 42 » .\r\n\r\n\r\n","description":"","footnote":"\r\n( 38 ) . ابن خلدون ، العبر ، ج 4 / ص 143 . ربيع بن زيد از علماى مسيحيان معاهد بود . زبان عربى ولاتينى را نيكو مىدانست .\r\n( 42 ) .  . 391 . p . dibi : duanieR \r\n","page_name":" 450 ","page_number":458},
  {"content":"\r\n\r\nمورخان مسيحى به اين مناسبت مطلب تازه‌اى از آراى الناصر در انتظام امور مملكت بيان مىدارند و آن اينكه او از زبان مستشاران خود يا از زبان يوحنا چيزهايى در باب نظام حكومت فئودالى كه آن روز در آلمان رواج داشت ، شنيده بود و از تمتع برخى امراى محلى در سايهء اين نظام و استقلال داخلى آنها خبر يافته بود . ازاين‌رو اعتراض خود را بر ضد اين نظام به يوحنا ابراز داشته بود كه پادشاه شما فرمانروايى حكيم و باتجربه است ، ولى در سياست او چيزى است كه من نمىپسندم . به‌جاى آنكه زمام همهء قدرتها را در دست گيرد برخى از بخشهاى مملكت را به دست بعضى از رعاياى خود سپرده و پاره‌اى از ولايات را به آنان داده است بدين اعتقاد كه با اين شيوهء حكومت سودى عايدش خواهد شد . به‌نظر من اين خطايى بزرگ است ، زيرا مداراى ملوك با زيردستانشان جز آنكه به غرور آنان بيفزايد تا آتش اغتشاش را برافروزند نتيجهء ديگرى ندارد « 43 » . از اين سخن برمىآيد كه عبد الرحمان الناصر معتقد به حكومت مطلقه بود و سياست او در فروكوفتن زعماى قبايل عرب و مردان صاحب شأن و عصبيت ، و اعتماد او بر مردم فرومايه از صقالبه و مولدين از اين نظريه مايه مىگرفت .\r\nاين بود شرح تبادل سفرا ميان اتو و عبد الرحمان الناصر دو زعيم اسلام و مسيحيت در آن زمان . ولى اين پايان روابط ديپلماسى ميان عبد الرحمان الناصر و ملوك مسيحى نبود . الناصر در سال 344 ه / 955 م سفير اردونيوى چهارم پادشاه ليون را نيز به حضور پذيرفت . اين سفير آمده بود كه ميان دو دولت روابط دوستى برقرار كند . عبد الرحمان الناصر به پيشنهاد او پاسخ موافق داد و در سال بعد سفير خود محمد بن الحسين را به ليون فرستاد و با اردونيو يك معاهدهء دوستى بست ، ولى سانچو كه با برادر خود اردونيو سر رقابت داشت مانع اجراى آن شد . در سال 347 ه / 958 م تيودا ملكهء ناوار خود به قرطبه آمد . پسرش گارسيا و سانچو امير ليون و جمعى از احبار و بزرگان نصارا نيز با او بودند .\r\nالناصر آنان را در قصر الزهراء در مجلسى عظيم استقبال كرد و ميان او و تيودا قرارداد صلح منعقد شد . پسرش گارسيا را به پادشاهى ناوار ابقا كرد و به سانچو وعده داد كه او را در گرفتن تخت پادشاهىاش يارى خواهد داد . سپس رسولان پاپ يوحناى دوازدهم نزد او آمدند تا ميان اسلام و مسيحيت قرارداد صلح بندند . الناصر اين خواهش\r\n\r\n\r\n","description":"","footnote":"\r\n( 43 ) .  . 351 . p . II . V . tsiH : yzoD \r\n","page_name":" 451 ","page_number":459},
  {"content":"\r\n\r\nرا نيز بپذيرفت « 44 » .\r\nنگريستن در اخبار اين سفيرانى كه ميان زعيم اسلام و ملوك مسيحى در آمدوشد بودند ما را از سنن و رسوم ديپلماسى در قرون وسطى آگاه مىسازد .\r\n\r\n5\r\nدر اوايل سال 349 ه عبد الرحمان الناصر دچار سرماخوردگى شديد شد و چندى از مردم روى درپوشيد و پزشكان به معالجهء او پرداختند تا اندكى بهبود يافت و بار ديگر به مجلس آمد ، ولى بار ديگر بيمارى آشكار شد و باز به استراحت و معالجه پرداخت . مدتى گاه بهبود مىيافت و گاه بيمارى شدت مىگرفت تا بالاخره در دوم ماه رمضان سال 350 ه / پانزدهم اكتبر سال 961 م ديده از جهان فروبست . وفاتش در قصر الزهراء بود .\r\nهفتاد و يك سال از عمرش مىگذشت . مدت فرمانرواييش قريب به پنجاه سال بود و اين طولانىترين مدتى است كه كسى در عالم اسلام خلافت كرده است ، البته اگر دورهء حكومت المستنصر باللّه فاطمى را در مصر استثنا كنيم .\r\nعبد الرحمان الناصر بزرگترين فرمانروايان اسلام در عصر خود بود ، حتى مىتوان گفت بزرگترين همهء فرمانروايان آن عصر . دولت اسلامى در غرب در عهد او به نهايت قدرت و سيادت و هيبت و نفوذ خود رسيد . از حيث سياست نظامى و ادارى بىهمانند بود . از جهت دورانديشى و برايى و دورنگرى به عبد الرحمان الداخل شباهت تام داشت « 45 » . سمت حاجبى او را در آغاز حكومتش مولاى او بدر بن احمد به عهده داشت .\r\nديرى نپاييد كه بدر را از ميان همهء ياران خويش برگزيد و به سبب اعتمادى كه به او داشت زمام كليهء اوامر و نواهى را به دست او سپرد و به قول ابن عذارى در البيان المغرب « خورشيد تابان و ماه درخشان » دولت او بود « 46 » . سه پسر خود عبد الرحمان و عبد اللّه و\r\n\r\n\r\n","description":"","footnote":"\r\n( 44 ) . ابن خلدون ، العبر ، ج 4 / ص 143 .\r\n( 45 ) . ابن عذارى ، البيان المغرب ، ج 2 / ص 163 .\r\n( 46 ) . ابن عذارى ، البيان المغرب ، ج 2 / ص 240 .\r\n","page_name":" 452 ","page_number":460},
  {"content":"\r\n\r\nاسماعيل را مناصبى در قصر و ديگر امور خاص عطا كرد . مقام حاجبى را پس از چندى به موسى بن محمد بن حدير سپرد . وزارت خود را همواره به آگاهترين مردم زمان مىسپرد و از اينان بودند احمد بن حدير و جهور بن عبد الملك و عبد اللّه بن محمد الزجالى . امور مالى را به عهدهء عبد الملك بن جهور و عبد الملك بن شهيد واگذاشت .\r\nابن شهيد هديه‌اى به الناصر تقديم كرد كه مورخان اندلس در وصف آن داد سخن داده‌اند ، از آن جمله بود هزار مثقال زر و دويست اوقيه مشك و عنبر و سى شقه حرير زركش و صد اسب با زين و ستام و بيست استر راهوار و چهل غلام و بيست كنيز با تمام جامه‌ها و زيورهايشان و چيزهاى ديگر . ابن خلدون مىگويد : « اين نشانه‌اى است از عظمت دولت اموى و توانگرى كارگزارانش » . همهء مورخان اندلس مىگويند به هيچ كس از ملوك اندلس چنين هدايايى تقديم نشده است . ابن شهيد در سال 327 ه اين هدايا را با خطابه‌اى لطيف و مختصر در ستايش الناصر و اعمال سترگ او تقديم نمود و در نزد او مقامى ارجمند يافت و از مقربان شد و منزلتش از منزلت ديگر وزرا فراتر رفت و به لقب ذو الوزارتين ملقب شد و او نخستين كس از وزراى اندلس بود كه او را چنين لقبى داده بودند . بدين سبب حقوق وزارت او دو برابر شد و هشتاد هزار دينار در سال گرديد « 47 » . فرماندهى سپاه را از آغاز حكومتش احمد بن محمد بن ابى عبده كه از خاندانى بزرگ بود به عهده داشت . بزرگان اين خاندان همه فرماندهى لشكرهاى اندلس را در خلال فتنه‌هاى بزرگ بر عهده داشته‌اند . چند بار نيز اين سمت را به حاجب خود بدر واگذار كرد و گاه نيز برخى از بزرگان صقالبه چون نجده و ميسور و ديگران به اين مقام رسيدند . ديديم كه چگونه سياست عبد الرحمان در بركشيدن صقالبه به فاجعهء خندق انجاميد . منصب قضا را در عهد او احمد بن محمد بن زياد و اسلم بن عبد العزيز بن هشام و منذر بن سعيد البلوطى اشغال كرده بودند « 48 » .\r\nعبد الرحمان الناصر مردى عالم و اديب بود . شعر و شاعرى را دوست مىداشت و شعرا و ادبا را به خود نزديك مىساخت . مقدم بر شعراى دولتش و معززترين ايشان در نزد او فقيه ابن عبدربه صاحب عقد الفريد بود . ابن عبدربه از عهد محمد بن عبد الرحمان\r\n\r\n\r\n","description":"","footnote":"\r\n( 47 ) . رجوع كنيد به : ابن خلدون ، العبر ، ج 4 / ص 138 . المقرى ، نفح الطيب ، ج 1 / ص 166 ، 167 و 177 به نقل از ابن حيان و ابن الفرضى و جز آنان .\r\n( 48 ) . ابن عذارى ، البيان المغرب ، ج 2 / ص 161 .\r\n","page_name":" 453 ","page_number":461},
  {"content":"\r\n\r\nشاعر اين خاندان بود . او در مناقب عبد الرحمان الناصر شعر بسيار دارد و غزوات او را از آغاز حكومتش تا سال 322 ه در چكامهء طويلى ، بر حسب سنوات ، آورده است « 49 » .\r\nاز اشعار او در وصف دورهء الناصر و عزت اسلام در عهد او اين ابيات است :\r\n قد اوضح اللّه للاسلام منهاجا * و الناس قد دخلوا فى الدين افواجا\r\nو قد تزينت الدنيا لساكنها * كانها البست و شيا و ديباجا\r\nيا ابن الخلائف ان المزن لو علمت * نداك ما كان منها الماء ثجاجا\r\nو الحرب لو علمت بأسا تصول به * ما هيجت من حمياك الذى اهتاجا\r\nمات النفاق و اعطى الكفر رمته * و ذلت الخيل الجاما و اسراجا\r\nو اصبح النصر معقودا بألوية * تطوى المراحل تهجيرا و ادلاجا\r\nادخلت فى قبة الاسلام بارقة * اخرجتها من ديار الشرك اخراجا\r\nبجحفل تشرق الارض الفضاء به * كالبحر يقذف بالامواج امواجا\r\nيقوده البدر يسرى فى كواكبه * عرمرما كسواد الليل رجراجا\r\nان الخلافة لن ترضى و لا رضيت * حتى عقدت لها فى رأسك التاجا « 50 » \r\n\r\n\r\n","description":"","footnote":"\r\n( 49 ) . اين چكامه در كتاب عقد الفريد ( چاپ المطبعة الازهريه ) ج 3 / ص 209 تا 227 آمده است .\r\n( 50 ) . گويند به هنگامى كه الناصر از نخستين نبردش با شورشيان پيروزمند بازمىگرديد اين قصيده را براى او فرستاد .\r\n","page_name":" 454 ","page_number":462},
  {"content":"\r\n\r\nاز اشعار منسوب به الناصر است :\r\n لا يضر الصغير حدثان سن * انما الشأن فى سعود الصغير\r\nكم مقيم فازت يداه بغنم * لم تنله بالركض كف مغير « 51 » \r\nعبد الرحمان الناصر مردى سخاوتمند و بخشنده بود . ابن اثير صورت او را چنين وصف مىكند : سفيدپوست و سياه‌چشم و نيكروى و تنومند و كوتاه‌ساق بود « 52 » .\r\nالناصر يازده پسر داشت . يكى از آنان حكم المستنصر بود كه ولىعهد او بود .\r\nوزير جعفر بن عثمان المصحفى در رثاى او گفته است :\r\n الا ان اياما هفت بامامها * لجائرة مشتطه فى احتكامها\r\nفلم يؤلم الدنيا عظام خطوبها * و احداثها الا قلوب عظامها\r\nتأمل فهل من طالع غير آفل * لهن و هل من قاعد لقيامها\r\nو عاين فهل من عائش برضاعها * من الناس الا ميت بفطامها\r\nكان نفوس الناس كانت بنفسه * فلما توارى ايقنت بحمامها\r\nفطار بها يأس الاسى و تقاصرت * يد الصبر عن اعوالها و احتدامها \r\nمحققان متأخر در ارزيابى دوران عبد الرحمان الناصر سخن بسيار گفته‌اند . رساترين اين ارزيابيها ، مضمون سخنان استوار و متين علامه دوزى است ، آنگاه كه خود سخن را در اين باب به پايان مىآورد : « هنگامى كه به تحقيق در اين عصر درخشان مىپردازيم\r\n\r\n\r\n","description":"","footnote":"\r\n( 51 ) . المقرى ، نفح الطيب ، ج 1 / ص 166 .\r\n( 52 ) . ابن الاثير ، الكامل ، ج 8 / ص 177 .\r\n","page_name":" 455 ","page_number":463},
  {"content":"\r\n\r\nبيش از آنكه از نتيجهء اعمال عبد الرحمان الناصر دچار حيرت شويم از نبوغ خود او كه اين آثار را پديد آورده است متحير مىشويم ، مردى خردمند كه زمام امور را به دست گرفت و اساس وحدت ملت و دولت را فراهم آورد و با معاهدات خود نوعى توازن سياسى ايجاد كرد . در اين باب اگر او را همتاى يكى از فرمانروايان عصر جديد بشماريم شايسته‌تر از اين است كه يكى از خلفاى قرون وسطى . » ( 53 )\r\n\r\n","description":"","footnote":"","page_name":" 456 ","page_number":464},
  {"content":"\r\n\r\n\r\nفصل چهارم غزوات مسلمانان در گاليا و شمال ايتاليا و سويس\r\n\r\n1\r\nپيش از اين از غزوات عرب در گاليا ( جنوب فرانسه ) در آغاز فتح اسپانيا سخن گفتيم . نيز ديديم كه در نبرد بلاط الشهدا در سال 114 ه / 732 م مسلمانان از برابر مسيحيان واپس نشستند و اين پايان پيشروى آنان در گاليا بود و از آن پس مراكز خود را در لانگدوك و سپتمانيا از دست دادند و چون ثغر اريوله آخرين مركز آنان در سپتمانيا در سال 142 ه / 759 م به دست فرنگان سقوط كرد ، فرمانرواييشان در آن سوى پيرنه به پايان رسيد .\r\nاندلس در خلال اين احوال همچنان در آتش جنگهاى داخلى مىسوخت .\r\nچون عبد الرحمان اموى توانست در كشاكش اين آشوبها به فرمانروايى رسد و بار ديگر تسلط خاندان اموى را بر اندلس برقرار سازد ، باقى ايام حكومت خود را صرف استوار ساختن پايه‌هاى دولت و حمايت آن از تعرض شورشيان و عصيانگران نمود و ازاين‌رو براى او فرصتى پيش نمىآمد كه در باب جنگ با دول ديگر بينديشد .\r\nحتى در برابر دولت فرانكها و پادشاه آن شارلمان كه مىكوشيد به يارى شورشيان ، ثغر اعلى و ولايات شمالى اسلامى را تصاحب كند راه مدارا و مدافعه در پيش گرفت و تا مدتى از جنگ با مملكت نوپاى مسيحى در اراضى و شهرهاى شمالى چشم پوشيد .\r\n\r\n","description":"","footnote":"","page_name":" 457 ","page_number":465},
  {"content":"\r\n\r\nچون پسرش هشام بن عبد الرحمان به حكومت رسيد و موفق شد كه بر شورش برادران خود سليمان و عبد اللّه پايان دهد ، به سركوبى مملكت فرنگان روى آورد تا خطر آنان را از اندلس دور دارد . هشام در سال 176 ه / 792 م سپاهى عظيم به سردارى حاجبش عبد الملك بن عبد الواحد بن مغيث به سوى شمال فرستاد . عبد الملك از جبال پيرنه گذشت و در جلگه‌هاى سپتمانيا چند نبرد پىدرپى ميان مسلمانان و فرنگان درگرفت و بار ديگر خاطرهء غزو و جهاد را در آن سوى جبال پيرنه تازه گردانيد .\r\nدر عهد حكم بن هشام فرنگان بازگشتند و در سال 185 ه / 801 م از جبال پيرنه گذشتند و در ثغر اعلى به نبرد پرداختند و برشلونه را گرفتند و بدين‌گونه بخشى از شمال اندلس را مجزا نمودند . هنوز چند سالى نگذشته بود كه در سال 193 ه / 809 م فرنگان بار ديگر از جبال پيرنه گذشتند و آهنگ تصرف طرطوشه كردند ، ولى مسلمانان توانستند شهر را نجات دهند .\r\nدر عهد عبد الرحمان بن حكم حملات نيروى دريايى اندلس براى نبرد در جزاير شرقى آغاز شد . ديديم كه چگونه آبهاى شرقى اندلس مركز حملات دريانوردان مسلمان گرديد و مسلمانان گاه از شمال و گاه از شرق به سوى جزاير نزديك بادبانها مىگشودند و با غنايم و اسيران بازمىگشتند . از اين پس مجاهدان مسلمان سواحل فرانسه و حوالى مصب رود رون را مورد حملات خود قرار مىدادند .\r\nما پيش از اين ، در اين كتاب از جنگهاى رسمى مسلمانان اندلس در آن سوى جبال پيرنه و نيز به‌طور ايجاز از آغاز حملات محدود دريايى آنان سخن گفتيم « 1 » .\r\nاكنون در اين فصل به بيان حملات و غزوات غيررسمى ايشان - چه در دريا و چه در خشكى - به سواحل جنوبى فرانسه و بلاد مجاور آن از دشتهاى ليگوريا و بلنديهاى سويس مىپردازيم . لازم به ذكر است كه در روايات اسلامى اشارت چندانى به اين غزوات نشده است . شايد به علت ماهيت آنها بوده كه بيشتر غيررسمى و حادثه‌جويانه بوده است ، بدين طريق كه جمعى از مجاهدين كه با حكومت قرطبه رابطهء رسمى نداشتند و تنها متكى به نيرو و سعى خود بودند اين حملات را سازمان مىدادند .\r\nحملات مردم اندلس به سواحل و مرزهاى كشورهاى فرنگان از اوايل قرن\r\n\r\n\r\n","description":"","footnote":"\r\n( 1 ) . رجوع كنيد به صفحات 284 و 285 .\r\n","page_name":" 458 ","page_number":466},
  {"content":"\r\n\r\nنهم آغاز شد و بيشتر آنها از راه دريا بود و اساس آن جماعاتى از مجاهدان و سران حادثه‌جوى بودند . پس در سال 806 م يكى از اين جماعات دريانورد جزيرهء كورسيكا ( قورسقه ) را مورد حمله قرار داد و ناوگان فرنگان را كه پپن پسر شارلمان پادشاه ايتاليا به جنگشان فرستاده بود شكست داد و با غنايم و اسيران بسيار بازگرديد . از آن پس دريانوردان اندلسى پىدرپى به سواحل كورسيكا و سردانيه دست‌اندازى مىكردند و اين دو جزيره در آن ايام ثروتمندترين جزاير درياى مديترانه بودند . همچنين دريانوردان مسلمان سواحل جنوبى فرانسه را نيز بىنصيب نمىگذاشتند . مورخان مسيحى كليسايى آن زمان با دقت تمام اين غزوات مسلمانان را ضبط كرده‌اند و از كشتار و تاراج اين حادثه‌جويان و رعبى كه در دل ساكنان مسيحى اين سرزمينها پديدآورده بودند سخن گفته‌اند . اينان خبر مىدهند كه دريانوردان مسلمان با دليرى تمام در آبهاى اقيانوس اطلس جولان مىداده‌اند و به سواحل غربى فرانسه مىتاخته‌اند و يك كشتى بزرگ عربى در اين روزگاران در آبهاى اقيانوس پيش‌رفت تا به مصب رود لوار رسيد « 2 » .\r\nدر سال 838 م ناوگان اندلس از آبهاى طركونه و آبهاى جزاير شرقى به آبهاى پرووانس رسيد و در مارسيليا و سرزمينهاى اطراف آن جنگيد و جنگجويان سپس با غنايم و اسيران بسيار بازگشتند . پادشاه ناتوان فرانسه لويى پسر شارلمان نمىتوانست در برابر حملات اين جنگجويان مقاومت كند . دريانوردان مسلمان بار ديگر بازگشتند و به مصب رود رون درآمدند و شهر آرل را گرفتند و كليساهاى آن را خراب كردند و همچنان به نبرد خود در آن منطقه ادامه دادند .\r\nدر سال 850 م در اواخر عهد عبد الرحمان بن حكم ، موسى بن موسى بن قسى فرمانرواى سرقسطه و زعيم ثغر اعلى از جبال پيرنه گذشت و در سپتمانيا به نبرد پرداخت و در آن نواحى كشتار كرد . شارل كچل پادشاه فرانسه مجبور شد با او مصالحه كند و با ارسال هدايا و تحف خاطر او را خشنود سازد . به‌نظر مىرسد كه اين نبرد نه جنبهء رسمى داشت و نه با حكومت قرطبه مرتبط بود ، زيرا بنى قسى زعماى ثغر اعلى در اين ايام از استقلال محلى برخوردار بودند و خود را تابع حكومت قرطبه نمىدانستند ،\r\n\r\n\r\n","description":"","footnote":"\r\n( 2 ) . ما روايات مورخان كليسا و فرنگان را در بيان اين غزوات اسلامى از دايرة المعارف  teuquoB  گرفته‌ايم .\r\n","page_name":" 459 ","page_number":467},
  {"content":"\r\n\r\nحتى در برابر آن به مقاومت و خروج دست مىزدند . در سال 869 م جماعتى از دريانوردان و مجاهدين مسلمان بار ديگر به سواحل پرووانس حمله كردند و بر جزيرهء كامارگ واقع در مصب رود رون مستولى شدند و اسقف آرل را كه در آنجا بود اسير كردند و با غنايم و اسيران بسيار بازگشتند .\r\n\r\n2\r\nپيروزى اين جنگجويان آتش شوق در دل حادثه‌جويان مسلمان در اندلس و افريقيه برانگيخت تا براى به‌دست آوردن غنايم يا گرفتن اراضى به آن بلاد تاخت‌وتاز كنند . اوضاع گاليا ( جنوب فرانسه ) در آن روزها دستخوش اضطراب و پريشانى بود .\r\nيكى از سروران آن نواحى به نام بوسون بر دو ولايت دوفين و پرووانس غلبه يافته بود و خود را پادشاه آرل مىخواند . بعضى به مخالفت او سر برداشته بودند و ميانشان در حدود سالهاى 890 م جنگ داخلى بزرگى برپا شده بود . در اين گيرودار يك كشتى كوچك عربى با بيست تن دريانورد مسلمان از خليج ژريمو يا خليج سن‌تروپه سر برآورد و دريانوردان پياده شدند و در جنگلهاى انبوه در دامنهء كوه پنهان گرديدند ، سپس به يكى از روستاهاى نزديك حمله كردند و مردمش را كشتند و چون ديدند كه از يك سو دريا و از يك سو كوه جايى استوار است آن را پايگاه خود ساختند و در آنجا مكان گرفتند . سپس ديگر همكيشان خويش را از بلاد اسلامى كه نزديك آنان بود فراخواندند و از حكومتهاى اندلس و مغرب يارى طلبيدند . جمع كثيرى از مردم حادثه‌جوى دلير رهسپار آنجا شدند و هنوز سالى چند نگذشته بود كه در آن مكان استقرار يافتند و چند جنگگاه و دژ برآوردند . منيع‌ترين اين دژها دژى است كه در روايات مسيحى آن زمان از آن به فراكسنتم  mutenixarF  ياد شده و گويا در همان جايى است كه امروز روستاى گارد فرينه  tenirF edraG  در دامنهء جبال آلپ واقع شده است « 3 » . در آنجا هنوز آثار دژهاى كهن برجاى است . چون شمارشان افزون شد\r\n\r\n\r\n","description":"","footnote":"\r\n( 3 ) .\r\n . 061 . p , ecnarF ne snizarraS sed snoisavnI : duanieR \r\n","page_name":" 460 ","page_number":468},
  {"content":"\r\n\r\nو نيروگرفتند حمله به بلاد مجاور را آغاز كردند و به صورت نيرويى رعب‌آور درآمدند .\r\nبرخى از امرا و سروران آن ديار كه با ديگران رقابت داشتند با آنان رابطه برقرار كردند تا بر ضد رقباى خود از آنان استفاده كنند . آنان نيز دعوتشان را اجابت كردند و اراضى برخى سروران را گرفتند و خود را سروران نواحى مغلوب اعلام كردند و در جنوب پرووانس وحشت آفريدند ، به حدى كه يكى از نويسندگان معاصرشان نوشت : « يكى از آنها مىتواند هزار تن را درهم شكند و دو تن از آنها دو هزار تن را منهزم مىسازد . » « 4 »\r\nاين نخستين گام استعمار مسلمانان در جنوب فرانسه بود . در اواخر قرن نهم مسلمانان آن ديار گام تسلط برداشتند و از سوى مغرب و شمال به طرف جبال آلپ پيشروى آغاز نهادند . مملكت آرل ناتوان شده ، روى به اضمحلال نهاده بود . به‌جاى بوسون پسرش لويى آمده بود . لويى براى يارى هم‌پيمانان خود رهسپار ايتاليا شد ، ولى در آنجا شكست خورد و خود اسير گرديد و كشورش بىدفاع ماند و انحلال و آشوب سراسر گاليا فراگرفت . مسلمانان از اين فرصت سود بردند و بيابانهاى دوفينه را پشت سر نهادند و از « مون سنى » مهمترين گذرگاههاى آلپ در فرانسه گذشتند و بر دير مشهور نوواليس واقع در وادى « سيس » در حدود پيمون مستولى شدند و راهبان به هر سو روى در گريز نهادند . اين واقعه در سال 906 م اتفاق افتاد .\r\nمسلمانان بر روستاها و مزارع اطراف هجوم بردند و همه را تاراج كردند و جمعى را كشتند . بعضى از مسلمانان اسير شدند . آنان را به تورنو در ايتاليا بردند و در ديرى كه در آنجا بود حبس نمودند ، ولى زندانيان توانستند زنجيرهاى خود را بشكنند و در دير و شهر آتش زنند و خود را به يارانشان برسانند . رعب مسلمانان در دلها افتاد .\r\nمسلمانان بيشتر گذرگاههاى آلپ را تصرف كردند و بر راههاى مواصلاتى ميان فرانسه و ايتاليا غلبه يافتند . سپس از دامنه‌هاى آلپ به دشتهاى پيمون سرازير شدند و بر برخى مناطق آن حمله كردند .\r\nدر سال 908 م گروهى از دريانوردان جنگجوى مسلمان در ساحل پرووانس در نزديكى اگمرت پياده شدند و دير پالمودى را تصرف كردند . كليساها و ديرها در آن ايام مورد توجه جنگجويان بودند ، زيرا در آنجا ذخاير و اموال بسيار گرد آمده\r\n\r\n\r\n","description":"","footnote":"\r\n( 4 ) .  . 161 . p . dibi : duanieR \r\n","page_name":" 461 ","page_number":469},
  {"content":"\r\n\r\nبود . مسلمانان از آن پس در تمام آن نواحى پراكنده شدند و به مارسيليا حمله كردند و كليسايش را ويران نمودند . سپس به اكس رفتند و زنانش را اسير كرده به عقد خود درآوردند تا نسلشان افزون گردد و به فرزندان خود تقويت شوند . بسيارى از مسيحيان ماجراجو كه ساكنان آن حوالى بودند به ايشان پيوستند . سروران و توانگران از قلعه‌ها و كاخهاى خود مهاجرت كردند و از بيم قتل و اسارت به درون مملكت پناه بردند .\r\nمسلمانان راههاى آلپ به ايتاليا را بستند . هر سال از اين راهها هزاران تن زائر به قصد رم مىگذشتند . مسلمانان از ايشان باج مىگرفتند و اجازه مىدادند از گذرگاه عبور كنند .\r\n\r\n3\r\nمسلمانان براى پيشروى به مركز اروپا گامى ديگر برداشتند و جنگجويان خود را به پيمون و مونفراتو گسيل نمودند . روايات كليسا معاصر با آن وقايع ، حاكى از اين هستند كه مسلمانان در اوايل قرن دهم به ليگوريا بر ساحل خليج جنوا رسيدند . لوتبراند از نويسندگان آن عصر مىگويد كه عرب در سال 906 م به شهر آكى از اعمال مونفراتو كه به سبب حمامهايش شهرت داشت حمله كردند . سپس بار ديگر در سال 935 م به سردارى مردى به نام ساگيتوس به آكى حمله كردند ، ولى شكست خوردند و جمعشان پراكنده شد . در اين هنگام جمع كثيرى از دريانوردان افريقى در ساحل جنوا پهلو گرفتند و بسيارى از مردمش را كشتند و خيل عظيمى از زن و كودك را اسير نمودند .\r\nدر سال 939 م مسلمانان در منطقهء واليه در جنوب سويس به غزا رفتند و دير مشهور اجون را تاراج كردند و در همان وقت در منطقهء تارانتيز از اعمال ساوواى وسطى به نبرد پرداختند . سپس منطقهء واليه را به عنوان پايگاهى براى اراضى مجاور در سويس و ايتاليا برگزيدند و از آنجا به مركز سويس و سپس به جريزون در مشرق سويس حمله آوردند و دير ديزنتى مشهورترين و غنىترين ديرهاى سويس را تاراج كردند و آنگاه ديگر ديرها و كليساهاى توانگر را غارت نمودند . در بعضى ديگر از روايات آمده است كه مسلمانان در غزوات خود به درياچهء ژنو رسيدند و از دشتهاى ژورا\r\n\r\n","description":"","footnote":"","page_name":" 462 ","page_number":470},
  {"content":"\r\n\r\nواقع در شمال آن گذشتند . سويس در آن روزها جزء اقليم بورگنى بود و ملكه « برت » به كفالت پسرش كنراد بر آن فرمان مىراند . چون عربها به دژى در جهت نيوشاتل رسيدند بازگرديد .\r\nدر سال 930 م عرب به فريگوس كه در آن ايام استوارترين مرزهاى جنوبى فرانسه بود رسيدند . همچنين مسلمانان به تولون نيز لشكر بردند . ساكنان تولون به كوهها گريختند و مسلمانان در آن نواحى به تاخت‌وتاز پرداختند و شهر و دژها را ويران نمودند و ديرها و كليساها را آتش زدند .\r\nمسلمانان در جنوب فرانسه جاى پاى محكم كردند . مردم آن نواحى از اين تاخت‌وتاز به خشم آمدند و سران و سروران جنوب و در رأس همه هوگ پادشاه پرووانس برپاى خاستند تا به هر نحو كه شده اين دشمن مهاجم را چاره كنند . هوگ قبل از هر چيز تصميم گرفت دژ فراكسنتم را كه پايگاه استوار مسلمانان بود بگشايد .\r\nمسلمانان اين دژ را مركز مواصلاتى خود به اسپانيا و افريقيه ساخته بودند و از آنجا نيروهاى خود را به درون مىفرستادند . هوگ به داماد خود امپراتور قسطنطينيه نامه نوشت و از او ناوگان يونانى آتش‌انداز خواست تا بتواند هجوم مسلمانان را در دريا و خشكى دفع كند . امپراتور به ندايش پاسخ داد و در سال 943 م ناوگان بيزانطى در آبهاى سن تروپه پهلوگرفت و هوگ خود در همان وقت با لشكر خود به فراكسنتم در حركت آمد . اينان به مسلمانان از دريا و خشكى به شدت هرچه تمامتر حمله كردند و كشتيهايشان را آتش زدند . هوگ پس از اين قتال به دژ رفت و مسلمانان به تپه‌ها و كوهها پناه بردند و نزديك بود به تسلطشان در آن نواحى پايان داده شود ، ولى حادثه‌اى رخ داد و آن اينكه هوگ دريافت كه خصم و رقيب او برانژه اكنون به ايتاليا بازگشته است تا بر سر تخت‌شاهى با او به منازعه پردازد . هوگ ناوگان خود به ايتاليا بازگردانيد و مجبور شد با مسلمانان پيمان دوستى بندد ، بدان شرط كه همچنان بر سر كوه آلپ و گذرگاههاى آن باقى بمانند و راه ايتاليا را بر روى دشمنش ببندند . بدين‌گونه بار ديگر مسلمانان دژها و سيادت خويش در جنوب پرووانس را بازيافتند .\r\nمسلمانان كوهها و گذرگاههاى آلپ را در تصرف آوردند و از مسافرانى كه از آنجا مىگذشتند باجهاى گزاف مىگرفتند . مسلمانان توانستند گذرگاه بزرگ سن‌برنار را كه ميان سويس و ايتاليا بود و ديگر گذرگاهها و مواضع كوهستانى را در تصرف\r\n\r\n","description":"","footnote":"","page_name":" 463 ","page_number":471},
  {"content":"\r\n\r\nآرند و به اراضى اطراف دست‌اندازى كنند و در همه‌جا وحشت بيافرينند . جماعاتى نيز در جلگه‌ها و مزارع نزديك به مواضعشان سكونت گيرند و با زنان اسير ازدواج كنند و خود زمين را بكارند . امراى اين نواحى به خراجى كه از آنان مىگرفتند اكتفا مىكردند . مسلمانان در منطقهء نيس نيز نفوذ كردند و هنوز هم در آنجا محله‌اى است معروف به محلهء عربها  ) snizarraS sed notnaC (  . بالاخره مسلمانان به قلب ولايت دوفينه نفوذ كردند و به گرنوبل حمله نمودند و آن را چندى در تصرف آوردند و درهء سرسبز و حاصلخيز آن گريزيوودان را كه رود ايزر از شاخه‌هاى رون در آن‌جارى است تصرف كردند . اسقف گرنوبل و يارانش در حالى كه استخوانهاى قديس خويش را با خود حمل مىكردند به شمال گريختند « 5 » .\r\n\r\n4\r\nمواضع و پايگاههاى اسلامى بدين‌گونه در خلال قرن دهم ميلادى در پرووانس و ساووآ و پيمون و سويس پراكنده بود و مسلمانان سيطرهء خود را بر گذرگاههاى جبال آلپ و اراضى ميان گاليا و بلاد لومبارد ( شمال ايتاليا ) و سويس بسط دادند و در پيشروى خود به سوى گاليا به شهر گرنوبل رسيدند و در سويس ولايت واليه را تصرف كردند و اراضى ژورا هم‌مرز بورگونى را زير پى سپردند و در شمال ايتاليا ولايت ليگوريا را اشغال نمودند . مواضع مسلمانان در پرووانس و بويژه دژ فراكسنتم پايگاه آنان در كوهها ، پشتيبان توانايى و سيادتشان بود . از ظواهر چنين برمىآيد كه مسلمانان همين نقشه را در دشتهاى پيمون نيز اجرا كردند و در آنجا نيز يك سلسله دژها و قلعه‌هاى استوار بنا نمودند تا براى نبرد در بلاد لومبارد برايشان پايگاهى باشد . يكى از راويان كليسا از راهبان دير نوواليس كه معاصر آن دوران است نام دژ اسلامى در آن حوالى را فراشندلوم  mullednehcsarF  ذكر مىكند . به‌نظر مىرسد كه اين همان مكانى است كه در جغرافياى جديد به نام فراسنيتو شهرت يافته و در\r\n\r\n\r\n","description":"","footnote":"\r\n( 5 ) .  . 181 081 . p . dibi : duanieR \r\n","page_name":" 464 ","page_number":472},
  {"content":"\r\n\r\nلومبارديا در نزديكى رودپو واقع شده است . از همين روايت كليسا نيز برمىآيد كه يكى از سروران مسيحى آن حوالى به نام ايمون را هواى حادثه‌جويى و كسب مال در سر افتاد ، ازاين‌رو به مسلمانان پيوست و با ايشان همدست شد و در حملات ايشان شركت مىجست .\r\nروزى در ميان اسيران زنى صاحب جمال يافت و او را براى خود برگزيد . يكى از زعماى مسلمان را از آن زن خوش‌آمد و او را به‌زور بستد . ايمون خشمگين شد و به كنت روتبالدرس حاكم پرووانس شكايت برد و او را در نهان به جنگ مسلمانان ترغيب نمود كه آن بلاد از ايشان بازگيرد . كنت اين پيشنهاد را به شادمانى پذيرفت و ديگر سروران را به يارى خود فراخواند و توانست نيرويى عظيم فراهم آرد . اين سپاه در پيمون از هر سو بر سر مسلمانان تاختند و لشكر ايشان پراكنده ساختند و دژهايشان به دست مسيحيان افتاد و از آن بلاد رانده شدند . روايت كليسا همچنين از توطئه‌اى كه كنراد پادشاه بورگونى براى هلاك كردن مسلمانانى كه در املاك او در ژورا و حدود بورگونى بودند و نيز مجارهايى كه در اين روزها با آنان در حملات شركت داشتند پرده برمىدارد ، بدين قرار كه كنراد نامه‌اى به مسلمانان نوشت و آنان را به جنگ رقبايشان مجارها برانگيخت و ترغيب كرد كه اراضى و املاك حاصلخيزى را كه ايشان در دست دارند بستانند . كنراد چنين نامه‌اى هم به مجارها نوشت و آنان را به قتال مسلمانان و راندن ايشان از ديار خود تحريض كرد و گفت كه آنان را در اين قتال يار خواهد بود و جايى نيز براى رويارويى تعيين نمود . نبرد درگرفت و از دو سو خلقى كشته شدند . در اين حال كنراد با سپاه خود برسيد و باقى را بكشت يا اسير نمود .\r\nطبق روايات اين واقعه در سال 952 م اتفاق افتاده ولى به مكان آن اشاره نشده است « 6 » .\r\nاز اواسط قرن دهم ستارهء اقبال اين مسلمانان حادثه‌جوى روى به افول نهاد و سرورىشان را در آن نواحى از دست دادند ، جز اينكه زمانى چند بسيارى از اراضى ساووآ را در تصرف داشتند و براى به دست آوردن غنايم و اسيران سراسر سويس را زير پى مىسپردند . مسلمانان به جنگ در كوهها عادت كرده بودند و در اين شيوهء نبرد مهارت داشتند . چون به سويس وارد شدند تا شهر سن‌گالن نزديك درياچهء كنستانس پيشروى نمودند و در آنجا چند دژ و برج ساختند و امروز بقاياى برخى از آنها برجاست .\r\n\r\n\r\n","description":"","footnote":"\r\n( 6 ) .  . 821 . p . dibi : duanieR ; 6 . P , XI . T : teuquoB \r\n","page_name":" 465 ","page_number":473},
  {"content":"\r\n\r\nمسلمانان چندى در سن گالن ماندند تا آنگاه كه رئيس دير آن توانست جمعى از مردان دلير را بر گرد خود جمع كند و به ناگاه در دل شب بر سر آنان تازد و همه را تارومار سازد و بكشد يا اسير كند . از اين پس پيشرفت غزوات اسلامى در شمال سويس به سستى گراييد .\r\nبناها و قلاع اسلامى در دوفينه و پرووانس و برخى جوانب آلپ به بقاى خود ادامه دادند . نزديكىشان نه فراكسنتم استوارترين دژهاى اسلامى و مدد گرفتن از آنها سبب پايدارىشان شده بود . از دريا نيز همواره مدد مىرسيد و متطوعين و حادثه‌جويان از ثغور اندلس و افريقيه به آنجا مىآمدند .\r\nوجود اين پايگاههاى اسلامى در جنوب اروپا و دست‌اندازى آنها به نواحى مجاور در حكومتهاى اروپايى تأثير عميقى داشت . پيوسته از سوى پاپ كسانى نزد امراى اروپا فرستاده مىشدند و آنان را به دفع اين خطر عظيم برمىانگيختند . اتوى بزرگ امپراتور آلمان و بزرگترين امراى مسيحى در آن روزگار بيش از ديگران به برانداختن پايگاههاى اسلامى اصرار مىورزيد ، زيرا اين پايگاهها به كشور او نزديكتر بود و گاه نيز مورد دستبرد آنها واقع شده بود . اتو چنان ديد كه براى پيشبرد كار خويش از عبد الرحمان الناصر فرمانرواى اندلس يارى طلبد . ازاين‌رو در سال 956 م آن سفيران را كه آمدنشان به اندلس را شرح داديم ، به نزد عبد الرحمان فرستاد .\r\nسفير اتو يوحنا جورزينى موضوع تجاوز مسلمانان آن پايگاهها را به اراضى مسيحيان با عبد الرحمان در ميان نهاد و از او خواست كه با نصايح و نفوذ خود اين تجاوز را مانع شود ، ولى سعيش به‌جايى نرسيد و چنان كه گفتيم خليفه عذر آورد كه مسلمانان آن نواحى زير نفوذ او نيستند و جدا از حكومت قرطبه عمل مىكنند . تنها لوتبراند مورخ مسيحى تأكيد مىكند كه خليفهء مسلمانان اين نواحى را تأييد مىكرد و به آنان يارى مىرسانيد « 7 » .\r\n\r\n\r\n","description":"","footnote":"\r\n( 7 ) .  . 391 . P . dibi . duanieR \r\n","page_name":" 466 ","page_number":474},
  {"content":"\r\n\r\n\r\n5\r\nديرى از اين نگذشت كه مسلمانان در حدود سال 969 م از گردنه‌هاى سن‌برنار اخراج شدند و ما از تفاصيل اين حادثه بىخبريم ، ولى محقق است كه مسلمانان در دفاع از موقعيت خويش سخت پايدارى كردند و ظاهرا اين سن‌برنار ( قديس برنار ) كه اين گردنه‌ها به نام او معروف شده در راندن مسلمانان از اين ناحيه دليرى و قهرمانى به خرج داده است .\r\nمسلمانان در دوفينه و پرووانس همچنان بماندند و بسيار مىشد كه با سروران آن نواحى ارتباط مىيافتند و آنان را بر ضد يكديگر برمىانگيختند . چون امپراتور اتو در بلاد لومبارد به جنگ رفت و پادشاه آن برانژه را اخراج كرد ، پسر او ادلبرت به عرب فراكسنتم التجاء جست تا او را براى بازپس گرفتن مملكتش يارى دهند .\r\nاين هم‌پيمانى و همدستى ميان سروران و مسلمانان سبب سيادت جنگجويان شد و هرگاه كه برايشان خطرى پيش مىآمد از سوى آنان تقويت مىشدند . ولى اين سيادت ، از آن هنگام كه عرب پايگاههاى خود را در آلپ از دست داده بود روى در زوال داشت . در سال 965 م مسلمانان از شهر گرنوبل اخراج شدند و درهء حاصلخيز آن گريزيوودان را ترك گفتند و در آن پراكندگى بسى بدحال شدند . دو يا سه سال بعد از آن امپراتور اتو كه در ايتاليا بود گفت كه او طرد و اخراج مسلمانان را از اراضى مسيحى به عهده مىگيرد ، ولى پيش از آنكه نقشهء خود را عملى سازد درگذشت .\r\nآنگاه علامات يك نبرد سرنوشت‌ساز آشكار شد . يكى از كشيشان بلندآوازه ، سن ماييل اسقف دير كلونى از اعمال بورگونى براى زيارت به رم رفت . به هنگام بازگشت در دوفينه مسلمانانى كه در كوههاى آن طرف موضع گرفته بودند او را با جمعى از زائران اسير كردند و براى آزادىشان فديه‌اى گزاف طلبيدند . آن جماعت با رنج فراوان آن فديه ادا كردند و آزاد شدند . داستان اسارت او و يارانش و رنجى كه مسيحيان از مسلمانان تحمل مىكنند در همه‌جا شايع شد . يكى از سروران آن نواحى به نام بوبون\r\n\r\n","description":"","footnote":"","page_name":" 467 ","page_number":475},
  {"content":"\r\n\r\nيا بيفون برپاى خاست و از اين روحيهء حماسى كه در مردم پديدآمده بود استفاده كرد و جنگجويان بسيار بر گرد خود جمع نمود و در « سترون » در نزديكى يكى از دژهاى مسلمانان دژى بزرگ بنانهاد و منتظر رسيدن فرصت مناسب نشست تا به ناگاه بر عرب ضربه‌اى سخت وارد آورد و بر قلاع ايشان مستولى گردد . عاقبت روزى موفق شد برخى نگهبانان را به گشودن درهاى دژ وادارد . نگهبانان راضى شدند و درهاى دژ بگشودند و مسيحيان بر سر مسلمانان در دژهايشان هجوم آوردند و آنها را كشتند يا اسير كردند . اين واقعه در سال 972 م اتفاق افتاد .\r\nدر همان هنگام مسيحيان در دوفينه بر گرد يكى از رهبران خود به نام گيوم‌گرد آمدند و به همهء مراكز مسلمانان و قلاع ايشان حمله آوردند و در همه‌جا تارومارشان ساختند . اين حمله به سيادت مسلمانان در دوفينه پايان داد و از آن پس تنها در پرووانس باقى ماندند . چون گيوم نيرومند شد و يارانش افزون گرديدند و نفوذ خود را در پرووانس بسط داد خود را امير خواند و آهنگ آن كرد كه يكباره مسلمانان را از آن سرزمين براند . چند تن از سروران را به يارى خود خواند ، از آن جمله بود كنت نيس . مسلمانان احساس كردند كه نشانه‌هاى توفان از آن نواحى نزديك مىشود ، ازاين‌رو همهء نيرو و سازوبرگ خويش گرد آوردند و از كوهها با صفوف به هم پيوسته به دشتها آمدند و ميان ايشان و مسيحيان در تورتور نبردى هولناك درگرفت . مسلمانان منهزم شدند و به دژهاى خود مخصوصا به فراكسنتم كه آخرين ملجأ و پناهگاهشان بود بازگشتند .\r\nمسيحيان سخت از پى ايشان راندند و حلقهء محاصره را تنگ‌تر نمودند . مسلمانان كوشيدند شب هنگام به كوههاى اطراف بگريزند ، ولى مسيحيان خود را به ايشان رسانيدند و بسيارى را كشتند و اسير كردند . مسيحيان مهاجم هركس را كه تسليم مىشد يا آن دسته از مسالمين را كه در مزارع مجاور به كشاورزى مشغول بودند به حال خود گذاشتند . بسيارى از راه دريا فرار كردند و جمعى به كيش مسيحيت درآمدند و نسلشان تا زمانى دراز در آنجا باقى بود .\r\nبدين‌گونه دژ فراكسنتم يا فراكسنيه در سال 975 م ، پس از هشتاد سال كه پايگاه نيرومند عربى در گاليا بود سقوط كرد . اموال و اراضى عرب ميان سروران و سپاهيانى كه در اين جنگ صليبى شركت كرده بودند تقسيم شد و سلطهء عرب در آن نواحى پايان گرفت .\r\n\r\n","description":"","footnote":"","page_name":" 468 ","page_number":476},
  {"content":"\r\n\r\nاما پايگاههاى اسلامى كه در كوهستان آلپ پراكنده بودند ، بعضى گويند در همان زمان از ميان رفتند و آنان كه اسير شده بودند مسيحيت اختيار كردند ، ولى روايت ديگرى هست حاكى از اينكه اين پايگاهها تا يك نسل ديگر همچنان برقرار بودند ، آنگاه يكى از رهبران آن ديار به نام ژيرولدوس آنها را بستد . درهرحال هنوز قرن دهم به پايان نيامده بود كه سيادت مسلمانان در گاليا و سويس به پايان آمد و در افريقيه و اندلس هيچ كس فرياد يارىخواهى اين برادران دلير خود را نشنيد ، زيرا حوادث داخلى ديگر مجالى به بذل چنين ياريهايى نمىداد .\r\nاما اين امر پايان غزوات اسلامى در آن آبها نبود . در سال 1003 م يك حملهء دريايى از سوى مسلمانان اندلس صورت گرفت و مسلمانان در حوزهء آنتيپ در جنوب فرانسه به خشكى آمدند و اراضى مجاور را تصرف كردند . در سال 1019 م حملهء ديگرى از سوى مسلمانان به اوريو شد و نزديك بود كه بر آن غلبه يابند ، ولى عاقبت شكست خوردند و لشكرشان پراكنده گرديد . در سال 1047 م مسلمانان به جزيرهء ليران در مغرب مارسيليا حمله بردند و جمعى از راهبان را اسير كردند . در اين هنگام يكى از سرداران امير اندلس مجاهد عامرى يكى از امراى ملوك الطوايف سر برداشت . او فرمانرواى ثغر دانيه و جزاير شرقى ( جزاير بليار ) بود كه تصميم گرفت نبردهاى دريايى را آغاز كند . مجاهد ناوگان خود را به آبهاى كورسيكا و سردانيه برد و در سردانيه به جنگ پرداخت و در سال 406 ه / 1015 م برخى نواحى آن را تسخير كرد ، ولى مسيحيان اندكى بعد او را راندند . مجاهد عامرى كه در روايات مسيحى از او به موسيتو ( موجيتوس ) ياد شده مدتى يكه‌تاز آن آبها بود و با حملات خود در دلها بيم و هراس مىآفريد .\r\nاين بود داستان غزوات اسلامى در گاليا و بلاد لومبارد و سويس ، داستانى كه روايات اسلامى از ذكر بسيارى از وقايع آن غفلت ورزيده‌اند در حالى كه بسيارى از روايات كليسا و فرنگان آن زمان را پر كرده است . اين روايات چون از منابع مسيحى نقل مىشود خواه و ناخواه در بسيارى جايها خصومت‌آميز و يكجانبه است ، ولى ما كوشيديم اهميت نقشى را كه اين مجاهدان و حادثه‌جويان مسلمان در آن كوهها و دره‌هاى دوردست ايفا كرده و نفوذ و سيادتى كه مدتها بر آن اقوام داشته‌اند بازنماييم .\r\n\r\n","description":"","footnote":"","page_name":" 469 ","page_number":477},
  {"content":"\r\n\r\n\r\n6\r\nاينك به بيان برخى از عوامل و عللى كه اين غزوات اسلامى را در سرزمينهاى دور در برگرفته بود مىپردازيم و پاره‌اى از آثارى را كه از سلطهء مسلمانان در بلادى كه ميدان فعاليت آنان بود برجاى مانده است ، شرح مىدهيم .\r\nبعضى از مورخان غرب اين فتوحات و غزوات عرب و اسلامى را به‌طور كلى و بويژه استقرار آنان و پديدآوردن آثارى در آن سرزمينها را انكار كرده‌اند و مىگويند اين حملات چيزى جز تحصيل غنايم و اندوختن اموال نبوده است . ترديد نيست عطش به دست آوردن غنايم و شوق حادثه‌جويى و لذت اكتشاف و سيادت از مهمترين عوامل اين غزوات است و فتوحات ديگر امم از قديمترين زمان تحت تأثير اين عوامل بوده است ، ولى نبايد انكار كرد كه اين سلسله از فتوحات مسلمانان از انگيزهء جهاد و نشر دين خالى بوده است . بسيارى از اين دليران حادثه‌جوى را نيز همين انگيزه ، انگيزهء جهاد در راه خدا به ميدانهاى نبرد مىكشانيده است . اين گروههاى جنگجو هرچند كه غالبا براى منافع خود مىجنگيده‌اند ولى مورد توجه آن دسته از حكومتها و امم اسلامى كه به آنها انتساب داشته‌اند ، نيز بوده‌اند . اينان براى اين حكومتها منشأ خدمات شايانى بوده‌اند ، زيرا وجودشان سبب پريشانى حكومتها و امم مسيحى و تضعيف بنيهء نظامى و مالى ايشان مىشده است . اين امر نيز محقق است كه گرايش به عمران و آبادى دور از ذهن اين جنگجويان نبوده است ، بلكه همان روحيه‌اى كه ملل استعمارگر امروزى را براى استقرار و بقاى خويش به نوعى عمران و آباداى وامىدارد ، در آنان نيز وجود داشته است « 8 » ، همانطور كه در جزيرهء كرت ( اقريطش ) پس از فتح آن قريب به صد و سى سال يعنى از 827 تا 961 م باقى ماندند و در آنجا به نشر اسلام و تمدن اسلامى پرداختند . همچنين مدتى در بارى و تارنت از بلاد مرز جنوبى ايتاليا و راگوزا ( رغوس ) از بلاد مرز شرقى آدرياتيك استقرار يافتند و در سواحل قلوريه ( در جنوب ايتاليا ) مستعمرهء مهمى داشتند كه مدتهاى مديد در آن آبها برقرار بود .\r\n\r\n\r\n","description":"","footnote":"\r\n( 8 ) .  . I - III . hC , eripmE enitnazyB : yalniF \r\n","page_name":" 470 ","page_number":478},
  {"content":"\r\n\r\nمورخان غربى در آثار مخرب اين غزوات اسلامى مبالغه كرده‌اند و از زورگويى و تجاوز و خونريزى ايشان حكايتهاى اغراق‌آميز آورده‌اند . البته اگر چنين حوادثى رخ داده باشد چيزى نيست كه از خصوصيات غزوات اسلامى باشد ، بلكه از خصوصيات آن عصر است و لشكركشيهاى مسيحيان در اراضى مسلمانان را خونريزى و تجاوز بيشتر از اينها بوده است . كافى است به حملات صليبيها اشاره كنيم كه سالهاى سال امم اسلامى را گرفتار آنهمه چپاول و خونريزى نمودند . حتى در قرون جديد استعمارگران اسپانيايى و انگليسى و فرانسوى با مردم مستعمرات خود رفتارى سخت‌تر و ناپسندتر داشته‌اند و از هيچ قساوت و كشتارى دريغ نمىكرده‌اند . كافى است نظرى به اعمال بعضى ملل « متمدن » اروپايى بيفكنيم و به جرائم هولناكى كه امروز به نام تمدن و آبادگرى در افريقا و آسيا مرتكب مىشوند . تا حقيقت بر ما روشن گردد .\r\n* اينك بنگريم كه غزوات اسلامى در اين نواحى چه آثار مادى و اجتماعى برجاى نهاده است . مسلم است كه امروزه از اين آثار چيزى به چشم نمىآيد و جز باستانشناسان به آنها آگاهى ندارند . نيز بايد در نظر داشت كه فتوحات نخستين مسلمانان در گاليا و اكوتين بيش از نيم قرن نپاييد و در اين مدت هنوز تمدن اسلامى در اسپانيا تكوين نيافته و شكوفا نشده بود . سپس غزوات دوره‌هاى بعد آغاز شد كه بيشتر صورت حادثه‌جوييهاى موقت داشت تا فتوحات ديرپا . براى جنگجويان كه همواره در پايگاههاى دورافتاده پراكنده بودند و بيش از هر چيز به دفاع از خود اشتغال داشتند هرگز اين فرصت پيش نيامد كه به عمران و آبادى يا عمليات صلح‌آميز پردازند . با اين همه هنوز هم در اراضى مفتوحه برخى آثار مادى و معنوى برجاى مانده است . از اين جمله است آنچه در اكتشافات باستانشناسى از آغاز قرن گذشته در سواحل خليج سن‌تروپه از بقاياى دژها و حصارهاى قديم عرب كشف گرديده و نيز برخى برج و باروها كه بر روى كوههاى آلپ در فرانسه و سويس پيدا شده است . از اين آثار برمىآيد كه جنگجويان را در برآوردن بناهاى دفاعى و جنگى حذاقت و مهارت بسيار بوده است . همچنين در شمال ايتاليا و جنوب فرانسه شمارى از اين برجها بر فراز تپه‌ها و كوهها باقىمانده‌اند كه\r\n\r\n","description":"","footnote":"","page_name":" 471 ","page_number":479},
  {"content":"\r\n\r\nاز ظاهر آنها برمىآيد در اغراض نظامى به كار رفته‌اند . بعضى معتقدند كه جنگجويان عرب از اين برجها به عنوان حلقه‌هاى اتصال و تسهيل حركات دفاعى ميان خود استفاده مىكرده‌اند . مشهور اين است كه عربها از آغاز فتوحات نخستين‌شان در سپتمانيا ، يعنى از اوايل قرن هشتم در اراضى مفتوحه برجها و باروهايى مىساخته‌اند موسوم به رباط ، ولى بعضى ديگر از محققان بر خلاف اين معتقدند كه اين برجها را ساكنان اراضى مفتوحه ساخته‌اند تا در مواقع خطر هجوم اعراب ، براى دفع جنگجويان به آنها پناه برند .\r\nدر تحقيقات باستانشناسى بسيارى از قطعات زر و سيم در انحاى لانگدوك و پرووانس به دست آمده و ثابت شده كه متعلق به عربها و مسلمانان است . اين قطعات زر و سيم به جاى سكه در معاملات به كار مىرفته است . البته بر روى آنها هيچ نام و تاريخى نيست ، بنابراين نمىتوان از زمان آنها آگاهى يافت . همچنين اخيرا در منطقهء تور شمشيرها و زره‌هاى عربى كشف شده . اين سلاحها از جنگ معروفى كه ميان مسلمانان و فرنگان در سال 732 م درگرفت و به واقعهء بلاط الشهدا شهرت دارد باقىمانده است .\r\nاز حقايقى كه در آن ترديد نمىتوان داشت تأثيرى است كه مسلمانان در كار زراعت داشته‌اند . ديديم بسيارى از جنگجويان از ديگر برادران خود جدا شدند و در همان اراضى مفتوحه ماندند و به زراعت پرداختند . معروف است كه عربها دره‌هاى خشك و بىحاصل اسپانيا را به باغها و مزارع سبز و خرم بدل كردند و انواع نهالها را از مشرق به آنجا حمل نمودند و پلهاى عظيم ساختند . اين جنگجويان حادثه‌جوى نيز بسيارى از تجارب كشاورزى خود را در جنوب فرانسه به كار داشتند و فنون كشاورزى را به ساكنان آن حوالى آموختند . مىگويند « گندم سياه » كه امروز مهمترين محصول فرانسه است از يادگارهاى عرب است . اينان بودند كه اين بذر را به فرانسه بردند و در آنجا كشت كردند . همچنين به ظن قوى اينان بودند كه نهالهاى نخل را از اسپانيا و افريقيه به سواحل ريوييرا بردند . از آثار صنعتى ايشان استخراج « قطران » است براى اندود كردن كف كشتيها تا از پوسيدگى آنها جلوگيرند . عربها بودند كه اين صنعت را به مردم پرووانس آموختند و همواره در نزد آنان از صنايع رايج بود . امروز هم در زبان فرانسه آن را  nartiuQ  مىگويند و اين حكايت از اصل عربى آن دارد .\r\nديگر از حقايق انكارناپذير ، تأثيرى است كه عربها در اصلاح‌نژاد حيوانات در\r\n\r\n","description":"","footnote":"","page_name":" 472 ","page_number":480},
  {"content":"\r\n\r\nآن نواحى داشتند . هنوز هم در جنوب فرانسه جايهايى است كه اسبانش به زيبايى و اصالت مشهورند ، مخصوصا در « كاماراگ » از استان لاند از اعمال گاسكونى . مسلم است كه اين اسبان زيبا از نژاد اسبان زيباى عربى هستند ، اسبانى كه مسلمانان و عربها با خود به آن مناطق برده بودند .\r\nوجود خون عربى را در رگ ساكنان برخى نواحى جنوب فرانسه فراموش نبايد كرد ، زيرا ديديم كه مسلمانان در برخى از اين نواحى سكونت گزيدند و به كشاورزى پرداختند و با زنان آن سرزمينها ازدواج كردند و نسلى پديد آوردند . چون مسيحيان بر آنان غلبه يافتند و عاقبت از آن اراضى اخراج گرديدند بسيارى از ايشان كه اسير شدند كيش مسيحيت را برگزيدند و بدين‌گونه آزادى خود را به دست آوردند . فرزندان اين مسلمانان مسيحىشده سالها در آن بلاد به زراعت و بازرگانى مشغول بودند تا عاقبت در جوامع مسيحى حل شدند و همهء نشانه‌ها و خصوصيات اسلامى و عربى خود را از دست دادند .\r\nهمچنين نشانه‌هاى بسيارى از رسوم و سنن اجتماعى آنان در ميان ملل آن نواحى باقىمانده است . مثلا در پرووانس كه مدتى مسلمانان در آنجا سكونت داشتند برخى مراسم خاص چون انواع مشخصى از رقص ديده مىشود كه به احتمال قوى ريشهء عربى دارد .\r\nبزرگترين تأثير اجتماعى عرب ، در تكوين گرايشهاى شعرى در جنوب فرانسه است . تأثير عرب را در پديد آمدن نوعى شعر كه به تروبادور  ruodabuorT  معروف است و در جنوب فرانسه و شمال اسپانيا و ايتاليا رواج يافته بود مىتوان به عيان ديد .\r\nاين شيوهء شعر از آغاز قرن يازدهم ميلادى در آن حوالى رواج يافته بود و قوام آن چكامه‌هاى رزمى و غنايى است و قهرمانان آن سواركاران شعرا و هنرمندان‌اند .\r\nو براين مىافزاييم كه تأثير تمدن اسلامى در سير تمدن اروپايى چيزى نبود كه منحصر به آن عصر باشد يا در آن حدود متوقف ماند . اين روابط به مدت درازى ميان مسلمانان اسپانيا و امم مسيحى مجاور برقرار بود و تمدن اندلس را در تطور عقلى و اجتماعى آن بزرگترين تأثيرات بوده است .\r\nخاطرات عرب و خاطرات نبردهاى عرب در فرانسه در تمام طول قرن هشتم ميلادى در روحيهء مسيحيان با تلخى و خشم همراه است . راويان كليسايى آن را در\r\n\r\n","description":"","footnote":"","page_name":" 473 ","page_number":481},
  {"content":"\r\n\r\nزشت‌ترين صورتى تصوير كرده‌اند . با آنكه قبايل نورمان و مجار ، فرانسه را از غرب و شرق مورد حمله قرار دادند و مسيحيان در قتل و غارت ايشان چنان صحنه‌هاى هول‌انگيزى را مشاهده كردند كه در غزوات اسلامى هرگز نديده بودند ، ولى باز هم جنگهاى عرب در روحيهء آنان اثرى عظيم داشت ( 9 ) . خاورشناس رنو مىگويد : « خاطرات جنگهاى نورمان و مجار در كتابها نهفته است . ولى اين چه رازى است كه داستان جنگهاى عرب هنوز در خاطره‌هاست ؟ عربها پيش از نورمانها و مجارها در فرانسه آشكار شدند و اقامتشان بعد از جنگهاى نورمانها و مجارها همچنان ادامه يافت . جنگهاى نخستين عرب رنگ عظمت دارد ، چنان كه امروز هم كه آن داستانها را مىخوانيم تحت تأثير آنها واقع مىشويم . گذشته از اين عربها ( 10 ) بر خلاف نرمانها و مجارها مدتهاى مديد در طليعهء تمدن حركت كردند ، سپس چون از كشور ما خارج شدند همچنان در سواحل ما وحشت مىآفريدند . بالاخره نبردهايى كه در ايام صليبيان در اسپانيا و افريقيه و آسيا به وقوع پيوست نام عرب را بيشتر بر سر زبانها انداخت . با اين همه نمىتوان گفت اين امور سبب پديد آمدن چنين موقعيت و مكانى از عرب در اذهان باشد . بنابراين آنچه همواره خاطرهء عرب را در اذهان زنده نگاه داشته داستانها و چكامه‌هاى رزمى است كه در قرون وسطى رايج بوده و تا به امروز به نحو ملموسى تأثير آنها برجاى است . » ( 11 )\r\n\r\n","description":"","footnote":"","page_name":" 474 ","page_number":482},
  {"content":"\r\n\r\nباب دوم\r\n\r\n4 بهار خلافت اندلس\r\n350 - 370 ه / 961 - 980 م\r\n\r\n","description":"","footnote":"","page_name":" 475 ","page_number":483},
  {"content":"\r\n . \r\n","description":"","footnote":"","page_name":" 476 ","page_number":484},
  {"content":"\r\n\r\n\r\nفصل اول حكم المستنصر باللّه\r\nبا مرگ عبد الرحمان الناصر درخشان‌ترين صفحهء تاريخ اسپانياى مسلمان و تاريخ خلافت اندلسى بسته شد .\r\nخلافت اندلسى در عهد الناصر بر بنيان ثابت و استوارى قرار گرفت . شورشهاى مولدين و عرب كه نزديك بود فرمانروايى اموى و كاخ دولت اندلسى را فروريزد سركوب شد و مسيحيان اسپانيا تا آنجا كه مىتوانستند عقب‌نشينى كردند و ترسان از دور نگران اوضاع شدند . اندلس از دوران صلح و استقرار و آسايش كه تا آن زمان به چشم نديده بود ، برخوردار گرديد . اگر دورهء نخستين فتح اندلس را مستثنى كنيم ، سرزمين اندلس در اين عصر به بالاترين درجه‌اى كه مىبايست برسد ، رسيده بود .\r\nالناصر بزرگترين پسر خود حكم ملقب به المستنصر باللّه را كه ولىعهدش بود به‌جاى خود به فرمانروايى برگزيد و او را از همان دوران كودكى بر ديگر برادرانش برترى مىداد « 1 » . گويند هنوز به هشت سالگى نرسيده بود كه پدر به ولىعهدىاش برگزيد و برايش بيعت گرفت . چون پدر بمرد روز بعد از مرگ پدر با او به خلافت بيعت كردند .\r\n\r\n\r\n","description":"","footnote":"\r\n( 1 ) . ابن عذارى ، البيان المغرب ، ج 2 / ص 244 . ابن الخطيب ، اعمال الاعلام ( چاپ بيروت سال 1956 ) ، ص 41 .\r\n","page_name":" 477 ","page_number":485},
  {"content":"\r\n\r\nاين بيعت در روز سوم رمضان سال 350 ه / اكتبر سال 961 م انجام گرفت . حكم در روز بيعت قريب به چهل و هشت سال از عمرش گذشته بود . او در ماه جمادى الاخر سال 302 ه / 915 م در قرطبه متولد شده بود . مادرش كنيز ام ولد بود و مهرجان نام داشت . مراسم اخذ بيعت براى خليفهء جديد در قصر الزهراء انجام شد . حكم در ايوان زرين ميانين بر تخت نشست . برادران و وزيران و رجال دولت و بزرگان غلامان صقلابى در دو سوى او قرار گرفتند . سپس خواص رجال و خدمه و سرداران سپاه ايستادند هريك برحسب مرتبه در جاى خويش . در جانب شرقى و غربى ايوان و در رواقها نگهبانان و سواران موكب ، و طبقات سپاهيان آن سوى باب السده در صفوف به هم پيوسته تا دروازه شهر قرار گرفتند . چون مراسم بيعت به پايان رسيد همه بازگشتند مگر برادران و وزرا و خواص . اينان در قصر درنگ كردند تا پيكر خليفهء درگذشته را به قصر قرطبه برند و در آنجا در مقبرهء قصر به خاك بسپارند « 2 » .\r\nحكم وقتى به خلافت نشست در امور كشوردارى تازه‌كار نبود . در حيات پدر و از سوى او به انجام كارهاى گران و امور خطير نامزد مىشد ، ازاين‌رو هنگامى زمام امور اندلس را به دست گرفت كه ديگر كمال يافته و پخته و آگاه بود .\r\nحكم نخست به امر گسترش مسجد جامع نظر كرد و روز بعد از جلوس فرمان آغاز آن صادر شد ، زيرا مسجد جامع موجود ديگر گنجايش آن همه نمازگزار را نداشت . مقرر شد از ناحيهء شرقى به طول مسجد از جنوب به شمال تا صحن ، مسجد را گسترش دهند . مساحت مقدارى كه اضافه مىشد به اندازهء مساحت همهء مسجد بود و بدين طريق حجم مسجد مضاعف گرديد . حكم براى مسجد سومين محراب را هم بنا كرد . گسترش بناى مسجد چهار سال مدت گرفت . براى مسجد گنبدى زيبا از فسيفساء كه قيصر قسطنطينيه مقدار زيادى براى او فرستاده بود ، برآورد . براى كار گذاشتن فسيفساها استادى چيره‌دست نيز به قرطبه فرستاد . حكم مقصورهء تازه‌اى با گنبدى به شيوه گنبدهاى بيزانطى بنا كرد . در كنار مسجد مكانى براى صدقات و جايى براى واعظان و كارگزاران مسجد بساخت . در بناى امروزى مسجد جامع قرطبه آن قسمت كه حكم افزوده است ميان بخش قديمى كه عبد الرحمان الداخل و عبد الرحمان اوسط\r\n\r\n\r\n","description":"","footnote":"\r\n( 2 ) . ابن الخطيب ، الاحاطة فى اخبار غرناطه ( قاهره سال 1956 ) ، ج / ص 487 . ابن الابار ، الحلة السيراء ، ص 102 .\r\n","page_name":" 478 ","page_number":486},
  {"content":"\r\n\r\nبر آن افزوده‌اند و بخشى كه حاجب منصور بن ابى عامر برآورده ، واقع شده و قريب به ثلث مسجد را در ناحيهء شرقى دربرگرفته است « 3 » .\r\nاز خلافت حكم هنوز ديرزمانى نگذشته بود كه مسيحيان شيوهء تجاوز از سر گرفتند . عبد الرحمان الناصر پيش از مرگش سانچوى اول پسر اردونيوى سوم پادشاه ليون را به مال و لشكر يارى كرده بود تا تخت از دست دادهء خويش بازستاند . پسر عم و رقيبش اردونيوى چهارم در سال 960 م به برغش گريخت . خليفه بدان سبب كه او را يارى كرده بود بهايى گزاف مىطلبيد و آن اينكه مسيحيان پاره‌اى از دژهايى را كه در آن حدود در دست دارند ويران كنند و شمارى ديگر را به مسلمانان تسليم نمايند .\r\nچون عبد الرحمان الناصر درگذشت سانچو پيمان بشكست و از اجراى تعهد خويش سربرتافت . غير از اين ، عامل تازهء ديگرى هم براى تجاوز مسيحيان به وجود آمده بود و آن اينكه قشتاله كه از ايالات ليون بود مىخواست مستقل شود . زعيم آن كنت گونثالث « 4 » كه مردى دلير بود هموطنانش را گرد خود جمع كرده بود و بر سانچو عصيان ورزيده بود و استقلال قشتاله را اعلام كرده بود و خود را فرمانرواى آن مىخواند . كنت گونثالث به سرزمينهاى اسلامى كه همجوار او بودند حمله مىكرد . اين زمينها در ناحيهء غربى ثغر اعلى و شمال ثغر اوسط بودند . بسيارى از مسيحيان متعصب نيز با او يار شدند . از اين پس بر شمار لشكريانش افزون شد و قدرتى تمام يافت . كنت مىخواست كشور خود را گسترش دهد و در اين اقدام به قلعه‌هاى استوار خود مستظهر بود . حكم در آغاز كار تا صفاى صلح را به هم نزند اين تجاوز را ناديده انگاشت ، ولى چون ديد كه مسيحيان به تجاوز خود همچنان ادامه مىدهند آمادهء نبرد شد و نامه‌هايى به واليان و سرداران نوشت و فرمان داد آمادهء نبرد در راه خدا باشند .\r\nاردونيوى چهارم پادشاه مخلوع به حكم پناه آورده بود تا او را در بازپس گرفتن تخت پادشاهىاش يارى رساند . مورخان اسلامى در وصف آمدن او به قرطبه و قرار گرفتنش در برابر حكم قلمفرسايى كرده‌اند . مىگويند كه اردونيو با چهل مرد از وجوه\r\n\r\n\r\n","description":"","footnote":"\r\n( 3 ) . ابن عذارى ، البيان المغرب ، ص 249 . ابن الخطيب ، اعمال الاعمال ، ص 48 .\r\n( 4 ) . ابن خلدون او را فردلندالقومس خوانده ، ج 4 / ص 244 و در جاى ديگر فردلند بن غند شلب ، ج 4 / ص 180 . در اعمال الاعلام نام او فران غنصالص آمده كه به اصل قشتالى آن نزديك است ، ص 375 .\r\n","page_name":" 479 ","page_number":487},
  {"content":"\r\n\r\nيارانش به قرطبه داخل شد . غالب الناصرى از موالى حكم و فرمانرواى مدينهء سالم نيز همراه او بود . اين واقعه در آخر صفر سال 351 ه / 962 م اتفاق افتاد . وزير حكم ، هشام المصحفى با جمع كثيرى از سپاهيان به استقبال او رفت . چون وارد قصر قرطبه شدند و اردونيو ميان باب السده و باب الجنان رسيد ، پرسيد عبد الرحمان الناصر را در كجا دفن كرده‌اند ؟ گفتند كه در روضه در درون قصر . اردونيو بر سر گور او رفت .\r\nكلاه از سر برگرفت و تعظيم كرد . اردونيو و يارانش را در سراى پرشكوه الناعوره جاى دادند و در اكرامشان مبالغه كردند . پس از دو روز حكم آنان را به قصر الزهراء به حضور پذيرفت . خيل كثيرى از لشكريان گرد آمده بودند همه با سازوبرگ نبرد و تمام سلاح . حكم خود بر فراز تخت قرار گرفت در ايوان شرقى . برادران و وزرا و اكابر در دو طرفش ايستاده بودند . اردونيو و يارانش را به مجلس درآوردند . جماعتى از وجوه مسيحيان اندلس نيز در مجلس حاضر بودند . آنان از ميان دو صف كه همه جامه‌هاى زركش بر تن داشتند بگذشتند و از آنچه ديدند متحير شدند . از درهاى قصر يكىيكى عبور مىكردند . چندى در رواق انتظار نشستند ، سپس آنان را به حضور خليفه فراخواندند . اردونيو در پيش و يارانش در پشت سرش پيش رفتند . اردونيو چون به مجلس خليفه رسيد كلاه از سر برداشت و چون به تخت حكم رسيد در برابر آن سر فرود آورد و بر دست حكم بوسه زد ، سپس بازگرديد و بر كرسيى از ديباى زركش نشست . وليد بن خيزون قاضى اهل ذمه در قرطبه سمت مترجمى ميان اردونيو و خليفه را داشت . حكم شادمانى خود از ديدار او ابراز داشت و او را خوش‌آمد گفت و وعده‌هاى جميل داد . اردونيو زبان بگشود و ماجراى خود بازنمود و از آنچه خصم او سانچو بر سرش آورده بود شكايت كرد و گفت با آنكه مردم او را به پادشاهى برگزيده بودند ولى سانچو از خليفهء متوفى يارى خواست ، او نيز به يارىاش برخاست .\r\nبا اين همه سانچو به عهد خود وفا نكرد و حال آنكه او خود و بلاد خود و مردم بلادش را در فرمان خليفه مىآورد و متعهد مىشود كه با اسلام هم‌پيمان و در كارها همدست شود و از داماد خود كنت گونثالث امير قشتاله پيوند ببرد و تا صدق و وفاى خود به اثبات رساند پسر خود گارسيا را به گروگان نزد خليفه نهد « 5 » . خليفه چون سخن او\r\n\r\n\r\n","description":"","footnote":"\r\n( 5 ) . ابن خلدون ، العبر ، ج 4 / ص 145 .\r\n","page_name":" 480 ","page_number":488},
  {"content":"\r\n\r\nبشنيد وعده داد كه يارىاش خواهد كرد تا پادشاهى از دست رفته فراچنگ آرد .\r\nاردونيو پس از شكر و تحيت بازگشت و در حالى كه حيران آن همه شكوه و جلال شده بود از مجلس بيرون آمد . حاجب جعفر ، هداياى خليفه را به او و يارانش تقديم داشت و خطبا و شعرا خطبه‌ها و اشعار خود خواندن گرفتند و شكوه آن روز فراموش‌ناشدنى را بر همه اعلام داشتند . از آن جمله قصيدهء عبد الملك بن سعيد المرادى است :\r\n ملك الخليفة آية الاقبال * و سعوده موصولة بنوال\r\nو المسلمون بعزة و برفعة * و المشركون بذلة و سفال\r\nالقت بايديها الاعاجم نحوه * متوقعين لصولة الرئبال\r\nهذا اميرهم اتاه آخذا * منه او اصر ذمة و حبال\r\nمتواضعا لجلاله متخشعا * متبرعا لما يرع بقتال « 6 » \r\nچون سانچو از آنچه خليفه حكم ، خصم و رقيبش اردونيو را وعده داده بود خبر يافت از عواقب كار بترسيد و هيأتى از اكابر و روحانيان را نزد حكم فرستاد تا مراتب فرمانبردارى خود را به عرض او برساند و چنان كه به عبد الرحمان الناصر تعهد سپرده است برخى از قلاع را ويران كند و برخى را به حكومت اندلس تسليم نمايد « 7 » .\r\nولى ديرى نكشيد كه اردونيو درگذشت و سانچو كه از شر رقيب خود خلاص شده بود بار ديگر پيمان بشكست . امراى مسيحى از هيبت نظامى مسلمانان به وحشت افتادند و عاقبت به اين نتيجه رسيدند كه بايد همگان با يكديگر متحد شوند تا بتوانند در برابر ايشان مقاومت ورزند . بدين طريق پيمان دوستى ميان سانچو پادشاه ليون\r\n\r\n\r\n","description":"","footnote":"\r\n( 6 ) . مقرى از ابن حيان اين روايت را به تفصيل بيان كرده است ، نفح الطيب ، ج 1 / ص 181 - 184 .\r\nابن خلدون آن را خلاصه كرده است ، العبر ، ج 4 / ص 145 . ابن عذارى ، البيان المغرب ، ج 2 / ص 251 .\r\n( 7 ) . ابن خلدون ، العبر ، ج 4 / ص 145 .\r\n","page_name":" 481 ","page_number":489},
  {"content":"\r\n\r\nو دشمن او كنت فرنان امير قشتاله و گارسيا سانشز پادشاه ناوار و كنت برشلونه بسته شد و همه براى دفاع در برابر مسلمانان آماده شدند .\r\nدر تابستان سال 352 ه / 963 م حكم بن عبد الرحمان به قصد نبرد قدم در راه نهاد و اعلان كرد كه براى جهاد مىرود . سپاهيان در طليطله گرد آمدند و كوهستانهاى وادى رمله را زير پى سپردند و به قشتاله رفتند . حكم بر دژ منيع و استوار شنت اشتبن مشرف شد « 8 » . مسلمانان دژ را محاصره كردند و بر آن غلبه يافتند . كنت فرنان گونثالث بيهوده تلاش كرد كه راه بر مسلمانان بگيرد . مسلمانان اراضىاش را گرفتند و سپاهش را تارومار كردند تا به صلح گراييد . ولى به زودى پيمان بگسست و مسلمانان بار ديگر بر او هجوم آوردند و بر شهر انتيسه مستولى شدند « 9 » . حكم لشكرى ديگر به سردارى يحيى بن محمد التجيبى حاكم سرقسطه به سوى ناوار فرستاد . پادشاه ناوار گارسيا سانشز بود . گارسيا پيمان شكسته و بر اراضى مسلمانان دست‌اندازى كرده بود و سانچو پادشاه ليون كه هم‌پيمان او بود لشكرى به يارىاش فرستاد . ميان دو طرف نبرد درگرفت و مسيحيان به هزيمت رفتند و در كوهستانها پناه گرفتند . در همين هنگام غالب سردار حكم با لشكرى گران به قلهره از شهرهاى غربى ناوار تاخت و آن را بگشود و پايگاه لشكر خود قرار داد . و اين فتحى عظيم بود . حاكم شهر وشقه با قواى خود رهسپار شمال شد تا به آن قسمت از اراضى ناوار كه در سمت جبال پيرنه است دست يابد .\r\nپس بر دژ يبه « 10 » تسلط يافت و آن منطقه را زير پى سپرد و با غنايم بسيار از سلاح و آذوقه و چارپا بازگشت . اين فتوحات عظيم در دو تابستان سال 352 و 353 ه / 963 و 964 م انجام گرفت .\r\nابن خلدون از يك جنگ ديگر اسلامى در سرزمين قشتاله حكايت مىكند و مىگويد كه غالب به بلاد البه رفت . يحيى بن محمد التجيبى و قاسم بن مطرف بن ذو النون نيز با او بودند . غالب بر دژ گرماج  zamroG  مستولى شد . ابن خلدون تاريخ اين نبرد را سال 354 ه / 965 م ضبط كرده . گرماج شهرى استوار است بر ساحل رود دويره در نزديكى شنت اشتبن . اين شهر را عبد الرحمان الناصر در سال 940 م\r\n\r\n\r\n","description":"","footnote":"\r\n( 8 ) . ابن عذارى ، البيان المغرب ، ج 2 / ص 251 .\r\n( 9 ) . ابن خلدون ، العبر ، ج 4 / ص 144 . انتيسه به اسپانيايى :  azneitA  .\r\n( 10 ) . به اسپانيايى :  abreY  .\r\n","page_name":" 482 ","page_number":490},
  {"content":"\r\n\r\nاز مسيحيان گرفته بود . ظاهرا قشتاليان به سردارى فرنان گونثالث در ايامى كه هنوز حكم پاى در ركاب جهاد نكرده بود ضمن ديگر بلاد و مراكز آن حدود در تصرف آورده بودند . حكم آن را در تابستان سال 353 ه يا در تابستان سال بعد تصرف كرده بود . مسلمانان اين شهر را به عنوان پايگاهى براى دفاع در برابر قشاليان در دست داشتند « 11 » .\r\nدر روايات اسلامى علاوه بر اينها به غزوات پيروزمندانهء ديگر مسلمانان در سالهاى 355 و 356 ه در اراضى قشتاله اشاره شده است ، ولى دربارهء آنها تفصيل بيشترى نداده‌اند « 12 » .\r\nدر سال 353 ه در پايتخت خلافت اندلس قحطى عظيمى پديد آمد . حكم به فقراى قرطبه و ربضهاى آن و مدينة الزهراء اموال بسيار بذل كرد ، چنان كه آنان را از گرسنگى برهانيد .\r\nحوادث مغرب اقصى ( كه به زودى از آن ياد خواهيم كرد ) و تهديد اندلس از سوى فاطميان و پيروانشان در آن منطقه ، خاطر حكومت قرطبه را به خود مشغول داشته بود و قرطبه مجبور بود همواره بيدار و آماده باشد . به سبب همين تهديد بود كه در ماه رجب سال 353 ه / سپتامبر سال 964 م حكم با جماعت بزرگى از رؤسا و سرداران رهسپار ثغر المريه شد تا خود بشخصه در امر استحكامات آن نظارت كند و ناوگانش را تقويت نمايد . المريه بزرگترين پايگاه دريايى اندلس بود . شمار كشتيهايى كه در سواحل آن لنگر انداخته بودند به سيصد مىرسيد « 13 » .\r\nولى ديرى نكشيد كه خطر از سوى ديگر اندلس را تهديد كرد . در اواخر سال 355 ه « 14 » ( اواخر سال 967 م ) كشتيهاى نورمانها يا مجوس در آبهاى سواحل غربى روبه‌روى ايالت غربى اندلس نمودار شدند . نورمانها نخستين بار در سال 229 ه / 843 م در ايام عبد الرحمان بن الحكم در آبهاى اندلس ظاهر شدند و حكومت قرطبه از آن زمان به نيروى دريايى خويش توجه خاص نمود و هر سال بر شمار كشتيها درافزود .\r\n\r\n\r\n","description":"","footnote":"\r\n( 11 ) . ابن خلدون ، العبر ، ج 4 / ص 145 .\r\n( 12 ) . رجوع كنيد به ابن عذارى ، البيان المغرب ، ج 2 / ص 255 .\r\n( 13 ) . ابن عذارى ، البيان المغرب ، ج 2 / ص 252 . ابن الخطيب ، الاحاطه ، ج 1 / ص 487 .\r\n( 14 ) . ابن خلدون سال 354 ه ضبط كرده ، العبر ، ج 4 / ص 145 .\r\n","page_name":" 483 ","page_number":491},
  {"content":"\r\n\r\nنورمانها ، اين‌بار از مردم دانمارك بودند . سردارشان ريچارد دوك نورماندى نوهء زعيم بزرگشان رولو بود . اينان بيست و هشت كشتى به همراه داشتند . جنگجويان در نزديكى شهر قصر ابى دانس « 15 » پهلوگرفتند و در آن منطقه دست به كشتار و تاراج زدند . سپس رهسپار شمال شدند و به دشتهاى ثروتمند و پرنعمت اشبونه درآمدند .\r\nدر آنجا نيز از كشتار و تاراج و ويرانى دريغ نكردند . مسلمانان براى جنگ با آنان در آن منطقه گرد آمدند و ميان دو گروه نبردى خونين درگرفت و از هردو سو عدهء بسيارى كشته شدند . در اين اثنا ناوگان اشبيليه به سردارى امير البحر عبد الرحمان بن رماحس از رود وادى الكبير در حركت آمد و شتابان راهى جنوب پرتغال شد . جنگجويان به سوى جنوب و سپس مشرق به محازات ساحل سرازير شدند و در مصب رود شلب با ناوگان مسلمانان برخورد كردند . بسيارى از نورمانها كشته شدند و باقى روبه فرار نهادند . كشتيهاى نورمانها براى عقب‌نشينى در آبهاى غربى به حركت درآمدند و مسلمانان در همه‌جا در كمين ايشان بودند . حكم براى احتياط بيشتر فرمان داد كه برخى كشتيهاى ناوگان كوچك را به صورت كشتيهاى نورمانها درآورند و در نهر وادى الكبير روبه‌روى قرطبه موضع گيرند و مقصودش از اين امر آن بود كه مبادا نورمانها ناگهان از راه رودخانه به قرطبه تازند ، همچنانكه جنگجويان نورمان پيش از اين در نخستين تجاوز خود به اشبيليه تاخته بودند .\r\nچند سالى نگذشته بود كه بار ديگر كشتيهاى نورمانها در آبهاى غربى به حركت درآمدند و در سال 360 ه / 971 م شهرهاى ثروتمند غربى را به مخاطره انداختند .\r\nحكم فرمان داد ناوگان جنگى از المريه و اشبيليه در حركت آيند و همهء نيروهاى دريايى اندلس براى رويارويى با دشمن بسيج گردند « 16 » ، ولى چنان كه از ظاهر امر برمىآيد نبرد مهمى ميان مسلمانان و مهاجمان درنگرفت و دشمن چون عظمت نيروى دريايى مسلمانان را ديد خودبه‌خود بازگشت .\r\nدر خلال اين احوال قرطبه كم‌كم در سراسر شبه‌جزيرهء اسپانيا كعبهء مقصود همگان شده بود و ملوك مسيحى اسپانيا پىدرپى به آنجا مىآمدند تا عقد و پيمان مودت بندند و اظهار فرمانبردارى كنند و از آنجا كمك مالى و سپاهى گيرند . آمدوشد اين\r\n\r\n\r\n","description":"","footnote":"\r\n( 15 ) .  laS od recaclA \r\n( 16 ) . ابن عذارى ، البيان المغرب ، ج 2 / ص 257 .\r\n","page_name":" 484 ","page_number":492},
  {"content":"\r\n\r\nهيأتهاى سياسى و سفيرها از سال 355 ه / 966 م آغاز شده بود و چند سالى بر دوام بود .\r\nدر اينجا لازم است پيش از آنكه اين بحث را ادامه دهيم به بيان دگرگونيهايى كه در آن امارات و ممالك نصرانى پديد آمده بود بپردازيم . سانچو پادشاه ليون را زهر دادند و او در سال 966 م درگذشت . پسر خردسالش راميروى سوم تحت كفالت عمه‌اش راهبه البيره به‌جاى او نشست . از آن پس در كشور ليون پراكندگى حاصل شد و برخى از زعما و حكام محلى دم از استقلال زدند . كنت فرنان گونثالث امير قشتاله در سال 970 م بمرد و پسرش گارسيا فرناندز جانشين او گرديد . سانچو گارسياى دوم نيز در ناوار به‌جاى پدر خود گارسيا سانشز نشسته بود .\r\nنخستين هيأت از امراى مسيحى كه به قرطبه آمد هيأت امير جليقيه و امير آستورياس ( اشتوريش ) بود ، سپس رسولان سانچو گارسيا پادشاه ناوار آمدند . اينان جماعتى از كنتها و اسقفها بودند كه براى برقرار كردن پيمان صلح آمده بودند . حكم نيز به خواسته‌هاى آنان پاسخ مثبت داد .\r\nدر همان هنگام - سال 971 م - هيأتى از سوى امير برشلونه كنت بورل آمد و خواستار تجديد مودت و صداقت شد . راهبه البيره سرپرست پادشاه ليون راميروى سوم هم با هيأتى به قرطبه آمد كه به نيكوترين وجهى از او استقبال كردند . روز استقبال او نيز از روزهاى ديدنى قرطبه بود . طبق خواست اين زن ميان او و قرطبه پيمان صلح بسته شد و از سوى خليفه هدايا و صلات بسيار به او تقديم گرديد . « او را بر استرى زيبا و رهوار با ساخت و ستام زرين كه بر آن غاشيه‌اى ديبا افگنده بودند نشاندند . » « 17 » لازم به ذكر است كه در اين روز مترجمانى كه سخنان حكم را براى آن سفيران و اميران و ملوك نصارا ترجمه مىكردند اسقف قرطبه عيسى بن منصور و سرپرست اهل ذمه معاوية بن لب و عبد اللّه بن قاسم مطران اشبيليه بودند . زبان مسيحيان اسپانيا در آن ايام زبان رومى  ecnamoR  يا لاتينى بود و اين زبان بعدها به زبان قشتالى تحول يافت « 18 » .\r\nهيأتهاى ديگرى از سوى گارسيا فرناندز امير قشتاله و فرنان لينيز كنت شلمنقه و ديگران رسيدند . در سال 973 م / 362 سفير تازه‌اى از طرف سانچو گارسيا پادشاه ناوار آمد و سفيرى از جانب راهبه البيره سرپرست پادشاه ليون . بيشتر اين هيأتها از\r\n\r\n\r\n","description":"","footnote":"\r\n( 17 ) . ابن خلدون ، العبر ، ج 4 / ص 146 .\r\n( 18 ) .  . 124 . p , lonapsE led senegirO : ladiP . M . P \r\n","page_name":" 485 ","page_number":493},
  {"content":"\r\n\r\nسوى امراى مسيحى اسپانيا مىآمدند و همه خواستار بستن پيمان صلح با خليفه بودند .\r\nبعضى نيز اظهار فرمانبردارى مىكردند و از او يارى مىخواستند .\r\nهمچنين در سال 361 ه / 972 م نامه‌اى دوستانه از يوحنا زيمسكى ( دمستق ) قيصر قسطنطينيه رسيد و نامه‌اى ديگر در اواخر سال 363 ه / 974 م از سوى اتوى دوم امپراتور آلمان آمد . اتوى دوم به‌جاى پدر خود اتوى اول نشسته بود . در اين نامه اتو خواستار شده بود مراتب مودتى كه ميان پدرش و عبد الرحمان الناصر بوده است دوباره تجديد شود .\r\nعلامهء مورخ پيدال مىگويد : « خلافت اندلسى در اين عصر به اوج شكوهمندى خود رسيد و سيادت دوستانه‌اش در سراسر اسپانيا بسط يافت و در سايهء اين سياست مردم آرامش يافتند » .\r\n* در اين هنگام در آن سوى درياى مديترانه ، در مغرب حوادث ، مهمى اتفاق مىافتاد كه خاطر حكم را به خود مشغول مىداشت و صفاى آرامش و صلحى را كه بر كشورش سايه افگنده بود تيره مىكرد . پيش از اين اشاره كرديم كه الناصر لدين اللّه به سبته لشكر كشيد و سپاهش براى ايستادگى در برابر فاطميان كه مىكوشيدند بر سراسر مغرب سيطره يابند و نيز جنگ با ادريسيان و امراى مغرب ، هم‌پيمانان فاطميان ، از آب گذشت . سپاه اندلس با امراى مغرب جنگيد تا آنان خود خواستار مصالحه شدند و در سال 332 ه / 943 م به فرمان الناصر گردن نهادند و از اين تاريخ در مغرب به دعوت به سود مروانيان پرداختند .\r\nادريسيان در اين هنگام از بيشتر نواحى جنوبى و ميانين مغرب رانده شده بودند و تنها در منطقهء ريف شمالى ناحيه‌اى ميان مغرب درياى زقاق و درياى محيط نفسى مىكشيدند ، و از آن پس كه از فاس هم رانده شدند در قلعهء منيع حجر النسر واقع در جنوب تطوان مىزيستند . در اين صورت دولت مستقلى به معنى واقعى كلمه نبودند ، زيرا همواره تحت سيطرهء كسى بودند كه بر مغرب غلبه مىيافت ، خواه عبيديان ( فاطميان ) فرمانروايان افريقيه ، يا امويان فرمانروايان اندلس . امير ادريسيان در عهد عبد الرحمان\r\n\r\n","description":"","footnote":"","page_name":" 486 ","page_number":494},
  {"content":"\r\n\r\nالناصر ، حسن بن كنون ( يا قنون ) نام داشت و قنون ، قاسم بن محمد بن قاسم بن ادريس بود . حسن همان كسى است كه مقدر بود دولت ادريسيان در مغرب در عهد او به پايان رسد . حسن بن كنون با عبيديان بيعت كرده بود و چون جوهر صقلى بر مغرب غلبه يافت حسن به نام ايشان دعوت كرده بود و در اين هنگام پيمان خود را با عبد الرحمان الناصر نقض كرده بود . آنگاه كه در اواخر سال 349 ه / 960 م جوهر به افريقيه بازگشت حسن بار ديگر به فرمان امويان اندلس درآمد . چون عبد الرحمان الناصر درگذشت حسن فرمانبردارى خود را از پسرش حكم المستنصر اعلان نمود ، ولى اين عمل جز از روى ريا نبود ، زيرا ادريسيان بنى اميه را دشمن مىداشتند و همواره در صدد يافتن فرصتى براى خروج به خلاف ايشان بودند . فرمانبردارى ايشان از امويان اندلس تنها به سبب وحشتى بود كه از قدرت آنان داشتند ، زيرا كشورشان در شمال ناحيهء العدوه و در نزديكى اندلس واقع شده بود .\r\nدر اوايل سال 361 ه / 971 م بلكين بن زيرى بن مناد صنهاجى سردار خليفهء فاطمى المعز لدين اللّه از افريقيه به قصد نبرد به مغرب لشكر آورد تا حكومت شيعه را در آنجا استقرار بخشد و از قبيلهء زناته كه پدرش زيرى بن مناد را كشته بودند انتقام بستاند . زيرى بن مناد عامل خليفهء فاطمى المعز لدين اللّه و سردار سپاه او در مغرب بود .\r\nزناته نيز از قبايلى بود كه تحت لواى امويان اندلس با شيعيان سخت مخالفت مىورزيد .\r\nيكى ديگر از دشمنان سرسخت فاطميان جعفر و يحيى پسران على بن حمدون معروف به اندلسى بودند . اين اندلسى در مسيله در ناحيهء مغرب اوسط استقرار يافته بود و فرمان خود بر آن نواحى گسترش داده بود . پسرش جعفر جانشين پدر شده بود ، ولى جعفر همواره از قدرت فاطميان و سطوت عامل ايشان زيرى بيم مىداشت . پس جعفر و برادرش يحيى با زن و فرزند و اموال خود به مغرب اقصى گريختند و به بنى خزر امراى نيرومند زناته و دشمنان كينه‌توز شيعه و صنهاجه پناه بردند . رسولان حكم اميد آن داشتند كه قبيلهء زناته و هم‌پيمانانشان را به جنگ با شيعه برانگيزند ، ازاين‌رو آنان را به مال و مردان جنگى و ساز و برگ نبرد يارى مىكردند . نيروهاى بنى خزر و جعفر و يحيى در نبرد با زيرى بن مناد همدست شدند و ميانشان جنگ درگرفت . در اين نبرد شيعه منهزم شد و زيرى و بسيارى از مردان جنگىاش كشته شدند و زناتيها بر لشكرگاهشان استيلا يافتند . بدين‌گونه قدرت شيعه در مغرب پايان يافت . اين\r\n\r\n","description":"","footnote":"","page_name":" 487 ","page_number":495},
  {"content":"\r\n\r\nواقعه در رمضان سال 360 ه اتفاق افتاد . پيروزشدگان سر زيرى بن مناد و سر عده‌اى از بزرگان يارانش را بريدند . اين سرها را جعفر و يحيى و يارانشان به اندلس بردند و به حكم تقديم داشتند و مورد الطاف و اكرام حكم المستنصر واقع شدند و آنان را به صلات و جوايز كرامند بنواخت .\r\nاين شكست كه به سپاه فاطميان و قبيلهء صنهاجه رسيد در روحيهء خلافت فاطمى تأثيرى عظيم داشت . المعز لدين اللّه سردار خود يوسف بن زيرى بن مناد ، موسوم به بلكين ( يا بلقين ) را فرمان داد كه با سپاهيان خود به سوى مغرب در حركت آيد . بلكين برفت و در راه هرجا كه به افراد و جماعات قبيلهء زناته رسيد ، بگرفت و بكشت . خلق كثيرى از ايشان در مغرب اوسط در بجايه و مسيله و بسكره و تاهرت و ديگر جايها بودند ، بلكين همه را پراكنده ساخت . بلكين با سپاه خود در ماه ربيع الثانى سال 361 ه به مغرب اقصى رسيد . بنى خزر و ديگر امراى زناته آمادهء رويارويى با او شدند . نبرد ميان دو گروه درگرفت . زناته به سختى شكست خورد . امير زناته محمد بن الخير خودكشى كرد تا به دست دشمن اسير نگردد . بلكين به سخت‌ترين وجهى زناته را درهم كوفت و شهر بصره ( در مغرب ) را ويران كرد و سلطهء خويش بر بيشتر انحاى مغرب گسترش داد و دعوت امويان را برانداخت و چنان كه آرزو مىداشت انتقام خون پدر بازگرفت « 19 » .\r\nحسن بن كنون به شتاب بيامد و با بلكين بيعت كرد و زير علم او يا به عبارت بهتر زير علم شيعيان فاطمى قرار گرفت . ولى بلكين مدت درازى در مغرب نماند ، زيرا سرور او المعز لدين اللّه كه آمادهء حركت به مصر بود او را برفور فراخواند . بلكين شتابان با سپاه خود به افريقيه بازگرديد .\r\nحكم كه چشم به راه حوادث مغرب بود از اين خبر به‌هم برآمد و به بسيج سپاه خود پرداخت و با لشكرى عظيم با سازوبرگ تمام عازم نبرد مغرب و جنگ با حسن بن كنون شد . سردار اين سپاه محمد بن قاسم بن طملس بود . محمد بن قاسم از جزيرة الخضراء گذشت و در ماه شوال 361 ه / 972 م در سبته فرود آمد . حسن بن كنون در اين هنگام در طنجه بود . با جمعى از بربر به قتال با لشكر حكم بيرون آمد ، ولى شكست خورد و\r\n\r\n\r\n","description":"","footnote":"\r\n( 19 ) . رجوع كنيد به مجموعهء نبذ تاريخية فى اخبار البربر فى القرون الوسطى ، برگزيده از مفاخر البربر از مؤلفى مجهول به كوشش لوى پروونسال ( رباط ، سال 1934 ) ، ص 56 . در اين كتاب تاريخ اين نبرد سال 360 ه آمده است .\r\n","page_name":" 488 ","page_number":496},
  {"content":"\r\n\r\nبسيارى از يارانش كشته شدند و او خود بگريخت و اموال و سازوبرگ خويش را در طنجه رها كرد . مردم طنجه به محمد بن قاسم تسليم شدند و به طاعت حكم درآمدند .\r\nمحمد بن قاسم طنجه را بگرفت و فتحنامه به حكم فرستاد ، سپس بقاياى لشكر حسن ابن كنون را به سمت جنوب تارومار كرد و خود تا اصيلا پيش‌رفت و آن را بگرفت .\r\nدر اين هنگام حسن بن كنون باقيماندهء لشكر خود را گردآورد و نظام داد و بار ديگر به قصد نبرد با حكم در حركت آمد . دو گروه در مكانى به نام فحص مهران به نبرد پرداختند . در اينجا اقبال با حسن يار شد و لشكر اندلس را در محاصره افگند و جمع كثيرى از آنان را چه سوار و چه پياده بكشت . يكى از كشته‌شدگان سردارشان محمد بن قاسم بود . اين واقعه در بيست و سوم ربيع الاول سال 362 ه اتفاق افتاد . بقاياى لشكر اندلس كه به اين سوى آب آمده بودند به سبته گريختند و در آنجا موضع گرفتند و از آنجا نزد حكم كس فرستادند و از او يارى خواستند .\r\nدر اين هنگام حكم سپاه گردآورد و يكى از موالى خود و بزرگترين سپهسالارانش غالب بن عبد الرحمان را كه صيت شهامتش به همه‌جا رسيده بود بر سردارى آن برگزيد .\r\nحكم علاوه براين لشكر انبوه و آنهمه ساز نبرد ، اموالى گزاف در اختيار او گذاشت تا در استمالت قبايل نيز تلاش ورزد . حكم او را فرمان داد كه در نبرد ادريسيان پاى فشرد و ريشهء آنان بركند و سراسر مغرب را از مخالفان حكومت اموى پاك سازد و او را گفت : « اى غالب برو ، آنچنان برو كه يا پيروز بازگردى ، يا اگر كشته شدى معذور باشى . و دست سخابگشاى و اگر ضرورت ايجاب مىكرد ميان من و خود را از قنطار قنطار زر به هم پيوند ده » . غالب در شوال سال 362 ه با اين لشكر جرار از قرطبه بيرون آمد و در ناحيهء جزيرة الخضراء از دريا بگذشت و در قصر مصموده فرود آمد . حسن از فرارسيدن چنين سپاهى با چنان عظمت و ساز و برگى خبر يافت . از بصره ( در مغرب ) بيرون آمد . اين شهر در ناحيهء جنوب بود و خود در آنجا مىزيست . حسن ذخاير و اموال خود را به قلعهء حجر النسر واقع در شمال بصره سپرد . لشكر خود بسيج كرد و به جنگ لشكر حكم بيرون شد . چند روز ميان دو لشكر نبرد بود . غالب نزد رؤساى قبايل بربر چون غماره و ديگران كه در لشكر حسن بودند اموال و هدايا فرستاد ، اينان از حسن جدا شدند . حسن مجبور شد كه با بقاياى سپاه خود در قلعهء حجر النسرپناه گيرد .\r\nغالب از پى او برفت و قلعه را محاصره نمود . از اندلس نيز به سردارى يحيى بن محمد\r\n\r\n","description":"","footnote":"","page_name":" 489 ","page_number":497},
  {"content":"\r\n\r\nالتجيبى مدد رسيد . يحيى در ماه محرم سال 363 ه با اموال بسيار بيامد . غالب حلقهء محاصره تنگ‌تر و تنگ‌تر كرد ، چنان كه همهء راههاى آمدوشد را به روى حسن بربست و براى تعقيب ادريسيان قواى خود را در تمام آن نواحى پراكنده ساخت . ميان دو گروه چند بار نبرد درگرفت و از دو سو جمع كثيرى به قتل رسيد . در ماه صفر سال 363 ه غالب بر بصره مستولى شد . مردم شهر پس از آنكه عامل حسن را كشتند شهر را تسليم كردند . در اين اوان حسن از شدت محاصره سخت در رنج افتاده بود . زن و فرزند و جمعى از سپاهيانش با او بودند . عاقبت ناچار شد امان بخواهد و خود تسليم شود . حسن فرمانبردارى خود را به حكم در ماه جمادى الاخر سال 363 ه اعلام داشت .\r\nغالب به قلعهء حجر النسر درآمد و در مسجد آن به نام حكم خطبه خواند . اين خبرهاى شادىآور به حكم رسيد . حكم نيز پس از دو سه روز در مسجد جامع قرطبه آن خبرها را به گوش مردم رسانيد . غالب بقاياى ادريسيان را در بلاد ريف تعقيب كرد تا همه را از پاى درآورد و بر دولتشان پايان داد ، سپس به شهر فاس رفت و بر آن از سوى خود حاكمى گماشت و بدين‌گونه سراسر مغرب به فرمان امويان اندلس درآمد .\r\nدر اواخر سال 363 ه / 974 م غالب از دريا بگذشت و به اندلس بازگرديد . حسن ابن كنون و ياران او از زعماى ادريسيان و زن و فرزند حسن نيز با او بودند . در قرطبه از او استقبال شايانى به عمل آمد . ادريسيان را در خانه‌هايى كه برايشان از پيش آماده كرده بودند جاى دادند . حكم بر حسن بن كنون ببخشود و عطايا و صلات و ارزاق بسيار روانه ساخت و از بزرگان و دليران حواشى و خدم او هفتصد تن را در خدمت خود گرفت . حسن و فرزندانش بدين‌گونه قرب دو سال در نزد او ماندند . عاقبت به سبب سوء خلق و لجاجت حسن ، ميان او و حكم خلافى آشكار شد . به قول مورخ « حسن ابن كنون مردى جاهل و بىباك و سخت‌دل بود و در عين شجاعت بدخو » . حكم هرگز سخت‌دلى او را در رفتار با سپاهيان اندلس در ايام نبرد فراموش نكرده بود . او اسيران لشكر اندلس را از فراز بام بلند قلعهء خود بر زمين مىانداخت و پيكرشان پاره‌پاره مىشد « 20 » . از ديگر سو وجود او و همراهانش بر قرطبه سنگينى مىكرد . همچنين حاجب جعفر بن عثمان المصحفى همواره از حسن در بيم بود و مىپنداشت از وجود او\r\n\r\n\r\n","description":"","footnote":"\r\n( 20 ) . نبذ تاريخية فى اخبار البربر ، ص 10 و 14 .\r\n","page_name":" 490 ","page_number":498},
  {"content":"\r\n\r\nشرى زايد . ازاين‌رو هزينه‌اى را كه صرف نگهداشتن آنان مىشد سنگين مىشمرد و حكم را به اخراجشان از اندلس توصيه مىكرد . حكم نيز چنان ديد كه آنان را از كشور خود دور كند و خود را از رنج و زحمتى كه از هزينهء آنان تحمل مىكرد برهاند و همه را به مشرق بفرستد . پس حسن و قوم قبيله‌اش را از قرطبه براند . آنان را در سال 365 ه / 975 م در المريه به كشتى نشاند و به تونس فرستاد . حسن بن كنون و قومش از تونس به مصر رفتند و در كنف خليفهء فاطمى مصر العزيز باللّه بياسودند . خليفه مقدم ايشان را گرامى داشت و وعده داد كه آنان را در كارى كه در پيش دارند يارى خواهد كرد . حسن چند سال يعنى تا سال 373 ه در مصر درنگ كرد . در اين سال العزيز فاطمى او را از سوى خود فرمانى داد و نزد بلكين بن زيرى بن مناد به قيروان فرستاد و از او خواست يارىاش كند تا بتواند به هدفهايى كه در نظر دارد برسد و ما در آتيه در اين‌باره سخن خواهيم گفت « 21 » .\r\nگارسيا فرناندز پسر فرنان گونثالث صاحب قشتاله و البه بعد از پدر جانشين او شده بود . فرنان گونثالث در سال 970 م درگذشته بود . پسر نيز چون پدر همواره از روى نفاق تظاهر به آشتىجويى مىكرد ، ولى در همان هنگام تا فرصتى مىيافت به اراضى اسلامى تاخت‌وتاز مىكرد . حكم سرگرم حوادث مغرب بود و سپاه اندلس و سرداران و بزرگان آن به بر العدوه در آن سوى دريا رفته بودند . گارسيا فرناندز نيروى خود را براى حمله به اراضى مسلمانان گسيل داشت و حصن دسة واقع در شمال‌شرقى مدينهء سالم را گشود . اين دژ در وسط اراضى بنى عمريل بن تيملت الثغرى بود . اين تجاوز در ماه ذو الحجهء سال 363 ه / تابستان سال 974 م انجام گرفت . مسيحيان مزارع را به آتش كشيدند و چارپايان را با خود بردند . زروال و مضاء پسران عمريل كه واليان اين منطقه بودند با ياران خود از پى ايشان رفتند و چارپايان خود را بازپس گرفتند و جمعى از مسيحيان را كشتند ، ولى مسيحيان را شمار افزون گرديد و ميان دو گروه نبرد افتاد و زروال كشته شد . از عجايب آنكه گارسيا فرناندز اندكى پيش از اين تجاوز رسولان خود را به قرطبه فرستاده و خواستار صلح و سازش شده بود . حكم نيز به خواست آنها\r\n\r\n\r\n","description":"","footnote":"\r\n( 21 ) . ابن عذارى ، البيان المغرب ، ج 2 / ص 261 - 265 . ابن خلدون ، العبر ، ج 6 / ص 216 - 219 .\r\nالسلاوى ، الاستقصاء ، ج 1 / ص 86 - 88 . نبذ تاريخية فى اخبار البربر ، ص 6 - 12 .\r\n","page_name":" 491 ","page_number":499},
  {"content":"\r\n\r\nپاسخ قبول داده بود . اينان تا از قرطبه بازگرديدند خبر تجاوز قشتاليان به اراضى اسلامى برسيد . حكم برفور افلح صاحب الخيل را با گروهى از وجوه لشكر فرستاد . اينان براى توقيف سفيران قشتاله شتابان روى به راه آوردند . سفيران را بيافتند و بگرفتند و به قرطبه آوردند و به زندان كردند .\r\nسال بعد پنج تن از فرزندان عمريل پس از مرگ پدر نزد حكم آمدند . غالب ابن عبد الرحمان سردار لشكر او شهادت به دورانديشى و نيك‌بندگى آنان داد و توصيه كرد كه آنان را به‌جاى پدرشان برگزيند . حكم نيز زمينها و دژها را چنان كه خود رضا دادند ميانشان تقسيم كرد و آنان را به صلات و خلعتها بنواخت « 22 » .\r\n* هنگامى كه حكم المستنصر به خلافت نشست - چنان‌كه گفتيم - مردى چهل و هشت ساله بود و تا اين زمان هنوز صاحب پسرى نشده بود و اين امر خاطر او را به خود مشغول مىداشت . آرزويش آن بود كه براى جانشينىاش پسرى داشته باشد ، ازاين‌رو وقتى شنيد زن سوگلىاش « جعفر » يا « صبح » از مردم ناوار برايش پسرى آورده بسى شادمان شد و او را عبد الرحمان نام نهاد . تولد اين پسر در سال 351 ه / 962 م بود و براى پدر حادثه‌اى عظيم ، آن‌سان كه شعرا و ادبا را به سرودن شعر واداشت . ولى اين كودك در همان طفلى بمرد و پدر را سخت غمگين ساخت . اما چندى بعد بار ديگر همان زن پسرى ديگر آورد و پدر او را هشام ناميد . اين هشام بعدها المؤيد لقب گرفت و ولىعهد پدر شد . حكم از تولد هشام بار ديگر شادمان شد « 23 » . حاجب جعفر بن عثمان المصحفى به هنگام تبريك ولادت او اين ابيات را سرود :\r\n اطلع البدر فى سحابه * و اطرف السيف من قرابه \r\n\r\n\r\n","description":"","footnote":"\r\n( 22 ) . ابن حيان ، المقتبس ، نسخهء خطى آكادمى تاريخ در مادريد . برگهاى 36 و 37 و 39 . و نيز رجوع كنيد به :\r\n sol ed abodroC ne sodalecracne allitsaC ed serodojabmE . ) 9881 , VIX . moT . H . A . R . B ( II makahlA ed sona somitlu \r\n( 23 ) . البيان المغرب ، ج 2 / ص 252 و 253 . ابن خطيب ، اعمال الاعلام ، ص 43 .\r\n","page_name":" 492 ","page_number":500},
  {"content":"\r\n\r\n و جاءنا وارث المعالى * ليثبت الملك فى نصابه\r\nبشرنا سيد البرايا * بنعمة اللّه فى كتابه . \r\nهشام المؤيد در سال 354 ه / 965 م از مادرزاده شد و ما خواهيم گفت كه بعدها مادر او جعفر يا صبح ، آن زن ناوارى بر صحنهء حوادث چه نقش مهمى بازى كرد .\r\nحكم چنان كه در روايات وصفش كرده‌اند رنگى سفيد آميخته به سرخى داشت .\r\nچشمانش درشت و سياه و وسط بينىاش برآمده بود . صدايى رسا داشت و ساقهايى كوتاه و اندامى ستبر و گردنى كلفت و بازوانى قوى و در رفتن مىلنگيد « 24 » .\r\nعصر حكم المستنصر از اعصار درخشان تاريخ اندلس بود . در عصر او علوم و ادبيات شكوفا شد . در قرطبه كتابخانه‌اى عظيم تأسيس كرد كه از حيث وسعت و تنوع كتابهايش يكى از بزرگترين كتابخانه‌هاى قرون وسطى بود .\r\nاين امر پيش از هر چيز به شخصيت خود حكم و سجاياى ممتاز علمى او بازمىگردد . به اين شخصيت و سجيت غالب مورخان اندلسى اشارت كرده‌اند و از شوق او به جمع‌آورى كتب حكايتها آورده‌اند . اين شوق و علاقه سبب شد كه براى كتابخانه‌هاى اندلس نفايس كتب را - در هر فنى - از سراسر اقطار عالم اسلامى گسيل دارند .\r\nابن حيان مورخ اندلس كه در سالهاى نزديك به عصر حكم مىزيسته از دانش دوستى و سرآمد بودنش در علوم شرعى و توجهش به تحقيق انساب و قبايل عرب و فراخواندن راويان حديث از جميع آفاق و ايثار مجلس علما و شوق و علاقه‌اش به جمع‌آورى كتب به صورتى كه تا آن زمان شنيده نشده بود ، سخن گفته است « 25 » . معاصر او فيلسوف ابن حزم نيز با او در اين اعجاب همداستان است . ابن حزم در چند جا از كتاب خود جمهرة انساب العرب تصريح كرده كه اين مطلب را از روى خط حكم نقل كرده است « 26 » . ابن خطيب\r\n\r\n\r\n","description":"","footnote":"\r\n( 24 ) . ابن عذارى ، البيان المغرب ، ج 2 / ص 249 .\r\n( 25 ) . ابن الابار ، الحلة السيراء ، به نقل از ابن حيان ، ص 101 و 102 .\r\n( 26 ) . ابن حزم ، جمهرهء انساب العرب ( القاهره ) ، ص 281 ، 282 ، 292 ، 374 ، 375 ، 384 و 398 . -\r\n","page_name":" 493 ","page_number":501},
  {"content":"\r\n\r\nنيز حكم را چنين مىستايد : « او ( يعنى حكم ) عالم و فقيه بود و در معرفت انساب سمت پيشوايى داشت . حافظ تاريخ بود و گردآورندهء كتب . » « 27 »\r\nاز نقشى كه حكم در تأسيس كتابخانهء بزرگ اندلس به عهده گرفته بود اخبار تكان‌دهنده‌اى به ما رسيده است . اين گرايش به علم و ادب و جمع كتب از زمان امير عبد الرحمان الداخل آغاز شد و در عصر حكم به اوج خود رسيد . در عصر امير محمد بن عبد الرحمان كتابخانهء قصر خلافت بزرگترين كتابخانه‌هاى قرطبه بود . عبد الرحمان الناصر به جمع‌آورى نفايس كتب از سراسر آفاق شوقى وافر داشت ، تا آنجا كه قيصر قسطنطينيه هنگامى كه سفيرانى نزد او فرستاد پيش از هر چيز دو كتاب كه از ذخاير قدما بود به او اهدا كرد : يكى كتاب ديسقوريدس در گياهان دارويى و ديگر تاريخ اوروسيوس .\r\nچون الناصر درگذشت پسرش حكم به گردآوردن كتابخانه‌هاى قصر و تنظيم آنها همت گماشت تا بدين‌گونه كار به وجود آوردن بزرگترين كتابخانه‌هاى اندلس را آغاز كند .\r\nحكم در باقى عمر خود در گردآوردن كتابها و تنظيم و ترتيب آنها لحظه‌اى فروگذار ننمود « 28 » . ابن حيان با نوعى دهشت و اعجاب مىگويد : « در اسلام خليفه‌اى ديده نشد كه در جمع‌آورى كتب و دواوين و توجه به آنها به پايهء حكم رسيده باشد . حكم خود به علم رغبت داشت و اهل علم را گرامى مىداشت و مردم را به طلب علم ترغيب مىكرد و عطايا و صلات او به فقهاى شهرهاى دوردست نيز مىرسيد » . حكم براى علماى بزرگ مسلمين در هرجا كه بودند صله‌هاى جزيل مىفرستاد تا اولين نسخه از تأليفات خود را براى او بفرستند . از آن جمله براى ابو الفرج اصفهانى هزار دينار زر ناب فرستاد تا يك نسخه از اغانى او را به دست آورد . او نيز پيش از آنكه در عراق كسى به اغانى دست يابد يا از روى آن بنويسد ، نسخه‌اى نيكو و منقح از آن را براى حكم فرستاد . ابو الفرج كه خود نسب به مروانيان مىرسانيد ، علاوه بر اغانى كتابى را كه در انساب بنى اميه نوشته بود ، براى او گسيل داشت . در اين كتاب از اسلاف او و مجد و مآثر ايشان تمجيد شده بود . حكم به پاداش اين تأليف برايش صله‌اى جزيل\r\n\r\n\r\n","description":"","footnote":"\r\n- حكم خود كتابى داشته تحت عنوان : « انساب الطالبيين و العلويين القادمين الى المغرب » . نفح الطيب ، ج 2 / ص 79 .\r\n( 27 ) . اعمال الاعلام ، ص 41 .\r\n( 28 ) .\r\n . 291 191 . p ) 8291 dirdaM ( solucsupO y senoicatresiD : arebiR . J \r\n","page_name":" 494 ","page_number":502},
  {"content":"\r\n\r\nفرستاد « 29 » . حكم با قاضى ابو بكر الابهرى المالكى نيز چنين رفتارى داشت . براى او مبلغى گزاف روانه داشت تا اولين نسخه از شرحى را كه بر مختصر ابن عبد الحكم نوشته بود برايش بفرستد . حكم لغوى كبير ابو على القالى را نيز كه در عهد پدرش عبد الرحمان الناصر از عراق به اندلس آمده بود ، مورد نواخت و توجه قرارداد و از مقربان خود ساخت . ابو على در كنف حمايت حكم كتابهاى خود را تأليف كرد و دانش خود به مردم اندلس بياموخت « 30 » . ابو عبد اللّه الخشنى بعضى از كتب خود از جمله كتاب القضاة بقرطبه را به او هديه كرد و مطرف بن عيسى الغسانى كتاب خود به نام المعارف فى اخبار كورة البيره را به او تقديم نمود . بسيارى از علماى معاصر او تأليفات خود را به او اهدا مىكردند تا بدين‌گونه از توجه او به علم و علما سپاس گويند . جماعتى از وراقان ماهر از ديگر بلاد بويژه از بغداد و قاهره و دمشق به نزد او آمده بودند . اينان در اطراف مىگشتند و كتابهاى نفيس و نادر را براى او گرد مىآوردند و در دربار او جماعتى ديگر از نساخان ماهر بودند كه از آنها نسخه برمىداشتند و تصحيح و تجليد مىكردند و در جاى خود جاى مىدادند . حكم در اين راه چندان بذل مساعى و اموال نمود كه از ديگرى شنيده نشده است . در اثر اين كوشش از كتب نفيس در علوم مختلف چندان در نزد او گرد آمد كه در نزد كس گرد نيامده بود . چون غرفه‌هاى قصر خلافت را گنجايى آن همه كتب كه جمع‌آورى شده بود و پىدرپى نيز مىرسيد ، نبود فرمان داد در نزديكى قصر بناى عظيمى مخصوص كتابخانه بسازند . مهندسان در ترتيب و تنسيق و نورگيرى ايوانها و رواقهاى آن هنرنماييها نمودند . ابن حزم مىگويد :\r\n« همهء كتابهاى علوم در اندلس گردآورى شد » . جوانى دانش‌پژوه كه متصدى خزانهء علوم در قصر امويان در اندلس بود ، براى ابن حزم حكايت كرده بود كه شمارهء فهرستهايى كه نام كتابها در آنهاست چهل و چهار دفتر است و هر دفترى پنجاه ورق دارد كه در آنها فقط نام دواوين شعرا آمده است « 31 » .\r\nحكم ادارهء كتابخانهء بزرگ را به برادرش عبد العزيز سپرد و برادر ديگرش\r\n\r\n\r\n","description":"","footnote":"\r\n( 29 ) . ابن الابار ، الحلة السيراء ، از ابن حيان ، ص 102 .\r\n( 30 ) . ابن خلدون ، العبر ، ج 4 / ص 146 .\r\n( 31 ) . ابن حزم ، جمهرة انساب العرب ، ص 92 . ابن الابار در الحلة السيراء ، ص 103 نيز آن را نقل كرده است .\r\n","page_name":" 495 ","page_number":503},
  {"content":"\r\n\r\nمنذر را به اشراف بر مدرسهء بزرگ قرطبه و استادان آن گماشت . حكم بيشتر اوقات خود را در مدينة الزهراء و در ايوانهاى فخيم و زير سايبانهاى دلچسب آن مىگذرانيد و در كنار دوستش محمد بن يوسف الحجارى كه تاريخ الاندلس و المغرب و تاريخ چند شهر ديگر را براى او نوشته بود به مطالعه و بحث در كتب مشغول بود . ديگر از دوستان او در اين مجالس شاپور فارسى بود . شاپور فارسى به دعوت او به قرطبه آمده بود . حكم او را از نديمان خاص ساخته بود . شاپور دانشمندترين مردم زمان خود بود « 32 » .\r\nشوق جمع‌آورى كتب ، در عصر حكم ، منحصر به خليفه نبود . بسيارى از بزرگان كشور و دانشمندان آن نيز كتابخانه‌هايى براى خود تأسيس كرده و كتابهاى نفيس را گردآورده بودند . حتى برخى از زنان درس‌خوانده نيز براى خود كتابخانه تشكيل مىدادند . يكى از اين زنان عايشه دختر احمد بن قادم بود . عايشهء بنت احمد در علم و ادب و شعر يكى از داناترين زنان عصر خود بود و كتابخانهء او يكى از غنىترين و گرانبهاترين كتابخانه‌هاى شخصى . بازار كتابفروشان قرطبه يكى از مراكز معروف و پررونق و پررفت‌وآمد شهر بود . جمع‌آورى كتب حتى به مسيحيان و يهود نيز سرايت كرده بود . بسيارى از ايشان زبان عربى را خوب مىدانستند تا از ثمرات فكرى عرب چون شعر و ادب و فلسفه و غير آن بهره‌مند شوند . يكى از آنان طبيب مشهور يهودى حسداى طبيب مخصوص حكم بود . در سايهء حمايت حكم يهوديان قرطبه كتابهايى به زبان عربى نوشتند و تأليفاتى به وجود آوردند . يكى از مشهورترين كتابخانه‌هاى شخصى اندلس ، كتابخانهء يوسف بن اسماعيل بن نغزالهء يهودى وزير باديس امير غرناطه بود « 33 » .\r\nدر كنار اين شوق و علاقه به كتب و تحصيلات عاليه در عصر حكم تعليم و تعلم عامه نيز رايج شد و به صورت نهضت عظيمى درآمد . افراد ملت همه خواندن و نوشتن مىدانستند و اين در روزگارى بود كه در اروپا حتى بزرگان - جز روحانيان - از نعمت سواد محروم بودند . حكم شمار بسيارى مدرسه براى تعليم فقرا تأسيس كرد . اينان در آنجا مجانى سواد مىآموختند . اما مدرسهء بزرگ ( دانشگاه ) قرطبه در آن روزگار مشهورترين مدارس عالم بود . مركز آن مسجد جامع بود . در آنجا\r\n\r\n\r\n","description":"","footnote":"\r\n( 32 ) .\r\n . 733 . p . III . T , anapsE ed lareneG airotsiH : etneufaL otsedoM \r\n( 33 ) . ابن بشكوال ، كتاب الصله ( قاهره ) ، ج 2 / ص 654 ، همچنين رجوع كنيد به :\r\n . 202 - 991 . p . dibi : arebiR . J \r\n","page_name":" 496 ","page_number":504},
  {"content":"\r\n\r\nحلقه‌هاى مختلف علوم تشكيل مىشد . حديث را ابو بكر بن معاوية القرشى درس مىداد . ابو على القالى مهمان اندلس دروس خود را در موضوع عرب پيش از اسلام و زبان و شعر و مثلهاى آنان املا مىكرد . ابن القوطيه استاد نحو بود و در علوم ديگر استادان ديگر بودند كه همه از اعلام عصر خود بودند . شمار دانش‌پژوهان به هزارها تن مىرسيد « 35 » .\r\nحكم حمايت خود را شامل علماى ديگر از ملتها و نحله‌هاى ديگر نيز كرده بود ، چه مسلمان باشند يا غيرمسلمان . از شواهد اين امر توجهى است كه به اسقف دانشمند ريشموندو البيرى مبذول مىداشت . ريشموندو را به عربى ربيع بن زيد مىگفتند . ربيع را در نزد او مقامى ارجمند بود ، زيرا در علم فلك و علوم فلسفى كه هردو مورد توجه حكم بود ، مهارت داشت . اين اسقف قرطبى كه عالمى مبرز بود ، در ادبيات عربى و لاتينى نيز چيره‌دست بود . عبد الرحمان الناصر پدر حكم نيز علم و معرفت او را مىستود و با آنكه بر كيش مسيحى بود او را سخت مورد عنايت و توجه خاص خود قرار داده بود و در قصر مكان مهمى را اشغال كرده بود « 36 » .\r\nعلامه دوزى مىگويد : « بركشيدن و نيكىكردن حكم را در حق علماى اسپانيايى و بيگانگان حدى نبود . ازاين‌رو علما از هر سو به دربار او روى مىآوردند .\r\nخليفه با عطاياى خويش آنان را مىنواخت . حتى فلاسفه در سايهء رعايت او مىتوانستند بدون ترس از كشته‌شدن به بحث و گفتگو در فلسفه پردازند . » « 37 »\r\nصاحبنظران امروز از اين گرايش و علاقه‌اى كه حكم را به علم بود و از ويژگيهاى او بود در اعجاب شده‌اند . مثلا مورخ اسپانيايى مودستو لافونته مىگويد : « دولت حكم دوم دولت ادب و تمدن بود ، همچنانكه دولت پدرش دولت عظمت و شكوه بود . در روايات عربى ذكر محامد حكم بسيار آمده . آيا ما مىتوانيم تنها به اين عنوان كه حكم مسلمان است و مسيحى نيست بر آن همه صفات درخشان چشم خود ببنديم و از ضبط آنها خوددارى نماييم ؟ اين كار معنىاش اين است كه ما از فضايل كسانى چون\r\n\r\n\r\n","description":"","footnote":"\r\n( 35 ) .\r\n . 581 481 . P . II . loV , engapsE'd snamlusuM sed eriotsiH : yzoD \r\n( 36 ) .\r\n , ) 7981 dirdaM ( , anapsE ed sebarazoM sol ed airotsiH : tenomiS . J . F . 216 706 . p \r\n( 37 ) .\r\n . 981 . P . II . loV , engapsE'd snamlusuM sed eriotsiH : yzoD \r\n","page_name":" 497 ","page_number":505},
  {"content":"\r\n\r\nاو گوستوس و تراژان و آدريانوس و ماركوس اورليوس نيز چشم ببنديم ، زيرا اين قيصرهاى بزرگ ، مسيحى نبوده‌اند . صلحى كه اوكتاويوس در اسپانياى رومى برقرار كرد حكم در اسپانياى عربى برقرار نمود . اگر حكم مانند اوكتاويوس صلح را بر جنگ مقدم مىداشت نه بدان سبب بود كه او جنگ و پيروزى را نمىشناخت بلكه بدان سبب بود كه مجالس شعر و خزاين كتب را بر ميدانهاى نبرد و انبارهاى اسلحه ترجيح مىداد و تاج افتخارى را كه از تأسيس يك مدرسه يا دانشگاه بر سر مىگذاشت از تاج افتخارى كه پس از پيروزى در يك نبرد خونين نصيبش مىشد ، برتر مىشمرد .\r\nعصر اوگوستوس پس از هزار سال به صورتى نوين در اسپانيا تجديد شد . دربار قرطبه به صورت يك آكادمى عظيم علمى درآمده بود كه با گشاده‌دستى ثمرات افكار و انديشه‌ها را نزد خود گرد مىآورد . مىتوانيم با اندكى تفكر از ميزان آن همه فداكاريها و تلاشها و هزينه‌ها كه در راه تهيهء آن مجموعهء حيرت‌انگيز يعنى چهارصد تا ششصد هزار نسخهء خطى كه در قصر فرمانروايان اموى اندلس فراهم آمده بود آگاه شويم » .\r\nآنگاه مودستو لافونته به تمدن و فرهنگى كه عرب در عصر حكم بدان دست يافته بود اشاره مىكند و مىگويد : « بذر آن پيش از اين در عصر عبد الرحمان الداخل كاشته شده بود و همچنان در پرتو توجه حكام آن خاندان كه همه اهل علم و ادب بودند رشد و نمو كرد و به عصر حكم رسيد و چون نوبت به اين خليفهء فرهنگ‌پرور صلح‌دوست رسيد نهالى كه پيشينيان كاشته بودند بارور شد و گل و ميوه داد . » « 38 »\r\nدر باب محتويات كتابخانهء بزرگ اموى كه حكم المستنصر در قرطبه تأسيس كرده بود اختلاف است . بعضى از مورخان مىگويند چهارصد هزار مجلد بود و بعضى گويند ششصد هزار « 39 » . و در ديگر شهرهاى اندلس جز كتابخانهء بزرگ قرطبه قريب به هفتاد كتابخانهء ديگر بود « 40 » . اين ارقام براى بيان عظمت آن حركت فكرى و ادبى كه در آن عصر درخشان در قرطبه پديد آمده بود كافى است . كتابخانهء بزرگ اموى در قصر همچنان برپاى بود تا در سال 400 ه كه در اندلس فتنه افتاد و بربرها قرطبه را محاصره\r\n\r\n\r\n","description":"","footnote":"\r\n( 38 ) .\r\n , ) 9881 anolecraB ( , anapsE ed lareneG airotsiH : etneufaL otsedoM . 763 - 463 . p . II . moT \r\n( 39 ) . المقرى ، نفح الطيب ، ج 1 / ص 184 .\r\n( 40 ) .\r\n . 781 . p , niapS fo allebasI dna dnanidreF : ttocserP \r\n","page_name":" 498 ","page_number":506},
  {"content":"\r\n\r\nكردند . در ايام محاصره بيشتر كتابها را از خزاين كتب بيرون آوردند و به امر واضح غلام المنصور محمد بن ابى عامر فروختند و آنگاه كه بربر قرطبه را گرفت باقى آن نيز به غارت رفت . و ما پس از اين در اين باره سخن خواهيم گفت « 41 » .\r\n* حكم المستنصر در اواخر ايامش احساس ناتوانى و بيمارى كرد . تصميم گرفت پسر خردسال خود هشام را به ولايت‌عهدى برگزيند . مراسم تعيين ولىعهد ، در ماه جمادى الثانيهء سال 365 ه / فوريهء سال 976 م انجام پذيرفت . حكم در قصر خود در قرطبه اعلام كرد كه مىخواهد فرزند خود هشام را به جانشينى خويش برگزيند و اكنون از كسانى كه در مجلس حاضرند بيعت مىگيرد و در همان روزنامه‌هايى به اطراف فرستاد و خواص و عوام را از تصميم خويش آگاه ساخت . محمد بن ابى عامر كه در آن روز صاحب شرطه و مواريث بود و سرپرستى و تربيت هشام را به عهده داشت همراه با ميسور كاتب غلام صبح مادر هشام مأمور شد از ديگران برحسب مراتبشان بيعت بستاند . سپس در اندلس و مغرب به نام هشام خطبه خواندند و به نامش سكه زدند .\r\nابن حيان اين سياست حكم را در انتخاب فرزند خردسالش به ولايت‌عهدى نكوهش مىكند و مىگويد كه حكم باوجود خردمندىاش به دام محبت فرزند افتاد و به جانشينى برگزيدن كودكى خردسال در حالى كه برادرانش و مشايخ تجربه ديده و جوانان عشيره حضور داشتند كارى خلاف دورانديشى بود . ابن حيان اين امر را يكى از تقديرات خداوندى مىداند كه آن را چاره نيست .\r\nحكم پس از اندكى به بيمارى فالج دچار شد و از حركت بازماند و به بستر افتاد .\r\nدر ايام بيمارىاش وزيرش جعفر بن عثمان المصحفى زمام كارها را به دست داشت .\r\nچند ماه بعد در روز دوم ماه صفر سال 366 ه / سىام سپتامبر سال 976 م درگذشت « 42 » .\r\n\r\n\r\n","description":"","footnote":"\r\n( 41 ) . ابن خلدون ، العبر ، ج 4 / ص 146 .\r\n( 42 ) . ابن الابار ، الحلة السيراء ، ص 101 . المقرى ، نفح الطيب ، ج 1 / ص 185 . ابن الخطيب ، اعمال الاعلام ، ص 65 . ولى در البيان المغرب سوم رمضان سال 366 ه آمده است .\r\n","page_name":" 499 ","page_number":507},
  {"content":"\r\n\r\n* حكم المستنصر از حيث اخلاق و علم و عدل بهترين خلفاى اموى اندلس است .\r\nروايات اسلامى در موارد متعدد از اخلاق و صفات نيك او ياد كرده‌اند . ابن الابار مىگويد : « حكم نيك‌سيرت و فاضل و عادل و دانشدوست بود . » « 43 » ابن الخطيب مىگويد :\r\n« ابهت و جلالت و علم و اصالت و آثار باقيه و حسنات راقيه به او پايان گرفت . » « 44 » حكم مردى ديندار بود و شاهد اين مدعا توجه فراوان اوست به امر مسجد جامع و توسعهء آن و ساختن منبر تازه‌اى براى آن و كشيدن آب به آنجا به شيوهء بديع مهندسى و بذل و بخشش بسيار او در اين گونه كارها و مبارزهء او با شرب خمر و شكستن خمها « 45 » . حكم دادگرى را دوست مىداشت و در اقامهء عدل سعى وافر داشت . عمال و حكام ظالم را سخت بازخواست مىكرد و ابن عذارى صاحب البيان المغرب مىگويد كه حكم بارها حكام ظالم را فرامىخواند و به آنان هشدار مىداد و از خشم و غضب خود مىترسانيد و سرداران لشكر را پيام مىفرستاد و از خونريزيهاى بىسبب منع مىكرد .\r\nحكم قدر و ارزش مردان را مىشناخت . در حكومت و دربار او جمعى از مردان دانا و بزرگوار آن زمان گرد آمده بودند . سرور و زعيم همگان حاجب جعفر بن عثمان ابن نصر المصحفى بود . جعفر به يكى از خاندانهاى بلنسيه انتساب داشت . پدرش عثمان در ايام عبد الرحمان الناصر مؤدب پسرش حكم بود ، ازاين‌رو ميان حكم و فرزند استادش روابط دوستى عميق برقرار شده بود . چون مقام ولايت‌عهدى يافت جعفر را در نواحى به كارهاى مهم فرستاد و دبيرى خويش به دو داد . سپس عبد الرحمان الناصر او را به حكومت جزيرهء ميورقه فرستاد . چون حكم به خلافت رسيد جعفر را وزارت داد و كاتب خاص گردانيد ، سپس فرماندهى شرطه را نيز بدان درافزود .\r\nآنگاه او را حاجبى يعنى رياست وزرايى داد و جانشين حاجب جعفر بن عبد اللّه صقلبى گردانيد . و مرد اول دولت او شد . و چون فرزندش هشام‌زاده شد جعفر را به سرپرستىاش برگزيد . جعفر تا آنگاه كه حكم زنده بود داراى چنين مقام و منزلتى بود . مصحفى\r\n\r\n\r\n","description":"","footnote":"\r\n( 43 ) . الحلة السيراء ، ص 101 .\r\n( 44 ) . اعمال الاعلام ، ص 49 .\r\n( 45 ) . الحلة السيراء ، ص 103 .\r\n","page_name":" 500 ","page_number":508},
  {"content":"\r\n\r\nاز بزرگان شعر و ادب و كتابت بود . ابن الابار بعضى از اشعار او را نقل كرده است كه دليل قدرت او در سرودن شعر است « 46 » .\r\nاز مشهورترين اعمال مصحفى در آغاز فرمانروايى حكم المستنصر اهداى هدايايى گرانبهاست به او . مىخواست با چنان هدايايى خاطرهء هدايايى را كه ابن شهيد به الناصر تقديم كرده بود ، محو كند . ابن حيان در المقتبس اين هدايا را چنين برشمرده است :\r\nصد بردهء تازه جوان فرنگى نشسته بر اسبان راهوار با تمام سلاح و ساز نبرد . سيصد و بيست زره از انواع مختلف ، سيصد كلاه‌خود از انواع مختلف ، صد كلاه‌خود هندى ، پنجاه كلاه‌خود حبشى و سيصد حربهء فرنگى و صد سپر سلطانى و جوشن زرنگار و بيست و پنج شاخ گاوميش گرفته در زر « 47 » . هدايايى كه مصحفى به حكم تقديم كرد از مشهورترين حوادث اجتماعى در آن عصر بود .\r\nيكى ديگر از اكابر دولت حكم سردار سپاه غالب بن عبد الرحمان الناصرى صاحب مدينهء سالم بود . غالب غلام الناصر پدر حكم بود . غالب علاوه بر آنكه مستشار و مقرب خليفه بود از بزرگترين سپهسالاران و مردان اندلس در آن عصر به‌شمار مىآمد . ديگر از دولتمردان ، وزير ، يحيى بن محمد التجيبى و سردار سعيد بن الحكم الجعفرى بودند ، هردو از اعاظم وزرا و سرداران . در جنگهاى با فرنگان و حوادث مغرب اقصى سرآمد شده بودند .\r\nاز دبيران حكم بايد از عيسى بن فطيس نام ببريم و از قضات او از منذر بن سعيد البلوطى بزرگترين قاضى در عهد پدرش عبد الرحمان الناصر ، و سپس ابو بكر محمد بن السليم .\r\nحكم شاعرى توانا بود و اشعار لطيف از او روايت شده . از آن جمله است :\r\n الى اللّه اشكو من شمائل مسرف * على ظلوم لا يدين بما دنت\r\nنأت عنه دارى فاستزاد صدوده * وانى على وجدى القديم كما كنت \r\n\r\n\r\n","description":"","footnote":"\r\n( 46 ) . رجوع كنيد به ابن الابار ، الحلة السيراء ، ص 141 و 147 .\r\n( 47 ) . ابن خلدون ، العبر ، ج 4 / ص 144 .\r\n","page_name":" 501 ","page_number":509},
  {"content":"\r\n\r\n ولو كنت ادرى ان شوقى بالغ * من الوجد ما بلغته لم اكن بنت \r\nهم از اوست :\r\n عجبت و قد ودعتها كيف لم امت * و كيف انثنت بعد الوداع يدى معى\r\nفيامقلتى العبرا عليها اسكبى دما * و يا كبدى الحرا عليها تقطعى \r\n* لازم مىآيد كه در اين هنگام تطور عظيمى را كه در تكوين جامعهء اندلس پديد آمد ملاحظه كنيم . پيش از عصر الناصر رياست در جامعه منحصر به قبايل عرب بود و بربرها مقامى فروتر داشتند . ازاين‌رو همواره ميان قدرت مركزى يعنى ميان خلافت و عصبيت عربى كه همواره در تلاش آن بود كه رياست خود را در ثغور و شهرها براساس استقلال محلى بنيان نهد ، كشمكش بود . اين كشمكشها مدتها يعنى از زمان عبد الرحمان الداخل تا عصر الناصر ادامه داشت . چون الناصر به تخت فرمانروايى برآمد ، عصبيت عربى را سركوب كرد و برانداخت . الناصر ترجيح داد رياست و قدرتهاى محلى را به طوايف صقالبه - چنان كه پيش از اين شرح داديم - واگذار كند . در عصر حكم المستنصر آريستوكراسى عربى مضمحل شده نفوذ خود را از دست داده بود و به عنوان يك نيروى سياسى و اجتماعى خود را پنهان كرده بود كه در عين حال حكومت مركزى از آن بيم داشت ، ولى به جاى آن ، آريستوكراسى نوع تازه‌اى روى كار آمده بود كه بر قدرت و سلطهء سرداران و سپهسالاران و موالى صقلابى مبتنى بود . در واقع آريستوكراسى شمشير بود نه آريستوكراسى قبيلگى يا نژادى . طبقهء متوسط جامعه در انحصار بازرگانان و مردان صناعت و غير ايشان بود . اينان توانسته بودند از اين راهها ثروتهاى كلانى به دست آورند . بعد از اين ، طبقهء متوسط ، طبقات مردم زحمتكش بود كه همچنانكه در هردوره‌اى معمول است با طبقات مرفه كه غرق در نعيم زندگى بودند خصومت مىورزيدند .\r\nدر اسپانيا طبقهء ديگرى با مميزات خاص مىزيستند . اينان مولدين يا به عبارت ديگر\r\n\r\n","description":"","footnote":"","page_name":" 502 ","page_number":510},
  {"content":"\r\n\r\nمسلمانان اسپانيايى بودند . اين طبقه ميان طبقات متوسط و مرفه جاى داشتند . در ميان اين طبقه افراد كثيرى از مردم صاحب‌جاه و صاحب‌نفوذ و توانگر وجود داشتند .\r\nمولدين با آنكه مسلمان بودند ولى نسبت به مسلمانان اصلى از اعتبار كمترى برخوردار بودند . اينان اغلب بردگان يا به بردگى گرفته‌شدگان گوتى بودند كه براى به دست آوردن آزادى خود به اسلام گرويده بودند . شمار مولدين روى در فزونى داشت .\r\nمخصوصا از آغاز حكومت عبد الرحمان بن الحكم بسيارى از مسيحيان معاهد اسلام آوردند . و اين به هنگامى بود كه حكومت قرطبه فشار خود را بر آنان كه در ايام فتنه‌ها و شورشها قصد تيز كردن آتش انقلاب را داشتند ، فزونى بخشيده بود . بارى ، از اوايل قرن نهم ميلادى هر روز بر تعداد آنان افزوده مىشد . مولدين در ظل خلافت الناصر و پسرش حكم به صورت اقليت بزرگى درآمده بودند و در ميان امم اندلسى جايى اشغال كرده بودند .\r\nاما طبقهء بردگان در آن اعصار مركب از كارگرانى بودند كه غالبا ملحق به زمين مزروعى بودند . اين نظام بردگى در ايام تسلط گوتها رواج داشت و در ايامى كه اسلام به اندلس آمد اين بردگان داراى حقوق اجتماعى و سياسى شدند و بسيارى از صور قديم بردگى لغو شد . يكى از مواد ملغىشده قانونى بود كه به سرور برده اجازه مىداد كه حق دارد او را بكشد يا زنده بگذارد يا بفروشد . به اين طبقهء غيرآزادگان طبقهء صقالبه و خواجگان ملحق بودند . ولى اينان در جامعه داراى مكانتى عالى بودند و در دستگاه حكومت و دربار صاحب نفوذ . از ميان آنان زعما و سردارانى كه به درجات مهمى رسيدند ، ظهور كردند كه بعدها در حوادث اندلس پس از ضعف خلافت صاحب شأن و مقام ارجمندى گرديدند .\r\nدر كنار اين طبقات مختلفه كه ملت اندلس از آنان به وجود آمده بود همواره طبقهء مسيحيان معاهد كه در ظل حكومت اسلامى صاحب حقوقى بودند ، زندگى مىكردند . در شهرهاى اندلس اقليتهاى بزرگى زندگى مىكردند و در بعضى از شهرها اين اقليتها داراى مكانتى خاص بودند و بسيارى از افراد آنها در حكومت و لشكر صاحب درجات و مراتب مهم بودند و ما پيش ازين برخى از احوال اين طبقه و موقعيتهاى آن را بازنموديم . نبايد فراموش كرد كه يكى از اين اقليتها اقليت يهود بود . از آغاز فتح اندلس با يهوديان در نهايت رفق و مدارا رفتار مىشد . كارهاى بازرگانيشان رونق گرفت\r\n\r\n","description":"","footnote":"","page_name":" 503 ","page_number":511},
  {"content":"\r\n\r\nو در كارهاى صنعتى موفقيتهايى كسب كردند . در قرطبه در سايهء خلافت به اوج نفوذ و آسايش رسيدند . در ايام عبد الرحمان الناصر يكى از آنها به نام حسداى بن شبروت به عنوان ناظر در ماليهء عمومى برگزيده شد و پيش از اين از سوى الناصر به خدمات ديپلماسى مشغول بود . كتاب گياهان دارويى اثر ديسقوريدس را كه قيصر نسخه‌اى از آن را براى عبد الرحمان الناصر فرستاده بود او از يونانى به عربى ترجمه كرد .\r\nدر سايهء اين رعايت و مدارا بسيارى از علما و ادباى يهود در ايام الناصر و پسرش حكم به قرطبه آمدند و با فعاليت ايشان مكتب تلمودى قرطبه داير شد . مؤسس اين مكتب ربى موسى بن حنوش بود . در ظل فعاليت او مباحث تلمودى رونق بسيار يافت .\r\nحكومت اموى و پس از او حكومتهاى ملوك الطوايف جانب اقليت يهودى را رعايت مىكردند و آنان را در اعمال خويش دلير مىنمودند . يهوديان قرطبه لباس عربى مىپوشيدند و به اخلاق و رسوم و عادات عربها خوگرفته بودند و در آن ايام آثار بديع پديد آوردند « 48 » .\r\n\r\n\r\n","description":"","footnote":"\r\n( 48 ) . رجوع كنيد به :\r\n noicaziliviC al ed y anapsE ed airotsiH : arimatlA . R . 452 - 052 . p . I . laV , alonapsE \r\n","page_name":" 504 ","page_number":512},
  {"content":"\r\n\r\n\r\nفصل دوم هشام المؤيد باللّه\r\nچون حكم المستنصر باللّه ، در روز دوم صفر سال 366 ه درگذشت ، دو خواجه‌سراى او فائق و جؤذر خبر مرگ او را از ديگران پنهان داشتند و به ضبط امور قصر پرداختند و براى به جريان انداختن كارها برطبق نقشه‌اى كه خود طرح كرده بودند به تدبير پرداختند . اين نقشه منحصرا براى كنار زدن هشام از جانشينى پدر و برگزيدن عم او مغيرة بن عبد الرحمان الناصر به حكومت بود . غلامان صقلابى درون قصر قريب به هزار تن بودند و در كارها نفوذى عظيم داشتند . از جمله وظيفهء نگهبانى دستگاه خلافت نيز بر عهدهء آنان بود . اين نگهبانان بيشترشان از صقالبه و مزدوران بودند . بنابراين غلامان سرايى نيروى عظيمى بودند كه هركس را به وحشت مىافگندند .\r\nفائق وجؤذر ، جعفر بن عثمان المصحفى را فراخواندند و او را از مرگ خليفه و تصميمى كه براى بر تخت نشاندن مغيره داشتند ، آگاه كردند . حاجب به ظاهر تأييد و تحسين كرد و وعده داد كه براى تحقق يافتن اين برنامه خواهد كوشيد . آنگاه بيرون آمد و برفور درهاى قصر را ببست و ياران خود كه همه از خواص حكم بودند ، چون زياد بن افلح از موالى حكم و قاسم بن محمد و محمد بن ابى عامر و هشام بن محمد بن عثمان و غير ايشان را بخواند و در همان وقت همهء ياران و پيروان خود از\r\n\r\n","description":"","footnote":"","page_name":" 505 ","page_number":513},
  {"content":"\r\n\r\nزعماى بربر چون بنى برزال و نيز سرداران سپاه را با سپاهيان ايشان دعوت كرد و چون همه گرد آمدند ، خبر مرگ حكم و برنامهء غلامان سرايى را در دور كردن هشام و به حكومت نشاندن مغيره به اطلاع ايشان رسانيد و گفت كه اين برايشان خطرى بزرگ است ، زيرا اگر مغيره به خلافت نشيند دست صقالبه در كارها گشوده خواهد شد و به دولت و نفوذ ايشان پايان خواهند داد و حال آنكه اگر هشام ، ولىعهد شرعى و قانونى ، به‌جاى پدر نشيند ، قدرت و نفوذ ايشان محفوظ خواهد ماند و دولت ايشان برجا خواهد بود و جان و مالشان در امان خواهد ماند . بعضى پيشنهاد كردند كه مغيره را بكشند و براى هميشه از شر او در امان بمانند و محمد بن ابى عامر براى حفظ وحدت در امر فرمانروايى انجام اين عمل خونين را پذيرفت . جعفر بن عثمان گروهى از سپاهيان را كه آزاد بودند نه برده ، و به آنان اعتماد داشت در اختيار او گذاشت . بدر سردار سپاه و از موالى حكم نيز با گروهى از غلامان خليفه با او همراه شد . اين سپاه خانهء مغيره را محاصره كردند و محمد بن ابى عامر چند تن از ياران خود را نزد او فرستاد و از مرگ خليفه و جلوس پسرش هشام به‌جاى او آگاهش كرد . و گفت كه آمده است تا حقيقت وضع را برايش آشكار كند . مغيره از مرگ برادر جزع كرد ، سپس در برابر محمد بن ابى عامر تأكيد كرد كه هرچه را كه مقرر شده مىپذيرد و به تضرع خواست كه خونش را نريزد و بار ديگر با آن قوم در باب او مشورت كند . ولى تصميم به از ميان برداشتن او قطعى بود . محمد بن ابى عامر چند تن از مردان خود را پيش فرستاد تا او را در برابر چشمان زنش خفه كردند ، سپس شايع نمودند كه خود را كشته است . مغيره را در همان خانه‌اش دفن كردند . او به هنگام قتل بيست و هفت سال داشت . همهء اين امور در يك روز اتفاق افتاد .\r\nچون فائق و جؤذر از ماوقع خبر يافتند به وحشت افتادند و نزد جعفر بن عثمان دويدند و از مرگ مغيره اظهار شادمانى كردند و از آنچه پيش از اين گفته بودند پوزش طلبيدند . دو فريق در چنين حالتى از يكديگر بيمناك بودند . بنابراين اهل قصر به دو گروه تقسيم شدند : گروه غلامان صقلابى به سركردگى جؤذر و فائق ، و گروه آزادان به سركردگى حاجب جعفر بن عثمان و محمد بن ابى عامر « 1 » . و ما به زودى خواهيم ديد كه\r\n\r\n\r\n","description":"","footnote":"\r\n( 1 ) . رجوع كنيد به ابن بسام ، الذخيره ، القسم الرابع ، ج 1 / ص 40 و 41 به نقل از ابن حيان ، ابن عذارى ، البيان المغرب ، ج 2 / ص 278 تا 280 .\r\n","page_name":" 506 ","page_number":514},
  {"content":"\r\n\r\nاين نبرد مخفى ميان دو گروه به كجا كشيد .\r\n* بدين‌گونه بر حكومت هشام بن حكم بن عبد الرحمان ، اتفاق به عمل آمد . در بامداد روز بعد از وفات حكم ، يعنى روز دوشنبهء سوم ماه صفر سال 366 ه / اول اكتبر 976 م با هشام بيعت شد . خليفهء خردسال بر تخت خلافت نشست . در اين هنگام هنوز سنش از دوازده سال نگذشته بود . حاجب جعفر بن عثمان و محمد بن ابى عامر براى او بيعت مىگرفتند و هيچ كس مخالفت نورزيد . بيعت گرفتن چند روز طول كشيد .\r\nبه اقطار ديگر نيز نامه نوشتند ، كس به مخالفت برنخاست . ابن الخطيب از ابن حيان نام صدها تن از وزرا و علما و قضاة و اكابر از طبقات مختلف را نقل مىكند كه براى هشام بيعت مىگرفتند . اينان همه كسانى بودند كه در زمان پدرش براى او بيعت گرفته بودند « 2 » .\r\nابن الخطيب وضع خلافت و اندلس را به هنگام بيعت با هشام چنين وصف مىكند كه « چون با ولىعهد حكم ، هشام ملقب به المؤيد باللّه بيعت شد ، خلافت اموى در اندلس به منتهاى رونق خود رسيده بود . . . خزانه پر از اموال بود و شهرها آبادان و دعوت در مغرب اقصى گسترش يافته بود . . . » « 3 »\r\n* بدين‌گونه در يك روز و يك شب همه با خلافت هشام بيعت كردند و مخالفان او متوارى شدند و عموها و پسرعموها ناپديد گرديدند و زمام همهء كارها در دست دو تن قرار گرفت : حاجب جعفر بن عثمان المصحفى و محمد بن ابى عامر . محمد بن ابى عامر در اين ايام مدير شرطه و متولى خطهء مواريث بود و ناظر حشم . ولى در واقع چنين نبود كه زمام همهء كارها به دست اين دو تن باشد ، بلكه شخص ديگرى نيز از پشت پرده در\r\n\r\n\r\n","description":"","footnote":"\r\n( 2 ) . ابن الخطيب ، اعمال الاعلام ، ص 48 - 57 .\r\n( 3 ) . ابن الخطيب ، اعمال الاعلام ، ص 43 و 44 .\r\n","page_name":" 507 ","page_number":515},
  {"content":"\r\n\r\nراندن كارها با آن دو شركت داشت و او « صبح » سوگلى ناوارى حكم و مادر هشام ، خليفهء خردسال بود . صبح كفالت فرزند خود را به عهده داشت و دخالت در امور مملكت حق شرعى او به‌شمار مىرفت .\r\nآيا اين زن كه مدتى دراز با جادو و نفوذ خود برخلافت قرطبه سيطره داشت و در همهء كارها از صلح و جنگ با بزرگترين مردان اندلس شركت مىجست ، كه بود ؟\r\nما از نسب و آغاز زندگىاش هيچ نمىدانيم . آنچه از روايات اسلامى برمىآيد اين است كه صبح كنيزى بشكنسى بود يعنى از مردم ناوار . نيز نمىدانيم كه او در جنگ اسير شده و به بردگى درآمده يا حكم او را از برده‌فروشان خريده بوده است . هركه بوده همواره از او به عنوان سوگلى حرم حكم ياد مىشود . « صبح » ترجمهء كلمهء  aroruA  است به معنى سپيده‌دم يا پگاه ، و ظاهرا نام مسيحى او بوده است « 4 » . صبح در اوايل عهد حكم المستنصر در قصر خليفه ظاهر شد . دوشيزه‌اى بود با چهره‌اى زيبا و سيرتى پسنديده . حكم به او دلبستگى يافت و او را « جعفر » ناميد « 5 » . طولى نكشيد كه خليفه را زير نفوذ و رأى خويش درآورد و چون فرزند خود عبد الرحمان را زاييد بر نفوذ و اعتبارش افزون شد و پس از چندى هشام را زاييد . صبح در اين ايام تنها يك كنيز يا يك سوگلى نبود ، در واقع ملكهء دربار حكم بود . در روايات اسلامى ديده نشده كه حكم را از آزادان زوجه‌اى بوده باشد ، ولى رواياتى هست دال بر اينكه صبح در دربار خلافت و حكومت همانند يك ملكهء قانونى و شرعى صاحب اعتبار و اختيار بوده است . در روايات اسلامى او را « سيدة صبح ام المؤيد » « 6 » يا « سيدة ام هشام » خوانده‌اند و در روايات مسيحى از او با عنوان « ملكه صبح » ياد شده « 7 » ، ولى دلايلى در دست است كه صبح از لحاظ شرعى همچنان كنيز ام ولد باقى ماند و حكم بمرد پيش از آنكه از جهت شرعى تغييرى در وضع او دهد . « 8 »\r\n\r\n\r\n","description":"","footnote":"\r\n( 4 ) . ابن عذارى ، البيان المغرب ، ج 2 / ص 268 و 269 . همچنين :  . 001 . p . II . V . tsiH : yzoD \r\n( 5 ) . ابن عذارى ، البيان المغرب ، ج 2 / ص 251 و 253 .\r\n( 6 ) . ابن بسام ، الذخيره ، القسم الرابع ، ج 1 / ص 43 . ابن عذارى ، البيان المغرب ، ج 2 / ص 267 و 282 .\r\n( 7 ) .\r\n . 591 091 . p . II . V . tsiH : yzoD ; 394 084 . p . I . V , noicanimoD : ednoC \r\n( 8 ) . ابن عذارى ، البيان المغرب ، ج 2 / ص 269 . مراكشى ، المعجب ، ص 74 .\r\n","page_name":" 508 ","page_number":516},
  {"content":"\r\n\r\nصبح در تمام عهد حكم در دربار و دولت از نفوذى بىپايان برخوردار بود .\r\nحكم به خلوص نيت و دورانديشى و عقل او اعتماد كامل داشت ، ازاين‌رو در كارهاى مهم با او مشورت مىكرد و به سخن او گوش مىداد . در تعيين وزرا و رجال و خواص سخن برتر سخن او بود . حاجب جعفر بن عثمان المصحفى در ارضاى خاطر او مىكوشيد و از اين راه در نزد او و نزد حكم صاحب نفوذ و اعتبار شده بود . حال براين منوال بود تا آنگاه كه مردى كه مقدر شده بود در آتيه در سرنوشت اندلس نقشى اساسى داشته باشد وارد ميدان شد . اين شخصيت كه بارها از او نام برده‌ايم و در اواخر عهد حكم مدير شرطه و ناظر خاص بود محمد بن ابى عامر نام داشت .\r\nمحمد بن عبد اللّه بن محمد ابى عامر المعافرى از يكى از خاندانهاى اصيل عرب بود .\r\nجدش عبد الملك بن عامر المعافرى از نخستين جنگجويانى بود كه همراه با دو فاتح اندلسى موسى و طارق به اندلس آمده و در فتح اندلس دليريها نموده بود . خاندان بنى عامر در جزيرة الخضراء فرود آمدند و حصن طرش را در كنار نهر وادى ياره كه در نزديكى جبل الطارق به دريا مىريزد به اقطاع او دادند . عبد الملك بن ابى عامر مردى دانا و صاحب جاه بود . بيشتر پسرانش مناصب قضايى و ادارى را عهده‌دار بودند . محمد بن ابى عامر در حصن طرش‌زاده شد و دوران كودكى خويش را در آنجا گذرانيد . پدرش عبد اللّه كه ابو حفص كنيه داشت اهل علم و تقوا بود و از حديث و فقه آگاه . مادرش بريهه دخت يحيى از قبيلهء بنى تميم بود . محمد با رسوم و سنن خاندان خود پرورش يافت و تحصيل علم را بر هر كارى برترى داد . در جوانى به قرطبه آمد و در مدارس قرطبه به جد مشغول تحصيل گرديد و در ادب و علوم شريعت براعت يافت . از استادان او يكى علامهء لغوى ابو على القالى بغدادى بود . ديگر از استادان او ابوبكر بن القوطيه و محدث ابوبكر بن معاوية القرشى بودند . محمد جوانى جوياى نام بود با اراده‌اى قوى و صفات و سجايايى عالى . در بيشتر روايات معاصران او و كسانى كه پس از آنها بوده‌اند از اين گونه صفات و سجاياى او ياد شده است « 9 » .\r\n\r\n\r\n","description":"","footnote":"\r\n( 9 ) . ابن الابار ، الحلة السيراء ، ص 148 . ابن عذارى ، البيان المغرب ، ج 2 / ص 274 . ابن بسام الذخيره ، القسم الثانى ، ج 1 / ص 243 . ابن الخطيب ، الاحاطه فى اخبار غرناطه ، ( قاهره ، 1956 ) ، ص 474 .\r\n","page_name":" 509 ","page_number":517},
  {"content":"\r\n\r\nمحمد بن ابى عامر جوانى بيست و هفت ساله بود كه خليفه حكم او را به پيشنهاد حاجب جعفر بن عثمان به منصب مشرف املاك پسرش عبد الرحمان برگزيد . « صبح » مادر هشام را نيز تيزهوشى و حسن‌خلق و ظرافت رفتار او خوش‌آمد و از ميان جمعى كه نامزد اين مقام شده بودند او را پسنديد . محمد بن ابى عامر با راتبه‌اى به مقدار پانزده دينار در هر ماه به كار مشغول شد . اين واقعه در اوايل سال 356 ه / 967 م اتفاق افتاد « 10 » .\r\nچون عبد الرحمان در خردى بمرد او به سمت مشرف املاك برادر ديگرش هشام انتخاب شد و از آن پس درجات ترقى را يك‌يك و پىدرپى طى كرد . چندى بعد عنوان ناظر خزانهء عمومى و امين دار الضرب نيز بر شغل اشراف افزوده شد . سپس در سال 358 ه سمت نظارت بر خطة المواريث يافت ، آنگاه قاضى ايالت اشبيليه و لبله شد ، سپس در سال 361 ه از سوى حكم مدير شرطه شد و در اواخر عمر او ناظر بر امور حشم يعنى غلامان خاص .\r\nبدينگونه محمد بن ابى عامر در اندك مدتى به بالاترين مشاغل دولتى و دربارى نايل آمد . همهء اين مراتب و مقامات را در اثر لياقت و كفايت و شايستگيهاى خود به دست آورد . البته توجه صبح به او و حمايتش از او را نيز بايد از عوامل مهم به‌شمار آورد .\r\nتوجه و حمايت صبح به او چيزى غيرطبيعى نبود . صبح زنى زيبا و در شكوفايى عمر خويش بود و هنوز در دلش شعله‌هايى از عشق و آرزو مىدرخشيد و حال آنكه سرورش حكم بر آستانهء شصت سالگى بود و بيمارى و خستگى او را از پاى درآورده بود .\r\nاما ابن ابى عامر در عين جوانى نيك‌خوى و نيك‌روى و خوش‌اندام بود و خود نيز از دل و جان به صبح خدمت مىكرد و همواره او را با اهداى هداياى نفيس و گرانبها خوشدل مىساخت . روزى نمونه‌اى از يك قصر كه همه از نقره و به انواع گوهرها آراسته بود و براى ساختن آن مالى عظيم هزينه شده بود به او تقديم كرد . اين قصر نقره‌اى به گونه‌اى بود كه تا آن روزگار در ميان اشياء گرانبها و ذخاير قصر همانند آن\r\n\r\n\r\n","description":"","footnote":"\r\n( 10 ) . ابن عذارى ، البيان المغرب ، ج 2 / ص 267 . مقرى مىگويد محمد بن ابى عامر در نزديكى قصر بر دكانى مىنشست و براى خادمان قصر و ديگران عرض حال مىنوشت . روزى « صبح » كسى را طلبيد كه براى او نامه‌اى بنويسد . غلامى كه با محمد دوست بود و بر دكانش مىنشست او را نزد صبح برد . صبح خطش را بپسنديد و او را در دستگاه خود شغلى داد . نفح الطيب ، ج 1 / ص 187 .\r\n","page_name":" 510 ","page_number":518},
  {"content":"\r\n\r\nديده نشده بود . روزى كه آن را از خانهء محمد بن ابى عامر به قصر خليفه مىبردند مردم قرطبه به تماشاى آن گرد آمده بودند و حيرت‌زده به آن مىنگريستند يا دربارهء آن با يكديگر گفتگو مىكردند . ارسال اين‌گونه هدايا را در دل صبح تأثيرى نيكو بود و هر روز بر محمد بن ابى عامر نگرشى ديگر داشت تا آنجا كه نشانه‌هاى يك عشق سوزان نمودار شد . حكم به چشم خود مىديد كه چگونه ابن ابى عامر قلب سوگلى حرم او و ديگر زنان قصر را صيد مىكند تا روزى در عين شگفت‌زدگى به يكى از رازداران خود گفت :\r\n« اين جوان چسان همهء اهل حرم ما را با خود بر سر لطف آورده تا آنجا كه دل همه را صيد كرده است . با آن همه زخارف دنيا كه در زيردست و پايشان ريخته‌ام تنها زبان به ستايش هداياى او مىگشايند و تنها از هداياى او خشنود مىشوند . اين جادوگرى بزرگ است يا خادمى خردمند ، و من از عواقب اين كار بيمناكم . » « 11 » ديرى نگذشت كه داستان عشق صبح و ابن ابى عامر در همه‌جا پيچيد و نقل مجالس قرطبه شد ، آن‌سان كه حكم به شك افتاد و تصميم گرفت او را به خوارى افكند . برخى نزد او سعايت كردند كه اموالى را كه بايد تحت اشراف خود حفظ كند همه را صرف خريدن هدايا مىكند يا خرج دوستانش . حكم فرمان داد بروند و خزانهء عمومى را بررسى كنند تا بنگرد در آن‌چه نقصانى حاصل شده است . در واقع نقصان عظيمى در آن پديد آمده بود . ابن ابى عامر پيش از آنكه كار از كار بگذرد نزد دوست ثروتمند و موجه خود وزير ابن حدير رفت و از او يارى خواست و به مدد او هر نقصانى را كه بود تدارك كرد . آنان كه از سوى حكم به حساب خزانه رسيدگى كردند به سلامت آن و برائت ذمهء او حكم دادند و شك از دل حكم برفت و اعتمادش به او افزونتر گرديد .\r\nمحمد بن ابى عامر بهره‌مند از نفوذ و قدرت خود همچنان بر سر كار بود و حكم او را به كارهاى بزرگ مىفرستاد . در اواخر عمر خود - چنان كه گفتم - ترتيب گرفتن بيعت براى فرزند خود هشام را به او سپرد و او به خوبى از عهده برآمد . محمد بن ابى عامر در خلال همهء اين كارها در خشنودى صبح مىكوشيد و جانب حاجب جعفر بن عثمان را نيز فرونمىگذاشت و همواره اعتماد او را بيشتر جلب مىكرد . جعفر بن عثمان و محمد بن ابى عامر را در اخلاق و روش تباين بسيار بود . جعفر با آنكه مردى\r\n\r\n\r\n","description":"","footnote":"\r\n( 11 ) . ابن عذارى ، البيان المغرب ، ج 2 / ص 268 .\r\n","page_name":" 511 ","page_number":519},
  {"content":"\r\n\r\nمتواضع و خوشرو و مهربان بود دست بخشنده نداشت و در جمع مال آزمند بود .\r\nبر خلاف او محمد بن ابى عامر دستى گشاده داشت و در حق مردم نيكى مىكرد . سراى فخيم او در رصافه مقصد مردم بود و از هر سو محتاجان بدان‌سو روان بودند . همواره سفره‌اش گسترده بود و ازاين‌رو همه او را دوست مىداشتند و هر روز بر شمار دوستدارانش افزوده مىشد . و او اعجاب خلق را بيشتر برمىانگيخت « 12 » .\r\nچون حكم المستنصر درگذشت و خلافت به پسرش هشام رسيد اوضاع ديگرگون شد و خبر از تغييرات و تحولات ديگر بود . ديديم كه محمد بن ابى عامر در پيوستنش به حاجب جعفر بن عثمان و معارضه با صقالبه چه نقشى بازى كرد و چگونه مغيرة بن عبد الرحمان الناصر را كه نامزد خلافت كرده بودند به قتل آورد .\r\n* بدين طريق فرمان حكم به جلوس پسرش هشام تحقق يافت . همچنين آن سه تن نيز به خواست خود رسيدند . مسلم بود كه صبح تلاش مىكرد كه پسرش هشام بر تخت فرمانروايى نشيند تا بتواند خود به نام او فرمانروايى كند . اين مسئله نيز طبيعى بود كه محمد بن ابى عامر از يار خود كه در حق او نيكيها كرده است حمايت خواهد كرد ، زيرا بقاى سلطه و نفوذ صبح بقاى سلطه و نفوذ خود او بود . اما حاجب جعفر بن عثمان نيز در حكومت يافتن هشام چنين انگيزه‌اى داشت ، زيرا از آن بيم مىداشت كه مغيره را به خلافت بردارند و موالى او و صقالبه جان و جاهش را به خطر اندازند . پس اين سه تن در خلافت يافتن هشام يك هدف مشترك داشتند و آن غلبه و سيطره بر ميراث خلافت اموى بود . ولى اين همدستى و همداستانى كه يك ضرورت موقت ايجاد كرده بود نمىتوانست براى هميشه ادامه داشته باشد ، بويژه ميان جعفر بن عثمان و رقيب نيرومندش محمد بن ابى عامر . اكنون محمد بن ابى عامر در وجود آن زن كه كفالت خليفهء خردسال را برحسب قانون به دست دارد ، آسانترين وسيله را براى تحقق آرزوهاى خويش مىنگرد . مىتواند او را مطيع ارادهء خود سازد و براى رسيدن به اهداف\r\n\r\n\r\n","description":"","footnote":"\r\n( 12 ) . ابن بسام ، الذخيره ، القسم الرابع ، ج 1 / ص 42 . ابن عذارى ، البيان المغرب ، ج 2 / ص 275 .\r\n","page_name":" 512 ","page_number":520},
  {"content":"\r\n\r\nدوردست خويش از او استفاده كند . صبح نيز او را فرونمىگذارد و اعتماد خود از او نمىگيرد ، محمد بن ابى عامر براى صبح مردى است نيرومند كه او را فريفتهء صفات و سجاياى خود چون قدرت روحى و كفايت سرشار خويش كرده است . همهء اميد صبح به اوست و اوست كه مىتواند پسر خردسالش را بر تخت فرمانروايى نگهدارد .\r\nهنوز ديرزمانى از ولايت هشام نگذشته بود كه حاجب پدرش جعفر بن عثمان المصحفى را حاجب خود ساخت و در همان وقت محمد بن ابى عامر را از مديريت شرطه به وزارت ارتقاء داد و او را در ادارهء مملكت معاون جعفر بن عثمان نمود « 13 » .\r\nبدين انتصاب ، محمد بن ابى عامر در راندن امور مملكت با جعفر بن عثمان انبازى يافت . هيچ‌يك از رجال دربار و دولت به اين انتصاب اعتراض نكردند جز خود جعفر . او با انتصاب محمد بن ابى عامر به عنوان معاونش حوزهء قدرت خويش را تنگ ميدان مىيافت و با آن همه خدمت كه كرده بود اينك پاداشى ناشايست مىگرفت . از ديگر سو در وجود محمد بن ابى عامر بخصوص رقيبى وحشتناك مىديد كه داراى منظور و هدفى آزمندانه است . ازاين‌رو ميان آن دو در عين سكوت يك رقابت و كشمكش عنيف درگرفت كه بدون شك نتيجهء مطلوبى نمىتوانست داشته باشد .\r\nمحمد بن ابى عامر خواه به سبب يك سلسله مواهبى كه نصيبش شده بود و خواه به دليل قدرت اراده و قوت نفسانىاش از جعفر بن عثمان بدون ترديد نيرومندتر بود .\r\nعلاوه بر آن پشتيبانى چون صبح داشت . اين پشتيبانى صبح تنها به سبب عشقى نبود كه از سالها پيش در دل و جانش شعله مىكشيد ، بلكه بدان سبب هم بود كه درنظر صبح محمد بن ابى عامر تنها مردى بود كه با قدرت و لياقت مىتوانست فرزندش را حمايت كند و امنيت و آرامش و آسايش را در مملكت برقرار سازد . محمد بن ابى عامر در حقيقت سرور مطلق بود . صبح زمام همهء امور را به دست او داده بود . او نيز كارهاى كشور را به نيروى مهارت و لياقت خويش مىگردانيد ، چنان كه اعجاب دوست و دشمن را برانگيخته بود .\r\nخليفهء جوان ، هشام المؤيد به مقتضاى سنش خواهان بازى و تفريح بود . در وجود او هيچ يك از صفاتى كه براى ادارهء مهام امور ، فرمانروايان را بدان نياز\r\n\r\n\r\n","description":"","footnote":"\r\n( 13 ) . ابن عذارى ، البيان المغرب ، ج 2 / ص 270 .\r\n","page_name":" 513 ","page_number":521},
  {"content":"\r\n\r\nاست نمىبود . غالبا در قصر بود يا در باغهاى اطراف آن ، و همهء اوقات خود را در ميان خواجه‌سرايان به بازيچه و لهو و لعب ، سرگرم با آلات طرب مىگذرانيد .\r\nمحمد ابن ابى عامر و صبح نيز اين اميال ناستوده را در او برمىانگيختند تا بهتر بتوانند به مقاصد خود رسند « 14 » .\r\nاز آن روز كه هشام به حكومت رسيد ، محمد بن ابى عامر او را از همه پنهان مىداشت . هيچ كس را اجازهء نمىداد كه او را ببيند يا با او سخن گويد و صبح را وادار كرده بود كه براى منع كسانى كه قصد ديدار خليفه را دارند عذرهايى بتراشد . هشام به صورت يك زندانى دربند ، درآمده بود . مورخ اندلسى در اين باب گويد : « محمد بن ابى عامر هشام را در پرده مىداشت چنان كه از آن هنگام كه او به مقام حاجبى رسيد ديگر كسى هشام را نديد . گاه او را بر اسب مىنشاند و براى آنكه شناخته نشود كلاه درازى كه سروگردن او را بپوشاند بر سرش مىگذاشت و چون به سفر مىرفت كسانى را با او همراه مىكرد كه با همان هيئت آشكار شود . » « 15 » ابن الخطيب از خليفه هشام چنين تصويرى به دست مىدهد : « هشام در زير نظر و نفوذ سرپرستش حاجب المنصور محمد بن ابى عامر چنان مىزيست كه هيچ كارى - از خرد و كلان - به او رجوع نمىشد . زيرا هشام در كودكى ذاتا موجودى ناتوان و سهل‌انگار و دلبستهء بازى و تفريح با پسران و دختران بود و چون بزرگتر شد مجالست با زنان و گفتگو با كنيزان را بر هر كارى ترجيح مىداد . » « 16 » در فرصتهايى نادر كه اجازت مىيافت از قصر خارج شود ، محمد بن ابى عامر نهايت احتياط را به كار مىبست . موكب او را به هنگام عبور از كوچه‌هاى قرطبه ، صفوف در هم فشردهء سپاهيان در بر مىگرفت و مردم را از نگريستن در او يا نزديك شدن به او منع مىكردند . محمد بن ابى عامر با محبوس كردن هشام در پرده‌سراى قصر اساس انقلاب عظيم خود را پىمىافگند تا آن روز كه بخواهد بر سراسر قلمرو خلافت چنگ بيندازد ديگر مانعى در پيش روى نداشته باشد .\r\nمحمد بن ابى عامر براى آنكه بتواند به نيات خويش جامهء عمل بپوشد لازم\r\n\r\n\r\n","description":"","footnote":"\r\n( 14 ) .  . 722 . p . II . loV . tsiH : yzoD \r\n( 15 ) . المقرى ، نفح الطيب ، ج 1 / ص 276 .\r\n( 16 ) . ابن الخطيب ، اعمال الاعلام ، ص 58 .\r\n","page_name":" 514 ","page_number":522},
  {"content":"\r\n\r\nبود همهء قدرتها و موانع ديگرى را كه بر سر راهش بودند از ميان بردارد . يكى از اين موانع صقالبه بودند كه شمارشان به هزار تن مىرسيد و خود نيرويى بودند كه به حساب مىآمدند . از ديگر سو حاجب جعفر بن عثمان المصحفى به حكم منصبى كه داشت و قوم و قبيله و اتباع و اذنابش ، بزرگترين قدرت دستگاه حكومت بود . همواره ميان حاجب و صقالبه رميدگى بود ، زيرا حاجب تصميم آنها را در روى كار آوردن مغيرة بن عبد الرحمان بر هم زده بود و با روى كار آوردن هشام رشته‌هاى شوكتشان را پنبه كرده بود . ازاين‌رو حاجب جعفر بن عثمان همواره از صقالبه بيمناك بود . در اين هنگام خبردار شد كه بعضى از بزرگان صقالبه و در رأس ايشان جؤذر و فائق سرگرم طرح توطئه‌اى هستند تا نظام حكومت را دگرگون سازند . ازاين‌رو به برخى پيشگيريها و احتياطها دست زد . غلامان را زير نظر گرفت . باب الحديد را كه مخصوص آمدوشد ايشان به قصر بود بست و گفت كه بايد همه از باب السده به قصر آمدوشد كنند . غلامان را از ياران جؤذر و فائق جدا كرد و با ابن ابى عامر به توافق رسيد كه آنان را در زمرهء حواشى او قرار دهد . اينان پانصد تن بودند . ابن ابى عامر پذيرفت و با پيوستن آنان بر قدرت خويش بيفزود . سپس بنى برزال كه پيش از اين در خدمت حاجب جعفر بن عثمان بودند به او پيوستند . ديرى نكشيد زعيم صقالبه جؤذر استعفا خواست و از كار كناره گرفت . صقالبه دريافتند كه ستارهء اقبالشان روى در افول دارد و بنيان قدرتشان متزلزل مىشود . زمزمه آغاز كردند كه دست به كارى زنند . پس متمردان بر گرد يكى از رؤساى خود به نام درى گرد آمدند . حاجب و ابن ابى عامر تصميم به برافگندن درى گرفتند . روزى او را به سراى وزارت فراخواندند تا دربارهء اعمالى كه به او و عمال و رعايايش در بياسه نسبت مىدهند ، از او سؤالى چند كنند . چون درى به سراى وزارت داخل شد و انبوه سپاهيان را ديد احساس خطر كرد . خواست بازگردد ، محمد بن ابى عامر مانع او شد . درى به سوى او حمله كرد . ابن ابى عامر بر سپاهيان بانگ زد ، بنى برزال پيش دويدند و او را زير ضربات خود گرفتند . پيكر كوفته‌اش را به خانه‌اش بردند و در همان شب بمرد . ابن ابى عامر در اين حال براى سركوب صقالبه فرصتى به دست آورد . فرمان داد فائق و ديگر بزرگان رؤسايشان در خانهء خود بمانند و بدينگونه جمعشان را پريشان كرد . سپس به تعقيب آنها و مصادرهء اموالشان پرداخت و بسيارى را كشت يا تبعيد كرد . در اين كشمكشها جمع كثيرى از ايشان\r\n\r\n","description":"","footnote":"","page_name":" 515 ","page_number":523},
  {"content":"\r\n\r\nهلاك شدند . فائق را عاقبت به ميورقه تبعيد كردند و او در همانجا بمرد . بدين‌سان شوكت و قدرت صقالبه پايان گرفت و حاجب جعفر بن عثمان و همكار او محمد بن ابى عامر از شر ايشان بياسودند . جعفر بن عثمان به‌جاى ايشان خود امور قصر و حرم را در دست گرفت .\r\nابن حيان از سركوبى صقالبه ابراز شادمانى مىكند كه صقالبه در آغاز زينت دولت و دربار بودند . حركت آنان در صفوف منظم و جامه‌هاى زيبا و پرشكوه به قصر خلافت و موكب خليفه ابهت و جلال خاص مىبخشيد ، ولى چون اعتماد خليفه را جلب كردند و تسلط خود را بر دربار و دولت بسط دادند سر به طغيان برداشتند ، آن‌سان كه تحمل آنان براى دولتمردان و قاطبهء افراد ملت دشوار بود « 17 » .\r\nاز آن پس فرصت ديگرى پيش آمد تا محمد بن ابى عامر جاى پاى استوارتر كند و سپاه را كه رگ حيات هر حكومتى است زير نفوذ خود درآورد . داستان چنان بود كه قشتاليان بيمارى حكم و گرفتاريهاى مسلمانان را پس از مرگ او غنيمت شمردند و از جنوب حمله آغاز كردند و تا نزديكى پايتخت پيش آمدند . حاجب جعفر بن عثمان المصحفى آنچه را كه لازمهء ممانعت از چنين پيشروى است انجام نداد .\r\nولى محمد بن ابى عامر قضيه را آسان نگرفت و حاجب را اشارت كرد كه لشكر بسيج كند و جهاد از سرگيرد . حاجب در هيچ يك از سرداران چنان لياقتى را كه بتواند اين مهم از پيش پاى بردارد نيافت . محمد بن ابى عامر پاى اقدام پيش نهاد و مال بپراكند و لشكر بسيج نمود و خود سپهسالارى را به عهده گرفت و در ماه رجب سال 366 ه / فوريهء سال 977 م از قرطبه بيرون آمد و به جانب شمال ، به سوى اراضى قشتاله پيش تاخت ، سپس روى به غرب نهاد و تا شلمنقه پيش‌رفت و حصن الحامه را محاصره نمود . امروز آنجا را به اسپانيايى لوس بانيوس  sonaB soL  ( حمامها ) گويند .\r\nاين مكان در جنوب شهر « بخار » در دامنهء غربى كوه جريدوس واقع شده است .\r\nمحمد بن ابى عامر آن دژ و ربض آن را تصرف كرد و با غنايم و اسيران بسيار به قرطبه بازگشت . اين جنگ از آن روز كه از قرطبه بيرون آمد تا آنگاه كه به قرطبه بازگرديد\r\n\r\n\r\n","description":"","footnote":"\r\n( 17 ) . ابن عذارى ، البيان المغرب ، ج 2 / ص 280 و 281 . ابن بسام ، الذخيره ، القسم الرابع ، ج 1 / ص 44 .\r\n","page_name":" 516 ","page_number":524},
  {"content":"\r\n\r\nپنجاه و سه روز مدت گرفت « 18 » .\r\nاين نخستين پيروزى در نخستين نبرد در روحيهء سپاهيان و مردم اندلس اثرى نيكو نهاد . لشكريان اندلس در وجود محمد بن ابى عامر سردار پيروزمند خود را يافتند و ملت نيز سردار و حامى مملكت خود را . اين پيروزى نتايج بسيارى دربرداشت .\r\nهنوز چند هفته‌اى نگذشته بود كه ابن ابى عامر دومين لشكركشى خود را تدارك ديد . اين امور همه موجب قدرت يافتن ابن ابى عامر و تضعيف حاجب جعفر ابن عثمان مىشد . ميان حاجب و سردار غالب بن عبد الرحمان صاحب مدينهء سالم و بزرگترين سواران دلير اندلس دشمنى بود . سخنان ملامت‌آميز حاجب در حق غالب كه نتوانسته بود از مرزهاى شمالى دفاع كند و مسيحيان را از تجاوز بازدارد آتش اين خصومت را بيشتر دامن مىزد . ابن ابى عامر فرصت را مغتنم شمرد تا غالب را با خود يار سازد . از اين‌رو خدمات او را بستود و از او نزد صبح و خليفه دفاع كرد ، آنچنان‌كه براى او منشورى با عنوان « ذو الوزارتين » صادر گرديد و فرمان داده شد كه او فرمانده سپاه مرزها باشد و ابن ابى عامر سردار لشكر داخل كشور . پس از اين فرمان ، ابن ابى عامر براى نبرد دوم در روز عيد فطر سال 366 ه / ماه مه سال 977 م از قرطبه لشكر بيرون برد و با غالب و سپاه او در مجريط « 19 » بر سر راه وادى الحجاره ديدار كرد . هردو لشكر اراضى قشتاله را درنورديدند . مسلمانان بر دژ موله مستولى شدند و غنايم و اسيران بسيار حاصل كردند . لشكر غالب در اين منطقه بر لشكر ابن ابى عامر برترى داشت و بيشتر پيروزى از آن او بود ، ولى پس از آنكه با ابن ابى عامر بر ضد دشمن مشتركشان حاجب جعفر بن عثمان پيمان بست ، راهى مرز شد و ابن ابى عامر با آن همه غنايم و اسيران وارد قرطبه گرديد و افتخار پيروزى بر دشمن را نصيب او شد . اين پيروزى سبب گرديد كه آوازهء او در همه‌جا بپيچد و شكوه و\r\n\r\n\r\n","description":"","footnote":"\r\n( 18 ) . ابن بسام ، الذخيره ، القسم الرابع ، ج 1 / ص 45 . ابن عذارى ، البيان المغرب ، ج 2 / ص 382 .\r\nهمچنين :  802 . p . II . loV . tsiH : yzoD . \r\n( 19 ) . مجريط پايگاهى بود كه امير محمد بن عبد الرحمان در دامنهء كوه وادى الرمله نزديكى طليطله براى جلوگيرى از حملهء مسيحيان پديد آورده بود . مجريط همچنان به عنوان يك پايگاه دفاعى برپا بود تا سال 476 ه / 1083 م به دست مسيحيان افتاد . شهر مادريد پايتخت جديد اسپانيا به‌جاى آن ساخته شده .\r\n","page_name":" 517 ","page_number":525},
  {"content":"\r\n\r\nهيبتش افزون گردد و نزد خليفه مكانت يابد و در ميان مردم محبوبيتى بيشتر حاصل كند « 20 » .\r\nدر اين اوان نشانه‌هاى دشمنى ميان محمد بن ابى عامر و جعفر بن عثمان المصحفى بيشتر آشكار شد . چون ابن ابى عامر به قرطبه آمد ، فرمان خليفه به عزل محمد بن جعفر فرزند حاجب صادر شد و ابن ابى عامر به‌جاى او قرار گرفت . اين فرمان امور كشور و لشكر را كلا به دست او مىسپرد . پيش از آنكه ابن ابى عامر به فرماندارى شهر برگزيده شود اوضاع قرطبه آشفته بود . امنيت از شهر رخت بربسته و فسق و فساد در همهء جا شايع شده بود . محمد بن ابى عامر زمام امور شهر به دست گرفت و اهل شر و فساد را سركوب كرد و با آمدن او امنيت و آرامش در همه‌جا سايه افگند . ابن ابى عامر پسر عم خود عمرو بن عبد اللّه بن ابى عامر را به‌جاى خود به فرماندارى شهر گماشت . عمرو بن عبد اللّه نيز همان شيوهء محمد بن ابى عامر را در حزم و سختگيرى در ضبط امور و طرد و دفع اهل بغى و عدوان در پيش گرفت . حاجب جعفر بن عثمان به چشم خود مىديد كه دوران فرمانروايىاش اندك‌اندك پايان مىيابد و مردم و خليفه از او رويگردان مىشوند و ستارهء اقبال رقيبش اوج مىگيرد ، ازاين‌رو احساس كرد پايان دولتش محتوم است .\r\nحاجب جعفر بن عثمان به فكر افتاد كه مسير اين خطرى را كه به سوى او مىآيد ديگرگون سازد ، بدين طريق كه سپهسالار غالب را به سوى خود كشد و با او از در مصالحه درآيد . ازاين‌رو دختر او اسماء را براى پسر خود محمد خواستگارى كرد .\r\nغالب نيز به او پاسخ موافق داد . نزديك بود اين زناشويى صورت گيرد كه ناگاه محمد بن ابى عامر خبر يافت . به هم برآمد و به غالب نامه نوشت و پيمان دوستىشان را فرايادش آورد و دخترش را براى خود خواستگارى كرد . درباريان نيز يارىاش دادند .\r\nغالب از تصميم پيشين خود باز آمد و دختر خويش را به ابن ابى عامر داد . عقد زناشويى در اوايل محرم سال 367 ه / 977 م انجام گرفت . پس از اندك مدتى ابن ابى عامر براى نبرد سوم از قرطبه خارج شد و در اوايل صفر رهسپار طليطله شد . در آنجا با پدرزن خود غالب ديدار كرد و هردو با سپاهيان خود راهى شمال شدند و در راه چند دژ را تسخير كردند . سپس به شهر شلمنقه واقع در جنوب غربى مملكت ليون لشكر بردند\r\n\r\n\r\n","description":"","footnote":"\r\n( 20 ) . ابن بسام ، الذخيره ، القسم الرابع ، ج 1 / ص 46 و 47 . ابن عذارى ، البيان المغرب ، ج 2 / ص 283 .\r\n","page_name":" 518 ","page_number":526},
  {"content":"\r\n\r\nو آنجا را فتح كردند و در حوالى شهر دست به قتل و غارت زدند و غنايم و اسيران بسيار حاصل نمودند . ابن ابى عامر پس از سى و چهار روز به قرطبه بازگرديد . سرهاى بسيارى از مسيحيان همراه او بود . خليفه از اين پيروزى سخت به هيجان آمد و او را نيز مانند غالب مرتبهء ذو الوزارتين داد و راتبهء او را در هر ماه به هشتاد دينار فرا برد و اين در آن ايام برابر با راتبهء مقام حاجبى بود .\r\nچون ابن ابى عامر به قرطبه آمد به تهيهء وسايل عروسى پرداخت . اسماء با موكبى عظيم وارد پايتخت شد . او زيباترين زنان زمان خود بود و ادب آموخته و با فرهنگ .\r\nدر ايام حكم با وزير ابن حدير ازدواج كرده بود ، سپس از او طلاق گرفته بود .\r\nمجالس عروسى محمد بن ابى عامر از حيث شكوه و جلال در آن زمان ضرب المثل شد .\r\nمجلس زفاف در قصر خليفه بود و زير نظر مادر خليفه صبح . صبح به عروس هدايا و تحف گرانبها تقديم داشت . اين ازدواج - با آنكه پس از چند سالى غالب بر ضد داماد خود خروج كرد - تا پايان ، ازدواجى موفق و همراه با خوشبختى بود « 21 » .\r\nخليفه غالب را از ثغر فراخواند و او را به‌جاى جعفر بن عثمان مقام حاجبى داد . اين امر ضربهء سختى بر حاجب بود ، ولى هيچ چاره‌اى جز تصديق و سكوت نداشت . جعفر منتظر خطر بزرگترى بود ، ازاين‌رو به مهربانيهاى ظاهرى ابن ابى عامر كه تمام مشاغل او را در دولت و دربار از او گرفته بود ، فريفته نمىشد .\r\nبالاخره آنچه انتظارش را مىكشيد برسيد . در بيست و سوم شعبان سال 367 ه فرمان خليفه صادر شد و حاجب جعفر بن عثمان المصحفى از همهء مناصبش عزل گرديد و خليفه فرمان داد كه او و فرزند و همهء خاندانش را دستگير كنند و اموالشان را در ضبط آورند .\r\nمحمد بن ابى عامر به محاسبهء اموال و مصادره پرداخت و در عناد خويش به جد درايستاد تا تاروپود آن خاندان از هم بگسست . پيش از همه هشام پسر برادر حاجب را در زندان كشتند . او از هركس ديگر با ابن ابى عامر بيشتر دشمنى مىورزيد . جعفر را به زندانى تاريك فرستادند . مدتى در آنجا دربند بود ، سپس او را به خانه‌اش بردند و در آنجا زندانى كردند . حاجب مجبور شد براى پرداخت مطالبات ابن ابى عامر\r\n\r\n\r\n","description":"","footnote":"\r\n( 21 ) . ابن بسام ، الذخيره ، القسم الرابع ، ج 1 / ص 46 و 47 . ابن عذارى ، البيان المغرب ، ج 2 / ص 284 و 285 . المقرى ، نفح الطيب ، ج 1 / ص 177 . همچنين رجوع كنيد به :\r\n . 512 412 . p . II . loV . tsiH . yzoD \r\n","page_name":" 519 ","page_number":527},
  {"content":"\r\n\r\nخانه‌اى را كه در رصافه داشت و از بزرگترين و پرشكوهترين خانه‌هاى قرطبه بود بفروشد . ابن ابى عامر او را در محضر جمعى از همكاران قديمش بازجويى مىكرد و آزار مىداد . اين محنت و شوربختى چند سالى به طول انجاميد و مصحفى در خلال آن رنجها و آلام بسيار ديد و خواريها كشيد و از ابن ابى عامر درخواست بخشايش مىكرد و او نمىپذيرفت . عاقبت او را در زندان زيرزمينى قصر الزهراء زندانى كردند تا در سال 372 ه / 982 م درگذشت . گويند او را در زندان خفه كردند و گويند شربتى زهرآگين به او دادند و كشتندش .\r\nچنانچه گفتيم مصحفى شاعرى نيكو بود . در ايام محنت طبع شعرش شكفته شد و در ايام محبس خود قصايد مؤثر سروده است . از آن جمله است :\r\n صبرت على الايام لما تولت * و الزمت نفسى صبرها فاستمرت\r\nفيا عجبا للقلب كيف اصطباره * و للنفس بعد العز كيف استذلت\r\nو ما النفس الا حيث يجعلها الفتى * فان طمعت تاقت و الا تسلت\r\nو كانت على الايام نفسى عزيزة * فلما رأت صبرى على الذل ذلت\r\nو قلت لها يا نفس موتى كريمة * فقد كانت الدنيا لنا ثم ولت \r\nابن حيان در باب محنت و ذلت حاجب مصحفى مىافزايد : « جعفر بن عثمان خود هشام را به خلافت برگزيد و از پى هواى نفس خود و نعمت اينجهانى رفت و بىدرنگ مغيره را بىآنكه مرتكب گناهى شده باشد ، بكشت . خداوند نيز كسى را كه از او زورمندتر بود بر او مسلط ساخت . » « 22 »\r\nبدين طريق محمد بن ابى عامر به سرعت مدارج ترقى را طى كرد و براى رسيدن\r\n\r\n\r\n","description":"","footnote":"\r\n( 22 ) . رجوع كنيد به : ابن بسام ، الذخيره ، القسم الرابع ، ج 1 / ص 48 و 49 . ابن عذارى ، البيان المغرب ، ج 2 / ص 285 - 288 . ابن الابار ، الحلة السيراء ، ص 142 .\r\n","page_name":" 520 ","page_number":528},
  {"content":"\r\n\r\nبه آن از هر وسيله‌اى سود جست . او با عزم و برايى خويش هر مانعى را از پيش پاى برداشت و بيم در دل هر رقيب يا مخالفى افگند . ابن خلدون كشمكش ابن ابى عامر را با مخالفانش چنين بيان مىكند : « نخست با دشمنان خود سازش مىكرد ، سپس آنان را از مراتب و مقاماتشان فرومىكشيد و برخى را به دست برخى ديگر مىكشت و همهء اينها به دستور هشام و امضاى او بود ، آن‌سان كه رقبايش از ريشه بركنده شدند و جمعشان پراكنده گرديد . » « 23 » هلاكت مصحفى پس از نابود كردن صقالبه گام ديگرى بود كه محمد بن ابى عامر براى از ميان برداشتن مخالفان خود برمىداشت . او در در همان حال هركس را كه از جانب او احساس خطرى مىكرد ، چه از بنى اميه باشد يا غير ايشان از زعماى قبايل ، نابود مىكرد . حتى همهء كسانى را كه در آنان شايستگى امارت يا رياست مىيافت مىكشت يا در بلاد پراكنده مىساخت و همهء اين كارها را زير شعار حمايت از هشام المؤيد و تخت او مرتكب مىشد . يكى از شعراى عصر گويد :\r\n ابنى امية اين اقمار الدجى * منكم و اين نجومها و الكوكب\r\nغابت اسود منكم عن غابها * فلذاك حاز الملك هذا الثعلب \r\nچون ميدان از اولياى خلافت و نامزدشدگان رياست خالى شد به كار سپاه پرداخت . صفوف تازه‌اى از مزدوران زناته و صنهاجه و غير ايشان از بربرها بر آن بيفزود . همچنين جماعتى را از سپاهيان مسيحى از ليون و قشتانه و ناوار استخدام كرد و برايشان مواجب كرامند معين كرد و دلهايشان به عدل و مدارا و بخشش صيد خود ساخت . سازمان قديم لشكر را برهم‌زد . رجال بربر را مقدم داشت و زعماى عرب را پس از آنان . سپس عربها را از مناصبشان دور داشت و افراد يك قبيله را كه سابقا در يك جا بودند در ميان صفوف لشكر پراكنده نمود و حال آنكه عرب از آغاز فتح همواره به وحدت قبيله متمسك مىشد ، زيرا قبايلشان تا زمان الناصر نيز تحت تأثير عصبيت بود . الناصر نظام قبيلگى را برانداخت و هيبت آن را فروكاست . چون\r\n\r\n\r\n","description":"","footnote":"\r\n( 23 ) . ابن خلدون ، العبر ، ج 4 / ص 147 .\r\n","page_name":" 521 ","page_number":529},
  {"content":"\r\n\r\nمحمد بن ابى عامر آمد جاده در جلو پايش كوبيده شده بود ، ازاين‌رو در اقدام خود معارضى نيافت « 24 » .\r\n\r\n\r\n","description":"","footnote":"\r\n( 24 ) . ابن عذارى ، البيان المغرب ، ج 2 / ص 316 . ابن خلدون ، العبر ، ج 4 / ص 148 . المقرى ، نفح الطيب ، ج 1 / ص 137 . و نيز رجوع كنيد به :  332 232 . p . II . loV . tsiH : yzoD . \r\n","page_name":" 522 ","page_number":530},
  {"content":"\r\n\r\n\r\nباب سوم دولت عامريان\r\n\r\n","description":"","footnote":"","page_name":" 523 ","page_number":531},
  {"content":"\r\n . \r\n","description":"","footnote":"","page_name":" 524 ","page_number":532},
  {"content":"\r\n\r\n\r\nفصل اول المنصور محمد بن ابى عامر\r\nمحمد بن ابى عامر پس از آنكه همهء دشمنان و رقيبان خود را از ميان برداشت ، يكه‌تاز ميدان شد و چون بر سپاه نيز چنگ انداخت صاحب عاليترين قدرتها گرديد .\r\nديگر در سراسر دولت و دربار منازعى نداشت . خليفه هشام المؤيد از آن پس جز بازيچهء دست او نبود كه ابن ابى عامر مىتوانست او را به هرسو كه خواهد براند .\r\nاما محمد بن ابى عامر به آنچه تاكنون به دست آورده بود قانع نبود و با آنكه در اين ايام در فكر آن نبود كه خلافت قانونى هشام را از آن خود كند ولى دلش مىخواست در زىوزينت يك پادشاه حقيقى زندگى نمايد و از ابهت و شكوه و عظمت خلافت بهره‌مند باشد .\r\nمحمد بن ابى عامر چنان نبود كه به ظاهر قضيه قناعت ورزد . روزى رسيد كه لازم بود دست به كارى زند و همين خيالى كه در سر مىپخت او را وادار مىكرد كه براى حفاظت خود از تعرض ناگهانى توطئه‌گران احتياط بيشترى كند ، تا آنجا كه ماندن در قصر الزهراء را در ميان جمعى از حسودان و كينه‌توزان كه همواره در صدد فروماليدن او بودند ، صلاح ندانست « 1 » و چنان ديد كه براى خود مركز مستقلى ترتيب\r\n\r\n\r\n","description":"","footnote":"\r\n( 1 ) . ابن عذارى ، البيان المغرب ، ج 2 / ص 294 . ابن الخطيب ، اعمال الاعلام ، ص 62 .\r\n","page_name":" 525 ","page_number":533},
  {"content":"\r\n\r\nدهد تا از آنجا مملكت را اداره كند و فرمان براند و سلامت از تعرض دشمنان را با مظاهر قدرت و عظمت در يك‌جا گرد آورد . پس بناى شهرك شاهانهء جديدى به نام مدينة الزاهره را در سال 368 ه / 978 م پىافگند . در اينكه مدينة الزاهره در كجا بوده اختلاف است ، زيرا هنوز كاوشهاى باستانشناسى چيزى از آثار آن را پيدا نكرده است و بر خلاف مدينة الزهراء نشانى از آن به دست نيامده . بعضى مىگويند مدينة الزاهره در دشتى بود در جنوب شرقى قرطبه در انحناى رود وادى الكبير و به فاصلهء چند ميل از آن . بعضى ديگر مىگويند كه مدينة الزاهره در زمينى در مشرق قرطبه بر ساحل جنوبى رود وادى الكبير بوده است « 2 » . المنصور محمد بن ابى عامر در الزاهره قصر شاهانهء پرشكوه و مسجد و بناهايى براى امور ادارى و سكونت نگهبانان و خواص ترتيب داد . بناى شهر دو سال مدت گرفت ، آنگاه اطراف آن را به وزرا و سرداران و بزرگان رجال دولت اقطاع داد . آنان نيز براى خود خانه‌هاى عظيم بنا كردند و در شهر كوچه‌ها و بازارهاى پهناور احداث شد و ربض آن به ربض قرطبه پيوست و ديرى نپاييد كه از حيث بزرگى و رونق با شهر خليفه پهلو مىزد .\r\nدر اوايل سال 370 ه / 980 م محمد بن ابى عامر به مدينة الزاهره نقل مكان كرد و براى خود از ميان صقالبه و بربر نگهبانان خاص برگزيد و قصر نوين خود را با نگهبانان و حاشيه احاطه نمود . اينان هر حركتى را از داخل و خارج دقيقا زير نظر داشتند .\r\nباوجود مدينة الزاهره مدينة الزهراى خليفه از رونق بيفتاد . وزرا و بزرگان مملكت از قصر خلافت بيرون رفتند و مركز قانونى خلافت در خاموشى فرورفت . ابن ابى عامر در همان وقت بر گرد قصر خلافت بارويى و خندقى احداث كرد و درهايش را قفل نمود و كسانى را برگماشت تا نگذارند كس به درون رود يا خبرى بىاطلاع او به خليفه رسد و جاسوسان خود را بر هشام و حاشيهء او مأمور كرد و چنان شايع نمود كه هشام نظر كردن در همهء امور مملكت را به او سپرده است تا خود براى عبادت پروردگارش فراغت داشته باشد . بدين طريق خليفهء جوان از اعتبار افتاد و همهء روابطش با خارج قطع شد و در اعماق قصر خود بىخبر از همه‌جا محبوس گرديد و كم‌كم به فراموشى\r\n\r\n\r\n","description":"","footnote":"\r\n( 2 ) . بنابر قول ابن حزم در طوق الحمامة ، ص 110 .\r\n","page_name":" 526 ","page_number":534},
  {"content":"\r\n\r\nسپرده شد « 3 » .\r\nصبح مادر خليفه در برابر اين دگرگونى چه موضعى داشت ؟ در باب سرنوشت خلافت و سرنوشت فرزندش چه مىانديشيد ؟ بدون شك صبح در تمام اين تحولات بزرگترين ياور ابن عامر بود . عشق سوزانش به ابن ابى عامر عقل و شعورش را ربوده بود و در همه حال هرچه او مىكرد مىپسنديد و هرچه مىگفت تأييد مىكرد . فريفته بودن در برابر قدرت و موفقيت ابن ابى عامر اعتمادش را نسبت به او چند برابر كرده بود و ديدگانش را از شناخت هدف خطيرى كه به سوى آن گام برمىداشت فروبسته بود .\r\nاين در صورتى است كه اين فرض پيش نيايد كه اين بانوى بشكنسى دلباخته تا آنجا در عشق شوم خود پيش رفته بوده كه خود بر ضد فرزندش توطئه مىكرده و همهء حقوق و مصالح او را فداى معشوق خود مىساخته است . ظاهرا علاقهء شديد او به ابن ابى عامر به خروج او از دايرهء عفت كشيد و رسوايى او در قصر شايع شد و شهرهء شهر قرطبه گرديد و زبانها در حق او دراز شد و در باب محبوس شدن هشام به دست ابن ابى عامر و رابطهء ابن ابى عامر با صبح بسيارى ترانه‌ها و شعرهاى عاميانه برسر زبانها افتاد . از آن جمله ابياتى است از زبان هشام در شكايت از روزگار خود :\r\n اليس من العجائب ان مثلى * يرى ماقل ممتنعا عليه\r\nو تملك باسمه الدنيا جميعا * و ما من ذاك شىء فى يديه « 4 » \r\nو نيز دربارهء هشام و مادرش و قاضى او ابن السليم گفته‌اند :\r\n اقترب الوعد و حان الهلاك * و كل ما تحذره قد اتاك\r\nخليفة يلعب فى مكتب * و امه حبلى و قاض . . . « 5 » \r\n\r\n\r\n","description":"","footnote":"\r\n( 3 ) . ابن عذارى ، البيان المغرب ، ج 2 / ص 295 ، 296 ، 297 و 298 . ابن خلدون ، العبر ، ج 4 / ص 148 .\r\nابن الابار ، الحلة السيراء ، ص 149 . المقرى ، نفح الطيب ، ج 1 / ص 272 .\r\n( 4 ) . اين دو بيت را به مقتدر عباسى نيز نسبت داده‌اند .\r\n( 5 ) . ابن عذارى ، البيان المغرب ، از ابن حيان ، ج 2 / ص 300 . المقرى ، نفح الطيب ، ج 1 / ص 281 .\r\n","page_name":" 527 ","page_number":535},
  {"content":"\r\n\r\nاين ترانه‌هاى گزنده و امثال آنها بيانگر روح زمان هستند و از اعتراض و عكس العمل عمومى در برابر اين شايعات حكايت دارند . روايات اسلامى در اشاره به اين روابط عاشقانه ميان صبح و ابن ابى عامر كه مدتى هم ادامه داشت هرچند با گونه‌اى حفظ ظاهر و وقار توأم ، متفق‌اند و نديده‌ايم كسى به خلاف آن سخن گفته باشد جز مقرى كه از يك نويسندهء مغربى روايتى نقل مىكند در دفاع از ابن ابى عامر ، و نيز به دفاع از صبح برمىخيزد و موضوع عشق او را به ابن ابى عامر نفى كرده و اين شعرا را به بىبندوبارى و دروغ‌زنى متهم مىسازد « 6 » .\r\nچنان برمىآيد كه حوادث از اين پس رنگ ديگرى به خود مىگيرد و صبح در چهرهء ديگرى ظاهر مىشود . صبح بالاخره دريافت كه مقصد و مقصود ابن ابى عامر چيست و چون خطر او را براى آيندهء پسرش و آيندهء خاندان و خلافت به‌خوبى احساس كرد ، به هم برآمد و در اندوه فرورفت . صبح در اين روزها به چهل سالگى رسيده بود و آن عشق قديم روى در زوال نهاده بود . از اين پس در حق مردى كه پسرش را از حق واقعىاش محروم داشته بود و همهء حقوق و اختيارات او را نيز سلب كرده بود ، عشقش بدل به كينه شد . آرى ، صبح از اين پس در رأس دشمنان ابن ابى عامر قرار گرفت و در برابر او به مقاومت پرداخت . ولى باوجود عزم و ارادهء خلل‌ناپذير محمد بن ابى عامر و آگاهى و هوشيارى او و قدرت و سلطهء همه جانبه‌اش ، دشوار بود كه صبح بتواند آشكارا دست به عملى زند . اين بود كه در نهان به فعاليت پرداخت . نخست كوشيد تا تخم كينهء ابن ابى عامر را در دل فرزندش بكارد و پرورش دهد و او را به دشمنىاش وادارد و قدرت از دست رفتهء خود را از او بازستاند و خود زمام امور را به دست گيرد .\r\nصبح به وسيلهء ياران خود كه با ابن ابى عامر كينه‌توزى داشتند دست به تبليغ عليه او زد و متهمش ساخت كه خليفهء شرعى را زندانى كرده و بر خلاف اراده و ميل او فرمان مىراند و همهء اختيارات او را غصب نموده است . صبح در اين حد متوقف نشد و كار را به يك مبارزهء عملى بر ضد ابن ابى عامر و كوشش در سرنگونى او كشانيد .\r\nچه بسا تدبير و تحريض صبح در آنچه در آن روزها ميان غالب صاحب مدينهء سالم و دامادش ابن ابى عامر اتفاق افتاد مؤثر بوده است . غالب با آنكه داراى عنوان\r\n\r\n\r\n","description":"","footnote":"\r\n( 6 ) . المقرى ، نفح الطيب ، ج 1 / ص 282 .\r\n","page_name":" 528 ","page_number":536},
  {"content":"\r\n\r\nوزارت بود در ثغر و دور از قرطبه مىزيست و آوازهء شجاعت او در قرطبه و ديگر شهرهاى اندلس پيچيده بود و اين چيزى بود كه همواره قلب ابن ابى عامر را لبريز از حسد مىكرد . مخالفان ابن ابى عامر در وجود غالب تنها مردى را مىديدند كه مىتواند رودرروى ابن ابى عامر بايستد و با او معارضه كند . ابن ابى عامر چنان ديد كه جعفر بن على بن حمدون معروف به الاندلسى را كه از مشاهير سواركاران و سرداران بربر از قبيلهء زناته بود ، به مرتبهء وزارت ارتقاء دهد . چون در مقام وزارت قرار گرفت ، ابن ابى عامر در حق او لطف و محبت بسيار نمود و او را مورد اعتماد خود قرار داد .\r\nابن ابى عامر مىخواست با اين انتصاب از بربرها دلجويى كند و آنان را به سوى خود كشد . از آن گذشته بيشتر نگهبانان و حاشيهء خود را از بربرها برگزيده بود . اين امر سبب شد كه بربرها پىدرپى از آن سوى آب به اندلس مىآمدند و ابن ابى عامر نيز آنان را گرامى مىداشت و رهين بذل و بخششهاى خود مىنمود و با آنان صفوف ياران و خدم خود را بيشتر تقويت مىنمود . غالب از عواقب اقدامات او بيمناك بود .\r\nديرى نگذشت كه رابطهء غالب و ابن ابى عامر سخت به تيرگى گراييد . غالب دست به توطئه زد و ابن ابى عامر را به هنگامى كه در يك جنگ تابستانى به قشتاله مىرفت به مهمانى دعوت كرد . اين مهمانى در شهر انتيسه « 7 » يكى از شهرهاى مرزى كه در قلمرو او بود ، صورت گرفت . چون ابن ابى عامر با برخى از ياران خود به قلعه درآمد و غالب با او تنها ماند ، شروع به سرزنش و عتاب نمود و كم‌كم منافشه بالا گرفت . به ناگهان غالب شمشير بركشيد و چند سرانگشت و شقيقهء داماد خود ابن ابى عامر را مجروح كرد ، ولى ابن ابى عامر توانست از معركه بگريزد و جان خويش برهاند . غالب در قلعه موضع گرفت و ابن ابى عامر برفور خود را به مدينهء سالم - كه خانه و زن و فرزند غالب در آنجا بود رسانيد و بر قلعه و زن و فرزند و اموال و متاع او دست يافت و هرچه يافت ميان لشكريان خويش تفرقه كرد و بازگرديد در حالى كه با تمام نيرو قصد برانداختن غالب را داشت .\r\nغالب در اين هنگام بزرگترين و كاردان‌ترين سرداران اندلس بود و در ثغر سپاهىگران داشت . پس به قتال سپاه ابن ابى عامر از جاى بجنبيد . در آغاز چندبار\r\n\r\n\r\n","description":"","footnote":"\r\n( 7 ) . به اسپانيايى  azneitA  ، در شمال وادى الحجاره در مغرب مدينهء سالم و نزديك آن .\r\n","page_name":" 529 ","page_number":537},
  {"content":"\r\n\r\nبر لشكر ابن ابى عامر غلبه يافت ، سپس چنان ديد كه از راميروى سوم پادشاه ليون مدد جويد . او نيز لشكرى به يارىاش فرستاد . ابن ابى عامر به جنگ او مصمم شد و دو سپاه در برابر دژ شنت بجنت  etneciV naS  در نزديكى انتيسه روبه‌رو شدند و نبردى سخت را آغاز كردند . غالب و لشكرش دليريها نمودند و در آغاز پيروزى از آن آنان بود ، ولى به ناگاه غالب مرده از اسب فروافتاد و كس سبب فروافتادن او ندانست زيرا به دست كسى كشته نشده بود . سرش را بريدند و نزد ابن ابى عامر بردند . سپاه او دستخوش وحشت و اضطراب شد . سپاه اندلس به تعقيبش پرداخت و بسيارى را بكشت و اسير كرد . از مسيحيانى كه به يارى او آمده بودند نيز خلق بسيارى كشته شدند .\r\nاميرى از امراى مسيحى به نام راميرو پسر سانچو اباركا « 8 » از امراى بشكنس نيز در ميان كشتگان بود . همچنين جمع كثيرى از امرا و سرداران مسلمان نيز به قتل رسيدند .\r\nاين گروه نيز همانند غالب با سياست ابن ابى عامر مخالفت مىورزيدند . اين واقعه در چهارم محرم سال 371 ه / اوت 981 م اتفاق افتاد « 9 » .\r\nفيلسوف ابن حزم از پدر خود ابن حزم وزير ، وزير ابن ابى عامر كه در اين نبرد همراه او بوده واقعه را به تفصيل - آنچنانكه خود ديده است - روايت مىكند و هيئت ظاهرى غالب را در خلال نبرد توصيف مىنمايد كه : « غالب پيرمردى در حدود هشتاد ساله بود . بر اسبش نشسته و كلاه درازى بر سر نهاده بود و عصبابه‌اى بر پيشانى بسته بود » . و گويد كه او جمع كثيرى از مسلمانان و مسيحيان گردآورد و از جناح راست حمله را آغاز كرد . جعفر بن على و برادرش يحيى و بربرها در اين جناح بودند . غالب در حمله‌اى اينان را از جاى بجنبانيد و صفوفشان را درهم ريخت . سپس به جناح چپ حمله كرد . وزير ، ابن حزم با ديگر بزرگان در اين جناح بودند . با اينان نيز چنان كرد كه با جناح راست كرده بود . سپس آمادهء حمله به قلب شد . در قلب سپاه ، ابن ابى عامر خود ايستاده بود . غالب مىگفت : « بارخدايا ، اگر من براى مسلمانان از ابن ابى عامر بهترم مرا يارى كن . و اگر او بهتر است او را يارى نماى » . ابن حزم سپس از اسب\r\n\r\n\r\n","description":"","footnote":"\r\n( 8 ) . در روايات عربى رذمير بن شانچه و معروف به « براى قرجه » .\r\n( 9 ) . ابن عذارى ، البيان المغرب ، ج 2 / ص 298 و 299 . ابن الخطيب ، اعمال الاعلام ، ص 62 و 63 . همچنين :  432 332 . p . II . loV . tsiH : yzoD . \r\n","page_name":" 530 ","page_number":538},
  {"content":"\r\n\r\nفروافتادن غالب را چنين بيان مىدارد كه : « غالب اسب خود بجهانيد و جبههء جنگ را رها كرد و به خندقى كه در يك سوى لشكرگاه بود ، كناره گرفت . يارانش پنداشتند كه به قضاى حاجت مىرود . چون دير آمد جمعى بدان سوى اسب راندند ، ديدند كه از اسب به زير افتاده و مرده است . در پيكر او هيچ نشانى از ضربت شمشير يا تير ديده نشد . اسبش نيز در كنارش ايستاده بود و دهنهء خود را مىجويد . كس سبب مرگ او درنيافت . چون يارانش چنان ديدند هريك به نحوى مىخواست از كشتهء او بهره‌اى جويد . بعضى نزد ابن ابى عامر شتافتند و خبر بدادند . ابن ابى عامر باور نكرد تا كسى آمد و انگشترى او آورد و ديگرى دست او آورد و ديگرى سر او را » .\r\nابن ابى عامر قساوت به حد اعلى رسانيد و فرمان داد پيكر خصم دليرش را مثله كردند و پوستش را از كاه بينباشت و بر در قصر قرطبه بياويخت و سرش بر دروازهء شهر الزاهره آويختند . فيلسوف ابن حزم كه در آن ايام جوانى بوده به هنگام فرود آوردن سر و ويران كردن شهر در سال 399 ه / 1008 م خود آن را ديده است « 10 » .\r\n* از اينجا يك سلسله نبردهايى ميان ابن ابى عامر و ممالك مسيحى اسپانيا درمىگيرد .\r\nابن ابى عامر خود در اين نبردهاى بىامان شركت دارد و عاقبت از همه پيروزمند بيرون مىآيد و در هيچ يك منهزم نمىشود . در بسيارى از روايات اسلامى از جنگهاى ابن ابى عامر سخن رفته و گفته‌اند كه بيش از پنجاه غزوه بوده است ، ولى دربارهء آنها تفصيل داده نشده و به‌طور واضح مشخص نيست كه در چه زمانى و در چه مكانى اتفاق افتاده‌اند « 11 » . ابن خلدون در اين باب گويد : « او براى نبرد خود به دار الحرب مىرفت .\r\nدر ايام فرمانروايىاش پنجاه و دو جنگ كرده و در هيچ جنگى شكست نخورده و\r\n\r\n\r\n","description":"","footnote":"\r\n( 10 ) . رجوع كنيد به ابن حزم در رسالهء نقط العروس ( نشر يافته در مجلة كلية الاداب در قاهره ، دسامبر سال 1951 ) ، ص 81 و 82 .\r\n( 11 ) . ابن الابار در حلة السيراء گويد كه مورخ بزرگ ابو مروان بن حيان در كتاب بزرگى كه در اخبار دولت عامرى تأليف كرده از اين جنگها به تفصيل سخن گفته ، ولى اين كتاب هنوز به دست ما نرسيده است . ص 149 .\r\n","page_name":" 531 ","page_number":539},
  {"content":"\r\n\r\nلشكرش از كار بازنمانده و هر دسته و گروهى را كه مىفرستاده پيروز باز مىگشته است . » « 12 »\r\nدر روايات اسلامى از علل اين نبردهاى پىدرپى به اجمال سخن رفته است ، ولى حقيقت اين است كه ابن ابى عامر در اين سلسله جنگها يك هدف مهم سياسى را تعقيب مىكرده است كه امراى پيشين اندلس در آن باب نمىانديشيده‌اند يا برايشان وسيلهء تحقق بخشيدن به آن نبوده است ، و آن اين است كه ابن ابى عامر مىخواست ممالك مسيحى اسپانيا را به كلى از ميان ببرد و اقوامى را كه خواهان استقلال ملى بودند نابود سازد و سراسر شبه جزيره را زير فرمان خلافت درآورد . ابن ابى عامر در جنگهايش روشى بر خلاف امرا و سران سلف خود داشت ، بدين معنى كه اينان بيشتر جنگهايشان جنبهء دفاعى و رد حملات مسيحيان را داشت و حال آنكه ابن ابى عامر خود آغازگر جنگ بود و هرگز با دشمنان صلح و مصالحه نمىكرد و جز پيروزى كامل هيچ چيز قانع نبود .\r\nبه زودى خواهيم ديد كه جنگهاى ابن ابى عامر با آنكه او در پى رسيدن به چنان هدفى عالى بود و با آنكه مردى پيروز جنگ بود ، هرگز از شيوه و رسم كلى جنگهاى اسلامى تجاوز نكرد . او نيز غالب نبردهايش چون امراى پيش از خود در تابستان انجام مىگرفت و نتيجه‌اى برتر از آنچه آنها حاصل مىكردند ، حاصل نمىكرد .\r\nابن ابى عامر پس از فراغت از كار غالب ، به مملكت ليون لشكر برد تا پادشاه آن راميروى سوم را كه به يارى دشمن او غالب لشكر فرستاده بود ، گوشمال دهد .\r\nراميرو با اين عمل خود ، در امور داخلى اندلس دخالت كرده بود . محمد بن ابى عامر آهنگ شهر استوار سموره در شمال شلمنقه نمود و در اوايل سال 371 ه / 981 م شهر را محاصره كرد ، ولى نتوانست به زودى بر قلعهء آن دست يابد . ازاين‌رو قلعه را رها كرد و در آن حوالى دست به كشتار و تاراج زد . سپاهيانش از ويرانى و قتل لحظه‌اى دريغ نكردند و صدها روستا و مزرعه را به آتش كشيدند . مسيحيان سر در بيابانها و دره‌ها و كوهها نهادند . راميروى سوم نزد گارسيا فرناندز كنت قشتاله و سانچو پادشاه ناوار رفت و هرسه براى نبرد با ابن ابى عامر پيمان بستند و نيروهاى مشتركشان براى رويارويى با او در حركت آمد . در خارج شهر روضه ، جنوب\r\n\r\n\r\n","description":"","footnote":"\r\n( 12 ) . ابن خلدون ، العبر ، ج 4 / ص 148 . ابن الاثير ، الكامل ، ج 8 / ص 224 و ج 9 / ص 12 .\r\n","page_name":" 532 ","page_number":540},
  {"content":"\r\n\r\nغربى شنت منكش « 13 » نبرد درگرفت . مسيحيان منهزم شدند و جماعت كثيرى از آنان به قتل رسيد . مسلمانان بردژ مشهور شنت منكش غلبه يافتند . ابن ابى عامر سپس لشكر به شمال به سوى شهر ليون پايتخت كشور ليون برد . راميرو در آنجا با سپاه خود برسر راه ايستاده بود . مسلمانان آهنگ شهر ليون كردند و در نخستين حمله تا دروازه‌هاى شهر پيش راندند . ولى زمستان دررسيد و لشكر اسلام گرفتار برف و سرماى شديد شد . به ناچار جنگ را رها كرد . ابن ابى عامر پس از نبردى كه چند ماه مدت گرفته بود به قرطبه بازگرديد « 14 » .\r\nابن ابى عامر پس از اين پيروزى و در اواسط سال 371 ه / اواخر سال 981 م ارتقاى مقام يافت و الحاجب المنصور لقب گرفت و مقرر شد كه نام او در خطبه‌ها بر منابر بياورند و نامه‌ها و فرمانها با اين عنوان « الحاجب المنصور محمد بن ابى عامر » صدور يافت و نامش بر سكه‌ها نقش كردند و مقرر شد كه وزرا و رجال دولت چون به حضورش مىآيند بر دستش بوسه زنند . در اطراف او و اطراف خانه‌اش تشريفات ملوكانه آشكار شد . ابن ابى عامر از اين پس زمام كليهء امور را به دست گرفت و براى خليفهء اموى جز نام خلافت هيچ نماند « 15 » . و ما از ابن ابى عامر با لقب او المنصور نيز ياد مىكنيم .\r\nالمنصور محمد بن ابى عامر ، جعفر بن على الاندلسى را به قرطبه فراخوانده بود و او را به مقام وزارت فرابرده بود تا با نفوذ سردار سپاه ، غالب معارضه كند و به وسيلهء او دوستى بربر را جلب نمايد . اكنون از وجود او و قدرتى كه به‌هم زده بود بيمناك شده بود و بيم آن داشت كه چه‌بسا مانند غالب به طمع فرمانروايى مطلق افتد و در آن سوى دريا در سرزمين بربر آشوبى برپا سازد . اين بود كه مجلس سورى ترتيب داد و او را نيز دعوت كرد و ساقيان را اشارت فرمود تا بيش از اندازه شرابش دهند تا مست و بى خود شد . سپس كسانى را گماشت تا در راه كه به خانه مىرفت در نهان كشتندش و سرش را نزد او آوردند . اين واقعه در سال 372 ه اتفاق افتاد . ابن ابى عامر از مرگ قربانى خويش اظهار اندوه كرد . اين جنايت مدهش در دفتر زندگى او\r\n\r\n\r\n","description":"","footnote":"\r\n( 13 ) . به اسپانيايى : روضه  adeuR  و شنت منكش  sacnamiS . \r\n( 14 ) .\r\n . I . loV ) . de eme 3 ( , sehcrehceR ; 532 432 . p . II . loV . tsiH : yzoD . 181 081 . p \r\n( 15 ) . ابن خلدون ، العبر ، ج 4 / ص 148 . ابن عذارى ، البيان المغرب ، ج 2 / ص 299 و 300 .\r\n","page_name":" 533 ","page_number":541},
  {"content":"\r\n\r\nهمانند صفحهء سياهى نمودار ماند « 16 » .\r\nدر اين هنگام اوضاع در ليون پريشان شد . راميروى سوم به سبب شكستها و هزيمتهاى پىدرپىاش اعتبار خود را از دست داده بود و چون همواره درصدد بسط قدرت حكومت استبدادى خويش بود ، مردم به خشم آمده بودند و قصد انتقامجويى داشتند . طولى نكشيد كه در جليقيه مهمترين ولايات او آتش انقلاب فروزان شد و اشراف آن نواحى خواستار خلع پادشاه خود شدند . اينان مىخواستند پسر عمش برمودو ( يا برمند ) را به جايش بنشانند . در اكتبر سال 982 م برمودو تاج پادشاهى ليون را در شهر شنت‌ياقب بر سرنهاد . راميرو لشكر به جنگ او برد و در شهر بورتليا داريناس در حدود ليون و جليقيه نبرد درگرفت . برمودو بازگشت و بار ديگر لشكر گردآورد و به جنگ راميرو شتافت . اين‌بار او را شكست داد و در ماه مارس سال 984 م بر شهر ليون مستولى گرديد . راميرو به شهر استرقه پناه برد و از المنصور بن ابى عامر يارى خواست و گفت كه به فرمان او گردن خواهد نهاد ، ولى پس از چند ماهى بمرد . مادرش كوشيد به يارى ابن ابى عامر به‌جاى پسر فرمان راند ، ولى ابن ابى عامر گوش به حرفش نداد . از سوى ديگر برمودو دريافت كه نمىتواند در برابر تعرض اشراف مقاومت كند و به پادشاهى خود ادامه دهد مگر آنكه المنصور محمد بن ابى عامر پشتيبان او باشد . اين بود كه نزد او كس فرستاد و اظهار فرمانبردارى نمود . ابن ابى عامر بپذيرفت و با فرستادن لشكرى ، به ياريش برخاست . برمودو توانست مخالفان خويش را در نواحى مختلف مملكت به فرمان درآورد . از آن پس در مملكت ليون يك پادگان بزرگ از سپاهيان مسلمين استقرار يافت .\r\nبدين‌گونه ليون شهر مسيحى اسپانيا براى نخستين بار به صورت يكى از ولايات تابع حكومت قرطبه درآمد و بدان جزيه پرداخت . اين اولين ثمرهء سياست منظم جنگى المنصور محمد بن ابى عامر بود .\r\nمحمد بن ابى عامر از اين پس رهسپار شمال‌شرقى اندلس گرديد و لشكرى عظيم براى نبردى مهم بسيج كرد . اقدام به اين جنگ تا آن زمان در خاطر هيچ يك از امراى اندلس خطور نكرده بود . در ماه ذو الحجهء سال 374 ه / ماه مه 985 م با نيروى خود از قرطبه\r\n\r\n\r\n","description":"","footnote":"\r\n( 16 ) . ابن عذارى ، البيان المغرب ، ج 2 / ص 301 . ابن الخطيب ، اعمال الاعلام ، ص 65 .\r\n","page_name":" 534 ","page_number":542},
  {"content":"\r\n\r\nخارج شد . جماعتى از نويسندگان و شاعران نيز با او بودند و در خلال سفر در مجلس او حاضر مىآمدند . گويند كه اين جنگ بيست و چهارمين جنگ او بود . ابن ابى عامر به سوى جنوب راند و به البيره ( غرناطه ) درآمد . سپس به سوى دشت فلورقه به مشرق راند و از تدمير و مرسيه گذشت . بيست و سه روز در مرسيه مهمان احمد بن دجم بن خطاب و پسرش ابو الاصبغ موسى بود . ابن خطاب از بزرگترين مردان اندلس بود و از حيث وجاهت و توانگرى و بخشندگى بىمانند . در حقيقت تعجب‌آور است كه كسى بتواند در چنان مدتى چنومردى و حواشى و لشكرش را مهمان كند و آن همه هزينه به عهده گيرد و دست سخا بگشايد و در عشرت صحنه‌هايى بروز دهد كه تنها در داستانهاى هزار و يك شب توان يافت . ابن خطاب با اين اقدام در عداد يكى از دوستان المنصور درآمد و در نزد او مقامى شامخ يافت « 17 » .\r\nالمنصور از اين پس با سپاه خود عازم شمال شد . آهنگ شهر مرزى بزرگ برشلونه را داشت . برشلونه از آغاز فتح اسلامى قريب يك قرن در دست مسلمانان بود و از مهمترين ثغور شمال‌شرقى اندلس به‌شمار مىآمد ، ولى پادشاه فرنگان شارلمان يا كارل كبير در سال 801 م / 185 ه در ايام حكم بن هشام پس از محاصره‌اى طولانى و پس از آنكه مسلمانان به وجهى نيكو از آن دفاع كردند ، آنجا را در تصرف آورد .\r\nفرنگان برشلونه را مركز ولايت گوتى كه بعدها رشد كرد ، قرار دادند . كنتهاى گوتى ، حاكمان آن توانستند با گذشت زمان آن سرزمين را خود از دست فرنگان بستانند و آن را امارتى مستقل گردانند . اين امارت همان امارت قطلونيه است كه مدتى استقلال خود را حفظ كرد و پس از آن در مملكت نيرومند آراگون مندمج شد « 18 » . المنصور محمد بن ابى عامر سپاه خود را در قطلونيه به جنبش آورد و لشكر امير آن كنت بوريل را در اواخر ماه ژوئن درهم شكست و در اوايل ماه ژوييه بر اراضى خارج شهر برشلونه مشرف گرديد .\r\nهنوز چند ماهى نگذشته بود كه مسلمانان به شهر حمله كردند و در روز دوشنبهء نيمهء صفر سال 375 ه / ششم ژوييهء سال 985 م به شهر درآمدند « 19 » و آن را ويران ساختند و\r\n\r\n\r\n","description":"","footnote":"\r\n( 17 ) . ابن الابار در الحلة السيراء ، به نقل از ابن حيان و ابن فياض ، ص 251 ، 252 و 253 .\r\n( 18 ) . رجوع كنيد به همين كتاب ، ص 252 .\r\n( 19 ) . روايات مسلمانان با روايات مسيحيان در اين باب متفق است . رجوع كنيد به ابن الخطيب ، الاحاطه ، ج 2 / ص 71 . همچنين :  932 . p . II . loV . tsiH : yzoD . \r\n","page_name":" 535 ","page_number":543},
  {"content":"\r\n\r\nبه آتش كشيدند و بيشتر مردمش را كشتند و چون رفتند جز بيابانى برجاى ننهادند .\r\n« اودلرادو » نايب كنت برشلونه در ميان اسيران بود . او را به قرطبه بردند . ساليان دراز در آنجا در اسارت ماند . ظاهرا المنصور محمد بن ابى عامر نمىخواست برشلونه را براى هميشه نگهدارد ، بلكه مىخواست قواى مسيحيان را در اين‌جانب سرزمينهاى دور شبه‌جزيرهء اسپانيا درهم شكند .\r\n* تا المنصور محمد بن ابى عامر لشكر خود به قرطبه بازگردانيد گرفتار حوادث مغرب شد . پيش از اين به هنگام سخن از عبد الرحمان الناصر و نيز پسرش حكم المستنصر از كشمكشى كه در مغرب اقصى ميان فاطميان از آغاز تشكيل دولتشان در افريقيه و امويان اندلس برپا شده بود ، حكايت كرديم و ديديم كه حكم المستنصر چگونه پس از يك سلسله حوادث و جنگهاى خونين كه ميان او و فاطميان و هم‌پيمانانشان ادريسيان مغرب درگرفت ، توانست به قدرت شيعه و ادريسيان پايان دهد و چگونه ادريسيان و زعيم بزرگشان حسن بن كنون در سال 363 ه تسليم او شدند و حسن مدتى در كنف حمايت او در قرطبه زيست ، سپس پس از دو سال همگى از قرطبه بيرون آمدند و به مصر رفتند و در ظل حمايت خليفهء فاطمى مصر العزيز باللّه بياسودند .\r\nالعزيز باللّه فاطمى در اوايل خلافتش سرگرم راندن قرمطيان از مصر و شام بود . چون قرمطيان به هزيمت رفتند و در سال 368 ه خطرشان زايل شد خليفهء فاطمى به امور مغرب روى آورد ، بدين آهنگ كه دعوت فاطميان را به مغرب اقصى بازگرداند و دعوت مروانيان را براندازد . العزيز باللّه به نايب خود در افريقيه ( تونس ) بلكين بن زيرى بن مناد صنهاجى فرمان داد كه سپاه خود به مغرب برد . بلكين در سال 369 ه لشكر در حركت آورد و بر شهر فاس مستولى شد و امراى زناته و ديگر قبايل را كه در برابرش مقاومت مىكردند تارومار كرد . اين اميران همگى به شمال گريختند و در شهر سبته متحصن شدند و نزد محمد بن ابى عامر كس فرستادند و از او يارى خواستند .\r\nابن ابى عامر به جعفر بن على بن حمدون معروف به الاندلسى كه از زعماى زناته بود فرمان داد به جنگ بلكين رود ، و به سپاه و اموال يارىاش داد . ديگر رؤساى قبايل نيز\r\n\r\n","description":"","footnote":"","page_name":" 536 ","page_number":544},
  {"content":"\r\n\r\nگرد او را گرفتند ، ولى بلكين با همهء نيرويى كه بر ضدش بسيج شده بود پيش تاخت تا بر سراسر مغرب مستولى شد و در دست دشمنان فاطميان جز قطعه‌اى از شمال هيچ باقى نماند .\r\nدر سال 373 ه / 983 م العزيز باللّه ، حسن بن كنون رئيس ادريسيان را به خواهش او از مصر به مغرب فرستاد تا ملك از دست رفتهء خويش بازستاند . او را منشور داد و بلكين نايب خود در مغرب را فرمود كه هرچه نياز دارد برآورد و يارىاش كند . البته العزيز باللّه و وزيرش ابن كلس در دل مىخواستند كه از شر حسن بن كنون و يارانش و هزينه‌اى كه از جهت ايشان تحمل مىكردند ، خلاص شوند « 20 » . حسن بن كنون با لشكر اندكى كه بلكين به يارىاش گسيل داشت رهسپار مغرب شد و به نام خود دعوت كرد . بسيارى از بربرها گردش را گرفتند . بخصوص بنى يفرن علنا به اطاعت او درآمدند .\r\nابن ابى عامر خبر يافت و پسر عم خود وزير ، ابو الحكم عمرو بن عبد اللّه بن عامر معروف به عسكلاجه را با لشكرى گران به مغرب فرستاد تا به كار او و دعوتش پايان دهد .\r\nابوالحكم عسكلاجه از دريا گذشت و به سبته آمد تا با حسن نبرد كند . زعماى مغراوه نيز با افراد خود به دو پيوستند و مقدم بر همه رئيسشان زيرى بن عطية بن خزر بود .\r\nالمنصور لشكر ديگرى به سردارى پسر خود عبد الملك به يارىاش فرستاد . عسكلاجه حسن بن كنون را منهزم ساخت ، سپس او را در محاصره گرفت ، آن‌قدر كه ناتوان شد و جز امان خواستن و تسليم شدن چاره‌اى نداشت . حسن درخواست كرد كه اجازت دهند مانند گذشته به اندلس آيد . اين خواست اجابت شد و عسكلاجه برفور به قرطبه كس فرستاد تا از ابن ابى عامر اجازت خواهد . چون ابن ابى عامر از آمدن حسن بن كنون به قرطبه آگاه شد ترجيح داد پيمانى را كه پسر عمش با حسن بسته بشكند و به حيات اين دشمن كينه‌توز كه بار ديگر بر حكومت قرطبه خروج كرده است پايان دهد . پس كسى را فرستاد تا او را در راه بكشت و سرش را بياورد . اين واقعه در ماه جمادى الاول سال 375 ه / اواخر سال 985 م بود . با مرگ حسن بن كنون دعوت ادريسيان در مغرب اقصى پايان گرفت و يارانشان به اطراف پراكنده شدند .\r\nپس از اين حادثه ، المنصور محمد بن ابى عامر ، وزير حسن بن احمد بن\r\n\r\n\r\n","description":"","footnote":"\r\n( 20 ) . نبذ تاريخية فى اخبار البربر ، ص 19 .\r\n","page_name":" 537 ","page_number":545},
  {"content":"\r\n\r\nعبد الودود السلمى را منشور امارت مغرب داد و دست او در كارها گشاده گردانيد و گفتش در سراسر مغرب به استمالت بربرها پردازد . البته نبايد فراموش كرد كه بربرها همواره پشتيبانان ابن ابى عامر بوده‌اند و او را در سركوب قبايل عرب در اندلس يارى كرده بودند و ابن ابى عامر سپاهيان و حواشى و بسيارى از رجال دولت و لشكر خود را از ميان آنان برگزيده بود . وزير در سال 376 ه به مغرب رفت و در فاس فرود آمد و كارهاى بلاد در ضبط آورد . امراى زناته و مغراوه گرد او را گرفتند . چون ديد كه زيرى بن عطيه زعيم قبيلهء مغراوه را با مروانيان دل يكى است او را به دوستى برگزيد و با او پيمان بست . المنصور محمد بن ابى عامر ، زيرى بن عطيه را به قرطبه فراخواند . زيرى به قرطبه رفت . ابن ابى عامر از او استقبالى شايان به عمل آورد و به نيكوترين وجهى مورد نواخت خويش قرارش داد و او را فرمان داد كه به جنگ بنى يفرن ياران فاطميان رود . چون زيرى به مغرب بازگرديد با وزير حسن بن احمد به قتال بنى يفرن رفت كه زعيمشان يدو بن يعلى بود ، ولى شكست خورد و وزير حسن بن احمد مجروح گرديد و در سال 381 ه با همان جراحت بمرد . چون ابن ابى عامر خبر يافت منشور امارت مغرب به زيرى بن عطيه داد و او را به ضبط امور و يارى كردن سپاه خلافت و ياران حسن فرمان داد . زيرى نيز با قدرت و مهارت تمام كارها براند . مردى دورانديش بود با روحيه‌اى قوى و عزمى جزم . كارش بالا گرفت و پايه‌هاى تسلطش استقرار يافت ، ولى همچنان گرفتار بنى يفرن و غير ايشان بود و مدتى جنگ ميانشان ادامه داشت « 21 » .\r\nدر سال 382 ه / 992 م محمد بن ابى عامر ، زيرى بن عطيه را فراخواند تا براى بار دوم نزد او رود . زيرى پسر خود المعز را به‌جاى خود در مغرب نهاد و به قرطبه رفت و هديه‌اى عظيم به المنصور تقديم داشت كه از آن جمله بود پرندگان نادر و حيوانات عجيب و چند شير . ابن ابى عامر اكرامش كرد و او را در قصر مصحفى فرود آورد و اموال وصلات بسيار ارزانى داشت و به لقب وزارت سرافرازش نمود و بار ديگر فرمان حكومت به او داد و گفت هر سرزمينى را كه بر آن غلبه كند از او\r\n\r\n\r\n","description":"","footnote":"\r\n( 21 ) . در حوادث مغرب اقصى رجوع كنيد : ابن خلدون ، العبر ، ج 7 / ص 28 - 30 . السلاوى ، الاستقصاء ، ج 1 / ص 88 - 92 . نبذ تاريخية فى اخبار البربر ، ص 17 - 21 .\r\n","page_name":" 538 ","page_number":546},
  {"content":"\r\n\r\nباشد . ولى زيرى از لقب وزارت نه تنها خوشدل نشد كه ناخشنود گرديد ، زيرا او خود را در مقام امارت تلقى مىكرد . پس از دريا بگذشت و به العدوه در مغرب آمد ، تلخكام و نوميد . چون وارد طنجه شد ، دريافت كه دشمنان سرسختش بنى يفرن و اميرشان يدو بن يعلى فرصت غنيمت شمرده به فاس آمده‌اند و آنجا را تصرف كرده‌اند و بسيارى از رجال قبيلهء مغراوه را كشته‌اند . زيرى شتابان به سوى فاس راند و قواى خود گرد آورد . ميان دو قبيلهء مغراوه و بنى يفرن چند جنگ درگرفت كه بسيارى از دو گروه كشته شدند و به هزيمت بنى يفرن و كشته شدن اميرشان يدو بن يعلى انجاميد .\r\nزيرى در سال 383 ه سر او را براى المنصور فرستاد .\r\nزيرى پس از هزيمت بنى يفرن و ركود كارشان نيرومندترين امراى مغرب شد و قلمرو او در ساير نواحى مغرب بسط يافت . زيرى همچنان به ظاهر نسبت به محمد بن ابى عامر اظهار وفادارى مىكرد و دعوت بنى اميه را ادامه مىداد ، ولى در دل هوسهاى ديگرى مىپخت . چون فاس در جانب غربى بلاد مغرب بود و به مواطن قبايلى كه دشمن او بودند نزديك بود نمىتوانست نقشه‌هاى خود را عملى سازد . اين بود كه آهنگ شهرى تازه براى مركز دولت خود نمود . زيرى شهر وجده را در جنوب شرقى مليله و در جنوب غربى تلمسان و نزديك به آن بساخت و در قصبه‌اى استوار قصرى بنا كرد و گرداگرد آن را بارويى ستبر كشيد و اموال و ذخاير خود به آنجا برد و خاندان و حشم خود در آنجا نهاد . در سال 386 ه / 996 م آنجا را به عنوان مركز فرمانروايى خود برگزيد . وجده در ميان دو مغرب ، مغرب اوسط و مغرب اقصى افتاده بود و موقعيتى شايان داشت « 22 » .\r\n* اكنون اندكى حوادث مغرب را رها مىكنيم و به حوادث اندلس بازمىگرديم .\r\nمحمد ابن ابى عامر چنان كه سنت او بود به غزو ممالك مسيحى لشكر برد . اوضاع ليون به سبب وجود يك پادگان از لشكر مسلمانان در آنجا براى فرمانروايانش مطلوب\r\n\r\n\r\n","description":"","footnote":"\r\n( 22 ) . السلاوى ، الاستقصاء ، ج 1 / ص 92 .\r\n","page_name":" 539 ","page_number":547},
  {"content":"\r\n\r\nنبود ، زيرا هميشه ميان مسيحيان و مسلمانان كشمكش درمىگرفت و اوضاع آشفته مىشد . برمودو پادشاه ليون چون جاى پاى استوار كرد منتظر فرصتى بود تا مسلمانان را از كشور خود براند . پس به گردآورى لشكر و ساز نبرد پرداخت و روزى بر سر مسلمانان تاخت و آنان را از ليون براند و از محدودهء كشور خود دور كرد . محمد بن ابى عامر مجبور شد بار ديگر لشكر به ليون برد . پس با قواى خود عازم شمال شد . اراضى مملكت ليون را زير پى سپرد ، سپس به سوى مغرب راند و به قلمريه رسيد . قلمريه در شمال پرتغال نزديك درياى محيط بود . در ژوئن سال 987 م / 377 ه بر آن مستولى شد و به ويران ساختن آن پرداخت تا آنجا كه از آن شهر جز بيابانى برجاى نماند و تا هفت سال براين منوال بود . در خلال اين احوال بشكنس يا ناواريها به سردارى پادشاهشان سانچو بر اراضى ثغر شمالى حمله كردند و ابن ابى عامر به قتالشان لشكر بيرون برد و آنان را تا شهر بنبلونه پايتخت ناوار واپس نشاند . در اينجا روايات مسيحى مىگويند كه مسيحيان بازگشتند و بر مسلمانان تاختند و در اواخر سال 987 م مسلمانان را منهزم ساختند و براين مىافزايند كه سپاهى از فرانسويان در همين هنگام به برشلونه حمله كرد و چند كشتى از دريا نيز آنان را يارى مىنمود . اين سپاه برشلونه را كه تازه به دست مسلمانان افتاده بود بار ديگر تصاحب كرد . البته ما گفتيم كه چون مسلمانان برشلونه را تصرف كردند قصد نگهداشتن آن نداشتند و به تخريب و آتش زدنش اكتفا كردند .\r\nروايت اسلامى از اين نبرد سخن گفته ولى به هزيمت مسلمانان اشارت نكرده و اين جنگ را غزاة البياض ناميده و تاريخ وقوع آن را در سال 379 ه / 989 م ضبط كرده است . اين روايت حاكى است كه محمد بن ابى عامر با لشكر خود به سرقسطه بازگشت و در آنجا با پسر خود عبد الملك كه از جنگهاى مغرب بازمىگشت ديدار كرد « 23 » .\r\nهنوز چند ماهى نگذشته بود كه المنصور محمد بن ابى عامر جنگ از سر گرفت .\r\nدر بهار سال 378 ه / 988 م با سپاهى عظيم بيرون آمد و از نهردويره گذشت و اراضى ليون را به سوى شمال درنورديد . برمودو بيشتر لشكر خود را در شهر سموره گذاشته\r\n\r\n\r\n","description":"","footnote":"\r\n( 23 ) . ابن عذارى ، البيان المغرب ، ج 2 / ص 302 و 303 .\r\n","page_name":" 540 ","page_number":548},
  {"content":"\r\n\r\nبود ، زيرا يقين داشت كه ابن ابى عامر حملهء خود را از آنجا آغاز مىكند . ولى المنصور شتابان به ليون رفت و چون ليون باروهايى استوار داشت چندى مقاومت كرد ، ولى عاقبت پس از نبردى سخت ديوارها فرويخت و سردار لشكر آن كنت گونزالوو گونثالث كشته شد . مسلمانان به شهر درآمدند و بناهايش را خراب كردند و ساكنانش را از ميان بردند و چون شهر را ترك كردند جز تل خاكى برجاى نگذاشتند . محمد بن ابى عامر سپس رهسپار جنوب شده به سوى سموره راند . در راه كه مىرفت چند دير از جمله دو دير عظيم اسلونزا و سهاگون را آتش زد و شهر سموره را در محاصره گرفت .\r\nبرمودو خود در نهان از شهر بيرون آمد و ساكنان شهر مجبور شدند شهر خود را تسليم كنند . المنصور فرمان تاراج داد . جمعى از بزرگان شهر ( كنتها ) مجبور شدند سر به فرمان فرودآورند . از آن پس در دست برمودو از همهء مملكتش جز قطعه‌اى از كوهستانهاى شمال غربى جليقيه چيزى باقى نماند « 24 » .\r\nسال بعد در ثغر اعلى حوادث مهمى رخ داد . ثغر اعلى و مركز آن سرقسطه بدان سبب كه در ناحيهء شمال و دور از قرطبه واقع شده بود همواره مركز آشوبها و انقلابهاى پىدرپى بود . حكام آن پسران هشام تجيبى كه بر بنى قسى غلبه يافته بودند سرقسطه را از زمان امير عبد اللّه از آن خود كرده بودند و از نوعى استقلال محلى برخوردار بودند و مىكوشيدند تا آنچه را به دست آورده‌اند نيكو نگهدارند ، در عين حال به حكومت مركزى هم ولو اسما وفادار بودند . حاكم ثغر اعلى در آن ايام عبد الرحمان بن مطرف تجيبى ، مراقب سياست محمد بن ابى عامر بود كه چگونه حكومتهاى محلى را از ميان مىبرد ، ازاين‌رو از عاقبت كار خويش به وحشت افتاد و براى يافتن راهى جهت حمايت از سلطهء خويش به تكاپو افتاد . از جمله بىميل نبود كه با همسايگان مسيحى خود در ناوار و قشتاله همانند اسلافش در عهد الناصر عقد دوستى بربندد ، ولى حوادثى پيش آمد كه او را به سوى ديگرى متوجه نمود . از اين قرار كه عبد اللّه پسر محمد بن ابى عامر از پدرش كه پسر ديگر خود عبد الملك را بر او برترى مىنهاد و او را مورد اعتماد خود ساخته بود ، دلخوش نبود . عبد اللّه جوانى بيست و يك ساله بود و مىدانست كه در شجاعت و ديگر صفات و سجايا بر برادر خود برترى دارد ، ولى پدر با او\r\n\r\n\r\n","description":"","footnote":"\r\n( 24 ) . ابن خلدون ، العبر ، ج 4 / ص 181 . همچنين :  542 442 . p . II . loV . tsiH : yzoD . \r\n","page_name":" 541 ","page_number":549},
  {"content":"\r\n\r\nيكدل نيست و بر او اعتماد نمىكند و مىترسد كه از او شرى زايد « 25 » . عبد اللّه به سرقسطه رفت و نزد فرمانرواى آن عبد الرحمان بن مطرف فرود آمد . او نيز با ابن ابى عامر دل بد داشت . عبد الرحمان فرصت غنيمت شمرد و از عبد اللّه دلجويى كرد و آتش كينهء پدر را در دل او شعله‌ور ساخت . هردو چنان نهادند كه در اولين فرصتى كه دست مىدهد كار المنصور محمد بن ابى عامر را تمام كنند و كشور اندلس را ميان خود تقسيم نمايند .\r\nعبد اللّه بر قرطبه و آن سوى آن مستولى شود و عبد الرحمان بر ثغر و متعلقات آن .\r\nدر اين توطئه برخى اكابر سپاه و دولتمردان نيز كه با المنصور سر معارضه داشتند شركت جستند . سركردهء اينان وزير عبد اللّه بن عبد العزيز المروانى حاكم طليطله معروف به الربضى بود .\r\nخبر اين توطئه در حالى كه هنوز نضج نگرفته بود به ابن ابى عامر رسيد .\r\nدست به حيله‌گرى زد . نخست پسر خود عبد اللّه را از سرقسطه فراخواند و در حق او نيكيها نمود و او را وعده‌ها داد . سپس وزير مروانى را از فرمانروايى طليطله به گونه‌اى پسنديده دور كرد ، آنگاه از وزارت عزلش نمود و در خانه‌اش محبوس داشت .\r\nپس از آن چون تابستان در رسيد ، عزم غزاى قشتاله نمود و از حكام مرزى مدد خواست .\r\nاز اطراف به ديدارش گرد آمدند . عبد الرحمان بن مطرف التجيبى نيز با يارانش در آن ميان بود . هركس از هر جاى كه بود به شهر وادى الحجاره كه به فرمان او مركز تجمع لشكرها شده بود ، رهسپار گرديد . در آنجا اهل ثغور به تحريك ابن ابى عامر زبان به شكايت از عبد الرحمان گشودند و گفتند ارزاق آنان را احتكار كرده و به آنان نمىدهد . المنصور فرمان عزلش را صادر كرد ، ولى تا دل بنى هشام را به دست آورد پسر او يحيى ملقب به سماحت را به‌جاى پدر برگزيد . اين حادثه در پايان ماه صفر سال 379 ه اتفاق افتاد . هنوز چند ماهى نگذشته بود كه فرمان داد عبد الرحمان را بگيرند و به حساب كشند . چون از الزاهره بازگشت اعدامش كرد « 26 » .\r\nالمنصور محمد بن ابى عامر در همان هنگام پسرش عبد اللّه را به لشكرگاه خواند .\r\nمىترسيد از او حركتى صادر شود . سپس با لشكر خود راهى شمال شد و به شنت اشتبن رفت . در همان حال كه شهر را در محاصره گرفته بود پسرش عبد اللّه با چند تن از\r\n\r\n\r\n","description":"","footnote":"\r\n( 25 ) . ابن عذارى ، البيان المغرب ، ج 2 / ص 305 و 306 .\r\n( 26 ) . ابن عذارى ، البيان المغرب ، ج 2 / ص 304 .\r\n","page_name":" 542 ","page_number":550},
  {"content":"\r\n\r\nغلامانش بگريخت و به گارسيا فرناندز كنت قشتاله پيوست . كنت او را وعدهء يارى داد . المنصور از گارسيا خواست كه پسرش را تسليم كند و سوگند خورد كه دست از جنگ با او برنمىدارد تا گارسيا دست از نگهدارى پسرش بردارد . گارسيا سر برتافت و نبرد درگرفت . المنصور به سوى مشرق تاخت و بر اوسمه ( وخشمه ) مستولى شد و در آنجا پادگانى اسلامى مستقر ساخت و پس از اندك زمانى به « قبه » لشكر برد و پىدرپى سپاه گارسيا را درهم مىشكست تا عاقبت زبان به تضرع گشود كه دست از او بدارد .\r\nابن ابى عامر به تضرعش گوش فراداد . گارسيا عبد اللّه را با جماعتى از بزرگان قشتاله نزد پدر فرستاد . سعد خادم با جمعى از سواران به استقبالش آمدند . سعد با او ملاطفت كرد و بر دستش بوسه داد ، سپس او را با چند تن از سواران رها كرد و خود برفت .\r\nسواران او را از استرش فرود آوردند و اخطار كردند كه آمادهء مرگ باشد . عبد اللّه از استر فرود آمد و با آرامش تمام به پيشباز مرگ رفت ، با دلى قوى و شجاعتى درخور ستايش . هنگام غروب آفتاب بود كه گردنش را زدند . اين واقعه در روز چهارشنبهء چهاردهم جمادى الاخر سال 380 ه / نهم سپتامبر سال 990 م اتفاق افتاد . سرش را در حال نزد پدرش ابن ابى عامر فرستادند . او نيز سر پسر خود را با فتحنامه نزد خليفه هشام المؤيد فرستاد . پيكرش را در همانجا كه كشته بودندش به خاك سپردند . به هنگام اعدام بيست سال داشت . اين جنگ ابن ابى عامر كه در خلال آن اين حوادث رخ داد چهل و پنجمين جنگ او بود « 27 » .\r\nالمنصور محمد بن ابى عامر با كارى كه در حق فرزند خود كرد در شنيع‌ترين و وحشتناكترين صورت خود عيان مىشود . ولى برماست كه به بررسى موقعيتى كه او را به ارتكاب چنين عمل دردناكى وادار كرد بپردازيم . توطئهء عبد اللّه بر ضد پدر و همدستى او با تجيبى فرمانرواى ثغر و ديگر دشمنان حكومت مركزى از چندى پيش ، سپس التجاى او به امير قشتاله دليل قطعى و بارزى است بر بدخواهى او و خطرناك بودن هدفش . اگر اين توطئه به نتيجه مىرسيد فرمانروايى ابن ابى عامر پايان مىيافت و اساس دولت اسلامى كه ابن ابى عامر به استوار ساختن آن موفق شده بود ،\r\n\r\n\r\n","description":"","footnote":"\r\n( 27 ) . ابن عذارى ، البيان المغرب ، ج 2 / ص 304 و 305 . همچنين :\r\n . 842 742 . p . II . loV . tsiH : yzoD \r\n","page_name":" 543 ","page_number":551},
  {"content":"\r\n\r\nفرومىريخت و چنان كه به‌نظر محقق مىآيد ابن ابى عامر خود از قربانيان او بود « 28 » .\r\nمسلما عبد اللّه براى آنكه مجال بروز داشته باشد به ارتكاب قتل پدر ناچار بود . برخورد ابن ابى عامر با اين مسئله ، پيش از هر چيز يك برخورد قاطع سياسى بود كه از هرگونه عاطفه‌اى جز عاطفهء حفظ جان و حفظ قدرت خالى بود . براى ابن ابى عامر در ميان اسلافش الگوهاى بسيارى بود ، در هر زمان و در هر مكان . حتى در اين خاندان اموى از امرا و خلفا كسانى بودند كه دست به چنين كارهايى زده بودند . عبد الرحمان الداخل برادرزاده و پسرعموهاى خود را به كام مرگ فرستاد و امير عبد اللّه سه برادر و دو پسر خود را بكشت . سپس نوبت به عبد الرحمان الناصر لدين اللّه رسيد كه پسر و پسرعموهاى خود را به قتل رسانيد . همهء اينان به تهمت توطئه كشته شده‌اند . همه مىخواسته‌اند خود بر سرير قدرت بنشينند . كشتن در طول تاريخ سلاح سركشان نيرومند بوده كه از آن چون سپرى براى حفظ سركشيها و سلطهء خود سود مىجسته‌اند . المنصور محمد بن ابى عامر نيز پسر را كشت تا سلطه و سركشى خود را حفظ كند و چون دست به چنان عملى زد مردم از بيم بر خود لرزيدند و وحشت سراپايشان را بگرفت « 29 » .\r\nاما عبد اللّه بن عبد العزيز المروانى يكى از اركان توطئه ، توانست در موقع مناسب بگريزد و به برمودو پادشاه ليون پناه برد .\r\nبه دنبال اين توطئه ، ابن ابى عامر مقرر داشت كه گارسيا فرناندز كنت قشتاله را بدان سبب كه پسرش عبد اللّه را بر ضد او برانگيخته و حمايت كرده بود گوشمال دهد .\r\nپس پسر او سانچو را واداشت تا به خلاف پدر برخيزد . جمع كثيرى از اشراف مملكت هم او را تأييد كردند تا كار به‌جايى رسيد كه سانچو به پدر اعلان جنگ داد .\r\nابن ابى عامر نيز به عيان به يارىاش برخاست . چون تنور جنگ افروخته شد خود به نبرد كنت در حركت آمد و بر شنت اشتبن و كلونيه مستولى شد . سپس بخشى از لشكريانش را براى ادامهء جنگ در تابستان ، در آنجا نهاد و خود به قرطبه بازگرديد .\r\nدر روايات اسلامى قصه‌اى است كه يكى از عجيب‌ترين بازيهاى تقدير به‌شمار است ، از اين قرار كه : ابو العلاء صاعد بن الحسن البغدادى به ابن ابى عامر بزكوهى\r\n\r\n\r\n","description":"","footnote":"\r\n( 28 ) . ابن عذارى ، البيان المغرب ، ج 2 / ص 306 .\r\n( 29 ) . ابن عذارى ، البيان المغرب ، ج 2 / ص 305 .\r\n","page_name":" 544 ","page_number":552},
  {"content":"\r\n\r\nهديه داد و بر گردن آن طنابى بست و آن را گارسيا - كنت قشتاله - ناميد و در روز شنبهء نيمهء ربيع الثانى سال 385 ه با قصيده‌اى به قصر او فرستاد . در آن قصيده آمده بود :\r\n يا حرز كل مخوف و امان كل * مشرد و معز كل مزلل\r\nعبد جذبت بضبعه و رفعت من * مقداره اهدى اليك بايل\r\nسميته غرسية و بعثته * فى حبله ليتاح فيه تفالى \r\nو تقدير چنان شد كه اين پيشگويى تحقق يافت . يعنى در همان روزى كه بزكوهى و قصيده به ابن ابى عامر تقديم شد كنت گارسيا فرناندز نيز به هزيمت رفت و مجروح شد و در ساحل رود دويره در نزديكى شهر القصر اسير گرديد . اين واقعه در روز بيست و پنجم ماه مه سال 995 م / اواسط ربيع الثانى سال 385 ه اتفاق افتاد .\r\nكنت پس از چند روز از زخمى كه برداشته بود بمرد و كار بر پسرش سانچو قرار گرفت ، ولى سانچو مجبور شد به مسلمانان جزيه دهد « 30 » .\r\nابن ابى عامر در پاييز اين سال به غزو ليون رفت تا پادشاه آن برمودو را به سبب حمايتش از عبد اللّه بن عبد العزيز المروانى گوشمال دهد . اوضاع در ليون نابسامان بود .\r\nاشراف فئودال بر اراضى و مزارعش مستولى شده بودند و از پادشاه جز نامى نمانده بود . برمودو از شهر ليون پايتخت كشورش بيرون آمده و استرقه را به عنوان پايتخت برگزيده بود . چون ابن ابى عامر بر او سخت گرفت ، از استرقه بيرون آمد و از او خواستار مصالحه شد و عبد اللّه بن عبد العزيز المروانى را به او تسليم كرد و به عهده گرفت كه جزيه بپردازد . ابن ابى عامر قبول كرد . سپس بر شهر سموره غلبه يافت و مسلمانان را در آنجا جاى داد و ابو الاحوص معن بن عبد العزيز التجيبى را بر آن امارت داد .\r\nبدينگونه قشتاله و ليون را به پرداخت جزيه به حكومت قرطبه وادار كرد « 31 » . عبد اللّه بن عبد العزيز را به زندان افگند و او را در غل و زنجير خويش رها كرد و با آنكه قصايد\r\n\r\n\r\n","description":"","footnote":"\r\n( 30 ) . ابن بسام ، الذخيره ، القسم الاول ، ج 1 / ص 22 و 23 . ابن الخطيب ، اعمال الاعلام ، ص 68 و 69 .\r\nالمراكشى ، المعجب ، ( قاهره 1914 ) ، ص 20 . ابن خلدون ، العبر ، ج 4 / ص 181 .\r\n( 31 ) . ابن خلدون ، العبر ، ج 4 / ص 181 . رجوع كنيد به :  942 . p . II . loV . tsiH : yzoD . \r\n","page_name":" 545 ","page_number":553},
  {"content":"\r\n\r\nمؤثرى مىسرود و طلب عفو و بخشايش مىكرد هيچ به سخن او گوش نداد « 32 » .\r\n* گفتيم كه ابن ابى عامر از سال 371 ه / 981 م رنگ فرمانروايى مطلق گرفت و خود را به الحاجب المنصور ملقب ساخت و فرمود تا به نام او بر منابر خطبه بخوانند .\r\nاز آن پس كه زمام مملكت را در دست گرفته بود اين نخستين گامى بود كه در راه فرمانروايى مطلق برمىداشت .\r\nدر سال 381 ه / 991 م يعنى پس از ده سال گام ديگر را برداشت و چون پادشاهان پسر خود عبد الملك را ولىعهد خود ساخت . عبد الملك جوانى تازه‌سال بود و هنوز سنش از هجده درنگذشته بود . ابن ابى عامر هر عنوان ديگرى را چون حاجبى و فرماندهى كل و امثال اين القاب رها كرد و به المنصور اكتفا نمود و فرمان داد كه نامه‌ها تحت عنوان « المنصور بن ابى عامر وفقه اللّه » نوشته شود و پسر خود عبد الرحمان را نيز عنوان وزارت داد .\r\nالمنصور بن ابى عامر گام سوم را پس از پنج سال ديگر ، در سال 386 ه / 996 م برداشت . در اين سال فرمان داد كه عنوان سيادت تنها خاص او باشد و هيچ كس از مردم و دولتمردان را « سيد » خطاب نكنند و تنفيذ اين فرمان را نامه به اطراف فرستاد .\r\nاز آن هنگام او را « الملك الكريم » خطاب كردند و در تكريم و تعظيم او مبالغه از حد گذرانيدند و حال او تا پايان حيات بدين منوال بود « 33 » .\r\nشكى نيست كه ابن ابى عامر وقتى به خود القاب پادشاهان مىدهد قصد ديگرى در دل دارد . او با استيلا بر دولت و به دست گرفتن همهء قدرت مملكت اكنون نيرومندترين مرد حكومت اندلس است . هم صاحب قدرت سياسى است و هم صاحب قدرت لشكرى . سپاه كه بهترين تكيه‌گاه اوست ساختهء خود اوست . بيشتر افراد آن از بربرها يا مسيحيان مزدور تشكيل يافته است و بيش از هركس به او وابسته است ، زيرا المنصور بن ابى عامر بيست سال است كه نام آن را با پيروزى همراه ساخته است .\r\n\r\n\r\n","description":"","footnote":"\r\n( 32 ) . ابن الابار ، الحلة السيراء ، ص 113 و 114 .\r\n( 33 ) . ابن عذارى ، البيان المغرب ، ج 2 / ص 315 و 316 .\r\n","page_name":" 546 ","page_number":554},
  {"content":"\r\n\r\nاينك گام ديگرى مانده تا تاج فرمانروايى خود را به صورت شرعى و قانونى بر سر نهد و آن باقى بقاياى خلافت را كه اسما در دست هشام المؤيد است از آن خود كند و حكومتى تشكيل دهد كه در اعقاب او نسل بعد نسل بماند و جانشين خلافت محتضر اموى گردد .\r\nدر اينجا دلايلى است حاكى از اينكه المنصور محمد بن ابى عامر قصد برانداختن دولت اموى را داشته است . از جمله فيلسوف ابن حزم از پدر خود ابن حزم وزير به تفصيل ماجرى را نقل كرده . خلاصه آنكه ابن ابى عامر جمعى از خواص خود را براى مشورت فراخواند كه از آن جمله بودند از وزرا ابن حزم و ابن عياش و ابن فطيس و بعضى از فقها . ابن عياش و ابن فطيس رأى او را تصويب كردند ، اما ابن حزم اين رأى را نپسنديد و گفت مىترسم اوضاع آرام مملكت بر هم خورد و المنصور كه اكنون زمام همهء امور را در دست دارد از چنين اقدامهايى بىنياز است . ولى فقها همچنان در ترديد مانده بودند و نمىدانستند چه تصميمى بگيرند ، موافقت كنند يا مخالفت « 34 » .\r\nولى از سوى ديگر آشكار است كه ابن ابى عامر خود نيز بسيار محتاطانه عمل مىكرد و آهسته گام برمىداشت و مىترسيد كه در انجام مقصود خويش سرعت و خشونت به خرج دهد . آيا ابن ابى عامر در حالى كه زمام همهء امور را به دست خود داشت و بر همهء نيروهاى دولتى و لشكرى مسلط بود از چه چيز بيمناك بود ؟ قيام ابن ابى عامر و پيش رفتنش در كسب قدرت از آغاز در شرايطى بود كه نتوانسته بود محبت و تأييد مردم را نسبت به او جلب كند . ابى ابى عامر راه خود را از ايجاد رابطه با صبح مادر هشام المؤيد آغاز كرد ، زنى كه روزگارى دراز يكه‌تاز ميدان سياست اندلس بود و اين روابط سبب زمزمه‌هايى ناپسند و گزنده شده بود . به پايمردى همين روابط خليفهء خردسال را از همهء حقوقش محروم نمود ، سپس بيرحمانه او را در خانه‌اش محبوس ساخت و از آن پس هشام يك مردهء سياسى شد و روابطش با عالم قطع گرديد . ابن ابى عامر اجازه نمىداد با كسى ديدار كند يا از قصر خارج گردد و در فرصتهاى نادرى هم كه از قصر بيرون مىآمد با برنسى كه بر سرش مىگذاشت چهره‌اش\r\n\r\n\r\n","description":"","footnote":"\r\n( 34 ) . ابن حزم ، نقط العروس ، ص 77 .\r\n","page_name":" 547 ","page_number":555},
  {"content":"\r\n\r\nرا مىپوشانيد و صفوف انبوه لشكريان در اطرافش به حركت مىآمدند ، چنان كه كسى نه مىتوانست او را ببيند نه به او نزديك شود « 35 » . مردم قرطبه اين رفتار دردناك ابن ابى عامر را مىديدند و كينهء او در دل مىگرفتند و خليفهء قانونى را به چشم يك شهيد يا يك قربانى نظاره مىكردند و برايش اندوهگين مىشدند . درست است كه ابن ابى عامر توانسته بود در اين مدت خود پيروزيهاى بسيارى به‌دست آورد و در سايهء فرمانروايى او اندلس در عزت و امن و آسايش به سر مىبرد ، ولى هيچ‌يك از اينها نتوانسته بود موضوع خليفهء محجور را به فراموشى بسپارد . از اينها گذشته ابن ابى عامر براى آنكه به اهداف خود برسد و از رقباى خود خلاص شود آنهمه خونها بر زمين ريخته بود .\r\nبنابراين ميان ابن ابى عامر و مردم فاصلهء بزرگى افتاده بود . از سوى ديگر با آنكه مردم در دورانديشى و اراده و نبوغ او در راندن كارها و امنيت بخشيدن به مملكت و فروكوفتن دشمنان به ديدهء اعجاب مىنگريستند ، هرگز نمىتوانستند او را دوست بدارند .\r\nبدين علل المنصور محمد بن ابى عامر در اقدام خود جانب احتياط را فرو نمىگذاشت و از آن بيم داشت كه مردم چشم‌پوشى نكنند و انقلابى را كه به مظاهر خلافت قانونى پايان مىدهد نپذيرند و شورش كنند . وجود صبح مادر خليفهء محجور محروم از تمام حقوق را نيز بايد به عنوان عاملى به حساب آورد . صبح با گذشت زمان يكى از دشمنان سرسخت و خطرناك او شده بود و ديديم كه چگونه در برابر خواستهاى او از آن هنگام كه ديد خلافت فرزندش را به خطر افگنده ، مقاومت مىورزيد . صبح مىكوشيد همهء كسانى را كه از ابن ابى عامر دلخوش نيستند تحت عنوان حمايت از خليفهء شرعى و نجات او از زير يوغ يك زورگو با يكديگر متحد كند . نخستين اقدام او در اين راه شعله‌ور ساختن آتش انقلاب سردار سپاه ، غالب بود . هرچند اين اقدام به شكست و مرگ غالب انجاميد ولى صبح از پاى ننشست و دست به اقدام ديگرى زد . اما با گذشت زمان پايه‌هاى قدرت ابن ابى عامر استوارتر مىشد و اساس خلافت هشام المؤيد متزلزلتر ، و كم‌كم همهء مراسم خلافت فراموش شد .\r\nچون المنصور محمد بن ابى عامر به خود لقب سيد و ملك داد صبح احساس كرد كه آخرين ضربه فرود مىآيد . ازاين‌رو براى حمايت فرزند خويش و نجات او\r\n\r\n\r\n","description":"","footnote":"\r\n( 35 ) . ابن عذارى ، البيان المغرب ، ج 3 / ص 41 . المقرى ، نفح الطيب ، ج 1 / ص 276 .\r\n","page_name":" 548 ","page_number":556},
  {"content":"\r\n\r\nاز پنجهء آن مرد استيلاجو بيش از پيش به جد درايستاد و ادعاهاى قديم خود را در باب اينكه ابن ابى عامر قدرت خلافت را غصب كرده و نمىگذارد خليفه در كارها دخالت كند ، از سرگرفت . ياران او نيز اين اتهامات را در همه‌جا بازمىگفتند . در اين هنگام به خاطرش گذشت كه به زيرى بن عطيه حاكم مغرب پيوندد و او را به دشمنى المنصور برانگيزد . پس رسولان خود را نزد او فرستاد و در نهان اموالى برايش گسيل داشت تا لشكر گردآورد و از دريا گذشته به اندلس آيد . زيرى بن عطيه يكى از دوستداران امويان بود و از اينكه ابن ابى عامر يكى از افراد اين خاندان را از حقوق خود محروم داشته بود سخت خشمگين . از ديگر سو از اينكه به هنگام آمدنش به قرطبه المنصور رعايت حق او نكرده بود كينهء او به دل گرفته بود . زيرى به دعوت صبح پاسخ گفت و علنا به انتقاد از المنصور و سياست او پرداخت و مردم را به مقاومت در برابرش و بازگرداندن حقوق خليفه به او دعوت كرد « 36 » .\r\nالمنصور مردى بيدار بود و از اقدامات نهانى صبح و يارانش به خوبى آگاه .\r\nاولين اقدام او اين بود كه دست صبح را از اموالى كه در درون قصر در اختيار داشت و مىتوانست به وسيلهء آنها شورشى بر ضد او به راه اندازد ، كوتاه كند . ابن ابى عامر بيمار بود ، پسر خود عبد الملك را با جماعتى از سپاهيان به قصر خلافت در قرطبه فرستاد .\r\nجمعى از فقها و وزرا را نيز همراه او كرد . عبد الملك با اين گروه به مجلس خليفه درآمد و در آن باب با او به گفتگو پرداخت . هشام از دشمنى با ابن ابى عامر تبرى جست و با انتقال اموال موافقت كرد . برفور همهء اموال به قصر الزاهره منتقل شد و از آن همه خزاين در قصر قرطبه هيچ نماند و در اين ميان تهديدات صبح نسبت به عبد الملك سودمند نيفتاد . گويند بهاى آن اموال ميليونها دينار بود « 37 » .\r\nچون المنصور بن ابى عامر از بيمارى شفا يافت با پسر خود عبد الملك و ديگر بزرگان دولت به قصر خليفه در قرطبه رفت و با او در خلوت سخن گفت . هشام به برترى او اعتراف كرد و از كوششهايش در امور ملك بسى سپاس گفت و گفت تا همان سياستى را كه پيش گرفته است ادامه دهد . در اينجا ابن ابى عامر اقدامى شجاعانه كرد ،\r\n\r\n\r\n","description":"","footnote":"\r\n( 36 ) . ابن عذارى ، البيان المغرب ، ج 2 / ص 302 . نبذ تاريخية فى اخبار البربر ، ص 27 .\r\n( 37 ) . ابن بسام ، الذخيره ، القسم الاول ، ج 1 / ص 52 - 54 . المقرى ، نفح الطيب ، ج 2 / ص 95 .\r\n","page_name":" 549 ","page_number":557},
  {"content":"\r\n\r\nبدين طريق كه هشام را از قصر بيرون آورد ، جامهء خلافت بر او پوشيد و در ميان موكبى عظيم بر اسب نشاند و خود در كنار او و پسرش پيشاپيش او در حركت آمد . شمار بسيارى از سپاهيان در پيش و پس او روان شدند و در دنبال ، جماعت عظيمى از طوايف مختلف لشكريان و غلامان و صقالبه به حركت درآمدند و هشام با چنين موكب شكوهمندى در ميان فرياد شادمانهء مردم قرطبه از كوچه‌ها گذشت . آن روز يكى از روزهاى فراموش‌ناشدنى قرطبه بود و يكى از نشانه‌هاى پيروزى ابن ابى عامر در سياستش « 38 » .\r\nبدين‌گونه رشته‌هاى صبح پنبه شد و اقدامات او بيشتر سبب استحكام پايه‌هاى دولت ابن ابى عامر گرديد و از آن پس بقاياى معارضان و مخالفان او از ميان برداشته شدند . صبح در واقع نمىتوانست با آن مرد نيرومند پنجه در پنجه افكند ، بويژه از هنگامى كه تمام قدرت را به‌دست گرفته بود و براى خليفهء اموى جز نامى باقى نمانده بود . چون صبح دريافت كه مقاومت بىفايده است و فرزندش را از آن يوغ آهنين خلاصى نيست به آرامش و عزلت پناه برد و از آن پس در سير حوادث اندلس نامى از او نيست . حتى به تحقيق نمىدانيم چه وقت مرده است ، پيش از مرگ ابن ابى عامر يا بعد از آن . آنچه از روايات اسلامى برمىآيد اين است كه او در ايام پسرش هشام چشم از جهان بسته است . ظاهرا پس از اين وقايع اندكى پيش از مرگ ابن ابى عامر در حدود سالهاى 390 ه / 1000 م از دنيا رفته باشد ، زيرا از آن تاريخ به بعد به نام او برنمىخوريم . صاحب يتيمة الدهر - ابو منصور ثعالبى - از شاعر آن زمان ابو عمر محمد بن دراج القسطلى قصيده‌اى در رثاى صبح مادر هشام المؤيد باللّه آورده است . و از ابيات اوست :\r\n هل الملك يملك ريب المنو * ن ام العز يصرف صرف القضاء\r\nالم تر كيف استباحت يدا * ه حريم الملوك و علق النساء\r\nهو الرزء او دى بعزم الملو * ك مصابا واو دى بحسن العزاء \r\n\r\n\r\n","description":"","footnote":"\r\n( 38 ) . ابن بسام ، الذخيره ، القسم الاول ، ج 1 / ص 54 .\r\n","page_name":" 550 ","page_number":558},
  {"content":"\r\n\r\n لبيض اياديك فى الصالحا * ت تمسك وجه الضحى بالضياء\r\nفتلك مآثرها فى التقى * و بذل اللهى ما بها من خفاء\r\nجزاك باعمالك الزاكيا * ت خير المجازين خير الجزاء\r\nو لقيت من ضنك ذاك الضريح * نسيم النعيم و طيب الثواء « 39 » \r\nاكنون ببينيم كار زيرى بن عطيه در تطاولش بر ابن ابى عامر به كجا كشيده شد .\r\nابن ابى عامر فرمان داد كه حقوق وزارت او قطع شود و نامش را از ديوان حذف كنند و او را عاصى و خارجى به حساب آورند . زيرى نيز نام ابن ابى عامر را از خطبه بيفگند و عمال او را كه در مغرب بودند براند و رسما اعلان انقلاب و عصيان نمود . ابن ابى عامر لشكرى به سردارى غلام خود واضح به جنگش فرستاد و او را با ذخاير و اموال يارى داد . واضح با سپاه خود از دريا گذشت و به طنجه درآمد . در آنجا جماعت كثيرى از بربرهاى غماره و صنهاجه به دو پيوستند و در نبرد با زيرى بن عطيه با او هم‌پيمان شدند . زيرى با سپاه خود به دفاع بيرون آمد و دو گروه در وادى زارات در جنوب طنجه با يكديگر روياروى شدند و ميانشان نبردى شديد درگرفت . اين نبرد سه ماه طول كشيد و به هزيمت واضح و پراكنده شدن لشكريان او انجاميد . واضح با بقاياى لشكرش به طنجه گريخت و به المنصورنامه نوشت و از او مدد خواست .\r\nالمنصور از قرطبه به جزيرة الخضراء آمد و لشكرها از اطراف بيامدند . سپس پسر خود عبد الملك را با قسمت اعظم سپاهيان اندلس به آن سوى آب فرستاد و تأكيد كرد كه در نبرد زيرى بن عطيه نيك پايدارى كند و به حيات او خاتمه دهد . عبد الملك با سپاه خود از دريا گذشت و در سبته فرود آمد . چون خبر به زيرى رسيد بسيج نيرو كرد و به همهء بطون زناته كس فرستاد و از آنان يارى طلبيد . گروه‌گروه از اطراف به يارىاش شتافتند . زيرى با اين سپاه عظيم به جنگ عبد الملك رفت . عبد الملك از طنجه بيرون\r\n\r\n\r\n","description":"","footnote":"\r\n( 39 ) . يتيمة الدهر ، ( قاهره 1947 ) ، ج 2 / ص 109 و 110 .\r\n","page_name":" 551 ","page_number":559},
  {"content":"\r\n\r\nتاخت . واضح نيز همراه او بود . سپاهش را حد و حصرى نبود . دو لشكر در وادى منى از نواحى طنجه بر يكديگر زدند . زيرى مجروح شد و عبد الملك بر لشكرگاه او مستولى گرديد ، سپس او را به مكناسه فرارى داد . عبد الملك از پى او براند . زيرى با چند تن از يارانش به صحرا گريخت . شاعر آن زمان ابن دراج القسطلى نبوغ المنصور در بسيج نيرو بر ضد زيرى بن عطيه را در قصيده‌اى طولانى ستوده و در آن گفته است :\r\n لك اللّه بالنصر العزيز كفيل * اجد مقام ام اجد رحيل\r\nهو الفتح اما يومه فمعجل * اليك و اما صنعه فجزيل\r\nو آيات نصر ماتزال و لم تزل * بهن عمايات الضلال تزول\r\nسيوف تنير الحق انى انتضيتها * و خيل يجول النصر حيث تجول \r\nو از اين قصيده است :\r\n لئن صدئت الباب قوم ببغيهم * فسيف الهدى فى راحتيك صيقل\r\nفان يحى فيهم بغى جالوت جدهم * فاحجار دواد لديك مثول\r\nهدى و تقى يودى الظلام لديهما * و حق بدفع المبطلين كفيل\r\nيجمع له منه قائد النصر عاجل ( ؟ ) * اليه و من حسن اليقين دليل\r\nتحمل منه البحر بحرا من القنا * يروع بها امواجه و يهول\r\nبكل معالاة الشراع كانها * و قد حملت اسد الحقائق غيل \r\nعبد الملك بن المنصور در پايان شوال سال 387 ه / نوامبر سال 997 م به فاس داخل\r\n\r\n","description":"","footnote":"","page_name":" 552 ","page_number":560},
  {"content":"\r\n\r\nشد و فتحنامه به پدر نوشت . ابن ابى عامر فرمان حكومت پسر را بر مغرب صادر كرد .\r\nواضح با لشكر خود به قرطبه بازگرديد و عبد الملك مدت شش ماه به عنوان والى مغرب در آن سرزمين باقى ماند و كارهايش را به نظم درآورد و پايه‌هاى قدرت خويش را استوارى بخشيد ، سپس به اندلس بازگرديد . عيسى بن سعيد صاحب الشرطه ، به‌جاى او در مغرب ماند . عيسى تا اوايل سال 389 ه در همان مقام ببود . سپس او را عزل كردند و واضح را به‌جاى او فرستادند .\r\nدر اين اوان زيرى بن عطيه بقاياى لشكر خود را از قبايل زناته گردآورد . جمعى نيز از مغراوه به دو پيوستند ، ولى قبيلهء صنهاجه در برابر او مقاومت كرد . زيرى بن عطيه براى آغاز كار به جانب مشرق راند و بر بلاد صنهاجه تاختن آورد و به پيشروى پرداخت و بر تاهرت و تلمسان و برخى بر بلاد زاب مستولى شد و در آنجا به نام هشام المؤيد و المنصور بن ابى عامر دعوت كرد . سپس نامه‌اى به ابن ابى عامر نوشت و تا به دو تقرب جويد و در خشنودىاش كوشيد و تأكيد كرد كه بار ديگر به فرمان او گردن نهاده است .\r\nابن ابى عامر از گناهش عفو كرد و او را به امارت مغرب بازگردانيد ، ولى زيرى ديرى نپاييد و در سال 391 ه / 1001 م از زخمى كه در نبرد وادى منى برداشته بود بمرد .\r\nپسرش المعز به‌جاى پدر نشست . ابن ابى عامر نيز او را در امارت مغرب ابقاء كرد .\r\nالمعز همچنان در فرمان ابن ابى عامر بود و طرفدار دعوت بنى اميهء اندلس تا آنگاه كه رشته‌هاى خلافت اندلس به سستى گراييد « 40 » .\r\n* در همان حال كه عبد الملك بن محمد بن ابى عامر در مغرب سرگرم سركوبى زيرى و پيروانش بود ، محمد بن ابى عامر نيز در كار بسيج بزرگترين جنگهايش تلاش مىكرد . منطقهء جليقيه در اقصاى غربى اسپانيا به سبب دورى و دشوارى راههايش يكى از منيع‌ترين و استوارترين پايگاههاى مسيحيان اسپانيا بود و دور از دسترس فاتحان .\r\n\r\n\r\n","description":"","footnote":"\r\n( 40 ) . ابن عذارى ، البيان المغرب ، ج 2 / ص 302 . ابن خلدون ، العبر ، ج 7 / ص 33 . السلاوى ، الاستقصاء ، ج 1 / ص 93 و 94 . بنذ تاريخية فى اخبار البربر ، ص 30 - 35 .\r\n","page_name":" 553 ","page_number":561},
  {"content":"\r\n\r\nهيچ يك از غازيان مسلمان از زمان طارق در تصرف آن ناحيهء كوهستانى نينديشيده بود ، زيرا از حوادث هولناكى كه بر سر راه وصول به آن بود آگاهى داشت . اما المنصور بن ابى عامر به دو علت آهنگ جليقيه نمود : نخست آنكه جليقيه پايگاه ملوك ليون بود و هرگاه در فشار مسلمانان واقع مىشدند به آنجا پناه مىبردند ؛ ديگر آن‌كه شهر دينى شنت ياقب كعبهء اسپانياى مسيحى و مزار مقدس و رمز زعامت مذهبى آن در آنجا بود . و ما پيش از اين در باب پيدايش اين شهر مقدس سخن آورديم و گفتيم كه اسطورهء ياقب ( يعقوب حوارى ) سبب پديد آمدن آن گرديد . مسيحيان مىپنداشتند كه قبر يعقوب حوارى در آنجاست و آن قبر به گونه‌اى معجزه‌آسا آشكار شده است .\r\nازاين‌رو بر سر آن گور كليسايى ساختند و گرداگرد آن كليسا شهرى به وجود آمد كه به نام آن قديس ناميده شد و مركز دينى اسپانيا گرديد و زيارتگاهى مشهور كه مسيحيان از اكناف به آنجا مىآمدند « 41 » . ابن ابى عامر مىخواست اسپانياى مسيحى را از درون سنگرش زير ضربه گيرد و از مركز روحانيتش آن را فروكوبد ، و اين كار وقتى ميسر مىشد كه به غزو جليقيه رود و آن شهر مقدس را در تصرف آورد . المنصور در روز بيست و سوم جمادى الاخر سال 387 ه / سوم ژوييهء سال 997 م در رأس نيروى عظيم سوار خود در حركت آمد . از دريا نيز ناوگان اندلسى كه براى چنين جنگى آماده كرده بود از بندر خود روبه‌روى قصر ابى دانس  ) laS od recaclA (  در آبهاى غرب پرتغال به سوى شمال شراع بگشود و نيروى پياده و آذوقه و ذخيره را به حركت درآورد .\r\nابن ابى عامر از مغرب اسپانيا به سمت شمال راند و در راه بر دو شهر بازو و قلمريه « 42 » غلبه يافت . در آنجا جمع كثيرى از قومسها ( كنتها ) ى مسيحى نزد او آمدند و اظهار فرمانبردارى كردند - املاك اينان در اراضى پرتغال ميان نهرهاى دويره و منيو ( يا منهو ) بود - و با قواى خود به سپاه او پيوستند . المنصور همچنان به سوى شمال مىراند تا به رود دويره رسيد . در آنجا ناوگانش نيز برسيدند . آنگاه از مرز پورتو وارد مصب رود شدند . المنصور بن ابى عامر در آنجا بر رود پل زد و همهء سپاه و آذوقه و ديگر سازوبرگ خويش را از رود عبور داد و از آنجا سپاه اسلامى رهسپار جليقيه شد و دشتها و دامنه‌ها\r\n\r\n\r\n","description":"","footnote":"\r\n( 41 ) . رجوع كنيد به صفحات 236 و 237 . از همين كتاب .\r\n( 42 ) . به ترتيب  uesiV  و  arbmioC  .\r\n","page_name":" 554 ","page_number":562},
  {"content":"\r\n\r\nو دره‌ها و گردنه‌ها را زير پى سپرد تا از رود منيو ( يا منهو ) عبور كرد و همچنان به محاذات ساحل پيش مىرفت . در راه چند دژ را تصرف كرد و چند دير كهن را ويران ساخت . مسيحيان به جزاير روبه‌روى ساحل گريختند . مسلمانان از گدارها گذشتند و بسيارى را به اسارت گرفتند . سپس كوهها و بيابانهاى مجاور اقيانوس را طى كردند و همهء مسيحيانى را كه به آن نواحى پناه آورده بودند ، راندند و غنايم بسيار حاصل كردند . آنگاه از كوهستانها به دشتها آمدند و شهر ايليا ( ايريا ) را تاراج و خراب كردند .\r\nاين شهر نيز از زيارتگاههاى مشهور آنان بود . مسلمانان در روز چهارشنبهء دوم شعبان برابر يازدهم اوت همان سال به شنت ياقب درآمدند . شهر را به كلى خالى يافتند ، زيرا در همان هنگام كه جنگجويان مسلمان به شهر نزديك مىشدند اهالى از آنجا گريخته بودند . مسلمانان به شهر درآمدند و باروها و كاخهاى تاريخى و كليساى بزرگ آن را ويران كردند و همهء ذخاير و نفايس آن را بردند . ابن ابى عامر فرمان داد به قبر يعقوب حوارى كه در وسط كليسا بود نزديك نشوند و آن را محافظت كنند . ابن ابى عامر در تمام كليسا هيچ كس جز پيرمردى را كه بر سر قبر نشسته بود نيافت . از او پرسيد چرا از اينجا نرفته است ، گفت كه من مونس يعقوبم . ابن ابى عامر او را به حال خود گذاشت و برفت . مسلمانان دروازه‌هاى شهر و ناقوسهاى كليساى بزرگ را كندند و اسيران مسيحى آنها را بر دوش خود حمل كردند و تا قرطبه بردند . اين درها را بعدها در بخشى كه ابن ابى عامر بر مسجد جامع افزود نصب كردند و ناقوسها را نيز چون چلچراغهايى از سقف بياويختند .\r\nالمنصور بن ابى عامر پس از اين پيروزى بر سر برمودو لشكر برد و در اطراف مملكت او دست به كشتار و تاراج زد . هيچ كس را ياراى آن نبود كه در برابرش مقاومت كند . ابن ابى عامر به ساحل اقيانوس رسيد نزديك شهر كرونيه ( قرجيطه ) . سپس به جنوب سرازير شد تا رسيد به اراضى آن گروه از زعماى مسيحى كه با او دوستى داشتند . اينان در اين جنگ با او همراهى كرده بودند . ابن ابى عامر فرمود به آنان آسيبى نرسانند و همچنان برفت تا به شهر لاميگو رسيد - در شمال پرتغال امروزى - ( اين شهر را در روايات اسلامى لميقه گفته‌اند ) . در آنجا هدايا و خلعتهاى فاخرى بر زعماى مسيحى ارزانى داشت و آنان را به بلادشان بازگردانيد و فتحنامه به دار الخلافه فرستاد .\r\nسپس به همان طريق پيشين از رود دويره بگذشت و به قرطبه بازگرديد . شمار كثيرى\r\n\r\n","description":"","footnote":"","page_name":" 555 ","page_number":563},
  {"content":"\r\n\r\nاز اسيران و مقدار بسيارى غنايم همراه او بود . اين جنگ جنگى عظيم بود كه مسلمانان را شادمان و قويدل ساخت و اسپانياى مسيحى را سرتاسر به لرزه درآورد و اثر آن تا سالهاى درازى در روحيهء آنان باقى ماند . اين جنگ چهل و هشتمين جنگ المنصور محمد بن ابى عامر بود « 43 » .\r\nابن دراج القسطلى در تهنيت اين پيروزى و مدح ابن ابى عامر قصيده‌اى دراز سروده با اين مطلع :\r\n اليوم انكص ابليس على عقبه * مبرءا سبب الغاوين من سببه\r\nو استيقنت شيع الكفار حيث نأت * فى الشرق و الغرب ان الشرك من كذبه\r\nبشنتياقة لما ان دلفت له * بالبيض كالبدر يسرى فى سنا شهبه\r\nوجلة الدين و الاسلام عاطفة * عليك كالفلك الجارى على قطبه « 44 » \r\nپس از جنگ شنت ياقب برمودو پادشاه ليون كه كشورش آنهمه آسيب و محنت ديده بود ، ناچار شد خواستار صلح شود . پلايو پسر خود را در مصاحبت معن بن عبد العزيز حاكم مسلمان سموره به قرطبه فرستاد تا پيمان صلح بندد . ابن ابى عامر اجابت كرد و او نزد پدر بازگرديد « 45 » . پس از اين پيمان صلح برمودو ديرى نپاييد و در سال 999 م درگذشت . پسرش الفونسوى پنجم تحت سرپرستى يكى از اشراف به‌جاى او نشست و همچنان در اقصاى جليقيه بماند .\r\nالمنصور محمد بن ابى عامر در اراضى مسيحيان چندبار ديگر به غزا شد ، ولى ما در باب اين جنگها به تفاصيل زيادى دست نيافته‌ايم . از اشاره‌اى كه ابن عذارى صاحب البيان المغرب كرده است معلوم مىشود كه ابن ابى عامر در سال 389 ه / 999 م\r\n\r\n\r\n","description":"","footnote":"\r\n( 43 ) . رجوع كنيد به : ابن عذارى ، البيان المغرب ، ج 2 / ص 316 - 319 . ابن خلدون ، العبر ، ج 4 / ص 181 .\r\nابن خطيب ، اعمال الاعلام ، ص 67 و 68 . المقرى ، نفح الطيب ، ج 1 / ص 193 - 195 .\r\n( 44 ) . نقل از ديوان خطى ابن دراج . در اين شعر به جاى شنت ياقب ، « شنتياقه » آمده است كه به صورت اسپانيايى آن  ogaitnaS  نزديك است .\r\n( 45 ) . ابن خلدون ، العبر ، ج 4 / ص 181 .\r\n","page_name":" 556 ","page_number":564},
  {"content":"\r\n\r\nلشكر به ناوار برده است « 46 » و در سال بعد ، يعنى سال 390 ه / 1000 م لشكرى عظيم به اراضى قشتاله . قضيه از اين قرار بوده كه ملوك و امرا و مسيحيان از بنبلونه تا استرقه همه به زعامت سانچو گارسيا كنت قشتاله اتفاق كردند كه در برابر ابن ابى عامر مقاومت ورزند و در قتال او جان فدا كنند . ديگر امراى بشكنس و قشتاله و ليون نيز قواى خود را حاضر آوردند . سانچو گارسيا قواى خود را در وسط قشتاله در وادى دويره پشت كوهى سهمناك به نام صخرهء جربره  arevreC aneP  جاى داد . ملوك و امراى مسيحى تعهد كردند كه نيك پايدارى نمايند و عقب‌نشينى يا فرار نكنند . المنصور بر عادت خويش در جنگ پيشدستى كرد و شتابان با لشكر خود به مدينهء سالم راند و از آنجا راهى شمال شد و وارد اراضى قشتاله گرديد ، زيرا دشمنانش در آنجا اجتماع كرده بودند . چون صخرهء جربره را ديد از هيبت آن بر خود بلرزيد و دانست كه دشمنان جايى استوار برگزيده‌اند . سانچو چنان انديشيد كه پيش از آنكه مسلمانان موضع گيرند به آنان حمله آورد . مسيحيان حمله‌اى سخت بر سپاه مسلمانان آغاز كردند و جناح راست و چپ لشكر را درهم شكستند . خلل در لشكر اسلام افتاد و خلقى عظيم بگريختند . اما پسران المنصور ، عبد الملك و عبد الرحمان كه در قلب سپاه بودند پاى فشردند . بيشتر سپاهيان قلب ، بربرها بودند . اينان در برابر امواج هولناك دشمن مقاومت كردند .\r\nالمنصور خود بر تپه‌اى مشرف به ميدان نبرد فرارفت . خواص و حواشى او پشت‌سرش بودند . مىكوشيد تا مردان و سرداران خود را به پايدارى وادارد . پس از اندك زمانى اوضاع دگرگون شد و لشكر دشمن بىهيچ نظمى روبه گريز نهاد . يكى از سران بربر توانست يكى از كنتهاى بنى غومس « 47 » را بكشد و سرش را بياورد . مسلمانان بر تلاش خويش افزودند و مسيحيان را سخت در تنگنا نهادند و بسيارى از ايشان را كشتند يا اسير كردند و چند مرحله از پى ايشان برفتند تا به كلى تارومارشان ساختند . اين نبرد در روز بيست و چهارم ماه شعبان سال 390 ه / سىام ژوييهء سال 1000 م اتفاق افتاد .\r\nمسلمانان را در اين جنگ خسارات بسيار رسيد . از جمله شمار كشتگانشان از هفتصد\r\n\r\n\r\n","description":"","footnote":"\r\n( 46 ) . ابن عذارى ، البيان المغرب ، ج 2 / ص 321 .\r\n( 47 ) . در روايات عربى بنى غومس آمده است . اينان فرزندان قومس دياث  zaiD zemoG  يكى از زعماى ليون هستند . او دختر كنت قشتاله فرنان گونثالث را به زنى گرفت و سپس جانشين او شد . متصرفات اينان سالدانيا و كريون و سموره بوده است .\r\n","page_name":" 557 ","page_number":565},
  {"content":"\r\n\r\nتن افزون شد .\r\nالمنصور پيشروى خود را به داخل اراضى قشتاله ادامه داد و هرچه بر سر راهش مىآمد خراب مىكرد تا به پايتخت آن بورگس ( برغش ) رسيد . در روز عيد فطر برابر چهارم سپتامبر به شهر درآمد . و همچنان تا سرقسطه پيش تاخت . از آنجا عازم نبرد سرزمينهاى ناوار شد و تا بنبلونه برفت . در تمام راه هيچ يك از زعماى مسيحى جرئت نيافت كه راه بر او بگيرد . سپس به قرطبه بازگرديد . مدت اين سفر جنگى صد و نه روز بود . چون به قرطبه بازگشت بيانيه‌اى نوشت كه در ميان لشكر خوانده شود .\r\nدر اين بيانيه سپاهيان و سردارانى را كه واپس نشسته بودند سرزنش كرد و گفت كه اگر به سبب دليرى جماعت اندكى از ايشان پيروز نشده بود همگى را از مقامشان عزل مىكرد « 48 » .\r\nاين نبرد و وضع خاصى كه براى ابن ابى عامر پديد آمد يكى از بزرگترين وقايع اندلس است . پيروزى در جربره از پيروزى در هر نبرد ديگر اهميت بيشترى كسب كرده است . صاعد شاعر او در تهنيت اين نبرد گويد :\r\n جددت شكرى للهوى المتجدد * و عهدت عندك منه ما لم يعهد\r\nاليوم عاش الدين و ابتدأ الهدى * غضا و عاد الملك عذب المورد\r\nو وقفت فى ثانى حنين وقفة * فرأيت صنع اللّه يؤخذ باليد\r\nمن فاته بدر و ادرك عمره * جربير فهو فى الرحيل الاسعد\r\nحملت ميامنهم عليك نشيجة * كالسيل يحطم جلمدا عن جلمد\r\nما ناجزوك و فى الجوانح موضع * لتصبر و مكانة لتجلد \r\n\r\n\r\n","description":"","footnote":"\r\n( 48 ) . براى تفصيل بيشتر رجوع كنيد به : ابن الخطيب ، اعمال الاعلام ، ص 69 - 72 .\r\n","page_name":" 558 ","page_number":566},
  {"content":"\r\n\r\n طال الشقاء عليهم و تبرموا * بالجيش فى الذل المقيم المقعد\r\nفتحالفوا لمحنث و تجمعوا * لمفرق و تألفوا لمبددد \r\nدر بهار سال 392 ه / 1002 م المنصور بن ابى عامر براى نبرد بار ديگر بسيج كرد . سرزمين قشتاله را به سوى شمال درنورديد . در راه به شهر قناليش واقع در جنوب ناجره رسيد . سپس به مغرب گراييد و به سوى برغش راند و در آن منطقه دست به كشتار و تاراج زد « 49 » . در روايات اسلامى در باب اين غزوه شرح بيشترى نيامده است و مخصوصا از اينكه اين نبرد ميان مسلمانان و مسيحيان در كدام موضع واقع شده سخنى نرفته است ، ولى در پاره‌اى از روايات قديم مسيحى اسپانيايى مكان نبرد معين شده .\r\nاز اين قرار كه نيروهاى متحدهء مسيحى مركب از سپاهيان برمودو پادشاه ليون و گارسيا فرناندز كنت قشتاله و گارسيا سانشز پادشاه ناوار در خارج شهر كوچكى به نام قلعة النسور « 50 » كه در مغرب سريه واقع شده با المنصور محمد بن ابى عامر مصاف دادند .\r\nدر اين نبرد مسلمانان منهزم گرديدند و چند هزار تن از ايشان كشته شدند . المنصور شب هنگام لشكر خود از معركه بيرون كشيد و بگريخت . پس از اندكى از شدت غم و اندوه يا زخمهايى كه خورده بود هلاك شد .\r\nدر پايان مقال خلاصه‌اى از روايات مسيحى را در شرح اين وقايع مىآوريم و از آن جمله سخن لافونته را . لازم به تذكر است كه آغاز اين حوادث به سال 1001 م بازمىگردد . در اين هنگام پادشاه ليون الفونسوى پنجم پسر برمودوى دوم هنوز خردسال بود و تحت كفالت منندو گونثالث كنت جليقيه و زنش دونيا مايور مىزيست و بر قشتاله كنت سانچو گارسيس پسر گارسى فرناندز حكم مىراند و بر ناوار سانچو گارسيس بزرگ .\r\nلافونته مىگويد : در اين سال يعنى سال 1001 م در قلب اسپانياى مسلمان نشانه‌هايى از بسيجى عظيم آشكار شد . واليان شنترين و بطليوس و مارده قواى خود را در يك جا گرد آوردند . خلق زيادى نيز از بربرها به اندلس آمدند . اينان همان مددى\r\n\r\n\r\n","description":"","footnote":"\r\n( 49 ) . ابن الخطيب ، الاحاطة فى اخبار غرناطه ، ( طبعة القاهرة القديمه ) ، ج 2 / ص 72 .\r\n( 50 ) . به اسپانيايى  rozanatalaC . \r\n","page_name":" 559 ","page_number":567},
  {"content":"\r\n\r\nبود كه المعز بن زيرى از مغرب براى المنصور بن ابى عامر فرستاده بود . سپاهيان مسلمان افريقيه و اندلس و پرتغال در طليطله گرد آمدند . آيا ابن ابى عامر مىخواست با اين نيروى عظيم آخرين ضربت را برقشتاله فرود آورد ؟ سانچو امير قشتاله با دو خويشاوندش پادشاهان ليون و ناوار براى مقابله با سپاه بزرگ اسلامى همدست شدند . هرسه به لزوم اين اتحاد معترف بودند . سپاهيان متحد مسيحى در دشتى در جنوب شهر سريه واقع در سرچشمه‌هاى دويره نزديك شهر قديمى نوماثيا  aicamuN  گردآمدند . سردار سپاهيان ليون و جليقيه و آستورياس ، كنت منندو سرپرست الفونسوى پنجم پادشاه خردسال بود و سردار لشكرهاى قشتاله و ناوار ، پادشاهانشان .\r\nمسلمانان پيش تاختند . سپاهشان دو بخش بود : قواى اندلس و قواى بربر . اينان به شتاب تا ساحل رود دويره راندند . در مكانى به نام قلعة النسور با مسيحيان روبه‌رو شدند و چند زدوخورد ميانشان درگرفت كه با آمدن شب پايان يافت . سپيده‌دم روز ديگر دو لشكر تعبيه دادند و نعره‌هاى مردان مسلمان با نعره‌هاى مردان مسيحى و آواز مزمارها با بانگ طبلها درآميخت و دو لشكر به سختى برهم زدند . سرداران هر گروه سپاهيان خود را به جنگ تحريض مىكردند . المنصور محمد بن ابى عامر نيز هر سو اسب مىتاخت ، گويى ببرى دمان بود . سوارانش صفوف سپاهيان قشتاله را از هم بردريدند ، ولى با مقاومتى سخت روبه‌رو شدند . قتال در زير پرده‌اى از گرد و خاك تا شب ادامه داشت . چون شب دررسيد دو لشكر از هم جدا شدند ، بدون آنكه يكى بر ديگرى پيروزى حاصل كرده باشد .\r\nالمنصور محمد بن ابى عامر در اين نبرد زخمهاى بسيار برداشت و در خيمهء خود آرميد . در آنجا شنيد كه بسيارى از سردارانش كشته شده‌اند و لشكرش زيانهاى بسيار ديده است . فرمان داد پيش از بامداد بازگردند و همچنانكه آمادهء دفاع و نبرد بود از دويره بگذشت . ابن ابى عامر در هنگام حركت احساس سستى كرد ، چنان كه به سبب جراحاتى كه برداشته بود نتوانست بر پشت اسب نشيند . او را در محفه نهاده به مدينهء سالم بردند .\r\nلافونته مىگويد : برخى از مورخان ما از جمله ماريانا مىخواهند زمان اين نبرد را سه سال به عقب برند و برخى ديگر آن را با حادثه‌جوييها و حكايات خرافى و مضحك درآميخته‌اند .\r\n\r\n","description":"","footnote":"","page_name":" 560 ","page_number":568},
  {"content":"\r\n\r\nاين بود خلاصهء آنچه كه راويان مسيحى در باب نبرد قلعة النسور آورده‌اند .\r\nچنان كه ملاحظه مىشود زمان وقوع اين حادثه را سال 1001 م ضبط كرده‌اند و مورخ از طبقهء جديدى از پادشاهان مسيحى نام مىبرد . اينان همه جانشينان آن عده از پادشاهانند كه برطبق روايات ديگر بر ضد ابن ابى عامر هم‌پيمان شده بودند « 51 » .\r\nبعضى از محققان جديد اسپانيا چون ساودرا و كودرا كوشيده‌اند تا براى صحت اين روايت دليل بياورند ، ولى برخى ديگر از بزرگان محققان چون دوزى بر بطلان آن رأى داده‌اند و مخالفت آن را با حقايق تاريخى مسلم دانسته‌اند . از جمله آنكه برمودو پادشاه ليون در سال 999 م درگذشته و گارسيا فرناندز كنت قشتاله در سال 995 م و گارسيا سانشز پادشاه ناوار در سال 1000 م مرده‌اند . چگونه مىتوانند اين سه در چنان جنگى باهم متحد شده باشند ، در حالى كه همه پيش از وقوع آن جنگ رخت از جهان بربسته‌اند ؟ از ديگر سو روايات اسلامى كه در ذكر شكستهاى لشكر اسلام هيچگاه پرده‌پوشى نمىكنند از اين جنگ و هزيمت هيچ نگفته‌اند . سكوت آنان حاكى از آن است كه نه جنگى واقع شده و نه هزيمتى « 52 » . مورخ معاصر اسپانيايى منندث پيدال در تعليل اين روايت مىگويد كه ممكن است سانچو گارسيا كنت قشتاله در يكى از جنگها پيروزيى جزئى حاصل كرده باشد ، سپس داستان‌پردازان قشتاله آن را شاخ و برگ داده به گونه‌اى مبالغه‌آميز نقل كرده‌اند « 53 » .\r\nپس از پايان جنگ المنصور محمد بن ابى عامر لشكر خود را به سوى جنوب راند . سخت ناتوان شده بود و بيمارىاش شدت يافته بود . قريب به دو هفته بر اسب ننشست و او را درون محفه حمل مىكردند تا به مدينهء سالم رسيد ؛ يكى از شهرهاى استوار مرزى . از آرزوهاى ابن ابى عامر آن بود كه در حين جنگ بميرد تا در شمار مجاهدان در راه خدا به حساب آيد . هر وقت كه به جنگ مىرفت كفنهاى خويش را با خود داشت . آنها را از نخى كه خود رشته بود برايش بافته بودند و هزينهء آن را از\r\n\r\n\r\n","description":"","footnote":"\r\n( 51 ) .\r\n . 62 - 42 . p . III . T . anapsE ed lareneg airotsiH : etneufaL otsedoM \r\n( 52 ) .\r\n . 362 . p . II . V . tsiH ; 202 - 391 . p . I . loV : sehcrehceR : yzoD \r\nخاورشناس گونثالث بالانثيا آراى فريقين را در كتاب خود :\r\n anapsE al ed airotsiH 85 75 . p , ) . dE a 4 ( , anamlusuM \r\nخلاصه كرده است .\r\n( 53 ) .  . 12 . p . aypopE y airotsiH : ladiP . M . R \r\n","page_name":" 561 ","page_number":569},
  {"content":"\r\n\r\nمال حلالى كه به ارث يافته بود پرداخته بود . خداوند دعايش را مستجاب كرد . هنوز به مدينهء سالم داخل نشده بود كه مرگ خود را نزديك يافت . پسرش عبد الملك را پيش خواند و آخرين اندرزهاى خود را به او گفت و در شب دوشنبهء بيست و هفتم رمضان سال 392 ه / يازدهم اوت سال 1002 م ديده از جهان فروبست . او را چنان كه خود آرزو داشت در حياط قصر مدينهء سالم دفن كردند . بيست و هفت سال فرمانروايى كرده بود . عمرش شصت و چهار سال بود ، زيرا تولدش را سال 328 ه ضبط كرده‌اند .\r\nبر سنگ‌گور او اين بيتها را نوشتند :\r\n آثاره تنبيك عن اخباره * حتى كانك بالعيان تراه\r\nتاللّه لا يأتى الزمان بمثله * ابدا و لا يحمى الثغور سواه « 54 » \r\nقبر او ساليان دراز در مدينهء سالم با آنكه مسيحيان از اواخر قرن يازدهم بر شهر مستولى شده بودند مزارى معروف بود . ابن الخطيب روايت مىكند كه او به يكى از رسولانى كه به قشتاله مىفرستاد تا با پادشاه آن عقد صلح بندد تأكيد كرد كه راه خود به مدينهء سالم افكند و در آنجا قبر المنصور محمد بن ابى عامر را ببيند . اين رسول چون بازگرديد خبر داد كه قبر همچنان موجود است ، جز آنكه اشعارى كه بر روى سنگ آن نوشته بوده و نيز تاريخ وفات محو شده است . اين واقعه در ايام وزارت ابن الخطيب ميان سالهاى 1361 و 1370 م بوده است « 55 » .\r\n\r\n\r\n","description":"","footnote":"\r\n( 54 ) . ابن الابار ، الحلة السيراء ، ص 151 .\r\n( 55 ) . ابن الخطيب ، اعمال الاعلام ، ص 81 .\r\n","page_name":" 562 ","page_number":570},
  {"content":"\r\n\r\n\r\nفصل دوم اخلاق و صفات المنصور بن ابى عامر\r\nمحمد بن ابى عامر نابغه‌اى يكتا بود . مردى از ميان مردم كه به اوج قدرت رسيد .\r\nابن ابى عامر از ميان طبقهء متوسط جامعه برخاست و به بازوى همت راه خويش تا سرير فرمانروايى و رياست بگشود . براى آنكه به چنين مرتبى ارتقاء يابد نه از خاندان‌شاهى بود نه از كسانى كه بر امواج انقلاب سوار مىشوند . درست است كه در نخست اقبال به يارىاش برخاست ولى اراده و دورانديشىاش كمتر از اقبالش نبود . ابن ابى عامر به چنان مقامى رسيد كه هيچ يك از امراى اندلس حتى عبد الرحمان الداخل نيز بدان دست نيافته بود . مىتوان گفت كه عهد الناصر درخشان‌ترين صفحات تاريخ اسپانياى مسلمان از جهت سياست و تمدن بود ، و عهد المنصور نه تنها فروتر از آن نبود بلكه از امتيازات بيشترى برخوردار بود . و اين امتياز قدرت عظيم نظامى او بود كه در سراسر شبه جزيره متجلى بود . اسپانياى مسيحى در عهد الناصر توانست فرصتى به دست آرد و آتش فتنه‌هاى داخلى را برافروزد و قواى نظامى خود را تقويت كرده چند بار به اندلس لشكركشى كند و خرابيها به بار آورد . الناصر از مسيحيان در بعضى از اين لشكركشيها شكست مىخورد . اما در عهد المنصور ، اسپانياى مسيحى به ضعف و انفكاك دچار شده بود به نحوى كه به حالت مرگ رسيده بود و قريب به ثلث قرن از زير\r\n\r\n","description":"","footnote":"","page_name":" 563 ","page_number":571},
  {"content":"\r\n\r\nضربات پىدرپى و كوبندهء مسلمانان ياراى سر بر كردن نداشت . ابن ابى عامر در شبه‌جزيرهء اسپانيا در غزوات خود به جاهايى رسيد كه پيش از او هيچ فاتح مسلمانى نرسيده بود .\r\nابن ابى عامر فعاليت خود را از علم و درس آغاز كرد ، ولى به زودى لياقت او در كارهاى ادارى و سياسى آشكار شد و مقامات و مناصب دربارى را يك‌يك طى كرد و در هر كار كه بر عهده گرفت كفايت و لياقت و دورانديشى خود بروز داد . چون الحكم المستنصر از ميان برخاست و پسر خردسالش هشام بر تخت خلافت جلوس كرد مطامع ابن ابى عامر نيز شكل گرفت و به سرعت به سوى هدفى عالى كه در نظر گرفته بود گام برداشت . نخست با غلامان صقلابى درافتاد و سپس با حاجب جعفر و از آن پس نتوانست هيچ نيرويى را سد راه خود ببيند مگر آنكه فروكوبدش و از ميانش بردارد .\r\nچون زمام همهء كارها را به دست گرفت در كسوت حاكم مطلق آشكار شد ؛ حاكمى كه هيچ كس را به انبازى نمىگرفت و هيچ كس را كه با خيال و رأى او اندك مخالفتى ورزد برنمىتافت و هر گرايش به شورش و خروج را در نطفه خفه مىكرد . در اينجاست كه جنبه‌هاى تاريك و ناپسند نبوغ او آشكار مىشود و مىبينيم كه براى استوارساختن پايه‌هاى فرمانروايى خويش همان شيوه‌هاى ماكياولى را در پيش مىگيرد كه همهء طاغيان در هر جاى ديگر و در هر عصر ديگر در پيش مىگيرند . به آشكار و نهان مىكشت ، نيرنگ مىزد و به انواع مىفريفت . براى رسيدن به هدف خود از هرگونه وسيله‌اى سود مىجست تا به هدف دست يابد ، از هيچ ستمى و از هيچ خونريزى رخ برنمىتافت ، حتى خون فرزند خويش بر زمين ريخت .\r\nاين‌گونه وسايل كه ابن ابى عامر آنها را سپر و حفاظ سلطه و دولت خود قرار داده بود همواره از لوازم يك فرمانروايى مطلق بوده است . بنابراين بايد به جنبه‌هاى مثبت و درخشان قضيه نيز بنگريم . المنصور در اعمال اين قدرت خير دين و خير ملت خود را مىخواست ؛ ملتى كه خود را فرمانرواى او مىدانست و بايد بر سرنوشت و سرانجام كار او حاكم باشد . شايد اگر او نبود ، اسلام در شبه‌جزيرهء اندلس به مجاهدى با چنان قهرمانيها كه در او بود ، با آن درجه از فداكارى در راه دين خود و كوشش در اعلاى كلمهء آن دست نمىيافت و شايد اگر او نبود هرگز اندلس رهبر و سردارى كه همانند او با اخلاص در خدمتش كوشد و همهء مواهب خود را در راه بناى قوت و عظمت\r\n\r\n","description":"","footnote":"","page_name":" 564 ","page_number":572},
  {"content":"\r\n\r\nآن صرف كند ، نمىيافت . او بود كه دشمنان اندلس را سركوب كرد و امنيت و آرامش را به آن بازگردانيد .\r\nمنصور از آغاز كار دريافته بود كه براى تحقق صلح و امنيت در اندلس و برجاى خود نشاندن ممالك مسيحى ، يعنى سرسخت‌ترين دشمنانش ، بايد از يك نيروى عظيم نظامى برخوردار باشد . با چنين نيرويى است كه مىتواند دشمن را بترساند و دين را استحكام بخشد . ازاين‌رو همهء تلاش خود را براى اصلاح لشكر و تقويت آن با همهء وسايل نبرد به كار برد . منصور در اين راه بخصوص به بربرها اعتماد مىكرد ، زيرا در اينان خوى بدويت و شجاعت بيشتر از مردم اندلس بود . بربرها را فوج‌فوج از آن سوى دريا به اندلس آورد و دست سخا بگشاد و بر عطاى ايشان بيفزود « 1 » . همچنين خيل كثيرى از مزدوران مسيحى اسپانيا را استخدام كرد و برايشان مزدها و مواجب خطير معين نمود . شمار اين مزدوران كه بيشترشان از مستعربين بودند در صفوف لشكر او چشمگير بود . منصور با پرداخت حقوق گزاف به آنها و با مساوات و مدارا رفتار كردن با آنها رضايت خاطرشان را فراهم مىآورد « 2 » . براى سپاه سازمانى محكم ايجاد نمود و با اموال گزافى كه در اين راه هزينه كرد بزرگترين لشكر اندلس را كه تا آن زمان همانندش ديده نشده بود به وجود آورد . اين لشكر عظيم ، هم‌پشتيبان دولت و سلطهء او بود و هم نيرومندترين عامل دفاع از وطن و هم سلحشورترين نيرو براى غزو و جهاد . براى سنجش اهميت سپاه اندلس و كفايت آن در عهد ابن ابى عامر همين بس كه قريب يك ربع قرن هر بهار و هر تابستان آن را به اراضى مسيحيان گسيل مىداشت و در همان هنگام افواجى به مغرب مىفرستاد و اين لشكر مىتوانست در دو جبهه وظيفهء خود را به خوبى انجام دهد . اين لشكر منظم به چنان قدرتى مبدل شد كه ابن ابى عامر در سال 388 ه / 998 م فرمانى صادر كرد كه به هنگام لشكركشى مردم را مجبور نكنند كه به صفوف لشكر پيوندند . خطبا هنگامى كه فتحنامه‌ها را مىخواندند ، اين فرمان را نيز مىخواندند و مىگفتند : « هركس خواستار خير باشد عملى خير كرده است و هركس كه رفتن به جنگ برايش دشوار نيست اجر و مزدش منظور است\r\n\r\n\r\n","description":"","footnote":"\r\n( 1 ) . ابن عذارى ، البيان المغرب ، ج 2 / ص 299 ، 315 و 316 .\r\n( 2 ) .\r\n ) 7981 : dirdaM ( , anapsE ed sebarazoM sol ed airotsiH : tenomiS . 036 . p \r\n","page_name":" 565 ","page_number":573},
  {"content":"\r\n\r\nو هركه نتواند يا نخواهد به صفوف لشكر پيوندد به دو نيازى نيست و معذور است . » « 3 »\r\nابن الخطيب به روايت از تجانى از لشكر اندلس در عهد المنصور آمار مهمى به دست مىدهد . مىگويد شمار افراد سپاه « مرابط » يعنى ثابت دوازده هزار و صد سوار بود كه همه مزدور بودند و از ديوان مواجب دريافت مىداشتند . سلاح و مخارج و علوفهء خود را نيز مجانى مىگرفتند . شمار نگهبانان خاص ششصد سوار بود غير از متعلقان ايشان ، و شمار پيادگان به بيست و ششهزار تن مىرسيد .\r\nهنگامى كه جنگهاى صوائف ( تابستانى ) آغاز مىشد و داوطلبان بدان مىپيوستند به چند برابر فرامىرفت ، چنان كه شمار سواران در يكى از صوائف به چهل و ششهزار رسيد و شمار پيادگان به بيش از صد هزار .\r\nابن الخطيب در باب شمار چارپايان المنصور بن ابى عامر چون اسبان سوارى و چارپايان حمل‌ونقل ، آمارى عجيب به دست داده . مثلا شمار اشترانى كه ويژهء حمل بار بوده‌اند به چهار هزار مىرسيده است .\r\nاز حيث سازوبرگ نبرد ابن ابى عامر را شمار بسيارى از خيمه‌ها و تيرها و زره‌ها و سپرها بود ، همچنين تعداد كثيرى منجنيقها و ديگر آلات قلعه‌گيرى « 4 » .\r\nمحمد بن ابى عامر خود در آتش اشتياق جهاد در راه خدا مىسوخت . شمار اين جنگها از پنجاه افزون شد . در اثر اين جهادهاى مستمر نيروى اسپانياى مسيحى را درهم شكست و آنان را از تجاوز به اراضى مسلمانان بازداشت . البته او در اواخر دوران فرمانروايى خويش به همهء اين هدف دست يافت . ابن حيان مورخ بزرگ اندلسى كه نزديك به همان زمانها مىزيسته تفصيل اين غزوات را در كتاب بزرگى به نام المآثر العامريه آورده بوده و مىگويد كه آن را از تاريخ بزرگ خود استخراج كرده است « 5 » . نتيجهء اين غزوات آن بود كه اندلس در عصر او پر از غنايم و بردگانى از دختران و پسران و زنان اسپانيايى شد . چون دختران فرنگى در اندلس فراوان شد\r\n\r\n\r\n","description":"","footnote":"\r\n( 3 ) . ابن الخطيب ، اعمال الاعلام ، ص 68 .\r\n( 4 ) . ابن الخطيب ، اعمال الاعلام ، ص 99 ، 101 و 102 .\r\n( 5 ) . الحميدى ، جذوة المقتبس ( قاهره 1952 ) ، ص 74 . ابن الابار ، الحلة السيراء ، ص 149 . عبد الواحد المراكشى ، المعجب ، ص 21 . ابن الخطيب نام آن را چنين ذكر مىكند : اخبار الدولة العامرية المنسوخة بالفتنة البربرية و ماجرى فيها من الاحداث الشنيعه . گويد آن كتاب بيش از صد دفتر بود .\r\nاعمال الاعلام ، ص 98 .\r\n","page_name":" 566 ","page_number":574},
  {"content":"\r\n\r\nو بازار ازدواج كساد ، مردم مجبور شدند براى دختران خود جهيزيه‌اى بسيار گرانبها از انواع جامه‌ها و زيورها و اموال تدارك ببينند « 6 » .\r\nالمنصور آنچنان به جهاد مشتاق بود كه در بسيارى از غزوات تابستانى و زمستانى خود فرماندهى سپاه را به عهده مىگرفت و هيچ چيز مانع تصميم او نمىشد و خود شخصا به جدال و آويز مىپرداخت ، چنان كه در آخرين جنگهايش با آنكه بيمار بود و او را در محفه حمل مىكردند باز هم فرماندهى را به عهده داشت . عاقبت پس از آن نبرد جان‌به‌جان‌آفرين تسليم كرد . به هنگام مرگ در ميان لشكريان خود بود و در جنگگاهى دور از كاخها و سرايهاى خويش . در كشاكش نبرد دوست داشت چهره و جامه‌هاى خود از گردوغبار پاك نگاه دارد ، ازاين‌رو بقچهء بزرگى پر از دستمال به همراه داشت و چون مرگش فرارسيد گفت آن دستمالها را بر كفن او بيفزايند و برحسب وصيتش او را با همان دستمالها به خاك سپردند « 7 » .\r\nابن ابى عامر به لشكريان خود سخت دلبسته بود . به سبب قوت شگرف حافظه ، بسيارى از آنان را يا اقلا بسيارى از كسانى را كه در جنگ دليريهايى نموده بودند به نام مىشناخت و در مهمانى بزرگى كه پس از هر جنگ ترتيب مىداد آنان را به سفرهء خود فرامىخواند .\r\nبايد اين نكته را نيز متذكر شد كه سياست نظامى و غزوات پيروزمند و پىدرپى او هرچند در اصل هدف سياسى و نظامى مهمى را - كه نابود كردن اسپانياى مسيحى بود - تعقيب مىكرد ولى ثمرى جز در يك چهارچوب تنگ حاصل ننمود .\r\nهمهء نتايج آن غزوات آن شد كه اسپانياى مسيحى را بر سر جايش بنشاند و از تجاوز آن به اراضى اسلامى ممانعت ورزد و هرگز نتوانست به آن هدف عاليتر يعنى پايان دادن به حيات اسپانياى مسيحى به صورت نهايى نايل آيد . اين همان هدفى بود كه سياست اسپانياى مسلمان از همان آغاز در اجراى آن قصور ورزيده بود و در اثر همين قصور بود كه ممالك اسپانياى مسيحى توانست زنده بماند و روزبه‌روز نيرو گيرد و با گذشت زمان به صورت يكى از دشمنان اسپانياى مسلمان درآيد و هرچند گاه يك بار جنگى را موجب شود .\r\n\r\n\r\n","description":"","footnote":"\r\n( 6 ) . المراكشى ، المعجب ، ص 21 .\r\n( 7 ) . ابن عذارى ، البيان المغرب ، ج 2 / ص 310 . المراكشى ، المعجب ، ص 21 .\r\n","page_name":" 567 ","page_number":575},
  {"content":"\r\n\r\nباتوجه به اين كشاكشهاى بىسرانجام مسلمانان و مسيحيان ، مىتوان به ارزيابى اين‌گونه جنگهاى تابستانى و زمستانى پرداخت . جنگهاى زمستانى و تابستانى در اندلس تقليدى بود از اين گونه جنگها كه غالبا ميان دول اسلامى و دول مسيحى همجوارشان رخ مىداد . مىتوان گفت اين گونه جنگها ارزش زياد نظامى نداشت و به همان اندازه كه قواى دشمن را تضعيف مىكرد ، قواى مهاجم را نيز خسته و ناتوان مىساخت .\r\nنمونهء بارز اين جنگهاى بىثمر جنگهاى دولت عباسى بود در اراضى دولت بيزانطى .\r\nبيشتر اين جنگها هدفى جز كشتار و تاراج در سرزمين دشمن و به دست آوردن غنايم را تعقيب نمىكرد و هرگز نتوانست به قواى دولت روم شرقى آسيبى چندان وارد آورد تا چه رسد به برافگندن آن . بىثمر بودن اين جنگها در اندلس آشكارتر بود ، زيرا دولت اندلس در روزگاران قوت و تفوق خود مدتها به همين نبردهاى صوائف و ديگر غزوات موسمى كه يا به قصد دفاع بود يا انتقام گرفتن از دشمن بسنده كرد و قواى سپاه اسلامى را به صورتى مستمر تحليل برد بىآنكه به يك هدف پايدار دست يابد يا موفق شود به صورتى قطعى نيروى خصم را درهم شكند .\r\nدر عصر المنصور بن ابى عامر اسپانياى مسلمان صاحب آنچنان نيروى نظامى عظيمى شده بود كه نه پيش از آن‌چنان نيرويى داشته بود و نه بعد از آن داشت . اين لشكر عظيم كه سردارى چون المنصور يعنى بزرگترين شخصيت نظامى و سياسى آن زمان را دارا بود توانست اندلس را در طريق پيروزيهاى پىدرپى رهسپر سازد و اگر همهء همت خود را به گونه‌اى مؤثر به يك سو متوجه مىساخت مىتوانست سراسر ممالك مسيحى اسپانيا را در قبضهء تصرف درآورد . نقادان امروزى اسپانيا وقتى به بررسى اين حقيقت مىپردازند مىگويند كه غزوات المنصور بن ابى عامر كه مرزهاى ممالك مسيحى اسپانيا را تا آن سوى رود دويره واپس برد و شهرهايى چون قلمريه و سموره و ليون و شنت ياقب و كويانسا و شنت منكش و اوسمه و برشلونه را فتح كرد و اسپانياى مسيحى را به آستان نابودى سوق داد ، اميد هرگونه بازپس گرفتن اراضى از دست رفته را در دل مسيحيان به نوميدى تبديل نمود « 8 » .\r\nولى جنگهاى ابن ابى عامر باوجود كثرت آنها و با آنكه بر همه مهر پيروزى\r\n\r\n\r\n","description":"","footnote":"\r\n( 8 ) .\r\n . 926 . p , anapsE ed sebarazoM sol ed airotsiH : tenomiS \r\n","page_name":" 568 ","page_number":576},
  {"content":"\r\n\r\nخورده بود در بيشتر مواقع از همان صوائف معمول و غزوات موسمى كه در پى استقرار كامل در سرزمين دشمن نبود ، تجاوز نمىكرد .\r\nقدرت اداره و توان شگرف او در حكومت چيزى نيست كه به سرعت از آن توان گذشت . در طول زندگى فرمانروايىاش كفايت مدهش خود را در ادارهء امورى كه به او واگذار مىشد به خوبى نشان داد . از آن هنگام كه سرپرستى هشام المؤيد را به عهده داشت و امين دار الضرب و خزانه بود يا آنگاه كه مقام خطة المواريث و خطة القضاء يا شرطه يا اشراف در امور حشم و خواص خليفه را به او سپرده بودند ، براعت و خردمندى و دورانديشى خويش بروز داد و اين كفايت و لياقت وقتى به آشكارا سر برداشت كه مقام حاجبى يافت و زمام بسيارى از امور را در دست گرفت و صاحب مسئوليتهاى بزرگ گرديد . از آن پس رهبر اندلس و يكتا فرمانرواى آن شد و ناظر بر صلح و جنگ . المنصور در تمام اين مشاغل و مناصب قدرت شايان خود را نشان داد ، آن‌سان كه براى هيچ يك از اسلافش ميسر نشده بود . اندلس نيز هرگز به چنان آرامشى و امنيتى كه در عهد او رسيد در هيچ دوره‌اى نرسيده بود . روزگار او براى اندلس روزگار افتخار و پيروزى و آسودگى و نعمت بود . در خلال فرمانروايىاش هرگز دستخوش تجاوز دشمن واقع نگرديد و جز چند مورد بىاهميت در هيچ جنگى شكست نخورد و در سراسر مدت فرمانروايىاش هيچ انقلاب و فتنه و شورشى برپا نشد . زراعت و تجارت و صنعت شكوفا شد و بازار علوم و ادبيات رونق گرفت .\r\nدر همه‌جا ارزانى و فراوانى بود و خزاين پر از اموال . جمع مالياتى كه حاصل مىشد به چهار هزار هزار دينار ( چهار ميليون دينار ) مىرسيد و اين غير از رسوم مواريث يا اموالى بود كه از اسيران و غنايم حاصل مىآمد يا از مصادره‌ها و امثال آنها كه بدون رعايت هيچ قانونى انجام مىگرفت . مخارج دولت در هر ماه قريب دويست هزار دينار بود . چون ماه ژوئن فرامىرسيد و زمان بسيج براى جنگهاى تابستانى بود اين مخارج مضاعف مىرشد و تا پانصد هزار دينار يا بيشتر در ماه مىرسيد « 9 » .\r\nحكومت او شمارى از تواناترين رجال اندلس را از وزرا و كتاب در اختيار داشت . از وزراى او ابو مروان عبد الملك بن شهيد و محمد بن جهور و عيسى بن\r\n\r\n\r\n","description":"","footnote":"\r\n( 9 ) . ابن الخطيب ، اعمال الاعلام ، ص 89 .\r\n","page_name":" 569 ","page_number":577},
  {"content":"\r\n\r\nفطيس و ابو عبد اللّه بن عياش و احمد بن محمد بن حدير و محمد بن حفص بن جابر و احمد بن حزم پدر فيلسوف شهير ابن حزم بودند . احمد بن سعيد بن حزم توانمندترين و مقرب‌ترين وزراى او بود . او را در سال 381 ه پيش از ديگر وزرايش به اين مقام برگزيده بود و چنان به دو اعتماد داشت كه در برخى مواقع كه از پايتخت دور مىشد او را جانشين خود مىساخت و انگشترى خويش به او مىسپرد . ظاهرا چون ابن حزم به اوج قدرت خود در تصرف در امور رسيد باد غرور در دماغش افتاد و از او كارهايى سرزد كه ابن ابى عامر با او دل بد كرد و از وزارت معزولش ساخت و او را براى سركشى به يكى از ايالات غربى فرستاد . ولى پس از چندى به مسند وزارت بازش گردانيد ، زيرا خود را نيازمند رأى و انديشهء او مىديد . ابن حزم از اكابر اهل علم و بلاغت بود « 10 » . يكى از دبيران المنصور ، عيسى بن سعيد القطاع بود . عيسى از دبيران ديرين او بود و از زمان حكم المستنصر در شمار ياران او به حساب مىآمد . پس در سايهء حمايت او به بالاترين مقام رسيد . علاوه براين از خواص و رفقاى او در مجالس انس بود ، چنان كه در ميانشان رسم تكلف برافتاده بود . ديگر از دبيران المنصور ، ابو مروان عبد الملك بن ادريس الخولانى و خلف بن حسين بن حيان پدر ابن حيان مورخ اندلسى بود . وزيران و دبيرانى با اينچنين خصال و سجايا خود در موفقيت ابن ابى عامر در اصلاح امور و ارتقاى احوال ، نيك مؤثر بوده‌اند . وزيران و دبيران او بيشترشان به خاندانهاى اصيل كه نسل در نسل صاحب مناصب بوده‌اند ، چون آل شهيد و آل عبده و آل جهور و آل فطيس و آل حدير كه اركان دولت اموى را طى سالها برپاى داشته بودند ، منتسب بودند . برخى از اين وزيران را با المنصور محمد بن ابى عامر علايق دوستى بود و او را كه خود دوستار شعر و ادب بود در مجالس انس و شراب به اشعار و لطايف و ظرايف خويش سرگرم مىداشتند . يكى از اينان عبد الملك بن شهيد بود و يكى ابو عبد اللّه بن عياش و ديگرى عيسى بن سعيد . از كسانى كه در ايام حاجبى او با او مراودت داشته بود بعد از مصحفى ، على بن جعفر بن حمدون الاندلسى و سردار سپاه غالب بن عبد الرحمان بود كه هم سپهسالار لشكر بود و هم حاجب دربار ،\r\n\r\n\r\n","description":"","footnote":"\r\n( 10 ) . ابن الابار ، اعتاب الكتاب ، نسخهء خطى اسكوريال ، برگهاى 53 و 54 .\r\n","page_name":" 570 ","page_number":578},
  {"content":"\r\n\r\nو ديديم كه چگونه آن‌دو به هلاكت رسيدند « 11 » .\r\n* سرگرم بودن مداوم المنصور محمد بن ابى عامر به امور نظامى او را از پرداختن به كارهاى بزرگ عمرانى باز نداشت . مدينة الزاهره و قصرهاى باشكوه و باغها و بستانسراهاى دلنواز آن را بنا كرد . چنان كه گفتيم ، آنجا را مركز فرمانروايى خود قرار داد . سپس در كنار آن شهركى با قصرها و باغهاى زيبا ساخت و آن را عامريه ناميد و براى استراحت غالبا به آنجا مىرفت . اين دو بخشى كه در خارج شهر قرطبه بنا شده بود ذوق شاعران را برمىانگيخت و آنان در باب آنها قطعات زيبايى به نثر و نظم سروده‌اند . از جمله در وصف عامريه ابيات عمرو بن ابو الحباب است آن روزى كه در آنجا نزد منصور رفت و گلهاى باغ را همه شكفته ديد :\r\n لايوم كاليوم فى ايامك الاول * بالعامرية ذات الماء و الظلل\r\nهواؤها فى جميع الدهر معتدل * طيبا و ان حل فصل غير معتدل\r\nما ان يبالى الذى يحتل ساحتها * بالسعد الا تحل الشمس بالحمل\r\nكانما غرست فى ساعة و بداالس ؟ ؟ ؟ * و سان من حينه فيها على عجل \r\nاز مهمترين اعمال او قسمتى است كه به مسجد جامع افزوده است . قرطبه از ايام الناصر رو به گسترش نهاده بود و شمار ربضهاى آن به بيست و يك ربض رسيده بود .\r\n« هر ربضى خود ، بزرگترين شهر اندلس بودند » . ابن الخطيب يك‌يك نامهاى اين ربضها را برمىشمرد و به تفصيل در باب آنها سخن مىگويد . طول خندقى كه برگرد\r\n\r\n\r\n","description":"","footnote":"\r\n( 11 ) . رجوع كنيد به ابن عذارى ، البيان المغرب ، ج 2 / ص 286 ، 287 ، 290 و 299 . ابن الخطيب ، اعمال الاعلام ، ص 70 ، 75 و 80 . المقرى ، نفح الطيب ، ج 1 / ص 274 . ابن بسام ، الذخيره ، القسم الرابع ، ج 1 / ص 17 و 56 .\r\n","page_name":" 571 ","page_number":579},
  {"content":"\r\n\r\nشهر بود جز ناحيهء نهر ، چهل و هفت هزار و پانصد ذراع بود يعنى به قدر شانزده ميل « 12 » .\r\nشمار ساكنان قرطبه بخصوص وقتى طوايف بربر به آنجا سرازير شدند يعنى در آغاز حكومت او رو به ازدياد نهاد ، چنان كه رواقها و صحنهاى مسجد جامع را گنجاى آنان نبود ، بخصوص در روزهاى جمعه . منصور چنان ديد كه در جانب شرقى مسجد جناح جديدى بيفزايد . زيرا ناحيهء غربى پيوسته به قصرها بود . در سال 387 ه / 997 م كار بنا را آغاز كرد و در كنار مسجد از شمال به جنوب زمينى را كه مساحت آن به‌قدر مساحت اصلى مسجد بود جهت بنا آماده ساخت و كوشيد تا بيش از زيور و زينت ظاهرى از استحكام بنا برخوردار باشد و درست به قرينهء بناى قديمى ساخته آيد . براى اجراى چنين نقشه‌اى از بسيارى از خانه‌ها و اماكن آن منطقه سلب مالكيت شد .\r\nابن ابى عامر مىكوشيد ياران خود را وادارد كه بهاى خانه‌هاى مردم را عادلانه پرداخت كنند . با اين اقدام حجم مسجد دو برابر شد و زمينى را كه صد و هشتاد متر طول و صد و سى و پنج متر عرض داشت دربرگرفت . براى بناى اين مسجد خيل عظيمى از اسيران مسيحى را به كار واداشت . اينان در جنگهاى مختلف اسير شده بودند . گاه خود نيز در كار بنا شركت مىجست . شمار ستونهاى آن از كوچك و بزرگ به هزار و چهارصد و هفده عدد رسيد و شمار چلچراغهاى آن از خرد و كلان به دويست و هشتاد .\r\nآنان كه در عهد ابن ابى عامر در آنجا موظف به كارى بودند از ائمه و قاريان و امنا و مؤذنان و خادمان و غير ايشان صد و پنجاه تن بودند . مسجد جامع و حوالى آن خود به عنوان ربضى مستقل داراى عريف و نگهبانان جداگانه بود « 13 » . جناحى كه منصور به مسجد قرطبه افزوده است تا به امروز با همهء رواقها و طاقها و ستونهايش برپاست و با آنكه طاقهاى دو سوى آن را به كليسا و معابد تبديل كرده‌اند باستانشناسان آنجا را « مسجد منصور » مىنامند . « 14 »\r\nالمنصور محمد بن ابى عامر پل قرطبه را بر روى رود وادى الكبير تجديد بنا كرد . اين پل پشت مسجد جامع است . در اصل پل رومى بود . سمح بن مالك امير\r\n\r\n\r\n","description":"","footnote":"\r\n( 12 ) . ابن الخطيب ، اعمال الاعلام ، ص 103 .\r\n( 13 ) . ابن الخطيب ، اعمال الاعلام ، ص 103 .\r\n( 14 ) . رجوع كنيد به : ابن عذارى ، البيان المغرب ، ج 2 / ص 306 - 308 . المقرى ، نفح الطيب ، ج 1 / ص 257 . نيز كتاب من : الاثار الاندلسية الباقية ، ص 18 - 28 .\r\n","page_name":" 572 ","page_number":580},
  {"content":"\r\n\r\nاندلس آن را يك‌بار تجديد بنا نمود . چون او به امارت رسيد در سال 378 ه / 988 م بار ديگر آن را تجديد كرد . اين كار يك سال و نيم مدت گرفت و صد و چهل هزار دينار هزينه برداشت و مردم قرطبه از بناى آن منتفع شدند .\r\nعلاوه بر پل قرطبه پل استجه را نيز بر نهر شنيل از شعبه‌هاى نهر وادى الكبير بنا كرد و براى بناى آن رنج فراوان و هزينهء بسيار مىبرد ، ولى براى ارتباط قرطبه با شهرهاى غربى و جنوبى بناى آن ضرورى بود « 15 » .\r\n* المنصور محمد بن ابى عامر با آنكه در برخى موارد براى اجراى مقاصد خويش دست به اعمالى خشونت‌آميز مىزد از صفات و سجاياى محمود بىنصيب نبود . بخشنده و سخاوتمند بود . به كسانى كه لايق و شايستهء بخششهاى خود مىيافت يا كسانى كه وابستهء به او بودند صلات كرامند مىداد . همچنين فقرا و نيازمندان را محروم نمىداشت و در اين باب حكايات بسيار آمده است .\r\nهمواره بر خود مىباليد كه از خاندانى كم‌مايه برخاسته و به آن مقام رفيع دست يافته است . ابن حيان مورخ اندلس در كتاب خود اخبار الدولة العامريه از پدرش خلف بن حيان كه دبير ابن ابى عامر بود حكايت مىكند كه روزى به سبب خلافى كه از او سر زده بود ملامتش كرد . خلف بن حيان بترسيد و زبان به‌زارى و تضرع گشود . ابن ابى عامر با او مهربانى كرد تا ترسش فرونشست و چند روز ديگر كه با او تنها شد او را گفت : « آن روز آن همه تضرع و زارى تو را نپسنديدم كه هركس به خدا ايمان داشته باشد هر كارى را به حول وقوت الهى منسوب مىدارد و من يكى از ابزار خداوندم كه به قدرت او عمل مىكنم و به اذن او ، و از خود هيچ اختيارى ندارم . . .\r\nپس آنهمه از من مترس . من پسر زنى پشم‌ريس از قبيلهء تميم هستم و از دسترنج او نان خورده‌ام . رشته‌هاى او را به بازار مىبردم و مىفروختم . پس ارادهء خداوند چنان كه مىبينى دررسيد و من بدين مقام رسيدم . اگر اكنون به ناتوانان و مظلومان نپردازم\r\n\r\n\r\n","description":"","footnote":"\r\n( 15 ) . ابن عذارى ، البيان المغرب ، ج 2 / ص 309 . المقرى ، نفح الطيب ، ج 1 / ص 191 . ابن الخطيب ، اعمال الاعلام ، ص 76 .\r\n","page_name":" 573 ","page_number":581},
  {"content":"\r\n\r\nيا به جهاد اعداى دين نروم در برابر باريتعالى چه پاسخ خواهم داد ؟ » « 16 »\r\nالمنصور مردى پرهيزگار و مؤمن و اهل يقين و خداترس بود . چون به ياد خدا و عذاب او مىافتاد بر خود مىلرزيد و اين از مردى چون او كه براى تحقق اطماع خود صد خون مىكرد شگفت مىنمايد ، ولى چيزى است كه راويان مسلمان بدان تصريح كرده‌اند . از دلايل آن يكى اين است كه همواره در جنگهايش قرآنى را كه به خط خود نوشته بود با خود داشت و در هر مناسبتى از آن مىخواند « 17 » .\r\nدر روايات اسلامى از دادگرى ابن ابى عامر و برايى او در احقاق حق و انصاف مظلومان دادن سخنها آمده است . صاحب البيان المغرب حكايات چندى از دادخواهيهاى مردم بر ضد بزرگان خدمه و حواشى او نقل كرده است ، يعنى كسانى كه مىپنداشتند به اعتبار مقام و منصبى كه دارند مىتوانند مرتكب هر ستمى شوند ، ولى ابن ابى عامر داد مظلومان مىداد و ظالمان را به سزاى خود مىرسانيد . ديگر از صفات پسنديدهء او بردبارى و شكيبايى و خويشتندارى اوست . و اين در حالى است كه بيمش در دلها جاى كرده بود و همگان از هيبت او به وحشت مىافتادند « 18 » .\r\nاز صفات و عادات ناپسند او آزمنديش به شرابخوارى بود . اين صفت ناپسند در تمام عمر دست از او برنداشت . تنها دو سال پيش از مرگش از شرابخوارى توبه كرد . ابن الخطيب براى ما توضيح مىدهد كه چگونه با شراب ، روز را به شب مىرسانيد « 19 » .\r\n* اكنون به جنبهء ديگرى از روحيات و صفات المنصور بن ابى عامر مىپردازيم و آن جنبهء علمى آن است .\r\nالمنصور چنان كه ديديم در خاندان علم و ادب باليده شد . و برحسب سنت\r\n\r\n\r\n","description":"","footnote":"\r\n( 16 ) . ابن الابار ، اعتاب الكتاب ، نسخهء خطى اسكوريال ، برگ 56 .\r\n( 17 ) . ابن عذارى ، البيان المغرب ، ج 2 / ص 309 و 310 . ابن خلدون ، العبر ، ج 4 / ص 147 .\r\n( 18 ) . ابن عذارى ، البيان المغرب ، ج 2 / ص 310 - 312 . ابن الابار ، الحلة السيراء ، ص 151 .\r\n( 19 ) . ابن عذارى ، البيان المغرب ، ج 2 / ص 310 . ابن الخطيب ، اعمال الاعلام ، ص 75 .\r\n","page_name":" 574 ","page_number":582},
  {"content":"\r\n\r\nخانوادگى خويش در علم فقه براعت يافت و در علوم شريعت و ادب به استادى رسيد .\r\nدر شرايطى بود كه مىتوانست در ميان علماى زمان براى خود جايى باز كند ، ولى تقدير چنان خواست كه درگير كشمكشهاى سياسى شود .\r\nابن ابى عامر باوجود درگير شدن با اين گونه كشمكشها در تمام عمر خود همچنان دوستدار علم و ادب باقى ماند و علما و ادبا و شعرا را با صلات و انعامات خويش مىنواخت و در هنگام فراغت و لهو آنان را به مجالس انس خود فرامىخواند و با ايشان به بحث و مناظره مىپرداخت و چون خود نيز شاعرى نيكو بود ، گاه موضوعى را به اقتراح مىگذاشت .\r\nيكى از خواص او در اين‌گونه مجالس كاتب بغدادى ابو العلاء صاعد بن الحسن بود . او در سال 380 ه از مشرق به اندلس رفته بود ، در ايامى كه ابن ابى عامر در اوج قدرت خويش بود . ابن ابى عامر مىخواست از او رقيبى براى ابو على القالى بتراشد كه پيش از اين در ايام عبد الرحمان الناصر و حكم المستنصر به اندلس آمده بود .\r\nپس او را مقرب خويش ساخت . ابو العلاء در مسجد مدينة الزاهره مىنشست و كتاب خود موسوم به الفصوص را براى ادباى قرطبه املا مىكرد . الفصوص كتابى است در آداب و اخبار و اشعار . ولى ادباى قرطبه آن را ناخوش داشتند و منكر بسيارى از مطالب آن بودند و ابو العلاء را به دروغ نسبت دادند و او را به سبب سرقات ادبى و شعرىاش رسوا ساختند « 20 » . با اين همه ابو العلاء صاعد اديبى بارع بود با روحى لطيف و ذهنى وقاد و بديهه‌گوى و حاضرجواب ، چنان كه بداهة بسيارى غرايب شعر مىآورد . المنصور را از او خوش مىآمد و مورد نواخت و رعايت خويش قرارش داد و نام او در ديوان نديمان ثبت كرد و برايش راتبه‌اى نيكو معين نمود .\r\nدر اين ديوان نام چند تن ديگر از ادباى معاصر ثبت بود ، چون زيادة اللّه بن مضر الطبنى و ابن العريف و ابن التيانى و غير ايشان . ابو العلاء صاعد شاعر خاص او شد و در مدايح او قصايد پرداخت . ابن ابى عامر به هنگام تفرج در باغهاى الزاهره او را نيز با خود مىداشت و در مجالس ادب و انس به حضور مىپذيرفت . ابن بسام شرح مفصلى از اين مجالس ادبى كه او را با دوستان و نديمان خود از جمله ابو العلاء صاعد\r\n\r\n\r\n","description":"","footnote":"\r\n( 20 ) . ابن بشكوال ، الصله ، ( طبعة القاهره ) ، رقم 40 .\r\n","page_name":" 575 ","page_number":583},
  {"content":"\r\n\r\nبود ، آورده است و بسيارى از اشعارى را كه در آن مجالس خوانده شده نقل كرده است . بعضى از غلامان صقلابى كه در زمرهء نديمان او بودند و از شعر و ادب بهره‌مند نيز در اين گونه مجالس حضور مىيافتند و در گفتگوهاى ادبى شركت مىكردند .\r\nاز مشاهير اين غلامان يكى فاتن است كه از همهء آنان در لغت و ادب استادتر بود .\r\nدر واقع برخى از غلامان صقلابى خود وارث شعر و ادب بودند . يكى از آنان در آن ايام كتابى تأليف كرد به نام الاستظهار و المغالبة على من انكر فضل الصقالبه و بسيارى از اشعار و نوادر و اخبارشان را در آن كتاب نقل نمود « 21 » .\r\nصاعد تا وفات محمد بن ابى عامر در همان مكانت خويش بود و پس از او تا پايان دولت عامريان به اعتبار خود باقى بود . سپس ستارهء اقبالش افول كرد و هنگام ظهور فتنه روزگارى ناخوش داشت . در سال 403 ه نهانى از اندلس بيرون آمد و از دريا گذشته به صقليه رفت و به امير صقليه پيوست و تحت حمايت او قرار گرفت و حالش نيكو شد . در سال 410 ه در آنجا چشم از جهان فروبست .\r\nابن ابى عامر را علاوه بر مجالس ادب و انسى كه گهگاه تشكيل مىشد مجلسى هفتگى بود كه براى بحث و مناظره منعقد مىگرديد و بسيارى از علما و ادبا در آن مجلس حاضر مىشدند « 22 » . حتى در جنگها نيز چند تن از علما و ادبايى را كه با او دوست بودند با خود مىبرد ، زيرا شوق به بحث و مناظره حتى در ميدان نبرد نيز او را رها نمىكرد .\r\nمحمد بن ابى عامر به نشر علم و معرفت در ميان طبقات مختلف مردم هم سخت علاقه داشت . در قرطبه دار العلمهاى بسيار تأسيس كرد و براى آنها اموال گزاف معين نمود .\r\nخود به مدارس و مساجد مىرفت و گاه در درس طلاب علم شركت مىجست و هركس را كه درخور مىيافت پاداشهاى نفيس مىداد .\r\nمنصور به جمع‌آورى كتب شوق وافر داشت . بسيارى از مؤلفان بزرگ ، آثار خود را به او هديه مىكردند ، آنچنانكه در ايام حكم المستنصر معمول بود . از جمله هنگامى كه صاعد بغدادى كتاب الفصوص را تقديم او كرد پانصد دينار پاداش گرفت « 23 » .\r\nابن ابى عامر با فلسفه و متعلقات آن راهى نداشت و آن را مخالف دين مىپنداشت .\r\n\r\n\r\n","description":"","footnote":"\r\n( 21 ) . ابن بسام ، الذخيره ، القسم الرابع ، ج 1 / ص 7 - 22 . المراكشى . المعجب ، ص 16 و 17 .\r\n( 22 ) . الحميدى ، جذوة المقتبس ، ص 73 . المراكشى ، المعجب ، ص 20 .\r\n( 23 ) . ابن بشكوال ، الصله ، شمارهء 40 .\r\n","page_name":" 576 ","page_number":584},
  {"content":"\r\n\r\nنجوم و منجمان را ناخوش مىداشت . فرمان داد از كتابخانهء بزرگ اموى ( كتابخانهء حكم المستنصر ) همهء كتب فلاسفه و دهريان را بيرون آرند و در حضور جمعى از كبار علما و در رأس ايشان ابو العباس بن ذكوان و ابو بكر الزبيدى و اصيلى و ديگران به آتش كشند . بدون ترديد اين عمل عملى ناموفق بود و يك زيان بزرگ علمى .\r\nخاورشناس سيمونت اين عمل او را نكوهش مىكند و مىگويد : حكم ثانى به سبب گرايشى كه به علم و ادب داشت فلاسفه را تحت سرپرستى خود قرار داد ، ولى محمد بن ابى عامر كه پس از او آمد كتابهاى فلسفى را كه در كتابخانهء حكم بود آتش زد و با اين عمل خود مىخواست خشنودى فقها را جلب كند « 24 » . همچنين منجمان را نيز تعقيب مىكرد ، زيرا خبر يافته بود كه يكى از آنان ، محمد بن ابى جمعه در پيشگوييهاى خود از انقراض دولت او خبر داده است . زبان او را بريد و از آن پس زبان همهء منجمان كوتاه شد « 25 » .\r\nمنصور شعر نيكو مىگفت و در مناسبتهايى كه پيش مىآمد شعارى مىسرود .\r\nدر فخر گويد :\r\n رميت بنفسى هول كل عظيمة * و خاطرت و الحر الكريم يخاطر\r\nو ما صاحبى الا جنان مشيع * و اسمر خطى و ابيض باتر\r\nو انى لزجاء الجيوش الى الوغى * اسود تلاقيها اسود خوادر\r\nفسدت بنفسى اهل كل سيادة * و فاخرت حتى لم اجد من افاخر\r\nو ما شدت بنيانا و لكن زيادة * على ما بنى عبد المليك و عامر\r\nرفعنا العوالى بالعوالى مثلها * و اورثناها فى القديم معافر \r\n\r\n\r\n","description":"","footnote":"\r\n( 24 ) .\r\n 153 . p , anapsE ed sebarazoM sol ed airotsiH : tenomiS \r\n( 25 ) . ابن عذارى ، البيان المغرب ، ج 2 / ص 135 . ابن الخطيب ، اعمال اعلام ، ص 77 .\r\n","page_name":" 577 ","page_number":585},
  {"content":"\r\n\r\nو در تهديد فاطميان مصر گويد و در دل آرزوى فتح مصر و شام دارد :\r\n منع العين ان تذوق المناما * حبا ان ترى الصفاء المقاما ( ؟ )\r\nلى ديون ، بالشرق عنداناس * قد اخلوا بالمشعرين الحراما\r\nان قضوها نالوا الامانى و الا * جعلوا دونها رقابا وهاما\r\nعن قريب ترى خيول هشام * يبلغ النيل خطوها و الشاما \r\nنمونه‌هايى از نثر شيواى او نيز در دست است ، از جمله وصيت اوست به هنگام وفات به فرزندش عبد الملك . همهء آن را ابن حيان از پدرش خلف بن حيان نقل كرده است . و ديگر وصيتى است به غلامان خود كه آن نيز در كتاب ابن حيان آمده است « 26 » .\r\nدر وصيت منصور به پسر و غلامانش همهء برنامهء كار او ترسيم شده بخصوص به چيزهايى كه از آنها بيم داشته اشارت كرده است . از جمله برمىآيد كه هيچ‌گاه خاطرش از جانب بنى اميه آسوده نبوده است و همواره تا دم مرگ منتظر آن بوده كه از ايشان شرى بزايد . حتى پس از مرگ نيز دولت فرزندان خود را از سوى آنان در تهديد مىديده است . البته نظر او در اين باب صائب بوده است و اين يكى از نشانه‌هاى دورانديشى اوست .\r\n* در باب روابط ديپلماسى المنصور محمد بن ابى عامر مىگوييم كه او را آنچنان روابطى كه درخور ذكر باشد با دول ديگر نبود . و بر خلاف ايام عبد الرحمان الناصر و حكم المستنصر هيأتهاى سياسى و سفيران نزد او نمىآمدند ، زيرا دوران فرمانروايى او دوران جنگهاى مداوم ميان اندلس و اسپانياى مسيحى بود و هيچگاه ميان دو طرف مصالحه و صلح طولانى برقرار نشد .\r\n\r\n\r\n","description":"","footnote":"\r\n( 26 ) . ابن بسام در الذخيره ، بخش چهارم ج 1 / ص 56 - 58 نص اين دو وصيت را از ابن حيان نقل كرده . ابن الخطيب نيز آنها را در اعمال اعلام ، آورده است . ص 81 و 82 .\r\n","page_name":" 578 ","page_number":586},
  {"content":"\r\n\r\nآنچه مىتوان به ذكر آن پرداخت دو حادثهء همانند است : يكى از آنها آمدن برمودوى دوم پادشاه ليون است به قرطبه در سال 985 م . برمودو به او پناه جسته بود تا او را در برابر اشرافى كه بر او خروج كرده بودند يارى دهد . ابن ابى عامر يارىاش داد . آنچه درخور ذكر است اين است كه برمودو دختر خود ترزا  asereT  را پس از اين به نزدش فرستاد تا زن او شود . ابن ابى عامر نيز او را بپذيرفت و به زنى گرفت يا به صورت كنيز در قصر خود نگهداشت « 27 » .\r\nحادثهء دوم كه از مهمترين حوادث ايام ابن ابى عامر است ، آمدن سانچو گارسيا پادشاه ناوار است به نزد او . سانچو آمده بود كه از او بخشايش خواهد و با او پيمان صلح بندد . جنبهء جالب اين واقعه اين است كه سانچو گارسيا پدر زن ابن ابى عامر بود و در سال 981 م دختر خود را نزد او فرستاد و ابن ابى عامر نيز با او زناشويى كرد و آن زن به اسلام گرويد و « عبده » ناميده شد . عبده از جمله زنان سوگلى او بود و برايش عبد الرحمان را آورد . عبد الرحمان را « شنجول » يا « سانشول » يا « شانجه » كه صورتهايى است از سانچو ، ناميدند تا همنام جد مادرى خود پادشاه ناوار باشد . سپس رابطهء دوستى ميان او وسانچو پدرزنش پس از چندى به دشمنى بدل شد و ابن ابى عامر نبرد با ناوار را از سرگرفت و پىدرپى به آن ديار لشكر كشيد تا آنگاه كه سانچو خواستار صلح شد و به قرطبه آمد و خواست كه گناهش را ببخشد . سانچو در سوم رجب سال 382 ه / چهارم سپتامبر 992 م به قرطبه وارد شد . المنصور از آمدنش خوشدل شد و سرداران بزرگ و افواجى از سپاه را در موكبى پرشكوه به استقبالش فرستاد . در رأس اين گروه عبد الرحمان نوهء سانچو بود كه هنوز كودكى بود در گهواره . آمده بود تا نياى خود را استقبال كند و به قصر الزاهره برد . چون سانچو را چشم بر نوهء خود افتاد ، از اسب فرود آمد و بر دستش بوسه داد . سپس با آن موكب رهسپار قصر شد .\r\nسپاهيان تمام سلاح در دو طرف راه به انبوهى صف كشيده بودند . غلامان و صقالبه نيز از در تا داخل قصر در دو صف ايستاده بودند . سانچو از آنچه ديده بود به حيرت افتاد و در عصر همان روز به مجلس ابن ابى عامر داخل شد . او باشكوه تمام نشسته بود و وزرا و بزرگان و دولتمردان در دوسويش ايستاده بودند . چون سانچو چنان ديد سر فرودآورد و چندبار بر زمين بوسه داد . سپس بر دست و پاى او بوسه‌زد . المنصور\r\n\r\n\r\n","description":"","footnote":"\r\n( 27 ) .  . 17 . p ) 7491 dirdaM ( diC led anapsE aL : ladiP . M . R \r\n","page_name":" 579 ","page_number":587},
  {"content":"\r\n\r\nابن ابى عامر گفتش بر كرسى مرصعى كه براى او درنظر گرفته بودند بنشيند . مردم بازگشتند و پادشاه مسيحى و ابن ابى عامر تنها ماندند و گفتگو آغاز كردند . سپس سانچو بيرون آمد و خلعتهاى سلطانى از پى او روان شد . چون شب فرارسيد مجلس بپراكند .\r\nآمدن سانچو به قرطبه و استقبال او يكى از روزهاى ديدنى قرطبه بود . در آن روز بار ديگر نشانه‌هاى بارز پيروزى اسلام بر دشمنانش آشكار گرديد و خاطرهء روزگاران عبد الرحمان الناصر و آمدن پادشاهان مسيحى را براى عقد قراردادهاى صلح ، زنده ساخت « 28 » .\r\n* مورخان اندلس و مشرق در باب صفات و سجاياى المنصور محمد بن ابى عامر بسى سخنها گفته‌اند . اين سخنان خواه موجز و خواه مفصل ، از عمق تقدير و اعجاب آنان حكايت دارد . در عين حال جنبه‌هاى سياه و ناپسند اخلاقى اين نابغهء يكتا را از نظر دور نداشته‌اند .\r\nابن اثير در وصف او مىگويد : « مردى دلير بود با روحيه‌اى قوى و با تدبير .\r\nعالم و دوستدار علما . به مجالست و گفتگو با ايشان مشتاق . علما را در مناقب او سخن بسيار است و به نام او كتابهاى بسيار تأليف كرده‌اند . » « 29 » ابن خلدون گويد : « مردى خردمند و دلير بود ، آگاه از فنون نبرد و ديندار . » « 30 » فتح بن خاقان در كتاب خود المطمح گويد :\r\n« در كارها از همه پيشقدمتر بود و قويدل و با هيبت و صاحب استقلال انديشه . چون به تدبير امور خلافت پرداخت هر مدعى را كه بر سر راه ديد برجاى خود نشاند . كارها را به نيكوترين وجه انجام مىداد و مشكلات را از پيش پاى دور مىساخت تا مملكت را به انتظام آورد و امن و آسايش در همه‌جا حكمفرما ساخت . بيست و اند سال بر اندلس فرمان راند . هيچ چيز ، زلال سعادت او تيره نساخت و به مكروهى دچار نشد . روزگار او بهترين روزگاران مردم اندلس بود . » « 31 »\r\n\r\n\r\n","description":"","footnote":"\r\n( 28 ) . رجوع كنيد به : ابن الخطيب ، اعمال الاعلام ، ص 66 ، 73 و 74 .\r\n( 29 ) . ابن الاثير ، الكامل ، ج 9 / ص 61 .\r\n( 30 ) . ابن خلدون ، العبر ، ج 4 / ص 147 .\r\n( 31 ) . ابن عذارى ، البيان المغرب ، ج 2 / ص 292 . المقرى ، نفح الطيب ، ج 1 / ص 189 .\r\n","page_name":" 580 ","page_number":588},
  {"content":"\r\n\r\nابن حيان زندگى او را در اين عبارات ترسيم مىكند : « ابن ابى عامر در اندلس همان رفتارى را با هشام داشت كه ديلميان در مشرق با خاندان عباس . المنصور به خواستهاى خود رسيد و در زندگى خويش كامياب گرديد و دولت خود بعد از خود براى فرزندان به ميراث گذاشت . بدون اينكه به سپاهى ويژهء خود نياز داشته باشد يا به عشيره‌اى متكى باشد يا مالى وافر هزينه كند صاحب چنان دولتى شد و رسوم و آثار دولت پيشين بزدود و راه و رسم خويش مجرا داشت . » « 32 »\r\nابن الخطيب در چند جاى او را ستوده است : « . . . منصور پنجاه و هفت جنگ كرد و در همه پيروز شد و تا هنگام مرگ ستارهء اقبالش برفراز سرش مىدرخشيد . » « 33 »\r\nمورخ يسوعى اسپانيايى او را سياستمدارى بزرگ و سردارى توانا مىخواند كه هر شورشى را فرونشاند . در عين حال مردم دوستش مىداشتند و شهرت و هيبت او شهرت و هيبت همهء سرداران بزرگ را تحت الشعاع قرارداد . او هر شهرى را كه در برابرش مقاومت مىكرد فرومىكوفت ، ولى اجازه هم نمىداد سپاهيانش با مردم شهرى كه تسليم او شده‌اند رفتارى ناپسند داشته باشند « 34 » .\r\nمورخ اسپانيايى ديگر مىگويد : « اسلام در اسپانيا در ايام ابن ابى عامر به اوج قدرت خود رسيد . مسيحيان شمال حالت دفاعى به خود گرفتند و همواره چون محنت‌زدگان گويى زنده‌اند تا براى دولت اموى جزيه بفرستند و اسلحه تهيه كنند يا اسير فراهم سازند . » « 35 »\r\nدوزى در باب او چنين نتيجه‌گيرى مىكند : « المنصور از جهات مختلف مردى بزرگ بود ، ولى هنگامى كه به مبادى خلقيات او مىنگريم نمىتوانيم دوستش بداريم و دشوار است كه از او دچار اعجاب شويم . » « 36 »\r\n\r\n\r\n","description":"","footnote":"\r\n( 32 ) . ابن بسام ، الذخيره ، القسم الرابع ، ج 1 / ص 43 .\r\n( 33 ) . ابن الخطيب ، اعمال الاعلام ، ص 58 و 74 و 75 .\r\n( 34 ) .\r\n . alonapsE arutluC al ed y anapsE ed acitirc airotsiH : uedsaM . J \r\n( 35 ) .  . 27 . p . diC led anapsE aL : ladiP . M . R \r\n( 36 ) .  . 572 . p . II . loV . tsiH : yzoD \r\n","page_name":" 581 ","page_number":589},
  {"content":"\r\n\r\n\r\nفصل سوم ممالك مسيحى اسپانيايى در خلال قرن دهم ميلادى\r\nچون در نيمهء دوم قرن سوم هجرى / نهم ميلادى آشوبها و فتنه‌هاى داخلى اندلس به اوج خود رسيد - و اين همان چيزى است كه اصطلاحا فتنهء بزرگش مىخوانند - نيروى نظامى مسلمانان در اين كشمكشها به ضعف گراييد و اسپانياى مسيحى از حمله و هجوم مسلمانان زمانى چند آسوده خاطر گرديد و نفسى به راحت كشيد و تن‌وتوشى يافت و روى به رشد و نمو نهاد و اساس حكومتهايش استوارى گرفت . هنوز قرن دهم ميلادى آغاز نشده بود كه مملكت ليون كه جانشين مملكت جليقيه شده بود تسلط خود را بر ولايت قشتاله يعنى اراضى وسطاى ناحيهء شمال اسپانيا بسط داده بود و از حيث نيرومندى به سطحى رسيد كه مىتوانست با مملكت اسلامى درگير نبردى سخت شود .\r\nديديم كه اين نبرد در عهد عبد الرحمان الناصر به اوج خود رسيد و با آنكه عبد الرحمان الناصر توانسته بود فتنه‌ها را فرونشاند و قدرت رزمى اندلس را احياء كند ولى پادشاه مسيحى اردونيوى دوم توانست در نبرد شنت اشتبن در سال 917 م بر قواى مسلمانان پيروز گردد .\r\nجنگ سنت اشتبن و چند بار ديگر تجاوز مسيحيان به اراضى اسلام براى حكومت قرطبه هشدارى عظيم بود . ولى مرگ اردونيوى دوم در سال 925 م اين شور و شوق\r\n\r\n","description":"","footnote":"","page_name":" 582 ","page_number":590},
  {"content":"\r\n\r\nقومى را كه در اسپانياى مسيحى به غليان آمده بود موقتا محدود كرد ، زيرا برادر و جانشين او فرويلا تنها يك سال حكومت كرد . چون فرويلا بمرد آتش نزاع ميان سانچو و الفونسو پسران اردونيو برافروخته شد و كار به آنجا منتهى شد كه الفونسو به يارى پدرزنش سانچو پادشاه ناوار بر تخت سلطنت دست يافت . سانچو مأيوس نشد و سپاهى گردآورد و تاج بر سرنهاد و خود را در شنت ياقب در اقصاى جليقيه پادشاه خواند ، سپس به ليون حمله برد و آن را محاصره نمود و بر آن استيلا يافت و به‌جاى برادر بر تخت سلطنت جلوس كرد .\r\nپادشاه ناوار به يارى الفونسو برخاست تا توانست برادرش را منهزم سازد و بار ديگر بر شهر ليون مستولى گردد ، جز آنكه برادرش سانچو همچنان در جليقيه در دعوى خويش پاى مىفشرد .\r\nاين جنگ داخلى چند سالى به درازا كشيد . اولين مرحلهء آن وقتى به پايان رسيد كه سانچو پسر اردونيو در سال 929 م درگذشت و پادشاهى بر برادرش الفونسوى چهارم ، بدون هيچ منازعى ، قرار گرفت . سپس مرحلهء دوم در سال 931 م آغاز شد .\r\nدر اين سال زوجهء الفونسو درگذشت و او از مرگ زن خويش سخت اندوهگين شد و از زندگى مأيوس گرديد و به زهد گراييد و به سود برادرش راميرو دومين پادشاه ليون ، به همين اسم ، كناره گرفت و به دير ساهاگون پناه برد و در زمرهء راهبان درآمد ، ولى پس از چندى بهبود يافت و از دير خارج شد و در قلعهء شنت منكش  sacnamiS  خود را پادشاه خواند . اين كار او در نظر راهبان عيب بزرگى بود . از همه‌جا در حق او زبان به اعتراض گشودند تا او بار ديگر به رهبانيت بازگرديد . در واقع بر پيكر الفونسو جامهء رهبانان از تاج شاهان برازنده‌تر بود ، زيرا به كليسا بيشتر از ميدان جنگ دلبستگى داشت .\r\nديرى نپاييد كه برادرش راميرو به يارى شورشيان طليطله لشكر برد . الفونسو فرصت را مغتنم شمرد ، از دير بيرون آمد و با برخى از يارانش به شهر ليون رفت و بر آن مستولى گرديد . راميرو شتابان بازگشت و برادر را در شهر به محاصره افگند و تا توطئه‌ها و سركشيهايش را محدود كرده باشد چشمانش را ميل كشيد ، همچنين سه پسر عم خود فرزندان فرويلا را كه در شورش با او يار شده بودند نابينا نمود .\r\nيكى از منتقدين امروزى اسپانيا در باب اين قساوت راميرو نوشته است : « از عقوبتى كه راميروى دوم در حق برادرش الفونسو و پسرعموهايش رواداشت آدمى به لرزه مىآيد ، زيرا گذشت اين قرنهاى طولانى براى محو خاطرهء اين جنايت - نابينا\r\n\r\n","description":"","footnote":"","page_name":" 583 ","page_number":591},
  {"content":"\r\n\r\nكردن چشمان يك انسان - كافى نيست . اين شكنجه‌اى است از آن‌گونه كه در ميان گوتها رايج بود . آنان بودند كه غالبا خويشاوندان خود را چنين عقوبت مىكردند ، ولى مىبينيم برخى از پادشاهان ما هم با خويشاوندان خود اين گونه رفتار مىكرده‌اند . » « 1 »\r\nبدين طريق پس از يك مبارزهء خونين ملك بر راميرو قرار گرفت . راميروى دوم - يا چنان كه در روايات اسلامى آمده رذمير - پادشاهى دلير بود و خود را وقف مبارزه بر ضد مسلمانان كرده بود . راميرو با هر وسيله‌اى كه برايش حاصل مىشد بر مسلمانان مىتاخت . گاه خود به بلاد اسلامى حمله مىكرد و گاه آشوبگران را بر ضد حكومت قرطبه برمىانگيخت يا خود به يارىشان مىرفت ، چنان كه در آن هنگام كه مردم طليطله شورش كرده بودند خود به يارى ايشان رفت . اين شورش در سال 930 م بر ضد عبد الرحمان الناصر برپا شده بود . گاه نيز راميرو خود با مسلمانان در نبردهايى خونين درگير مىشد و ما از جنگهايى كه ميان او والناصر درگرفت سخن گفتيم . يكى از اين جنگها جنگى است به نام خندق كه در آن جنگ در لشكر اسلام شكست افتاد . جنگ خندق در پاى ديوارهاى شهر سموره در سال 327 ه / 939 م درگرفت .\r\n\r\n1 . پديد آمدن مملكت قشتاله\r\nاغتشاشات مملكت ليون در جانب غربى آن يعنى جليقيه بىتأثير نبود . در آنجا نيز زعماى قوم يا كنتها براى پابرجا ساختن قدرت محلى خويش هرچند گاه بر پادشاه مىشوريدند . اين اغتشاش ، منطقهء شرقى آن يعنى قشتاله را هم بىنصيب نمىگذاشت .\r\nقشتاله را در اين ايام بردوليا مىگفتند . بعدها به سبب وجود قلعه‌هاى بسيار در آن ناحيه آن را قشتاله يا كاستيلا  allitsaC  ناميدند . اين منطقه كه به صورت مملكت قشتاله درآمد به جانب مشرق تا بلنديهاى ناوار گسترده شده بود و به سمت جنوب از ولايت ريوخا تا زمينهايى كه بعدها آراگون و سوبراربه ناميده شد پيش رفته بود . ساكنان اصلى آن بشكنس و اهالى البه بودند . پادشاهان اوويدو با آن جنگ درپيوستند و به متصرفات خود ضميمه‌اش كردند . پايتختش در آن زمان بورگوس يا برغش بود . بزرگان قشتاله از قديم الايام در برابر تجاوز ملوك جليقيه سخت پاى مىفشردند و براى حفظ استقلال\r\n\r\n\r\n","description":"","footnote":"\r\n( 1 ) .\r\n . II . T , ) 9881 anolecraB ( , anapsE ed lareneg airotsiH : etneufaL . M . 063 . P \r\n","page_name":" 584 ","page_number":592},
  {"content":"\r\n\r\nمحلى خود تلاش مىكردند . يك‌بار در عهد اردونيوى دوم - در اوايل قرن دهم - شورش كردند . اردونيو بر سرشان لشكر برد و به فرمانشان درآورد و بسيارى از ايشان را گرفت و اعدام كرد ، باقى نيز سر به اطاعت نهادند . مردم قشتاله زير فرمان يك رئيس محلى كه مقر آن شهر برغش بود از استقلال گونه‌اى محدود برخوردار بودند . اين رئيس خود فرمانبردار پادشاه ليون بود . ولى اين نظام اهانت‌آور مورد پسند كنتهاى قشتاله نبود ، ازاين‌رو همواره در صدد يافتن فرصتى براى عصيان و به دست آوردن استقلال از دست رفتهء خود بودند .\r\nاين فرصت پديد آمد و قشتاله رهبر جنبش آزادسازى خود را در شخص كنت فرنان گونثالث ( در روايات اسلامى فران غنصالس ) يافت ، مردى كه زندگىاش موضوع شعر حماسى و داستانهاى اسپانيايى در قرون وسطى گرديد . كنت ياران و قواى خود گردآورد و به راميروى دوم پسر اردونيو پادشاه ليون اعلان جنگ داد . راميرو در اين هنگام در اوج قدرت خود بود و تازه در نبرد خندق بر مسلمانان پيروز شده بود .\r\nراميرو براى شكست كنت رنج زيادى تحمل نكرد . در نخستين برخورد نيروهاى او را پراكنده ساخت و خودش را اسير كرد و به ليون برد و به زندان تاريك افگند و به‌جاى او آسور فرناندز كنت مونزون را به حكومت قشتاله فرستاد . پس از آن پسر خود سانچو را به امارت قشتاله فرستاد و توصيه كرد كه با قشتاليان به مدارا رفتار كند و در حق ايشان نيكى روادارد . ولى آتش ميهن‌پرستى قشتاليان خاموش نشد و همچنان با امير اسير خود دل يكى مىداشتند و به عصيان و شورش و جنگ ادامه مىدادند تا عاقبت لشكرى بياراستند و عازم ليون شدند . راميرو از عاقبت كار بترسيد و امير اسير فرنان گونثالث را از زندان آزاد كرد ، ولى به چند شرط : يكى آنكه سوگند بخورد كه در زير فرمان پادشاه ليون خواهد ماند و از همهء املاك خود چشم بپوشد و دختر خود اوراكا را به ازدواج اردونيو پسر بزرگ راميرو درآورد . فرنان گونثالث به ناچار همهء اين شرايط را قبول كرد . و مردم قشتاله همچنان كينهء پادشاه ليون در دل نهان مىداشتند و به امير خود دلبسته مىبودند . راميرو با اين عمل خود يارى زعماى قشتاله را در دفاع از بلاد از دست بداد . مسلمانان در خلال اين احوال چندبار به ليون حمله كردند و دست به تاراج و كشتار زدند . الناصر مدينهء سالم شهر مرزى ميان اراضى قشتاله و اراضى اسلامى را در سال 946 م تجديد بنا كرد و از جهت دفاعى در آن استحكاماتى به وجود آورد .\r\n\r\n","description":"","footnote":"","page_name":" 585 ","page_number":593},
  {"content":"\r\n\r\nراميرو مجبور شد در برابر غزوات مسلمانان حالت دفاعى خويش را حفظ كند .\r\nفرنان گونثالث در اثناى اين احوال جاى پاى خويش محكم مىكرد و همهء كنت‌نشينهاى قشتاله را زير پرچم خود آورد تا بتواند يك وحدت سياسى ايجاد كند ، يا به عبارت بهتر امارتى مستقل كه پس از او به ميراث به فرزندانش رسد . فرنان گونثالث توانست به اين هدف خود نايل آيد « 2 » .\r\n\r\n2 . مملكت ليون\r\nدر اوايل سال 950 م راميروى دوم پادشاه ليون درگذشت و بر سر جانشينى او جنگ داخلى بار ديگر آغاز شد . راميرو دو پسر برجاى نهاده بود : يكى اردونيو فرزند نخستين زنش ترزا و ديگر سانچو فرزند زن دومش اوراكا خواهر گارسيا پادشاه ناوار . اردونيو كه بزرگتر بود مدعى بود كه او سزاوارتر به پادشاهى است ، ولى سانچو به پشتگرمى خويشاوندان مادرىاش در ناوار و جده‌اش تيودا ملكهء ناوار و همچنين به اتكاى كنت فرنان گونثالث و مردم قشتاله با برادر به منازعه برخاست . كنت با آنكه اردونيو شوى دخترش بود به يارى كردن او ميل نداشت ، زيرا از روى اجبار دختر خود به اردونيو داده بود . ازاين‌رو دوست داشت كه در كنار سانچو قرار گيرد .\r\nسانچو او را وعده داده بود كه املاك از دست رفته‌اش را بازپس گرداند و آرزوى او را به استقلال قشتاله تحقق بخشد . با اين انگيزه‌ها كنت در ناتوان ساختن مملكت ليون مىكوشيد ، شايد خود به نوايى برسد . بارى ، بدين طريق ميان اردونيو و لشكرهاى متحد طرفدار سانچو نبرد درگرفت ، ولى اردونيو بر دشمنانش پيروز شد و آنان را پراكنده ساخت و همهء عصيانگران را برجايشان نشاند و خود بر تخت استقرار يافت و تا خيانت پدرزن خود فرنان گونثالث را كيفر دهد دختر او را طلاق گفت و اين زن مجبور شد جريمهء خصومت پدرش با مملكت ليون را تحمل كند .\r\nمسلمانان در اين نبردهاى داخلى فرصت را مغتنم شمردند و به اراضى ليون پىدرپى حمله كردند . از سوى ديگر اشراف ليون نيز بر ضد پادشاه خود در عصيان\r\n\r\n\r\n","description":"","footnote":"\r\n( 2 ) .\r\n , anapsE ed airotsiH : arimatlA ; 07 . p , diC led anapsE aL : ladiP . M . R . 542 442 . p . I . loV \r\n","page_name":" 586 ","page_number":594},
  {"content":"\r\n\r\nمستمر بودند . اردونيو از عاقبت كار بترسيد و در اوايل سال 955 م سفيرى به قرطبه فرستاد و خواستار پيمان صلح با عبد الرحمان الناصر گرديد . عبد الرحمان الناصر اجابت كرد و سفير خود محمد بن الحسين را نزد او فرستاد و ميانشان پيمان صلح منعقد گرديد .\r\nاردونيو تعهد كرد پاره‌اى از دژهايى را كه در مرز دو مملكت است تعمير كند و بعضى را خراب نمايد . اردونيو پس از اين معاهده به اندك مدتى بمرد و برادرش سانچو به جايش نشست . نخستين اقدام او لغو قرارداد با عبد الرحمان الناصر بود . الناصر به ناچار اعلان جنگ داد و حاكم طليطله احمد بن يعلى را با لشكرى به ليون فرستاد .\r\nاحمد جنگ در پيوست و اراضى ليون را زير پى سپرد . سانچو به ناچار خواستار صلح گرديد و همان عهدنامه‌اى را كه ميان الناصر و برادرش بسته شده بود به رسميت شناخت . بدين‌گونه ميان دو فريق صلح برقرار شد .\r\nاز ديگر سو فرنان گونثالث از سياست خصومت با مملكت ليون دست برنمىداشت .\r\nپيش از آنكه سانچو به پادشاهى نشيند او را بر ضد برادرش اردونيو يارى كرده بود ، ولى چون سانچو بر تخت نشست برحسب خصومتى كه با مملكت ليون داشت دشمنى آغاز كرد . كنت فرنان آرزو داشت كه دخترش اوراكا مطلقهء اردونيوى سوم پس از آنكه با پسر عم او امير اردونيو ازدواج كرد بر تخت‌شاهى ليون نشيند . دست روزگار به يارىاش آمد و آرزوى او تحقق يافت .\r\nاز اين قرار كه اوضاع پس از اندكى در مملكت ليون به هم خورد . اشراف بر سانچو شوريدند و او را از تخت فروكشيدند . دليلشان آن بود كه در جنگ از برابر مسلمانان واپس نشسته است و گفتند كه به سبب ستبرى اندامش نه مىتواند بر اسب بنشيند و نه فرماندهى لشكر را به عهده گيرد . سانچو به نزد جده‌اش تيودا ملكهء ناوار به بنبلونه گريخت . اشراف در ليون و قشتاله پادشاه جديدى برگزيدند . او اردونيوى چهارم پسر الفونسوى چهارم عموى پادشاه مخلوع بود . اردونيوى چهارم گوژپشت و زشت‌روى بود و زشت‌خوى ، ازاين‌رو او را « كريه »\r\n olaM lE \r\nلقب داده بودند .\r\nسانچو به الناصر پناه برد . الناصر طبيبى يهودى را از قرطبه نزد او فرستاد تا علاج فربهى او كند و در سال 958 م / 347 ه تيودا خود آهنگ قرطبه كرد . فرزند جوان خود گارسيا سانشز را كه خود به كفالت او فرمان مىراند و نيز سانچو پادشاه مخلوع را با خود به قرطبه آورد . الناصر از آنان استقبالى شايان به عمل آورد و در برابر تعهد او\r\n\r\n","description":"","footnote":"","page_name":" 587 ","page_number":595},
  {"content":"\r\n\r\nكه گفته بود بعضى از دژها مرزى را به مسلمانان تسليم دارد و بعضى را خراب كند ، وعده داد كه او را به پادشاهىاش بازگرداند . سپس او را به اموال و سپاه يارى داد و او به غزاى ليون رفت . ناواريان نيز در همان وقت ولايت قشتاله را از سوى مشرق مورد حمله قرار دادند . اين جنگ جديد خانگى به پيروزى سانچو و جلوس بار ديگر او بر تخت شاهى و فرار اردوينو به برغش انجاميد .\r\nسانچو پيمانى را كه با مسلمانان بسته بود بشكست و از تعهد خود سرپيچى كرد . قضا را عبد الرحمان الناصر پس از اندك زمانى درگذشت و مملكت ليون و ناوار زمانى چند آرامش يافت . فرنان گونثالث نغمهء ديگرى ساز كرد . او فرصت جنگ داخلى را مغتنم شمرد و اعلان استقلال قشتاله نمود و خود را فرمانرواى مستقل آن خواند و با حمله به سرزمينهاى اسلامى به توسعهء قلمرو خود پرداخت . كنت فرنان گونثالث مىخواست با مبارزه با مسلمانان وسيله‌اى براى قرار دادن هيبت خود در نفوس مسيحيان متعصب بيابد ، ازاين‌رو پىدرپى به مرزهاى اسلامى حمله مىكرد .\r\nفرنان گونثالث به قول مورخ اسپانيايى « مردى بود با نبوغى آميخته به خودخواهى و روحيه‌اى متجاوز و در كار خود بينا و دوستدار استقلال وطن خود قشتاله و آزادى آن از يوغ ليون . » « 3 »\r\nديديم كه اردونيوى چهارم پادشاه مخلوع چگونه به حكم المستنصر پناه برد و چگونه خليفه او را در قصر الزهراء به نحو باشكوهى استقبال كرد و او را وعده داد كه تخت پادشاهىاش بازستاند و چسان سانچو از عاقبت اين اقدام بترسد و نزد حكم كس فرستاد و به فرمانبردارى از او اعتراف كرد و تعهد نمود كه هر پيمان كه در عهد الناصر بسته است اجرا خواهد كرد و چون خصم او اردونيو درگذشت بار ديگر هر پيمانى كه بسته بود بشكست .\r\nدر چنين حالى حكم را چاره‌اى جز جنگ نبود و امراى مسيحى نيز راهى جز اتحاد پيش‌پاى خود نمىيافتند . پيش از اين شرح داديم كه چون سپاه اسلام در حركت آمد و به قشتاله تاختن آورد سپاه امير آن فرنان گونثالث در جنگ شنت اشتبن پراكنده شد . فرنان گونثالث و هم‌پيمان او سانچو پادشاه ليون هردو خواستار صلح\r\n\r\n\r\n","description":"","footnote":"\r\n( 3 ) .  . 163 . p . II . T . dibi : etneufaL otsedoM \r\n","page_name":" 588 ","page_number":596},
  {"content":"\r\n\r\nشدند . سپاه اسلام منطقهء غربى ناوار را براى تنبيه امير آن گارسيا سانشز به سبب پيمان‌شكنىاش و حملهء او به مرزهاى اسلامى ، ميان سالهاى 963 و 967 م مورد تاخت‌وتاز قرارداد .\r\nاينك در برابر اين واقعيت مهم تاريخى اندكى درنگ مىكنيم . قشتاله يكى از ولايات قديمى مملكت ليون بود . در آغاز همانند اميرنشينى مستقل با مسلمانان به جنگ برخاست . از آن تاريخ در نبردهايى كه ميان اسپانياى مسيحى و اسپانياى مسلمان درگير مىشد خود مكانتى يافت و خردك‌خردك رشد پيدا كرد تا به صورت بزرگترين ممالك مسيحى از حيث وسعت خاك و قدرت نظامى درآمد و در تضعيف قواى مملكت اسلامى نقشى اساسى داشت .\r\nسانچو زمانى چند در موقعيتى دشوار و درگير با شورشهاى سران و اشراف كه همه به خلاف او سربرداشته بودند ، حكومت كرد . چون با حكم صلح برقرار كرد بنا به ميل زوجه‌اش تزرا و خواهرش راهبه البيره سفيرانى به درگاه او فرستاد و از او خواست كه اجازت دهد استخوانهاى قديس پلاى را به ليون برند . مسيحيان قرطبه قصد آن داشتند كه استخوانهاى اين قديس را از وادى الكبير ببرند . خليفه اجابت كرد و آنان در سال بعد استخوانهاى قديس را با تشريفات و استقبال عظيم به ليون بردند و در كليساى خاصى كه پادشاه بنا كرده و آن را دير سن پلاى ناميده بود به خاك سپردند .\r\nسانچو به سبب اشتغالش به دفع شورشيان ، خود نتوانست در اين مراسم شركت كند .\r\nيكى از سخت‌ترين دشمنان او كه مردم را بر ضد او تحريك مىكرد شخصى بود به نام سسناندو اسقف شنت ياقب . اين اسقف در شهر و در قصر اسقفى خود استحكاماتى پديد آورده بود . دليلش هم اين بود كه مىخواهد مزار يعقوب حوارى را در برابر هجوم نورمانها حمايت كند ، ولى چندى بعد عصيان آشكار نمود و سانچو بيهوده در جلب خشنودى خاطرش سعى مىكرد . بالاخره هنگامى كه ديد ديگر سران شورشيان در برابر او تسليم شده‌اند او نيز دروازه‌هاى شهر را بر روى سانچو گشود .\r\nيكى از سران شورشيان بر ضد او ، از ميان اشراف ، كنت گوندسالوو ( غندشلب ) سانشز حاكم جليقيه بود . اين كنت توانسته بود پايه‌هاى استقلال خود را در منطقه‌اى واقع ميان دو رود منيو ( منهو ) و دويره استوار كند و قلمرو خود را تا لاميگو و بازو و قلمريه واقع در آن سوى رود دويره در شمال ايالت پرتغال بسط دهد . سانچو\r\n\r\n","description":"","footnote":"","page_name":" 589 ","page_number":597},
  {"content":"\r\n\r\nبه جنگ او رفت ، ولى هنگامى كه با قواى خود از رود منيو ( منهو ) گذشت ، رسولان سرور عصيانگر را ديد كه نزد او آمده‌اند و پيشنهاد صلح و تسليم و اطاعت مىكنند و گفتند تنها يك خواست دارند ، آن هم اينكه پادشاه با كنت ديدار كند . سانچو بپذيرفت .\r\nكنت دست به عمل پليدى زده بود و قصد قتل او داشت . چون خوان نهادند كنت ميوه‌اى مسموم به او داد و سانشو بىآنكه ترديد به دل راه دهد آن را تناول كرد . ناگهان حالش دگرگون شد و به حال مرگ افتاد . او را برحسب خواهشش به ليون بردند .\r\nدر راه آخرين نفسهايش را برآورد و در ليون به خاكش سپردند . اين واقعه در سال 966 م اتفاق افتاد « 4 » .\r\nبدين طريق سانچو پادشاه ليون پس از دوازده سال فرمانروايى ، مسموم ، جهان را بدرود گفت . پسرش راميروى سوم كه تنها پنج سال از سنش گذشته بود تحت سرپرستى عمه‌اش راهبه البيره به جايش نشست ، ولى بيشتر اشراف سر به فرمان او فرود نياوردند و سلطنتش را تصويب نكردند . بار ديگر در ليون جنگهاى خانوادگى مخصوصا در بلاد جليقيه آغاز شد . بسيارى از سران و سروران مىخواستند كه رابطهء خود را با حكومت مركزى ببرند و خود به استقلال فرمان رانند . در اين ايام كسى چون كنت فرنان گونثالث كه در ولايت قشتاله به استقلال فرمان مىراند ، بزرگترين محرك و مشوق ايشان بود . يكى از مهمترين اين جنبشها ، شورش گوندسالوو سانشز ( قاتل پادشاه خود ) بود . او را هواى آن بود كه منطقهء ميان دو نهر منيو و دويره را استقلال بخشد و سه شهر مهم لاميگو و بازو و قلمريه را كه در آن سوى رود دويره بودند ضميمهء قلمرو خود سازد .\r\nدر خلال اين احوال كنت فرنان گونثالث امير قشتاله در سال 970 م درگذشت و پسرش گارسيا فرناندز به‌جاى او نشست و در همين اوان گارسيا سانچو پادشاه ناوار نيز بمرد و پسرش سانچو گارسيا جانشين او شد .\r\nمورخ لافونته در باب فرنان گونثالث مؤسس استقلال قشتاله چنين مىنويسد :\r\n« همهء وسايلى كه كنت براى دست يافتن به هدف خود از آنها استفاده برده بود در نظر ما مستحسن نيستند . معاملهء او با ملوك ليون چون راميروى دوم و اردونيوى سوم و\r\n\r\n\r\n","description":"","footnote":"\r\n( 4 ) .  . 243 143 . p . T . dibi : etneufaL otsedoM \r\n","page_name":" 590 ","page_number":598},
  {"content":"\r\n\r\nسانچوى اول و اردونيوى كريه همچنين رفتار او با گارسيا پادشاه ناوار ناپسند بود .\r\nاو گاه با اين يك بر ضد آن ديگر پيمان دوستى مىبست و گاه آن يك را بر ضد اين ديگر تحريك مىنمود . اين اعمال هرچند با مقتضيات سياسى جور باشند ولى با حكم اخلاق منافات دارند . البته يكى از مفاخر او اين بود كه هرگز با مسلمانان پيمان دوستى نبسته است و با دشمنان دين و وطنش مصالحه نكرده است ، اما از آغاز استقلال قشتاله كه ممكن است بگوييم از نيمهء قرن دهم ميلادى ، مىبينيم كه كنت حتى در برابر ملوك ليون هم سر تعظيم فرود نياورده است . » « 5 »\r\nچون ممالك مسيحى آن روزگار و مقدم بر همهء مملكت ليون خود گرفتار حوادث داخلى بودند ، مجال تجاوز به بلاد اسلامى را نداشتند ، ازاين‌رو چندى در مرزها آرامش برقرار بود .\r\nملوك و امراى مسيحى متوجه بهبود روابط خود با دربار قرطبه شدند . پىدرپى هيئتهايى براى ديدار و گفتگو به قرطبه نزد حكم مىآمدند و از او خواستار مصالحه بودند .\r\nيكى از بزرگان مسيحى كه خود به قرطبه آمد امير جليقيه و ديگر راهبه البيره سرپرست تخت‌شاهى ليون بود ، و ما شرح اين ديدارها را به تفصيل در جاى خود بيان كرديم .\r\nچون حكم المستنصر درگذشت و مسلمانان چندى سرگرم امور داخلى خود شدند ، مسيحيان يقين كردند كه اكنون آن فرصت طلايى به‌دست آمده و بايد اراضى اسلامى را مورد حمله قرارداد . پس مردم قشتاله به مرزهاى اسلامى حمله كردند و به سوى جنوب پيش راندند و در همه‌جا دست به كشتار و تاراج زدند . محمد بن ابى عامر براى دفع تجاوزشان به پاخاست و در اوايل سال 977 م / 366 ه به غزاى قشتاله رفت . پس از چندى باز به آن ديار لشكر كشيد و سال بعد شهر شلمنقه را تصرف كرد . از اين هنگام سلسله جنگها متوالى شد ، جنگهايى كه برپاكنندهء آنها المنصور محمد بن ابى عامر بود . جنگ با ممالك مسيحى در سراسر زندگى فرمانروايى محمد بن ابى عامر ادامه داشت و ما اخبار آن را بيان نموديم .\r\nدر اينجا لازم است به موضوع اقدام راميروى سوم پادشاه ليون به يارى غالب الناصرى بر ضد محمد بن ابى عامر نيز اشاره كنيم . چون محمد بن ابى عامر براى\r\n\r\n\r\n","description":"","footnote":"\r\n( 5 ) .  . 163 . p . II . T . dibi : etneufaL otsedoM \r\n","page_name":" 591 ","page_number":599},
  {"content":"\r\n\r\nگوشمال راميرو لشكر بر سر او كشيد راميرو از گارسيا فرناندز امير قشتاله و سانچو گارسيا پادشاه ناوار يارى طلبيد . محمد بن ابى عامر براى نبرد با اين قواى متحد در حركت آمد و آن را در جنگ شنت منكش در سال 981 م شكست داد .\r\nپس از اين شكست اشراف ليون رأى دادند كه راميرو براى حكومت بر چنان مملكتى صلاحيت ندارد ، بنابراين او را خلع كردند و پسر عمش برمودو را در سال 982 م بر خود امير كردند . ولى راميرو براين قرار گردن ننهاد و ياران خود را گردآورده آمادهء نبرد شد . ميان راميرو و برمودو جنگ خانگى آغاز شد . راميرو در اين حالت به ابن ابى عامر پناه برد و از او خواست براى بازپس گرفتن تخت پادشاهىاش يارىاش دهد ، ولى پس از اندك زمانى بمرد و برمودو از شر منازعهء او برهيد .\r\nاما شادمانى برمودو ديرى نپاييد . گروه بزرگى از اشراف با حكومت او به معارضه پرداختند و مبارزهء داخلى بار ديگر سربرداشت . در چنين حالى برمودو چاره‌اى جز پناه جستن به ابن ابى عامر نداشت . از او يارى طلبيد و به فرمانبردارىاش اعتراف كرد .\r\nابن ابى عامر نيز بپذيرفت و سپاهى به يارىاش فرستاد . لشكر ابن ابى عامر به شهر ليون درآمد و بدين‌گونه مملكت ليون تابع قرطبه شد و جزيه پرداخت .\r\nبرمودو همين كه احساس كرد جاى پاى استوار كرده و قويدست شده است سر به عصيان برداشت و بر پادگان مسلمانان حمله برد و شهر ليون را از دستشان بستد .\r\nابن ابى عامر بار ديگر لشكر به جنگ او كشيد و شهر ليون را بگرفت و ويران نمود و قواى مسيحيان پراكنده ساخت . از آن پس پىدرپى به ليون لشكر مىآورد و برمودو را منهزم مىساخت . برمودو به ناچار صلح اختيار كرد و در سال 995 م سر به فرمان نهاد .\r\nديديم كه المنصور محمد بن ابى عامر در سال 997 م لشكر خود به غزو شنت ياقب پايتخت روحانى اسپانياى مسيحى برد و در اين لشكركشى بود كه بيشتر اشراف جليقيه به او پيوستند . در اين هنگام برمودو هيچ راه فرارى و پناهگاهى نداشت .\r\nعاقبت بار ديگر روى اعتذار بر زمين نهاد و از هر مقاومتى دست بداشت . ابن ابى عامر نيز خواستهاى او را پذيرا آمد . برمودو پس از اين تسليم دو سال ديگر زندگى كرد .\r\nآن‌دو سال را همه در تعمير كليساها و ديرها و دژهايى كه در خلال نبرد ويران شده بودند صرف كرد . سپس در سال 999 م چشم از جهان فروبست . پسرش الفونسوى دوم كه كودكى خردسال بود به جايش نشست . سرپرست او كنت مننديث گونثالث يكى\r\n\r\n","description":"","footnote":"","page_name":" 592 ","page_number":600},
  {"content":"\r\n\r\nاز اشراف مملكت بود « 6 » .\r\n\r\n3 . مملكت ناوار\r\nپيش از اين به پيدايش ناوار مستقل در اواخر قرن نهم ميلادى اشارت كرديم و گفتيم چگونه سانچو گارسياى اول پس از عزلت گزيدن فرتون در سال 905 م به پادشاهى نشست . سانچو كشور كوچك خود را گسترش داد و توانست حدود آن را از سوى جنوب تا ناجره وسعت بخشد و با مسلمانان در ايام امير عبد اللّه و در اوايل عهد عبد الرحمان الناصر چندبار به جنگ پردازد . عبد الرحمان الناصر در سال 920 م و سپس در تابستان سال 924 م لشكر به ناوار برد و پايتخت آن بنبلونه را تصرف كرد و ويران نمود و قواى ناوار را درهم كوبيد و به هرگونه مقاومت و تجاوز از جانب آن پايان بخشيد .\r\nچون در سال 926 م سانچو درگذشت پسرش گارسيا سانشز كه كودك بود به‌جاى پدر نشست و تحت سرپرستى عم خود خمينوگارسيس و سپس تحت سرپرستى مادرش تيودا ( طوطه ) كه مدتى به نام او فرمانروايى كرد ، قرار گرفت . اين سرپرستى حتى پس از آنكه گارسيا به سن رشد رسيده بود ادامه داشت . ناوار در اين روزگاران با دو مملكت مسيحى ديگر رابطهء خويشاوندى داشت . اردونيوى سوم پادشاه ليون با اوراكا دختر ملكه تيودا ( طوطه ) و خواهر گارسيا ازدواج كرده بود و فرنان گونثالث كنت قشتاله دختر ديگر تيودا به نام شانسا را به زنى گرفته بود ، ازاين‌رو ملكه تيودا در هرسه مملكت از موقعيتى شايان برخوردار بود . چون راميروى دوم پادشاه ليون در سال 950 م از دنيا رفت و ميان پسرانش اردونيو و سانچو جنگ داخلى درگرفت ، ناوار در كنار سانچو پسر ملكه اوراكاى ناوارى قرار گرفت و چون پس از مرگ برادرش بر تخت نشست و اشراف ليون به خلع او برخاستند و ملكه تيودا براى يارى او به الناصر پناه برد ، بار ديگر ناوار كمر به يارى او بست .\r\nآنگاه روابط ميان ناوار و همسايه‌اش قشتاله تيره شد و جنگ ميان دو كشور درگير گرديد . كنت فرنان گونثالث امير قشتاله منهزم شد و در جنگى كه ميان دو گروه در نزديكى ناجره واقع شد اسير گرديد و مدتى دراز در ناوار در زندان ماند و\r\n\r\n\r\n","description":"","footnote":"\r\n( 6 ) . ابن خلدون ، العبر ، ج 4 / ص 181 . همچنين :  642 . p . I . loV . dibi : arimatlA . \r\n","page_name":" 593 ","page_number":601},
  {"content":"\r\n\r\nمملكت قشتاله روى به ضعف نهاد و بار ديگر تا مدتى آرامش برقرار شد .\r\nچون عبد الرحمان الناصر بمرد و پسرش حكم المستنصر جاى او را گرفت از پادشاه ليون خواست قلعه‌هايى را كه متعهد شده بود به پدرش تسليم كند اينك تسليم نمايد و از پادشاه ناوار نيز خواست كه اسير خود فرنان گونثالث امير قشتاله را به او بسپارد .\r\nآن دو پادشاه خواهشهاى او را رد كردند . گارسيا اسير خود فرنان گونثالث را آزاد نمود و او به پايتخت خود برغش شتافت و خويشاوند خود اردونيوى چهارم را دستگير كرد و تحت الحفظ به حدود بلاد اسلامى فرستاد . اردونيو در آنجا به سردار سپاه ، غالب حاكم بلاد مرزى پناه برد ، سپس با او به دادخواهى نزد حكم آمد . حكم چنان كه گفتيم او را با استقبال شايانى بپذيرفت .\r\nفرمانروايى گارسيا سانشز تا سال 970 م ادامه داشت . مادرش تيودا كه اكنون پيرزالى شده بود همچنان بر اعمال او نظارت داشت و تا زمان مرگش سال 960 م در فرمانروايى با پسر مشاركت داشت .\r\nچون گارسيا سانشز درگذشت پسرش سانچو گارسياى دوم به‌جايش نشست .\r\nمملكت ناوار در اين هنگام گسترش يافته بود و جز ولايت اصلى ناوار ، ولايات كانتبريا و سوبراربه و رباگورسا را نيز دربرگرفته بود و چنان توانمند شده بود كه سانچو از تاخت‌وتاز در اراضى اسلامى ابايى نداشت . محمد بن ابى عامر در برابر اين جرئت و جسارت ايستاد و لشكر به ناوار برد و كوه و دشت را زير پى سپرد تا به پايتخت آن بنبلونه رسيد و آن را مورد حمله قرارداد . اين واقعه در سال 987 م بود .\r\nچون سانچو درگذشت پسرش گارسيا سانشز دوم به‌جايش نشست ، ولى فرمانروايىاش بيش از پنج سال نپاييد . در عهد او المنصور محمد بن ابى عامر بار ديگر در سال 999 م لشكر به ناوار برد و گارسيا در سال بعد وفات كرد . پسرش سانچوى سوم ملقب به كبير پس از پدر به پادشاهى رسيد .\r\n\r\n4 . عناصر جامعهء مسيحى اسپانيا\r\nپيش از اين از عناصر جامعهء مسلمان اسپانيا سخن گفتيم ، اينك لازم است از عناصر جامعهء مسيحى اسپانيا نيز سخن به ميان آوريم .\r\nدر جامعهء مسيحى اسپانيا بعد از فتح اسلامى چيزى كه بتوان آن را روحيهء\r\n\r\n","description":"","footnote":"","page_name":" 594 ","page_number":602},
  {"content":"\r\n\r\nملى ناميد وجود نداشت . هر ولايت يا مملكتى برحسب موقعيت و نظام خاص خود زندگى مىكرد . اين جداسريها غالبا يك امر داخلى بود ، ولى گاه سبب اختلافاتى آشكار مىشد و نظم اجتماع را مختل مىساخت .\r\nسازمان جامعهء اسپانياى مسيحى پس از فتح اسلامى به همان صورتى كه در ايام گوتها بود باقى ماند . در اين‌جامعه دو عنصر اصلى وجود داشت : آزادان و بردگان .\r\nآزادان در احوالات شخصيه آزاد بودند و مىتوانستند در هر مكانى كه مىخواهند زندگى كنند . اينان خود به دو دسته تقسيم مىشدند : اشراف و عوام .\r\nطبقهء اشراف در درجهء اول عبارت از حكام و خواص پادشاه بودند و وجودشان باوجود پادشاه وابستگى خاص داشت . او بود كه به آنان القاب و اراضى و وظيفه ارزانى مىداشت . به اين قشر فوقانى ، ملاكان بزرگ كه املاك خود را يا به ميراث و يا به بخشش به‌دست آورده بودند ، پيوسته بودند . طبقهء اشراف از امتيازات بسيارى برخوردار بود . اشراف در داخل املاك خود به تمام معنى سرورى داشتند و در اعمال خود از آزادى كامل بهره‌مند بودند ؛ حتى مىتوانستند خدمت پادشاه را رها كنند و چون با او بر سر خشم آيند به مملكت ديگر روند . به همين سبب بسيارى از اشراف مسيحى به بلاد اسلامى نقل كردند و تحت لواى اسلام و خلفاى مسلمان بر ضد هموطنان و همكيشان خويش به جنگ پرداختند .\r\nاشراف از پرداخت هرگونه مالياتى معاف بودند ، و حال آنكه در زمان گوتها از چنين معافيتى برخوردار نبودند . اشراف فقط موظف بودند كه چون جنگى پيش مىآمد با اتباع خود و با هزينهء پادشاه به صفوف لشكر بپيوندند .\r\nبه طبقهء اشراف قشرهاى ديگرى كه از لحاظ اجتماعى اهميت كمترى داشتند پيوسته بودند . از اين قشر بودند سواران و جنگجويان . اينان كسانى بودند كه مىتوانستند براى خود اسب و سلاح فراهم كنند و در جنگها شركت جويند . اينان نيز از برخى امتيازات بىنصيب نبودند . اين قشر از وابستگان اشراف بعدها رشد و نمو كرد . همچنين طبقهء مرفه اجتماع به اشراف پيوسته بود و تحت حمايت آنان زندگى مىكرد . اينان مالكان كوچك يا ارباب صناعات بودند . حمايت اشراف از زيردستان خود به اشخاص يا خاندانهاى معين محدود نمىشد ، بلكه گاه برخى قريه‌ها و ضياعها را نيز دربرمىگرفت . مثلا مردم يك قريه يا يك ضيعه با شروطى تحت\r\n\r\n","description":"","footnote":"","page_name":" 595 ","page_number":603},
  {"content":"\r\n\r\nحمايت يكى از اشراف قرار مىگرفتند . اينان جزئى از املاك خود را به سرورى كه حمايت ايشان را برعهده داشت واگذار مىكردند و مقدار معينى باج و ساو مىپرداختند و شخصا نيز هدايايى تقديم مىنمودند . البته اگر آن سرور شرايط حمايت را نيكو بجاى نمىآورد آزاد بودند كه از او ببرند و به ديگرى از اشراف بپيوندند .\r\nبالاخره به اين طبقهء اخير ملحق بودند كشاورزان آزاد . اينان مردمى آزاد بودند كه صاحب زمين نبودند ، ولى از مالكان زمينى مىگرفتند و در آن زراعت مىكردند .\r\nهمچنين قشر ديگرى بود از بردگانى كه آزادى خود را به‌دست آورده بودند . بر اينان بود كه به سرور يا مالك باج و خراجى معين بپردازند . اينان نيز هر وقت مىخواستند مىتوانستند كار خود را رها كنند .\r\nدر كنار اين جوامع آزاد مسيحى طبقهء بردگان يا به بردگى گرفته‌شدگان نيز وجود داشت . وضع اينان با ايام سلطهء گوتها هيچ تفاوتى نكرده بود . طبقهء بردگان نيز از چند قشر مركب شده بود : بردگان دولت ، بردگان شاه ، بردگان كليسا و ديرها ( بردگان روحانيان ) ، بردگان اشخاص و بردگان زمين كه بدان پيوسته بودند . بردگان اشخاص اغلب اسيران جنگى بودند و برخى نيز اسيران مسلمان . اين قشرهاى بردگان تا قرن دوازدهم همچنان وجود داشتند ؛ از آن هنگام همه در يك طايفه يعنى بردگانى كه روى زمين كار مىكردند مندمج شدند .\r\nبردگانى كه روى زمين كار مىكردند جزء مزاياى زمين به حساب مىآمدند و با انتقال زمين به مالك ديگر اينان نيز به او منتقل مىشدند . اينان به هزينهء خود بر روى زمين كشاورزى مىكردند ، سپس مقدارى از محصول را با باج و خراجهاى ديگر به سرور خود - خواه پادشاه يا اشراف يا كليسا - مىپرداختند . اين بردگان علاوه براين موظف به انجام خدمات ديگرى هم بودند ، چون شخم زدن زمين سرور خود يا جمع‌آورى محصولاتش و فشردن آب انگور براى شراب يا فشردن زيتون يا كار در بنايى كه مىسازد و امثال اينها . حقوق اين بردگان همان اجازه‌اى بود كه براى سكونت در ده يا مزرعه به ايشان داده مىشد . فروش مزرعه خود يكى از محنتهاى بزرگ اينان بود ، زيرا بسا مىشد كه ميان مرد و زنش يا ميان او و فرزندانش جدايى مىافگند .\r\nاين طبقهء بردگان مركب بود از برده‌زادگان يا كسانى كه در اثر يك حكم قضايى به بردگى محكوم شده بودند يا از اسيران جنگى ، و اينان نسبت به ديگر قشرهاى بردگان\r\n\r\n","description":"","footnote":"","page_name":" 596 ","page_number":604},
  {"content":"\r\n\r\nاز مزاياى كمترى بهره داشتند .\r\nرهايى برده از قيد بردگى يا به آزاد كردن بود يا به فرار يا به شورش . البته شورش بردگان كم اتفاق مىافتاد و اغلب اگر در شورشى شركت مىكردند پس از پيروزى شورشگران آزادى خود را به‌دست مىآوردند . اما آزاد كردن برده تحت تأثير تعاليم كليسا بود . اين گونه آزادشدگان از تمام حقوق و مزاياى يك فرد آزاد برخوردار نمىشدند . سروران اغلب از آنان مىخواستند كه به برخى از خدمات اقدام كنند يا برخى باج و خراجها را بپردازند .\r\nطبقهء متوسط به مرور ايام با افزون شدن شمار بردگان آزادشده يا آزادگان اصيل رشد كرد . چون قرن دهم فرارسيد اين طبقه قسمت اعظم ساكنان را تشكيل مىدادند و از موقعيتى كه بسى بهتر از پيش بود برخوردار بودند « 7 » .\r\n\r\n5 . نظام سياسى\r\nدر ممالك اسپانياى مسيحى قدرت سياسى در سه جهت اصلى تقسيم شده بود :\r\nپادشاه ، اشراف و روحانيان .\r\nفرض براين بود كه قدرت پادشاه از همه بيشتر باشد ، ولى اين امر تنها جنبهء نظرى داشت نه عملى . پادشاه عاليترين مقام دولتى بود و بر هر فردى كه در كشور او مىزيست ولايت داشت . نيز مصدر قانونگذارى بود و از سوى او و به نام او قوانين كلى صادر مىشد . همچنين قوانينى كه اشراف در حوزهء فرمانروايى خود وضع مىكردند بايد با موافقت او باشد . او بود كه مىتوانست رعاياى خود را به جنگ فراخواند و آنان را وادار به خدمت سپاهى سازد و ضرب سكه كند و ناظر بر عدالت باشد . همچنين پادشاه حق داشت اسقفان را برگزيند يا عزل كند و كليساها و ديرها تأسيس نمايد . پادشاه فرمانده كل سپاه بود . به‌طور كلى او بود كه متولى وظايف سياسى و نظامى و دينى و مدنى بود . البته چنان نبود كه هر پادشاهى در هر عصرى از همهء اين قدرتها برخوردار باشد . با گذشت زمان تعديلى به وجود آمد و محدوديتهايى حاصل شد و گاه پادشاه خود از برخى حقوق خود صرف نظر مىكرد ، بويژه آنكه پادشاه فرصت آن نداشت كه\r\n\r\n\r\n","description":"","footnote":"\r\n( 7 ) .  . 392 - 782 . p . I . loV . dibi : arimatlA \r\n","page_name":" 597 ","page_number":605},
  {"content":"\r\n\r\nهمهء اين امور را خود رأسا اداره نمايد .\r\nاشراف در داخل املاك خود از استقلال زيادى بهره‌مند بودند و بر بخش عظيمى از اراضى و ديرها و مزارع و قلعه‌ها فرمان مىراندند . سرور در دژ خود زندگى مىكرد و آن دژ غالبا داراى موقعيت خاص نظامى بود . گرداگرد آن چند بناى استوار بود . ساكنان آن منطقه همه مطيع فرمان او بودند ، بعضى به عنوان برده و بعضى ديگر كسانى كه تحت حمايت او قرار داشتند . سرور از آنان باج و ساو مىگرفت ، چه نقدى و چه جنسى و آنان را به خدمت در لشكر - هرگاه پادشاه به فراخوانى سپاه مىپرداخت - مجبور مىكرد . سرور خود امور قضايى را به عهده داشت و مىتوانست خود برخى احكام و قوانين در پيرامون قوانين كلى وضع كند . درهرحال اشراف بر ساكنان منطقه سرورى مطلق داشتند و آنها بودند كه مناصب و مشاغل را ميان زيردستان خويش قسمت مىكردند .\r\nاما قضاوت را اشراف خود عهده‌دار بودند . هرگاه بنا بود در باب يكى از اشراف حكم قضايى صادر شود بايد سرورى هم از طبقهء اشراف چنين رأيى صادر كند ، نه قضات دستگاه سلطنت كه از اشراف نبودند . يكى از اشراف مىتوانست بر ضد يكى ديگر از اشراف كه دربارهء او اهانتى روا داشته بود اعلان جنگ دهد .\r\nاو مىتوانست سر از خدمت پادشاه برتابد بدون اينكه چيزى از املاكش را از دست بدهد ، حتى بر ضد پادشاه شورش كند . تنها هرگاه مرتكب دو عمل مىشد از حقوقى كه پادشاه به او داده بود محروم مىگرديد : يكى خيانت كه در چنين صورتى همهء املاك و امتيازات خود را از دست مىداد ، ديگر آنكه هرگاه اراضى جديدى به املاك او افزوده مىگرديد حق تصرف در آن نداشت مگر با موافقت پادشاه .\r\nاشراف خود در امور قضايى شركت مستقيم داشتند و جزئى از محاكم عادى بودند و هرگاه محاكم دربارى تشكيل مىشد در آن نيز شركت مىكردند ، ازاين‌رو داراى مناصب مهم ادارى بودند . شركت آنها در امور اجرايى خود از عوامل برانگيخته شدن آتش شهوت و حرص آنان براى به‌دست آوردن امتيازات بيشتر و پابرجا كردن سلطهء محلى بود . گاه چنان مىشدند كه هواى تخت‌شاهى به سرشان مىافتاد و براى دست يافتن به آن به قوهء قهريه چنگ مىزدند .\r\nباوجود اين گاه پادشاهان از بسيارى از اعمال آنان چشم‌پوشى مىكردند ،\r\n\r\n","description":"","footnote":"","page_name":" 598 ","page_number":606},
  {"content":"\r\n\r\nهرچند براى قدرت سلطنت زيانمند بود . علت اين چشم‌پوشيها غالبا ضعف پادشاه در درگير شدن با آنان و نيز حاجت به معاونت و يارى ايشان در جنگهاى داخلى و حفظ مقام خود بود . گاه اتفاق مىافتاد كه پادشاه به اشراف امتيازات بيشترى دهد تا از شر آنها بيشتر در امان بماند .\r\nطبقهء اشراف را باوجود موقعيت ممتاز اجتماعىشان عيوب و اعمال نكوهيده و ناپسند بسيار بود . رعايا را به شدت استثمار مىكردند و تا آخرين پشيز آنان را مىستدند .\r\nحتى به آشكارا مرتكب جرائمى مىشدند و اموال مسافران و بازرگانان را تاراج مىكردند و سپس براى تقسيم و تصاحب اين‌گونه اموال دست به خون يكديگر مىآلودند اين نظام جنايتبار و ستمگرانه علىرغم دخالت پادشاهان و اسقفان در حفظ امنيت - در بيشتر اوقات - همچنان ساليان دراز برقرار بود .\r\nدر كنار اشراف ، روحانيان بودند چون اسقفان و راهبان و وابستگان به ايشان .\r\nاينان نيز در اراضى خود مستقل مىزيستند . كليساها و ديرها را اراضى پهناور بود كه از راه هبه و نذورات و جز آن به‌دست آمده بود . در اين اراضى هم به سبب جوفئودالى كه در آن عصر وجود داشت صاحبانشان به گونه‌اى مختار و مستقل مىزيستند . در اين اراضى نيز مانند اراضى اشراف جماعتى از بردگان يا كشاورزان وابسته به زمين كار مىكردند . پادشاهان در بسيارى مواقع به انگيزهء ورع و قوت دينى ، زمينهاى وسيعى را به كليساها و ديرها مىبخشيدند و بدين‌گونه تسلط آنان بر ساكنان آن منطقه افزون مىشد و از آنان باج و خراج مىگرفتند و امر قضاوت نيز با همين روحانيان بود .\r\nروحانيان نيز چون اشراف دعوت پادشاه را براى شركت در لشكركشيها پاسخ مىدادند و خود در ميدان نبرد حاضر مىشدند و صفوف لشكر را از رعاياى خود - چه بنده و چه آزاد - پر مىكردند يا آنكه وظيفهء بسيج را به عهدهء يكى از رجال غيرروحانى واگذار مىكردند . خلاصه آنكه اسقفها و راهبان همانند اشراف به تمام معنى كلمه از سروران بودند . حتى نسبت به اشراف از امتيازات ويژه‌اى نيز برخوردار بودند ، به اين طريق كه هربار پادشاه فرمانها و منشورهايى صادر مىكرد و امتيازات بيشترى برايشان قائل مىگرديد و گاه منطقهء وسيعى را تابع كليسا مىساخت ، چنان كه شهر شنت ياقب كه برگرد كليسايى به همين نام پديد آمد و به صورت شهر عظيمى درآمد كلا تابع كليسا بود . بسيار اتفاق مىافتاد كه اسقف در شهر يا در يك منطقه فرمانرواى مطلق العنان\r\n\r\n","description":"","footnote":"","page_name":" 599 ","page_number":607},
  {"content":"\r\n\r\nشود . البته او گاه به يارى كنتها و يا بعضى از سرداران به چنين سلطه‌اى دست مىيافت .\r\nآنگاه ويژهء خود لشكر و سپاهى داشت كه اراضى خويش از شر اجانب و اشرافى كه قصد تعرض داشتند ، حفظ مىكرد « 8 » .\r\nملاحظه مىكنيم كه اين نظام سياسى با روحيهء عميق فئودالى آن‌كه قدرت را ميان طوايف و گروهها و خاندانها توزيع مىكند بدان‌گونه كه دولتهاى كوچكى داخل دولت قرار مىگيرند ، به كلى با نظام سياسى دولت اسلامى اندلس تباين دارد . و ديديم كه چگونه تخت خلافت از همان آغاز مىكوشيد تا قدرت مركزى دست‌نخورده بماند و چسان امراى بنى اميه از عبد الرحمان الداخل همهء كوشش خود را براى خاموش كردن گرايشهاى قبيلگى و درهم كوبيدن رياست آن صرف كردند . چون نوبت به عبد الرحمان الناصر رسيد او عصبيت قبيلگى را درهم شكست و به رياست قبايل عربى به صورت نهايى پايان داد و همهء قدرت را به تخت خلافت معطوف داشت . از آن پس دستگاه خلافت هيچ‌گونه گرايش استقلال‌طلبانه را تحمل نمىكرد مگر نسبت به بعضى از مرزهاى دوردست چون طليطله و سرقسطه كه آن هم بيشتر به علل سياسى و نظامى بود .\r\n\r\n\r\n","description":"","footnote":"\r\n( 8 ) .  . 992 - 392 . p . I . loV . dibi : arimatlA . R \r\n","page_name":" 600 ","page_number":608},
  {"content":"\r\n\r\n\r\nفصل چهارم عبد الملك المظفر باللّه\r\nچون المنصور محمد بن ابى عامر در مدينهء سالم در بيست و هفتم رمضان سال 392 ه درگذشت پسرش عبد الملك به قرطبه بازگرديد و به خاك سپردن پدر و بازگرداندن لشكر را به برادر كوچك خود عبد الرحمان سپرد . محمد بن ابى عامر ، عبد الملك را پيش از مرگ خود اندرزها داده و سفارشها كرده بود . چون عبد الملك به پايتخت رسيد فورا به ديدار خليفه هشام المؤيد رفت و از او خواست فرمان صادر كند و مقام حاجبى را به او واگذار نمايد ، آنگاه در الزاهره به‌جاى پدر نشست . نص فرمان خليفه در مسجد خوانده شد و نامه‌ها به اطراف اندلس و مغرب روان گرديد تا خبر وفات ابن ابى عامر و جانشينى پسرش را به همه‌جا برسانند . خبر وفات المنصور در قرطبه به عنوان يك واقعهء عظيم تلقى شد و مردم سخت محزون شدند . خردمندان دريافتند كه به اسلام و اندلس مصيبتى بزرگ روى آورده است . برخى از غلامان مروانى كه در قصر بودند و بعضى ديگر از كينه‌وران از عناصر ديگر يقين كردند اكنون وقت آن رسيده است كه گردن از يوغ فرمان اين خاندان بيرون كنند و بار ديگر نظام خلافت را رونق بخشند . اما عمال خاندان عامرى بيدار كار بودند و در حال چند تن از محركان را گرفتند و به آن سوى آب ، به مغرب تبعيد كردند و بىهيچ رنج و\r\n\r\n","description":"","footnote":"","page_name":" 601 ","page_number":609},
  {"content":"\r\n\r\nاضطرابى كار بر عبد الملك قرار گرفت و مردم از روى رضا فرمانش را پذيرا آمدند .\r\nعبد الملك وقتى به‌جاى پدر نشست بيست و نه سال از عمرش گذشته بود ، زيرا در سال 364 ه در قرطبه متولد شده بود . ابومروان كنيه داشت و لقبش سيف الدوله و المظفر باللّه بود . مادرش آزاد زنى بود به نام ذلفاء . عبد الملك در ايام پدرش راه و رسم كشوردارى را آموخته بود و بارها در لشكركشيها شركت كرده بود و در بسيارى از آنها در كنار پدر جنگيده بود ، ازاين‌رو با حزم و كفايتى شايان زمام امور را به‌دست گرفت و چه در امور داخلى يا غزو ممالك مسيحى پاى جاى پاى پدر مىنهاد .\r\nروايات اسلامى حكايت از آن دارند كه دوران فرمانروايى عبد الملك باوجود كوتاه بودن مدت آن براى اندلس دوران نعمت و رفاه بود . از جمله ابن حيان در توصيف عصر او چنين گويد : « . . . دولت او قرين اقبال و تأييد بود ، چنان كه در هيچ دولتى سابقه نداشت . مردم در نهان و آشكارا در سايهء امنيت و آرامشى كه پديدآورده بودند دور از گرفتاريها مىزيستند و از نعم و مواهب زندگى بهره مىجستند ، چنان كه اگر مباهات و رقابت بود به اموال و ذخاير بود . قصرها برافراشتند و خانه‌ها از فرشها و متاعها بينباشتند و بر مركبها و غلامان بيفزودند . بهاى كنيزان نوازنده و خواننده بالا رفت از بس خواستاران داشت . . . » .\r\nابن حيان سپس به عفت عبد الملك و ورع و تواضع و شجاعت و حياى او اشاره مىكند و مىگويد به پدر و مادر نيكى مىكرد و به عهدى كه پدر با او بسته بود وفا نمود « 1 » .\r\nاما اين تصوير درخشان را كه از صفات و خصال او ترسيم شده يك چيز تيره و آلوده مىسازد و آن حرص بىپايان او به شرابخوارى و فروافتادن در ورطهء لذتجوييها و شادخواريها بود « 2 » .\r\nعبد الملك بن المنصور در آغاز فرمانروايىاش دست به عملى زد كه در خوشحالى مردم تأثيرى بسزا داشت ، بدين معنى كه يك ششم خراج و ديگر مالياتها را كم كرد .\r\nاين بشارت به ورود در يك دورهء تازه بود .\r\nعبد الملك نيز در باب مغرب و تأييد قبايل زناته و مغراوه همان سياست پدر را\r\n\r\n\r\n","description":"","footnote":"\r\n( 1 ) . ابن الخطيب ، اعمال الاعلام ، ص 84 و 85 . ابن عذارى ، البيان المغرب ، ج 3 / ص 3 .\r\n( 2 ) . ابن عذارى ، البيان المغرب ، ج 3 / ص 3 .\r\n","page_name":" 602 ","page_number":610},
  {"content":"\r\n\r\nدنبال كرد و آنان را در امارت خود باقى گذاشت . چون در سال 391 ه زيرى بن عطيه زعيم مغراوه درگذشت محمد بن ابى عامر پسرش المعز را چنان كه گفتيم حكومت مغرب داد . چون عبد الملك به مقام حاجبى منصوب شد المعز فرمانبردارى خويش اعلام كرد و نام او بر منابر مغرب در خطبه‌ها بياورد . عبد الملك نيز فرمان حكومت مغرب را براى او صادر كرد و او را در سال 393 ه بر سراسر قلمرو او در اقطار مغرب ابقاء نمود ، البته با اين شرط كه هر سال مقادير معينى اموال و اسب و سلاح به حكومت قرطبه بپردازد . المعز در تمام دوران حكومت عبد الملك و ايام حكومت برادرش عبد الرحمان به عهد خويش وفادار ماند « 3 » .\r\nعبد الملك خواست سنت پدر را در غزو ممالك مسيحى از سرگيرد و اجازه ندهد كه آنان طعم صلح و آسايش را بچشند . پادشاهان مسيحى با مرگ ابن ابى عامر نفس راحتى كشيده بودند و مىپنداشتند كه اوضاع دگرگون گشته و خطر غزوات اسلامى فروكش كرده است ، ولى به زودى اين آرزو برباد رفت . هنوز چند ماهى از فرمانروايى عبد الملك نگذشته بود كه بسيج نخستين رزم خود كرد و ساز و برگ فراوان فراهم ساخت . جماعات كثيرى از طوايف و زعما و داوطلبان از آن سوى آب از عدوهء مغرب به قرطبه آمدند تا در غزوات شركت جويند . عبد الملك همه را صلات و ارزاق بخشيد و هرچه سلاح در خزانه داشت به آنان داد .\r\nعبد الملك بن المنصور در ماه شعبان سال 393 ه / ژوئن سال 1003 م از مدينة الزاهره بيرون آمد . در روايات منظرهء بيرون آمدن او از شهر براى جنگ توصيف شده گويند : « او غرق در اسلحه بر مردم آشكار شد . زره درخشندهء تازه‌اى بر تن داشت و كلاه‌خودى هشت‌ترك و زرنگار كه در نور خورشيد مىدرخشيد بر سر گذاشته بود .\r\nسرداران و موالى و غلامان خاص كه در شايان‌ترين تعبيه صف بسته بودند پيشاپيش او در حركت آمدند ، در حالىكه وزرايى كه آهنگ جنگ داشتند او را در ميان گرفته بودند . » « 4 » چون از شهر بيرون شد نخست رهسپار طليطله گرديد و از آنجا به مدينهء سالم بازگرديد . در آنجا سردار و غلامش واضح با لشكر خود به او پيوست و در همان وقت\r\n\r\n\r\n","description":"","footnote":"\r\n( 3 ) . المقرى ، نفح الطيب ، ج 2 / ص 198 . السلاوى ، استقصاء ، ج 1 / ص 95 .\r\n( 4 ) . ابن عذارى ، البيان المغرب ، ج 3 / ص 5 .\r\n","page_name":" 603 ","page_number":611},
  {"content":"\r\n\r\nسپاهى نيز از مسيحيان برسيد . اينان را كنت سانچو گارسيا بنابر معاهده‌اى كه با پدرش ابن ابى عامر بسته بود گسيل داشت .\r\nعبد الملك راه خود به سوى ثغر اعلى ادامه داد . چند روزى در سرقسطه بياسود ، سپس از آنجا بيرون آمد و به مرز اسپانيا يا به عبارت ديگر به امارت برشلونه راند ، زيرا در ايام پدرش امراى آنجا راه تجاوز سپرده بودند . و برفت تا به دژ سلسله يكى از دژهاى نيرومند واقع در جنوب جبال مونسيش رسيد . واضح دژ مدنيش « 5 » را تسخير كرد و او خود دژ ممقصر « 6 » را محاصره نمود و پس از نبردى سخت بر آن مستولى گرديد و پادگان آنجا را تارومار كرد . مسلمانان پس از اين پيروزى سراسر حوالى برشلونه را زير پى سپردند و بسيارى از دژهاى دشمن را با خاك يكسان كردند و غنايم و اسيران بسيار به‌دست آوردند .\r\nعبد الملك و لشكرش عيد فطر را در حوالى برشلونه برگزار كردند و جشن با شكوهى گرفتند . طبقات مختلف سپاه به تهنيت نزد او آمدند . عبد الملك از لشكرگاه خود نامه‌اى به انشاى احمد بن برد دبير خود به قرطبه فرستاد و شرح و توصيف فتح خود بنوشت ، يكى به عنوان خليفه هشام المؤيد و يكى تا در مسجد جامع قرطبه قرائت شود .\r\nعبد الملك سپاه خود را از شهر لارده بازگردانيد و ثغر اعلى را به سوى جنوب درنورديد و به قرطبه آمد و در پنجم ذو القعده وارد قرطبه شد . در آنجا اكابر و علما به تهنيتش آمدند . عبد الملك برفور به نزد خليفه هشام رفت . هشام او را به‌گونه‌اى شايان استقبال نمود و منزلتش برافراشت و از جامه و سلاح خويش بر او خلعت پوشانيد . حاجب نيز سپاس گفت و بر دست او بوسه زد . روز بعد در قصر خود الزاهره جلوس كرد و هيأتهاى مختلف به شادباش او آمدند و آن روز يكى از روزهاى ديدنى و فراموش ناشدنى بود « 7 » .\r\nابن دراج القسطلى در تهنيت اين فتح قصيده‌اى سروده به اين مطلع :\r\n بداريح السعد و استقبل النجح * فباللّه فاستفتح فقد جاءك الفتح \r\n\r\n\r\n","description":"","footnote":"\r\n( 5 ) . به اسپانيايى  ayeM . \r\n( 6 ) . به اسپانيايى  ertsagamnoM .  ابن الخطيب حصن منغض ضبط كرده ، اعمال الاعلام ، ص 87 .\r\n( 7 ) . ابن عذارى ، البيان المغرب ، ج 3 / ص 5 - 9 . ابن الخطيب ، اعمال الاعلام ، ص 87 .\r\n","page_name":" 604 ","page_number":612},
  {"content":"\r\n\r\n و قد قدم النصر العزيز لواءه * و قبل طلوع الشمس ينبلج الصبح \r\nهنوز از اين پيروزى زمانى نگذشته بود كه امير برشلونه كنت رامون بورل سوم سفيرى به قرطبه فرستاد و خواستار صلح گرديد . از سفيران فرنگ به همان شيوهء پيشين استقبالى شايان به عمل آمد . و اين آخرين بار بود كه ابهت و فخامت خلافت اندلس خودنمايى كرد « 8 » .\r\nبه سبب هيبتى كه عبد الملك در نفوس ملوك مسيحى داشت ، پادشاهان مسيحى او را در كارهاى خود حكم قرار مىدادند . امير قشتاله كنت سانچو گارسيا و مننديث گونثالث زعيم جليقيه و سرپرست پادشاه خردسال ليون شكايت خود نزد او بردند .\r\nالفونسوى پنجم پادشاه ليون در اين ايام كودكى ده ساله بود . مادرش البيره خواهر سانچو گارسيا بود . سانچو مىگفت كه او به سرپرستى پسر خواهرش پادشاه خردسال سزاوارتر از مننديث گونثالث است . چون هردو طرف متخاصم نزد عبد الملك بن المنصور به حكميت آمدند ، قاضى مسيحى اصبغ بن سلمه را بخواند تا اين نزاع را فيصله دهد . قاضى رأى داد كه مننديث گونثالث سزاوارتر است . پس مننديث گونثالث همچنان در سرپرستى پادشاه ليون باقى ماند تا در سال 398 ه / 1008 م به ناگاهان كشته شد « 9 » .\r\nظاهرا سانچو گارسيا از چنين حكمى راضى نبود ، ازاين‌رو گاه ديگران را وامىداشت كه به سرزمينهاى مسلمانان تجاوز كنند و گاه خود مرتكب چنين عملى مىشد . درهرحال عبد الملك در تابستان سال 394 ه / 1004 م به قصد اراضى قشتاله لشكر در حركت آورد و در آن حوالى دست به كشتار و تاراج زد . سانچو مقاومتى نكرد و عبد الملك به قرطبه بازگرديد . سانچو ناچار شد تقاضاى صلح كند و خود به قرطبه آمد . عبد الملك از او به شايستگى استقبال كرد و با او پيمان صلح بست . سانچو تعهد كرد كه عبد الملك را در غزواتش بر ضد مملكت ليون و بر ضد دشمنان او بنى غومس و غير آن يارى دهد .\r\n\r\n\r\n","description":"","footnote":"\r\n( 8 ) . ابن بسام ، الذخيره ، القسم الرابع ، ج 1 / ص 64 .\r\n( 9 ) . ابن خلدون ، العبر ، ج 4 / ص 181 . ابن عذارى ، البيان المغرب ، ج 3 / ص 10 .\r\n","page_name":" 605 ","page_number":613},
  {"content":"\r\n\r\nدر سال 395 ه / 1005 م عبد الملك لشكر بيرون آورد و رهسپار طليطله شد .\r\nدر آنجا واضح و سانچو گارسيا با بخشى از سپاه خود به دو پيوستند . عبد الملك به سوى شمال يعنى به مملكت ليون لشكر برد . واضح را با سپاهى كه در فرمان داشت به شهر سموره فرستاد . اين شهر در ايام المنصور محمد بن ابى عامر ويران شده بود و جز معدودى مسيحيان كه در يكى از برجهاى آن زندگى مىكردند ، كس در آنجا نبود . واضح مردان را كشت و زنان را به اسارت گرفت . عبد الملك بعد از اين به اراضى ليون تاختن آورد . سانچو گارسيا نيز در كنار او بود . متصرفات بنى غومس را از ايشان بستد و در حمله‌اى به جليقيه رسيد و به شهر استوارلونه درآمد . در اين غزوات بر بسيارى غنايم و اسير دست يافت ، ولى از اين لشكركشى نتايج مهم نظامى حاصل ننمود « 10 » .\r\nدر اواخر سال 396 ه / تابستان سال 1006 م عبد الملك به جنگ چهارم خود رفت . در روايات اسلامى اين جنگ را جنگ بنبلونه خوانده‌اند . به عبارت ديگر بنبلونه پايتخت ناوار بود . بر طبق همين روايات عبد الملك لشكر خود به سرقسطه ، سپس به وشقه و آنگاه به بربشتر برد و از آنجا به سرزمين دشمن درآمد . ولى از اين راهى كه لشكر اسلامى در پيش گرفته بود نمىشد دريافت كه قصد ناوار دارد يا بلاد بشكنس .\r\nبلكه برعكس معلوم مىشود كه به سوى شمال به اراضى ولايت رباگورسا واقع در شمال‌شرقى بربشتر يكى از ولايات فرنگان در دامنه‌هاى پيرنه ، راه مىپيمود . در روايات اسلامى آمده است كه مسلمانان در اين جنگ دشت ابنيونش و شنت يوانس ( سن خوان ) را زير پى سپردند و در سرزمين دشمن دست به كشتار و سوختن زدند و بسيارى را اسير كردند . همين روايات حاكى است كه در يكى از روزها سپاه اسلام گرفتار طوفانى سهمناك و رعد و برق و بارانى ريزنده شد چنان كه اغلب سپاهيان دچار سرمازدگى شدند ، آن‌سان كه بيم شكست مىرفت ، ولى لطف خدا به يارى آمد و عبد الملك توانست لشكر خود را به قرطبه بازگرداند . اما بدان سبب كه از اين جنگ نتيجهء مهمى حاصل نشده بود مردم چنان كه بايد استقبالش نكردند . در ايام پدرش المنصور پس از هر جنگى بازار قرطبه پر از غنايم و بردگان مىشد و از اين راه سود فراوان به‌دست\r\n\r\n\r\n","description":"","footnote":"\r\n( 10 ) . ابن بسام ، الذخيره ، القسم الرابع ، ج 1 / ص 65 . ابن عذارى ، البيان المغرب ، ج 3 / ص 11 و 12 .\r\n","page_name":" 606 ","page_number":614},
  {"content":"\r\n\r\nمىآمد و حال آنكه اين بار بازار بىنصيب مانده بود « 11 » .\r\nدر اخبار اين جنگ آمده است كه عبد الملك در راه بازگشت بر مدينهء سالم گذشت و عيد قربان را در آنجا برگزار كرد و در آنجا سفيرى از سوى قيصر قسطنطينيه امپراتور ، بازيل دوم به نزدش آمد و نامه‌اى را كه به آب زر نوشته شده بود به او داد .\r\nقيصر خواستار از سرگرفتن مراتب مودت كه از سالها پيش ميان قيصرها و ملوك بنىاميه برقرار شده بود گرديده بود . علاوه بر نامه ، هدايا و جمعى از اسيران مسلمان را نيز كه در اطراف جزاير متعلق به قيصر اسير شده بودند آورده بود . عبد الملك خوشحال شد و سفير را به نيكوترين وجهى بازگردانيد « 12 » .\r\nدر اين اثنا عبد الملك را در نهان خبر دادند كه امير قشتاله سانچو گارسيا لشكر گرد مىآورد ، گويا آهنگ تجاوز دارد . عبد الرحمان چنان ديد كه خود با شروع جنگ اين مهم از پيش پاى بردارد . در تابستان سال 397 ه / 1007 م براى پنجمين نبرد خود از قرطبه بيرون آمد . اين جنگ به جنگ قلونيه معروف است ، يا غزوة النصر .\r\nعبد الرحمان زمينهاى قشتاله را زير پى سپرد و پيش تاخت . از روايات اسلامى برمىآيد كه در اين سفر هدفش تنها امير قشتاله نبود ، بلكه مىخواست جبههء متحدى را كه ملوك نصارى تشكيل داده بودند ، و سانچو گارسيا و الفونسوى پنجم پادشاه ليون و سانچوى سوم پادشاه ناوار و جمعى از زعماى مسيحى و مقدم بر همه بنى غومس در آن شركت داشتند ، پراكنده سازد « 13 » .\r\nصاحب البيان المغرب گويد در اين جنگ كه آن را غزوة النصر مىخواند عبد الملك با سانچو كه با همهء دولتهاى مسيحى آمده بود مصاف داد « 14 » . در روايات اسلامى تفصيلى در اين باب بيش از اين نيامده است . عبد الملك مسيحيان را در بيرون شهر قلونيه ( كلونيه ) واقع در شمال رود دويره نزديك شنت اشتبن شكست داد و پس از پيروزى درخشانى كه به‌دست آورد دژ را به صلح بگشود . فتحنامه به قرطبه رسيد و طبق معمول بر سر جمع خوانده شد و در مردم تأثيرى فراوان بخشيد ، زيرا مردم\r\n\r\n\r\n","description":"","footnote":"\r\n( 11 ) . ابن عذارى ، البيان المغرب ، ج 3 / ص 12 و 13 . ابن الخطيب ، اعمال الاعلام ، ص 87 .\r\n( 12 ) . ابن بسام ، الذخيره ، القسم الرابع ، ج 1 / 65 و 66 .\r\n( 13 ) . ابن خلدون ، العبر ، ج 4 / ص 182 .\r\n( 14 ) . ابن عذارى ، البيان المغرب ، ج 3 / ص 14 .\r\n","page_name":" 607 ","page_number":615},
  {"content":"\r\n\r\nقرطبه از اتحاد همهء لشكرهاى مسيحى بر ضد مسلمانان به وحشت افتاده بودند . عبد الملك لشكر به قرطبه بازگردانيد . در اواخر ماه ذو الحجهء آن سال به قرطبه رسيد . پس از اين پيروزى بود كه او را « المظفر باللّه » لقب دادند تا حكايت از اين پيروزى عظيم داشته باشد « 15 » .\r\nمورخ فقيه ابو المطرف ابن عون اللّه كه معاصر اين حوادث بوده شرح اعطاى اين لقب را آورده است ، از اين قرار كه : عبد الملك نيز مانند پدرش القاب شاهانه را دوست مىداشت . چون از نبرد قلونيه بازگرديد نزد هشام المؤيد پيام فرستاد و خواست كه او را المظفر باللّه لقب دهد - عبد الملك خود اين لقب را برگزيده بود - و نيز او را در نامه‌ها و فرمانها به كنيهء « ابو مروان » خطاب كند و پسرش محمد را كه لقب وزارت عطا كرده بود به « ذو الوزارتين » ملقب سازد و بدين‌گونه او را بر ديگر وزيران برترى دهد و به كنيهء جدش ابو عامرمكنى گرداند . خليفه در اين ايام نزد حاجب خود عبد الملك در قصر الزاهره در يكى از بناهاى باشكوه آن زندگى مىكرد . در اواسط محرم سال 398 ه خليفه در نهان به قصر ناصح يكى از قصرهاى الزاهره حركت كرد و حاجب خود را فراخواند و با او در آنچه خواسته بود گفتگو كرد . چون از نزد او بازگشت در حال فرمان صادر شد و خواستهاى او جامهء عمل پوشيد . عبد الملك نص فرمان خليفه را به همه‌جا فرستاد . بعضى مىگويند كه آن فرمان را هشام به خط خود نوشته بود . از آن پس نامه‌هايى كه از سوى عبد الملك صدور مىيافت با اين عنوان بود : « من الحاجب المظفر سيف الدوله ابى مروان عبد الملك بن المنصور » . عبد الملك نخستين كسى است از حكام اندلس كه صاحب دو لقب شاهانه است « 16 » . صدور اين فرمان حادثه‌اى بزرگ به حساب آمد . عبد الملك به شادى چنين فرمانى بسيارى را صله و انعام داد و شعرا مدايح بسيار سرودند .\r\nظاهرا عبد الملك از اين پيروزى اخير حاصلى كه از آن اميد مىداشت - يعنى به‌جاى خود نشاندن امير قشتاله - به‌دست نياورد و به صلح و آرامش در مرزهاى شمالى دست نيافت ، زيرا سانچو گارسيا همچنان به تجاوز خود ادامه مىداد . ازاين‌رو هنوز\r\n\r\n\r\n","description":"","footnote":"\r\n( 15 ) . ابن خلدون ، العبر ، ج 4 / ص 182 . ابن عذارى ، البيان المغرب ، ج 3 / ص 14 . ابن بسام ، الذخيره ، القسم الرابع ، ج 1 / ص 66 .\r\n( 16 ) . ابن عذارى ، البيان المغرب ، ج 3 / ص 15 - 17 . ابن الخطيب ، اعمال الاعلام ، ص 88 و 89 .\r\n","page_name":" 608 ","page_number":616},
  {"content":"\r\n\r\nاندكى نگذشته بود كه عبد الملك بسيج نبرد كرد و در اوايل ماه صفر سال 398 ه / اكتبر سال 1007 م از قرطبه خارج شد و رهسپار قشتاله گرديد و تا ساحل رود دويره پيش راند و آهنگ دژ منيع شنت مرتين نمود . اين دژ در مغرب قلونيه و نزديك آن بر ساحل راست رود قرار داشت . مسيحيان اول مىخواستند مسلمانان را در خارج دژ فروگيرند ، ولى مسلمانان به سختى در برابر ايشان ايستادند و مسيحيان به دژ پناه بردند و از آن سوى بارو به دفاع پرداختند . مسلمانان حمله‌اى سخت كردند و با منجنيق و آتش باروها را سوراخ نمودند و مسيحيان را به تسليم واداشتند . عبد الملك فرمان داد همهء لشكريان را كشتند و زنان و كودكان را اسير كردند . سپس آن قسمتهايى از بارو را كه خراب شده بود تعمير نمود و به قرطبه بازگرديد و در اوايل ماه ربيع الاخر به شهر داخل شد .\r\nدر ماه شوال همان سال ( تابستان 1008 م ) عبد الملك لشكر بيرون آورد و اين هفتمين و آخرين جنگ او بود . اين جنگ به « غزاة العله » شهرت يافت . سبب آن بود كه چون به مدينهء سالم رسيد سخت بيمار شد و تا بهبود يابد چندى در آنجا درنگ كرد . در اين اثنا خلل در كار لشكر افتاد و بسيارى از داوطلبان بازگرديدند و نقشهء جنگ تباه شد .\r\nعبد الملك ناچار شد به قرطبه بازگردد . بيمار و ناتوان شده بود . اين واقعه در ماه محرم سال 399 ه اتفاق افتاد . ولى چون اندكى شفا يافت بار ديگر بسيج نبرد كرد و در اواسط ماه صفر از قرطبه بيرون آمد . در اين حال بيمارىاش از پاى درآورد . او را در درون محفه‌اى به قصر الزاهره بازگردانيدند . غلامان خاص گرداگردش را گرفته بودند .\r\nپس از چندى درگذشت . به هنگام مرگ ، برادرش عبد الرحمان با بزرگان دولتمردان بر بالينش حاضر بودند . گويند او را مسموم كرده بودند . به تحريض برادرش عبد الرحمان شربتى زهرآلود به او خورانيده بودند . وفات او در شانزدهم ماه صفر سال 399 ه / 21 اكتبر سال 1008 م بود . هنوز سال عمرش از سى و چهار درنگذشته بود « 17 » .\r\n\r\n\r\n","description":"","footnote":"\r\n( 17 ) . ابن عذارى ، البيان المغرب ، ج 3 / ص 37 . ابن بسام ، الذخيره ، القسم الرابع ، ج 1 / ص 66 .\r\nابن الخطيب ، اعمال الاعلام ، ص 89 . مقرى مىگويد كه وفات عبد الملك در محرم سال 399 ه بود ( ج 1 / ص 198 ) . ابن اثير روايت مرگ او را در اثر خوردن زهر تأييد مىكند و مىگويد برادرش سيبى را با كاردى كه يك سمت آن زهر آگين شده بود دو پاره كرد و آن تكه از سيب را كه مسموم بود به برادر داد و آن تكهء ديگر را خود خورد . عبد الملك مظفر با كمال اطمينان بخورد و بمرد ( ج 8 / ص 225 ) .\r\n","page_name":" 609 ","page_number":617},
  {"content":"\r\n\r\n* المظفر باللّه عبد الملك شش سال و چند ماه فرمان راند . بيشتر اين مدت را در جنگها سپرى ساخت ، ازاين‌رو فرصتى براى تدبير امور نداشت . از زمان پدرش المنصور محمد بن ابى عامر پايهء قدرت اين خاندان استوار شده بود و در ايام او نيز تغيير و تبدلى روى نداد . خليفه هشام المؤيد آن‌سان كه در ايام ابن ابى عامر در قصر خود محبوس و محجور بود در ايام او هم به همان حال ببود و چون ضرورت يا فرصتى مىآمد كه با موكب خود از قصر خارج گردد عبد الملك او را ميان صفوف سپاهيان مخفى مىكرد ، ولى به‌نظر مىرسد كه عبد الملك بيش از پدر خليفه را دوست مىداشت و بيشتر با او مدارا مىنمود . بسيار اتفاق مىافتاد كه او را به الزاهره دعوت كند تا در آنجا به تفرج پردازد و هشام بخشى از اوقات خود را در مهمانيهاى او مىگذرانيد « 18 » .\r\nعبد الملك به سبب اشتغالش به لهو و شراب ، كارها به‌دست خواص خود از غلامان عامرى و امثال آنان چون واضح و زهير و خيران و مجاهد و نيز عيسى بن سعيد اليحصبى معروف به ابن القطاع ، وزير خود و وزير پدرش سپرده بود . عبد الملك در آغاز حكومتش به سبب اعتمادى كه به اخلاص و كفايت او داشت همهء كارها را به او واگذار كرده بود . عيسى بن سعيد نيز با براعت و حزم امور مملكت را مىگردانيد و نظم و آرامش در همه‌جا برقرار كرده بود . غلامان صقلابى بخصوص زعيمشان طرفه كه خادم بزرگ عبد الملك بود ، از مقام و منزلتى كه عيسى در نزد عبد الملك يافته بود كينهء او به دل گرفته بودند و به جان مىكوشيدند تا جايش را بگيرند . ميان عيسى بن سعيد و طرفه آتش رقابت افروخته گرديد . طرفه كوشش بسيار كرد تا روابط ميان او و حاجب را برهم‌زند و عاقبت به مراد دل خود رسيد و اعتماد عبد الملك از عيسى سلب شد و طرفه بر وزير غلبه يافت و در تدبير امور جاى او بگرفت و در پى آن غلامان صقالبه كارشان در دربار و دولت بالا گرفت و همهء ارباب مناصب را زير سلطهء خود درآوردند . در اوايل سال 396 ه كه عبد الملك بيمار شد طرفه يكه‌تاز ميدان گرديد\r\n\r\n\r\n","description":"","footnote":"\r\n( 18 ) . ابن عذارى ، البيان المغرب ، ج 3 / ص 16 .\r\n","page_name":" 610 ","page_number":618},
  {"content":"\r\n\r\nو خود بىموافقت او هركار كه مىخواست مىكرد و بىرسميها مىنمود و بذل و بخشهاى بىجا مىكرد . چون عبد الملك بهبود يافت با طرفه دل بد كرد و چون در ماه رمضان همان سال به جنگ بيرون شد وزير نيز با او بود . در طول راه عبد الملك را از روش ناپسند و سوء تصرف طرفه آگاه كرد . قرار بر آن بود كه طرفه در سرقسطه به سرور خود ملحق گردد . در همان روز كه عبد الملك به سرقسطه رسيد او نيز با بخشى از لشكر خود به سرقسطه آمد . چون به قصر عبد الملك درآمد فرمان داد او را بگيرند . گرفتند و بند برنهادند و به يكى از جزاير نزديك ساحل بردند و در آنجا محبوس بود تا عبد الملك از جنگ فراغت يافت و فرمود او را بكشند . عبد الملك به قرطبه بازمىگشت . همچنين دستور داد عبد الملك بن ادريس الجزيرى كاتب بليغ و امين دربار را كه از خواص طرفه بود به قتل آورند . عيسى بن سعيد ، عبد الملك را از همدستى او با طرفه و شركت داشتنش در افساد امور دولت خبر داده بود « 19 » .\r\nپس از قتل طرفه ، عيسى بن سعيد يكه‌تاز ميدان شد و زمام همهء كارها به‌دست آورد ، ولى اين نعمتش ديرى نپاييد . اين وزير از زمان المنصور محمد بن ابى عامر مدارج دولتى را يك‌يك طى مىكرد تا در نزد او مقامى ارجمند يافت و چنان كه ديديم كارش بالا گرفت . در عهد عبد الملك بر شأن و مقامش درافزود و از آغاز فرمانروايى عبد الملك كارهايش به‌دست او بود و اموال بسيار گردآورد و چون خواهر كوچك عبد الملك يكى از دختران المنصور را براى پسر خود ابو عامر عبد الملك بن عيسى به زنى گرفت نفوذ و اعتبارش چند برابر شد . از ديگر سو حاسدان و نمامان بيكار ننشسته بودند . عيسى بن سعيد نيز با اعمال ناپسند خود چون لاف‌زدن و خشونت و تكبر و امساك در رفع حوايج مردم و ننگريستن در مظالم ايشان و برترىجويى ، طاعنان را مجال وقيعت داده بود . از اينها كه بگذريم وزير جز به‌ندرت در مجالس شراب و انس حاجب شركت نمىجست ، زيرا اندك شراب مىخورد و اين حضور نيافتن او به دشمنانش كه مقرب درگاه بودند فرصت بيشترى مىداد كه بر ضد او سخن گويند . ذلفاء مادر حاجب عبد الملك نيز با وزير دشمنى مىورزيد زيرا وزير ، پسرش عبد الملك را وادار كرده بود كه با يكى از كنيزان خوبروى خود - كه سخت شيفتهء او بود - ازدواج\r\n\r\n\r\n","description":"","footnote":"\r\n( 19 ) . ابن عذارى ، البيان المغرب ، ج 3 / ص 24 و 26 .\r\n","page_name":" 611 ","page_number":619},
  {"content":"\r\n\r\nكند و آن زن با او به رقابت برخيزد . خلاصه همهء اينها سبب شد كه عبد الملك بار ديگر وزير را از نظر بيفگند و اعتمادش به او سستى گيرد . عبد الملك چنان كه برمىآيد مردى دهن‌بين بود و به زودى تحت تأثير سخن نمامان واقع مىشد و دست به اقدامات سريع مىزد . وزير كه از اين نقص اخلاقى عبد الملك آگاه بود از عواقب كار خويش بيمناك شده بود .\r\nچنان برمىآيد كه عيسى بن سعيد در همان ايام خيالهاى ديگرى در سر مىپخته و نقشه‌هاى ديگرى داشته . مىخواست با در دست گرفتن همهء قدرت ، سران سپاه را نيز با خود يار كند و چون به صورت نيرومندترين مردان دربار و دولت درآمد ، رودرروى بنى عامر بايستد و قهرمان انقلابى بر ضد آنان گردد . در واقع تحمل حكومت بنى عامر نيز براى مردم دردآور شده بود و روزبه‌روز سنگينى اين خاندان بر دوش رعايا بيشتر مىشد . عبد الملك نيز همانند پدر خود المنصور بر غلامان صقلابى و بربرها استظهار داشت . شمار اين غلامان به دو هزار تن رسيد و بربرها پىدرپى از مغرب به اندلس مهاجرت مىكردند . يكى از زعماى بزرگ بربر كه با جمع كثيرى به اندلس مهاجرت كرد زاوى بن زيرى بن مناد صنهاجى ، عموى پدر معز بن باديس صاحب افريقيه و زعيم فرقهء مخالف او بود كه همراه با برادرانش به اندلس آمد و عبد الملك به استقبالشان رفت و صلات و اموال بسيار به ايشان ارزانى داشت . اينان در قرطبه ماندند تا آنگاه كه آن فتنه روى داد و بربرها را در آن سهم بسزايى بود « 20 » . در روايت ديگر آمده است كه آمدن هيأت زاوى و قومش به اندلس در اواخر ايام المنصور محمد بن ابى عامر بوده است و او بود كه ايشان را در اندلس پذيرا گرديد و اجازهء ماندن داد . آريستوكراسى عربى از اين برگزيده شدن صقالبه و بربرها و پشتگرمى حكومت به آنان سخت ناخشنود بود ، زيرا مىديد كه حقوق و منزلت خود را از دست داده است . بسيارى از خاندانهاى بزرگ عربى چون آل حدير و آل فطيس و آل شهيد و جز ايشان پايان يافتن حكومت عامريان و بازگشت خاندان اموى را به حكومت آرزو مىكردند . عيسى بن سعيد از بطون عرب بود ، به انديشهء آنان گردن نهاده بود و معتقد بود كه مىتواند به اين آرزو تحقق بخشد .\r\nعيسى بن سعيد عزم آن داشت كه در اين راه دست به كار شود و به يكى از افراد\r\n\r\n\r\n","description":"","footnote":"\r\n( 20 ) . ابن بسام ، الذخيره ، القسم الرابع ، ج 1 / ص 61 .\r\n","page_name":" 612 ","page_number":620},
  {"content":"\r\n\r\nخاندان مروانى ، هشام بن عبد الجبار بن عبد الرحمان الناصر چشم دوخته بود . ميان آن دو دوستى بود . عيسى نقشهء خود را در باب برافگندن بنى عامر و خليفه هشام المؤيد كه مردى عاجز و عقيم بود در ميان نهاد و گفت اگر آنان را براندازد او را به امارت برخواهد داشت و كار خلافت به دست امويان باز خواهد گشت . هشام بن عبد الجبار اين دعوت بپذيرفت و در نهايت احتياط و پنهانكارى گفتگوها انجام گرفت . نقشه چنان بود كه عيسى بن سعيد ، عبد الملك و برادرش عبد الرحمان و ياران آنان را به مهمانى بزرگى كه در بستانسرايى كه عبد الملك در نزديكى قصر الزاهره به او بخشيده بود دعوت كند و اين مهمانى به مناسبت وليمهء فرزندى باشد كه خدا به پسرش عبد الملك بن عيسى عطا كرده است . همچنين قرار براين شد كه مردان مسلح گرداگرد بستانسراى را بگيرند .\r\nچون عبد الملك بن المنصور و برادرش و يارانشان آمدند آنان را فروگيرند و بكشند .\r\nدر اين هنگام عيسى بن سعيد ، هشام بن عبد الجبار را به قصر الزاهره ببرد و در آنجا بنشاند و براى او به خلافت بيعت گيرد . عيسى براى اين منظور خود نزد عبد الملك رفت و او را دعوت كرد . عبد الملك نيز بپذيرفت و روز مهمانى معين شد ، ولى عبد الملك به زودى از توطئه آگاه شد . يكى از ثقات عيسى ماجرى را براى نظيف يكى از غلامان صقلابى نقل كرده بود ، او نيز در حال سرور خود را آگاه نموده بود . در روايتى است كه عبد الملك در حال عيسى را كشت و روايت ديگرى است ارجح از آن‌كه عبد الملك و برادرش عبد الرحمان تدبير قتل وزير را در مجلس شرابى كه به اين منظور تشكيل مىشود ، دادند . مجلس در روز بيستم ربيع الاول سال 397 ه در تالار بزرگى مشرف بر رود تشكيل شد . عبد الملك ، عيسى را نزد خود خواند . از عجايب تقدير آنكه وزير نيز با چند تن از خواص خود به شرابخوارى نشسته بود . از جملهء ياران او كاتب ابو حفص بن برد بود . عيسى سوار شد و با چند تن از خواص خود نزد عبد الملك رفت .\r\nعبد الملك با خوشرويى او را بپذيرفت و پس از اندكى ، سرزنش آغاز كرد و او را به محاسبه كشيد و كم‌كم درشتى آغاز نمود . عيسى پىدرپى عذر مىآورد و در بطلان قول كسانى كه او را متهم كرده‌اند دليل مىآورد و سوگندهاى بزرگ مىخورد و مىخواست كه خونش را نريزد . ناگهان عبد الملك شمشير از كنار فراش برداشت و برهنه كرد و ضربتى بر صورت او زد . عيسى به زمين افتاد . جمعى كه حاضر بودند او را زير ضربه‌هاى شمشير گرفتند و سرش را بريدند و يكسو نهادند . آن جماعت ، دو همراه\r\n\r\n","description":"","footnote":"","page_name":" 613 ","page_number":621},
  {"content":"\r\n\r\nاو خلف بن خليفه و حسن بن فتح را نيز كشتند و پيكر هرسه را در زنبيل نهادند و زنبيلها را به سنگ بينباشتند و در آب نهر افگندند . عبد الملك فرمان داد سر عيسى بن سعيد را براى عبرت مردم از دروازهء الزاهره بياويزند . سر همچنان آويخته بود تا دولت عامريان به پايان آمد .\r\nسپاهيان در حال به خانه‌هاى عيسى و يارانش حمله كردند و هرچه بود مصادره كردند . فرزندان عيسى را نيز گرفتند و به زندان كردند . پسر او عبد الملك را نيز مجبور كردند كه زنش را طلاق گويد . شرطگان از پى هشام بن عبد الجبار به هر سو شتافتند . او را نيز بيافتند و به قصر الزاهره آوردند . حاجب عبد الملك فرمان داد تا او را نيز به زندانى كه برايش آماده كرده بودند ، بردند و در آنجا در نهان به قتلش آوردند و از آن پس كس خبر او نشنيد .\r\nقتل وزير عيسى بن سعيد در قرطبه اثرى عميق بخشيد ، زيرا عيسى مردى صاحبجاه و محتشم بود . روزها دسته‌دسته مردم به قرطبه مىآمدند تا سر او را آويخته بنگرند « 21 » .\r\nپس از قتل وزير عيسى بن سعيد ، عبد الملك بيشتر به كار خود پرداخت . كوشيد تا تمامى قدرت را در دست خود گردآورد و جلو زياده‌جوييهاى وزرا و كاتبان را بگيرد و همواره مراقب اعمال و حساب آنان باشد و آنگاه خود به‌طور دائم در مقر امارت حضور يابد و از لهو و راحت بپرهيزد . اوضاع مالى در اثر اسراف در هزينه‌ها و صلات و ديگر بذل و بخشها و بخشيدن يك ششم از مالياتها نابسامان و خراب شده بود . ازاين‌رو در هزينه‌ها امساك ورزيد و در جبران توفير كوشش كرد و درآمد را افزايش داد تا در اواخر ايام حكومتش اوضاع روبه‌راه گرديد « 22 » .\r\nپيش از اين خلاصه‌اى از اخلاق و سيرت او را ذكر كرديم و صفات نيك و بدش را برشمرديم . در اينجا آنچه صاحب الذخيره از ابن حيان روايت كرده است مىافزاييم كه مىگويد عبد الملك از علم و معرفت و ادب عارى بود . در مجالس او جز مردم جليقيه و بربر و امثال اينان كس حاضر نمىشد و كس از اهل معرفت از ادبا و علما آهنگ مجلس او نمىكرد ، ولى او همچنان آن عده از علما و ادبا و نديمان را كه\r\n\r\n\r\n","description":"","footnote":"\r\n( 21 ) . ابن بسام ، الذخيره ، القسم الاول ، ج 1 / ص 103 - 107 . ابن عذارى ، البيان المغرب ، ج 1 / ص 27 - 35 .\r\n( 22 ) . ابن عذارى ، البيان المغرب ، ج 3 / ص 36 . ابن الخطيب ، اعمال الاعلام ، ص 89 .\r\n","page_name":" 614 ","page_number":622},
  {"content":"\r\n\r\nمورد نواخت پدرش بودند اكرام مىكرد و ارزاق و راتبهء آنان را مىپرداخت « 23 » .\r\nخود به شعر گوش مىداد و شاعران را صله مىبخشيد ، بويژه شاعر پدرش صاعد البغدادى را نزد خود نگاه داشت و او را شاعر و نديم خود ساخت . از خواص شعراى او ابو عمر بن دراج القسطلى بود و كاتب شاعر ابو حفص بن برد . صاحب البيان المغرب برخى از اشعارى را كه صاعد و ابن دراج به ميل و خواهش المظفر عبد الملك سروده‌اند نقل كرده است . اين شعرها در وصف انواع گلهاست چون ياس و نرگس و بنفشه و گل سرخ و سوسن . از جمله قصيده‌اى است كه ابن دراج در وصف سوسن و مدح او سروده است . از ابيات اين قصيده است « 24 » :\r\n ان كان وجه الربيع مبتسما * فالسوسن المجتلى ثناياه\r\nيا حسنه بين ضاحك عبق * يطيب ريح الحبيب رياه\r\nيا حاجبا مذيراه خالقه * توجه بالعلى و حلاه\r\nاذا رآه الزمان مبتهجا * فقد رأى كل ما تمناه\r\nو ان رآه الهلال مطلعا * يقول ربى و ربك اللّه \r\nو ديگرى در وصف ايام عبد الملك سروده است :\r\n زمان جديد و صنع جديد * و دنيا تروق و نعمى تزيد\r\nو غيث يصوب و عيش يطيب * و عز يدوم و عيد يعود\r\nو دهر ينير بعبد المليك * كشمس الضحى ساعدتها السعود \r\n\r\n\r\n","description":"","footnote":"\r\n( 23 ) . ابن بسام ، الذخيره ، القسم الاول ، ج 1 / ص 60 .\r\n( 24 ) . ابن عذارى ، البيان المغرب ، ج 3 / ص 18 - 21 . همچنين : الحميرى ، روض المعطار ، ص 160 .\r\n","page_name":" 615 ","page_number":623},
  {"content":"\r\n\r\n\r\nفصل پنجم عبد الرحمان بن المنصور و سقوط دولت عامريان\r\n\r\n1\r\nمرگ المظفر لدين اللّه عبد الملك بن المنصور آغاز فترتى از شگفت‌ترين فترتهاى تاريخ اندلس و شديدترين و غامض‌ترين و پرحادثه‌ترين آنها بود . مرگ عبد الملك سبب شد كه در اندلس انقلاب پديد آيد ؛ انقلابى كه بناى دولت اسلامى را به لرزه آورد و امن و آسايش از جامعه دور ساخت .\r\nسى و پنج سال بود كه يك حكومت مطلقه بر اندلس سايه افگنده بود ؛ حكومتى كه المنصور محمد بن ابى عامر بر مردم اندلس تحميل كرده بود و در سايهء آن به قدرت خليفهء شرعى و قانونى پايان داده بود و رسوم خلافت را برافگنده بود و عصبيت عربى را لگدمال كرده بود و بر گردن ملت زنجيرى گران نهاده بود . با آنكه در عهد المنصور مردم اندلس از نعمت استقرار و عزت و رفاه برخوردار بودند ولى در چهرهء او جز يك غاصب نمىديدند و همواره آرزو مىكردند از زير بار اين طاغى برهند و از زحمت صقالبه و بربر نجات يابند و باز به همان اوضاع مألوف و طبيعى خويش بازگردند . شخصيت عظيم المنصور بن ابى عامر و ارادهء قاطع و همت عالى و صفات برجسته و فداكارى او در جهاد و تلاش او براى اعتلا و خوشبختى اندلس به نوعى بود كه مردم را به پذيرفتن خود وامىداشت و سنگينى گامها وحدت نظام او را تحمل‌پذير\r\n\r\n","description":"","footnote":"","page_name":" 616 ","page_number":624},
  {"content":"\r\n\r\nمىساخت و چون اعجاب مردم را برمىانگيخت آنها نيز از پاره‌اى ستمها و نابسامانيها چشم مىپوشيدند و به مسامحه برگزار مىكردند . چون او بمرد و پسرش عبد الملك زمام فرمانروايى را به دست گرفت ، آن احساس تا حدى محبت‌آميز به دستگاه حكومت از ميان برخاست و چهرهء زشت آن حكومت استبدادى بيشتر عيان گرديد و مردم سختى بار رنج و فشارى را كه بر دوش مىكشيدند بيشتر احساس كردند . شخصيت عبد الملك نسبت به شخصيت عظيم پدرش ناتوان و بىرنگ مىنمود ، ازاين‌رو باوجود آنكه چند بار به جنگ دشمن لشكر كشيده بود و اندلس در سايهء صلح و رفاه و آرامشى كه پديدآورده بود مىزيست ، ولى مردم جز به معايب او نمىنگريستند و او را مردى باده‌گسار و لذتجوى و غاصب سلطهء شرعى مىدانستند . همچنين در وجود او كسى را مىديدند كه جمعى غلامان صقلابى و مهاجر بربرى را بر آنان سرورى داده است و با بر خود بستن القاب پادشاهان طمع ديگر در سر مىپزد و هواى ديگر در دل مىپرورد .\r\nعبد الرحمان بن المنصور پس از برادر خود عبد الملك آمد ، با شخصيتى ناتوان‌تر از او و صفاتى زشت‌تر . آمده بود تا همچنان بزند و بكشد . يك روز بعد از مرگ برادر در قصر الزاهره چونان پادشاهى كه به‌جاى پادشاه پيش از خود بر تخت مىنشيند ، بر تخت نشست . جلوس او روز هفدهم ماه صفر سال 399 ه / 22 اكتبر سال 1008 م بود . در همان روز نزد خليفه هشام المؤيد حاضر شد و خليفه بر او خلعت سلطانى پوشيد و مقام حاجبى به او ارزانى داشت . سپس اكابر و اركان دولت به قصر الزاهره به تهنيت آمدند و بيعت كردند .\r\nعبد الرحمان بن المنصور كه كنيهء ابو المطرف داشت چون به حكومت رسيد جوانى بيست و پنج ساله بود . او را از خردى شنجول ( سانشول ) يا سانچوى كوچك لقب داده بودند و اين بدان سبب بود كه عبد الرحمان نوهء سانچو گارسيا پادشاه ناوار بود و مادرش ملكه زنى از اهالى ناوار . چون با المنصور ازدواج كرد ، اسلام آورد و عبده نام گرفت . پسرش عبد الرحمان به جدش سانچو گارسيا شباهت بسيار داشت .\r\nيكى از علل انصراف مردم از او انتساب او به يك خاندان فرنگى بود ، ولى صفات ناپسند او نيز از عوامل مهم اين انصراف بود . عبد الرحمان مردى فاجر و در كامجويى و نوشخوارى لجام گسيخته بود . بيشتر وقت خود را به شرابخوارى مىگذرانيد و لهو و لعب . « از باغى به باغى و از بستانسرايى به بستانسرايى ، جمعى مطربان و دلقكان\r\n\r\n","description":"","footnote":"","page_name":" 617 ","page_number":625},
  {"content":"\r\n\r\nهمراه او بودند و او علنا مرتكب اعمال نكوهيده مىشد و شراب مىخورد . » « 1 »\r\nعبد الرحمان نيز به سنت برادر و پدرش ، خليفه هشام المؤيد را از ديده‌ها نهان مىداشت و خود در نهايت استبداد فرمان مىراند « 2 » ، ولى با خليفه روشى ديگر در پيش گرفت . بيشتر با او ارتباط برقرار مىكرد و خود را به او نزديك مىساخت و در خشنودى خاطر او مىكوشيد و خواستهايش را برآورده مىساخت . در حالى كه پدرش تنها در مواقع ضرورى با خليفه ديدار مىكرد و اين ديدار هم به درازا نمىكشيد .\r\nدر عين حال كه خود از او دورى مىگزيد درنظر ديگران تظاهر به تكريم او مىنمود ، ولى سعى در آن داشت كه جاى پاى استوار نسازد ، ازاين‌رو همواره حواشى و خواص او را بىقدر مىساخت يا سركوب مىنمود . پسرش المظفر باللّه نيز از همين سياست پيروى مىكرد . ولى عبد الرحمان با خليفه دوستى ورزيد و با او آميزش يافت و ازاين‌رو هنگامى كه اجازه خواست تا با خانوادهء خود در قصرهاى پادشاهى قرطبه به گردش و تفرج پردازد و با خواص و كنيزان خويش در آنها سكونت كند ، اجازت داد .\r\nخليفه همراه با حاجب عبد الرحمان با موكب خود پوشيده از مردم بيرون آمد .\r\nجامه‌اى كه به كلاهى پيوسته بود از آن‌گونه كه زنان بر تن مىپوشند بر تن پوشيده بود تا كس روى او نبيند و او را نشناسد . آنگاه از كوچه‌هاى قرطبه كه از مردم خالى شده بود از ميان صفوف سپاهيان عبور كرد و به قصر ناصح فرود آمد . در آنجا عبد الملك گزارشى از اوضاع مملكت به او داد و از او خواست اجازه دهد كه به « المأمون » ملقب گردد و به نام او « ناصر الدوله » نيز اضافه شود . نامهء خليفه به انشاى وزير كاتب جهور بن محمد صادر شد كه در آن نام عبد الرحمان با اين عنوان آمده بود : « الحاجب المأمون ناصر الدوله ابو المطرف حفظه اللّه » . اين عنوان به آگاهى مردم سراسر مملكت رسيد . عبد الرحمان در دهمين روز فرمانروايى خود صاحب چنين عنوانى شد . مردم از جرئت و جسارت او در شگفت شدند و چنين القابى را كه خاص خلفا و شاهان بود افزون از شأن حاجب مىشمردند . ولى خواهيم ديد كه چگونه اين گونه بلندپروازيها عاقبتى شوم در پى داشت « 3 » .\r\n\r\n\r\n","description":"","footnote":"\r\n( 1 ) . ابن عذارى ، البيان المغرب ، ج 3 / ص 39 .\r\n( 2 ) . ابن خلدون ، العبر ، ج 6 / ص 148 .\r\n( 3 ) . ابن عذارى ، البيان المغرب ، ج 3 / ص 40 - 42 . ابن الخطيب ، اعمال الاعلام ، ص 90 .\r\n","page_name":" 618 ","page_number":626},
  {"content":"\r\n\r\nهنوز زمانى براين اقدام نگذشته بود كه خليفه هشام از قصر ناصح در قرطبه به قصر خلافت كه در مدينة الزهراء بود نقل كرد ، البته برحسب معمول با همان هيئت پوشيده از چشم مردم و نهان از آنها . عبد الرحمان خود پيشاپيش موكب در حركت بود . عبد الرحمان به الزاهره رفت و خليفه دو روز در الزهراء ماند . روز سوم كه روز چهاردهم ربيع الاول سال 399 ه بود با زن و فرزند از قصر خلافت بيرون آمد و به بستانسراى جعفر كه مجاور قصر بود نزول كرد . حاجب نيز همراه او بود . چون عبد الرحمان به القاب‌شاهى دست يافت هواى ديگر در سرش پديد آمد و آن اينكه مقام ولايت‌عهدى را از خليفهء ناتوان ساده‌دل براى خود بخواهد و بدين‌گونه يكسره ميراث اموى را از آن خود كند و خلافت را به خاندان بنى عامر منتقل سازد . ديديم كه پدرش المنصور باوجود قدرت اراده و بسط سلطه از ماجراجوييهايى اينچنين پرهيز مىكرد ، زيرا به نيروى فراست و دورانديشى و هوشيارى خويش دريافته بود كه بايد از عواقب اين‌گونه خطركردنها بپرهيزد ؛ حتى براى گرفتن چنان القابى مدتها تلاش و كوشش به‌خرج داد . المنصور بن ابى عامر همواره سعى مىكرد اساس خلافت را برجاى گذارد و رسوم و آداب آن را رعايت كند . پسرش عبد الملك المظفر باللّه نيز چنان بود و پاى به‌جاى پاى او مىگذاشت . اما عبد الرحمان جوانى سبكسر بود و شتابكار و مغرور و گوته‌بين . ابن حيان مىگويد او را شيطان به اين دام افگند تا به كارى كه در عاقبت آن فكر نكرده بود داخل گردد « 4 » .\r\nعبد الرحمان با خليفه مدتى خلوت كرد و دلجوييها نمود و عاقبت خواست خود با او در ميان نهاد . مىگويند او را گفت كه ما از سوى مادر خويشاوند يكديگريم ، زيرا مادر هردو ما از مردم بشكنس ( ناوار ) است . « 5 » و بدين سخن او را قانع نمود .\r\nبعضى مىگويند كسانى را برگماشت تا در گوش خليفه خواندند كه عبد الرحمان مىخواهد كه خليفه او را ولىعهد خود كند و گفته است كه اگر نپذيرد او را خواهم كشت « 6 » . و گويند كه هشام از فقها و علماى قرطبه در اين باب فتوى خواست ، آنان رأى او را تصويب كردند . از كسانى كه در تأييد عبد الرحمان سعى بسيار مىنمودند\r\n\r\n\r\n","description":"","footnote":"\r\n( 4 ) . ابن الخطيب ، اعمال الاعلام ، ص 91 . ابن عذارى ، البيان المغرب ، ج 3 / ص 43 .\r\n( 5 ) . ابن عذارى ، البيان المغرب ، ج 3 / ص 42 .\r\n( 6 ) . ابن عذارى ، البيان المغرب ، ج 3 / ص 39 .\r\n","page_name":" 619 ","page_number":627},
  {"content":"\r\n\r\nقاضى جماعت ابو العباس بن ذكوان و كاتب انشاء ابو حفص بن برد بودند « 7 » . درهرحال هشام المؤيد به پيشنهاد عبد الرحمان گردن نهاد . اصحابش شامگاه آن روز به ميان مردم رفتند و خبر را به همه‌جا پخش كردند . مىگفتند كه خليفه او را به ولايت‌عهدى برگزيده است ، زيرا او را فرزندى كه اميد خلافت در او بندد نيست و ازاين‌رو در همه‌جا گفتگوها و شايعات پراكنده شد .\r\nبامداد روز ديگر ، پانزدهم ربيع الاول سال 399 ه / نوامبر 1008 م قصر خلافت در انبوه سپاهيان محاصره شد . عبد الرحمان ، هشام را بيرون آورد و در ايوان بزرگ جاى داد . وزرا و قضاة و سرداران و بزرگان و دولتمردان گرداگرد او را گرفته بودند . يكى از روزهاى ديدنى و فراموش‌نشدنى بود . منشور ولايت‌عهدى به انشاى كاتب رسائل ابو حفص احمد بن برد صدور يافت . قاضى جماعت احمد بن عبد اللّه بن ذكوان بر آن شهادت نوشت . بيست و نه وزير نيز شهادت نوشتند . سپس صد و هشتاد تن از رجال ، از اكابر اهل دولت و حكام و فقها و غير ايشان نيز شهادت نوشتند « 8 » .\r\n* چون چنين فرمانى كه در تاريخ اسلامى همتايى ندارد صدور يافت ، عبد الرحمان با موكب عظيمى از وزرا و سرداران و اكابر اهل دولت به سوى قصر الزاهره در حركت آمد . « و چنان كه پندارى از خاندان خلافت است و شايستهء آن مقام ، در جامهء خلافت به غرور مىخراميد . » « 9 » وزرا و دولتمردان در عين حال كه دلهايشان لبريز از ناخشنودى و خشم بود پيش مىآمدند و به ظاهر شادمان تهنيت مىگفتند و در حق او دعا مىكردند . در حال‌نامه‌ها به نواحى اندلس و آن سوى آب به مغرب روان شد كه در خطبه‌ها بر منبرها پس از نام خليفه نام ولىعهد را بياورند و او را دعا كنند .\r\nروز ديگر عبد الرحمان چون پادشاهان در قصر الزاهره بر تخت نشست و دولتمردان\r\n\r\n\r\n","description":"","footnote":"\r\n( 7 ) . ابن الابار ، الحلة السيراء ، ص 150 .\r\n( 8 ) . ابن الخطيب ، اعمال الاعلام ، ص 91 - 93 . المقرى ، نفح الطيب ، ج 1 / ص 198 و 199 . ابن خلدون ، العبر ، ج 4 / ص 149 . ابن عذارى ، البيان المغرب ، ج 3 / ص 44 - 46 .\r\n( 9 ) . ابن عذارى ، البيان المغرب ، به روايت از ابن عون اللّه ، ج 3 / ص 46 .\r\n","page_name":" 620 ","page_number":628},
  {"content":"\r\n\r\nبرحسب مراتب خود صف كشيدند . وجوه مردم قرطبه به تهنيت آمدند . مقدم بر همه مروانيان بودند كه از حوزهء خلافت رانده شده بودند ، همچنين عشاير و بطون قريش .\r\nاينان با دلى سراسر در آتش بغض و كينه از نزد او بيرون آمدند . شعرا و مقدم بر همه ابو العلاء صاعد البغدادى قصايد خود را در تهنيت خواندند . ابن حيان برخى از اين قصايد را در كتاب خود آورده است « 10 » .\r\nشاعر ديگرى به نام ابن ابى يزيد مصرى در ذم ابن ذكون و ابن برد كه در انجام مراسم بيعت سعى بسيار كرده بودند در اين دو بيت سروده است :\r\n ان ابن ذكوان و ابن برد * قد ناقضا الدين بعد عهد\r\nو عاندا الحق اذا اقاما * حفيد شنجه ولىعهد « 11 » \r\nعبد الرحمان در عرصهء غرور و خودخواهى خويش همچنان تاخت‌وتاز مىكرد .\r\nفرزند خردسال خود عبد العزيز را مقام حاجبى داد و او را به سيف الدوله ملقب ساخت ، و آن لقب عم او المظفر لدين اللّه بود . عبد الرحمان معتقد بود با اين عمل خود دولت عامريان را جاويدانى بخشيده است و همهء امور در يد قدرت او قرار دارد ، ازاين‌رو لجام از سر مركب هوى برگرفت و سرگرم عيش و نوش و شرابخوارى خود گرديد .\r\nجمعى ياران ناباب و بدخوى و نديمان پست و فرومايه گرد او را گرفته بودند كه اوضاع را به نحوى كه او را خشنود و خوشدل كند برايش تصوير مىكردند .\r\nيكى از حوادثى كه در اين ايام اتفاق افتاد ، هرچند حادثه‌اى ساده بود ولى موجب پديدآمدن موج جديدى از خشم و كينه گرديد . قضيه اين بود كه عبد الرحمان فرمانى صادر كرد كه دولتمردان و اكابر خادمان قلنسوه‌هاى دراز رنگارنگ را كه سبب امتياز آنان از ديگران است از سر برگيرند و به‌جاى آن عمامه برسرنهند . عمامه پوشش سر بربرها بود . بزرگان از اين فرمان ناراضى بودند ، ولى به اكراه اجرايش كردند و اولين بار در چهاردهم جمادى الاول 399 ه در قصر الزاهره با عمامه حضور\r\n\r\n\r\n","description":"","footnote":"\r\n( 10 ) . ابن عذارى ، البيان المغرب ، ج 3 / ص 46 و 47 . ابن الخطيب ، اعمال اعلام ، ص 94 - 96 .\r\n( 11 ) . ابن الابار ، الحلة السيراء ، ص 150 .\r\n","page_name":" 621 ","page_number":629},
  {"content":"\r\n\r\nيافتند و عامهء مردم هركس در اين باب تعبير و تفسيرى داشت .\r\nعبد الرحمان در اثناى اين امور انديشيد كه مردم را به سخن در پيرامون جنگ سرگرم كند . سانچو گارسيا امير قشتاله چنان نمود كه به قرارداد صلح وقعى نمىنهد و حمله به مرزهاى اسلامى را از سرگرفت ، زيرا اخبار قرطبه و اوضاع پريشان آن از پادشاهان مسيحى پوشيده نبود . عبد الرحمان آهنگ آن كرد كه به جنگ رود و رهسپار جليقيه شود . سردار غلامان صقلابى راه بر او بگرفت و او را از ترك كردن قرطبه در چنين اوضاعى برحذر داشت و توضيح داد كه مروانيان ( بنى اميه ) توطئه كرده و قصد خروج دادند تا با برپاكردن شورشى او را از ولايت‌عهدى بيندازند ، زيرا بسيارى از لشكريان به آنان گرايش دارند . عبد الرحمان به سخن او گوش نداد و فرمان داد كه لشكر از شهر بيرون رود « 12 » . پسر عم پدرش عبد اللّه بن ابى عامر معروف به عسكلاجه را در غياب خود در قرطبه نهاد . بيرون آمدنش از قرطبه در روز شانزدهم جمادى الاول سال 399 ه / ژانويهء سال 1009 م بود ، در عين زمستان . لشكر كه به جليقيه مىرفت بر سر راه خود رهسپار طليطله شد . باران به شدت مىباريد و سرما سپاهيان را به سختى مىآزرد و او خود بر عادت مألوف سرگرم شرابخوارى و لهو بود . سپس زمينهاى ليون را زير پى سپرد و به جليقيه داخل شد . پادشاه ليون الفونسوى پنجم با سپاه خود به كوهستانها پناه برد و به قتال مسلمانان نيامد . عبد الرحمان نيز به سبب شدت برف و بالا آمدن آب رودها راهى به سوى او نداشت ، پس فرمان بازگشت داد و بازگرديد .\r\nبا آنكه عبد الرحمان در اين سفر جنگى به هيچ نتيجهء قابل توجهى دست نيافت ولى ابن دراج القسطلى برحسب عادت قصيده‌اى طولانى در مدح او سرود :\r\n هو البدر فى فلك المجد دارا * فما غسق الخطب الا انارا\r\nتجلى لنا فأرتنا السعود * عيوب المنى فى سناه جهارا\r\nو اوفى فكادت صوادى القلوب * تفوت العيون اليه بدارا \r\n\r\n\r\n","description":"","footnote":"\r\n( 12 ) . ابن الخطيب ، اعمال الاعلام ، ص 96 .\r\n","page_name":" 622 ","page_number":630},
  {"content":"\r\n\r\n و حل فحلت جسام الفتو * ح تباى اختيالا و تزهى افتخارا « 13 » \r\nعبد الرحمان چون به طليطله رسيد خبرآوردند كه در قرطبه شورش آغاز شده است و شورشيان بر مدينة الزاهره مستولى شده و ذخاير آن را به غارت برده‌اند و كاخهايش را آتش زده‌اند . اين خبر در ميان لشكريان نيز شايع شد و پريشانى در لشكر افتاد . عبد الرحمان به ناچار لشكر خود به قلعهء رباح برد . اين قلعه بر سر راه قرطبه بود .\r\n\r\n2\r\nآرامشى كه در اين چند ماه فرمانروايى عبد الرحمان بر قرطبه سايه افگنده بود چيزى جز آرامش قبل از طوفان نبود . حكومت طاغيانه‌اى كه بنى عامر بر اندلس تحميل كرده بودند ، از زمان عبد الملك آثار مادى و معنوى آن در نفوس مردم آشكار شده بود و چون آتشفشان خاموشى روزى فوران مىكرد . آنچه مانع بروز خشم مردم بود وحشت آنان از اين خاندان بود . دولت بنى عامر از همان آغاز به نيروى نظامى متكى بود ؛ نيرويى كه قوام آن بربرها و صقالبه بودند . چون نوبت به عبد الرحمان بن المنصور رسيد و او از نيت خويش پرده برگرفت و با غصب ولايت‌عهدى ، خود را نامزد خلافت كرد ، عناصر مخالف و در رأس آنها بنى اميه كه خود را وارث شرعى خلافت مىدانستند به تكاپو افتادند تا به فرمانروايى بنى عامر خاتمه دهند . عبد الرحمان نيز شخصيتى ناتوان بود و از سوى مادر نسب به بيگانگان مىرسانيد و خود نيز مردى لاابالى و باده‌گسار بود و مورد خشم همگان از خاص و عام . همهء اين امور براى بروز يك انقلاب عظيم ، عوامل مهمى به‌شمار مىآمدند .\r\nعناصر مخالف برگرد دو محور گرد آمده بودند : يكى ذلفاء مادر عبد الملك بن المنصور كه معتقد بود پسرش را زهر داده و كشته‌اند و قاتل او كسى جز برادرش\r\n\r\n\r\n","description":"","footnote":"\r\n( 13 ) . ابن دراج ، نسخهء خطى كه به آن اشاره كرديم .\r\n","page_name":" 623 ","page_number":631},
  {"content":"\r\n\r\nعبد الرحمان نيست و اينك اين زن انتقام خون پسر مىخواست ؛ ديگر محمد بن هشام بن عبد الجبار بن عبد الرحمان الناصر كه معتقد بود عبد الملك بن المنصور پدرش هشام را به تهمت همدستى در توطئهء عيسى بن سعيد - چنان كه گفتم - اعدام كرده است .\r\nذلفاء زنى تيزهوش و بااراده و مالدار و صاحب وجاهت بود . با آنكه عبد الرحمان او و خانوادهء پسرش و برادرش عبد الملك را در كنف رعايت و حمايت و اكرام خود قرار داده بود ولى همواره در صدد وارد آوردن ضربهء خود بود . چون خبر يافت كه جو ، مساعد فعاليت است به ميدان آمد . با سران بنى اميه تماس برقرار كرد و آنان را به حركت و قيام و بازپس گرفتن دولتشان و انتقام از بنى عامر برانگيخت . رابط ميان او و بنى اميه غلامى از صقالبهء عامرى بود به نام بشرى . بشرى پيش از اين در زمرهء غلامان مروانى بود ، سپس در هنگامى كه غلامان قصر را به بنى عامر انتقال مىدادند ، او نيز سهم آنان شد ، ولى همچنان با سروران پيشين خود پيوند مودت داشت . ذلفاء تعهد كرد كه شورشگران هرچه به مال و تدبير نياز داشته باشند دريغ نخواهد كرد . بنى اميه به زودى دعوت او اجابت كردند و از ميان خود زعيمى برگزيدند . اين زعيم محمد بن هشام بن عبد الجبار بود . مردى پردل بود و حادثه‌جو در سن سى و سه سالگى . از آن وقت كه پدرش هشام بن عبد الجبار كشته شده بود ، خود را از نظرها پنهان ساخته در حوالى قرطبه در غارها مىزيست و جمعى از ياران حادثه‌جوى او نيز گردش را گرفته بودند . چون بنى اميه رأيشان بر او قرار گرفت در نهان با او به خلافت بيعت كردند . او را و پدرش را پيش از اين در ميان مردم داعيانى از مروانيان و مردم قرطبه بود . بيرون رفتن عبد الرحمان بن المنصوريا شنجول به جنگ ، فرصت مناسبى براى عمل بود . محمد بن هشام ياران خود گرد آورد ؛ همه در غارهاى اطراف قرطبه بودند . شايعاتى در شهر پراكنده شد كه دولت بنى عامر به پايان رسيده و به زودى زمام امور را مروانيان به دست خواهند گرفت . در همه‌جا زبان به نكوهش عبد الرحمان گشودند و اين سخنان در ميان عامهء مردم دهن‌به‌دهن گشت و چون از او كينه به دل داشتند در اشاعهء اخبار درنگ نمىكردند . ابن الخطيب وضع اهالى قرطبه و حالت روحى آنان را در مقابل عامريان و عبد الرحمان چنين وصف مىكند .\r\n« خداوند كينه‌توزى و ملالت نسبت به پادشاهان را در وجود مردم قرطبه به وديعت\r\n\r\n","description":"","footnote":"","page_name":" 624 ","page_number":632},
  {"content":"\r\n\r\nنهاده . اين مردم پيوسته از فرمانروايانشان ناخشنودند و در حق آنان از رواج هر شايعه‌اى دريغ نمىكنند . سفهاى آنان در بازارها بىهيچ هراسى گرد مىآيند و در حق عامريان پرچانگى مىكنند . المنصور و پسرش المظفر ريش‌سفيدان اينان را احضار كردند و گفتند كه بروند و با ايشان گفتگو كنند و از اين اعمال بيمشان دهند و چون بازنايستادند كار به زدن بر پشت و بريدن زبان كشيد . چون عبد الرحمان اين روش را برگزيد آنان نيز بر كينه‌توزى خود بيفزودند . » « 14 »\r\nمروانيان تنها در انديشهء برانداختن عامريان و دولتشان نبودند ؛ در كنار ايشان عناصر ديگرى از ناراضيان از قريش و مضريان و يمنيان يا به عبارت ديگر خاندانهاى عرب كه المنصور بن ابى عامر و فرزندانش در پايمال كردن رياست و مقام اجتماعى ايشان سعى ورزيده بودند و آنان را زيردست بربرها و صقالبه قرار دادند نيز جاى داشتند .\r\nو ما پيش از اين ديديم كه اين توطئه نخستين توطئه براى رهايى از يوغ ستم بنى عامر نبوده است . المنصور و پسرش توانستند به برخى از اين توطئه‌ها پايان دهند .\r\nبارى ، در اين زمان براى شورشگران همهء امكانات مهيا شده بود . بيشتر واحدهاى سپاه با عبد الرحمان به غزا رفته بودند و جز اندكى براى حفظ نظم يا برقرار كردن خط ارتباطات در قرطبه و الزاهره نمانده بود . عامهء مردم هم در وضعى بودند كه براى خيزش و تأييد انقلاب كاملا آمادگى داشتند .\r\nچون دامنهء دعوت به نام محمد بن هشام گسترش يافت و شايعهء انقلابى عظيم در همه‌جا پيچيد وزراى عامريان احساس خطر كردند و بر نگهبانان خود افزودند و گرداگرد قصر الزاهره را زير نظر آنان قرار دادند . محمد بن هشام و ياران او در خلال اين احوال در نهان اجتماع مىكردند و آخرين نقشه‌ها را طرح مىنمودند . اين محمد ابن هشام كه بنى اميه به زعامت برگزيده بودند از جوانى اهل شر و ماجرى بود و جز با اين گروه دوستى نمىورزيد . ابن الخطيب او را جسور و خطرناك و بىبندوبار و متهور و خونريز وصف كرده چنان كه خود نمىدانست در كدام وادى خواهد مرد « 15 » .\r\nدر روز 16 جمادى الاول سال 399 ه / 15 فوريهء سال 1009 م به قصر الزاهره\r\n\r\n\r\n","description":"","footnote":"\r\n( 14 ) . ابن الخطيب ، اعمال الاعلام ، ص 90 .\r\n( 15 ) . ابن الخطيب ، اعمال الاعلام ، ص 109 . ابن عذارى ، البيان المغرب ، ج 3 / ص 52 .\r\n","page_name":" 625 ","page_number":633},
  {"content":"\r\n\r\nخبر رسيد كه عبد الرحمان با لشكر خود داخل اراضى مسيحيان شده . شورشيان دريافتند كه وقت عمل رسيده است . محمد بن هشام عزم كرد كه ضربه را فرود آورد . جمعى از مردانش را گرداگرد قصر قرطبه فرستاده بود . اينان در زير لباسهاى خود مسلح بودند . عصر آن روز محمد خود برفت و در كرانهء ديگر رود وادى الكبير روبه‌روى قصر كمين كرد . نقشه آن بود كه نخستين ضربه را به قصر قرطبه كه در اين ايام اقامتگاه زمستانى خليفه هشام المؤيد بود ، وارد آورند . در آنجا شمار اندكى از نگهبانان پاس مىدادند . محمد در وقت مقرر از نهر گذشت . دوازده تن از يارانش گرد او بودند .\r\nيكى از آنان طرسوس مجوسى بود كه از همه دليرتر بود . اينان با احتياط تا در قصر پيش آمدند . طرسوس شمشير كشيد و در حال بر صاحب المدينه عبد اللّه بن ابى عامر ( عسكلاجه ) حمله برد و او را از جاى خود بركند . عبد اللّه بن ابى عامر با دو تن از كنيزان نوازندهء خود شراب مىخورد . او را مست نزد محمد بن هشام آوردند . فرمان داد گردنش را زدند و آنگاه سرش را بر نيزه نمودند و به گردش درآوردند . چون مردم سر را ديدند به سوى محمد بن هشام شتافتند و در حال جمع كثيرى از عوام مردم گردش را گرفتند و بدين‌گونه نيرويش افزون شد . سپس روى به زندان عامريان نهاد و در آن بشكست و همهء خونيان و دزدان را آزاد كرد . خويشاوندان او از مروانيان از هر سو برسيدند و مردم به يارىاش برخاستند . جماعات كثيرى به دو پيوستند .\r\nخبر به هشام المؤيد بردند . فرمان داد درهاى قصر را ببندند و خود بر بام برآمد . دو خادم كه هريك قرآنى به دست گرفته بودند در كنارش بودند . خواست با مردم سخن گويد ، مردم گوش ندادند و با او به درشتى خطاب كردند . به درون قصر بازگرديد و خادمان را گفت دست به هيچ كارى نزنند تا هرچه خدا مقدر كرده است فرارسد . محمد بن هشام مردم را گفت باروهاى قصر را سوراخ كنند و درها را بشكنند . مردم تلاش بسيار كردند .\r\nعاقبت نردبانها آوردند و بر باروها فرارفتند و بر چند ناحيه از بام قصر مستولى شدند .\r\nخادمان با آنان رودررو نشدند . مهاجمان به سلاحخانه‌ها رسيدند و غارت كردند و خود را مسلح ساختند . چون خليفه خبر بشنيد بر جان خود و زن و فرزندش بيمناك شد . نزد محمد بن هشام پيام فرستاد كه بنى عامر را از فرمانروايى عزل مىكند و او را در كارها شريك مىگرداند . محمد نپذيرفت و از پى فاتن محافظ قصر فرستاد كه بيايد و درها بگشايد . فاتن بيامد و درها بگشاد . محمد به قصر درآمد و بر تخت نشست .\r\n\r\n","description":"","footnote":"","page_name":" 626 ","page_number":634},
  {"content":"\r\n\r\nخواص يارانش گرداگردش بودند . محمد آهنگ آن كرد كه شب را در نور شمعها بگذراند . برخاست و مردم را از قصر براند و از بامها دور كرد و آنان را از هتك‌حرمت اهل حرم منع نمود . پسر عم خود محمد بن مغيره را در مسند شرطه جاى داد و برادر ديگرش عبد الجبار بن مغيره را مقام حاجبى داد . آنگاه سليمان بن هشام يكى از خويشاوندان خود را فراخواند و ولىعهد خود گردانيد . سپس نزد خليفه هشام كس فرستاد ، او را بياوردند و در باب گشوده داشتن دست بنى عامر ملامتش كرد و از او با تهديد و وعيد خواست كه خود را خلع كند . هشام المؤيد بر خود بلرزيد و بپذيرفت .\r\nمحمد بن هشام در حال پسر عمان و بزرگان خاندان خويش را فراخواند و چند تن از اعيان و وزرا و قضاة را در دل شب آوردند . هشام در حضور برخى از آنان خلع خود اعلان كرد و چند حله از حله‌هاى فاخر خلافت را به محمد تقديم كرد و بدين طريق مراسم خلع به پايان آمد . هشام المؤيد سى و سه سال و چند ماه خلافت كرده بود . از اين شب محمد بن هشام بن عبد الجبار بن عبد الرحمان الناصر به خلافت نشست و المهدى لقب يافت .\r\nاين واقعه در بامداد پگاه روز چهارشنبهء هفدهم جمادى الاخر سال 399 ه / شانزدهم فوريهء سال 1009 م اتفاق افتاد .\r\nمردم از ديگر جايهاى قرطبه نزد محمد بن هشام شتافتند ، گرداگرد او حلقه زدند و بيعتش را تأييد كردند . در او چنان مىنگريستند كه يك قهرمان رهاننده ، زيرا او نخستين كسى بود كه رودرروى بنى عامر ايستاد و به ملك ايشان پايان بخشيد . مردم احساس كردند كه كابوس وحشتناك عامرى سقوط كرده و دورهء تازه‌اى آغاز شده است ، ولى هرگز به خاطرشان نمىگذشت كه ممكن است اين تحول سرآغاز يك عصر محنت‌زا باشد كه به زودى به همهء نعمات عصر عامريان از آرامش و آسايش و امنيت پايان خواهد داد .\r\nدر همان هنگام مدينة الزاهره مركز و ملجاء بنى عامر عرصهء هجوم ديگر گرديده بود . نگهبانان شهر را از آنچه در قرطبه گذشته بود آگاه كردند . عبد اللّه بن مسلمه باروها و درها را در ضبط آورد و همهء سپاهيانى را كه در خدمت داشت گردآورد ، هفتصد تن بودند . آمادهء دفاع شدند . محمد بن هشام انبوهى از مردم را با طايفه‌اى از يارانش به الزاهره فرستاد . اينان شهر را در ميان گرفتند و كوشيدند بدان داخل شوند ، ولى نظيف خادم و نصر المظفرى كه از غلامان عامرى بودند با جمعى ديگر از غلامان ،\r\n\r\n","description":"","footnote":"","page_name":" 627 ","page_number":635},
  {"content":"\r\n\r\nمردم را از روى باروها دور كردند . شب فرارسيد و مردم بازگشتند .\r\nروز بعد ، روز هجدهم ماه جمادى الاولى ، محمد بن هشام يا خليفه المهدى ، پسر عم خود عبد الجبار بن مغيره را براى هجوم به الزاهره گسيل داشت . عبد الجبار با نيروى عظيمى از مردم بيامد . اينان همه داوطلبانه در اين نبرد شركت جسته بودند .\r\nبعضى سواره بودند و بعضى پياده و همه اسلحه گرفته بودند . سر عبد اللّه بن ابى عامر را هم بر نيزه پيشاپيش آنان مىبردند . اينان نخست به قصر عبد الملك المظفر باللّه كه بيرون بارو بود حمله كردند . زن و فرزند عبد الملك و مادرش ذلفاء در اين قصر بودند .\r\nذلفاء محمد بن هشام را به مال و تدبير خود يارى كرده بود . مردم قصر عبد الملك را تاراج كردند و هرچه ذخاير در آن بود بردند . چون اهل الزاهره دانستند كه مقاومت را فايدتى نيست ، پيام دادند به شرطى كه محمد المهدى آنان را امان دهد تسليم خواهند شد . المهدى به خط خود امان‌نامه فرستاد . امان‌نامه نيمروز برسيد . درهاى مدينة الزاهره را گشودند و تسليمش كردند . عبد الجبار برفور به قصر الزاهره رفت . مردم نيز هجوم بردند و هرچه متاع و نفايس بود به تاراج بردند . آنچه در آنجا يافتند نه در قيمت مىگنجيد و نه در وصف . عبد الجبار و ياران مقربش بيشترين بهره را بردند . عامه بر خزاين لباس و متاع و سلاح و زيورها دست يافتند . تا شب روز بعد همچنان غارت مىكردند .\r\nعبد الجبار مىكوشيد با نيرويى كه در اختيار داشت حرمها و اموال و جواهر خاص را حفظ كند و مردم را از آنجا دور سازد . محمد بن هشام به هرچه در آنجا بود دست يافت و همه را به قصر خلافت در قرطبه نقل كرد . گويند ارزش اموالى كه از الزاهره غارت شد پنج هزار هزار و پانصد هزار دينار نقدينه بود و هزار هزار و پانصد هزار دينار اشياى زرين . محمد بن هشام آزاد زنان بنى عامر را آزاد كرد و كنيزان را براى خود برداشت و بعضى را به وزرا و يارانش بخشيد . ذلفاء را اجازه داد كه با زن و فرزندان پسرش عبد الملك از جمله پسر خردسال عبد الملك به نام محمد در خانه‌هاى خود در شهر سكونت كند . ذلفاء از حرص قسمت اعظم خزاين مال و متاع را به آنجا نقل كرده بود .\r\nخليفه محمد بن هشام به اين بسنده نكرد كه اموال و ذخاير بىحساب الزاهره را غارت كند ، فرمان داد تا باروها و كاخهايش را نيز ويران كنند . مردم دست به ويرانى گشودند و مرمرهاى نفيس و درها و هر زينت و زيور ديگرى را تاراج كردند . هنوز چند روزى از به راه افتادن اين سيل بنيان‌كن نگذشته بود كه از آن همه جمال و جلال\r\n\r\n","description":"","footnote":"","page_name":" 628 ","page_number":636},
  {"content":"\r\n\r\nجز تل خاكى برجاى نماند . المهدى كوشيد تا همهء آثار بنى عامر را به سرعت براندازد ، زيرا مىترسيد پيش از آنكه جاى پاى مستحكم كند عبد الرحمان بن المنصور بازگردد .\r\nدر اخبار آمده است كه المنصور بن ابى عامر همواره انتظار آن داشت كه دولتش پايان يابد و الزاهره ويران گردد و اين وسوسه را با خواص ياران خود در ميان نهاده بود . وزير احمد بن حزم پدر فيلسوف شهير ابن حزم گويد كه ابن ابى عامر گهگاه مىگفت :\r\n« اى زاهرهء زيبا ، واى بر تو ! جمالت دلفريب و بوى خوشت دلنواز است و ديدارت دلپذير .\r\nخاكت پاكيزه است و آبت شيرين . كاش مىدانستم چه كسى تو را ويران خواهد كرد و بر پيكر تو لگد خواهد كوفت و نابودت خواهد ساخت » . و او به ياران خود صحت اين پيشگويى را تأكيد مىكرد « 16 » .\r\n\r\n3\r\nچون خبر اين انقلاب هول‌انگيز كه در قرطبه رخ داده بود به عبد الرحمان بن المنصور يا شنجول رسيد ، در طليطله بود . با سپاهيان خود شتابان به قلعهء رباح آمد ، سخت حيرت‌زده . پريشانى در صفوف لشكر افتاد . آنجا اندكى درنگ كرد و گفت كه از ولايت‌عهدى كناره مىجويد و به همان حاجبى اكتفا مىكند . نامه‌اى به طليطله و اعمال آن نوشت و از مردم آن نواحى خواست به يارى خليفهء مظلوم هشام المؤيد بشتابند و به فرمان او درآيند ، و از تاراج و خونريزى محمد بن هشام در قرطبه حكايتها كرد . ولى هيچ كس به سخن او گوش نداد . نخستين كسى كه سر از فرمان او پيچيد واضح از موالى پدرش بود كه در اين روزها والى طليطله بود . شنجول خواست از سران لشكر به يارى خود پيمان گيرد و با المهدى بجنگد . زعماى بربر كه بيشتر لشكرش از آنان بود به ظاهر با او موافقت كردند ، ولى با خود قرار ديگر نهادند . رئيس ايشان محمد بن يعلى زناتى زعيم زناته بود . قرارشان اين بود كه چون به قرطبه رسيدند از او\r\n\r\n\r\n","description":"","footnote":"\r\n( 16 ) . ابن عذارى ، البيان المغرب ، ج 3 / ص 65 .\r\n","page_name":" 629 ","page_number":637},
  {"content":"\r\n\r\nببرند و در جنگ با مردم قرطبه شركت نكنند ، زيرا خانواده و اموالشان در قرطبه بود .\r\nبويژه اكنون كه مردم قرطبه گرد محمد بن هشام را گرفته‌اند و در يارى او جانبازى مىكنند نبرد با آنها ميسر نبود . از جملهء كسانى كه لشكر را از نبرد با مردم قرطبه منع مىكرد قاضى ابو العباس بن ذكوان بود . قاضى در تمام نبردهاى شنجول با او يار بود ، ولى اين اواخر از او بريد و به فسق او رأى داد . قاضى دعوت او را به قتال مردم قرطبه نكوهش مىكرد ، زيرا مردم قرطبه مسلمان بودند و در شهر علما و صالحان و زنان و كودكان مىزيستند . آنچه قابل ذكر است اين است كه اين قاضى ابن ذكوان پيش از اين از خواص رجال دولت عامرى بود و در ماجراى ولايت‌عهدى عبد الرحمان تلاش بسيار كرده بود .\r\nدر لشكرگاه شنجول عبد الرحمان ، يكى از علماى بنى غومس از رؤساى منطقهء كريون در جليقيه در كنار او بود . عبد الرحمان او را با خود آورده بود بدين اميد كه در نبرد با بعضى زعماى همجوار يارىاش دهد . آن مرد چون پريشانى لشكر را ديد او را اندز داد كه از رفتن به قرطبه منصرف شود و به طليطله رود و در آنجا به نحوى با واضح سازش كند . عبد الرحمان نپذيرفت ، زيرا مىپنداشت همين كه به قرطبه نزديك شود مردم به يارىاش مىشتابند . البته اين زعيم نصرانى تا پايان در كنار عبد الرحمان باقى ماند « 17 » .\r\nدرهرحال شنجول با سپاه خود به قرطبه راند و پيش‌رفت تا به « منزل هانى » رسيد . اينجا نزديكترين محلات قرطبه به شهر بود . چون شب تاريك شد بيشتر سپاهيان بربر از لشكرگاه او جدا شده ، رفتند . چون صبح بردميد - صبح روز آخر ماه جمادى الاخر سال 399 ه / آخر فوريهء سال 1009 م - جز خواص و حرم و حشم و اندكى از غلامان و ابن غومس با چند تن از يارانش كس در كنار او نمانده بود . از پى زعماى بربر و غلامان صقلابى و وجوه اندلسيان از لشكرگاه بيرون آمد . ابن غومس بار ديگر او را نصيحت كرد كه جان خويش و يارانش را برهاند ، ولى او سر برتافت .\r\nشنجول با اهل و عيال برفت تا به ارملاط از ديه‌هاى قرطبه رسيد . آن گروه اندك نيز كه با او بودند تركش كردند . نوميدى بر او چيره شد . زن و فرزند خود به قصر\r\n\r\n\r\n","description":"","footnote":"\r\n( 17 ) . ابن عذارى ، البيان المغرب ، ج 3 / ص 70 .\r\n","page_name":" 630 ","page_number":638},
  {"content":"\r\n\r\nارملاط فرستاد . با ايشان وداع كرد و در ميان فرياد و فغان آنان بيرون شد . ابن غومس نيز با او بود . تصميم گرفته بود بگريزد . شب هنگام به ديرى در آن نزديكى پناه برد .\r\nمحمد بن هشام در تمام اين احوال مراقب اخبار و حركات او بود . چون خبر دادند كه قصد فرار دارد حاجب ابن ذرى را با فوجى از سواران از پىاش فرستاد . اينان شتابان به ارملاط آمدند . حاجب به دير حمله كرد و شنجول و ابن غومس را گرفت . زنانش را نيز از قصر به‌در برد . هفتاد كنيز بودند ، همه را به قرطبه فرستاد . چون شنجول ديد كه هلاك خواهد شد در برابر كسى كه بند بر او مىنهاد اعتراف كرد كه در طاعت المهدى است . ابن ذرى خواست او و ابن غومس را به قرطبه آورد . فرمان داد دستهايش را با آنكه سخت مقاومت مىكرد بستند . محمد بن هشام در راه از ابن ذرى خواست كه قدرى دستش را بگشايد تا لختى بياسايد . ابن ذرى اجابت كرد . در اين حال به سرعت برق ، دشنه‌اى از موزه بيرون كشيد و خواست در سينه‌اش فروكند . سپاهيان مانع شدند و باز دستهايش را بستند . حاجب فرمان قتلش را داد ، در حال سرش را بريدند .\r\nابن غومس را نيز كشتند . در همان شب سر شنجول عبد الرحمان را نزد المهدى محمد بن هشام بردند . پيكرش را نيز بر استرى نشاندند . المهدى فرمان داد تا پيكر را حنوط كردند و سر را نيز بدان وصل نمودند و لباس پوشيدند و آن را بر چوبى بلند بر درگاه نصب كردند . سر ابن غومس را نيز بر ستونى در كنار او نهادند . قتل عبد الرحمان بن المنصور در روز سوم رجب سال 399 ه / سوم مارس 1009 م بود .\r\nبرخى از تعليقاتى را كه از معاصران اين حوادث پىدرپى دهشتناك به دست ما رسيده است در اينجا مىآوريم ، از آن جمله است تعليق يك شاهد عينى كه مىگويد :\r\n« از عجايبى كه من در اين دنيا ديدم ، حادثه‌اى است كه از نيمروز روز سه‌شنبه چهارده شب باقيمانده از جمادى الاخر تا نيمروز چهارشنبه اتفاق افتاد . درست در همين ساعات شهر قرطبه فتح شد و مدينة الزاهره ويران گرديد و خليفهء پيشين يعنى هشام بن الحكم خلع شد و خليفهء نو كه نه بدين مقام نامزد شده بود و نه كس او را برگزيده بود ، يعنى محمد بن هشام بن عبد الجبار بر مسند خلافت نشست و دولت عامريان زوال يافت . جماعتى از عوام مردم بر لشكر سلطان كه صاحب مهارت و تجربه بودند غلبه يافتند و وزراى جليل القدر سرنگون گرديدند و اضدادشان بر مسندشان جاى گرفتند . . . و همهء اينها به دست چند مرد از اراذل عامه چون حجامان و خرازان و ريسمان‌تابان و زباله‌كشان\r\n\r\n","description":"","footnote":"","page_name":" 631 ","page_number":639},
  {"content":"\r\n\r\nانجام گرفت . تقدير كار خود كرد ؛ كارى كه در حساب مخلوق نمىگنجيد . » « 18 »\r\n* بدين‌گونه اساس دولت عامريان به سرعتى كه كس انتظارش را نداشت فروريخت .\r\nعبد الرحمان بن المنصور پس از مرگ برادرش عبد الملك در هفدهم صفر سال 399 ه به فرمانروايى رسيد و دولتى را با نظامى استوار و پايه‌هايى محكم و سپاهى سر به فرمان تحويل گرفت ، ولى هنوز سه ماه نگذشته بود كه آن كاخ عظيم كه منصور بن ابى عامر برافراشته بود با خاك راه يكسان شد . دولت بنى عامر سى و پنج سال در عين نظم و سلامت و امن و آسايش بر اندلس فرمان راند . چنين دولتى را جمع اندكى از مردم با چنان سرعتى كه در وهم كس نمىگنجيد سرنگون كردند و اين اقدامى بود كه هيچ يك از دشمنان عامريان جرئت و جسارت آن را نداشتند . البته اين شورش چندان هم ناگهانى نبود و مقدمات عينى و ذهنى آن از سالها پيش به وجود آمده بود . نظام طاغيانه و استبداديى كه المنصور بر مردم اندلس تحميل كرده بود باوجود آنكه براى اندلس سيادت و براى مردمش آسايش فراهم آورده بود چون كابوسى وحشتناك خودنمايى مىكرد . مردم اميد آن داشتند كه از زير يوغ چنان حكومتى كه همهء مظاهر آزادى را از ميان برده بود بيرون آيند . چون عبد الرحمان بن المنصور زمام امور را به دست گرفت به سبب برخى اعمال نابكارانهء خود و فرورفتن در گرداب لذتجوييها و نوشخواريها خشم و كينهء مردم را بيشتر برانگيخت و زوال آن دولت مستعجل را نزديكتر ساخت .\r\nجسارت عبد الرحمان به غصب ولايت‌عهدى در روحيهء كسانى كه خلافت را يك حق شرعى مىدانستند اثرى بس ناپسند داشت . چون عبد الرحمان به جنگ بيرون شد مردم خشمگين و كينه‌توزى كه در شهر باقى ماندند منتظر يك اقدام انفجارآميز بودند . چون محمد بن هشام علم شورش برافراشت به زودى دعوتش را پاسخ گفتند و كس به عاقبت كار نينديشيد و همه مىخواستند خود را از زير يوغ شوم بنى عامر برهانند ، ولى به چه وسيله ؟ ديگر كسى به اين امر نمىانديشيد . هركس مىخواست با آسانترين وسيلهء ممكن\r\n\r\n\r\n","description":"","footnote":"\r\n( 18 ) . ابن عذارى ، البيان المغرب ، ج 3 / ص 74 .\r\n","page_name":" 632 ","page_number":640},
  {"content":"\r\n\r\nبه هدف خويش دست يابد .\r\nمردم اندلس از اين انقلاب كه اهالى قرطبه بىهيچ تدبير و احتياطى برپا كرده بودند ثمرهء خوبى به دست نياوردند . اين انقلاب تنها به نظام بنى عامر پايان نداد بلكه پايه‌هاى بناى امنيت را به لرزه آورد و مردم را به يك سلسله كشمكشهاى وحشتناك دچار گردانيد و به فتنه‌ها و هرج‌ومرجهاى بىپايان كشانيد . اين فتنه‌ها وحدت اندلس و حكومت مركزى را از ميان برد و شبه جزيره را دستخوش چنان خطرى ساخت كه از آغاز فتح اسلامى به چنان روزى نيفتاده بود .\r\n\r\n","description":"","footnote":"","page_name":" 633 ","page_number":641},
  {"content":"\r\n . \r\n","description":"","footnote":"","page_name":" 634 ","page_number":642},
  {"content":"\r\n\r\n\r\nباب چهارم سقوط خلافت اندلسى و ظهور دولت بنى حمود\r\n399 - 422 ه / 1009 - 1031 م\r\n\r\n","description":"","footnote":"","page_name":" 635 ","page_number":643},
  {"content":"\r\n . \r\n","description":"","footnote":"","page_name":" 636 ","page_number":644},
  {"content":"\r\n\r\n\r\nفصل اول خلافت در كشاكش فتنه و هرج‌ومرج\r\nمحمد بن هشام ملقب به المهدى در روز هفدهم جمادى الاخر سال 399 ه / 16 فوريهء سال 1009 م به‌جاى خليفه هشام المؤيد بر تخت نشست و دوران دوگانگى قدرت - قدرت خليفهء شرعى كه تنها نام خليفه داشت و قدرت حاجب او كه زمام همهء امور را به دست داشت - به پايان آمد . و اين امر مجالى بود براى ايجاد شدن يك مركز تصميم‌گيرى . ولى موقعيتى كه اين انقلاب در آن به وجود آمد - انقلابى كه در مدت يك روز و يك شب بزرگترين دولت اندلس را سرنگون كرد - چنان موقعيتى نبود كه به هيچ نظام و سلطه‌اى اجازهء استقرار و ثبات دهد . خليفهء جديد يك شخصيت سست ولى ماجرىجو بود . آنچه او را به حركت درآورده بود گرايشهاى كم‌ارزشى بود كه نه تنها هيچ هدف عالى را دنبال نمىكرد ، بلكه بند از پاى هر آشوبگرى گشوده بود و هر گروه و حزب و طايفه‌اى از ميراث دولت سرنگون‌شدهء بنى عامر سهم و نصيب خود را مىطلبيد . يك دسته مروانيان يا بنى اميه بودند . اينان خود را وارث شرعى قدرت مىدانستند ؛ قدرتى كه ديگران غصبش كرده بودند . يك دستهء ديگر غلامان عامرى بودند و ياران ايشان از صقالبه و متعلقانشان از سپاهيان مزدور كه خود از عوامل و وابستگان دولت عامرى به‌شمار مىآمدند و از حيث عدد و قوت درخور توجه\r\n\r\n","description":"","footnote":"","page_name":" 637 ","page_number":645},
  {"content":"\r\n\r\nبودند . دستهء ديگر بربرها بودند كه ستون لشكر عامرى به حساب مىآمدند كه در اواخر ايام المنصور و پسرانش شمارشان چند برابر شده بود و بسيارى از زعمايشان به شبه جزيره مهاجرت كرده بودند . دستهء ديگر اهالى قرطبه بودند يا به عبارت ديگر جمع كثيرى از عامهء مردم كه خليفهء جديد را يارى داده و گرد او حلقه زده بودند . اينان نيز نيروى عظيمى بودند با افكار و عقايد و گرايشهاى گوناگون .\r\nمردم قرطبه جلوس خليفهء جديد را با خشنودى و شادمانى بسيار استقبال كردند و مجالس سور و سرور تشكيل دادند . اينان مىپنداشتند كه از زنجير ستم بنى عامر رهايى يافته‌اند و از اين پس دورانى نوين را در پيش روى دارند ؛ دورانى كه تحمل آن آسانتر است و آفاق آن گشاده‌تر . اما نمىدانستند كه تقدير چگونه در كمين نشسته و اندلس از آن ساعت دورانى را لبريز از محنت و رنج و همراه با حوادث دردناك آغاز خواهد كرد .\r\nخليفهء جديد مرد اين كارها نبود . جسارت او در انتزاع قدرت از هشام المؤيد و پايان دادن به سلطه بنى عامر ، جسارت يك رهبر واقع‌بين كه مسئوليتهايى را كه به گردن گرفته است بشناسد ، نبود . جسارت او از حد جسارت يك ماجراجوى مشهور و رهبر يك گروه غير مسئول كه جمعى غوغاييان آشوبگر بىهيچ رأى و تدبيرى دور او را گرفته باشند ، تجاوز نمىكرد . از اين‌رو تا در مقام خويش استقرار يافت افسار از سر هوا و هوسهاى خويش برگرفت . جمعى مردم بدكاره و نابكار اصحاب خلوت او بودند . آزار و سركوبى مردم را آغاز كرد . مىكشت و دربند مىكرد .\r\nموكلان قصر او بربرها را به سخت‌ترين و بيرحمانه‌ترين وجه دور مىكردند . المهدى و رجال دولتش بربرها را دشمنان خود مىشمردند و بيش از هر طايفه با آنان بدرفتارى مىكردند ، زيرا بربرها در گذشته ياران دولت بنى عامر مىبودند . مردم قرطبه هم همانند او عاطفه‌اى ضد بربر يافته بودند و با خشم در آنان مىنگريستند .\r\nخشم المهدى به بربرها و رفتار ناپسند با ايشان به اوج خود رسيد . نمىگذاشتند سواره به قصر داخل شوند و به هنگام ورود سلاحهايشان را مىگرفتند و به آنان سخنان زشت مىگفتند و در اين اهانت خرد و كلان يكسان بودند . حتى رئيس ايشان زعيم قبيلهء صنهاجه زاوى بن زيرى بن مناد چون با جمعى از مردان خود به قصر آمد او را از در بازگردانيدند و درشتى و اهانت كردند و آنان در حالى كه لبريز از خشم و كينه\r\n\r\n","description":"","footnote":"","page_name":" 638 ","page_number":646},
  {"content":"\r\n\r\nبودند بازگشتند .\r\nدر اين هنگام احساسات ضد بربر به مردم قرطبه سرايت كرده بود . جماعاتى از مردم به خانه‌هاى آنها در اطراف رصافه هجوم كردند و بعضى از خانه‌ها را غارت نمودند . صاحب المدينه اقدام كرد و مردم غوغا و مهاجم را دور نمود و سه تن نيز از آنان بكشت . زاوى بن زيرى و حبوس بن ماكسن و ابو الفتوح بن ناصر و ديگران از زعماى بربر نزد محمد بن هشام شتافتند و او را از اتفاقى كه افتاده بود آگاه كردند .\r\nاو پوزش خواست و وعده داد كه هرچه از آنها به غارت برده‌اند بازستاند و چند تن از مهاجمان را نيز اعدام كرد ، ولى اين اقدام سبب آرامش آنان نشد و همچنان در آتش انتقام مىسوختند .\r\nيكى از اعمال ناپسندى كه محمد بن هشام مرتكب آن شد ، تبعيد جمعى از صقالبهء عامرى بود . اينان از قرطبه بيرون آمدند و به ناحيهء شرقى اندلس پناه بردند .\r\n- در باب تصرف ايشان برخى نواحى و شهرهاى شرقى را بعدا سخن خواهيم گفت - هيچ‌كس از سران دولت پيشين به فرمان محمد بن هشام گردن ننهاد جز واضح فرمانرواى مدينهء سالم و ثغر اوسط . واضح‌نامه‌اى نوشت و در آن اظهار فرمانبردارى كرد و از برافتادن عبد الرحمان بن المنصور شادمانى نمود . المهدى نيز از او سپاس گفت و براى او اموال و متاع فرستاد و منشور امارت سراسر ولايت ثغر را به نام او صادر نمود .\r\nمحمد بن هشام از اين پس كمر به نابودى هشام المؤيد بست . نخست او را در قصر حبس نمود . همهء كنيزان و غلامانش را اخراج كرد و اسبان و ديگر چارپايان محبوبش را از او بستد . سپس او را از قصر به‌در برد و در يكى از خانه‌هاى قرطبه پنهان نمود . در اين هنگام مردى نصرانى يا يهودى كه به هشام المؤيد شباهت تمام داشت بمرد . محمد بن هشام اعلان كرد كه خليفهء پيشين مرده است . وزرا و فقها را گردآورد ؛ همه شهادت دادند كه متوفى كسى جز هشام نيست و او را در روز بيست و هفتم شعبان سال 399 ه « 1 » به خاك سپردند .\r\nچون محمد بن هشام دريافت كه كار بر او قرار گرفته افسار از سر اميال پست\r\n\r\n\r\n","description":"","footnote":"\r\n( 1 ) . ابن عذارى ، البيان المغرب ، ج 3 / ص 77 . ابن الاثير ، الكامل ، ج 8 / ص 225 .\r\n","page_name":" 639 ","page_number":647},
  {"content":"\r\n\r\nو شهوات خويش برگرفت و به شرابخوارى پرداخت و در فسق و فجور در نهان و آشكار افراط كرد ، آن‌سان كه عطوفت و احترام بسيارى از ياران را از دست داد .\r\nجمعى كثير از مردم را بكشت يا به حبس فرستاد . مقدم بر اينان ولىعهد خود سليمان بن هشام بود كه او را با جماعتى از قريش زندانى كرد . قريب به هفت هزار تن از سپاهيان را از كار اخراج نمود و ارزاقشان را ببريد . اينان نيز يكى از عناصر آشوب و شورش شدند . بربرها را هرچه بيشتر از نظر بينداخت و آنان را هدف كنايه‌ها و طعن و لعنها ساخت ، تا آنجا كه خشم و كينهء او نسبت به بربرها امرى شايع شد . هر گروه از گروه ديگر احتراز مىكرد و مىترسيد از او شرى زايد .\r\nهشام بن سليمان بن الناصر ، پدر سليمان بن هشام كه زندانى شده بود محمد بن هشام را سرگرم عياشيها و باده‌خواريها و سركشيهاى خود ديد . بر عاقبت كار بنىاميه بترسيد . دست به اقداماتى زد شايد محمد بن هشام را از خلافت خلع كند . جماعتى از مخالفان او نيز گردش را گرفتند و مقدم ايشان غلامان عامرى و طوايف بربر و ديگر مخالفان محمد بن هشام بودند . اينان قصر المهدى محمد بن هشام را محاصره كردند و او در قصر بود . محمد بن هشام قاضى ابن ذكوان و ابو عمر بن حزم را نزد هشام بن سليمان فرستاد تا او را به سبب كارى كه كرده است سرزنش كنند و دستور داد سليمان بن هشام را نيز از زندان آزاد نمايند . ميان آن دو رسول و هشام بن سليمان گفتگوهاى شديد شد كه در ضمن آن هشام بن سليمان گفت كه خود از محمد بن هشام به خلافت سزاوارتر است . آن دو بازگشتند . مردم ربض غربى بيامدند و المهدى محمد بن هشام به يارى ايشان لشكر به جنگ مخالفانش بيرون آورد . دو روز ميان دو گروه نبرد بود تا آنگاه كه هشام بن سليمان و ياران او ، غلامان عامرى و بربرها شكست خوردند و هشام و پسرش و برادرش ابوبكر و جماعتى از زعماى بربر و عامريان اسير شدند . مهدى فرمان داد همه را بكشند « 2 » . جمعى به خانه‌هاى بربرها حمله كردند و دست به غارت و ويرانى زدند تا شب دررسيد . اين واقعه در اواخر شوال سال 399 ه / ژوييه سال 1009 م اتفاق افتاد . بربرها به دفاع برخاستند . قسمت اعظم آنان به ارملاط « 3 » در حوالى قرطبه رفتند .\r\nميان بقاياى آنان كه در قرطبه مانده بودند با مردم شهر نزاع درگرفت . المهدى مردم را\r\n\r\n\r\n","description":"","footnote":"\r\n( 2 ) . ابن عذارى ، البيان المغرب ، از ابن حيان ، ج 3 / ص 84 .\r\n( 3 ) . به اسپانيايى  otallemidauG . \r\n","page_name":" 640 ","page_number":648},
  {"content":"\r\n\r\nبه كشتار آنان تحريض مىكرد و براى سرشان بها معين نمود . مردم بسيارى از ايشان را كشتند كه از جمله عده‌اى از زعما بودند و خانه‌هايشان را غارت كردند و زنان و كنيزانشان را تصاحب نمودند . همهء اين اعمال با خونريزى و تجاوزى وحشيانه توأم بود . جمعى از زعماى بربر پنهان شدند . المهدى محمد بن هشام از عواقب كار بترسيد و بربرها را امان داد و منادى كرد كه دست از ايشان بدارند ، و توصيه نمود تا آنان را نشناسند جامه ديگرگون كنند . براى بربرهايى هم كه به ارملاط رفته بودند امان‌نامه نوشت ، ولى آنان به سخن او گوش ندادند و از ارملاط به شمال به قلعهء رباح رفتند .\r\nدر آنجا كار خود به نظام آوردند و به تدبير نشستند .\r\nاز ميان بنى اميه كسى كه پس از هزيمت هشام بن سليمان و قتل او گريخت ، برادرزاده‌اش سليمان بن حكم بن عبد الرحمان الناصر بود كه پيشواى بربرها بود و همراه آنان رفت . بربرها او را از آغاز براى جانشينى المهدى درنظر گرفته بودند و المستعين لقب داده بودند . سانچو گارسيا امير قشتاله با اهتمام زياد چشم به راه حوادث قرطبه بود تا يكى از دو طرف را كه بر ديگرى خروج كرده است يارى دهد . سليمان بن حكم و سران بربر در طليطله با او گفتگو كردند كه آنان را به لشكر خود يارى دهد و تعهد كردند برخى از دژهايى را كه در مرز دو مملكت باشد به او تسليم كنند .\r\nاو نيز بپذيرفت . در اثناى اين احوال واضح والى مدينهء سالم قصد آن كرد كه راه بربرها را بربندد ، و شهرهاى ثغر را از دادن آذوقه به آنها منع كرد . بربرها بدين سبب رنج فراوان ديدند . المهدى نيز به سردارى غلامش بليق لشكرى به يارى واضح فرستاد . واضح چون لشكر گردآورد به قتال بربر بيرون شد . بربرها به هم‌پيمان خود سانچو پناه بردند . سانچو نيز آنان را به آذوقه و لشكر يارى داد . بربرها با سپاه واضح در مكانى به نام شرنبه ، نزديكى قلعة النهر يا قلعهء هنارس امروزى  alaclA seraneH ed  مصاف دادند . واضح به سختى شكست خورد و بربرها بر لشكرگاهش مستولى شدند و سلاح بسيار به دست آوردند . بقاياى لشكر او به قرطبه گريخت .\r\nاين واقعه در ماه ذو الحجهء سال 399 ه بود « 4 » .\r\nالمهدى از اين هزيمت بر خود بلرزيد و به استحكامات قرطبه پرداخت . بر گرد\r\n\r\n\r\n","description":"","footnote":"\r\n( 4 ) . ابن عذارى ، البيان المغرب ، ج 3 / ص 87 .\r\n","page_name":" 641 ","page_number":649},
  {"content":"\r\n\r\nفحص السرادق كه محلهء بربرها بود خندقى كند و مردان بر دروازه‌ها و بارو بگماشت و قواى خود را - از سپاهيان و عامه - نظام داد . واضح نيز كه با چهارصد سوار فرارى از ثغر آمده بود ، به سپاه او پيوست . سليمان بن حكم با جماعت بربرها به سردارى سانچو گارسيا راه ديگر در پيش گرفت و به قرطبه آمد و در مشرق شهر بر دامنهء كوهى موسوم به قنتج يا قنتش لشكرگاه برپا كردند . اين واقعه در روز يازدهم ماه ربيع الاول سال 400 ه اتفاق افتاد . واضح با لشكر خود مركب از مردم قرطبه و ثغر بيرون آمد . دو گروه در روز شنبهء سيزدهم ربيع الاول / پنجم نوامبر سال 1009 م درهم افتادند و ميانشان نبردى سخت درگرفت . به زودى شكست در لشكر قرطبه افتاد و به سوى وادى گريخت . بربرها از پى ايشان بتاختند و راهها بر آنها بستند و قريب به ده هزار تن از ايشان را كه در بين آنان شمار بزرگى از علما و ائمه بود كشتند . تنها بيش از سه هزار تن از مردان به دست مسيحيان به قتل رسيدند . واضح تا هنگام شب پاى فشرد . چون شب تاريك شد خود را به سويى كشيد و به ثغر گريخت « 5 » .\r\nچون المهدى هشام بن محمد از هزيمت لشكر خود خبر يافت سخت بترسيد و كوشيد با حيله‌اى سخيف جان خود برهاند و دعوت سليمان را نيز دفع نمايد .\r\nخليفه هشام المؤيد را كه پنهان كرده و شايع نموده بود كه مرده است آشكار ساخت و بر جايى كه همه توانندش ديد برشرفه بنشاند و قاضى ابن ذكوان را نزد بربرها فرستاد و خبر داد كه هشام المؤيد همچنان در قيد حيات است و او امام شرعى است و محمد بن هشام نايب اوست . بربرها با تندى و سخريه او را راندند و گفتند جز سليمان كسى را به خلافت نمىشناسند . محمد بن هشام پس از شكست اين مذاكره راهى جز فرار پيش پاى خود نديد . تنها از اين راه مىتوانست جان خويش برهاند .\r\nدر نهان از قصر بيرون آمد و در جامهء مبدل از قرطبه به طليطله رفت . زاوى بن زيرى رئيس بربر به قصر درآمد . سليمان بن حكم نيز از پى او به قصر رفت . اين واقعه در دوشنبهء پانزدهم ربيع الاول سال 400 ه بود . مردم به خلافت با سليمان بن حكم بيعت كردند و المستعين باللّه لقبش دادند . مردم قرطبه كه از هركس كه قدرت و غلبه را\r\n\r\n\r\n","description":"","footnote":"\r\n( 5 ) . ابن عذارى ، البيان المغرب ، ج 3 / ص 90 . ابن الخطيب گويد مسيحيان سى هزار تن از مردم قرطبه را كشتند و اين رقمى است مبالغه‌آميز . اعمال الاعلام ، ص 113 .\r\n","page_name":" 642 ","page_number":650},
  {"content":"\r\n\r\nدر دست داشته باشد جانبدارى مىكردند ، به استقبالش رفتند « 6 » . سليمان المستعين بعضى از غلامان صقلابى را به نگهبانى از هشام المؤيد كه در يكى از حجره‌هاى قصر محبوس بود برگماشت و بربرها را تا با عامه برخورد نكنند در مدينة الزهراء جاى داد . مع ذلك بازهم بر دروازه‌هاى قرطبه ميان آنان و مردم كشمكش درمىگرفت . از نخستين كارهاى سليمان بن حكم آن بود كه پيكر عبد الرحمان بن المنصور را از سر دار فرودآورد و غسل داد و در خانهء پدرش به خاك سپرد . سانچو گارسيا به قصر درآمد . سليمان به استقبالش رفت و به اكرام تمام درآورد و بر او و يارانش خلعت پوشيد . سانچو به لشكرگاه خود بازگرديد . بربرها وعده دادند كه به تعهد خود عمل خواهند كرد و چون استقرار يافتند آن دژها به او تسليم خواهند نمود . سانچو پس از آنكه صد تن از سپاهيان خود را در ربض منية العقاب باقى گذاشت ، از قرطبه خارج شد .\r\nاما محمد بن هشام ، ملقب به المهدى چون به طليطله رسيد بار ديگر به تدبير كار خود پرداخت . ثغور همچنان در فرمان او باقىمانده بودند . واضح به او پيوست و زمام كارها به دست گرفت . چون سليمان بن حكم از وضع و حال المهدى و واضح آگاه شد با لشكر خود از قرطبه خارج شده رهسپار طليطله گرديد و مردم طليطله را به دعوت خود خواند . مردم سربرتافتند . سليمان قواى خود را به مدينهء سالم بازگردانيد و چون در استمالت مردم طليطله شكست خورد ، در اواخر شعبان سال 400 ه از بيم فرارسيدن سرما به قرطبه بازگرديد . در خلال اين احوال واضح به طرطوشه از شهرهاى مرزى ثغر اعلى رفت و با امير برشلونه كنت رامون بورل و دوست او امير اورقله كنت ارمنگو ديدار كرد و از آنان خواست كه او را با لشكرى در مقابله با بربرها يارى كنند . آنان نيز تحت شرايطى سخت قول به يارىاش دادند . از جملهء شروط يكى آن بود كه به آنان طعام و شراب دهد و هريك از آن دو را هر روز صد دينار و هر سپاهى را در روز دو دينار بدهد و هرچه مسيحيان از اموال و اسلحهء بربر به دست آوردند از آن خودشان باشد و مدينهء سالم را كه به هنگام رفتن به طليطله از آن مىگذرند پس از آنكه مسلمانان آن را تخليه كردند به آنان تعلق گيرد « 7 » .\r\n\r\n\r\n","description":"","footnote":"\r\n( 6 ) . ابن بسام ، الذخيره ، القسم الاول ، ج 1 / ص 30 و 31 . ابن عذارى ، البيان المغرب ، ج 3 / ص 89 و 90 .\r\n( 7 ) . ابن عذارى ، البيان المغرب ، ج 3 / ص 94 .\r\n","page_name":" 643 ","page_number":651},
  {"content":"\r\n\r\nسپاه فرنگان به همراهى واضح به طليطله آمد . در آنجا المهدى نيز با قواى خود به دو پيوست و هردو سپاه به سوى قرطبه در حركت آمدند . سليمان المستعين از حركت سپاهيان دشمن خبر يافت و دانست كه لشكرى عظيم به سوى او در حركت آمده است .\r\nمردم را به يارى خود خواند ، ولى مردم چنان كه بايد استقبالى نكردند . هرچه برايش ميسر بود گردآورد و همراه با بربرها به رويارويى سپاه دشمن رفت . دو سپاه در مكانى به نام عقبة البقر در بيست كيلومترى شمال قرطبه در اواسط شوال سال 400 ه / اواخر ماه مه سال 1010 م به‌هم رسيدند . بربرها به سردارى زاوى بن زيرى بر مقدمهء لشكر بودند و سليمان با ياران خود در پى او بود . بربرها با فرنگان درآويختند . در اين نبرد سخت بسيارى از فرنگان كشته شدند و از جملهء كشته‌شدگان كنت ارمنگو ( در روايات عربى ارمقند ) بود ، ولى يك ستون از سواران فرنگان صفوف بربر را از هم بردريدند .\r\nسليمان پنداشت كه بربرها به هزيمت مىروند ، ازاين‌رو پاى به فرار نهاد و بدين طريق سپاه بربر از پشت سر بىدفاع ماند . چون بربرها چنان ديدند خود نيز برفور به الزهراء بازگشتند و زن و فرزند و اموال خود برگرفتند و شتابان به سوى جنوب رفتند . سليمان بن حكم نيز با بقيهء اصحابش به سمت مشرق به سوى شاطبه گريخت . روز بعد واضح و محمد المهدى به قرطبه داخل شدند . المهدى براى خود بار ديگر بيعت گرفت و واضح را حاجب خود گردانيد « 8 » .\r\nالمهدى قصد آن كرد كه پيش از آنكه بربرها سربردارند سركوبشان كند . از مردم قرطبه اموالى گردآورد و آنچه بايد به فرنگان بپردازد بپرداخت و هرچه ميسرش بود لشكر گردآورد و به تعقيب بربرها رفت . بربرها در اين هنگام به وادى آره يا وادى يارو « 9 » رسيده بودند ؛ مكانى نزديك مربله بر سر راهشان به جزيرة الخضراء . سپاه المهدى مركب از سى هزار مسلمان و نه هزار تن از فرنگان بود . در آنجا دو سپاه بر هم زدند و نبردى خونين درگرفت . عاقبت المهدى و هم‌پيمانانش به هزيمت رفتند و از فرنگان سه هزار تن كشته شد و جمع كثيرى از ايشان غرق شدند . بربرها بر اموال و سلاحها و مركبهايشان دست يافتند « 10 » . اين واقعه در ماه ذو القعدهء سال 400 ه / ژوئن سال 1010 م\r\n\r\n\r\n","description":"","footnote":"\r\n( 8 ) . ابن عذارى ، البيان المغرب ، ج 3 / ص 94 و 95 . ابن بسام ، الذخيره ، القسم الاول ، ج 1 / ص 32 .\r\n( 9 ) . به اسپانيايى  oraidauG . \r\n( 10 ) . ابن عذارى ، البيان المغرب ، ج 3 / ص 96 . ابن الخطيب ، اعمال الاعلام ، ص 113 .\r\n","page_name":" 644 ","page_number":652},
  {"content":"\r\n\r\nاتفاق افتاد . المهدى پس از هزيمت به قرطبه بازگرديد . هم‌پيمانان مسيحىاش از قرطبه به بلاد خود بازگشتند . بربرها به جنوب به ناحيهء ريه درآمدند . در آنجا سليمان المستعين با ياران خود به آنها پيوست و دو گروه بار ديگر براى استيلاى بر قرطبه طرح يك لشكركشى ديگر ريختند .\r\nالمهدى به استحكامات قرطبه پرداخت . گرداگرد آن خندق كند و پشت خندق بارويى برآورد و آمادهء دفاع نشست و به اين گمان كه بربرها به قرطبه باز خواهند گشت به جمع‌آورى لشكر پرداخت . در اثناى اين احوال واضح از خودكامگيهاى المهدى محمد بن هشام و بدخويى و حماقتهاى او و ميگساريها و بدمستيهايش به جان آمده بود و از ديگر سو غلامان عامرى و مقدم بر همه واضح از معاملهء او با هشام المؤيد و بنى عامر ملول شده بودند و كينهء او در دل مىپرورانيدند . جماعتى از اين غلامان كه به شاطبه رفته بودند بازگشته بودند و در ميان آنان دليرانى چون خيران و عنبر بودند . اينان بر ضد المهدى توطئه ساز كردند و هشام را از زندانش بيرون آوردند و به خلافت نشاندند و المهدى محمد بن هشام را در برابرش حاضر كردند و گردنش را زدند و جسدش را از بام به زير افكندند . سر او بر نيزه كردند و در كوچه گردانيدند . اين حادثه در ماه ذو الحجهء سال 400 ه / ژوييهء سال 1010 م اتفاق افتاد « 11 » .\r\nبدين طريق هشام المؤيد پس از يك سلسله حوادث باز به خلافت رسيد . در اين هنگام چهل و هفت سال از عمرش گذشته بود و از خلافتش سى و چهار سال . در اين مدت اندلس با يك سلسله حوادث روبه‌رو شد كه پيش از اين همانند آن را نديده بود ؛ چون قيام حاجب المنصور بن ابى عامر و تشكيل دولت عامريان و پنهان ماندن خليفه در سايهء نظام خودكامهء بنى عامر و انقلاب بر ضد دولت عامريان و بازگشت خلافت اموى به گونه‌اى رنگ‌باخته به دست حادثه‌جويانى چون محمد بن هشام المهدى و سليمان المستعين و صحنه‌سازى مرگ هشام ، سپس آشكار كردن و بازگرداندن او به خلافت چون بازگشت شبحى از اشباح گذشته تا بازيچه‌اى در دست واضح و ياران او غلامان عامرى باشد ، و دورشدن بربر و كشته شدن المهدى .\r\nطبعا واضح منصب حاجبى خليفه‌اى را كه خود ساخته بود به عهده گرفت .\r\n\r\n\r\n","description":"","footnote":"\r\n( 11 ) . ابن خلدون ، العبر ، ج 4 / ص 150 . ابن الاثير ، الكامل ، ج 8 / ص 226 . ابن بسام ، الذخيره ، القسم الرابع ، ج 1 / ص 32 . ابن عذارى ، البيان المغرب ، ج 3 / ص 96 ، 99 و 100 .\r\n","page_name":" 645 ","page_number":653},
  {"content":"\r\n\r\nفتنه خوابيد و مردم تا حدى آسوده خاطر شدند . خليفه سر المهدى را نزد سليمان المستعين و هم‌پيمانانش فرستاد و او را به فرمانبردارى خواند و بر خلاف گذشته كه در قصر محبوس بود در كوچه‌هاى قرطبه ظاهر مىشد تا مگر هيبت خلافت را در دلها بنشاند .\r\nولى بربرها به دعوت او گردن ننهادند و همچنان به جانبدارى خود از سليمان ادامه دادند .\r\nبربرها در واقع از مردم قرطبه به سبب رنجى كه از آنان ديده بودند كينه به دل گرفته بودند و آهنگ آن داشتند به هر طريق كه شده انتقام بگيرند . سليمان و بربرها بار ديگر تصميم گرفتند كه از سانچو گارسيا امير قشتاله يارى خواهند و پيشنهاد كردند كه ديگر دژهاى مقدم را كه حكم و منصور گرفته‌اند بازپس خواهند داد ، البته اين در صورتى است كه فرنگان با آنان پيمان بندند و ياريشان دهند تا قرطبه را بازپس گيرند و هشام المؤيد را خلع كنند . ولى سانچو اين بار به سخنشان گوش نداد و قصد آن داشت با خليفه‌اى كه اكنون بر سر كار است رابطه برقرار كند و آن دژها از او بطلبد . بربرها ناچار خود به سوى قرطبه در حركت آمدند و در ماه ربيع الاول سال 401 ه / نوامبر سال 1010 م به مدينة الزهراء در مغرب قرطبه رسيدند . به شهر حمله بردند و بيشتر سپاهيانى را كه در آنجا بودند كشتند و تا آخر شعبان آن سال در آنجا درنگ كردند . سپس رهسپار ربضهاى قرطبه شدند و در آنجا دست به كشتار و تاراج زدند ، ولى از درگير شدن با لشكر واضح پرهيز مىكردند . اهل قرطبه از اين تجاوز به فغان آمدند و كينهء آنان به بربرها افزون شد . بربرها از اطراف قرطبه رهسپار جنوب شدند تا به حوالى غرناطه و مالقه رسيدند و هرجا كه مىرسيدند ويرانى بود و خونريزى و تاراج .\r\nدر اين اثنا سفيران سانچو گارسيا امير قشتاله به قرطبه آمدند . اينان دژهايى را كه در مرز دو كشور واقع بود و مسلمانان از زمان حكومت حكم تا پايان عهد بنى عامر فتح كرده بودند طلب مىداشتند . هشام المؤيد و واضح چاره‌اى جز اجابت مطالبات سانچو نداشتند تا اولا از جانب او در معرض تجاوز قرار نگيرند ، ثانيا مانع همدست شدن او با بربرها شوند . مجلسى از فقها و قضاة تشكيل شد و محضرى نوشتند و در آن شمار بسيارى از دژها را به مسيحيان دادند . گويند بيش از دويست دژ بود « 12 » .\r\nبعضى از آنها پايگاههاى مهمى بود و از سنگرهاى مقدم مسلمانان ، چون شنت اشتبن\r\n\r\n\r\n","description":"","footnote":"\r\n( 12 ) . ابن الخطيب ، اعمال الاعلام ، ص 117 .\r\n","page_name":" 646 ","page_number":654},
  {"content":"\r\n\r\nو قلونيه و اوسمه و غرماج و غير آن . اندلس با واگذارى اين دژها نخستين خط دفاعى خود را از دست داد و مرزهاى شمالى آن بر روى مسيحيان گشوده ماند .\r\nبربرها محاصرهء قرطبه را ادامه دادند و در حوالى شهر دست به كشتار و تاراج زدند و اوضاع روزبه‌روز بدتر مىشد . مردم قرطبه از سپاهى و غير سپاهى آهنگ جنگ داشتند تا بربرها را فروكوبند و به كارشان خاتمه دهند . ازاين‌رو هر پيشنهاد مصالحه و صلحى را رد كردند . هشام المؤيد و واضح نيز چاره‌اى جز حركت در مسير مردم نداشتند . پس براى دفاع از شهر هر وسيلهء ممكنى را به كار گرفتند . ولى درآمد دولت روزبه‌روز كمتر مىشد ، چنان كه هشام المؤيد مجبور شد نفايس و تحف و البسه و اثاثهء فاخر را از خزاين بيرون آورد و بفروشد و با بهاى آنها اسب و سلاح بخرد .\r\nاز سوى ديگر مردم قرطبه چنان در فشار مطالبات و مصادره‌ها قرار گرفته بودند كه خود به‌جان آمدند . بالاخره واضح ديد كار به بن‌بست كشيده است ، بر آن شد كه نهانى از قرطبه بيرون آيد و به ناحيه‌اى از ثغر رود ، ولى برخى اكابر سپاه او را منع كردند از جمله على بن وداعه با چند تن از يارانش برخاستند و زبان به سرزنش او گشودند كه اموال را هدر داده و كارها به سامان نكرده . آنگاه كشتندش و سرش را بريدند و در كوچه‌ها به گردش درآوردند و خانهء او و يارانش را غارت كردند و اموال فراوان يافتند كه همه را آماده كرده بود تا با خود ببرد . بدين‌گونه واضح با خون خود به كيفر قتل المهدى محمد بن هشام دچار گرديد . ارتكاب جنايت در دربار قرطبه عملى رايج بود . هركس با اين وسيلهء شوم مىخواست خود قدرت را فراچنگ آرد و از شر رقيبش خلاص شود « 13 » .\r\nپس از اين حادثه هشام المؤيد ابن وداعه را رياست شرطه داد . ابن وداعه در فرونشاندن هرج و مرجها و حفظ نظم و امنيت شدت و دورانديشى پيش گرفت . مردم از او بيمناك شدند و هرج‌ومرج فروكش كرد . كارهاى هشام المؤيد را مردى از موالى عامريان به نام ابن مناو به دست گرفت .\r\nدر اين احوال‌نامه‌اى از اهالى ثغور رسيد و از اينكه نتوانسته بودند مدد بفرستند عذر آورده بودند و هشام را نصيحت كرده بودند كه يا با بربرها مصالحه كند يا با امير\r\n\r\n\r\n","description":"","footnote":"\r\n( 13 ) . ابن عذارى ، البيان المغرب ، ج 3 / ص 103 و 104 . ابن الخطيب ، اعمال الاعلام ، ص 117 و 118 .\r\n","page_name":" 647 ","page_number":655},
  {"content":"\r\n\r\nقشتاله گفتگو نمايد . هشام به زاوى بن زيرى نامه نوشت و او را به عقد صلح دعوت كرد و وعده داد كه از اموال و مناصب هرچه خواهد او را ارزانى خواهد داشت . زاوى پاسخ داد كه نمىتواند با يارانش مخالفت ورزد . در عين حال اذعان كرد كه از هر كوششى براى وحدت كلمهء مسلمانان و جلوگيرى از ريختن خون ايشان دريغ نخواهد كرد « 14 » .\r\nبراى استقرار صلح فعاليت ديگرى آغاز شد ، از اين قرار كه مردم قرطبه از زبان هشام و ابن مناو دو نامه نوشتند . نامهء هشام را نزد سليمان بن حكم فرستادند . در آن نامه هشام اميد داده بود كه چون آتش فتنه خاموش شود كار را به دست او خواهد سپرد ، بدين‌گونه كه سليمان ولىعهد او شود و از جانب او فرمان راند . نامهء ديگر از وزراى قرطبه به وزراى بربر بود . سليمان به نامهء هشام نپرداخت و رسولان را گفت كه او خود امير المؤمنين است و خليفه ، و اصلا هشام را هيچ‌گونه به رسميت نمىشناسد .\r\nاين اخبار سبب شد كه وحشت در قرطبه شدت گيرد . وزيران و سران و سركردگان غلامان نزد هشام آمدند و از خطرناك بودن وضع و شدت فشار بربرها به شهر و حوالى آن و قحطى و تنگى معيشت و ناتوان شدن اهل ثغور از يارى مردم قرطبه پرده برداشتند و گفتند مردم شهر دو دسته شده‌اند : دسته‌اى خواستار صلح‌اند و دسته‌اى راغب جنگ .\r\nگويند كه هشام گريستن گرفت و از اينكه كارى از او ساخته نبود پوزش خواست و گفت هرچه صلاح مىدانيد همان كنيد .\r\nحادثه‌اى كه در آخر ماه ذو الحجهء سال 402 ه اتفاق افتاد آتش را تيزتر كرد ، از اين قرار كه جمعى از وجوه بربر و مقدم برايشان حباسة بن ماكسن پسر برادر زاوى كه از سرداران دلير بربر بود ، با جمعى اندك از سواران در زمينى نزديك به بارو نشسته بودند . مردم قرطبه آنان را از پس خندق ديدند . خلق كثيرى گرد آمدند و بر سر ايشان تاختند . سواران بربر نيك از خود دفاع كردند ، ولى عاقبت مغلوب شدند و حباسه اسير شد . چون شناختندش به وضع وحشيانه‌اى كشتندش و جسدش را از زور كينه‌اى كه به او داشتند تكه‌تكه كردند . چون برادرش حبوس و عمش زاوى آگاه شدند و بربرها در خروش آمدند عزم قتال كردند و روز ديگر چند بار با مردم قرطبه درآويختند و بسيارى\r\n\r\n\r\n","description":"","footnote":"\r\n( 14 ) . ابن عذارى ، البيان المغرب ، ج 3 / ص 107 و 108 .\r\n","page_name":" 648 ","page_number":656},
  {"content":"\r\n\r\nاز ايشان را كشتند و جنگ ميان دو گروه ادامه يافت . مردم قرطبه پىدرپى از شهر بيرون مىتاختند و بربرها را كه مىخواستند باروى شهر را ويران كنند زير ضربات خود مىگرفتند . بربرها نيز پاسخى سخت مىدادند . روز بيست و ششم شوال سال 403 ه / مه سال 1013 م جنگى همه‌گير درگرفت . مردم قرطبه سخت پايدارى كردند ، ولى عاقبت منهزم شدند و جمع كثيرى از ايشان به قتل رسيد . شهر پريشان شد و دروازه‌ها گشوده گرديد . قاضى ابن ذكوان با جماعت فقها بيرون آمدند و به لشكرگاه بربر رفتند و از سليمان و زعماى قبايل بربر امان خواستند . آنان در برابر مبالغ عظيمى كه بر مردم شهر مقرر كردند آنان را امان دادند . بربرها چون درندگان به شهر درآمدند و جمع كثيرى از ساكنان شهر را كشتند . حتى كودكان و پيران نيز از تيغ هلاك رهايى نيافتند . آنگاه هرچه بود تاراج كردند و خانه‌ها را آتش زدند و زنان و دختران را به زور گرفتند و مرتكب شنيع‌ترين انواع خونريزى و گناه گرديدند . پايتخت خلافت به محنتى بزرگ دچار شده بود .\r\nروز ديگر سليمان المستعين به قصر قرطبه درآمد و هشام المؤيد را فراخواند و به سبب آنچه كرده بود با او به درشتى سخن گفت . هشام عذر آورد كه او را اختيارى نبوده است . در باب سرنوشت هشام روايات مختلف است . بعضى گويند سليمان مدتى او را پنهان كرد ، سپس پسرش محمد بن سليمان به قتلش آورد . بعضى گويند كه او از زندان گريخت و به المريه رفت در آنجا مدتى در بينوايى و گمنامى زندگى كرد تا وفات يافت . ما روايت نخست را ترجيح مىدهيم ، زيرا نام هشام بار ديگر بر صحنهء حوادث آشكار مىشود « 15 » .\r\nچون كار بر سليمان قرار گرفت و اندكى خاطرها بياسود عنوان الظافر بحول اللّه را نيز به لقب خود المستعين بيفزود . آنگاه با حاشيه و سران بربر و لشكر ايشان به مدينة الزهراء نقل كرد و در شهر و اطراف آن‌جاى گرفتند .\r\nعلى و قاسم پسران حمود سران فرقهء علويان در شقنده در اطراف قرطبه فرود آمدند . سليمان امور آشفتهء حكومت را به نظام آورد . آشوب به همهء نواحى سرايت\r\n\r\n\r\n","description":"","footnote":"\r\n( 15 ) . رجوع كنيد به ابن خلدون ، العبر ، ج 4 / ص 151 . ابن الاثير ، الكامل ، ج 9 / ص 75 . المراكشى ، ص 22 - 25 . ابو الفداء ، ج 2 / ص 139 . ابن عذارى ، البيان المغرب ، ج 3 / ص 112 و 113 .\r\nابن الخطيب ، اعمال الاعلام ، ص 118 - 120 .\r\n","page_name":" 649 ","page_number":657},
  {"content":"\r\n\r\nكرده بود و رشتهء كارهاى دولت از هم گسيخته بود . نفوذ حكومت از قرطبه و اطراف آن دور تر نمىرفت . بربرها كه سليمان را بر تخت نشانده بودند خود سلطهء حقيقى را به دست داشتند . مناصب وزارت و حاجبى و ديگر مناصب مهم در دست ايشان بود .\r\nسليمان از سويى در ارضاى خاطرشان سعى مىكرد و از سويى مىكوشيد آنان را از قرطبه دور نگهدارد ، بدين‌گونه كه ايالات اندلس را ميان ايشان تقسيم كرد . بربرها شش قبيلهء اصلى بودند . قبيلهء صنهاجه و زعماى آن بنى زيرى را ولايت البيره ( غرناطه ) به اقطاع داد و مغراوه را ناحيهء جوف و بنى برزال و بنى يفرن را ولايت جيان و متعلقات آن و بنى دمر و ازداجه را منطقهء شذونه و مورور . و منذر بن يحيى التجيبى را به ولايت سرقسطه و ثغر اعلى مكان داد . منذر به سليمان پيوسته بود و به خاطر او همراه بربر جنگيده بود . بنى حمود يعنى ادريسيان را ثغور مغرب داد : على بن حمود را بر ثغر سبته و برادرش قاسم بن حمود را بر ثغر جزيرة الخضراء و طنجه و اصيلا حكومت داد .\r\nبدين‌گونه بربرها بر ولايات جنوبى و مركزى اندلس استيلا يافتند .\r\nغلامان عامرى چون ديدند كه بربرها بار ديگر بر حكومت قرطبه غلبه يافته‌اند از غدر آنان بيمناك شدند . بيشترشان به ناحيهء شرقى اندلس گريختند تا از سلطهء حكومت مركزى دور باشند . اينان - چنان كه خواهيم گفت - در بلاد شرقى حكومتى محلى تشكيل دادند .\r\nسليمان المستعين نوبت دوم كه به خلافت نشست سه سال فرمان راند . در اين مدت سرگرم فرونشاندن آشوبهايى در قرطبه و ديگر بلاد اندلس بود و مردم بلاد همچنان دستخوش اضطراب و تشويش بودند . حكومت واقعى در دست بربرها بود . طغيان تحكمشان روزبه‌روز بيشتر مىشد . زعماى ايشان هواهاى ديگر در سر مىپروردند و طمعهاى ديگر در دل مىپختند ، چنان كه منجر به حوادث ديگر شد .\r\nيكى از صفات بارز سليمان المستعين مواهب ادبى او بود . سليمان مردى اديب و متكلم بود . شعر نيكو مىگفت . ابن بسام گويد : « او يكى از كسانى است كه شعر به نام او آبرو گرفت . » و از او قصيدهء زير را نقل مىكند و آن تنها قطعه‌اى از اشعار اوست كه به دست آمده . سليمان در اين قصيده قطعهء هارون الرشيد را كه با اين مصرع آغاز مىشود : « ملك الثلاث الانسات عنانى » جواب گفته است . اين قصيده نمونه‌اى از براعت و رقت خيال اوست :\r\n\r\n","description":"","footnote":"","page_name":" 650 ","page_number":658},
  {"content":"\r\n\r\n عجبا يهاب الليث حد سنانى * و اهاب لحظ فواتر الاجفان\r\nفاقارع الاهوال لامتهيبا * منها سوى الاعراض و الهجران\r\nو تملكت نفسى ثلاث كالدمى * زهر الوجوه نواعم الابدان\r\nلكواكب الظلماء لحن لناظرى * من فوق اغصان على كثبان\r\nهذى الهلال و تلك بنت المشترى * حسنا و هذى اخت غصن البان\r\nحاكمت فيهن السلو الى الصبا * فقضى بسلطان على سلطانى\r\nفابحن من قلبى الحمى و تركننى * فى عز ملكى كالاسير العانى\r\nلا تعذلوا ملكا تذلل للهوى * ذل الهوى عز و ملك ثانى\r\nماضرنى انى عبدهن صبابة * و بنو الزمان وهن من عبدانى\r\nان لم اطع فيهن سلطان الهوى * كلفا بهن فلست من مروان\r\nو اذالكريم احب امن الفه * خطب القلى و حوادث السلوان\r\nو اذا تجارى فى الهوى اهل الهوى * عاش الهوى فى غبطة و امان « 16 » \r\n\r\n\r\n","description":"","footnote":"\r\n( 16 ) . ابن بسام ، الذخيره ، القسم الاول ، ج 1 / ص 33 و 34 . المراكشى ، ص 25 .\r\n","page_name":" 651 ","page_number":659},
  {"content":"\r\n\r\n\r\nفصل دوم دولت بنى حمود\r\nچون در ايام حكم المستنصر به دولت ادريسيان در مغرب اقصى پايان داده شد ، سپس در ايام المنصور محمد بن ابى عامر بقاياى ايشان تارومار شدند و مغرب به صورت ولايتى تابع حكومت قرطبه درآمد ، بسيارى از زعماى اين خاندان در انحاى مختلف پراكنده شدند و تا از گزند حكومت جديد در امان مانند متوارى گرديدند ، ولى در همه حال چشم به راه روزى بودند كه قدرت از دست رفته را بازگردانند . جمع كثيرى از ايشان به اندلس مهاجرت كردند . اين بربرها و مغربيان تحت لواى دولت عامرى - در اواخر ايام آن دولت - آرميدند و در استحكام مبانى دولت و سپاه ايشان ياريها نمودند .\r\nچون دولت عامريان روى در زوال نهاد و پريشانى و هرج‌ومرج سراسر قرطبه را فراگرفت بربرها خود يكى از جناحهاى بارز اين معركه بودند ؛ معركه‌اى كه بر سر خلافت و حكومت در گرفته بود . چون امويان به دست محمد بن هشام ملقب به المهدى در نخستين ضربه‌اى كه بر پيكر دولت عامرى فرود آوردند پيروز شدند بربرها كه مورد سركوبى و تعقيب قرار گرفته بودند به جناح مخالف پيوستند . در واقع خصومت ميان امويان و بربرها ريشه در سالهاى دور تر دارد . امويان معتقد بودند كه\r\n\r\n","description":"","footnote":"","page_name":" 652 ","page_number":660},
  {"content":"\r\n\r\nبربرها در غصب سلطهء بنىاميه به دست منصور بن ابى عامر بهترين ياران او بوده‌اند .\r\nچون بربرها در تلاش براى سرنگون ساختن خلافت محمد بن هشام شكست خوردند گرد خصم او سليمان المستعين را گرفتند تا به وسيلهء او بتوانند بار ديگر به قدرت رسند .\r\nدر كشمكشى كه ميان دو گروه درگرفت بربرها پيروز شدند و سليمان را به عنوان خليفه بر مسند نشاندند و خود نيز مقامات و مناصب مهم دولتى را اشغال كردند و رياست شهرهاى جنوبى را از آن خود نمودند .\r\nدر ميان زعماى مغربيان كه در معركهء پيروزمند قرطبه بربرها را رهبرى كرده بودند دو تن از اعقاب ادريسيان بودند : على و قاسم پسران حمود بن ميمون بن حمود .\r\nمىدانيم كه ادريسيان نسب به حسن بن على بن ابيطالب [ ع 
  ] مىرسانند و بر طبق اين قول على و قاسم ، علوى و از سلالهء اهل بيت بودند . اين سخنى است كه علامهء نسابه ابن حزم مىگويد و نسب على و قاسم را به ادريس بن عبد اللّه بن الحسن بن الحسن بن على مىرساند « 1 » . عبد الواحد المراكشى و ابن عذارى و ابن الخطيب نيز براين عقيده‌اند « 2 » .\r\nاين نسب علوى و اين نژاد اصيل عربى را كه بنى حمود به خود بسته بودند اگر درنظر نگيريم اين خاندان از هر حيث به بربر انتساب داشتند و صبغهء بربرى برآنان غلبه داشت ، آن‌سان كه به زبان عربى سخن نمىگفتند . زبانشان بربرى بود .\r\nابن الخطيب آنگاه كه از على بن حمود حكايت مىكند به اين امر اشارت دارد « 3 » .\r\nو ديديم كه سليمان المستعين هنگامى كه پس از پيروزى بربرها بر قرطبه خلافت را بار ديگر به چنگ آورد ، على و قاسم را به ولايت ثغور مغرب فرستاد : على را حكومت سبته داد و قاسم را حكومت جزيرة الخضراء و طنجه و اصيلا . و اين در اوايل سال 404 ه / 1013 م بود .\r\nبه هنگامى كه بربرها بر ولايات و ثغور جنوبى مستولى شده بودند غلامان عامرى از آغاز شعله‌ور شدن آتش فتنه ، در مشرق اندلس استقرار يافته و بر بسيارى از ثغور شرقى مستولى شده بودند . مقدم اينان يكى مجاهد بود كه بعدها دانيه و\r\n\r\n\r\n","description":"","footnote":"\r\n( 1 ) . ابن حزم ، جمهرة الساب العرب ( قاهره ) ، ص 43 و 44 .\r\n( 2 ) . المراكشى ، المعجب ، ص 24 ، ابن عذارى ، البيان المغرب ، ج 3 / ص 119 . ابن الخطيب ، اعمال الاعلام ، ص 128 .\r\n( 3 ) . ابن الخطيب ، اعمال الاعلام ، ص 121 .\r\n","page_name":" 653 ","page_number":661},
  {"content":"\r\n\r\nجزاير شرقى را در تصرف آورد ، و يكى خيران كه المريه و مرسيه را گرفت . خيران بدان هنگام كه محمد بن هشام المهدى بار دوم به يارى واضح و سپاه نصارى به خلافت دست پيدا كرد و واضح منصب حاجبى يافت با جماعتى از غلامان عامرى به قرطبه بازگرديدند و به واضح پيوستند و در تدبير كشتن المهدى محمد بن هشام و بازگردانيدن هشام المؤيد به خلافت شركت جستند . اين غلامان پس از برافتادن منصور ، هشام را پيشواى دولت خود مىدانستند . چون واضح كشته شد و بربرها بر قرطبه دست يافتند و سليمان المستعين خلافت را از هشام المؤيد بستد ، خيران با جمع كثيرى از فتيان از قرطبه خارج شدند ، زيرا از گزند بربرها بيم داشتند . خيران به مشرق اندلس رفت و به هنگام رفتن ، جمع كثيرى از مخالفان چه از امويان و چه از ديگران به او پيوستند .\r\nخيران به المريه راند . المريه در دست افلح صقلبى بود . خيران شهر را از او بستد و بر بسيارى از اماكن مجاور مستولى شد و در آن ناحيه صاحب آوازه شد و به نام هشام المؤيد دعوت نمود .\r\nاندلس بدين‌گونه به چند پاره شده بود و قدرت ميان امويان و بربر و غلامان عامرى تقسيم شده بود و اين مجالى بود براى خودنمايى آنان كه در تسلط بر مملكت طمع ورزيده بودند . على بن حمود الحسنى امارت سبته يافت و برادر بزرگش قاسم امارت جزيرة الخضراء . آنان را تنگهء جبل الطارق از يكديگر جدا مىكرد .\r\nعلى به آنچه داشت قانع نبود و مىخواست در اين روزگاران كه قرطبه دستخوش اغتشاش است به آنجا چنگ اندازد . على بن حمود غلامان عامرى دشمنان سليمان المستعين را هم‌پيمانان طبيعى خود مىدانست ، ازاين‌رو به رئيس آنان خيران صاحب المريه‌نامه نوشت و نامه‌اى نشان داد كه مىگفت از سوى خليفه هشام المؤيد دريافت داشته حاكى از آنكه هشام او را ولىعهد خود ساخته است و از او خواسته كه او را از چنگ بربرها و سليمان برهاند . ابن حيان مىگويد كه چون هشام المؤيد كار خود پريشان ديد و دولتش را در حال زوال يافت ولايت‌عهدى خويش به على بن حمود داد و وصيت كرد كه پس از خود خلافت به او رسد . هشام اين نامه را نهانى نزد او فرستاد و او را ولىدم خود گردانيد و از او خواست كه اين راز پوشيده دارد تا زمانش برسد « 4 » .\r\n\r\n\r\n","description":"","footnote":"\r\n( 4 ) . ابن عذارى ، البيان المغرب ، ج 3 / ص 114 و 116 .\r\n","page_name":" 654 ","page_number":662},
  {"content":"\r\n\r\nدعوت على بن حمود پراكنده شد و حكام برخى ثغور جنوبى چون عامر بن فتوح الفائقى از موالى حكم المستنصر و وزير پسرش المؤيد كه در اين ايام حاكم مالقه بود به اين دعوت پاسخ دادند . خيران به او نوشت كه از آب بگذرد و نزد آنها آيد . على در اواخر سال 406 ه / 1016 م از سبته به جزيرة الخضراء آمد و در ميان پيروان بربر خود به مالقه رفت . عامر بن فتوح بر او سلام گفت و به عنوان ولايت‌عهد المؤيد براى او به دعوت پرداخت . خيران با سپاهيان خود بيامد و در شهر مرزى كوچك المنكب ، ميان مالقه و المريه به على بن حمود پيوست . دو زعيم دست اتحاد به‌هم دادند و قواى متحد خود را به انتظام آوردند و نقشهء كار را طرح كردند كه به قرطبه روند .\r\nآنگاه با على بن حمود به شرطى كه در طاعت المؤيد باشد بيعت كردند و رهسپار قرطبه شدند . در طول راه زاوى بن زيرى و حبوس صنهاجى با جماعتى از بربرها از غرناطه برسيدند و به آنها پيوستند . خبر حركت اين شورشيان و آمدنشان به قرطبه براى جنگ ، به گوش سليمان المستعين رسيد . سليمان با سپاهى از بربرها از قرطبه بيرون آمد . دو سپاه در ده فرسنگى قرطبه به يكديگر رسيدند و ميانشان نبردى سخت درگرفت كه به هزيمت سليمان و كشته شدن جمع كثيرى از لشكريانش انجاميد . سليمان و پدرش حكم و برادرش عبد الرحمان در زمرهء اسيران بودند .\r\nدر روز بيست و هشتم محرم سال 407 ه / اول ژوييهء سال 1016 م على بن حمود به قصر قرطبه درآمد و به جستجوى هشام المؤيد پرداخت ، ولى او را نيافت . على بن حمود يقين داشت كه سليمان او را نكشته بلكه پنهان كرده است ، ولى چون دانست كه او را كشته‌اند سليمان و پدر و برادرش را بياورد و به دست خود به انتقام خون او بكشت . سپس وفات هشام المؤيد را اعلام داشت و براى خود بيعت طلبيد . با او به خلافت بيعت كردند و الناصر لدين اللّه لقبش دادند . مدت خلافت سليمان - بار دوم - از آن هنگام كه به قرطبه داخل شد سه سال و چند ماه بود « 5 » .\r\nبدين‌گونه حيات دولت امويان در اندلس به پايان آمد ؛ دولتى كه از آغاز عصر امارت تا پايان عصر خلافت به مدت دويست و شصت و دو سال مدت گرفته بود و پايه‌هاى\r\n\r\n\r\n","description":"","footnote":"\r\n( 5 ) . ابن عذارى ، البيان المغرب ، ج 3 / ص 116 ، 117 ، 119 و 120 . ابن خلدون ، العبر ، ج 16 ص 221 و ج 4 / ص 153 . المراكشى ، المعجب ، ص 24 ابن الخطيب ، اعمال الاعلام ، ص 129 .\r\nالمقرى ، نفح الطيب ، ج 1 / ص 224 .\r\n","page_name":" 655 ","page_number":663},
  {"content":"\r\n\r\nخلافت اموى عاقبت فروريخت ؛ دولتى كه در عصر هشام المؤيد چهل سال پرده‌اى بود بر روى اعمال بنى عامر ، سپس شبحى ضعيف بود گرفتار در كشاكش هرج‌ومرجها و فتنه‌ها و نابسامانيها .\r\nچون على بن حمود زمام فرمانروايى به دست گرفت بر بربرها سخت گرفت و آتش تمرد و آشوب آنان خاموش كرد و قدرت مركزى را از تطاول و تجاوز ايشان حمايت نمود . بربرها نيز بترسيدند و به آرامش گراييدند . همچنين هرگرايش به خروج و عصيان را سركوب كرد . معارضان و مخالفان را از ميان برداشت ، خواه عرب و خواه بربر . رؤسايى را كه صاحب دعوى بودند خوار ساخت . از ديگر سو با مردم قرطبه به خوبى رفتار كرد . بساط عدل بگسترد و فتنه‌ها و آشوبها را فرونشاند . معاونان او در كار فرمانروايى جمعى از اولياى پيشين خلافت بودند چون ابو الحزم بن جهور و احمد بن برد و جز ايشان .\r\nاما اوضاع اينچنين نپاييد و به سرعت ديگرگون شد ، از اين قرار كه چون خيران عامرى با على بن حمود به قرطبه داخل شد و هشام را در قيد حيات نديد از خشم و غدر او بترسيد و اعلام مخالفت كرد و از قرطبه بيرون رفت و راهى مشرق اندلس گرديد . در آنجا با سران و ياران عامريان گردآمد و يكى از بنى اميه به نام عبد الرحمان بن محمد بن عبد اللّه بن عبد الرحمان الناصر را علم كرد و به اعتبار آنكه او صالحترين كسى است كه از اين خاندان باقىمانده نامزد خلافتش نمود . اين عبد الرحمان بن محمد ، نهانى از قرطبه به جيان گريخته بود . خيران او را بياورد و خود و جمع كثيرى از يارانش به خلافت با او بيعت كردند و المرتضى لقبش نهادند .\r\nدر اين نهضت منذر بن يحيى التجيبى والى سرقسطه و ثغر اعلى نيز با جماعتى از مزدوران مسيحى همچنين واليان شاطبه و بلنسيه و طرطوشه و البونت و غير آن با او يار شدند . المرتضى به خلاف على بن حمود الناصر لدين اللّه برخاست و با سپاه خود نخست به غرناطه رفت تا با سپاه نيرومند صنهاجه نبرد كند . امير غرناطه زاوى بن زيرى با او مصاف داد . اين نبرد خونين چند روز به درازا كشيد و به هزيمت مردم اندلس و قتل المرتضى و پراكنده شدن لشكرش و افتادن لشكرگاهش به دست بربرها انجاميد . در روايتى ديگر آمده است كه المرتضى توانست جان خود برهاند . خيران جمعى از ياران خود را از پى او فرستاد . در نزديكى وادى آش او را كشتند و سرش را\r\n\r\n","description":"","footnote":"","page_name":" 656 ","page_number":664},
  {"content":"\r\n\r\nنزد خيران بردند . خيران و منذر از حدت و برايى و اقدام او مىترسيدند و همواره مترصد غدر او بودند « 6 » .\r\nخيران و منذر با بقاياى يارانشان رفتند و به المريه رسيدند . فرنگان مزدور كه در لشكر منذر بودند رهسپار شمال شدند . ابن حيان گويد : « اين واقعه چنان در روحيهء مردم اندلس تأثيرى داشت كه حوادث گذشته را به فراموشى سپرد . از آن پس ديگر نتوانستند سپاهى به راه اندازند و به شوربختى خود و قضاى بد اعتراف كردند » .\r\nالمرتضى را برادرى بود به نام ابو بكر هشام بن محمد . توانست از معركه بگريزد و با چند تن از يارانش به البونت رود . در آنجا خود را خليفه خواند و چشم به راه حوادث نشست « 7 » .\r\nدر بسيارى از روايات اسلامى نشانى از اين حادثه نيست ، ولى از سياق حوادث و از آنچه صاحب البيان المغرب آورده ، چنان برمىآيد كه حركت المرتضى از شرق اندلس به سوى قرطبه در سال 409 ه بوده است « 8 » ، و جنگ در اواسط آن سال در خلافت قاسم بن حمود و بعد از قتل برادرش واقع شده است . و ما به آن اشارت خواهيم كرد .\r\nچون على بن حمود از خروج المرتضى و آمدنش به جنگ او آگاه شد با مردم قرطبه كه احساس كرده بود به المرتضى گرايش دارند دل ديگر كرد و دست بربر را بر ايشان گشوده داشت و بر آنان سخت گرفت و خلع سلاحشان نمود و بسيارى از اعيان را به زندان كرد - يكى از اين زندانيان وزير خود ابو الحزم بن جهور بود - و اموالشان را مصادره نمود . چون مردم قرطبه نشانه‌هاى خشم و ستم را ديدند ، سرفرو داشتند و چندى خاموش شدند « 9 » .\r\nولى تقدير در كمين على بن حمود نشسته بود ، از اين قرار كه چون بسيج جنگ دشمنان كرد - و آنان در منطقهء جيان برگرد علم المرتضى جمع شده بودند - چند تن\r\n\r\n\r\n","description":"","footnote":"\r\n( 6 ) . ابن عذارى ، البيان المغرب ، ج 3 / ص 127 .\r\n( 7 ) . ابن عذارى ، البيان المغرب ، ج 3 / ص 125 - 127 .\r\n( 8 ) . ابن عذارى ، البيان المغرب ، ج 3 / ص 125 . تنها ابن الخطيب مىگويد واقعه در سال 409 ه اتفاق افتاده است ، اعمال الاعلام ، ص 131 .\r\n( 9 ) . ابن عذارى ، البيان المغرب ، ج 3 / ص 133 . ابن الخطيب ، اعمال الاعلام ، ص 129 .\r\n","page_name":" 657 ","page_number":665},
  {"content":"\r\n\r\nاز غلامان صقلابى قصر ، از موالى بنى اميه بر ضد او به توطئه نشستند . سه تن از ايشان نهانى خود را در حمام به او رسانيدند و كشتندش . اين واقعه در روز دوم ذو القعدهء سال 408 ه / بيست و سوم مارس سال 1018 م اتفاق افتاد . به هنگام مرگ پنجاه و پنج ساله بود . مدت خلافتش از يك سال و نه ماه درنگذشت .\r\nرؤساى زناته خبر كشته شدنش را نزد برادرش قاسم فرستادند . قاسم چند سال بزرگتر از او بود و در اين ايام والى اشبيليه بود . به شتاب به قرطبه آمد و در آنجا در هشتم ذو القعدهء همان سال شش روز بعد از مرگ برادر به خلافت با او بيعت شد و المأمون لقب يافت . قاسم نخست آن سه تن غلام را كه برادرش را كشته بودند بگرفت و در وقت اعدام كرد . يحيى بن على فرزند خليفهء مقتول والى سبته بود و برادر ديگرش ادريس والى مالقه . بربرها در آغاز در مسئلهء خلافت اختلاف داشتند ، ولى بيشترين آنان در كنار قاسم بن حمود قرار گرفتند ، زيرا در ابتدا او مىبايست به خلافت رسد ، اما برادر كوچكش او را مغبون كرده بود .\r\nبدين طريق كار بر قاسم قرار گرفت . قاسم سياست سختگيرى را فروهشت و به مدارا و مسالمت روىآورد و به مردم نيكى كرد و نداى امان داد و مردم را برى الذمه اعلام كرد و بسيارى از باج و خراجها را بيفگند . مردم آسوده خاطر شدند و به نوعى مطمئن . نهضت المرتضى در خلال اين احوال به اوج خود رسيده بود .\r\nجنگ ميان ياران المرتضى و هم‌پيمانانش خيران و منذر بن التجيبى با صنهاجه در نزديكى غرناطه درگير شد . مردم اندلس شكست خوردند و المرتضى كشته شد .\r\nزاوى بن زيرى خبر واقعه را با سهمى از غنايم نزد قاسم بن حمود فرستاد . يكى از اين غنايم خيمه‌هاى المرتضى بود . قاسم خشنود شد و خيمه‌ها را در كنار رود قرطبه برپا كرد تا مردم آن را ببينند « 10 » . و از خيران دلجويى كرد و كوشيد تا محبت او را جلب كند ، ولى خيران همچنان در المريه متحصن بماند و ولايت جيان و قلعهء رباح را به دوست خود زهير عامرى داد بدين اميد كه با غلامان عامرى پيمان صلح بندد و از خصومت و كيدشان در امان ماند .\r\nقاسم را مشاوران و نديمان بدسرشت بود كه مناصب رياست و سردارى سپاه را\r\n\r\n\r\n","description":"","footnote":"\r\n( 10 ) . ابن الخطيب ، اعمال الاعلام ، ص 131 .\r\n","page_name":" 658 ","page_number":666},
  {"content":"\r\n\r\nبه آنان داده بود ، ولى از قبضهء اقتدار بربر و سيطرهء ايشان بر خود رهايى نتوانست .\r\nپس اندك‌اندك قدرتش به ضعف گراييد و مشكلات چهره نمود . برادرزاده‌اش يحيى بن على والى سبته منتظر فرصتى بود كه بر او خروج كند ، با برادر خود ادريس والى مالقه موافقت كردند كه مالقه را به او واگذارد تا پايگاه او باشد و ادريس به‌جاى او به سبته رود . يحيى ياران خود را كم‌كم در مالقه گردآورد تا لشكرى نيرومند تشكيل داد . در اين احوال عمش قاسم شكايت او به زعماى بربر برد ، ولى آنان نتوانستند ميانشان موافقتى ايجاد كنند . يحيى با سپاه خود رهسپار قرطبه شد . قاسم از عاقبت كار بيمناك بود ؛ خود را از جنگ به سويى كشيد و در بيست و دوم ربيع الثانى سال 412 ه / اوت سال 1022 م از قرطبه به اشبيليه رفت . بربرها قصر را در ضبط آوردند تا يحيى برسيد .\r\nيحيى بن على بن حمود پس از چند روز به قرطبه درآمد . روز ورود او آغاز ماه جمادى الاول سال 412 ه بود . در آنجا با او به خلافت بيعت كردند و المعتلى باللّه لقبش دادند . در اين هنگام چهل و دو سال از عمرش مىگذشت . بربرها و مردم اندلس هردو خلافتش را به شادمانى و خشنودى پذيرفتند . المعتلى سوارى ماهر بود و متحلى به اخلاق دليران . از عصيبت به دور بود و جانب عدالت را رعايت مىكرد و دستى بخشنده داشت . هركس را كه به نزدش مىرفت يا شعرى در مدحش مىسرود به عطاى خويش مىنواخت ، ازاين‌رو مردم دوستش مىداشتند . از وزراى او ابو العباس احمد ابن برد بود و كاتبش محمد بن الفرضى . ولى او نيز مانند عمش قاسم تحت نفوذ و فرمان بربرها بود و همواره در فشار آنان .\r\nقاسم بن حمود در اشبيليه استقرار يافت . او نيز دعوى خلافت داشت و المستعلى لقب گرفت . قاسم نيز چشم به راه سير حوادث بود . از عجايب آن است كه قاسم و پسر برادرش يحيى باهم كنار آمدند و قرار براين شد كه هريك به وجود ديگرى به صفت خلافت اعتراف كند . ابن حزم فيلسوف مىگويد : هرگز شنيده نشد دو خليفه باهم مصالحه كنند . « آنچه اين دو كردند از شنيعترين كارهاى اين جهان بود و دليل روشنى بود بر آنكه كارها روى در ادبار دارد . » « 11 »\r\n\r\n\r\n","description":"","footnote":"\r\n( 11 ) . رجوع كنيد به نقط العروس ، ص 80 . ابن عذارى ، البيان المغرب ، ج 3 / ص 132 و 133 .\r\n","page_name":" 659 ","page_number":667},
  {"content":"\r\n\r\nالبته اين وضع نادر چندان دوامى نيافت ، زيرا بربرها در دوازدهم ذو القعدهء سال 413 ه خلع يحيى المعتلى را اعلان كردند و هنوز بيش از يك سال و نيم از خلافتش نگذشته بود . يحيى از قرطبه به مالقه رفت . در حال عمش قاسم از اشبيليه به دعوت بربر پاسخ داد و در روز هجدهم ذو القعده وارد قرطبه گرديد . بار ديگر با او بيعت كردند و او را امير المؤمنين خواندند .\r\nاما سياست قاسم اين بار نيز موفق نبود ، زيرا بربرها را بركشيد و برگزيد و بر مردم قرطبه مسلط ساخت . بربرها نيز بر مردم قرطبه سخت گرفتند و در حق ايشان فراوان ستم كردند تا عاقبت مردم به‌جان آمدند و بر آنان بشوريدند و بسيج نبرد كردند و قاسم را خلع نمودند . جنگ چندى ادامه داشت تا عاقبت مردم توانستند قاسم را وادارند كه از قصر بيرون رود . اين واقعه در جمادى الثانى سال 414 ه / سپتامبر سال 1023 اتفاق افتاد . مردم قرطبه دروازه‌هاى شهر بستند و بربرها شهر را محاصره كردند . محاصره پنجاه روز مدت گرفت و هر روز زدوخوردى صورت مىگرفت .\r\nعاقبت مردم شهر بيرون تاختند و با بربرها درگير شدند و نوميدانه جنگى كردند ، تا بربرها منهزم شدند و جمعشان پراكنده گرديد . بقاياى بربر نيز از گرد قاسم پراكنده شدند . قاسم با چند تن از ياران خود به اشبيليه رفت . پسرانش محمد و حسن در اشبيليه بودند . مردم شهر دروازه‌ها را بر روى او بستند و پسران او را با بربرهايى كه همراهشان بودند از شهر بيرون كردند . اعيان شهر و در رأس ايشان قاضى شهر محمد بن اسماعيل بن عباد به ضبط امور پرداختند . قاسم و يارانش به شريش رفتند « 12 » .\r\nدر اين اثنا يحيى المعتلى از مالقه به جزيرة الخضراء رفت . اموال عمش قاسم و خاندانش در آنجا بود . يحيى بر آن اموال مستولى شد . برادرش ادريس والى سبته برطنجه تسلط يافت . طنجه نيز از متصرفات قاسم بود . قاسم آنجا را به عنوان ملجأ و پناهى درنظر گرفته بود كه چون كارش در قرطبه نابسامان شد به آنجا رود . چون قاسم با بقاياى يارانش به شريش رفت يحيى المعتلى به جنگ او روان شد و شريش را محاصره كرد تا تسليم شد . سپس عم خود را با فرزندانش بگرفت و آنان را بند برنهاد و به مالقه برد و در آنجا به زندانشان افكند . يحيى خود رياست بربر يافت و سيادت خود را بر شريش\r\n\r\n\r\n","description":"","footnote":"\r\n( 12 ) . ابن عذارى ، البيان المغرب ، ج 3 / ص 134 و 135 . ابن الخطيب ، اعمال الاعلام ، ص 133 .\r\n","page_name":" 660 ","page_number":668},
  {"content":"\r\n\r\nو مالقه و سبته و طنجه از ثغور مغرب بسط داد . بربرها با او به خلافت بيعت كردند و المتعلى باللّه لقبش دادند . قاسم مدت درازى در زندان ماند تا عاقبت در سال 431 ه در حدود هشتاد سالگى خفه‌اش كردند « 13 » .\r\nمردم قرطبه ديگر از حكومت بربرها و پيروانشان ملول شده بودند . بر آن شدند كه بار ديگر حكومت به امويان سپارند . در آنجا سه تن بودند نامزد اين مقام كه از ديگران براى تصاحب مقام خلافت اصلح بودند . بنابر آن نهادند كه يكى از آن سه را به طريق شورى برگزينند . اينان عبات بودند از سليمان بن المرتضى و محمد العراقى و عبد الرحمان ابن هشام بن عبد الجبار بن الناصر لدين اللّه . براى انتخاب يكى از اين سه مجلس بزرگى در مسجد جامع تشكيل شد . وزرا و اكابر و خواص و عوام در آنجا گرد آمدند . نخست سليمان المرتضى و محمد العراقى حاضر شدند . نزديك بود سليمان بن المرتضى را انتخاب كنند كه ناگاه عبد الرحمان بن هشام با كبكبهء عظيم وارد مسجد شد ، در حالى كه اطرافش را جماعت بزرگى از سپاهيان با شمشيرهاى كشيده گرفته بودند و به مقصوره داخل شد و در حالى كه همه از اين حادثه پريشان خاطر شده بودند با او بيعت كردند .\r\nاين واقعه در روز شانزدهم رمضان سال 414 ه / دسامبر 1023 م بود . سپس از مسجد به قصر رفت . پسر عمانش سليمان و عراقى با او بودند . عبد الرحمان هردو را در بند كرد و نزد خود نگاهداشت . ابن حيان اين محفل شهير را كه خود آن را به چشم ديده به تفصيل شرح مىدهد « 14 » .\r\nعبد الرحمان ، المستظهر باللّه لقب يافت . به هنگام جلوس جوانى بيست و سه ساله بود . بعضى از وزراى پيشين بنى اميه را چون احمد بن برد به وزارت برگزيد و جماعتى از جوانان نستوه را چون ابو عامر بن شهيد و ابو محمد بن حزم ( فيلسوف آينده ) و پسر عم او عبد الوهاب بن حزم را در زمرهء خواص خود آورد . اين دو به قول ابن حيان از حيث فهم و معرفت و دانش كاملترين جوانان زمان خود بودند . آنان را\r\n\r\n\r\n","description":"","footnote":"\r\n( 13 ) . رجوع كنيد به ابن عذارى ، البيان المغرب ، ج 3 / ص 135 و 144 . المراكشى ، المعجب ، ص 39 .\r\n( 14 ) . رجوع كنيد به ابن بسام ، الذخيره ، القسم الاول ، ج 1 / ص 35 و 36 . ابن حيان تاريخ برگزارى اين مجلس را چهارم رمضان ضبط كرده . و ظاهرا بايد تحريفى رخ داده باشد . و رجوع كنيد به ابن عذارى ، البيان المغرب ، ج 3 / ص 135 .\r\n","page_name":" 661 ","page_number":669},
  {"content":"\r\n\r\nبر ديگر مردان خويش برترى داد .\r\nابن حيان مناصب مربوط به وزارت و رياست را بدين نحو برمىشمارد : « رياست دو شهرك الزهراء و الزاهره ، رياست كتابت تعقيب و محاسبه ، رياست حشم ، رياست امور طعام ، رياست مواريث خاصه ، رياست طراز ، رياست مبانى ، رياست اسلحه و امثال آن ، رياست خزانهء درآمد و مخارج . رياست وثايق و پاسخ به نامه‌هاى دادخواهى ، رياست خزانهء طب و حكمت ، رياست پذيرايى از هيأتها و مهمانان ، رياست امور بازار . » « 15 »\r\nبه طورى كه ابن حيان دربار قرطبه را وصف مىكند معلوم مىشود كه اين خليفهء جوان را صفاتى برجسته و درخشان بوده است و اگر در كارهاى خود از آزادى برخوردار مىبود و مىتوانست سخن خود بر كرسى نشاند به او اميدها مىرفت ، ولى به زودى مغلوب اوضاع شد . در آغاز ولايت خويش به شهرها و ثغور كس فرستاد تا مردم با او بيعت كنند ، ولى مردم به او گوش ندادند يا آنكه چنين فرصتى پيش نيامد . جمعى از وزرا را گرفت و مصادره كرد و با از ميان برداشتن آنها مىخواست پايه‌هاى قدرت و نفوذ خود را مستحكم سازد . آنگاه شمارى از پسر عمان خود از مروانيان را دستگير نمود و آنان را در قصر با دو پسر عم ديگرش سليمان و عراقى حبس كرد . اين اقدامات خشم‌آلود به سرعت از هيبت او فروكاست و آتش خشم در دل خاص و عام برافروخت .\r\nسپس حادثه‌اى رخ داد كه پايان كار را نزديكتر كرد . از اين قرار كه شمارى از سواران بربر برسيدند . المستظهر باللّه گراميشان داشت و آنان را در قصر فرودآورد . بزرگان از اين عمل به خشم آمدند و زمزمه در ميان مردم افتاد كه ما با بربرها جنگيديم و مقهورشان كرديم و اين مرد مىكوشد آنان را بازگرداند و بر دوش ما سوار كند . مردم به هيجان آمدند و به قصر حمله كردند و ناگهان داخل شدند و هرجا بربر ديدند كشتند . سپس به زندان زيرزمينى روى نهادند و همهء زندانيان را برهانيدند ، آنگاه به جانب حرم خليفه روى نهادند . عبد الرحمان المستظهر دانست كه هلاكتش حتمى است . در گلخن حمام پنهان شد . شورشيان به حرم او دست تجاوز گشودند و بيشترين را اسير كردند\r\n\r\n\r\n","description":"","footnote":"\r\n( 15 ) . نقل از ابن بسام ، الذخيره ، القسم الاول ، ج 1 / ص 36 و 37 .\r\n","page_name":" 662 ","page_number":670},
  {"content":"\r\n\r\nو مرتكب اعمالى ناپسند شدند « 16 » .\r\nچون عبد الرحمان المستظهر پنهان شد ، پسر عمش محمد بن عبد الرحمان بن عبيد اللّه بن الناصر كه از بيم متوارى شده بود آشكار گرديد و بر تخت خلافت نشست .\r\nروز سوم ذو القعدهء سال 414 ه / هفدهم ژانويهء سال 1024 مردم با او بيعت كردند و به المستكفى باللّه ملقبش نمودند . به جستجوى المستظهر پرداختند . او را به حالىزار در گلخن حمام بيافتند و نزد خليفهء جديد آوردند و در حضور او اعدامش كردند . مدت حكومتش از آغاز تا زمانى كه كشته شد چهل و هفت روز بود . در اين مدت حادثهء مهمى اتفاق نيفتاد و فرمانروايىاش از شهر قرطبه فراتر نرفت .\r\nعبد الرحمان المستظهر شاعر و اديب بود و در اين دو فن از طراز اول . ابن بسام از مواهب رفيع ادبى او سخن گفته و بخشى از قصايد خوب او را روايت كرده است « 17 » .\r\nالمستكفى روزى كه به خلافت نشست پنجاه و دو سال از عمرش رفته بود . از صفات خوب عاطل بود و به بطالت مايل . به شرابخوارى و لذتجويى مشتاق بود و در تصميم‌گيرى عاجز . ابن حزم او را به سبب اخلاق نكوهيده و غوطه‌ور شدنش در فسق و فجور و خضوعش در برابر يك زن نوازندهء ناپاك به همنامش المستكفى عباسى تشبيه مىكند . هردو در همين سن و سال به خلافت رسيدند و هريك ، يك سال و پنج ماه حكومت كرد « 18 » .\r\nدر خلال حكومت كوتاه‌مدت محمد بن عبد الرحمان المستكفى حادثهء مهمى رخ نداد ، جز آنكه فرمان داد پسر عمش محمد العراقى را خفه كنند و خبر قتل او به مردم بداد . آنگاه پسر عم ديگر خود سليمان بن هشام بن عبيد اللّه بن الناصر را ولايت‌عهدى خويش داد . در ايام او قصرهاى الناصرى و قصرهاى المنصورى در الزاهره ويران شد و وحشت و ويرانى بر الزاهره سايه افگند .\r\nالمستكفى بسيارى از مردان مبرز سياسى و صاحب‌انديشه را سركوب كرد و\r\n\r\n\r\n","description":"","footnote":"\r\n( 16 ) . ابن بسام ، الذخيره ، القسم الاول ، ج 1 / ص 38 و 39 . ابن عذارى ، البيان المغرب ، ج 3 / ص 138 و 139 .\r\n( 17 ) . رجوع كنيد به ابن بسام ، الذخيره ، القسم الاول ، ج 1 / ص 40 - 43 .\r\n( 18 ) . ابن عذارى ، البيان المغرب ، ج 3 / ص 141 . ابن الخطيب ، اعمال الاعلام ، ص 136 .\r\n","page_name":" 663 ","page_number":671},
  {"content":"\r\n\r\nبيشتر ايشان از قرطبه بيرون رفتند و به دربار يحيى بن حمود در مالقه پناه بردند . يكى از اينان وزير پيشين و شاعر معروف ابو عامر بن شهيد بود . اينان اوضاع مغشوش و بد قرطبه را براى او تشريح كردند . با آنكه يحيى را خيال حركت به قرطبه نبود ولى در قرطبه شايع شده بود كه يحيى بسيج نيرو مىكند تا بيايد و پايتخت خود بازستاند .\r\nدر هرحال مردم قرطبه از حكومت المستكفى با آنهمه صفات ناپسند و فسق‌وفجور ملول شدند و نداى خلع او دادند . وزيران و بزرگان بر او درآمدند و سخنان درشت گفتند و خواستند كه از خلافت كناره گيرد . خليفه با آنان به‌نرمى سخن گفت و كوشيد بر سر لطفشان آورد . سپس در همان روز در خفا و در جامهء زنان از قرطبه بيرون رفت .\r\nاين واقعه در روز بيست و پنجم ربيع الاول سال 416 ه / ماه مه سال 1025 م اتفاق افتاد . المستكفى با چند تن از ياران خود رهسپار ثغر شد . چون به اقليج از نواحى قرطبه رسيد ، يكى از همراهانش او را از پاى درآورد . اينان مىپنداشتند كه مال گزافى با خود آورده است . قتل او هفت روز پس از خلعش بود « 19 » .\r\nچند ماه گذشت و در قرطبه جز هرج‌ومرج هيچ نبود . بالاخره يحيى بن على بن حمود تصميم گرفت به پايتخت آيد . با ياران خود وارد قرطبه شد و در پانزدهم رمضان همان سال / نهم نوامبر سال 1025 م داخل قصر شد و تا پايان سال در آنجا ماند . سپس در اوايل محرم سال 417 ه به قصد مالقه بيرون آمد و دو وزير خود احمد بن موسى و دوناس بن ابى روح را در قرطبه نهاد تا كارها به نظام آورند . پادگان كوچكى از بربر نيز در كنار او بود . البته هنوز دو ماه نگذشته بود كه بار ديگر حوادث سربرداشتند .\r\nاين حوادث از اين قرار بود كه خيران و زهير دو تن از موالى عامرى آهنگ قرطبه نمودند و مردم قرطبه را برانگيختند كه خود را از زير بار بربرها برهانند . مردم قرطبه به هيجان آمدند و به پادگان بربرها حمله كردند . بربرها قريب به هزار مرد بودند .\r\nاحمد بن موسى و همكارش دوناس به مالقه گريختند . اين واقعه در بيستم ربيع الاول سال 417 ه واقع شد .\r\n\r\n\r\n","description":"","footnote":"\r\n( 19 ) . ابن عذارى ، البيان المغرب ، ج 3 / ص 142 و 143 . ابن الخطيب ، اعمال الاعلام ، ص 136 .\r\nشايستهء ذكر است كه محمد بن عبد الرحمان المستكفى پدر اديبه و شاعرهء بزرگ اندلسى « ولاده » است . ولاده در سال 484 ه / 1091 م درگذشت . رجوع كنيد به ابن بشكوال ، الصله ، شمارهء 1540 . قلائد العقيان ، ص 70 . نفح الطيب ، ج 2 / ص 447 - 449 .\r\n","page_name":" 664 ","page_number":672},
  {"content":"\r\n\r\nمردم قرطبه پس از اين اقدام بار ديگر بنى اميه را بر سر كار آوردند . عميد ايشان در اين هنگام وزير ابو الحزم جهور بن محمد بن جهور بود . همگان به بيعت با هشام بن محمد بن عبد اللّه بن عبد الرحمان الناصر برادر عبد الرحمان المرتضى متفق شدند . هشام بن محمد هنگام قتل برادرش در سال 409 ه با چند تن از يارانش گريخته و به شهر البونت در شمال‌شرقى اندلس پناه برده بود و در سايهء حمايت والى آن عبد اللّه بن قاسم الفهرى روزگار مىگذرانيد . مردم قرطبه بيعت خود به او اعلام كردند و او در مقر خود دژ البونت بود . در روز بيست و پنجم ربيع الاخر سال 418 ه با او بيعت كردند و المتعد باللّه لقبش نهادند . هشام بن محمد المعتد باللّه دو سال و هفت ماه در همان دژ بماند و به نامش در قرطبه خطبه مىخواندند . سپس در ماه ذو الحجهء سال 420 ه به قرطبه آمد .\r\nبا او تجديد بيعت شد و دو سال ديگر بر كرسى خلافت بماند . مردم قرطبه نخست از آمدنش خوشدل شدند ، ولى هشام بن محمد پس از چندى زمام امر را به دست يكى از موالى به نام حكم بن سعيد القزاز سپرد . حكم بر همهء امور چنگ انداخت و دست خود بر اموال مردم گشوده گردانيد . مردى گول و ستمگر بود . جمعى از سفهاى عارى از هر اخلاص و حزم گردش را گرفتند و او افسار از سر هواهاى نفسانى برداشت . كارها پريشان شد و عقلا و رؤساى بيوتات بزرگ از اينكه مورد ضرب و اهانت ياران او واقع مىشدند به خشم آمدند . اين وزير مستبد فاسق با مردان خود خليفه را احاطه كرده بود و مردم صاحب رأى و انديشه را دور مىساختند و او را باوجود پيرىاش به گرداب شرابخوارى و لذتجويى افگنده بودند ، تا اوضاع مملكت آشفته شد و شكوه خلافت و حكومت از ميان برخاست و مردم از برافگندن او و نجات خود از عواقب اعمالش به گفتگو نشستند . جماعتى از مخالفان او گرد جوانى از پسرعموهايش را كه امية بن عبد الرحمان العراقى نام داشت گرفتند . اميه از احفاد عبد الرحمان الناصر بود . جوانى نابخرد و متهور بود با آرزوهاى دراز . روزى اين جماعت مخالف جايى كمين كردند . چون وزير حكم بن سعيد بيامد برجستند و سرش را بريدند و در شهر به گردش درآوردند و پيكرش را در ميدان افگندند . اين واقعه در ماه ذو القعدهء سال 422 ه / نوامبر سال 1031 م بود . اميه با ياران خود به قصر خلافت رفت . خليفه هشام در ميان زنان نشسته شراب مىخورد . مردم بخشى از قصر را تاراج كردند .\r\nاگرنه اين بود كه وزير پير ابن جهور آنان را منع كرده بود هيچ چيز باقى نمىگذاشتند .\r\n\r\n","description":"","footnote":"","page_name":" 665 ","page_number":673},
  {"content":"\r\n\r\nهشام المعتد بر جان خويش بترسيد و خواست با زن و فرزندش از قصر خارج شود و مردم را پىدرپى سوگند مىداد كه خون او نريزند و به دالان مسجد جامع پناه برد .\r\nمردم همه از خردوكلان خلع او و رهايى از بنى اميه و ابطال رسم خلافت را خواستار شدند و گفتند همهء افراد بنى اميه را از شهر بيرون خواهند كرد . پيشوا و راهنماى جماعت ابو الحزم بن جهور بود . سخن اين وزير خردمند كه گذشته‌اى نيكو و خاندانى اصيل و انديشه‌اى پخته داشت پذيرفته مىآمد و خواهيم ديد كه در سرنوشت آيندهء قرطبه تأثيرى بسزا داشت .\r\nبالاخره هشام المعتد را خلع كردند و او و خاندانش را به يكى از دژها در همان نزديكى تبعيد نمودند . هشام پس از چند روز از آن دژ بيرون آمد و رهسپار ثغر اعلى شد و به سليمان بن هود صاحب لارده از اعمال ثغر اعلى پناه برد و باقى عمر را در آنجا گذرانيد تا در سال 428 ه بدون آنكه فرزندى از او برجاى بماند بمرد .\r\nامية بن عبد الرحمان كه مىپنداشت پس از هشام المعتد خلافت به او خواهند داد ، چون اوضاع را چنان ديد از قصر دور شد و پنهان گرديد و از قرطبه برفت و كس ندانست كه كارش به كجا كشيد . آنگاه در همهء محلات درون شهر و بيرون شهر منادى كردند كه هيچ كس بر هيچ يك از بنى اميه ابقاء نكند و كسى از ايشان را پناه ندهد .\r\nابن جهور در نهايت حزم اجراى اين كار به دست گرفت تا همه را از شهر براند و نام و نشان ايشان برافگند « 20 » .\r\nبا خلع هشام المعتد نشان دعوت بنى اميه از سراسر آن بلاد برافتاد و ديگر بر منابر اندلس و مغرب اقصى هيچگاه كس نامى از ايشان نبرد .\r\n* اكنون اندكى به عقب برمىگرديم تا ببينيم سرنوشت دولت بنى حمود در جنوب اندلس به كجا كشيد . ديديم كه يحبى بن على بن حمود پس از آنكه عمش قاسم از خلافت خلع گرديد و در سال 414 ه مجبور به ترك قرطبه شد به شريش رفت . يحيى نيز\r\n\r\n\r\n","description":"","footnote":"\r\n( 20 ) . رجوع كنيد به : ابن عذارى ، البيان المغرب ، ج 3 / ص 145 - 152 . ابن الخطيب ، اعمال الاعلام ، ص 138 - 140 .\r\n","page_name":" 666 ","page_number":674},
  {"content":"\r\n\r\nاز پى او رفت و همچنان در پى او بود تا يارانش را پراكنده ساخت و او را بگرفت .\r\nقاسم چندى بعد در زندان او به قتل رسيد . يحيى بر بلاد و ثغورى كه در دست قاسم بود غلبه يافت و به انفراد بر سرير فرمانروايى اندلس نشست . سپس بازگشت و پس از خلع المستكفى در سال 416 ه به قرطبه درآمد ، ولى بار ديگر قرطبه را ترك گفت و به مالقه رفت . مالقه از اوايل سال 417 ه پايگاه و پايتخت مملكت او شد و مدتى بر همان حال بماند .\r\nيحيى المعتلى مخصوصا از مطامع قاضى محمد بن اسماعيل بن عباد كه رياست اشبيليه داشت مىترسيد . ازاين‌رو لشكر خود را به قرمونه كه به منزلهء دژ اشبيليه و در شمال‌شرقى آن بود ، برد و آن را از حاكم آن محمد بن عبد اللّه البرزالى بزرگ بنى برزال بستد و در آنجا استقرار يافت تا فرصتى به دست آورد و بر سر محمد بن اسماعيل بن عباد بتازد . محمد بن عبد اللّه البرزالى نزد محمد بن اسماعيل رفت و با او در جنگ با يحيى پيمان بست . يحيى همچنان سرگرم لهو و لعب بود ، شراب مىخورد و فجور مىنمود و سپاهيانش پىدرپى به اشبيليه حمله مىكردند . قاضى ابن عباد چنان ديد كه نخست دعوت المعتلى را كه خود را خليفه مىخواند باطل كند . در اواخر سال 426 ه شخصى ظهور كرد كه مىگفت هشام المؤيد است و تاكنون پنهان بوده و نمرده است . قاضى ابن عباد با او برخلافت بيعت كرد و مردم را به فرمانبردارىاش فرمان داد . سپس ابن عباد به سردارى پسرش اسماعيل بخشى از سپاه خود را با جماعتى از بربرها كه با او پيمان بسته بودند به قرمونه فرستاد . شب هنگام شهر را محاصره كردند و بيشترشان در نهان جايهايى كمين كردند . يحيى خبر يافت ؛ در حالى كه مست بود با ياران خود بيرون آمد . ميان او و مهاجمان نبردى سخت درگرفت . اگر سپاهيان ابن عباد از كمينگاه آشكار نشده بودند و او را فرونگرفته بودند ، مهاجمان شكست خورده بودند . يحيى با يارانش بگريخت . در گيرودار نبرد كشته شد و سرش را بريدند . ابن عباد به شتاب سر را به اشبيليه حمل كرد . اين واقعه در محرم سال 427 ه / نوامبر سال 1035 م واقع شد . سپاهيان ابن عباد در كنار باروى قرمونه بربرها را فروكوفتند و از كشتار دست نكشيدند تا آنگاه كه محمد بن عبد اللّه البرزالى برسيد . او را سركوبى قومش ناخوش آمد . برزالى وارد قرمونه شد و بر هرچه در آنجا بود از اموال و كالا دست يافت و زنان و كنيزان يحيى را اسير كرد « 21 » .\r\n\r\n\r\n","description":"","footnote":"\r\n( 21 ) . ابن عذارى ، البيان المغرب ، ج 3 / ص 188 - 190 . ابن الخطيب ، اعمال اعلام ، ص 137 .\r\n","page_name":" 667 ","page_number":675},
  {"content":"\r\n\r\nچون يحيى المعتلى كشته شد دو وزير او ابو الفوز نجاى صقلابى و ابو جعفر احمد بن موسى بن بقنهء بربرى ، برادر او ادريس را فراخواندند تا به جاى او زمام ملك به‌دست گيرد . ادريس در اين هنگام والى سبته بود . يحيى را دو پسر نوجوان بود : يكى ادريس و يكى حسن . در روايتى آمده است كه او به ولايت‌عهدى حسن وصيت كرده بود ، ولى خردسالىاش مانع اين انتخاب بود . و بدين‌گونه با برادر يحيى ، ادريس در مالقه كه مركز خلافت حموديان بود به خلافت بيعت كردند و او را المتأيد باللّه لقب دادند ، و او پسر برادرش حسن را حكومت سبته و اعمال آن داد و حاجب نجا را به معاونت او فرستاد . رنده و جزيره نيز به بيعت او گردن نهادند . از هم‌پيمانان او كه بيعتش را پذيرفتند يكى زهير العامرى صاحب المريه بود و يكى حبوس بن ماكسن زعيم قبيلهء صنهاجه و فرمانرواى غرناطه . اين دو با سپاهيان خود آمدند تا ادريس را در نبرد با ابن عباد يارى دهند . برزالى صاحب قرمونه نيز به آنان پيوست . در ماه ذو القعدهء سال 427 ه / 1036 م نيروهاى متحد هم‌پيمان رهسپار اشبيليه شدند و در حوالى آن دست به كشتار و غارت زدند و روستاى طشانه و سپس « قلعه » را كه در مشرق اشبيليه بود تصرف كردند و طريانه را كه در جنوب آن بود آتش زدند ، سپس دژ القصر را اشغال كردند . زهير بعد از اين به المريه رفت .\r\nسال بعد حبوس بمرد و پسرش باديس فرمانروايى غرناطه يافت . باديس و برادرش بلقين را نزد زهير فرستادند و از او خواستند كه پيمان دوستيى را كه ميان او و پدرشان بوده از نو تجديد كند . زهير با سپاه خود به غرناطه آمد و قريه‌اى در قراء غرناطه به نام الفنت « 22 » با باديس و برادرش ديدار كرد . ظاهرا ميان دو گروه نوعى سوء تفاهم پديد آمده بود .\r\nباديس مىگفت كه زهير با نيرويى بيش از آنچه نياز بوده به قلمرو او درآمده است ، يا مىگفتند كه باديس و برادرش براى قتل او نقشه‌اى طرح كرده‌اند . درهرحال باديس راه بازگشت زهير بربست و در تنگناها كسانى را به كمين نشاند . ميان زهير و بربرها نبرد درگرفت . زهير منهزم شد و به قتل رسيد و پيكر او به دست نيامد . باديس بر لشكرگاه او غلبه يافت و غنايم بسيار از اسب و سلاح و كالا به دست آورد . باديس كاتب زهير ، احمد بن عباس را دستگير كرد و بكشت . اين واقعه در اواخر سال 429 ه / 1038 م\r\n\r\n\r\n","description":"","footnote":"\r\n( 22 ) . به اسپانيايى  setnofiaD  ، در پنج كيلومترى شمال غرناطه واقع شده .\r\n","page_name":" 668 ","page_number":676},
  {"content":"\r\n\r\nاتفاق افتاد « 23 » .\r\nقاضى ابن عباد كه بر اشبيليه غلبه يافته بود ، بعد از قتل رقيب خود يحيى المعتلى ميدان را خالى يافت و به اظهار قدرت پرداخت و مىخواست شهرها و اقطاعات مجاور اشبيليه را تصرف كند . ازاين‌رو نخست پسر خود اسماعيل را با سپاهى به قرمونه ، دژ اشبيليه كه در شمال‌شرقى آن بود فرستاد . محمد بن عبد اللّه البرزالى در آنجا بود .\r\nابن عباد بر قرمونه غلبه يافت . همچنين استجه را كه در مشرق آن بود بگرفت . برزالى از ادريس المتأيد و باديس امير غرناطه يارى طلبيد . سپاهيان بربر از مالقه و غرناطه به دعوت او پاسخ دادند و بيامدند . ميان سپاهيان بربر و لشكر ابن عباد كه از مردم اندلس بودند چند نبرد درگرفت كه به هزيمت اندلسيان و كشته شدن اسماعيل بن عباد انجاميد . اين واقعه در محرم سال 431 ه / اواخر سال 1039 م اتفاق افتاد « 24 » .\r\nاز اين واقعه چند روزى نگذشته بود كه ادريس المتأيد در قلعهء ببشتر درگذشت .\r\nاو را بيمار به آنجا برده بودند . وفاتش در شانزدهم محرم سال 431 ه بود .\r\nپس از مرگ ادريس با پسرش يحيى در مالقه به خلافت بيعت كردند . اين امر به كوشش وزير او ابن بقنه انجام گرفت . يحيى بن ادريس را القاسم بامر اللّه لقب دادند . جوانى تازه سال و بىخبر و كم‌تجربه بود . ولى ابن بقنه تا قدرت خود را كه در زمان يحيى به دست آورده بود از دست ندهد شتابان او را بر تخت نشاند . اما به زودى حوادث ديگرگون شد ، از اين قرار كه نجا حاجب صقلابى كه در اين ايام در سبته بود ، از اين انتخاب خشنود نبود ، پس به نام حسن بن يحيى المعتلى ( برادرزادهء ادريس ) دعوت كرد . ادريس او را به ولايت‌عهدى اختيار كرده بود . حسن بن يحيى هنگام وفات عمش حاكم سبته و ثغور مغرب بود . پس با حسن به خلافت بيعت شد . نجا حاجب صقلابى لشكرى بسيج كرد و با حسن و چند كشتى به مالقه رفت . سپاهيان او به خشكى آمدند و از دريا و خشكى مالقه را محاصره كردند . چند هفته‌اى نگذشت كه يحيى ناچار به تسليم شد و از خلافت كناره گرفت و به « قمارش » رفت و در آنجا ماند .\r\nدر مالقه با حسن بن يحيى در ماه جمادى الثانيهء سال 431 ه بيعت شد و او را\r\n\r\n\r\n","description":"","footnote":"\r\n( 23 ) . رجوع كنيد به : ابن عذارى ، البيان المغرب ، ج 3 / ص 190 ، 191 و 293 . ابن الخطيب ، الاحاطه فى اخبار غرناطه ( قاهره ، 1956 ) ، ج 1 / ص 269 ، 527 و 528 .\r\n( 24 ) . ابن عذارى ، البيان المغرب ، ج 3 / ص 199 .\r\n","page_name":" 669 ","page_number":677},
  {"content":"\r\n\r\nالمستنصر باللّه لقب دادند . غرناطه و غير آن سر به فرمانش آوردند . حسن بن يحيى تدبير كارها به دست وزيرش ابو جعفر بن بقنه داد و حكومت ثغور مغرب را به حاجب نجاى صقلابى سپرد . حسن اميرى دورانديش بود ؛ از وزير خود ابو جعفر بيمناك شد و اين وزير بود كه پيروزى او را بر يحيى ميسر ساخته بود . پس تدبير قتل او كرد و اين امر در روز عيد فطر سال 433 ه واقع گرديد « 25 » . سپس فرمان داد يحيى القاسم را نيز بكشند . او نيز در ماه ربيع الثانى سال 434 ه كشته شد . خواهر او زوجهء المستنصر بود . ديرى نپاييد كه به انتقام مرگ برادر نقشهء قتل او را كشيد . حسن در ماه جمادى الاول سال 434 ه / دسامبر سال 1042 م به زهر كشته شد .\r\nاز اين پس روايات مختلف است . بعضى مىگويند حسن را فرزندى نبود « 26 » ، بعضى گويند او را كودكى خردسال در سبته بود . درهرحال حاجب نجا پس از وفات المستنصر قيام كرد و از دريا گذشت ، يعنى از سبته به جزيره آمد . بعضى مىگويند قيام كرده بود تا دعوت پسر خليفهء متوفى را تأييد كند و بعضى مىگويند قيام كرده بود تا ميراث بنى حمود را پس از پريشان شدن اوضاعشان خود تصاحب كند . نجا به جزيره رفت ؛ دو پسر قاسم بن حمود در آنجا بودند . مادرشان سبيعه نزد او آمد و به سرزنش او پرداخت كه چرا ولايى را كه با سروران خود داشته از ياد برده است . نجا از او شرمنده شد و از جزيره رهسپار مالقه گرديد . بيشتر سپاهيانش از بربرها و از قبيلهء برغواطه بودند و خويشاوندان مادرى حسن بن يحيى . اينان از او و از مقاصدى كه تعقيب مىكرد به شك افتادند و در راه او را كشتند ، سپس خود به مالقه رفتند . حسن بن يحيى در ايام خلافتش برادر خود ادريس را دستگير كرده به زندان انداخته بود تا از رقابت او آسوده‌خاطر باشد . سپاهيان او را از زندان بيرون آوردند و به خلافت با او بيعت كردند و او را العالى لقب دادند . اين واقعه در ماه جمادى الاول سال 434 ه / ژانويهء سال 1043 م اتفاق افتاد . بربرهاى غرناطه و قرمونه و جيان و ديگر جايها به فرمانش درآمدند .\r\nعبد الرحمان بن مقانا القيذاقى الاشبونى را در مدح او قصيده‌اى است با اين مطلع :\r\n البرق لائح من اندرين * ذرفت عيناك بالماء المعين \r\n\r\n\r\n","description":"","footnote":"\r\n( 25 ) . ابن عذارى ، البيان المغرب ، ج 3 / ص 290 . المراكشى ، المعجب ، ص 36 .\r\n( 26 ) . المراكشى ، المعجب ، ص 37 .\r\n","page_name":" 670 ","page_number":678},
  {"content":"\r\n\r\nالعالى اميرى نرمخوى و بخشنده و اديب بود و شعر مىسرود . مع ذلك جمعى ياران بدسيرت كه از اراذل قوم بودند گرد او را گرفته بودند . العالى ضعيف الرأى و در كار ملك سهل‌انگار بود ، ازاين‌رو در ملكش خللها پديدآمد . در اواخر سال 438 ه / 1046 م پسرعمش محمد بن ادريس بن على بن حمود بر او بشوريد . ادريس با يارانش از مالقه به قلعهء ببشتر رفت . باديس بن حبوس امير غرناطه يارىاش كرد تا مگر قدرت از دست رفته بازستاند ، ازاين‌رو در مالقه به جنگ رفت ، ولى سودى نبرد و با خانوادهء خويش و يارانش به سبته راند .\r\nدر ماه شعبان سال 438 ه با محمد بن ادريس بيعت شد و به المهدى ملقب گرديد و كارش در مالقه بالا گرفت . ولى برخى شهرها از تأييد او سربرتافتند ، مخصوصا غرناطه كه امير آن باديس را با او معارضه‌اى شديد بود . باديس مىپنداشت كه او از هركس ديگر به زعامت بربرها شايسته‌تر است . المهدى محمد بن ادريس به انتظام حكومت و اصلاح امور مملكت پرداخت ، ولى طاغيه‌اى سفاك بود و در ريختن خون هموطنان بربر خود افراط مىكرد . اين امر سبب شد كه بيشترين با او دل بد كنند .\r\nمخالفان به سركردگى باديس به خلع او متفق شدند تا با محمد بن القاسم بن حمود صاحب جزيرة الخضراء بيعت كنند . بعضى ديگر از جمله ابو نور بن ابى قرة اليفرنى صاحب رنده گفتند به اطاعت ادريس بن يحيى العالى گردن نهند . بدين‌گونه سه تن از امراى حمودى در سه گوشه دعوى خلافت كردند ؛ مناطقى خرد و نزديك به يكديگر . بايد اين سه تن را به آن خليفهء خيالى كه ابن عباد صاحب اشبيليه به نام هشام المؤيد در آنجا علم كرده بود نيز بيفزاييم . ابن حزم اين وضع را كه خود معاصر آن بوده با تخلكامى به ريشخند مىگيرد كه « يك رسوايى بود كه تا اين زمان همانند آن در جهان اتفاق نيفتاده بود : چهار تن در مسافت سه روز در سه روز راه . همه خود را امير المؤمنين مىخواندند و در يك زمان به نام همه خطبه خوانده مىشد . » « 27 »\r\nمحمد بن ادريس المهدى حدود شش سال بر كرسى خلافت بود . چون دشمنانش راهى براى غلبه به او نيافتند دست به توطئه زدند و كسى را واداشتند تا\r\n\r\n\r\n","description":"","footnote":"\r\n( 27 ) . ابن حزم ، نقط العروس ، ص 83 . ابن عذارى ، البيان المغرب ، ج 3 / ص 217 و 244 . ابن الخطيب ، اعمال الاعلام ، ص 141 .\r\n","page_name":" 671 ","page_number":679},
  {"content":"\r\n\r\nاو را زهر دهد . اين واقعه در اواخر سال 444 ه / اوايل سال 1053 م بود .\r\nپس از او با پسر برادرش ادريس بن يحيى بن ادريس بن على بن حمود بيعت شد و به السامى ملقب گرديد . مدتى در مالقه ماند ، سپس ظاهرا به جنون مبتلى شد و از مالقه بيرون رفت . و به صورت تاجرى سرگردان مىگرديد . از دريا گذشت و به مغرب درآمد .\r\nسپس به سبته رفت . در آنجا به دست حاكم سبته سواجات البرغواطى كشته شد « 28 » .\r\nادريس بن يحيى العالى پس از خلع به سبته پناه برد . در آنجا در كنف حمايت سواجات زيستن گرفت . مدتى نيز در رنده در حمايت حاكم آن ابو نور بن ابى قره بود . چون السامى به هلاكت رسيد به مالقه رفت و مردم با شوروشوق بسيار استقبالش كردند و بار ديگر او را به خلافت برداشتند . ادريس بن يحيى العالى بر سرير خلافت بود تا سال 446 ه / 1054 م پس از آنكه پسرش محمد بن ادريس را ولىعهد خود كرد درگذشت .\r\nپسرش محمد به‌جاى او نشست و المستعلى لقب گرفت . در رنده و المريه با او بيعت كردند ، ولى بيشتر زعماى بربر و مقدم برايشان باديس صاحب غرناطه سر به فرمان او نياوردند . در سال 449 ه / 1057 م باديس با قواى خود به مالقه رفت و بر آن مستولى شد و آن را به قلمرو فرمان خود درافزود . المستعلى بيرون آمد و به المريه رفت ، سپس از آنجا از دريا گذشت و به مليله شد . مردم مليله او را به حكومت خود برگزيدند . او در همان مقام ببود تا سال 456 ه / 1064 م كه درگذشت . المستعلى آخرين حكام بنى حمود است كه در مالقه فرمانروايى كرده است .\r\nدر خلال اين احوال زعماى بربر و مقدم برايشان باديس صاحب غرناطه و اسحاق بن محمد بن عبد اللّه البرزالى صاحب قرمونه و محمد بن نوح صاحب مورور و عبدون بن خزرون صاحب اركش متفق شدند و با محمد بن القاسم بن حمود صاحب جزيرة الخضراء بيعت كردند . يحيى المعتلى هنگامى كه عم خود قاسم بن حمود را خلع كرد ، دو پسر او محمد و حسن را بگرفت و در بند نمود . چون يحيى وفات كرد آن دو نيز آزاد شدند . محمد بن قاسم فرمانرواى جزيره شد و اين به هنگامى بود كه دولت المهدى در مالقه بر سركار بود . سپس محمد را هواى آن درسر آمد كه خلافت\r\n\r\n\r\n","description":"","footnote":"\r\n( 28 ) . ابن عذارى ، البيان المغرب ، ج 3 / ص 218 . ابن الخطيب ، اعمال الاعلام ، ص 142 .\r\n","page_name":" 672 ","page_number":680},
  {"content":"\r\n\r\nرا از آن خود كند . پس با جمع ياران خود به مالقه تاخت تا خلافت را از مهدى بستاند ، ولى در كار خود مغلوب شد و به جزيره بازگشت و در سال 440 ه در آنجا بمرد .\r\nپسرش محمد به‌جاى او نشست و مدتى اندك بر جزيره فرمان راند ، سپس پسرش قاسم به‌جاى او نشست و الواثق لقب گرفت . خلافت او ضعيف و قلمروش اندك بود ؛ بيش از مدت كمى ماندن نتوانست . آنگاه ابن عباد صاحب اشبيليه عزم آن كرد كه به خلافت حموديان يكسره پايان دهد . سپاهى به جزيرة الخضراء فرستاد و از دريا و خشكى آن را در ميان گرفت . قاسم به سرعت تسليم شد و امان خواسته خود با اهل بيت و يارانش در سال 446 ه / 1055 م از جزيره خارج شد و به المريه رفت .\r\nدر آنجا در ظل حمايت فرمانرواى آن معتصم بن صمادح بياسود و در آنجا ببود تا در سال 450 ه / 1058 م درگذشت .\r\nدر همين وقت باديس امير غرناطه مالقه را از المستعلى ( 449 ه ) گرفته بود و دولت حموديان فروريخته بود . بدين‌گونه دولت حموديان از مالقه و جزيرة الخضراء بيفتاد و قدرتشان در اندلس پس از آنكه قريب نيم قرن بر مثلث جنوبى اسپانيا و مرزهاى شمالى بر العدوه فرمان مىراندند ، برافتاد « 29 » .\r\n* اسپانياى مسلمان در نيمهء اول قرن پنجم هجرى / يازدهم ميلادى ، پس از فروريختن ستونهاى خلافت اموى و دولت عامرى گرفتار كشمكشى ميان مدعيان حكومت گرديد . اندلس كه به صورت كشور واحدى از كرانه‌هاى رود دويره در شمال تا تنگهء جبل الطارق در جنوب و از سواحل درياى مديترانه در مشرق تا اقيانوس اطلس در مغرب گسترده بود ، اكنون به صورت پيكرى پاره‌پاره و دولتهايى پراكنده و ايالات و شهرهايى دور از هم و خصم يكديگر درآمده بود و بر هريك از آنها حاكمى در آن\r\n\r\n\r\n","description":"","footnote":"\r\n( 29 ) . رجوع كنيد به : ابن عذارى ، البيان المغرب ، ج 3 / ص 288 ، 291 و 292 . ابن خلدون ، العبر ، ج 4 / ص 154 و 155 . ابن الاثير ، الكامل ، ج 9 / ص 96 و 97 . المراكشى ، المعجب ، ص 37 - 39 .\r\nابن الخطيب ، اعمال الاعلام ، ص 142 و 143 . و نيز رجوع كنيد به تحقيق استاد خاورشناس اسپانيايى غرناطى سيكود لوثينا تحت عنوان :\r\n . 35 - 74 . p , sariceglA y agalaM ed seroneS , seidummaH soL \r\n","page_name":" 673 ","page_number":681},
  {"content":"\r\n\r\nسالهاى فروپاشى توانسته بود سلطهء محلى خود را حفظ كند و با استيلاجويى از صقالبه يا سردارى نيرومند يا رئيسى صاحبجاه از رؤساى خاندانهاى اصيل ، به فرمانروايى مىپرداخت . بربرها به نوبهء خود اراضى مثلث جنوب اسپانيا را در دست داشتند . در آن بخش كه در دست دولت حموديان بود چند امارت به وجود آمده بود و همين امر سبب شد كه آنجا ميدانى براى زدوخورد ميان خويشاوندان گردد . بر خرابه‌هاى دولت بزرگ اندلس چند دولت ( ملوك الطوايف ) تشكيل شد . اين امر كه از اوايل قرن پنجم هجرى آغاز شد و تا آغاز پيروزى مرابطين ادامه داشت ، هفتاد سال به طول انجاميد و در تمام اين مدت گرفتار يك سلسلهء بىانتها از منازعات و كشاكشهاى كوچك و خصومتها و جنگهاى داخلى بود ، آن‌گونه كه نزديك بود در اثر آن اختلافها و تفرقه‌ها و رقابتها يكباره دولت اسلامى دچار زوال شود و اگر نشد رحمت پروردگار بود .\r\nزيرا اسپانياى مسيحى خود در اين ايام كه وحدت اندلس بدين نحو دچار پريشانى شده بود ، گرفتار دردهاى درون خويش بود و فرصت تاختن به اندلس بىسروسامان و از هم گسيخته را نداشت . ولى لحظاتى رسيد كه ملوك الطوايف اختلاف و كشمكش را به حد اعلا رسانيدند ، در عين حال اسپانياى مسيحى هم تن‌وتوش خود بازيافت و توانست ضربت سخت و ناگهانى خويش را فرودآورد و طليطله يكى از مراكز مهم اندلس را در سال 478 ه / 1085 م از پيكر او جدا كند . اما در اين روزها حوادث ديگرى در شرف وقوع بود . اندلس مجروح ، دردمند و مأيوس از حيات به ناگاه دست يارى به سوى برادران خود در آن سوى دريا در سواحل مغرب دراز كرد و آنان را به يارى خود خواند . سپاه مرابطون از مغرب چون سيلى جوشيدن گرفت و به شبه جزيرهء اسپانيا روى نهاد و دولت اسلامى را بار ديگر در اندلس از سقوط برهانيد .\r\n\r\n","description":"","footnote":"","page_name":" 674 ","page_number":682},
  {"content":"\r\n\r\n\r\nمنابع و مآخذ\r\n\r\nمنابع اسلامى و اندلسى :\r\n- ابن خلدون ، العبر ، ( بولاق ) .\r\n- ابن الاثير ، الكامل ، ( الطبعة الاهليه 1303 ه ) .\r\n- محمد بن جرير الطبرى ، تاريخ الامم و الملوك ، ( الطبعة الاهليه ) .\r\n- البلاذرى ، فتوح البلدان ، ( القاهره 1932 ) .\r\n- ابو الفداء ، المختصر فى اخبار البشر ، ( الطبعة الاهليه ) .\r\n- المسعودى ، مروج الذهب ، ( بولاق ) .\r\n- النويرى ، نهايت الارب ، ( القسم التاريخى مخطوط ) .\r\n- ابن خلكان ، وفيات الاعيان ، ( بولاق ) .\r\n- ابن قتيبه ، الامامه و السياسه ، ( منسوب به او ) .\r\n- المقريزى ، تقى الدين ، المواعظ و الاعتبار بذكر خطط و الاثار ، ( الطبعة اهليه 1324 ه ) .\r\n- ابن تغرى بردى ، النجوم الزاهره فى ملوك مصر و القاهره ( طبعة دار الكتب ) .\r\n- ابن عبد الحكم المصرى ، فتوح مصر و اخبارها ( طبع لجنة ذكرى جب ) .\r\n- ابو منصور الثعالبى ، يتيمة الدهر فى محاسن اهل العصر ( القاهره 1947 ) .\r\n\r\n","description":"","footnote":"","page_name":" 675 ","page_number":683},
  {"content":"\r\n\r\n- المقرى ، نفح الطيب من غصن الاندلس الرطيب ( القاهره 1302 ه ) .\r\n- ؟ ، اخبار مجموعه فى فتح الاندلس ( مدريد 1867 ) .\r\n- ابو بكر بن القوطيه ، تاريخ افتتاح الاندلس ( مدريد 1868 ) .\r\n- ابن عذارى المراكشى ، البيان المغرب فى اخبار ملوك الاندلس و المغرب ، ( الجزء الاول الخاص بافريقيه و الثانى الخاص بالاندلس المنشوران بعناية العلامه دوزى ( ليدن 1848 - 1849 ) و الثالث المنشور بعناية الاستاذ ليفى بروفنسال ) .\r\n- ابن عميرة الضبى ، بغية الملتمس فى تاريخ رجال الاندلس .\r\n- ابن بشكوال ، كتاب الصله ( ضمن المكتبة الاندلسية و القاهرة سنة 1955 ) .\r\n- ابو عبد اللّه الخشنى ، قضاة قرطبة ، المنشور بعناية الاستاذ ريبرا ( مدريد 1914 ) .\r\n- ابن حيان ، المقتبس فى تاريخ رجال الاندلس ، السفر الثانى المنشور بعناية الاب ملشور انتونيا ( پاريس 1937 ) .\r\n- ابن بسام ، الذخيره فى محاسن اهل الجزيره ( المجلدات الثلاثه المطبوعة بعناية جامعة القاهره ) .\r\n- ابن الابار القضاعى ، الحلة السيراء ، ( القسم المطبوع بعناية العلامة دوزى ) .\r\n- عبدالواحد المراكشى ، المعجب فى تلخيص اخبار المغرب ( طبع القاهره 1928 ، و كذلك طبعة لجنة التأليف و الترجمه ) .\r\n- ابن دحية البلنسى ، المطرب من اشعار اهل المغرب ( المطبوع بعناية وزارة التربية المصريه ) .\r\n- ابن الخطيب ، اعمال اعلام ، ( طبع بيروت 1956 ) .\r\n- ابن الخطيب ، الاحاطة فى اخبار غرناطه ( القاهره 1904 و 1956 ) .\r\n- السلاوى . الاستقصاء لاخبار دول المغرب الاقصى ( القاهره ) .\r\n- ؟ ، نبذ تاريخية فى اخبار البربر فى القرون الوسطى ( الرباط 1934 ) .\r\n- ابن حزم ، جمهرة انساب العرب ( القاهره 1948 ) .\r\n- ابن حزم ، رسالة نقط العروس ( المنشورة بمجلة كلية الاداب بالقاهرة فى عدد ديسمبر سنة 1951 ) .\r\n- ابن حزم ، طوق الحمامه ( دمشق 1349 ه ) .\r\n- ياقوت الحموى ، معجم البلدان ( القاهره 1323 - 1325 ه ) .\r\n- ابو عبد اللّه محمد بن عبد المنعم الحميرى ، روض المعطار ( صفة جزيرة الاندلس ) ( القاهره 1948 ) .\r\n- الشريف الادريسى ، نزهة المشتاق فى اختراق الافاق ( طبع رومة\r\n\r\n","description":"","footnote":"","page_name":" 676 ","page_number":684},
  {"content":"\r\n\r\n1592 ) .\r\n- الشريف الادريسى ، وصف الاندلس ( المطبوع بعناية المستشرق سافدرا ) .\r\n- ابن حوقل ، المسالك و الممالك ( المكتبة الجغرافيه )\r\n\r\nمنابع خطى :\r\n- ابن حيان ، المقتبس فى تاريخ اهل الاندلس ( مجموعة اوراق مخطوطة من السفر الاول تشمل حوادث سنة 180 - 231 ه عثربها المرحوم الاستاذ ليفى بروفنسال و نقلت منها و قد ضاعت الان ) .\r\n- ابن حيان ، السفر الثانى من المقتبس و هو يشمل حوادث سنى 233 - 267 ه . قطعة مخطوطة محفوظة بمكتبة جامع القرويين بفاس .\r\n- ابن حيان ، قطعة ثالثة محفوظة بمكتبة اكاديمية التاريخ بمدريد تتعلق به حوادث سنة 361 - 365 ه .\r\n- ابن الابار ، اعتاب الكتاب ( مخطوط محفوظ بمكتبة الاسكوريال ، رقم 1731 الغزيرى ) .\r\n- على عبد الرحمان الهذيل ، كتاب تحفة الانفس و شعار اهل الاندلس ، ( مخطوط ، محفوظ بمكتبة الاسكوريال ، رقم 1652 ، الغزيرى ) .\r\n- ابن حزم ، شذور مخطوط نشرها الاستاذ ميجل آسين بلاثيوس فى مجلة الاندلس ( سنة 1934 ) .\r\n\r\nمنابع اروپايى :\r\n\r\n","description":"","footnote":"","page_name":" 677 ","page_number":685},
  {"content":"\r\n . \r\n","description":"","footnote":"","page_name":" 678 ","page_number":686},
  {"content":"\r\n . \r\n","description":"","footnote":"","page_name":" 679 ","page_number":687},
  {"content":"\r\n . \r\n","description":"","footnote":"","page_name":" 680 ","page_number":688},
  {"content":"\r\n\r\n\r\nفهرست راهنما\r\n* اشخاص\r\n* جايها\r\n* كتابها\r\n\r\n","description":"","footnote":"","page_name":" 681 ","page_number":689},
  {"content":"\r\n . \r\n","description":"","footnote":"","page_name":" 682 ","page_number":690},
  {"content":"\r\n\r\n\r\nنام اشخاص\r\nآتيلا 26 .\r\nآدريانوس 498 .\r\nآرنولد 113 .\r\nآلاريك 25 ، 26 ، 28 ، 40 ، 77 .\r\nآسور فرناندز 585 .\r\nآلوارو قرطبى 289 ، 291 .\r\nآنزيموند 139 ، 140 ، 144 .\r\nآنسلم كاخبان 193 .\r\nآنتونيا 248 ، 281 .\r\nابان بن عبد اللّه بن محمد 363 ، 365 .\r\nابان بن عبد الرحمان 263 ، 265 .\r\nابدال 185 ، 189 .\r\nابراهيم امام 153 ، 155 .\r\nابراهيم بن حجاج 358 ، 359 ، 360 ، 361 ، 364 ، 365 ، 401 .\r\nابراهيم بن شجره 200 .\r\nابراهيم بن عثمان بن بشار 153 و نيز ، رك : ابو مسلم .\r\nابراهيم بن عيسى 59 .\r\nابلو ، كنت 274 .\r\nابن الابار القضاعى : 21 ، 41 ، 135 ، 136 ، 140 ، 172 ، 240 ، 244 ، 261 ، 265 ، 269 ، 347 ، 355 ، 356 ، 361 ، 373 ، 378 ، 420 ، 478 ، 493 ، 495 ، 499 ، 501 ، 509 ، 520 ، 527 ، 531 ، 535 ، 546 ، 562 ، 566 ، 570 ، 574 ، 602 ، 621 .\r\nابن ابى اصيبعه 445 .\r\nابن ابى عامر 517 و نيز رك : محمد بن ابى عامر .\r\nابن ابى يزيد مصرى 621 .\r\nابن الاثير 12 ، 16 ، 18 ، 19 ، 21 ، 26 ، 27 ، 29 ، 33 ، 41 ، 44 ، 47 ، 48 ، 49 ، 59 ، 71 ، 73 ، 74 ، 103 ، 110 ، 116 ، 121 ، 126 ، 129 ، 143 ، 159 ، 175 ، 182 ، 187 ، 188 ، 193 ، 199 ، 200 ، 202 ، 206 ، 232 ، 234 - 236 ، 240 ، 243 ، 245 ، 252 ، 254 ، 258 ، 263 ، 267 ، 273 ، 278 ، 279 ، 293 ، 323 ، 325 ، 347 ، 348 ، 381 ، 419 ، 421 ، 422 ، 426 ، 427 ، 532 ، 580 ، 639 ، 645 ، 673 .\r\nابن الاعرابى 192 .\r\nابن الاغلب 344 .\r\nابن بسام 506 ، 508 ، 509 ، 512 ، 516 ، 517 ، 519 ، 520 ، 545 ، 549 ، 571 ، 575 ، 576 ، 581 ، 587 ، 605 ، 606 ، 612 ، 614 ، 643 ، 645 ، 650 ، 651 ،\r\n\r\n","description":"","footnote":"","page_name":" 683 ","page_number":691},
  {"content":"\r\n\r\n661 - 663 .\r\nابن بشكوال 56 ، 82 ، 83 ، 111 ، 117 ، 496 ، 575 ، 576 ، 664 .\r\nابن بقنه ، ابو جعفر احمد بن موسى بربرى 668 ، 669 .\r\nابن تغرى بردى 20 .\r\nابن التيانى 575 .\r\nابن جلجل ، سليمان بن حسان 446 .\r\nابن حدير 511 ، 519 .\r\nابن حريث 138 .\r\nابن حزم ، احمد بن سعيد ، وزير 431 ، 530 .\r\n547 . 570 ، 625 ، 640 .\r\nابن حزم ، ابو محمد 70 ، 135 ، 221 ، 248 ، 268 ، 276 ، 278 ، 279 ، 346 ، 364 ، 369 ، 378 ، 395 ، 405 ، 423 ، 493 ، 495 ، 526 ، 530 ، 531 ، 547 ، 570 ، 653 ، 659 ، 661 ، 671 .\r\nابن حفصون 331 ، 333 ، 342 ، 344 ، 345 ، 346 ، 347 ، 349 ، 350 - 352 ، 354 ، 355 ، 360 ، 362 ، 365 ، 367 ، 373 ، 378 ، 396 ، 400 ، 401 ، 402 ، 404 ، 408 ، 525 .\r\nابن حمدون 333 .\r\nابن حوقل 267 ، 430 ، 432 .\r\nابن حيان ، ابو مروان 24 ، 40 ، 50 ، 56 ، 74 ، 82 ، 85 ، 125 ، 129 ، 135 ، 160 ، 162 ، 209 ، 214 ، 248 ، 249 ، 252 ، 254 ، 258 ، 261 ، 263 - 265 ، 269 ، 272 ، 273 ، 275 ، 279 ، 285 ، 293 ، 296 ، 297 ، 304 ، 311 ، 313 ، 315 ، 316 ، 317 ، 319 ، 320 ، 321 ، 329 ، 331 ، 333 ، 336 ، 337 ، 344 ، 450 ، 351 ، 352 ، 354 ، 355 ، 357 ، 359 ، 360 ، 363 ، 368 - 370 ، 373 ، 378 ، 380 ، 381 ، 431 ، 453 ، 481 ، 492 ، 493 ، 501 ، 506 ، 507 ، 516 ، 520 ، 566 ، 570 ، 573 ، 578 ، 581 ، 602 ، 621 ، 654 ، 661 ، 662 .\r\nابن خطاب ، ر ك : احمد بن دجم .\r\nابن الخطيب ، لسان الدين 162 ، 208 ، 213 ، 372 ، 405 ، 421 ، 422 ، 423 ، 439 ، 443 ، 477 - 479 ، 483 ، 493 ، 499 ، 500 ، 507 ، 509 ، 514 ، 525 ، 530 ، 534 ، 535 ، 542 ، 566 ، 569 ، 571 ، 572 ، 577 ، 578 ، 580 ، 681 ، 602 ، 604 ، 608 ، 614 ، 615 ، 618 ، 619 - 622 ، 624 ، 625 ، 646 ، 647 ، 649 ، 653 ، 663 ، 664 ، 657 ، 658 ، 660 ، 666 ، 567 ، 669 ، 671 ، 672 ، 673 ، 676 .\r\nابن خلدون 12 ، 14 ، 16 ، 18 ، 19 ، 20 ، 21 ، 26 ، 27 ، 33 ، 39 ، 44 ، 49 ، 50 ، 51 ، 54 ، 67 - 70 ، 82 ، 103 ، 108 ، 110 ، 121 ، 122 ، 124 - 126 ، 152 ، 153 ، 159 ، 175 ، 182 ، 211 ، 215 ، 224 ، 226 ، 231 ، 232 ، 235 ، 239 ، 241 ، 244 ، 257 ، 258 ، 263 ، 302 ، 314 ، 352 ، 359 ، 361 ، 367 ، 374 ، 377 ، 406 ، 408 ، 410 ، 417 ، 419 ، 420 ، 426 ، 427 ، 443 ، 445 ، 449 ، 452 ، 453 ، 479 ، 480 - 482 ، 485 ، 495 ، 499 ، 501 ، 521 ، 522 ، 527 ، 531 - 533 ، 538 ، 541 ، 556 ، 574 ، 580 ، 605 ، 607 ، 608 ، 618 ، 620 ، 645 ، 649 .\r\nابن خلكان 108 ، 159 .\r\nابن دحيه ، البلنسى 306 .\r\nابن دراج القسطلى ، ابو عمر 552 ، 604 ، 615 ، 622 ، 623 .\r\nابن ذرى 631 .\r\nابن ذكوان ، ابو العباس احمد بن عبد اللّه 577 ، 620 ، 630 ، 640 ، 642 .\r\nابن ذو النون 368 .\r\nابن زيدون 433 ، 434 .\r\nابن شاكر 323 .\r\nابن شكوح 318 .\r\nابن شهيد 501 .\r\nابن الطربيشه 368 .\r\nابن عبد البر 312 .\r\nابن عبدربه 352 ، 353 ، 380 .\r\n\r\n","description":"","footnote":"","page_name":" 684 ","page_number":692},
  {"content":"\r\n\r\nابن عبد الحكم 12 ، 13 ، 16 ، 18 ، 19 ، 21 ، 33 ، 44 ، 48 ، 50 ، 54 - 56 ، 71 ، 73 ، 85 ، 103 ، 109 ، 110 ، 116 ، 124 ، 126 ، 129 ، 206 ، 240 ، 339 ، 340 ، 347 ، 360 ، 453 ، 495 .\r\nابن عذارى مراكشى 21 ، 30 ، 33 ، 38 ، 42 ، 47 ، 73 ، 74 ، 76 ، 82 ، 84 ، 86 ، 88 ، 103 ، 110 ، 111 ، 118 ، 121 ، 129 ، 133 ، 138 ، 141 ، 142 ، 143 ، 160 ، 162 ، 163 ، 166 ، 170 ، 171 - 173 ، 174 ، 176 ، 200 ، 205 ، 210 ، 211 ، 215 ، 216 ، 218 ، 233 ، 240 ، 241 ، 243 - 245 ، 252 ، 260 ، 266 ، 274 ، 275 ، 282 ، 314 ، 316 ، 322 ، 325 ، 329 ، 333 ، 335 ، 336 ، 339 ، 343 ، 344 ، 346 ، 347 ، 357 ، 360 ، 365 ، 367 ، 369 ، 406 ، 408 ، 410 ، 413 ، 414 ، 416 ، 420 ، 441 ، 449 ، 452 ، 477 ، 479 ، 481 - 484 ، 491 ، 500 ، 506 ، 508 ، 510 ، 512 ، 516 ، 517 ، 519 ، 520 ، 522 ، 525 ، 527 ، 530 ، 533 ، 534 ، 540 ، 542 - 544 ، 546 ، 549 ، 556 ، 565 ، 567 ، 571 ، 572 ، 574 ، 577 ، 580 ، 602 ، 603 ، 605 - 611 ، 614 - 621 ، 629 - 632 ، 639 - 643 ، 644 ، 653 ، 657 ، 660 ، 661 ، 663 ، 667 ، 669 ، 670 ، 673 .\r\nابن العريف 575 .\r\nابن عطاف ، اسحاق بن ابراهيم العقيلى 357 ، 400 .\r\nابن عون اللّه ، ابو المطرف 608 ، 620 .\r\nابن عياش ، ابو عبد اللّه 547 ، 570 .\r\nابن غالب 220 .\r\nابن غومس 630 ، 631 .\r\nابن الفرضى 135 ، 453 .\r\nابن فرناس 270 ، 300 ، 301 ، 314 ، 339 ، 340 .\r\nابن فطيس 547 .\r\nابن قتيبه 21 .\r\nابن القط ، ر ك : احمد بن معاويه .\r\nابن القوطيه ، ابو بكر 32 ، 33 ، 56 ، 59 ، 66 ، 73 ، 135 ، 141 ، 144 ، 162 ، 165 ، 166 ، 175 ، 176 ، 180 ، 253 ، 260 ، 263 ، 265 ، 269 ، 282 ، 291 ، 295 ، 346 ، 497 ، 509 .\r\nابن كلس 537 .\r\nابن مناو 647 .\r\nابن الوليد كلبى 399 .\r\nابن ونقه 284 .\r\nابن هبيره 155 .\r\nابن يصل 425 .\r\nابن يقظان 199 .\r\nابو الاحوص ، معن بن عبد العزيز 545 .\r\nابو الاسود ، محمد بن يوسف 139 ، 170 ، 172 .\r\nابو الاصبغ 535 .\r\nابو بكر الابهرى المالكى 495 .\r\nابو بكر الزبيدى 577 .\r\nابو بكر محمد بن السليم 501 .\r\nابو بكر معاوية القرشى 497 ، 509 .\r\nابو ثور بن قسى 187 .\r\nابو جعفر المنصور 142 ، 143 ، 156 ، 174 ، 176 ، 183 ، 209 ، 210 ، 211 ، 250 ، 267 .\r\nابو الحزم جهور 656 ، 657 ، 665 .\r\nابو الحسن على بن نافع ، زرياب 301 .\r\nابو حفص بن برد 615 ، 620 .\r\nابو حفص عمر بن عيسى البلوطى 262 ، 303 .\r\nابو الحكم عمر و بن عبد اللّه ، عسكلاجه 537 .\r\nابو الخطاب عمر بن الحسن بن دحية البلنسى 305 .\r\nابو الخطار حسام بن ضرار الكلبى 59 ، 131 - 133 ، 136 - 138 .\r\nابو زكريا يحيى بن الحكم البكرى 270 .\r\nابو الشماخ 273 .\r\nابو الصباح بن يحيى اليحصبى 164 ، 177 ، 179 ، 208 .\r\nابو عامر بن شهيد 661 ، 664 .\r\nابو العباس سفاح 155 ، 156 ، 158 ، 159 .\r\nابو عبد اللّه الخشنى 495 .\r\nابو عبد اللّه مالك بن انس 245 .\r\nابو عبده حسان بن مالك 212 .\r\n\r\n","description":"","footnote":"","page_name":" 685 ","page_number":693},
  {"content":"\r\n\r\nابو عثمان عبيد اللّه بن خالد 177 .\r\nابو عثمان عبيد اللّه بن عثمان 161 ، 162 ، 163 ، 170 ، 203 ، 206 ، 208 ، 212 .\r\nابو العلاء صاعد بن الحسن البغدادى 544 ، 558 ، 575 ، 576 ، 615 ، 621 .\r\nابو على القالى 447 ، 497 ، 509 ، 575 .\r\nابو عون عبد الملك بن يزيدالازدى 155 .\r\nابو الفتوح بن ناصر 639 .\r\nابو الفرج اصفهانى 492 .\r\nابو الفداء 12 .\r\nابو الفوز نجاى صقلبى 668 .\r\nابو القاسم بن يوسف الفهرى 204 ، 205 .\r\nابو كعب بن عبد البر 253 .\r\nابو مسلم خراسانى 152 ، 153 ، 154 ، 155 ، 156 .\r\nابو معن داود بن هلال 180 .\r\nابو منصور ثعالبى 550 .\r\nابو المهاجر انصارى 16 .\r\nابو نسعه 87 .\r\nابو نور بن ابى قرة اليفرنى 672 .\r\nابو هاشم عبد اللّه 152 .\r\nابو يحيى التجيبى ، الانقر 368 .\r\nابه 59 .\r\nاپا 59 .\r\nاتاناشلد پسر تيودمير 131 .\r\nاحمد بن اسحاق 418 ، 419 .\r\nاحمد البراء 368 .\r\nاحمد بن برد 656 ، 661 .\r\nاحمد بن دجم بن خطاب 535 .\r\nاحمد بن زياد اللخمى 399 .\r\nاحمد بن سعيد ر ك : ابن حزم وزير .\r\nاحمد بن عبد اللّه 398 .\r\nاحمد بن محمد الرازى 311 و ر ك : الرازى .\r\nاحمد بن محمد بن ابى عبده 350 ، 363 ، 365 ، 403 ، 411 ، 453 .\r\nاحمد بن محمد بن حدير 570 .\r\nاحمد بن محمد بن زياد 453 .\r\nاحمد بن مسلمه 402 .\r\nاحمد بن معاويه معروف به ابن القط و المهدى 373 .\r\nاحمد بن موسى 664 .\r\nاحمد بن هاشم بن عبد العزيز 359 .\r\nاحمد بن يعلى 424 ، 425 ، 587 .\r\nادريس بن ادريس الحسنى 258 .\r\nادريس بن عبد اللّه الحسنى 653 .\r\nادريس بن على بن حمود ، المتأيد باللّه 659 ، 668 .\r\nادريس بن يحيى ، العالى 670 ، 671 ، 672 .\r\nادريس بن يحيى بن ادريس ، السامى 672 .\r\nادريسى ، الشريف 45 ، 190 ، 435 .\r\nادلبرت 467 .\r\nادواريس 391 .\r\nاديكو 39 .\r\nادرينوق 41 .\r\nارخنتا دخت عمر بن حفصون 408 .\r\nاردنيو 314 ، 320 ، 321 ، 322 ، 388 ، 389 ، 396 ، 410 ، 411 ، 424 ، 415 ، 416 ، 423 ، 424 ، 451 ، 479 ، 480 ، 481 ، 582 ، 585 ، 586 ، 587 ، 588 ، 590 ، 591 ، 593 .\r\nارذون 410 .\r\nارطباس 32 ، 59 .\r\nارمانيوس 447 .\r\nارمقند 644 .\r\nارمنگو ، كنت ، 644 .\r\nارموزنده ، دخت پلايو 229 .\r\nاروزندا 234 .\r\nازنار ، كنت 274 .\r\nازوار 395 .\r\nاژيكا 29 ، 30 .\r\nاسترابن 187 .\r\nاسحاق بن ابراهيم العقيلى ، رك : ابن عطاف .\r\nاسحاق موصلى 301 .\r\nاسحاق بن عيسى 59 .\r\nاسحاق بن محمد بن عبد اللّه البرزالى 672\r\nاسحاق بن محمد القرشى 403 .\r\nاسحاق بن المنذر 269 .\r\nاسد بن الحرث 331 .\r\nاسكات 63 .\r\nاسلم بن عبد العزيز بن هشام 453 .\r\nاسماء دخت غالب 519 .\r\n\r\n","description":"","footnote":"","page_name":" 686 ","page_number":694},
  {"content":"\r\n\r\nاسماعيل بن عباد القاضى 667 ، 669 .\r\nاسماعيل بن عبد الرحمان 453 .\r\nاسماعيل بن عبيد اللّه 124 .\r\nاسماعيل بن موسى بن لب 325 ، 326 .\r\nاشبان بن طيطش 24 .\r\nاصبغ بن سلمه 605 .\r\nاصبغ بن عبد اللّه بن وانسوس 254 .\r\nاصمعى ، عبد الملك بن كريب 296 .\r\nاصيلى 577 .\r\nافلح صاحب الخيل 492 .\r\nافلح صقلبى 654 .\r\nاگينهارد ( اينهارت ) 193 .\r\nالبيره ، راهبه 485 ، 589 ، 590 ، 591 .\r\nالبيره ( خواهر سانچو ) 605 .\r\nالتاميرا 65 ، 75 ، 87 ، 229 ، 237 ، 247 ، 290 .\r\nالده 195 .\r\nالفايده 80 .\r\nالفونسوى اول ، كاتوليكى 146 ، 230 ، 231 ، 232 ، 234 ، 235 ، 386 .\r\nآلفونسو پسر پتروس 229 .\r\nالفونسوى پنجم 556 ، 559 ، 560 ، 605 ، 607 ، 622 .\r\nالفونسوى دانشمند 34 .\r\nالفونسوى دوم ملقب به عفيف 236 ، 242 ، 251 ، 258 ، 274 ، 276 ، 279 ، 285 ، 286 ، 287 ، 592 .\r\nالفونسوى سوم 390 - 394 ، 410 .\r\nالفونسو پسر فرويلا 233 ، 234 ، 235 .\r\nالكساندر سوروس 25 .\r\nاليوا 34 .\r\nام الاصبغ خواهر عبد الرحمان 161 .\r\nالمند 59 .\r\nامير على ( مورخ ) 58 .\r\nامية بن اسحاق 420 ، 423 .\r\nاميتة بن عبد الرحمان العراقى 665 ، 666 .\r\nامية بن عبد الغافر بن ابى عبده 358 .\r\nامية بن معاوية بن هشام 274 .\r\nامية بن عبد الملك 130 ، 132 .\r\nامية بن عيسى بن شهيد 336 .\r\nامية بن قطن 175 .\r\nاوپاس 32 ، 33 ، 48 ، 59 .\r\nاوتوى كبير 449 ، 450 ، 466 ، 467 .\r\nاوتوى دوم 486 .\r\nاودو 89 ، 99 ، 104 ، 106 ، 117 ، 119 ، 144 .\r\nاوراكا دخت فرنان گونثالث 586 ، 587 ، 593 .\r\nاورليوس ، اورالى 233 ، 234 .\r\nاورسيوس‌پاولوس 446 ، 447 .\r\nاوريه 323 .\r\nاوزاعى 246 .\r\nاوكتاويوس 498 .\r\nاوگوستوس 498 .\r\nاولوخيو 290 ، 291 ، 293 ، 299 ، 315 ، 318 ، 326 .\r\nاوليور 194 .\r\nايجلونا 71 ، 72 .\r\nايلونايا 71 ، 72 .\r\nايزيدور الباجى 30 ، 31 ، 32 ، 41 ، 56 ، 61 ، 76 ، 87 ، 91 ، 105 ، 138 ، 225 .\r\nايمون 465 .\r\nايوا پسر وتيزا 59 .\r\nايوان پسر وتيزا 32 .\r\nايوب بن حبيب اللخمى 73 .\r\nايوب بن عمر بن حفصون 405 .\r\nباديس بن حبوس 496 ، 668 ، 671 ، 673 .\r\nبازيل دوم 607 .\r\nباسه 197 .\r\nبدر بن احمد 412 ، 452 .\r\nبدر الخصى الصقلبى 375 ، 403 ، 412 ، 506 .\r\nبدر غلام عبد الرحمان 160 ، 161 ، 200 ، 206 ، 208 ، 216 .\r\nبراى قرجه 530 .\r\nبرمند ، رك : برمودو .\r\nبرمودو 242 ، 236 ، 390 ، 391 ، 534 ، 540 ، 556 ، 559 ، 579 ، 592 .\r\nبرنار قديس 467 .\r\nبرنهارت ( برنهارد ) 275 .\r\nبسمول قاط 235 .\r\n\r\n","description":"","footnote":"","page_name":" 687 ","page_number":695},
  {"content":"\r\n\r\nبشر بن صفوان 83 .\r\nبشر بن مروان 20 ، 21 .\r\nبطلميوس 47 .\r\nبقى بن مخلد 296 ، 340 ، 380 .\r\nبكر بن وائل 270 .\r\nبكر بن يحيى بن بكر 356 .\r\nالبكرى ، ابو عبيد 26 ، 70 .\r\nبكير بن ماهان 153 .\r\nبلاذرى 12 ، 20 ، 44 ، 56 ، 109 ، 136 ، 353 .\r\nبلاى بن فافله 224 .\r\nبلج بن بشر القشيرى 125 ، 128 ، 129 ، 130 ، 132 ، 136 .\r\nبلكترود 80 .\r\nبلكين بن زيرى بن مناد صنهاجى 487 ، 536 ، 537 .\r\nبلقين 488 .\r\nبليزاريوس 14 .\r\nبليق 641 .\r\nبوسون 461 .\r\nبوبون 467 .\r\nبوريل ، كنت 485 ، 535 .\r\nبهار ، مادر امير عبد اللّه 348 .\r\nبهلول بن مروان 248 .\r\nبهير 310 .\r\nبيفون 467 .\r\nپپن 139 ، 140 ، 144 ، 183 ، 187 ، 285 .\r\nپتروس ، دوك 224 ، 226 ، 229 .\r\nپطرس پسر سيمون 449 .\r\nپلاسكيتا 371 .\r\nپلاگيوس 52 ، 89 ، 90 ، 118 ، 145 ، 224 ، 225 ، 226 ، 227 ، 228 ، 229 .\r\nپلاى يا بلى 351 ، 352 ، 356 ، 362 ، 556 .\r\nپيدال ، منندث 182 ، 185 ، 186 ، 189 ، 191 ، 486 ، 561 .\r\nتاجره 415 .\r\nتاسيتوس 25 .\r\nتئودورا 304 .\r\nتئودوسيوس 14 .\r\nتئودوفرد 30 ، 31 .\r\nتئوفيلوس 302 ، 303 .\r\nتدمير عبدوش 53 .\r\nالتجانى 566 .\r\nتدويليا 232 .\r\nتراژان 498 .\r\nترزا 579 ، 586 .\r\nتمام بن عامر الثقفى 337 .\r\nتمام غلام عبد الرحمان 444 .\r\nتمام بن علقمه 171 ، 173 ، 174 ، 176 ، 177 .\r\n180 ، 212 ، 233 ، 445 .\r\nتميم بن معبد الفهرى 142 .\r\nتودوالد 80 .\r\nتوده 388 .\r\nتيودا 418 ، 419 ، 422 ، 593 ، 594 .\r\nتيودومر 31 ، 39 ، 46 ، 131 ، 236 .\r\nثعلبة بن سلامة الجذامى 125 ، 130 ، 131 ، 132 .\r\nثعلبة بن عبيد الجذامى 181 ، 182 ، 183 ، 188 ، 196 ، 212 .\r\nثوابة بن سلامة الجذامى 133 .\r\nجدار بن عمرو المذحجى 163 ، 212 .\r\nجرجير ، رك : گريكوريوس\r\nجعد بن عبد الغافر 355 .\r\nجعفر رك : صبح 508 ، 493 ، 492 .\r\nجعفر بن عبد اللّه صقلبى 500 .\r\nجعفر بن عبد الغافر 354 .\r\nجعفر بن عثمان المصحفى 455 ، 481 ، 490 ، 499 ، 500 ، 501 ، 505 - 507 ، 509 - 513 ، 515 - 520 ، 564 .\r\nجعفر بن على بن حمدون الاندلسى 487 ، 529 ، 530 ، 533 ، 536 .\r\nجعفر بن عمر بن حفصون 401 ، 405 ، 406 .\r\nجمال 240 .\r\nجميله 276 .\r\nجؤذر 505 ، 506 .\r\nجورج فنلى 114 .\r\nجورزنى 449 .\r\nجوهر صقلى 426 ، 487 .\r\nجهور بن عبد الملك 453 .\r\nچنسريك 14 .\r\n\r\n","description":"","footnote":"","page_name":" 688 ","page_number":696},
  {"content":"\r\n\r\nحارث بن بزيغ 312 .\r\nحباب بن رواحة الزهرى 142 .\r\nحباسة بن ماكسن 648 .\r\nحبوس بن ماكسن 639 ، 648 ، 668 .\r\nحبوس صنهاجى 665 .\r\nحبيب بن ابى عبيدة الفهرى 72 ، 123 - 125 .\r\nحبيب الخصى 310 .\r\nحبيب بن سواده 402 .\r\nحبيب بن عبد الملك 174 ، 200 .\r\nحجاج بن يوسف 21 .\r\nالحجارى 56 ، 100 ، 105 ، 203 .\r\nحذيفة بن الاحوص القيسى 83 .\r\nحر بن عبد الرحمان الثقفى 59 ، 73 ، 74 ، 76 ، 170 ، 227 .\r\nحزم بن وهب 259 .\r\nحسان بن مالك الكلبى 163 .\r\nحسان بن النعمان الغسانى 18 ، 19 ، 21 ، 22 .\r\nحسداى بن شبروط 504 .\r\nحسن بن احمد بن عبد الودود 537 ، 538 .\r\nحسن بن عبد الغافر بن ابى عبده 294 .\r\nحسن بن على ( ع ) 653 .\r\nحسن بن فتح 614 .\r\nحسن بن قاسم 660 .\r\nحسن بن كنون 487 - 489 ، 490 ، 491 ، 537 .\r\nحسن بن يحيى المعتلى 199 ، 201 ، 669 .\r\nحسين بن على ( ع ) 132 ، 150 ، 152 ، 178 .\r\nحسين بن يحيى الانصارى 181 ، 187 ، 188 ، 189 ، 190 ، 200 .\r\nحسين مونس 264 .\r\nحشحاش 318 ، 319 .\r\nحصين بن دجن 231 .\r\nحصين العقيلى 139 ، 140 .\r\nحفص بن عمر بن حفصون 405 ، 407 .\r\nحفص بن مره 355 ، 363 .\r\nحكم بن سعيد 665 .\r\nحكم بن عبد الرحمان 266 ، 442 ، 445 ، 482 .\r\nحكم بن عمر بن حفصون 407 .\r\nحكم المستنصر 249 ، 431 ، 432 ، 437 ، 477 ، 478 ، 487 ، 488 ، 489 ، 492 ، 493 ، 494 ، 496 ، 498 - 501 ، 502 ، 505 ، 506 ، 511 ، 512 ، 519 ، 536 ، 564 ، 575 ، 576 ، 578 ، 588 ، 591 ، 594 ، 652 ، 655 .\r\nحكم بن هشام 246 - 248 ، 251 ، 252 ، 256 ، 261 ، 262 ، 265 ، 268 ، 285 ، 296 ، 301 ، 302 ، 338 ، 386 ، 458 ، 535 .\r\nحلاوه 272 .\r\nحلل 240 .\r\nحمار الجزيره رك : مروان بن محمد .\r\nحمدون بن بسيل 336 .\r\nحمود بن ميمون بن حمود 653 .\r\nالحميدى 21 ، 49 ، 50 ، 54 ، 58 ، 110 ، 566 ، 576 .\r\nالحميرى 615 .\r\nحنظلة بن صفوان الكلبى 125 ، 126 ، 131 ، 132 ، 133 ، 136 .\r\nحوراء 240 .\r\nحيوة بن ملامس الحضرمى 173 .\r\nخالد بن حبيب 124 .\r\nخالد بن حميد الزناتى 124 ، 125 .\r\nخالد بن خلدون 358 ، 359 .\r\nخالد بن عبد اللّه 212 .\r\nخالد بن الوليد 20 .\r\nخرنيمو 436 .\r\nالخشنى 296 .\r\nخلف بن حيان 570 ، 573 ، 578 .\r\nخلف بن خليفه 614 .\r\nخمينا 393 .\r\nخوله دخت جعفر بن قيس 152 .\r\nخيران 610 ، 645 ، 654 ، 656 ، 657 ، 664 .\r\nخير بن شاكر 350 .\r\nداگوبرت 78 .\r\nدحيهء غسانى 200 .\r\nدراگو 80 .\r\nدرى 444 .\r\nدنى قديس 104 .\r\nدوزى 35 ، 62 ، 123 ، 199 ، 315 ، 352 ، 365 ، 373 ، 405 ، 441 ، 497 ، 581 .\r\n\r\n","description":"","footnote":"","page_name":" 689 ","page_number":697},
  {"content":"\r\n\r\nدولثديو 326 .\r\nدوناس بن ابى روح 664 .\r\nدونياسانشا 370 .\r\nدونياماريا 559 .\r\nدهيا دخت ماتية بن تيفان 18 .\r\nديسقوريدس 446 ، 447 ، 494 ، 504 .\r\nديسم بن اسحاق 357 .\r\nذلفاء 602 ، 623 ، 624 ، 628 .\r\nذو النون بن سليمان الهوارى 330 .\r\nراجنفرد 80 .\r\nالرازى ، عيسى بن احمد 52 ، 135 ، 204 ، 248 ، 257 ، 332 .\r\nرامون بورل 605 .\r\nراميرو پسر الفونسو 386 ، 387 .\r\nراميروى اول 279 ، 281 .\r\nراميروى دوم 416 ، 418 - 420 ، 422 ، 423 ، 583 ، 584 ، 585 ، 586 ، 590 .\r\nراميرو پسر سانچو 530 .\r\nراميروى سوم 485 ، 530 ، 532 ، 533 ، 534 ، 590 .\r\nربيع 449 ، 450 .\r\nربيع اسقف 273 ، 431 .\r\nربيع بن تدلف القومس 262 ، 269 .\r\nربيع بن زيد 497 .\r\nردريك 32 ، 39 ، 40 - 42 ، 71 ، 224 .\r\nردريك طليطلى 30 ، 31 ، 32 ، 34 ، 231 .\r\nرذمير 416 .\r\nرزق بن نعمان الغسانى 172 .\r\nرذريق رك : ردريك .\r\nرذمير ، رك : راميرو .\r\nرذمير شانچه رك : راميرو پسر سانچو .\r\nرماحس بن عبد العزيز الكنانى 200 .\r\nرمله ، پسر وتيزا 59 .\r\nرنو 202 ، 474 .\r\nرولان 193 ، 194 ، 195 .\r\nرولو 484 .\r\nريچارد ، دوك نورماندى 484 .\r\nريشموند 497 .\r\nريكافرد 291 .\r\nريوتيانوس ، كنت 387 .\r\nزاوى بن زيرى بن مناد صنهاجى 612 ، 638 ، 639 ، 642 ، 655 ، 656 .\r\nزاوى بن ماكسن 648 .\r\nزخرف 246 .\r\nزرياب رك : ابو الحسن على بن نافع .\r\nزلر 114 .\r\nزهراء ، كنيز عبد الرحمان 429 .\r\nزهير عامرى 610 ، 658 ، 664 ، 668 .\r\nزهير بن قيس البلوى 17 .\r\nزياد بن افلح 505 .\r\nزيادة اللّه بن مضر الطبنى 575 .\r\nزياد بن عبد اللّه 38 .\r\nزياد بن عبد الرحمان 246 .\r\nزيرى بن عطية بن خزر 537 - 539 ، 549 ، 551 ، 552 ، 603 .\r\nزيرى بن مناد 426 ، 488 .\r\nژان دوتولوز 283 .\r\nژريمولد 80 .\r\nژيرولدوس 469 .\r\nساره 59 .\r\nسالم 560 .\r\nسانچو پسر اردنيو 583 .\r\nسانچو پسر راميرو 586 ، 587 ، 588 ، 593 .\r\nسانچو پادشاه قشتاله 560 ، 622 ، 641 ، 646 .\r\nسانچو پادشاه ليون 481 ، 485 ، 590 ، 591 .\r\nسانچو پادشاه ناوار 369 ، 371 ، 395 ، 412 ، 414 ، 416 ، 418 ، 423 ، 424 ، 451 ، 479 ، 532 ، 540 ، 579 ، 580 ، 592 ، 593 .\r\nسانچو گارسيا 485 ، 544 ، 545 ، 561 ، 594 ، 604 ، 605 ، 607 ، 617 .\r\nسانچوگارسيس 559 ، 593 .\r\nسانشا 593 .\r\nساودرا 561 .\r\nسبيعه 670 .\r\nسپاستيان شلمنقى 30 .\r\nسديف بن ميمون 158 .\r\nسسناندو 589 .\r\nسسموند 114 .\r\n\r\n","description":"","footnote":"","page_name":" 690 ","page_number":698},
  {"content":"\r\n\r\nسعدون الرعينى 252 .\r\nسعدون بن عامر السرنباقى 327 - 329 .\r\nسعيد بن ابى هند 246 .\r\nسعيد بن ايوب 439 .\r\nسعيد اليحصبى ، المطرى 176 .\r\nسعيد بن الحسين الانصارى 201 ، 241 .\r\nسعيد بن الحكم الجعفرى 501 .\r\nسعيد بن سليمان بن جودى السعدى 355 ، 356 .\r\nسعيد بن عباس القرشى 323 .\r\nسعيد بن مالك 408 ، 409 .\r\nسعيد بن محمد ، امير 312 ، 313 .\r\nسعيد بن محمد بن السليم 375 .\r\nسعيد بن مستنه 356 .\r\nسعيد بن منذر 407 .\r\nسعيد بن هذيل 400 .\r\nسفيان بن عبدربه 295 ، 380 .\r\nالسلاوى 259 ، 291 ، 538 ، 539 ، 603 .\r\nسلمة بن على بن ابى عبيده 376 .\r\nسليط بن عبد اللّه بن عباس 153 .\r\nسليمان بن حسان 446 .\r\nسليمان بن حكم ، المستعين 641 ، 642 .\r\nسليمان بن داود 48 ، 54 .\r\nسليمان بن شهاب 139 ، 231 .\r\nسليمان بن عبد الرحمان 214 ، 239 ، 241 ، 247 ، 249 ، 250 ، 258 .\r\nسليمان بن عبد الملك 54 ، 55 ، 56 ، 58 ، 71 ، 72 ، 73 ، 94 ، 149 ، 152 .\r\nسليمان بن عبدوس 232 .\r\nسليمان بن عثمان 178 .\r\nسليمان بن عمر بن حفصون 405 ، 406 ، 407 ، 408 .\r\nسليمان بن مرتين 275 ، 277 .\r\nسليمان المستعين 433 ، 643 ، 644 ، 645 ، 646 ، 649 ، 650 ، 653 ، 655 .\r\nسليمان بن المرتضى 661 .\r\nسليمان بن مطروح 243 .\r\nسليمان بن هشام 627 ، 640 ، 663 .\r\nسليمان بن هود 666 .\r\nسليمان بن يقظان الكلبى ، الاعرابى 181 ، 182 ، 183 ، 185 ، 187 - 189 ، 191 ، 192 ، 193 ، 199 ، 200 ، 216 .\r\nسليمان بن وانسوس 338 ، 376 .\r\nسمح بن مالك خولانى 74 ، 75 ، 81 ، 82 ، 91 ، 572 .\r\nسن خوان 606 .\r\nسواجات البرغواطى 672 .\r\nسوار بن حمدون القيسى 354 .\r\nسواندا ، كنت 288 .\r\nسوذى 98 .\r\nسياگريوس 77 .\r\nسيزبرت 29 ، 32 ، 59 .\r\nسيسفوط 29 .\r\nسيكودلوثينا 672 .\r\nسيلو 243 .\r\nسيمونت 71 ، 255 ، 287 ، 288 ، 289 ، 291 ، 293 ، 299 ، 404 ، 577 .\r\nسوار بن حمدون 355 .\r\nشاپور فارسى 496 .\r\nشارل پسر پپن 210 . نيز رك : شارلمان .\r\nشارل كچل 202 ، 283 ، 284 ، 338 ، 389 .\r\nشارل مارتل 57 ، 80 ، 81 ، 88 ، 89 ، 98 ، 99 ، 100 ، 104 ، 108 ، 113 ، 114 ، 118 ، 119 ، 120 ، 140 ، 144 ، 184 .\r\nشارلمان 182 ، 183 ، 184 ، 185 ، 186 ، 187 ، 189 ، 190 ، 192 ، 194 - 197 ، 199 ، 202 ، 243 ، 248 ، 250 ، 251 ، 252 ، 259 ، 535 .\r\nشريف ادريسى ، رك : ادريسى .\r\nششبرت 59 .\r\nشفاء 298 .\r\nشقنا بن عبد الواحد 178 ، 179 ، 181 .\r\nشمر بن ذى الجوشن 132 .\r\nشنت ياقوب 556 .\r\nشنت يوانس ، رك : سن‌خوان .\r\nشنجول ، رك : عبد الرحمان بن المنصور .\r\nشهرستانى 152 .\r\nشهسوار اندلس 141 .\r\nشهيد بن عيسى 212 .\r\nشيلدبراند 119 .\r\nشيلدريك 140\r\n\r\n","description":"","footnote":"","page_name":" 691 ","page_number":699},
  {"content":"\r\n\r\nصاعد البغدادى ، رك : ابو العلاء صاعد .\r\nصالح بن على 156 .\r\nصبح 492 ، 493 ، 499 ، 508 - 514 ، 517 ، 527 ، 528 ، 547 - 550 .\r\nصقر قريش 210 و نيز رك : عبد الرحمان الداخل .\r\nصميل بن حاتم 132 ، 133 ، 136 ، 137 ، 138 ، 141 ، 142 ، 143 ، 144 ، 162 ، 163 ، 165 ، 167 ، 169 ، 170 ، 171 ، 172 .\r\nالضبى 49 ، 85 ، 103 ، 110 .\r\nضحاك بن قيس الفهرى 165 .\r\nطارق بن زياد الليثى 22 ، 38 ، 41 ، 42 ، 44 ، 45 ، 46 ، 48 ، 49 ، 50 ، 52 ، 55 ، 58 ، 87 ، 226 ، 554 .\r\nطالوت الفقيه 253 .\r\nطالوت المعافرى 260 .\r\nطبرى ، محمد بن جرير 12 ، 16 ، 20 ، 41 ، 109 .\r\nطرفه 610 ، 611 .\r\nطروب 295 ، 298 ، 310 .\r\nطريف بن مالك 37 ، 45 .\r\nطوطه ، رك : تيودا .\r\nالطويل رك : عبد الملك الطويل .\r\nالظافر بحول اللّه ، رك : سليمان المستعين - عاصم بن عاصم بن مسلمة الثقفى 212 .\r\nعامر بن عامر 332 .\r\nعامر بن عمرو بن وهب العبدرى 142 ، 143 .\r\nعامر بن فتوح الفائقى 655 .\r\nعايشه بنت احمد 496 .\r\nعباس بن عبد اللّه 269 .\r\nعباس بن عبد العزيز القرشى 399 .\r\nعباس بن عبد الملك 152 .\r\nعباس بن فرناس ، رك : ابن فرناس\r\nعباس بن ناصح الثقفى 258 ، 259 ، 269 ، 302 .\r\nعباس بن وليد ، الطبلى 284 .\r\nعبد الاعلى بن وهب 296 .\r\nعبد اللّه بن ابان 208 .\r\nعبد اللّه بن ابى عامر ، عسكلاجه 622 ، 626 ، 628 .\r\nعبد اللّه بن بدر 439 .\r\nعبد اللّه البلنسى 240 ، 241 ، 247 ، 248 ، 249 ، 250 ، 258 ، 261 ، 273 .\r\nعبد اللّه بن حجاج 358 ، 359 .\r\nعبد اللّه بن حسان 20 .\r\nعبد اللّه بن خالد 161 ، 162 ، 163 ، 208 .\r\nعبد اللّه بن الزبير 15 ، 17 ، 165 .\r\nعبد اللّه بن سعد بن ابى سرح 12 ، 13 .\r\nعبد اللّه الشاليه 400 .\r\nعبد اللّه بن الشمر بن نمير 300 .\r\nعبد اللّه بن طاهر 262 .\r\nعبد اللّه بن عبد الرحمان 298 ، 310 ، 311 ، 442 ، 458 .\r\nعبد اللّه بن عبد العزيز ، المروانى 542 ، 544 ، 545 .\r\nعبد اللّه بن عبد الملك 22 ، 376 .\r\nعبد اللّه بن عثمان 178 ، 242 .\r\nعبد اللّه بن على 156 ، 158 ، 159 ، 217 .\r\nعبد اللّه بن قاسم 485 ، 665 .\r\nعبد اللّه بن قرلمان بن بدر 277 .\r\nعبد اللّه بن قطن 121 .\r\nعبد اللّه بن كليب 282 .\r\nعبد اللّه بن لب 37 .\r\nعبد اللّه بن محمد بن ابى عامر 540 ، 542 ، 543 .\r\nعبد اللّه بن محمد بن ابى عبده 351 .\r\nعبد اللّه بن محمد بن اميه 296 .\r\nعبد اللّه بن محمد الزجالى 453 .\r\nعبد اللّه بن محمد بن عبد الرحمان 327 ، 341 ، 346 ، 348 - 350 ، 355 ، 357 ، 359 ، 364 ، 374 ، 375 ، 381 ، 396 ، 397 .\r\nعبد اللّه بن محمد بن لب 369 ، 415 .\r\nعبد اللّه بن مروان 15 ، 20 .\r\nعبد اللّه بن مسلمه 627 .\r\nعبد اللّه بن موسى بن نصير 23 ، 56 ، 72 ، 73 .\r\nعبد اللّه بن يوسف 170 ، 171 .\r\nعبد اللّه بن يحيى 284 .\r\nعبد الجبار بن مغيره 627 ، 628 .\r\nعبد الحميد بن بسيل 270 ، 407 .\r\nعبد الحميد بن مغيث 335 .\r\nعبد الرحمان بن ابراهيم 361 ، 401 .\r\nعبد الرحمان بن امية بن شهيد 343 ، 375 .\r\nعبد الرحمان بن حبيب الفهرى 125 ، 130 ، 133 ، 135 ، 136 ، 161 ، 174 ، 198 .\r\n\r\n","description":"","footnote":"","page_name":" 692 ","page_number":700},
  {"content":"\r\n\r\nعبد الرحمان بن حبيب الصقلبى 184 ، 198 ، 199 .\r\nعبد الرحمان بن حمدون بن ابى عبده 376 .\r\nعبد الرحمان الداخل ، رك : عبد الرحمان بن معاويه .\r\nعبد الرحمان بن عمر بن حفصون 405 ، 406 .\r\nعبد الرحمان بن حكم 265 ، 266 ، 268 ، 269 ، 271 ، 273 ، 275 ، 277 ، 279 ، 280 ، 281 - 284 ، 286 ، 290 ، 291 ، 293 ، 296 - 305 ، 309 ، 310 ، 315 ، 318 ، 337 ، 374 ، 386 ، 387 ، 388 ، 397 ، 459 ، 483 ، 503 ، 509 ، 510 .\r\nعبد الرحمان بن رستم 294 .\r\nعبد اللّه بن رماحس 484 .\r\nعبد الرحمان بن عبد العزير تجيبى 368 .\r\nعبد الرحمان الغافقى 82 ، 85 ، 89 ، 91 ، 98 - 100 ، 102 - 104 ، 106 ، 107 ، 109 - 111 ، 113 ، 114 ، 117 ، 228 .\r\nعبد الرحمان بن علقمة اللخمى 119 ، 130 ، 132 ، 133 ، 142 ، 144 .\r\nعبد الرحمان بن غانم 336 .\r\nعبد الرحمان بن محمد 656 - 658 ، 665 .\r\nعبد الرحمان بن مروان الجليقى 323 ، 326 - 329 ، 330 ، 357 ، 366 .\r\nعبد الرحمان بن مسلم 153 .\r\nعبد الرحمان بن معاوية بن هشام ، الداخل 143 ، 160 - 174 ، 176 - 179 ، 180 ، 182 ، 188 ، 196 ، 198 - 211 ، 213 - 221 ، 231 - 233 ، 235 ، 238 ، 239 ، 240 ، 245 - 247 ، 255 ، 257 ، 266 ، 267 ، 269 ، 273 ، 294 ، 299 ، 306 ، 338 ، 339 ، 358 ، 426 ، 442 ، 452 ، 457 ، 478 ، 498 ، 502 ، 544 ، 563 ، 600 .\r\nعبد الرحمان بن مقانا 670 .\r\nعبد الرحمان بن المنصور ، ابو المطرف ، شنجول 546 ، 557 ، 579 ، 609 ، 613 ، 617 - 620 ، 622 - 624 ، 629 - 632 .\r\nعبد الرحمان بن مطرف التجيبى 541 ، 542 .\r\nعبد الرحمان الناصر 211 ، 213 ، 283 ، 294 ، 298 ، 299 ، 357 ، 361 ، 367 ، 368 ، 372 ، 376 ، 378 ، 380 ، 396 ، 397 - 399 ، 400 - 403 ، 406 - 415 ، 417 ، 419 - 424 ، 426 - 431 ، 438 - 441 ، 443 - 445 ، 447 - 449 ، 451 ، 452 ، 454 ، 455 ، 466 ، 478 ، 479 ، 482 ، 494 ، 497 ، 500 ، 501 ، 504 ، 505 ، 512 ، 536 ، 544 ، 563 ، 571 ، 575 ، 578 ، 580 ، 582 ، 584 - 587 ، 593 ، 594 ، 665 .\r\nعبد الرحمان بن هشام بن عبد الجبار المستظهر 661 - 663 .\r\nعبد الرحمان بن يوسف الفهرى 229 .\r\nعبد السلام بن بسيل الرومى 212 .\r\nعبد السلام بن يزيد بن هشام 202 ، 203 ، 208 .\r\nعبد العزيز بن عباس 332 .\r\nعبد العزيز بن عبد الرحمان 495 ، 621 .\r\nعبد العزيز بن مروان 20 - 22 .\r\nعبد العزيز بن موسى بن نصير 53 ، 54 ، 56 ، 71 - 73 ، 131 .\r\nعبد الغافر بن عبد العزيز 324 .\r\nعبد الغافر اليحصبى 179 ، 180 .\r\nعبد الغافر اليمانى 173 .\r\nعبد القادر بن ابان بن عبد اللّه 244 .\r\nعبد القاهر بغدادى 152 .\r\nعبد الكريم بن مهران غسانى 212 .\r\nعبد الكريم عبد الواحد بن مغيث 244 ، 247 ، 248 ، 259 ، 261 ، 269 ، 273 ، 295 ، 386 .\r\nعبد الملك بن ابى الجواد 357 .\r\nعبد الملك بن ادريس الجزيرى 611 .\r\nعبد الملك بن ادريس الخولانى ، ابو مروان 570 .\r\nعبد الملك بن بشر بن عبد الملك 218 .\r\nعبد الملك بن جهور 380 ، 453 .\r\nعبد الملك بن حبيب 296 .\r\nعبد الملك بن سعيد المرادى 481 .\r\nعبد الملك بن شهيد 380 ، 453 ، 569 ، 570 .\r\nعبد الملك بن شبريط الطويل 369 ، 370 ، 371 .\r\nعبد الملك بن عامر المعافرى 509 .\r\nعبد الملك بن العباس القرشى 321 .\r\nعبد الملك بن عبد اللّه بن اميه 338 ، 359 ، 377 .\r\nعبد الملك بن عبد الواحد بن مغيث 242 ، 458 .\r\n\r\n","description":"","footnote":"","page_name":" 693 ","page_number":701},
  {"content":"\r\n\r\nعبد الملك بن عمر بن مروان 171 ، 176 .\r\nعبد الملك بن عيسى ، ابو عامر 611 ، 613 .\r\nعبد الملك بن قطن الفهرى 116 ، 117 ، 125 ، 127 - 129 .\r\nعبد الملك بن مروان 17 ، 19 ، 20 ، 21 ، 22 ، 210 ، 212 .\r\nعبد الملك المروانى 211 .\r\nعبد الملك بن مغيث 244 .\r\nعبد الملك بن المنصور المظفر 537 ، 540 ، 541 ، 545 ، 549 ، 551 - 553 ، 557 ، 562 ، 578 ، 601 - 603 ، 606 - 609 ، 610 ، 612 ، 613 ، 615 ، 616 ، 624 ، 632 .\r\nعبد الملك بن هشام 245 .\r\nعبد الواحد بن اسحاق الضبى 301 .\r\nعبد الواحد روطى 325 .\r\nعبد الواحد المراكشى 33 ، 240 ، 247 ، 263 ، 266 ، 508 ، 545 ، 566 ، 567 ، 576 ، 651 ، 653 ، 661 ، 670 ، 673 .\r\nعبد الواحد بن مغيث 243 .\r\nعبد الواحد بن يزيد الهوارى 126 .\r\nعبد الواحد بن يزيد الاسكندرانى 294 .\r\nعبدون بن خزرون 672 .\r\nعبد الوهاب بن احمد بن مغيث 323 ، 324 .\r\nعبد الوهاب بن عباس 269 .\r\nعبد الوهاب بن عبد الرؤف 350 .\r\nعبده 579 ، 617 .\r\nعبيد اللّه بن ابان بن معاويه 202 .\r\nعبيد اللّه بن امية الشاليه 356 .\r\nعبيد اللّه بن الحبحاب 110 ، 117 ، 122 ، 124 .\r\nعبيد اللّه بن الشمر 301 .\r\nعبيد اللّه بن عبد اللّه البلنسى 275 .\r\nعبيد اللّه بن عثمان 180 ، 300 .\r\nعبيد اللّه بن قرلمان بن بدر 300 .\r\nعبيد اللّه بن محمد بن ابى عبده 352 .\r\nعبيد اللّه المهدى ، فاطمى 424 ، 425 .\r\nعبيد اللّه بن يحيى بن ادريس الخالدى 380 .\r\nعبيدة بن حميد 255 ، 256 .\r\nعبيدة بن عبد الرحمان السلمى 83 ، 85 ، 109 ، 110 .\r\nعثمان بن ابى نسعة الخثعمى 83 ، 87 ، 88 ، 106 ، 228 .\r\nعثمان بن عفان 15 .\r\nعثمان بن عمرون 357 .\r\nعثمان بن نصر 403 .\r\nعروة بن الوليد 141 ، 142 .\r\nعزرة بن عبد اللّه الفهرى 83 ، 174 .\r\nالعزيز باللّه فاطمى 491 ، 536 ، 537 .\r\nعصام الخولانى 374 .\r\nعقبة بن الحجاج السلولى 117 - 121 ، 127 ، 228 .\r\nعقبة بن نافع 12 ، 16 ، 17 .\r\nعكاشة الفزارى 126 .\r\nعكى 347 .\r\nعلاء بن مغيث اليحصبى 174 ، 175 ، 176 ، 199 ، 231 .\r\nعلقمة اللخمى 90 ، 163 ، 164 .\r\nعلى بن ابى طالب ( ع ) 15 ، 150 ، 151 ، 152 ، 156 .\r\nعلى بن الحسين ( ع ) 152 .\r\nعلى بن حمدون ، الاندلسى 487 ، 570 .\r\nعلى بن حمود الحسنى 649 ، 653 - 657 .\r\nعلى بن عبد الرحمان بن هذيل 39 .\r\nعلى بن وداعه 647 .\r\nعمر بن حفصون رك . ابن حفصون .\r\nعمر بن الخطاب 11 ، 20 .\r\nعمر بن خلدون 331 .\r\nعمر بن طالوت 179 .\r\nعمر بن عبد العزيز 74 ، 75 ، 82 ، 240 .\r\nعمر بن عبيد اللّه 124 .\r\nعمرو بن ابى الحباب 571 .\r\nعمرو بن العاص 11 ، 12 .\r\nعمرو بن عبد اللّه بن ابى عامر 518 ، 537 .\r\nعمرو بن الطويل 371 .\r\nعمروس بن عمرو بن عمروس 323 ، 324 .\r\nعمروس بن يوسف 256 ، 257 ، 323 .\r\nعمريل 492 .\r\nعنبر 645 .\r\nعنبسة بن سحيم 82 ، 83 .\r\nعيسى بن احمد الرازى 282 ، 310 ، 311 ، 313 ، 324 ، 329 ، 332 ، 378 .\r\n\r\n","description":"","footnote":"","page_name":" 694 ","page_number":702},
  {"content":"\r\n\r\nعيسى بن الحسن بن ابى عبده 312 ، 318 ، 321 ، 336 .\r\nعيسى بن دينار 246 ، 253 ، 296 ، 340 .\r\nعيسى بن سعيد القطاع 553 ، 570 ، 610 ، 614 ، 624 .\r\nعيسى بن شهيد 282 ، 283 ، 294 ، 295 ، 309 - 311 .\r\nعيسى بن فطيس 501 ، 569 .\r\nعيسى بن مزاحم 59 .\r\nعيسى بن مساور 164 .\r\nعيسى بن منصور 485 .\r\nعيشون بن سليمان 190 - 192 ، 200 ، 201 ، 345 .\r\nغالب بن تمام بن علقمه 201 .\r\nعالب بن عبد الرحمان 425 ، 489 ، 490 ، 492 ، 501 ، 530 ، 517 ، 518 ، 519 ، 528 ، 529 ، 531 ، 532 ، 548 ، 570 ، 591 .\r\nغريب بن عبد اللّه 265 .\r\nالغزيرى 52 ، 53 ، 213 .\r\nغليالم بن برباط بن غليالم 283 .\r\nعمر بن يزيد بن عبد الملك 217 .\r\nغندشلب 589 .\r\nغياث بن علقمة اللخمى 175 ، 176 .\r\nغيطشه 39 و نيز رك : وتيزا\r\nفائق 505 ، 506 ، 515 ، 516 .\r\nفاتن 576 ، 626 .\r\nفاطمه ( ع ) 178 .\r\nفاويلا 145 ، 146 ، 224 ، 229 .\r\nفتح بن خاقان 435 ، 580 .\r\nفتح بن موسى بن ذو النون 368 ، 399 .\r\nفخر 298 .\r\nفران غنصالص 479 ، 585 .\r\nفرتون انيكيز 284 ، 368 .\r\nفرتون پسر گارسيا 320 ، 396 .\r\nفرتون بن موسى 325 .\r\nفردلند بن غندشلب 479 ، 538 .\r\nفرنان گونثالث 482 ، 485 ، 585 - 588 ، 590 ، 593 ، 594 .\r\nفرنان لينيز 485 .\r\nفلورا 291 - 293 .\r\nفلوراندالاكاوا 33 .\r\nفون شلگل 113 .\r\nفورتونيو بن الطويل 371 .\r\nفرويلا 88 ، 230 - 235 ، 390 ، 391 ، 393 ، 416 .\r\nفرويله ، رك : به فرويلا .\r\nقاسم بن حمود ، المستعلى 649 ، 653 ، 658 - 660 ، 667 ، 670 .\r\nقائد السلمى 200 .\r\nالقائم فاطمى 425 .\r\nقارله 100 .\r\nقاسم بن عبد الرحمان 346 ، 505 .\r\nقاسم بن محمد بن عبد الرحمان 377 .\r\nقاسم بن محمد بن قاسم بن ادريس 487 .\r\nقاسم بن مطرف بن ذو النون 482 .\r\nقاسم بن يوسف 172 .\r\nقاضى بن محمد 442 .\r\nقسطنطين بزرگ 25 ، 27 ، 70 .\r\nقسطنطين هفتم ، ارغوانى 445 ، 446 ، 448 .\r\nقطن بن عبد الملك بن قطن 130 ، 132 .\r\nقومس 269 ، 278 .\r\nكاردناس 65 .\r\nكاردون 108 .\r\nكارل كبير رك : شارلمان .\r\nكارلوس 185 ، 189 .\r\nكاوا فلورندا 34 .\r\nكاهنه 18 ، 19 .\r\nكريب بن عثمان بن خلدون 358 ، 359 ، 366 .\r\nكسيلة بن لمزم 16 ، 17 .\r\nكلوتر 78 .\r\nكلثوم بن حبيب 125 .\r\nكلثوم بن عياض القشيرى 125 ، 128 ، 129 .\r\nكلوويس 77 ، 78 ، 96 .\r\nكليب بن عبد الرحمان 253 .\r\nكنانة بن سعيد 180 .\r\nكنت داسنار 370 .\r\nكنت قسى كوتى 278 ، 323 .\r\nكنراد 465 .\r\nكنستانس 465 .\r\nكنده 34 ، 85 ، 173 .\r\n\r\n","description":"","footnote":"","page_name":" 695 ","page_number":703},
  {"content":"\r\n\r\nكودرا 371 ، 561 .\r\nكونتن ازنار 274 .\r\nگاتون كنت ، 314 ، 371 .\r\nگارسيا پسر الفونسو 393 .\r\nگارسيا انيكيز 395 ، 396 .\r\nگارسيا ( امير ناوار ) 278 ، 279 ، 319 ، 321 ، 389 ، 586 .\r\nگارسيا سانچو 396 ، 418 ، 590 .\r\nگارسيا سانشز 482 ، 559 ، 587 ، 589 ، 593 ، 594 .\r\nگارسيا فرناندز 485 ، 491 ، 532 ، 543 - 545 ، 559 ، 561 ، 592 .\r\nگانلون ، كنت مايانس 195 ، 196 .\r\nگاين گوس 63 .\r\nگرتيوس 302 .\r\nگرنوبل 464 ، 467 .\r\nگريگورى 112 .\r\nگريگوريوس 12 ، 13 .\r\nگوسالووس 393 .\r\nگومث ، قومس 341 .\r\nگومث بن انطونيا 291 ، 296 .\r\nگونثالث 479 ، 480 ، 491 .\r\nگونثالث بالانثيا 561 .\r\nگوندسالوو سانشز 589 ، 590 .\r\nگونزالو گونثالث 541 .\r\nگيبون ، ادوارد 35 ، 39 ، 40 ، 47 ، 51 ، 112 ، 113 .\r\nگيوم ، كنت دوتولوز 252 ، 275 ، 468 .\r\nلافونته ، مودستو 497 ، 498 ، 559 ، 560 .\r\nلامبجيا ( مننيا ، نومرانا ) 88 - 90 .\r\nلئون 114 .\r\nلب بن زكريا بن عمروس 323 .\r\nلب بن طربيشه 408 .\r\nلب بن محمد بن لب 363 ، 367 ، 370 ، 374 ، 396 .\r\nلب بن موسى 321 .\r\nلذريق بن‌قارله 39 ، 257 .\r\nلوقا تطيلى 32 .\r\nلوكرسيا 318 ، 326 .\r\nلويى پسر بوسون 461 .\r\nلويى پسر شارلمان 248 ، 252 ، 257 ، 275 ، 285 ، 449 ، 459 .\r\nلوى پروونسال 248 ، 304 ، 398 ، 488 .\r\nلويس 243 .\r\nليث بن سعد 296 .\r\nلين پول 62 .\r\nماجلونه 73 .\r\nمارسيل 194 .\r\nماركوس اورليوس 498 .\r\nماريا 292 ، 293 ، 398 .\r\nماريانا 90 ، 281 ، 560 .\r\nماسدى 32 .\r\nماسون 84 .\r\nماكياولى 208 ، 264 .\r\nمالك بن انس 246 .\r\nمالك بن يزيد بن يحيى التجيبى 253 .\r\nمأمون 262 ، 303 .\r\nمؤمره 298 .\r\nمؤمن بن سعيد 270 ، 340 .\r\nمجاهد عامرى 469 ، 610 ، 653 .\r\nمحمد بن ابراهيم بن حجاج 361 ، 402 .\r\nمحمد بن ابى جمعه 577 .\r\nمحمد بن ابى سليمان الزجالى 296 .\r\nمحمد بن ابى عامر ، المنصور 220 ، 221 ، 231 ، 428 ، 432 ، 479 ، 499 ، 505 - 507 ، 510 - 518 ، 520 ، 522 ، 525 ، 527 ، 528 ، 530 - 538 ، 540 ، 541 ، 543 ، 544 ، 546 - 549 ، 551 ، 553 ، 554 ، 558 - 563 ، 565 - 568 ، 571 ، 572 ، 574 - 576 ، 581 ، 591 ، 592 ، 594 ، 601 ، 603 ، 606 ، 610 ، 611 ، 616 ، 625 ، 629 ، 645 ، 652 ، 653 .\r\nمحمد بن ابى عبده 375 .\r\nمحمد بن احمد الرازى 282 .\r\nمحمد بن ادريس المستعلى 672 ، 673 .\r\nمحمد بن ادريس بن على بن حمود ، المهدى 671 .\r\nمحمد بن اسماعيل بن عباد 660 ، 667 ، 669 ، 671 .\r\nمحمد بن اسماعيل بن موسى 368 .\r\nمحمد بن اضحى الهمدانى 356 .\r\n\r\n","description":"","footnote":"","page_name":" 696 ","page_number":704},
  {"content":"\r\n\r\nمحمد بن بشير 266 .\r\nمحمد بن تاكيت المصمودى 366 .\r\nمحمد التجيبى 482 .\r\nمحمد بن جعفر بن عثمان 518 .\r\nمحمد بن جهور 569 .\r\nمحمد بن حارث 296 .\r\nمحمد بن حجاج 401 .\r\nمحمد بن الحسين 451 .\r\nمحمد بن حفص بن جابر 570 .\r\nمحمد بن حكم 326 .\r\nمحمد بن حنفيه 152 .\r\nمحمد بن الخير 488 .\r\nمحمد بن دراج القسطلى ، ابو عمر 550 .\r\nمحمد بن رستم 277 ، 282 .\r\nمحمد بن السليم 294 .\r\nمحمد بن سليمان 296 ، 649 .\r\nمحمد بن عبد اللّه ، رسول خدا ( ص ) 92 ، 97 ، 152 ، 178 ، 290 ، 291 .\r\nمحمد بن عبد اللّه الاشجعى 85 .\r\nمحمد بن عبد اللّه البرزالى 667 ، 669 .\r\nمحمد عبد اللّه عنان 439 .\r\nمحمد بن عبد اللّه بن محمد بن ابى عامر 509 .\r\nمحمود بن عبد الجبار 277 .\r\nمحمد بن عبد الرحمان 270 ، 279 ، 309 - 314 ، 316 - 318 ، 320 ، 330 ، 334 ، 338 - 341 ، 344 ، 362 ، 388 - 390 ، 392 ، 393 ، 453 ، 494 ، 517 ، 663 ، 664 .\r\nمحمد بن عبد السلام بن بسيل 294 .\r\nمحمد بن عبد السلام الخشنى 340\r\nمحمد بن عبد الملك بن شبريط ، الطويل 369 ، 370 ، 371 ، 396 .\r\nمحمد بن عبيد اللّه الحبحاب 110 .\r\nمحمد العراقى 661 .\r\nمحمد بن على بن عبد اللّه بن عباس 152 ، 153 .\r\nمحمد بن عيسى بن ابى عبده 376 .\r\nمحمد بن عمر بن لبابه 34 .\r\nمحمد بن الفرضى 659 .\r\nمحمد بن قاسم بن طملس 488 ، 489 .\r\nمحمد بن قاسم بن حمود 660 ، 671 ، 672 .\r\nمحمد بن قاسم المروائى 253 .\r\nمحمد بن قاسم الواثق 673 .\r\nمحمد بن لب بن موسى 325 ، 326 ، 333 ، 343 ، 363 ، 367 - 369 ، 391 - 393 ، 526 .\r\nمحمد بن محمد بن ابى زيد 399 .\r\nمحمد بن مغيره 627 .\r\nمحمد بن موسى بن موسى 316 .\r\nمحمد بن وضاح 296 .\r\nمحمد بن هشام التجيبى 418 ، 422 .\r\nمحمد بن هشام بن عبد الجبار المهدى 624 - 631 ، 637 ، 639 ، 640 ، 641 ، 643 - 646 ، 652 ، 653 .\r\nمحمد بن يزيد 73 .\r\nمحمد بن يعلى زناتى 629 .\r\nمحمد بن يوسف الحجارى 496 .\r\nمحمد بن يوسف الفهرى ، ابو الاسود 171 ، ؟ ؟ ؟ 19 ، 203 ، 204 .\r\nمحمد بن يوسف بن مطروح 296 .\r\nمحمد بن عبد الجبار بن راحله 275 .\r\nمحيى الدين بن عربى 434 .\r\nالمراكشى ، رك : عبد الواحد .\r\nمراجل 303 .\r\nالمرتضى رك : عبد الرحمان بن محمد .\r\nمروان الجعدى ، رك : مروان بن محمد .\r\nمروان بن الحكم 165 .\r\nمروان بن محمد ، الحمار 154 - 156 .\r\nمروان بن يونس جليقى 326 ، 358 .\r\nالمستظهر باللّه رك : عبد الرحمان بن هشام .\r\nالمستعلى باللّه ، رك : قاسم بن حمود .\r\nالمستعين باللّه رك : سليمان بن حكم 642 .\r\nالمستنصر باللّه ، رك : حسن بن يحيى .\r\nالمستنصر باللّه فاطمى 252 .\r\nمسعود بن عبد اللّه 316 .\r\nمسعودى ( مورخ ) 154 ، 212 ، 421 .\r\nمسلم بن عقبة المرى 128 ، 150 .\r\nمسلم بن مخلد 16 .\r\nمسلم بن مطرف 313 .\r\nمطرف بن ذو النون 368 .\r\nمطرف بن عبد اللّه 359 ، 376 ، 377 ، 397 .\r\nمطرف بن عبد الرحمان 279 ، 298 .\r\n\r\n","description":"","footnote":"","page_name":" 697 ","page_number":705},
  {"content":"\r\n\r\nمطرف بن عيسى الغسانى 495 .\r\nمطرف بن لب 368 .\r\nمطرف بن مندف التجيبى 418 .\r\nمطرف بن موسى 324 .\r\nمطروح بن سليمان بن يقظان 190 - 192 ، 242 .\r\nمطرى 177 .\r\nمظفر بن موسى بن ذو النون 330 .\r\nمعاوية بن ابى سفيان 15 ، 20 ، 206 ، 210 .\r\nمعاوية بن حديج التجيبى 15 .\r\nمعاوية بن لب 485 .\r\nمعاوية بن هشام 160 ، 241 ، 334 .\r\nمعاوية بن هشام الشبينسى 282 ، 311 .\r\nالمعتصم باللّه عباسى 303 .\r\nمعتصم بن صمادح 673 .\r\nالمعتلى باللّه ، رك : يحيى بن على بن حمود 659 ، 661 .\r\nمعتمد بن عباد 435 .\r\nالمعز لدين اللّه 425 ، 426 ، 487 ، 488 .\r\nالمعز بن المنصور 603 .\r\nمعز بن زيرى 553 ، 560 .\r\nمعن بن عبد العزيز 556 .\r\nمغيث رومى 46 ، 50 ، 55 ، 58 ، 212 ، 243 ، 295 .\r\nمغيرة بن حكم 265 .\r\nمغيرة بن عبد الرحمان 515 ، 520 .\r\nمغيرة بن الوليد بن معاويه 202 ، 203 ، 208 .\r\nالمقتدر باللّه عباسى 527 .\r\nالمقرى 39 ، 40 ، 44 ، 50 ، 51 ، 56 ، 57 ، 59 ، 73 ، 82 ، 83 ، 85 ، 86 ، 109 ، 111 ، 116 ، 118 ، 119 ، 129 ، 132 ، 133 ، 136 ، 137 ، 141 ، 144 ، 160 ، 162 ، 166 ، 170 ، 172 ، 176 ، 177 ، 203 ، 207 ، 209 ، 214 - 216 ، 218 ، 220 ، 225 ، 226 ، 233 ، 243 ، 247 ، 260 ، 264 ، 267 ، 300 ، 302 ، 306 ، 310 ، 422 ، 426 ، 441 ، 453 ، 455 ، 498 ، 499 ، 510 ، 519 ، 522 ، 527 ، 549 ، 572 ، 580 ، 603 ، 609 ، 655 ، 656 ، 671 .\r\nمكحول بن عمر 323 ، 327 .\r\nملشور آنتونيا 331 .\r\nمنذر بن ابراهيم 356 .\r\nمنذر بن سعيد البلوطى 447 ، 448 ، 453 ، 501 .\r\nمنذر بن عبد الرحمان 279 ، 321 ، 329 ، 330 .\r\nمنذر بن محمد 316 ، 325 ، 326 ، 330 ، 333 ، 334 ، 342 ، 343 ، 346 - 348 .\r\nمنذر بن يحيى التجيبى 650 ، 656 - 658 .\r\nالمنصور ، رك : محمد بن ابى عامر .\r\nمنصور الخصى 212 .\r\nمنندو گونثالث 559 ، 560 .\r\nمننديث گونثالث 592 ، 605 .\r\nمنوزا ، رك : منوسه .\r\nمنوسه 84 ، 86 - 90 ، 229 .\r\nمنينا 88 .\r\nموجيتوس ، رك : مجاهد عامرى .\r\nمورقاط ، رك : مورگات .\r\nمورگات 234 ، 235 .\r\nمورنتوس 119 ، 120 .\r\nموسى بن ابى العافيه 425 .\r\nموسى بن حنوش ، ربى 504 .\r\nموسى الرازى 513 .\r\nموسى بن سالم الخولانى 253 ، 260 .\r\nموسيتو 469 و رك : مجاهد عامرى .\r\nموسى بن الطويل 371 .\r\nموسى بن فرتون بن قسى 241 ، 395 .\r\nموسى بن فرقوق 241 .\r\nموسى بن محمد بن حدير 399 ، 453 .\r\nموسى بن موسى بن فرتون بن قسى ، قسوى 277 ، 278 ، 283 - 285 ، 316 ، 320 ، 321 ، 389 ، 395 ، 396 ، 459 .\r\nموسى بن نصير اللخمى 20 ، 23 ، 32 ، 33 ، 36 ، 39 ، 42 ، 49 - 53 ، 55 ، 56 - 58 ، 71 ، 72 ، 74 ، 87 ، 94 ، 97 ، 100 ، 226 .\r\nمونيا 233 ، 234 .\r\nمونتيخار 34 .\r\nمونز 86 و نيز رك : منوسه .\r\nمهرجان 478 ، 479 .\r\nميخائيل پسر تئوفيلوس 304 .\r\nميسرة الفتى 277 .\r\nميسرة المدغرى 124 .\r\n\r\n","description":"","footnote":"","page_name":" 698 ","page_number":706},
  {"content":"\r\n\r\nميسور 453 .\r\nميشله 114 .\r\nميللر 445 .\r\nالناصر ، رك : عبد الرحمان الناصر .\r\nنجا حاجب 669 .\r\nنجدهء صقلبى 420 ، 422 ، 453 .\r\nنصر ، صاحب منية نصر 268 .\r\nنصر الخصى 282 ، 295 ، 298 ، 310 .\r\nنصر ، ابو الفتوح 297 .\r\nنصر بن سيار 154 ، 155 .\r\nنصر المظفرى 627 .\r\nنصير 20 .\r\nنود ملكهء نرمان 305 .\r\nنونيو ، كنت 391 .\r\nنيقولا 447 .\r\nواضح حاجب 433 ، 499 ، 551 - 553 ، 603 ، 604 ، 610 ، 639 ، 641 ، 643 ، 644 ، 645 ، 647 ، 654 .\r\nالواقدى 41 ، 109 .\r\nواليا 26 .\r\nوامبا 32 .\r\nوانسوس 161 .\r\nوتيزا 30 - 33 ، 39 ، 48 ، 59 ، 224 ، 227 .\r\nولاده 664 .\r\nولتر 35 .\r\nوليد بن حكم 277 .\r\nوليد بن عبد الملك 19 ، 21 ، 37 ، 43 ، 46 ، 50 ، 52 ، 54 ، 149 ، 152 ، 161 .\r\nوليد بن غانم 337 .\r\nوليد الكلبى 399 .\r\nوليد بن يزيد بن عبد الملك 136 .\r\nونقة بن شانچه 395 .\r\nوهب بن حزم 281 .\r\nوهب بن عامر 143 .\r\nويدو ، كنت 182 .\r\nويكنت 196 .\r\nويكتور هوگو 91 .\r\nهارون الرشيد 184 ، 151 ، 301 ، 650 .\r\nهاشم ضراب 276 ، 277 .\r\nهاشم بن عبد العزيز 294 ، 312 ، 325 - 329 ، 330 ، 332 ، 333 ، 337 ، 340 ، 342 ، 343 .\r\nهانيبال 51 .\r\nهذيل بن صميل بن حاتم 202 ، 203 .\r\nهروترود 202 .\r\nهردولاند 193 .\r\nهرموزنده ، رك : ارموزنده\r\nهروسيوس رك : اوروسيوس .\r\nهشام التجيبى 418 ، 541 .\r\nهشام بن حكم المستنصر 494 .\r\nهشام بن حكم بن عبد الرحمان 507 ، 631 .\r\nهشام بن سليمان بن الناصر 640 ، 641 .\r\nهشام بن عبد اللّه 160 .\r\nهشام بن عبد الجبار بن عبد الرحمان الناصر 613 ، 614 .\r\nهشام بن عبد الرحمان 206 ، 236 ، 239 - 241 ، 244 ، 246 ، 250 ، 267 ، 274 ، 279 ، 357 ، 359 ، 373 ، 386 ، 458 .\r\nهشام بن عبد الملك 59 ، 85 ، 90 ، 116 ، 121 ، 124 ، 125 ، 131 ، 149 ، 160 ، 215 .\r\nهشام بن عزرة الفهرى 169 ، 174 ، 176 .\r\nهشام بن محمد بن عبد اللّه ، المعتد باللّه 657 ، 665 ، 666 .\r\nهشام بن محمد بن عبد الرحمان 377 .\r\nهشام بن محمد بن عثمان 505 .\r\nهشام المصحفى 480 .\r\nهشام بن معاوية الشبينسى 319 .\r\nهشام المؤيد باللّه 432 ، 433 ، 446 ، 493 ، 505 ، 507 ، 508 ، 510 ، 512 - 514 ، 519 - 521 ، 525 ، 527 ، 543 ، 547 ، 550 ، 553 ، 569 ، 601 ، 604 ، 608 ، 610 ، 613 ، 617 ، 619 ، 620 ، 629 ، 637 ، 638 ، 639 ، 643 ، 645 - 647 ، 649 ، 654 - 656 ، 671 .\r\nهشام بن هذيل 448 .\r\nهلال مديونى 179 .\r\nهوتو 449 .\r\nهوريك پادشاه نرمان 305 .\r\nهوگ 463 .\r\nهونالد پسر اودو 119 .\r\n\r\n","description":"","footnote":"","page_name":" 699 ","page_number":707},
  {"content":"\r\n\r\nهونوريوس 25 .\r\nميثم بن عبيد الكلابى 83 ، 86 ، 110 .\r\nياسر 444 ، 445 .\r\nياقب حوارى 554 .\r\nياقوت حموى 12 ، 18 ، 47 ، 120 ، 243 ، 435 .\r\nيحيى بن ابراهيم بن مدين 296 .\r\nيحيى بن ادريس ، القاسم بامر اللّه 669 ، 670 .\r\nيحيى بن حبيب ، المنيقله 303 .\r\nيحيى بن حريث الجذامى 137 .\r\nيحيى بن ذو النون 368 .\r\nيحيى بن سلمة الكلبى 83 .\r\nيحيى بن صقالة القيسى 354 .\r\nيحيى بن عبد اللّه 273 ، 332 .\r\nيحيى بن عبد الرحمان ، السماحه 542 .\r\nيحيى بن على بن حمود المعتلى 530 ، 658 ، 659 ، 660 ، 664 ، 666 - 669 ، 672 .\r\nيحيى الغزال الجيانى 270 ، 271 ، 300 ، 303 - 306 .\r\nيحيى بن محمد التجيبى 367 ، 482 ، 489 ، 501 .\r\nيحيى بن مضر القيسى 253 .\r\nيحيى بن نصر اليحصبى 260 .\r\nيحيى بن يحيى الليثى 246 ، 253 ، 296 .\r\nيحيى بن بكر 357 ، 366 .\r\nيدوبن يعلى 538 ، 539 .\r\nيزيد بن معاويه 16 ، 128 ، 150 .\r\nيزيد بن مهلب 55 ، 56 .\r\nيعقوب حوارى 236 . و نيز رك : ياقب حوارى و شنت ياقب .\r\nيوحنا 18 .\r\nيوحنا الجورزينى 449 - 451 .\r\nيوحنازيمسكى 486 .\r\nيوحناى هشتم ، پاپ 392 .\r\nيوستينيان 14 ، 17 .\r\nيوسف بن اسماعيل بن نغزاله 496 .\r\nيوسف بن بخت انصارى 163 ، 212 ، 242 ، 294 .\r\nيوسف بن زيرى بن مناد 488 .\r\nيوسف بن عبد الرحمان الفهرى 134 - 144 ، 157 ، 158 ، 162 - 167 ، 169 - 171 ، 175 ، 177 - 199 ، 210 ، 231 .\r\nيوسف العبسى 241 .\r\nيوسف بن عمروبن يزيد الازرق 141 .\r\nيوليان ، كنت 31 - 38 ، 40 ، 41 ، 45 - 47 ، 49 ، 58 ، 59 .\r\n\r\n","description":"","footnote":"","page_name":" 700 ","page_number":708},
  {"content":"\r\n\r\n\r\nنام جايها\r\nآبله\r\n alivA \r\n231 .\r\nآراگون 50 ، 91 ، 117 ، 252 و نيز ر ك :\r\nثغر اعلى .\r\nآرل 91 ، 285 ، 319 ، 459 ، 460 .\r\nآسياى صغير 51 ، 593 ، 446 .\r\nآكادمى مادريد 249 ، 492 .\r\nآكسفورد 92 .\r\nآكى 462 .\r\nآلپ 460 ، 461 ، 464 ، 469 ، 471 .\r\nآلانيه 327 .\r\nآلمان 95 ، 182 ، 280 ، 305 ، 449 ، 450 ، 466 ، 686 .\r\nآلوا  avlA  232 .\r\nآنتيپ 469 .\r\nابده ، ( ف )  adebU  405 .\r\nابره  orbE  70 ، 321 ، 322 .\r\nابنيونش ، دشت 606 .\r\nاجده 70 ، 73 ، 120 ، 139 ، 140 .\r\nاجم 15 .\r\nاجون 462 .\r\nاربونه  ennobraN  50 ، 70 ، 73 ، 76 ، 106 ، 108 ، 119 - 122 ، 133 ، 139 ، 140 ، 141 ، 144 ، 267 ، 243 .\r\nاردن 131 ، 163 .\r\nارشدونه  anodihcrA  ( ف ) 363 .\r\nارض كبير ( - فرانسه ) 76 ، 108 .\r\nارقله  legrU  70 ، 139 .\r\nارملاط  otallemidauG  631 ، 640 .\r\nارنيط  odenrA  ( ف ) 413 .\r\nاريفر 391 .\r\nاروپا 20 ، 24 ، 57 ، 462 .\r\nاسپانيا 13 ، 14 ، 24 ، 26 - 31 ، 33 ، 34 ، 36 ، 49 ، 52 ، 57 ، 58 ، 60 - 64 ، 66 ، 68 ، 69 ، 71 ، 72 ، 91 ، 94 ، 97 ، 140 ، 176 ، 183 ، 185 ، 186 ، 189 ، 191 ، 193 ، 194 ، 196 ، 201 ، 202 ، 221 - 223 ، 236 ، 237 ، 243 ، 251 ، 252 ، 276 ، 281 ، 284 ، 314 ، 318 ، 319 ، 385 ، 392 ، 394 ، 398 ، 405 ، 435 ، 436 ، 440 ، 457 ، 473 ، 474 ، 484 ، 502 ، 517 ، 532 ، 534 ، 553 ، 554 ، 561 ، 565 ، 568 ، 582 ، 594 ، 604 ، 673 ، 674 .\r\nاستبه 364 .\r\nاستجه  ajicE  46 ، 69 ، 139 ، 173 ، 333 ، 335 ، 350 ، 351 ، 352 ، 362 ، 364 ، 400 ،\r\n\r\n","description":"","footnote":"","page_name":" 701 ","page_number":709},
  {"content":"\r\n\r\n669 .\r\nاسترقه  agrotsA  48 ، 70 ، 139 ، 146 ، 228 ، 388 ، 391 ، 409 ، 545 ، 557 .\r\nاستورياس  sairutsA  48 ، 75 ، 84 ، 87 ، 117 ، 145 ، 244 ، 226 - 228 ، 387 ، 388 ، 393 ، 394 ، 395 ، 485 ، 386 ، 485 ، 560 .\r\nاستوريه ، رك : استورياس .\r\nاسكاتلند 92 .\r\nاسكانديناوى 25 ، 280 ، 305 .\r\nاسكندريه 262 .\r\nاسكوريال 106 ، 213 ، 570 ، 574 .\r\nاسلونزا ، دير 541 .\r\nاشبونه  nobsiL  70 ، 139 ، 258 ، 259 ، 281 ، 386 ، 484 .\r\nاشبيليه  alliveS - elliveS  32 ، 49 ، 53 ، 70 - 73 ، 128 ، 131 ، 133 ، 139 ، 141 ، 163 ، 164 ، 172 ، 173 ، 175 ، 176 ، 177 ، 179 ، 180 ، 208 ، 212 ، 214 ، 220 ، 221 ، 297 ، 281 ، 282 ، 283 ، 291 ، 348 ، 349 ، 257 ، 358 ، 359 ، 360 ، 361 ، 362 ، 364 ، 372 ، 376 ، 377 ، 401 ، 402 ، 485 ، 510 ، 658 ، 659 ، 660 ، 668 ، 669 ، 673 .\r\nاشتبين 401 .\r\nاشتوريش ، رك : استوريا .\r\nاشرس 345 .\r\nاشير و غيره  asogarrapsE  330 .\r\nاصفهان 153 .\r\nاصيلا 653 .\r\nافريقا 12 .\r\nافريقيه 11 ، 13 - 16 ، 18 ، 20 - 24 ، 30 ، 36 ، 37 ، 45 ، 46 ، 57 ، 68 ، 69 ، 71 ، 82 ، 85 ، 94 ، 109 ، 110 ، 116 ، 117 ، 123 ، 125 ، 127 ، 128 ، 131 ، 132 ، 134 ، 135 ، 136 ، 141 ، 149 ، 174 ، 175 ، 198 ، 215 ، 219 ، 259 ، 338 ، 340 ، 344 ، 424 ، 425 ، 430 ، 460 ، 469 ، 486 ، 487 ، 488 ، 536 ، 560 ، 612 .\r\nاقريطش ( - كرت ) 262 .\r\nاقليج 664 .\r\nاقليش  selcU  368 .\r\nاقيانوس اطلس 93 ، 97 ، 149 ، 304 ، 409 ، 459 ، 673 .\r\nاكس 462 .\r\nاكشونبه  abonoscO  141 ، 276 ، 366 .\r\nاكوتين  eniatiuqA  76 ، 79 ، 81 ، 83 ، 87 ، 88 ، 91 ، 95 ، 97 ، 99 ، 100 ، 101 ، 117 - 119 ، 140 ، 144 ، 186 ، 243 ، 248 .\r\nاگمرب 461 .\r\nالبه  avalA  235 ، 247 ، 273 ، 274 ، 278 ، 316 ، 320 ، 321 ، 325 ، 343 ، 386 ، 389 ، 390 ، 413 ، 418 .\r\nالبنت 656 ، 665 .\r\nالبيره  arivlA  46 ، 70 ، 131 ، 139 ، 143 ، 161 ، 162 ، 169 ، 170 ، 200 ، 208 ، 334 ، 349 ، 354 ، 356 ، 362 ، 363 ، 365 ، 401 ، 535 ، 650 .\r\nالفنت  setnofiaD  ( اس )  etnouplA  ( ف ) 668 .\r\nالمريه  airemlA  483 ، 484 ، 491 ، 654 ، 655 ، 657 ، 658 ، 672 .\r\nانتيسه  aznitA  412 ، 482 ، 529 ، 530 .\r\nاندة الغرب 313 .\r\nاندلس 35 ، 45 - 47 ، 50 ، 52 ، 53 ، 57 - 59 ، 62 ، 69 ، 71 ، 82 ، 83 ، 85 ، 86 ، 88 ، 100 ، 109 - 114 ، 116 - 119 ، 129 ، 130 ، 134 - 136 ، 141 ، 143 ، 147 ، 149 ، 157 ، 160 ، 162 - 164 ، 167 - 169 ، 198 ، 206 ، 209 - 211 ، 215 ، 219 - 222 ، 224 ، 228 ، 245 ، 250 ، 252 ، 266 ، 301 ، 320 ، 322 ، 326 ، 329 ، 335 ، 336 ، 340 ، 348 ، 351 ، 352 ، 365 ، 372 ، 378 ، 386 ، 391 ، 399 ، 400 ، 419 ، 422 ، 424 ، 426 ، 428 ، 431 ، 440 ، 443 ، 444 ، 448 ، 449 ، 458 ، 460 ، 469 ، 477 ، 481 ، 483 ، 484 ، 486 ، 487 ، 494 ، 495 ، 500 - 503 ، 507 ، 517 ، 535 ،\r\n\r\n","description":"","footnote":"","page_name":" 702 ","page_number":710},
  {"content":"\r\n\r\n539 ، 547 ، 559 ، 568 ، 573 ، 575 ، 576 ، 633 ، 637 ، 650 ، 653 ، 674 .\r\nاندوجر 413 .\r\nانديكا 422 .\r\nانكبرديه ( - لومبارديا )  drabognaL  ( اس ) يا  ydrabmoL  51 ، 120 .\r\nانه 53 ، 69 .\r\nانيسون ، دشت 108 .\r\nاودر 25 .\r\nاوراس 14 ، 18 ، 19 .\r\nاوريوله  aleuhirO  46 ، 47 ، 139 ، 220 ، 319 .\r\nاوريواله 53 .\r\nاوزونه 251 .\r\nاوسترازى ( - اوستراسيا ) 79 ، 98 ، 104 ، 105 .\r\nاوسمه ( وخشمه ) 413 ، 417 ، 543 ، 568 ، 647 .\r\nاوسيز 119 .\r\nاوكراين 25 .\r\nاوويدو 233 ، 326 ، 337 ، 385 ، 390 ، 392 ، 393 ، 584 .\r\nايبر 139 ، 247 ، 414 .\r\nايتاليا 24 ، 26 ، 51 ، 285 ، 392 ، 425 ، 450 ، 461 - 463 ، 470 ، 473 .\r\nايران 71 ، 93 .\r\nايريا 236 ، 555 .\r\nايلاش 367 .\r\nباب الجنان 480 .\r\nباب الحديد 515 .\r\nباب السده 478 ، 480 ، 515 .\r\nباب شزروا  sellavecnoR  190 .\r\nباب الشزرى رك : باب شزروا .\r\nباب العدل 375 .\r\nباب النخيل 298 ، 439 .\r\nباجه  ajeB  53 ، 70 ، 131 ، 137 ، 139 ، 141 ، 179 ، 259 ، 282 ، 349 ، 357 ، 362 ، 408 .\r\nبارباته  etabraB  40 .\r\nبارى 470 .\r\nبازو  uesiV  59 ، 589 .\r\nباطقه  aciteaB  139 .\r\nباغه  ogeirp  335 ، 356 ، 364 .\r\nبالتيك 25 .\r\nبالكان 25 .\r\nباواريا 81 ، 189 .\r\nببشتر  ortsaboB  ( اس ) 331 ، 332 ، 345 ، 346 ، 362 ، 370 ، 406 ، 407 ، 669 ، 671 .\r\nبجايه  anihceP  488 .\r\nبخار 516 .\r\nبرانژه 463 ، 467 .\r\nبراويا 235 .\r\nبرانس جبال  nedamlA ed arreiS  82 ، 221 .\r\nبربشتر  ortabreB  369 .\r\nالبرت يا البرتات  eeneryP - setropseL  82 ، 50 ، 463 .\r\nبرتانيا 186 ، 189 ، 280 .\r\nبرت بيونه 190 .\r\nبرت جاقه  acaJ  190 .\r\nبرجله 354 .\r\nبرجه 284 .\r\nبردو ( بردال ) 160 .\r\nبردوليا 387 ، 388 .\r\nبرشلونه يا برشنونه  anolecraB  70 ، 139 ، 181 ، 187 ، 190 ، 242 ، 251 ، 252 ، 258 ، 284 ، 316 ، 371 ، 458 ، 482 ، 485 ، 535 ، 536 ، 540 ، 568 ، 604 ، 605 .\r\nبرالعدوه 46 ، 213 ، 491 .\r\nبرغش  sogruB  393 ، 417 ، 479 ، 558 ، 559 ، 585 ، 594 .\r\nبرقه 12 ، 16 - 19 ، 161 .\r\nبرلاده 370 .\r\nبروكسل 304 .\r\nبزانسون 91 .\r\nبزييه 70 ، 73 ، 120 ، 139 ، 140 .\r\nبسكره 488 .\r\nبسكونيه  ayacsiV - yacsiB  91 ، 117 ، 226 ، 229 ، 235 ، 274 ، 386 ، 389 .\r\n\r\n","description":"","footnote":"","page_name":" 703 ","page_number":711},
  {"content":"\r\n\r\nبسطه  azaB  69 .\r\nبشتولقات 27 .\r\nبشكنس  ainocsaV  117 ، 139 ، 186 ، 187 ، 191 ، 192 ، 197 ، 201 ، 227 ، 229 ، 238 ، 242 ، 247 ، 251 ، 259 ، 274 ، 278 ، 279 ، 285 ، 386 ، 394 ، 395 ، 418 ، 540 ، 619 .\r\nبصره 21 .\r\nبصره ( در مغرب ) 488 ، 489 ، 490 .\r\nبطليوس  zojadaB  70 ، 276 ، 326 - 330 ، 349 ، 366 ، 367 ، 408 ، 411 ، 559 .\r\nبغداد 428 ، 430 ، 495 .\r\nبقسره  arrosacaV  53 .\r\nبقيره  areugiV  201 ، 285 ، 414 ، 415 .\r\nبكه  odalaS  40 .\r\nبلاط الشهدا 57 ، 109 - 112 ، 114 ، 116 - 118 ، 228 ، 457 ، 472 .\r\nبلتيره  arreitlaV  412 .\r\nبلدالوليد  dilodallaV  70 ، 421 .\r\nالبلده 320 .\r\nبلغارستان 25 .\r\nبلنتله 53 .\r\nبلنسيه  aicnelaV  53 ، 69 ، 139 ، 220 ، 241 ، 249 ، 403 ، 656 .\r\nبله‌نوبه  aveunalliV  165 .\r\nبليار ( جزاير شرقى ) 23 ، 30 ، 37 .\r\nبليارش  serallaP  369 ، 370 .\r\nبمبيزار 179 .\r\nبنبلونه  anolpmaP  91 ، 186 ، 187 ، 189 - 192 ، 274 ، 279 ، 284 ، 285 ، 310 ، 319 ، 320 ، 325 ، 369 ، 370 ، 387 ، 390 ، 395 ، 415 ، 540 ، 557 ، 593 ، 594 .\r\nبورتلياداريناس 534 .\r\nبورگونى 91 ، 95 ، 114 ، 119 ، 465 .\r\nبوصير 156 .\r\nبولونيا 92 .\r\nبون 84 .\r\nبونتومو 233 .\r\nبياسه  azeaB  400 .\r\nبيت اللّه الحرام 150 .\r\nبيت المقدس 48 ، 263 .\r\nبيزانس 304 .\r\nبيزانطيه 51 ، 94 ، 448 .\r\nالبيضاء 285 .\r\nبيطرالته 415 .\r\nپاريس 248 .\r\nپادربورن 182 .\r\nپالمودى 461 .\r\nپرتغال 42 ، 69 ، 70 ، 231 ، 327 ، 484 ، 540 ، 555 .\r\nپرووانس 119 ، 120 ، 121 ، 285 ، 319 ، 459 - 461 ، 463 - 466 ، 468 ، 472 ، 473 .\r\nپريگور 92 ، 102 ، 345 .\r\nپطرسه 329 .\r\nپل استجه 573 .\r\nپل قرطبه 573 .\r\nپو 429 .\r\nپواتو 101 .\r\nپواتيه 101 ، 102 ، 115 .\r\nپيمون 464 .\r\nپيرنه 50 ، 70 ، 81 ، 82 ، 86 ، 89 ، 91 ، 94 ، 98 ، 117 ، 120 ، 121 ، 139 ، 184 - 187 ، 190 ، 192 ، 228 ، 251 ، 252 ، 274 ، 370 ، 389 ، 391 ، 394 ، 458 ، 459 ، 482 ، 606 .\r\nتاجه  ojaT - sugaT  69 ، 178 ، 258 ، 317 ، 366 ، 391 .\r\nتارنت 470 .\r\nتاكرنا 243 ، 335 .\r\nتاهرت 338 ، 425 ، 488 ، 553 .\r\nتدمر 160 .\r\nتدمير  rimdoT  70 ، 131 ، 132 ، 184 ، 193 ، 199 ، 241 ، 273 ، 275 ، 303 ، 319 ، 335 ، 357 ، 362 ، 403 .\r\nتراكيه 25 .\r\nتروبادور  ruodabuorT  473 .\r\nترجيله  ollijurT  342 .\r\nتطيله  aleduT  76 ، 279 ، 283 ، 284 ، 285 ،\r\n\r\n","description":"","footnote":"","page_name":" 704 ","page_number":712},
  {"content":"\r\n\r\n316 ، 320 ، 324 ، 368 ، 369 ، 412 ، 415 .\r\nتلمسان 539 ، 553 .\r\nتور 101 ، 102 ، 105 - 107 ، 112 ، 472 .\r\nتورتور 468 .\r\nتورنگن 450 .\r\nتورنو 461 .\r\nتورنه 77 .\r\nتولوز 26 ، 76 ، 81 ، 82 ، 91 ، 106 ، 243 .\r\nتولوشه ، رك : تولوز  esuoluoT  .\r\nتونس 136 ، 344 ، 425 ، 430 ، 491 ، 536 .\r\nتولون 463 ، 414 .\r\nتوى 414 .\r\nتيمز 92 .\r\nثغر ادنى 257 ، 277 ، 366 .\r\nثغر اعلى 117 ، 247 ، 248 ، 252 ، 255 - 258 ، 274 ، 275 ، 278 ، 284 ، 285 ، 316 ، 323 ، 325 ، 326 ، 333 ، 338 ، 343 ، 344 ، 354 ، 366 ، 367 ، 369 ، 374 ، 387 ، 392 ، 415 ، 358 ، 459 ، 479 ، 541 ، 604 ، 656 ، 666 .\r\nثغر اوسط 254 ، 331 ، 367 ، 479 .\r\nجاشقين 285 .\r\nجاقه  acaJ  370 .\r\nجالولاء 16 .\r\nجامع شذونه 339 .\r\nجبل الاخوين 313 .\r\nجبل الثلج  adaveN arreiS  401 .\r\nجبل الشارات  anerroM arreiS  47 ، 391 .\r\nجبل الطارق 38 ، 509 ، 654 ، 673 .\r\nجبل العروس 430 .\r\nجرنده يا جيرنده  anoreG  139 ، 181 ، 187 ، 243 ، 252 ، 275 ، 284 .\r\nجريدوس 516 .\r\nجريزون 462 .\r\nالجزاير 12 .\r\nجزاير شرقى 284 ، 374 ، 469 ، و نيز ، رك :\r\nبليار .\r\nجزيرهء اقليم 20 .\r\nجزيرة الخضراء  sariceglA  37 ، 49 ، 70 ، 128 ، 131 ، 142 ، 172 ، 200 ، 318 ، 319 ، 335 ، 488 ، 489 ، 509 ، 551 ، 644 ، 653 ، 655 ، 660 ، 673 .\r\nجزيرة العرب 150 .\r\nجلمانيه 327 .\r\nجليقيه  aicilaG  48 ، 50 ، 52 ، 69 ، 70 ، 75 ، 84 ، 90 ، 128 ، 144 ، 145 ، 182 ، 187 ، 225 ، 226 ، 227 - 230 ، 232 ، 233 ، 235 ، 236 ، 242 ، 244 ، 258 ، 259 ، 274 ، 281 ، 282 ، 300 ، 318 ، 326 ، 327 ، 330 ، 335 ، 337 ، 385 - 389 ، 390 ، 394 ، 409 ، 534 ، 553 ، 554 ، 559 ، 560 ، 582 ، 584 ، 589 ، 622 .\r\nجند مصر 131 ، 175 .\r\nجنوب فرانسه 460 .\r\nجيان  neaJ  69 ، 70 ، 131 ، 139 ، 165 ، 334 ، 345 ، 349 ، 350 ، 365 ، 656 ، 658 .\r\nالحامه ، الحمه  amahlA  256 ، 333 ، 516 .\r\nحجاز 20 ، 56 ، 211 ، 426 .\r\nحجر النسر 486 ، 489 .\r\nحدائق القصر 299 .\r\nحرة واقم 128 ، 150 .\r\nحصن دسه 491 .\r\nحصن المدور  oiR led ravadomlA  171 .\r\nحصن منغض 604 .\r\nحضرموت 358 .\r\nالحفره 257 ، 276 .\r\nحلب 441 .\r\nحمامها 516 .\r\nحمص 70 ، 131 .\r\nحيره 67 .\r\nخراسان 153 ، 155 .\r\nخليج جنوا 462 .\r\nخليج سن تروپه 471 .\r\nخنان ، دير 160 .\r\nخندق ، نبرد  agednahlA  368 ، 420 ، 421 .\r\n423 .\r\nخنده  adnaJ  40 .\r\nخيخون 48 .\r\n\r\n","description":"","footnote":"","page_name":" 705 ","page_number":713},
  {"content":"\r\n\r\nدار الروضه 428 .\r\nدار الناعوره 480 .\r\nداسيا 25 .\r\nدانشگاه الجزاير 248 .\r\nدانمارك 280 ، 305 ، 484 .\r\nدانوب 25 ، 51 ، 185 ، 267 .\r\nدانيه  aineD  69 ، 139 ، 653 .\r\nدجله 155 .\r\nدربند شزرى ، رك شزروا .\r\nدرنه 22 .\r\nدروقه  acoraD  368 .\r\nدرياچهء ژنو 242 .\r\nدمشق 17 ، 51 ، 52 ، 54 ، 59 ، 70 ، 72 ، 134 ، 137 ، 153 ، 156 ، 226 ، 495 .\r\nدوفينه 460 ، 461 ، 464 ، 466 - 468 .\r\nدون 91 .\r\nدويره  oruoD - oreuD  69 ، 70 ، 139 ، 228 ، 231 ، 238 ، 258 ، 390 ، 412 ، 420 ، 422 ، 441 ، 445 ، 450 ، 482 ، 554 ، 555 ، 568 ، 589 ، 590 ، 673 .\r\nراگوزا ( رغوس ) 470 .\r\nراين 79 .\r\nرباح ، رك : قلعهء رباح .\r\nرباط الثعز 144 .\r\nرباگورسا 594 ، 606 .\r\nربض 262 ، 265 ، 267 ، 269 ، 273 .\r\nرصافه 218 ، 429 ، 512 ، 515 .\r\nرم 26 ، 51 ، 243 ، 432 ، 462 .\r\nرنده  adnoR  331 ، 333 .\r\nروسيون 76 .\r\nروضه  adeuR  398 ، 532 .\r\nروطه  adeuR  325 ، 370 .\r\nروم 11 ، 13 ، 14 ، 24 ، 26 ، 95 ، 96 ، 97 ، 110 ، 303 ، 568 .\r\nرومانى 25 .\r\nرون ( رذونه ) 50 ، 95 ، 97 ، 108 ، 120 ، 121 ، 139 ، 285 .\r\nرونسوال  sellavecnoR  190 ، 191 .\r\nرىويرا 472 .\r\nريه  aijeR  131 ، 137 ، 163 ، 164 ، 255 ، 332 ، 333 ، 335 ، 344 ، 349 ، 350 ، 400 ، 402 .\r\nزاب 155 ، 156 ، 553 .\r\nالزاهره ، شهر 542 ، 609 ، 623 ، 627 ، 631 ، 643 ، 662 .\r\nالزاهره ، قصر 520 ، 531 ، 549 ، 575 ، 579 ، 588 ، 604 ، 608 ، 613 ، 617 ، 620 ، 625 ، 628 .\r\nالزهراء ، شهر 429 ، 430 ، 434 ، 436 ، 437 ، 443 ، 483 ، 496 ، 526 ، 571 ، 619 ، 644 ، 662 .\r\nالزهراء ، قصر 428 ، 430 ، 431 ، 432 ، 433 ، 436 ، 352 ، 478 ، 480 .\r\nزقاق 486 .\r\nژورا 462 .\r\nژريمو 460 .\r\nژونكر  areuqnuJ  414 .\r\nساؤون 84 .\r\nساباط 381 .\r\nسانتاروفينا ، دير 71 .\r\nسانتونژ 92 ، 101 .\r\nساوواى وسطى 462 ، 464 .\r\nسبته  atueC  23 ، 31 - 33 ، 36 ، 46 ، 424 ، 454 ، 486 ، 659 ، 661 .\r\nسبيطله ( سويتولا ) 13 .\r\nسپتمانيا 73 ، 84 ، 77 ، 81 ، 82 ، 86 ، 95 ، 97 ، 103 ، 121 ، 140 ، 144 ، 228 ، 232 ، 243 ، 250 ، 338 ، 458 ، 472 .\r\nسترون 467 .\r\nسجلماسه 338 .\r\nسردانيه  angedraS  23 ، 136 ، 285 ، 469 .\r\nسرقسطه  azogaraZ - assogaraS  70 ، 130 ، 138 ، 139 ، 143 ، 144 ، 162 ، 163 ، 181 ، 182 ، 186 ، 187 ، 188 ، 189 ، 190 - 192 ، 194 ، 200 ، 201 ، 212 ، 214 ، 234 ، 242 ، 247 ، 248 ، 310 ، 320 ، 323 ، 324 - 326 ، 344 ، 366 ، 369 ، 372 ، 392 ، 418 ، 422 ، 454 ، 482 ، 540 - 542 ، 604 ، 606 ، 611 ، 656 .\r\n\r\n","description":"","footnote":"","page_name":" 706 ","page_number":714},
  {"content":"\r\n\r\nسريه 323 ، 560 .\r\nسكسونيا 79 .\r\nسلادو  odalaS  40 .\r\nسلسله 604 .\r\nسمرقند 154 .\r\nسمسطا 277 .\r\nسموره  aromaZ  139 ، 231 ، 372 ، 373 ، 393 ، 394 ، 409 ، 421 ، 532 ، 540 ، 541 ، 545 ، 568 ، 584 .\r\nسن اثيسكولو ، كليسا 292 .\r\nسن‌برنار ، گذرگاه 463 ، 467 .\r\nسن‌پلاى ، دير 589 .\r\nسن تروپه 460 ، 463 ، 471 .\r\nسند 153 .\r\nسن گالن 465 .\r\nسوبرابه 594 .\r\nسوبراى 370 .\r\nسولسونه 251 .\r\nسويس 449 ، 450 ، 462 ، 466 ، 469 .\r\nسويليا 53 .\r\nسهاگون ، دير 541 .\r\nسهله 70 .\r\nسيسيل 17 ، 18 و نيز رك : صقليه .\r\nسيلو يا شيلون 234 .\r\nسيمانقه  sacnamiC  394 ، 421 ، 422 و نيز رك : شنت منكش .\r\nشاطبه  avitaJ - avitaX  70 ، 644 ، 645 ، 656 .\r\nشالون 84 .\r\nشام 11 ، 15 ، 21 ، 50 ، 55 ، 71 ، 94 ، 97 ، 128 ، 131 ، 136 ، 139 ، 156 ، 158 ، 214 ، 218 ، 338 ، 430 ، 431 ، 578 .\r\nشبليش 401 .\r\nشذونه  ainodiS - anideM  42 ، 49 ، 70 ، 129 ، 131 ، 139 ، 164 ، 172 ، 175 ، 177 ، 335 ، 356 ، 402 ، 650 .\r\nشرطانيه  anadreC - angedraC  201 .\r\nشرنبه 641 .\r\nشريش  zereJ - sereX  40 ، 70 ، 335 ، 660 .\r\nشزروا ، شزرى  sellavecnoR  186 ، 190 - 192 ، 199 ، 200 ، 274 و رك : باب شزروا .\r\nشط 406 .\r\nشقنده  adnuceX  137 ، 350 ، 649 .\r\nشقوبيه  aivogeS  69 ، 139 ، 231 ، 409 .\r\nشلب  sevliS  305 ، 484 .\r\nشلف 124 .\r\nشلمنقه  acnamalaS  70 ، 139 ، 231 ، 390 ، 409 ، 414 ، 485 ، 518 ، 532 ، 591 .\r\nشلوبانيه 363 .\r\nشمنتان 356 ، 400 .\r\nشنت اشتبين  nabetsE naS  335 ، 413 ، 416 ، 482 ، 544 ، 582 ، 588 .\r\nشنت بجنت  etneciV naS  530 .\r\nشنت بريه  revatnaS  178 ، 179 ، 275 ، 276 ، 330 .\r\nشنترين  neratnaS - nieratnaS  366 ، 419 ، 559 .\r\nشنتمريهء غرب  evraglA ed airaM atnaS  356 ، 366 .\r\nشنت منكش  sacnamiC  394 ، 420 ، 421 ، 533 ، 568 ، 583 . و نيز رك : سيمانقه .\r\nشنت ياقب  ogaitnaS  236 ، 237 ، 276 ، 306 ، 394 ، 534 ، 556 ، 568 ، 589 ، 599 .\r\nشنتياقه 556 و نيز رك : شنت ياقب .\r\nشندله 213 .\r\nشنيل  lineG - lineX  364 ، 573 .\r\nصانص 83 .\r\nصحن نارنج 398 .\r\nصخرهء ابينون  nongivA  119 .\r\nصخرهء جزيره 557 .\r\nصخرهءطارق 92 .\r\nصقليه 23 ، 124 ، 136 ، 392 ، 576 و نيز رك : سيسيل .\r\nطرابلس 12 ، 13 ، 161 .\r\nطرسونه 76 ، 284 ، 369 .\r\nطرش  xorroT  163 ، 402 ، 406 ، 509 .\r\nطرطوشه  asotroT  70 ، 139 ، 214 ، 241 ، 242 ، 257 ، 258 ، 320 ، 458 ، 643 ، 656 .\r\nطرف الغار 40 .\r\nطركونه  anogarraT  70 ، 139 ، 214 ، 285 .\r\n\r\n","description":"","footnote":"","page_name":" 707 ","page_number":715},
  {"content":"\r\n\r\nطريانه 668 .\r\nطريف 37 .\r\nطشانه  anicoT  668 .\r\nطلبيره  arevalaT  128 ، 316 ، 343 ، 372 ، 413 .\r\nطلمنكه 335 .\r\nطلياطه 282 .\r\nطليطله  odeloT  26 ، 29 ، 32 ، 39 ، 46 - 49 ، 63 ، 69 ، 70 ، 129 ، 139 ، 143 ، 161 - 163 ، 165 ، 169 - 174 ، 176 ، 178 ، 203 - 205 ، 222 ، 239 ، 241 ، 254 - 259 ، 262 ، 275 - 277 ، 281 ، 288 ، 290 ، 306 ، 312 - 318 ، 321 ، 324 ، 330 ، 335 ، 343 ، 363 ، 366 - 368 ، 373 ، 389 ، 408 ، 413 ، 417 ، 420 ، 482 ، 517 ، 518 ، 542 ، 560 ، 583 ، 584 ، 587 ، 600 ، 603 ، 606 ، 622 ، 629 ، 630 ، 641 - 644 ، 674 .\r\nطنجه  reignaT - regnoT  12 ، 22 ، 23 ، 36 - 38 ، 46 ، 124 ، 125 ، 128 ، 488 ، 489 ، 539 ، 551 ، 653 ، 661 .\r\nعراق 11 ، 71 .\r\nعقبة البقر 644 .\r\nعليا 160 .\r\nعين التمر 20 .\r\nغاليس ( گاليا ) 27 ، 26 ، 76 .\r\nالغرب  evraglA  173 .\r\nغرناطه  adanarG  34 ، 46 ، 70 ، 220 ، 230 ، 355 ، 401 ، 496 ، 535 ، 656 ، 658 ، 668 ، 672 .\r\nغسقونيه 285 و نيز رك : غرماج  zamroG  482 ، 648 .\r\nفاس 425 ، 486 ، 538 .\r\nفالجش 415 .\r\nفج المركور 322 .\r\nفحص البلوط 335 .\r\nفحص السرادق 642 .\r\nفحص مهران 489 .\r\nفرات 92 .\r\nفراسنيتو 464 .\r\nفراشندلوم  mullednehcsarF  464 .\r\nفراكسنتم  mutenixarF  460 ، 463 ، 466 - 468 .\r\nفرانسه 13 ، 24 ، 26 ، 57 ، 76 ، 78 ، 81 ، 83 ، 91 ، 92 ، 94 - 97 ، 99 ، 100 ، 104 ، 105 ، 108 ، 116 ، 118 ، 183 ، 185 ، 189 ، 194 ، 200 ، 225 ، 243 ، 251 ، 281 ، 283 ، 285 ، 338 ، 389 ، 458 ، 449 ، 450 ، 459 ، 469 ، 472 - 474 .\r\nفرنتره  aretnorF aL  39 ، 70 ، 121 .\r\nفرنكش 276 .\r\nفريگوس 463 .\r\nفريزيا 80 .\r\nفسطاط 54 ، 55 .\r\nفلسطين 70 ، 131 ، 156 ، 160 ، 163 .\r\nفنجيط 249 .\r\nفلورقه 535 .\r\nفوشكه 351 .\r\nقابس 126 .\r\nقادس 40 ، 281 .\r\nقاشترومورش  soroM - ortsaC  411 ، 413 .\r\nقاهره 150 ، 495 .\r\nقبرس 20 .\r\nقبره  arbaC  334 ، 345 ، 351 ، 365 .\r\nقبر يعقوب حوارى 555 .\r\nقرطاجنهء اندلس  anegatraC  17 ، 18 ، 23 ، 69 ، 139 ، 214 ، 430 .\r\nقرطاجنهء قديم  egahtraC  13 .\r\nقرطبه  abodroC - avodroC  48 ، 58 ، 61 - 63 ، 70 ، 74 ، 75 ، 90 ، 121 ، 128 - 131 ، 133 ، 137 - 139 ، 142 ، 144 ، 164 ، 165 ، 169 - 171 ، 173 - 176 ، 178 ، 179 ، 182 ، 187 ، 197 ، 201 - 203 ، 205 ، 208 ، 212 ، 215 ، 222 ، 228 ، 240 ، 242 ، 243 ، 245 ، 249 ، 250 ، 251 ، 253 ، 254 ، 260 ، 263 - 265 ، 274 ، 275 ، 279 ، 282 ، 283 ، 286 - 291 ، 293 ، 295 ، 302 - 304 ، 306 ، 314 ، 316 ، 317 ، 322 ، 324 ، 325 ، 327 ، 328 ، 330 ، 333 ، 335 ، 337 ،\r\n\r\n","description":"","footnote":"","page_name":" 708 ","page_number":716},
  {"content":"\r\n\r\n339 - 342 ، 344 ، 346 - 351 ، 354 ، 357 ، 359 ، 360 ، 362 - 364 ، 373 ، 385 ، 388 ، 389 ، 392 ، 394 ، 398 ، 401 ، 403 ، 406 ، 407 ، 409 ، 411 ، 414 ، 418 ، 420 ، 422 ، 429 ، 431 - 433 ، 435 ، 436 ، 441 ، 444 ، 445 ، 447 ، 448 ، 459 ، 478 ، 479 ، 480 ، 483 ، 489 ، 490 ، 492 ، 498 ، 499 ، 504 ، 511 ، 516 ، 517 ، 519 ، 527 ، 529 ، 533 ، 534 ، 536 ، 538 ، 541 ، 545 ، 548 - 511 ، 555 ، 572 ، 575 ، 579 ، 587 ، 591 ، 601 ، 602 ، 606 - 608 ، 614 ، 618 ، 619 ، 621 ، 624 ، 630 ، 633 ، 638 ، 640 - 643 ، 645 - 647 ، 649 ، 650 ، 652 ، 654 ، 655 ، 659 ، 662 ، 664 ، 664 .\r\nقرقشتاله ( كاركاستيلو ) 415 .\r\nقرقشونه  enossacraC  50 ، 70 ، 73 ، 76 ، 83 ، 108 ، 139 ، 243 .\r\nقرمونه  anomraC  49 ، 121 ، 139 ، 175 ، 297 ، 335 ، 359 - 361 ، 364 ، 402 ، 403 ، 669 .\r\nقرية العيون 164 .\r\nقسطلونه  nolletsaC  356 ، 367 .\r\nقسطنطينيه 13 ، 14 ، 17 ، 25 ، 32 ، 50 ، 51 ، 94 ، 113 ، 115 ، 303 ، 430 - 432 ، 444 ، 445 ، 448 ، 463 ، 486 ، 494 .\r\nقشتاله  allitsaC - elitsaC  47 ، 48 ، 230 ، 231 ، 226 ، 232 ، 283 ، 386 ، 417 ، 482 ، 492 ، 517 ، 532 ، 557 ، 558 ، 562 ، 584 ، 585 ، 587 - 589 ، 592 ، 593 ، 605 ، 607 .\r\nقشتيل 369 .\r\nالقصر  razaclA  545 ، 668 .\r\nقصرابىدانس  loS ad recaclA  484 ، 554 .\r\nقصر مصموده 489 .\r\nقصر المنيف 251 .\r\nقفصه 13 .\r\nقطلونيه  anulataC  243 ، 258 ، 266 ، 371 ، 535 .\r\nقلاع 242 ، 247 ، 273 ، 274 ، 278 ، 316 ، 320 ، 321 ، 344 ، 386 ، 390 ، 413 و نيز رك : قشتاله و ( البه ) .\r\nقلعه 667 .\r\nقلعهء ايوب  buyatalaC  368 .\r\nقلعهء رباح  avartalaC  204 ، 277 ، 313 ، 316 ، 354 ، 368 ، 399 ، 629 ، 641 ، 658 .\r\nقلعهء رعواق 177 .\r\nقلعة النسور  rozanatalaC  560 ، 561 .\r\nقلعة النهر  seraneH ed alaclA  641 .\r\nقلقره  racraC  413 ، 415 .\r\nقلمريه  artniC - arbmioC  70 ، 75 ، 258 ، 328 ، 366 ، 386 ، 540 ، 568 ، 590 .\r\nقلنبريه ، رك : قلمريه .\r\nقلونيه ( كلونيه ) 413 ، 544 ، 607 ، 609 ، 647 .\r\nقلهره  arrohalaC  201 ، 321 ، 388 ، 413 - 416 ، 425 .\r\nقلوريه 425 ، 470 .\r\nقمارس 669 .\r\nقناليش 559 .\r\nقنتج ( يا فنتش ) 642 .\r\nالقندلس 26 .\r\nقنسرين 70 ، 131 ، 160 .\r\nقوريه  airoC  128 ، 178 ، 180 ، 204 ، 366 .\r\nقونقه  acneuC  69 ، 70 ، 139 ، 178 ، 330 .\r\nقيروان 17 ، 18 ، 88 ، 125 ، 126 ، 136 ، 175 .\r\nكاماراگ 473 .\r\nكانتبريا 139 ، 224 ، 226 ، 227 ، 229 ، 332 ، 395 ، 594 .\r\nكانگاس 233 .\r\nكتابخانهء اموى 498 .\r\nكتابخانهء الحكم المستنصر 577 .\r\nكتابخانهء قرطبه 302 ، 498 .\r\nكتابخانهء قرويين 249 ، 295 - 297 ، 320 ، 321 ، 323 - 325 ، 331 ، 332 ، 336 - 339 .\r\nكتابخانهء قصر خلافت 494 .\r\n\r\n","description":"","footnote":"","page_name":" 709 ","page_number":717},
  {"content":"\r\n\r\nكتابخانهء يوسف بن اسماعيل 496 .\r\nكرت ( اقريطش ) 303 ، 470 .\r\nكربلا 132 ، 150 .\r\nكركى 328 .\r\nكرونيه ( قرجيطه ) 555 .\r\nكريمه 51 .\r\nكلاوينگو 388 .\r\nكلنت 151 .\r\nكوادنگا 87 .\r\nكورسيكا ( قورسقه ) 285 ، 459 ، 469 .\r\nكوفه 132 ، 153 .\r\nكويانسا 568 .\r\nكيليكيه 446 .\r\nگارد فرينه  tenirF edraG  460 .\r\nگارون 91 ، 92 ، 106 ، 280 .\r\nگاسكنى 81 ، 285 ، 473 .\r\nگاليا 13 ، 76 - 78 ، 80 ، 81 ، 91 ، 95 ، 96 ، 114 ، 145 ، 184 ، 185 ، 190 ، 191 ، 251 ، 457 ، 460 ، 464 ، 468 ، 469 .\r\nو نيز رك : به غاليا و غاليس .\r\nگاليثيا 26 و رك : جليقيه .\r\nگرنوبل 464 .\r\nگريزيوودان 467 .\r\nگوادالته  eteladauG  40 .\r\nگزالت  etelazauG  314 .\r\nلارده  adiraL  139 ، 666 .\r\nلاميگو  ogmaL  555 ، 589 ، 590 .\r\nلانگدوك  codeugnaL  73 ، 76 ، 140 ، 472 .\r\nلبله  albeiN  70 ، 131 ، 139 ، 176 ، 179 ، 282 ، 292 ، 357 ، 510 .\r\nلقنت  etnacilA  53 ، 69 ، 70 ، 139 ، 173 .\r\nلك  oguL  70 ، 231 .\r\nلكه 40 .\r\nلميقه رك : لاميگو .\r\nلنبرد رك : لومبارديا .\r\nلوار 81 ، 91 ، 92 ، 99 ، 101 ، 102 ، 107 ، 280 ، 459 .\r\nلوتبراند 120 .\r\nلوجدانيا ( جليقهء قديم ) 139 .\r\nلوديف 73 .\r\nلوديو 70 .\r\nلورقه  acroL  53 ، 69 ، 139 ، 349 ، 357 .\r\nلوزيتانيا ، رك : پرتغال .\r\nلوس بانيوس  sonaB soL  516 .\r\nلونه 606 .\r\nلومبارديا  ydrabmoL  51 ، 120 ، 186 ، 189 ، 464 ، 465 ، 467 ، 469 .\r\nليران 467 .\r\nليگوريا 449 ، 458 .\r\nلينارس 356 .\r\nلوذون ، رك : ليون .\r\nلوطون رك : ليون .\r\nليون  noyL  48 ، 50 ، 75 ، 84 ، 91 ، 108 ، 119 ، 182 ، 187 ، 274 ، 278 ، 279 ، 283 ، 306 ، 326 ، 329 . 330 ، 337 ، 366 ، 369 ، 372 ، 388 ، 394 ، 408 - 410 ، 412 ، 417 ، 420 ، 422 ، 423 ، 451 ، 485 ، 518 ، 530 ، 534 ، 539 ، 540 ، 541 ، 557 ، 583 ، 586 ، 588 ، 590 ، 591 ، 592 ، 607 .\r\nماجلونه 70 ، 120 ، 139 ، 140 .\r\nمادريد 232 .\r\nمارده  adireM  49 ، 70 ، 128 ، 131 ، 139 ، 170 ، 178 ، 240 ، 254 ، 275 ، 277 ، 322 ، 326 ، 330 ، 338 ، 411 ، 559 .\r\nمارسليا 285 ، 459 ، 462 .\r\nماسون 84 .\r\nمالقه  agalaM  46 ، 53 ، 69 ، 70 ، 139 ، 331 ، 333 ، 402 ، 655 ، 659 ، 661 ، 664 ، 667 - 669 ، 671 ، 672 .\r\nمتز 148 ، 449 .\r\nمجارستان 25 .\r\nمجريط  tiregaM  417 ، 517 و نيز رك : مادريد .\r\nالمجلس الكامل 398 .\r\nمحلهء عربها  snizarraS ed notnaC  464 .\r\nمدرسهء قرطبه 496 .\r\nمدلين  niledaM  178 .\r\nمديترانه 23 ، 69 ، 139 ، 486 ، 673 .\r\nمدينه 128 ، 150 ، 212 ، 426 .\r\nمدينة الباب 89 .\r\n\r\n","description":"","footnote":"","page_name":" 710 ","page_number":718},
  {"content":"\r\n\r\nمدينهء ابن سليم 251 .\r\nمدينهء سالم  ilecanideM  274 ، 349 ، 388 ، 418 ، 423 ، 480 ، 491 ، 517 ، 528 ، 529 ، 561 ، 562 ، 585 ، 601 ، 603 ، 643 .\r\nمدينة المائده 48 .\r\nمدينش 604 .\r\nمدينة السليم 49 .\r\nمراكش 12 .\r\nمرتش  sotraM  292 ، 400 .\r\nمربله 644 .\r\nمرج راهط 165 .\r\nمرسيه  aicruM  46 ، 69 ، 139 ، 349 ، 357 ، 654 .\r\nمرو 154 .\r\nمزيا 25 .\r\nمساره 165 ، 166 ، 169 ، 177 ، 212 .\r\nمسجد استجه 339 .\r\nمسجد جامع اشبيله 298 ، 299 .\r\nمسجد جامع قرطبه 165 ، 215 ، 245 ، 298 ، 432 ، 439 ، 478 ، 496 ، 555 ، 572 .\r\nمسجد كوفه 159 .\r\nمسجد مدينة الزاء 575 .\r\nمسيله 487 ، 488 .\r\nمصر 11 ، 12 ، 16 ، 20 - 22 ، 71 ، 94 ، 110 ، 131 ، 156 ، 160 ، 161 ، 175 ، 219 ، 225 ، 262 ، 424 ، 452 ، 578 ، 488 .\r\nمطونيه 412 .\r\nمعدن ، جبال  nedamlA ed arriS  82 ، 221 ، 330 و نيز رك : البرانس .\r\nمقدونيه 27 .\r\nمغرب اقصى  ainateruaM  12 ، 16 ، 17 ، 22 ، 54 ، 123 - 125 ، 128 ، 161 ، 424 ، 426 ، 448 ، 483 ، 487 ، 538 ، 539 ، 652 .\r\nمغرب اوسط 487 ، 488 ، 539 .\r\nمكه 150 ، 153 ، 212 ، 426 .\r\nمليله 539 ، 672 .\r\nممقصر  ertsagammoM  604 .\r\nمنت سلود 328 ، 329 .\r\nمنت شقند 354 .\r\nمنت شلوط ، رك : منت سلود .\r\nمنتشون 370 .\r\nمنتلون  noelitneM  365 ، 400 .\r\nمنت ميور  royamitnoM  407 .\r\nمنتيشه 349 ، 357 .\r\nمنزل هانى 630 .\r\nالمنكب  racenumlA  143 ، 162 ، 164 .\r\nمنهو 335 ، 390 ، 554 ، 555 ، 589 ، 590 .\r\nمنورقه  acroniM  23 ، 284 .\r\nمنية الرصافه 215 ، 339 .\r\nمنية كنتش 339 .\r\nمنية نصر 297 .\r\nمنيو رك : منهو .\r\nمورور  noroM  335 ، 650 .\r\nموز 79 .\r\nموصل 155 .\r\nموله  aluM  53 ، 369 ، 517 .\r\nموتزون 585 .\r\nمونقراتو 461 .\r\nميرتله  alotreM  357 .\r\nميورقه  acrollaM - acroyaM  23 ، 284 ، 374 .\r\nميرانده 409 .\r\nناجره  arejaN  412 ، 593 .\r\nناضح ، قصر 619 .\r\nناوار ( بلاد بشكنس )  arravaN  74 ، 91 ، 186 ، 226 ، 278 ، 279 ، 283 ، 320 ، 325 ، 466 ، 370 ، 394 - 396 ، 482 ، 557 ، 560 ، 593 ، 594 .\r\nنواليس ، دير 464 .\r\nنوستريا 80 ، 98 ، 186 ، 189 .\r\nنوماثيا  aicamoN  560 .\r\nنهروادى الكبير ، رك : وادى الكبير .\r\nنيس 464 ، 468 .\r\nنيشابور 155 .\r\nنيل 92 .\r\nنيمه ( يا نومشو ) 70 ، 73 ، 83 ، 139 ، 140 ، 319 .\r\nنينى\r\nنيوشاتل 463 .\r\n\r\n","description":"","footnote":"","page_name":" 711 ","page_number":719},
  {"content":"\r\n\r\nوادى آش  xidauG  220 .\r\nوادى بلون 365 .\r\nوادى الحجاره 139 ، 221 ، 258 ، 321 ، 330 ، 386 ، 517 ، 542 .\r\nوادى رمله  amarradauG  232 ، 482 ، 517 .\r\nوادى سليط 314 .\r\nوادى القرى 20 ، 56 .\r\nوادى قيس 173 .\r\nوادى الكبير  riviuqladauG  69 ، 75 ، 117 ، 165 ، 204 ، 298 ، 313 ، 318 ، 351 ، 356 ، 432 ، 436 ، 484 ، 526 ، 572 ، 573 ، 589 ، 626 .\r\nوادى ياره 509 .\r\nوادى يانه ( يا انه )  anaidauG  139 ، 178 ، 276 .\r\nوالانس 119 ، 319 .\r\nواليه 462 .\r\nواندالوسيا 14 .\r\nوانداليتا 14 .\r\nوبذه  eteuH  368 .\r\nوجده 539 .\r\nوستواليا 182 .\r\nوشقه  acseuH  70 ، 139 ، 187 ، 242 ، 243 ، 249 ، 256 ، 320 ، 324 ، 369 ، 370 ، 482 ، 639 .\r\nوويه 119 .\r\nويسكامه  ayacziV  117 .\r\nويين 101 ، 119 .\r\nهدمه 370 .\r\nهمدان 38 .\r\nهيسپالى 53 .\r\nيابره 70 .\r\nيانه 69 .\r\nيبه  abreY  482 .\r\nيمن 67 .\r\nيونان 25 .\r\n\r\n","description":"","footnote":"","page_name":" 712 ","page_number":720},
  {"content":"\r\n\r\n\r\nكتابها\r\nالآثار الاندلسية الباقية فى اسبانيا و البرتغال 299 ، 439 ، 572 .\r\nالاحاطة فى اخبار غرناطة 162 ، 208 ، 213 ، 483 ، 478 ، 509 ، 535 ، 669 .\r\nالاستظهار و المغالبة على من انكر فضل الصقالبه 576 .\r\nالاستقصاء لاخبار دول المغرب الاقصى 259 ، 491 ، 538 ، 539 ، 603 .\r\nاخبار الدولة العامريه 566 ، 573 .\r\nاخبار مجموعه فى تاريخ الاندلس 20 ، 32 ، 48 ، 59 ، 73 ، 110 ، 135 ، 140 ، 146 ، 159 ، 160 ، 164 ، 170 ، 172 - 174 ، 176 ، 182 ، 188 ، 195 ، 200 ، 206 ، 210 ، 211 ، 225 ، 227 ، 230 ، 240 ، 245 ، 246 ، 266 ، 272 ، 300 ، 335 ، 340 ، 379\r\nاخبار مصر 71 .\r\nاعتاب الكتاب 570 ، 574 .\r\nاعمال الاعلام 372 ، 405 ، 422 ، 423 ، 439 ، 443 ، 477 ، 479 ، 494 ، 499 ، 500 ، 507 ، 525 ، 530 ، 534 ، 562 ، 566 ، 571 ، 572 ، 577 ، 578 ، 580 ، 581 ، 602 ، 604 ، 608 ، 614 ، 615 ، 618 - 622 ، 625 ، 642 ، 644 ، 649 ، 651 ، 653 ، 657 ، 658 ، 660 ، 666 ، 667 ، 671 - 673 .\r\nاغانى 492 .\r\nافتتاح الاندلس . رك : تاريخ افتتاح الاندلس .\r\nالامامه و السياسه 21 ، 42 ، 54 ، 56 ، 159 .\r\nانساب الطالبيين و العلويين القادمين الى الغرب 499 .\r\nبغية الملتمس فى تاريخ رجال اهل الاندلس 49 ، 85 ، 103 ، 110 .\r\nالبيان المغرب فى اخبار ملوك الاندلس و المغرب 21 ، 30 ، 33 ، 38 ، 42 ، 47 ، 49 ، 50 ، 71 ، 73 ، 74 ، 82 - 84 ، 86 ، 88 ، 103 ، 111 ، 118 ، 121 ، 129 ، 133 ، 138 - 143 ، 160 ، 162 - 164 ، 166 ، 170 - 174 ، 199 ، 200 ، 204 - 206 ، 210 ، 211 ، 215 ، 216 ، 218 ، 233 ، 240 - 245 ، 253 ، 254 ، 257 ، 258 ، 260 ، 266 ، 274 ، 275 ، 282 ، 300 ، 312 ، 314 ، 316 ، 322 ، 325 ، 329 ، 333 ، 335 ، 336 ، 339 ، 343 ، 344 ، 346 ، 347 ، 352 ، 357 ، 360 ، 365 ، 367 ، 369 ، 379 ، 406 ، 408 ، 410 ، 413 -\r\n\r\n","description":"","footnote":"","page_name":" 713 ","page_number":721},
  {"content":"\r\n\r\n416 ، 420 ، 441 ، 449 ، 452 ، 477 ، 479 ، 384 - 488 ، 491 ، 500 ، 506 ، 508 - 512 ، 516 - 522 ، 525 ، 527 ، 530 ، 533 ، 354 ، 540 - 544 ، 546 ، 549 ، 556 ، 565 ، 567 ، 571 ، 572 ، 574 ، 577 ، 580 ، 602 - 607 ، 609 ، 614 ، 615 ، 618 - 621 ، 625 ، 630 ، 632 ، 639 - 644 ، 654 ، 657 ، 659 - 661 ، 669 ، 670 ، 673 .\r\nتاريخ افتتاح الاندلس 33 ، 59 ، 162 ، 165 ، 260 ، 265 .\r\nتاريخ الاندلس و المغرب 496 .\r\nتاريخ اوروسيوس 492 .\r\nتاريخ بيزانطيه 445 .\r\nتاريخ العلماء و الرواة فى الاندلس 341 .\r\nتاريخ قضاة قرطبه 296 .\r\nتحفة الانفس و شعار اهل الاندلس 39 ، 42 ، 44 .\r\nتلمود 504 .\r\nجذوة المقتبس 21 ، 50 ، 54 ، 85 ، 110 ، 566 ، 576 .\r\nجمهرة انساب العرب 70 ، 276 ، 279 ، 369 ، 395 ، 423 ، 493 ، 495 ، 653 .\r\nچكامهء رولان 192 ، 194 ، 195 .\r\nالحاكم بامر اللّه و اسرار الدعوة الفاطميه 150 .\r\nالحلة السيراء 21 ، 42 ، 130 - 132 ، 136 ، 140 ، 143 ، 172 ، 173 ، 199 ، 204 ، 205 ، 211 ، 218 ، 219 ، 244 ، 261 ، 263 ، 264 ، 265 ، 300 ، 347 ، 356 ، 361 ، 373 ، 378 ، 420 ، 478 ، 493 ، 495 ، 499 - 501 ، 509 ، 520 ، 521 ، 527 ، 531 ، 535 ، 546 ، 562 ، 566 ، 574 .\r\nخطط مقريزى 261 .\r\nدايرة المعارف بوكه 104 ، 459 .\r\nدايرة المعارف فارسى 57 .\r\nالذخيره فى محاسن اهل الجزيره 506 ، 508 ، 509 ، 512 ، 516 ، 517 ، 519 ، 520 ، 545 ، 549 ، 571 ، 576 ، 588 ، 581 ، 605 - 607 ، 612 ، 614 ، 643 ، 645 - 647 ، 661 - 664 .\r\nالروض المعطار 24 ، 33 ، 48 ، 70 ، 211 ، 615 .\r\nالصله 496 ، 575 ، 576 ، 664 .\r\nالطالعة البلجيه 130 .\r\nطبقات الاطباء 445 ، 446 .\r\nطوق الحمامه 526 .\r\nالعبر 12 ، 14 ، 16 ، 18 ، 27 ، 33 ، 39 ، 49 ، 51 ، 54 ، 67 ، 69 ، 70 ، 82 ، 103 ، 110 ، 121 ، 122 ، 125 ، 126 ، 153 ، 160 ، 175 ، 182 ، 211 ، 215 ، 224 ، 226 ، 431 ، 235 ، 241 ، 244 ، 257 ، 263 ، 314 ، 359 ، 361 ، 368 ، 374 ، 377 ، 406 ، 408 ، 410 ، 417 ، 419 ، 420 ، 426 ، 427 ، 443 ، 449 ، 452 ، 453 ، 480 - 482 ، 485 ، 495 ، 599 ، 501 ، 521 ، 522 ، 527 ، 532 ، 533 ، 538 ، 541 ، 545 ، 556 ، 574 ، 580 ، 605 ، 607 ، 608 ، 618 ، 620 ، 645 ، 649 .\r\nالعقد الفريد 153 ، 206 ، 240 ، 339 ، 347 ، 351 ، 399 ، 360 ، 380 ، 453 ، 454 .\r\nفتوح البلدان 20 ، 56 ، 136 .\r\nفتوح مصر و اخبارها 12 ، 13 ، 16 ، 18 ، 19 ، 21 ، 33 ، 50 ، 54 - 56 ، 66 ، 73 ، 103 ، 109 ، 124 - 126 ، 129 .\r\nفرحة الانفس 220 .\r\nالفرق بين الفرق 152 .\r\nالفصوص 575 ، 576 .\r\nقرآن مجيد 92 ، 113 ، 123 ، 263 ، 296 ، 422 ، 626 .\r\nقضاة قرطبه 296 .\r\nقلائد العقيان 435 ، 664 .\r\nالكامل فى التاريخ 16 ، 49 ، 56 ، 59 ، 71 ، 73 ، 103 ، 110 ، 121 ، 124 - 126 ، 129 ، 143 ، 175 ، 182 ، 188 ، 202 ، 206 ، 234 - 236 ، 240 ، 243 ، 245 ، 252 - 254 ، 257 ، 263 ، 267 ، 273 ، 278 ، 279 ، 293 ، 325 ، 347 ، 348 ، 381 ، 419 ، 421 ، 422 ، 426 ، 427 ، 455 ، 532 ، 580 ، 639 ، 645 ، 673 .\r\nالمآثر العامريه 566 .\r\n\r\n","description":"","footnote":"","page_name":" 714 ","page_number":722},
  {"content":"\r\n\r\nمجلة الهلال 159 .\r\nمحاضرة الابرار و مسامرة الاخيار 434 .\r\nمروج الذهب 154 ، 212 ، 421 .\r\nالمسالك و الممالك 267 ، 430 ، 432 ، 443 .\r\nالمسهب 100 ، 103 ، 105 .\r\nالمطرب من شعار اهل المغرب 305 ، 306 .\r\nالمطمح 580 .\r\nالمعجب فى تلخيص اخبار مغرب 33 ، 206 ، 240 ، 247 ، 263 ، 266 ، 508 ، 545 ، 566 ، 567 ، 576 ، 653 ، 661 ، 670 ، 673 .\r\nمعجم البلدان 12 ، 18 ، 47 ، 76 ، 120 ، 243 ، 435 .\r\nمعجم مخطوطات اسكوريال 47 .\r\nمفاخر البربر 488 .\r\nالمقتبس فى تاريخ رجال الاندلس 248 ، 279 ، 331 ، 344 ، 350 ، 351 - 355 ، 357 ، 359 ، 360 ، 363 ، 368 - 370 ، 373 ، 378 ، 380 ، 381 ، 492 ، 501 .\r\nمقدمهء ابن خلدون 68 ، 302 .\r\nالملل و النحل 152 .\r\nالموطأ 246 .\r\nنبذ تاريخيه فى اخبار البربر 488 ، 490 ، 491 ، 537 ، 538 ، 549 .\r\nالنجوم الزاهره فى ملوك مصر و القاهره 21 ، 261 .\r\nنزهة المشتاق فى اختراق الآفاق 45 ، 190 ، 435 .\r\nنفح الطيب عن غصن الاندلس الرطيب 24 ، 27 ، 33 ، 41 ، 50 ، 51 ، 56 ، 57 ، 73 ، 83 ، 85 ، 86 ، 100 ، 105 ، 109 ، 111 ، 118 ، 119 ، 121 ، 125 ، 132 ، 133 ، 136 ، 137 ، 141 ، 144 ، 160 ، 162 ، 166 ، 170 ، 172 ، 176 ، 177 ، 203 ، 207 ، 209 ، 213 - 220 ، 225 ، 226 ، 243 ، 247 ، 260 ، 264 ، 267 ، 274 ، 300 ، 302 ، 306 ، 310 ، 422 ، 426 ، 441 ، 443 ، 453 ، 481 ، 494 ، 498 ، 499 ، 510 ، 519 ، 522 ، 527 ، 549 ، 556 ، 571 ، 572 ، 580 ، 603 ، 655 .\r\nنقط العروس 297 ، 346 ، 378 ، 405 ، 531 ، 659 ، 671 .\r\nنهايت الارب 282 ، 283 .\r\nوفيات الاعيان 21 ، 56 ، 108 ، 153 ، 159 .\r\nيتيمة الدهر 550 .\r\n\r\n","description":"","footnote":"","page_name":" 715 ","page_number":723},
  {"content":"\r\n . \r\n\r\n","description":"","footnote":"","page_name":" 716 ","page_number":724}
  ]