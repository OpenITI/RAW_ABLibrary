[
  {"content":"\r\n . \r\n","description":"","footnote":"","page_name":" الغلاف 1 ","page_number":1},
  {"content":"\r\n . \r\n","description":"","footnote":"","page_name":" الغلاف 2 ","page_number":2},
  {"content":"\r\n\r\n\r\nجلد دهم\r\nآسمان و جهان\r\nترجمهء\r\nكتاب السّماء و العالم\r\nجلد چهاردهم بحار الأنوار\r\nتاليف\r\nعلم الاعلام العلّامة شيخ الاسلام المولى محمّد باقر المجلسى ره\r\nالمتوفّى سنه 1111 ه\r\nاز انتشارات :\r\nكتابفروشى اسلاميّه\r\nتهران خيابان بوذرجمهرى شرقى - تلفن 21966\r\nحق چاپ محفوظ\r\nچاپ اسلاميه - 1351 شمسى\r\n\r\n","description":"","footnote":"","page_name":" 1 ","page_number":3},
  {"content":"\r\n\r\n\r\nجلد دهم\r\n\r\n[ ادامه ابواب گياهها 
  ]\r\nبِسْمِ اللَّهِ الرَّحْمنِ الرَّحِيمِ\r\n\r\nباب چهارم جمار و طلع\r\n1 - در خصال ( 155 ) بسندش تا امام ششم عليه السّلام كه سه تا لاغر كنند پوسته گل خرما و ته‌مانده روغنى كه آب كنند و گردو ، در محاسن ( 450 ) بسندش تا امام ششم عليه السّلام ( همين مضمون را آورده ) .\r\nگويم : برخى اخبارش با شرح آنها در باب پيش گذشت .\r\n\r\nباب پنجم انگور\r\n1 - در خصال ( 144 ) بسندش تا امام هفتم عليه السّلام سه چيز زيان ندارند :\r\nانگور رازقى و نيشكر و سيب لبنانى .\r\n2 - در عيون ( 2 / 25 ) بسندش تا رسول خدا صلى اللَّه عليه و آله و سلم كه انگور را دانه دانه بخوريد كه خوشتر و گواراتر است .\r\nدر صحيفه رضا : مانندش آمده ( 10 ) .\r\n3 - در محاسن ( 547 ) بسندش از امّ راشد آزاد كرده امّ هانى كه كنيزى بودم و على عليه السّلام را خدمت ميكردم طلحه و زبير نزد او بودند و انگور خواست كه دوستش ميداشت و با هم خوردند .\r\n\r\n","description":"","footnote":"","page_name":" 2 ","page_number":4},
  {"content":"\r\n\r\n4 - در محاسن ( . . ) بسندش عليه السّلام از هشام بن سالم كه امام چهارم عليه السّلام از انگور خوشش مىآمد ، يك روز روزه بود در افطار ام ولدش نخست برايش خوشه انگورى آورد و سائلى آمد و آن حضرت خوشه انگور را به او داد و ام ولد نزد سائل فرستاد و آن را خريد و در بر امام نهاد و سائل ديگر آمد و باز هم آن را بوى داد و ام ولد باز چنين كرد و بار چهارم امام آن را خورد .\r\n5 - و از همان ( . . ) بسندش تا كسى كه ديده امير المؤمنين عليه السّلام نان را با انگور مىخورد .\r\n6 - و از همان ( . . ) بسندش تا اينكه روزى امير المؤمنين عليه السّلام نزد همسر عامريه خود وارد شد و زنهائى از فاميل او مهمانش بودند ، فرمود از آنها پذيرائى كرديد ؟ گفت : به خدا چيزى بدانها نخوراندم .\r\nگويد : يكدرهم از اطاق خود بر آورد ، فرمود : با آن انگور بخريد و آن را آوردند و فرمود بدانها بخورانيد و گويا شرم ميكردند و خودش خوشه‌اى برگرفت و از آنها دور شد و آن را خورد به تنهائى .\r\n7 - و از همان ( . . ) بسندش از ابى اسامة كه نزد امام ششم رفتم و انگور آوردند و از آن خورديم .\r\n8 - و از همان ( . . ) بسندش از امام ششم عليه السّلام كه انگور را دانه دانه بخوريد كه خوشمزه‌تر و گواراتر است .\r\n9 - و از همان ( . . ) بسندش تا امام ششم عليه السّلام كه پيغمبرى به خدا از غم ناليد و خدايش فرمود : انگور بخورد .\r\n10 - و از همان ( كه اين خبر را در باره نوح آورده ) .\r\n11 - و از همان ( 456 ) بسندش از امام ششم عليه السّلام كه چون آب از استخوان‌هاى مرده‌هاى طوفان كنار رفت و نوح عليه السّلام آنها را ديد سخت بيتاب شد و اندوه خورد و خدايش وحى كرد انگور سياه بخور تا غمت برود .\r\n\r\n","description":"","footnote":"","page_name":" 3 ","page_number":5},
  {"content":"\r\n\r\n12 - در مكارم : از امام صادق عليه السّلام كه دو چيز دو دستى خورده شوند :\r\nانگور و انار ، و از كتاب فردوس از عايشه است كه رسول خدا صلى اللَّه عليه و آله و سلم فرمود :\r\nبهتر خوراكتان نان است و بهتر ميوه‌تان انگور ، و فرمود : نخله خرما و انار و انگور از فزونى گل آدم آفريده شدند ، فرمود : بهار امتم انگور است و خربزه و بسندى تا امير المؤمنين عليه السّلام كه انگور را با نان مىخورد و به همين سند كه فرمود :\r\nانگور نان خورش است و ميوه و خوراك و حلوا .\r\n13 - در علل ( 2 / 270 ) بسندش تا رسول خدا صلى اللَّه عليه و آله و سلم كه بانگور كرم مگوئيد زيرا كرم مؤمن است ، در محاسن مانندش آمده .\r\nبيان : در نهايه است كه در حديث آمده بانگور كرم مگوئيد زيرا كرم مرد مسلمان است ، گفتند انگور را كرم نامند براى اينكه مى آن سخاوت و كرم آرد و اين نام را از كرم برايش باز گرفتند ، و پيغمبر نخواست نامى از كرم روى انگور باشد و مؤمن را شايسته آن دانست ، زمخشرى گفته : منظور پيغمبر صلى اللَّه عليه و آله و سلم تأكيد فرموده خدا تعالى است كه  إِنَّ أَكْرَمَكُمْ عِنْدَ اللَّهِ  اتقيكم 13 - الحجرات بوجهى لطيف و منظور نهى از ناميدن انگور به كرم نيست بلكه اشاره است باينكه شايسته نيست چيز ديگرى با نام كرم تقوى كه خدا بمؤمن داده شريك باشد و اينكه فرموده همانا كرم مرد مسلمان است يعنى شايسته اين نام كرامت شعار همان مسلمان است پايان - .\r\nكرمانى گفته : اين حصر ادعائى است و ردّ قول آنها است كه انگور را براى مى آن كرم ناميدند و مؤمن با تقوى را بكرم سزاوارتر از ميخواران دانسته .\r\nنووى گفته : مؤمن را كرم ناميده تا مردم اين نام را براى مى فراموش كنند ، طيبى گفته : انگور را كرم ناميدند براى اينكه مى آن سخاوت آورد و شارع آن را بد داشت تا از اين مقامش دور كند و حرمتش را تأكيد نمايد و فرق ميان جود و كرم اينست كه جود بخشش اموال است و كرم آدمى در اخلاق و اعمال پسنديده است .\r\n\r\n","description":"","footnote":"","page_name":" 4 ","page_number":6},
  {"content":"\r\n\r\n\r\nباب ششم كشمش\r\n1 - خصال ( 244 ) بسندش تا رسول خدا صلى اللَّه عليه و آله و سلم كه كشمش را باشيد زيرا صفراء را ميبرد و بلغم را ميبرد و پى را سخت مىكند و خستگى را بر مياندازد و خلق را خوش مىكند و نفس را پاك كند و اندوه را ببرد ، در عيون مانندش آمده .\r\n2 - در عيون ( 2 / 45 ) بسندش تا على عليه السّلام كه هر كس 21 دانه كشمش سرخ بخورد در ناشتا در تنش بدى نبيند .\r\nدر صحيفه رضا مانندش آمده ، در مجالس ابن الشيخ ( همين مضمون آمده كه افزوده ) بيمار نشود جز براى مردن .\r\nدر مجالس بسندش از امام ششم عليه السّلام مانندش آمده .\r\n3 - در مجالس ( 1 / 370 ) بسندش تا على عليه السّلام كه كشمش دل را تقويت كند و بيمارى را ببرد و گرمى را خموش كند و نفس را پاك كند .\r\n4 - در خصال ( 2 / 612 ) بسندش تا امير المؤمنين عليه السّلام كه خوردن 21 دانه كشمش سرخ هر روز ناشتا هر بيمارى را رفع كند جز بيمارى مردن ، در محاسن بسندش از امام ششم عليه السّلام مانندش آمده .\r\n5 - در همان : بسندش تا على عليه السّلام ( همين مضمون آمده ) ( 548 ) .\r\nبيان : گويم : تخلف برخى از اين امور براى تخلف شرائط آنست چون اخلاص و تقوى و جز آن يا براى وجود معارض اقوى است .\r\n6 - در محاسن ( . . ) بسندش تا امام ششم عليه السّلام كه كشمش پى را محكم كند و خستگى را ببرد و نفس را پاك كند .\r\n7 - در طبّ ( 137 ) بسندش تا امير المؤمنين عليه السّلام كه هر كه 21 دانه كشمش سرخ در آغاز هر روز بخورد خدا از او هر بيمارى و دردى را ببرد ، و از حريز است كه به امام ششم عليه السّلام گفتم : يا ابن رسول اللَّه مردم در باره كشمش از شما سخن گويند\r\n\r\n","description":"","footnote":"","page_name":" 5 ","page_number":7},
  {"content":"\r\n\r\nفرمود : درست است و همين حديث را بيان كرده .\r\n8 - در مكارم ( 200 ) از پيغمبر صلى اللَّه عليه و آله و سلم كه كشمش را باشيد زيرا صفراء را خاموش كند و بلغم را ببرد و تن را سالم كند و خلق را نيكو سازد و پى را محكم كند و رنج را براندازد .\r\n9 - در اختصاص ( 123 ) بسندش از ابى هند كه براى رسول خدا صلى اللَّه عليه و آله و سلم طبقى رو بسته هديه آوردند و روكش آن را برداشت و فرمود : بنام خدا بخوريد چه خوب خوراكى است كشمش پى را محكم كند رنج را ببرد و خشم را بنشاند و پروردگار را خشنود سازد و بلغم را براندازد و بوى دهان را خوش كند و رنگ را صفا دهد .\r\n\r\nباب هفتم فضيلت انار و انواع انار\r\n1 - در عيون ( 2 / 35 ) بسندش تا رسول خدا صلى اللَّه عليه و آله و سلم كه انار بخوريد كه هيچ دانه از آن در معده نشود جز كه دل را روشن كند و شيطان را تا 40 روز لال كند و به همين سند از على عليه السّلام كه انار را با پيه‌اش بخوريد چون پاك كن معده است ، و به همين سند تا رسول خدا صلى اللَّه عليه و آله و سلم كه چون رسول خدا صلى اللَّه عليه و آله و سلم انار مىخورد كسى را در يك انار شريك نميكرد و ميفرمود : در هر انارى يك دانه بهشتى است .\r\nدر صحيفه رضا مانند آن آمده ، در مكارم ( 195 ) مانند حديث يكم آمده .\r\n2 - در خصال ( 249 ) بسندش از امام ششم عليه السّلام كه چهار تا طبعها را معتدل سازند : انار سورانى ، غوره خرماى پخته ، بنفشه و كاسنى .\r\nبيان : در قاموس است كه سوريه نام شام است يا جايى نزديك خناصره ، و سورين نهريست در سرزمين رى كه مردمش بدان فال بد زنند چون شمشيرى\r\n\r\n","description":"","footnote":"","page_name":" 6 ","page_number":8},
  {"content":"\r\n\r\nكه با آن يحيى بن زيد بن على را كشتند در آن شستند ، و سورى ( 1 ) چون طولى جاييست در عراق از سرزمين سريانيها و جايى در اطراف بغداد و سوراء هم خوانده شود - پايان - و يكى از دو تاى اخير در اينجا مناسب‌تر است و الف و نون براى نسبت افزوده شده .\r\n3 - در خصال ( 289 ) بسندش از امام ششم عليه السّلام كه پنج تا از ميوه‌هاى بهشتند در اين جهان : انار ملس ، سيب ، به ، انگور و رطب مشان .\r\n4 - در مجالس ابن الشيخ ( 1 / 378 ) بسندش تا امير المؤمنين كه چهار ميوه از بهشت فرو آمدند . انگور رازقى ، رطب مشان و انار ملس و سيب شامى و در خبر ديگر به .\r\n5 - و از همان : به همين سند كه امير المؤمنين عليه السّلام فرمود بكودكانتان انار بدهيد كه زودتر زبان باز كنند ، و به همين سند كه رسول خدا صلى اللَّه عليه و آله و سلم فرمود هيچ انار نيست جز كه در آن دانه‌ايست از بهشت فرمود : من دوست دارم هيچ دانه‌اش وانيفتد .\r\n6 - و از همان : بسندش از امام چهارم عليه السّلام كه دو چيز هرگز در درونى در نشوند جز تباهش كنند و دو چيز در درونى نشوند جز بهش سازند ، آن دو كه درون آدميزاده را به سازند انار است و آب نيم گرم و اما آن دو كه تباهش كنند پنير است و گوشت خشكيده .\r\nدر محاسن بسندى تا امام ششم مانندش آمده است .\r\n7 - در خصال ( 643 ) بسندش تا امير المؤمنين عليه السّلام كه انار را با پيه‌اش بخوريد كه پاك كن معده است و هر دانه‌اش بمعده جاگير زندگى دل است و روشنى جان و وسوسه شيطان را تا 40 شب ناخوش كند .\r\nدر طب ( 134 ) بسندى مانندش را از امير المؤمنين عليه السّلام آورده و در پايانش افزوده انار از ميوه‌هاى بهشت است كه خدا عز و جل فرموده :  فِيهِما فاكِهَةٌ وَ نَخْلٌ وَ رُمَّانٌ  68 - الرحمن .\r\nبيان : وسواس نام شيطانيست كه در ديگر اخبار از او بدان تعبير شده يا\r\n\r\n","description":"","footnote":"","page_name":" 7 ","page_number":9},
  {"content":"\r\n\r\nمقصود وسوسه شيطانست و نسبت تمرض به دو مجاز است .\r\n8 - در محاسن ( 539 ) بسندش از امام پنجم عليه السّلام كه ميوه 120 جور است و سر همه انار است .\r\n9 - و از همان ( . . ) بسندش از ابى الحسن عليه السّلام كه از سفارشهاى آدم به هبة اللَّه بود كه انار را باش كه چونش در گرسنگى بخورى بس باشد و چونش در سرى خورى گوارا باشد .\r\n10 - و از همان ( 540 ) بسندش از ابى الحسن عليه السّلام كه گرسنه انار نخورد جز كه سير شود و سير نخورد جز كه گوارا باشد .\r\n11 - در محاسن ( . . ) بسندش از امام ششم عليه السّلام ( كه بعبد العزيز ) فرمود :\r\nاگر در عراق بودمى هر روزى يك دانه انار خوردمى و يك بار در فرات به آب اندرشدمى .\r\n12 - و از همان ( . . ) بسندش كه امام ششم عليه السّلام شب هر جمعه انار مىخورد .\r\n13 - و از همان از امام ششم عليه السّلام كه انارى نباشد جز يك دانهء بهشتى دارد ( و دو روايت ديگر همين مضمون آمده ، و در روايت ديگر دنبال آن فرموده : اگر دانه‌اى از آن افتد برگيرش و آن دانه در معده‌اى هرگز نيفتد جز كه چهل شبش روشن دارد ، و شيطان وسوسه را از آن دور كند ، و در روايت ديگر وسوسه شيطان را از آن دور كند ) .\r\n14 - در محاسن ( . . ) بسندش از زياد بن يحيى حنظلى كه نزد امام ششم عليه السّلام رفتم و برابرش طبقى بود از انار فرمود : اى زياد بيا نزديك و از اين انار بخور چون چيزى از آن نزد من بدتر از اين نيست كه كسى در يك دانه انار شريك من شود چون هيچ انارى نيست جز كه در آن يك دانه بهشتى است ، بسند ديگر هم مانندش در آن آمده ، و بسند ديگر هم مانندش در آن آمده جز افزوده كه فرمود :\r\nپدرم يك دانه انار برميداشت و بالايش ميبرد و آن را مىخورد مبادا از آن چيزى بيفتد ، در هيچ چيز شريك بدخواه‌تر نزدم نيست از يك دانه انار كه نيست انارى\r\n\r\n","description":"","footnote":"","page_name":" 8 ","page_number":10},
  {"content":"\r\n\r\nجز در آن يك دانه بهشتى است ( و همين مضمون را بسندى از امام ششم عليه السّلام آورده و بسند ديگر هم نيز آورده ، و در حديث ديگر است كه دانه انارى نباشد جز يك دانه بهشتى دارد و چون كافرش خورد خدا فرشته‌اى فرستد تا آن دانه بهشتى را از آن بربايد .\r\n( و در سه حديث ديگر كراهت شركت در يك دانه انار را با همان علت روايت كرده ) .\r\n15 - و از همان ( 541 ) بسندش كه امير المؤمنين عليه السّلام چون انار مىخورد دستمالى زيرش پهن ميكرد و از آنش پرسيدند ، فرمود : چون دانه‌هاى بهشتى دارد گفتندش : يهود ترسا و ديگران هم از آن ميخوردند ، فرمود : چون چنين باشد خدا فرشته‌اى فرستد تا آنها را بايد تا نخورندشان ، در مكارم : مانندش آمده ( 194 ) .\r\n16 - در محاسن ( 542 ) بسندش كه چون امام ششم عليه السّلام انار مىخورد دستمالى در دامنش پهن ميكرد و چون دانه‌اى مىافتاد آن را بر ميداشت و ميفرمود : اگر چيزى را از ديگرى دريغ دارم انار را دريغ دارم .\r\nبيان : اين دلالت دارد بر فضيلت انار و سود بسيارش و ارجمنديش نزد آن حضرت .\r\n( و 3 حديث آورده كه اگر دانه انار افتد آن را برگيرند كه دانه بهشتى از دست نرود ) .\r\n17 - و از همان ( 542 ) بسندش كه على عليه السّلام فرمود : انار را با پيه‌اش بخوريد كه معده را پاك كند و ذهن را بيفزايد .\r\nبيان : نسبت روشنى و وسوسه بمعده مجاز است و منظور روشنى دل و وسوسه آنست چون بهى دل ببهى معده وابسته است يا هر دو ضمير بدل برگردند بقرينه مقام ، در قاموس گفته : ذهن فهم است و خرد و حافظه و هوش .\r\n18 - در محاسن ( . . ) بسندش از امام ششم عليه السّلام كه هر كه يك دانه انار بخورد\r\n\r\n","description":"","footnote":"","page_name":" 9 ","page_number":11},
  {"content":"\r\n\r\nشيطان وسوسه را چهل صباح بيمار كند .\r\n19 - و از همان ( . . ) بسندش از امام ششم عليه السّلام كه انار را نام برد و فرمود ترش و شيرينش براى شكم بهتر است .\r\n20 - در محاسن ( . . ) بسندش از امير المؤمنين عليه السّلام كه انار را با پيه‌اش بخوريد كه معده را پاك مىكند ( از قاموس نقل كرده كه پيه انار پوسته‌هاى زرد نازك پشت دانه‌هاى انار است ) .\r\n21 - در محاسن : مضمون شماره 20 را از پيغمبر صلى اللَّه عليه و آله و سلم آورده ) .\r\n22 - و از همان ( . . ) بسندى تا صعصعة بن صوحان كه در آمد بر امير مؤمنان عليه السّلام و او بر سر شام بود فرمود : اى صعصعه نزديك شو و بخور گويد : گفتم :\r\nمن شام خوردم ، پيش‌رو آن حضرت نيمه انارى بود و براى منش شكست و پاره‌اى از آن را به من داد و فرمود با پوسته‌اش يعنى پيه‌اش بخور كه چرك دندان را ببرد و هم گند دهان را و نفس را پاكيزه نمايد .\r\nبيان : پاكيزگى نفس كنايه از بردن غم و اندوه است .\r\n23 - در محاسن ( . . ) بسندش تا امام ششم عليه السّلام كه هر كس ناشتا يك دانه انار بخورد دلش روشن شود و ديو وسوسه را براند تا چهل صباح .\r\n( چهار حديث ديگر به همين مضمون آورده ) .\r\n24 - و از همان : بسندش از يزيد بن عبد الملك نوفلى كه نزد امام ششم عليه السّلام رفتم و يك دانه انار در دست داشت و به معتب فرمود : به او انارى بده كه من شركت در چيزى را بد ندارم مانند شركت با خودم در يك دانه انار ، وانگه حجامت كرد و به من فرمود : حجامت كنم : وانگه يك دانه انار برايم خواست و او هم يك دانه انار برداشت و آنگاه فرمود : اى يزيد هر مؤمن يك دانه انار تمام بخورد خدا شيطان را چهل روز از روشنى دلش براند و هر كه دو دانه انار بخورد صد روز شيطان را از روشنى دلش براند و هر كه سه تا انار تمام بخورد خدا يك سال شيطان را از روشنى دلش براند و هر كه خدا شيطان را از روشنى دلش براند گناه نكند و\r\n\r\n","description":"","footnote":"","page_name":" 10 ","page_number":12},
  {"content":"\r\n\r\nهر كه گناه نكند ببهشت رود ( 544 ) .\r\n25 - در مكارم : حديث را بىسند و با اسقاط آورده و معنى كلمه « از روشنى دلش » ممانعت از زيان زدن بروشنى دل است يا از منع و اخلال بدان و گفته‌اند يعنى خدا شيطان را از روشنى دلش دور مىكند و اين معنا اندازه‌اى دور است و در بيشتر نسخه‌هاى مكارم آثاره با ثاء سه نقطه است كه همان وسوسه مىشود ( 194 ) .\r\n26 - در محاسن ( . . ) بسندش از زياد بن مروان كه شنيدم از امام هفتم عليه السّلام ميفرمود : هر كس روز جمعه يك دانه انار ناشتا بخورد دلش 40 صباح روشن شود و اگر دو دانه باشد 80 صباح روشن شود ، و اگر سه باشد تا 120 صباح وسوسه شيطان از او دور گردد ، و هر كس وسوسه شيطان ازش دور شود نافرمانى خدا نكند و هر كه نافرمانى خدا نكند خدا او را ببهشت برد .\r\nبيان : دور نيست از باور كه يك خوراك جسمانى در صفات و كمالات روحانى اثر كند و بسا كه اين گونه امور را شرايطى باشد از اخلاص و تقوى و اعتقاد بدرستى اين اخبار و خبر دهنده آنها و چون خلاف ديده شود براى اخلال بيكى از شرايط باشد .\r\n( چند روايت ديگر آورده كه خوردن انار گرچه يك دانه آن باشد شيطان را از دل ميراند ) .\r\n27 - و از همان ( 545 ) بسندش تا رسول خدا صلى اللَّه عليه و آله و سلم كه انار سرور ميوه‌ها است و هر كس يك دانه انار بخورد 40 صباح شيطانش را بخشم آورد ، ( بروايت ديگر هم از مكارم مانندش آمده ) .\r\n28 - در محاسن ( . . ) بسندش از عبد اللَّه بن حسن كه انار بخوريد تا دهانتان پاكيزه شود .\r\nو از همان بسندش ديگر مانندش آمده .\r\n29 - و از همان ( . . ) بسندش تا امام رضا عليه السّلام كه هيزم انار ، خزنده‌ها را براندازد ( يعنى ضد حشراتست ) .\r\n\r\n","description":"","footnote":"","page_name":" 11 ","page_number":13},
  {"content":"\r\n\r\n30 - و از همان ( 546 ) بسندش تا خراسانى كه خوردن انار منى فزايد و فرزند را زيبا سازد .\r\nبيان : ظاهر اينست كه خراسانى كنايه از امام رضا عليه السّلام است و اين تعبير براى تقيه است ولى در فهرست نجاشى و رجال شيخ ، راوى را عمرو بن ابراهيم ازدى نوشته كه احمد بن ابى عبد اللَّه از او روايت كند و او را از اصحاب امام صادق عليه السّلام شمرده و كوفى وصف كرده‌اند و بسا اينجا جز او باشد .\r\n31 - در محاسن ( 536 ) بسندش تا امام ششم عليه السّلام كه بكودكانتان انار خورانيد كه زودتر جوان شوند .\r\nبيان : يعنى زودتر رشد كنند و بجوانى رسند و بسا مقصود زبان آور شدن آنها باشد چنانچه بيايد .\r\n32 - در خرايج است كه يك يهودى بعلى عليه السّلام گفت : محمّد گفته : در هر دانه انار يك دانه بهشتى است و من يك دانه انار شكستم و همه‌اش را خوردم ، فرمود :\r\nرسول خدا صلى اللَّه عليه و آله و سلم راست گفته و دست بريش او زد و يك دانه از انار افتاد و آن حضرت آن را برداشت و خورد و فرمود سپاس خدا كه كافر آن را نخورد .\r\nبيان : ظاهرش پاكى اهل كتابست و بسا حمل شود كه آن را شسته باشد .\r\n33 - در طبّ است از امام ششم عليه السّلام كه هر كه وقت خوابيدن يك انار بخورد بر خود ايمن باشد تا صبح كند ، و از حارث بن مغيره است كه به امام ششم عليه السّلام از سنگينى درون و كثرت ناهموارى هضم خوراك خود شكوه كردم فرمود : از اين انارهاى شيرين بخورد با پيه آن كه معده را خوب پاك كند و ناهموارى هضم را درمان كند و غذا را هضم نمايد و در درون تسبيح گويد .\r\nبيان : در قاموس گفته تخمه ناسازگارى خوراك است در معده و بسا تسبيح در معده كنايه از سود فراوانش باشد كه اين خود دلالت بر قدرت و حكمت صانع دارد و گويا تسبيح او است .\r\n34 - در مكارم است از امام صادق عليه السّلام كه رسول خدا صلى اللَّه عليه و آله و سلم فرمود : هيچ\r\n\r\n","description":"","footnote":"","page_name":" 12 ","page_number":14},
  {"content":"\r\n\r\nانارى نيست جز كه در آن دانه ايست از انار بهشت و اگر از آن چيزى پرت شد آن را برگيريد و اين دانه بهشتى در درون مسلمانى نرود جز كه 40 صباح آن را روشن كند و آن حضرت هر شب جمعه انار مىخورد ، و از همانست از امير المؤمنين عليه السّلام كه انار را با پيه آن بخوريد كه معده را پاك كند ، و دانه از آن در معده مسلمان جا نكند جز كه روشنش سازد و شيطان وسوسه را تا چهل صباح از آن براند ، و از پيغمبر است كه كسى را در انار خود شريك نميكرد ، و از مرجانه خدمتكار صفيه است كه على عليه السّلام را ديدم انار مىخورد و هر چه از آن مىافتاد برميداشت ، و از رسول خدا صلى اللَّه عليه و آله كه هر كس يك دانه انار را تمام بخورد خدا چهل شب دلش را روشن كند و فرمود : خدا آدم ، نخل خرما ، انگور و انار را از يك سرشت آفريده و از املاء شيخ طوسى است - ره - كه بكودكانتان انار بخورانيد كه زودتر زبان باز كنند ( 194 ) .\r\n35 - در كتاب غايات از امام ششم عليه السّلام كه شركت ديگرى را در انار خود ناخواه‌تر از هر شركت دانم و انارى نيست جز كه دانه‌اى بهشتى دارد و هر كه ناشتا يك دانه انار بخورد دلش روشن شود و وسوسه شيطان از او بگردد تا چهل صباح .\r\n36 - در دعائم است كه على عليه السّلام انار را با پيه‌اش مىخورد و ميفرمود :\r\nپاك‌كننده معده است و انارى نيست جز كه در آن يك دانه بهشتى است و اگر از آن دور افتاد بدنبالش باشيد و آن را بخوريد ، و در انارش كسى را شريك نميكرد و هر چه‌اش مىافتاد برميداشت و ميفرمود : انار در درونى نرود جز كه وسوسه شيطان آن را از آن براند ( 112 ) بيان : دور نيست خدا فرشته‌ها را بگمارد تا در هر انارى دانه‌اى بهشتى در آرند ، و بسا مقصود اينست كه خدا در هر انار دانه‌اى پرسود و پربركت آفريده چون انار بهشت و اللَّه يعلم .\r\n\r\n","description":"","footnote":"","page_name":" 13 ","page_number":15},
  {"content":"\r\n\r\n\r\nباب هشتم سيب و به و گلابى و انواع و منافع آنها\r\n1 - در علل ( 2 ر 149 ) بسندى از محمّد بن فيض كه گفتم : قربانت يكى از ما بيمار مىشود و پزشكان او را بپرهيز وادارند . فرمود : نه ، ما خانواده جز از خرما پرهيز نداريم و با سيب و آب سرد درمان كنيم ، گفتم : چرا از خرما پرهيز كنيد ، فرمود : چون پيغمبر صلى اللَّه عليه و آله و سلم على عليه السّلام را در بيماريش از آن پرهيز داد .\r\n2 - در خصال ( 157 ) بسندى از شهاب بن عبد ربه كه شنيدم امام ششم عليه السّلام ميفرمود : راستش زبير نزد رسول خدا صلى اللَّه عليه و آله و سلم آمد و يك گلابى در دست داشت ، رسول خدا صلى اللَّه عليه و آله به او فرمود : اى زبير اين چيست در دستت ؟ گفت : يا رسول اللَّه اين يك گلابيست ، فرمود : اى زبير گلابى بخور كه سه خصلت دارد ، گفت : يا رسول اللَّه آنها چه‌اند ؟ فرمود : دل را آسوده و جمع كند ، بخيل را با سخاوت كند ، و ترسو را دلير سازد ، در محاسن مانندش از امام ششم عليه السّلام آمده و هم در مكارم ( 195 ) .\r\nبيان : در نهايه گفته : در حديث است كه پيغمبر يك گلابى نزد طلحه انداخت فرمود : آن را بردار كه دل را آسوده كند و گفتند فراهم كند و به بهبودى و نشاط آورد ، و از اينست حديث عايشه در باره آبگوشت شير كه دل بيمار را آسوده سازد و آسايش آور است .\r\n3 - در عيون ( مضمون حديث طلحه را آورده ) و در صحيفه رضا هم مانندش آمده .\r\n4 - در عيون ( 2 ر 73 ) بسندش تا على عليه السّلام كه نزد رسول خدا صلى اللَّه عليه و آله آمدم و گلابى در دست داشت و آغاز به خوردن آن نمود و به من هم خورانيد و ميفرمود :\r\nاى على بخور كه اين هديه خدا است به من و تو ، فرمود : هر لذتى را در آن يافتم فرمود : اى على هر كه سه روز ناشتا گلابى خورد ذهنش پاك شود ، و درونش پر از بردبارى و دانش گردد و از كيد ابليس و لشكرهاش محفوظ ماند .\r\n\r\n","description":"","footnote":"","page_name":" 14 ","page_number":16},
  {"content":"\r\n\r\n5 - در خصال ( 144 ) بسندش از منصور بن يونس كه شنيدم امام هفتم ميفرمود : سه تا زيان ندارند : انگور رازقى ، نيشكر و سيب لبنانى .\r\n6 - در خصال ( 612 ) بسندش تا امير المؤمنين عليه السّلام كه خوردن سيب شستشوى معده است ، فرمود : خوردن به نيروى دل ناتوانست و معده را پاك كند و دل را روشن سازد و فرزند را زيبا نمايد ، فرمود : گلابى دل را جلا دهد و دردهاى درون را آرام كند .\r\nتوضيح : از نهايه است كه نضح بسا بمعنى شستن است و از اين معنى است حديث ( نضح الدم عن جبينه ) در يك نسخه از مكارم با جيم آمده بمعنى پختن و آن تصحيف است ، در مصباح گفته : ذكاة در لغت تماميت هر چيز است و به اين معنى در فهم به كار رود يعنى پذير او زود كاو است .\r\n7 - در محاسن ( 548 ) بسندش از امام ششم عليه السّلام كه هر كس يك گلابى خورد خدا چهل روز حكمت بر زبانش جارى سازد ، در مكارم مانندش آمده ( 196 ) .\r\nبيان : نسبت گويائى بحكمت مجاز است چنانچه خداوند فرمود : اينست كتاب كه گويا است بر شما براستى 28 - الجاثيه » 8 - در محاسن ( 548 ) بسندى از ابى الحسن عليه السّلام كه گلابى براى پيغمبر بهديه آوردند و يك دانه برداشت و بريد و خورد چون سخت دوستش ميداشت و به كسانى كه در بر او بودند خوراند و فرمود : گلابى را باشيد كه دل را روشن كند و سنگينى سينه را ببرد . در مكارم : مانندش از امام رضا عليه السّلام آمده است .\r\nبيان : در نهايه گفته : اصل طخاء و طخيه تاريكى و ابر است و از اين معنا است حديث « ان للقلب طخاءة كطخائة القمر » يعنى دل پرده‌اى گيرد كه روشنى آن را ببرد - پايان - 9 - در محاسن ( 549 ) بسندش از نوفلى كه جعفر بن ابى طالب در بر پيغمبر صلى اللَّه عليه و آله بود و به آن حضرت گلابى هديه شد و يكى از آن را بريد به جعفر داد و او نخواست بخورد فرمودش : بگير بخور كه دل را پاك كند و ترسو را دلير سازد .\r\n\r\n","description":"","footnote":"","page_name":" 15 ","page_number":17},
  {"content":"\r\n\r\nبيان : بسا نخواستن براى تقديم به ديگرى بوده و بىادبى نبوده .\r\n10 - در محاسن : ( همين مضمون را آورده و در وصف گلابى فرموده ) : رنگ را صفا دهد و فرزند را زيبا كند .\r\n11 - و از همان : تا امام ششم عليه السّلام كه خوردن گلابى در ناشتا منى را پاك كند و فرزند را زيبا كند .\r\nبيان : زيبائى فرزند شرح پاك شدن منى است و بسا براى بيان اثر بخشى در اخلاق خوب فرزند باشد .\r\n12 - در محاسن ( . . ) بسندى تا محمّد بن مسلم كه امام ششم عليه السّلام به پسر بچه زيبائى نگاه كرد و فرمود : سزاست كه پدرش گلابى خورده باشد ، فرمود : گلابى چهره را زيبا كند و دل را آرام .\r\n( در سه حديث ديگر اين مضامين روايت شده‌اند ) .\r\n13 - در محاسن ( 550 ) بسندش تا امير المؤمنين عليه السّلام كه خوردن گلابى قوت دل است و پاكى روح و ترسو را دلير سازد ( همين مضمون را از امير المؤمنين عليه السّلام آورده ) .\r\n14 - و از همان : بسندش كه طلحة بن عبد اللَّه نزد رسول اللَّه آمد و در دست آن حضرت گلابى بود و آن را به طلحه پرت كرد و فرمودش : بخور كه دل را آرام كند .\r\n15 - و از همان : از محمّد بن عمرو كه آن را بر آورده تا گفته : گلابى معده را پاك كند و دل را نيرو دهد .\r\n16 - و از همان : بسندش تا سفيان بن عيينه كه شنيدم امام پنجم ميفرمود :\r\nبه ، اندوه غمگين را برد چنانچه دست عرق جبين را .\r\n17 - و از همان : بسندى تا اينكه گلابى را باشيد و آن را بخوريد كه خرد و مردانگى را فزايد ( . . ) 18 - و از همان : بسندش تا امام ششم عليه السّلام كه به معده را گشايد و دل را محكم\r\n\r\n","description":"","footnote":"","page_name":" 16 ","page_number":18},
  {"content":"\r\n\r\nكند و خدا هرگز پيغمبرى نفرستاده جز كه به خورده ، و فرمود سيب پاك كى معده است ، فرمود : سيب بخور كه حرارت را خاموش كند و درون را خنك كند ، و تب را ببرد ، و در روايت ديگر و با را ببرد .\r\nبيان : « معده را گشايد » در بسيارى نسخ است و معنى مناسبى در اينجا ندارد اينكه بمعنى وسعت دهنده باشد و كنايه از اشتهاء آوردن براى خوراك ، و در نسخه‌اى « يصوح » آمده بصاد و حاء بىنقطه و در ميان و او يعنى سبك كند و در نسخه‌اى « تضوح » آمده چنانچه گذشت و آن روشن‌تر است .\r\n19 - در محاسن : بسندش تا امام ششم عليه السّلام كه تب را نزدش ياد كردند و فرمود : ما خاندانى باشيم كه درمان نكنيم جز با ريختن آب خنك بر تن خود و خوردن سيب ( 551 ) .\r\n20 - و از همان بسندش از امام ششم عليه السّلام كه اگر مردم خاصيت سيب را ميدانستند بيمارشان را جز با آن درمان نميكردند ( . . ) .\r\n21 - و از همان : از امام ششم عليه السّلام كه به تبدارانتان سيب بخورانيد ، چيزى از سيب سودمندتر نيست .\r\n22 - و از همان : بسندش از درست بن ابى منصور كه مفضل بن عمر مرا نزد امام صادق عليه السّلام فرستاد در روز تابستانى گرم نزد آن حضرت رفتم و برابرش طبقى سيب سبز بود ، به خدا بيدرنگ گفتم : قربانت از اين ميخورى با اينكه مردمش بد دارند ، خودمانى فرمود : امشب تب كردم و فرستادم آن را برايم آوردند ، اين تب را ميبرد و حرارت را خاموش مىكند ، و به خانه آمدم و ديدم همه خاندانم تب دارند و به آنها خوراندم و تب را ريشه كن شد ( 551 ) .\r\nتوضيح : در كافى آمده كه « مرا نزد امام فرستاد با هدايا ، يا براى جلب احسان آن حضرت » و معنى يكم روشنتر است . و در كافى است كه تب از آنها ريشه كن شد ، و آن روشن است ، در محاسن ( همين مضمون را با اندك اختلافى در تعبير آورده و از مكارم مانندش را نقل كرده ) .\r\n\r\n","description":"","footnote":"","page_name":" 17 ","page_number":19},
  {"content":"\r\n\r\n23 - در محاسن بسندش از قندى كه مردم دچار و با شدند و ما در مكه بوديم به من هم دچار شد و به ابى الحسن عليه السّلام نوشتم و در پاسخم نوشت سيب بخور و خوردم و خوب شدم ، و از همان : از ابو يوسف قنديست كه با برادرم در مدينه بوديم و مردم دچار خون دماغ شدند و چون كسى دو روز گرفتارش ميشد ميمرد ، به منزل برگشتم و ديدم برادرم سيف به سختى دچار آن شده و نزد امام ششم عليه السّلام رفتم و فرمود :\r\nاى زياد سيب به سيف بده و به او خوراندمش و خوب شد . در مكارم مانندش آمده ، و روايت 23 را باختصار از قندى نقل كرده .\r\n24 - و از همان : بسندش از جعفرى كه از امام ششم شنيدم ميفرمود : سيب درمان زهر و جادو و ناراحتى است كه از اهل زمين بخاطر نشيند و هم درمان بلغم غالب است و چيزى از آن زود سودتر نيست ، در مكارم مانندش آمده از امام رضا عليه السّلام .\r\n25 - در محاسن : بسندش تا على عليه السّلام كه سيب پاك كن معده است ( و اين مضمون را از امام ششم عليه السّلام آورده ) .\r\n26 - و از همان : بسندش از امام ششم عليه السّلام كه گلابى بخوريد زيرا دل را روشن كند و دردهاى درون را بفرمان خدا آرام سازد ، در مكارم مانندش آمده .\r\n27 - در طب : بسندش تا امام ششم عليه السّلام كه اگر مردم اثر سيب را ميدانستند بيمارانشان را جز با آن درمان نمىكردند هلا كه آن سودمندتر از هر چيز است زودتر بويژه براى دل و پاك كن آنست .\r\nو از ابى بصير است كه شنيدم امام باقر عليه السّلام ميفرمود : چون خواستى سيب بخورى بويش كن و بخور كه چون چنين كنى از تنت هر درد و بلا را بيرون كند و هر آسيب روحى را آرام سازد كه از طرف ارواح باشند .\r\nبيان : ارواح پريانند و اخلاط تن هر دو به خصوص صفراء و سوداء كه در اخبار بدانها اطلاق شده و يكم روشنتر است و سببش اينست كه تسلط پرى غالبا بر اثر ضعف قلب و دماغ است و خوردن و بو كردن سيب آنها را نيرو دهد ، در\r\n\r\n","description":"","footnote":"","page_name":" 18 ","page_number":20},
  {"content":"\r\n\r\nنهايه ضمن حديث ضمام است كه « من اين ارواح را درمان كنم » در اينجا ارواح كنايه از جن است كه مانند ارواح بديد نيايند .\r\n28 - در طب : بسندش تا امير المؤمنين عليه السّلام كه گلابى بخوريد زيرا دل را روشن كند .\r\n29 - و از حلبى كه كس به امام ششم عليه السّلام از درد دل شكوه كرد و سنگينى آن ، فرمودش گلابى بخور .\r\n30 - و از همان : بسندش تا امير المؤمنين عليه السّلام كه خوردن به مردى فزايد و ناتوانى برد .\r\n31 - و از همان : بسندش تا طلحة بن زيد كه از امام ششم پرسيدم از حجامت در روز شنبه فرمود ناتوان كند گفتم : درد من ناتوانيست و كم نيروئى فرمود : به شيرين را با دانه‌اش باش كه ناتوانى برد و معده را پاك كند و بشويد ، و از آن حضرت است كه فرمود : در به اثريست كه در ديگر ميوه‌ها نيست ، گفتم : يا بن رسول اللَّه آن چيست ؟ فرمود ترسو را دلير كند ، اين به خدا از دانش پيغمبرانست عليهم السّلام .\r\n32 - در مكارم ( 196 ) پيغمبر صلى اللَّه عليه و آله فرمود به خوريد كه دل را روشن كند فرمود : به خوريد و بهم هديه دهيد كه ديده را روشن كند و دوستى آورد در دل و بزنان آبستن خود دهيد كه فرزندتان را زيبا كند و از امير المؤمنين عليه السّلام كه به نيروى دل ، و زندگى جان است و ترسو را دلير كند ، فرمود : بوى به ، بوى پيمبرانست از انس كه پيغمبر صلى اللَّه عليه و آله فرمود : به را ناشتا بخوريد ، و از امام رضا عليه السّلام كه به را باشيد زيرا خرد را فزايد و از امام صادق عليه السّلام كه هر كه ناشتا به خورد منى او پاك و چهره‌اش زيبا شود ، در كتاب جامع ابى جعفر اشعريست از او عليه السّلام كه خدا هرگز پيغمبرى نيانگيخته جز كه در دست به داشته ، و نيز فرمود : بوى پيغمبران بوى به است و بوى حور العين بوى گل آس است و بوى فرشته‌ها بوى گل محمدى و هرگز خدا پيغمبرى نفرستاده جز كه بوى به داشته ، و از امام باقر عليه السّلام كه به اندوه حزين برد ، و از امام صادق عليه السّلام كه به بچه پسر زيبا نگريست و فرمود :\r\n\r\n","description":"","footnote":"","page_name":" 19 ","page_number":21},
  {"content":"\r\n\r\nسزد كه پدرش به خورده باشد ، پيغمبر صلى اللَّه عليه و آله فرمود : به خوريد كه دل را روشن كند و خدا هرگز پيغمبرى نفرستاده جز كه از به بهشتش خورانده و نيروى 40 مردش فزوده فرمود : به خوريد كه هوش فزايد و تيرگى دل برد و فرزند را زيبا كند و در حديث است كه سيب فراموشى آرد چون معده را چسبندگى دهد ، پيغمبر صلى اللَّه عليه و آله فرمود : سيب را ناشتا بخوريد كه پاك كن معده است ، و از امام پنجم است كه ما خاندان درمان نكنيم جز با آب سرد ريختن بر تن براى تب و خوردن سيب ، و از امام صادق عليه السّلام است كه گلابى پاك كند معده را و آن را نيرو دهد و با به برابر است .\r\n33 - در دعوات راوندى : از امير المؤمنين عليه السّلام كه طلحه نزد رسول خدا صلى اللَّه عليه و آله آمد كه يك به بدست داشت و آن را نزد طلحه افكند و فرمود :\r\nاى ابا محمّد بگيرش كه دل را آرام كند ، فرمود صلى اللَّه عليه و آله بزنان آبستن خود به بدهيد كه اخلاق فرزندانتان را نيكو كند .\r\n34 - در كتاب الامامة و التبصره : بسندش تا رسول خدا صلى اللَّه عليه و آله كه بوى پيغمبران بوى به است و بوى حور العين بوى گل آس و بوى فرشته‌ها بوى گل سرخ ، و بوى دخترم فاطمه زهرا عليها السّلام بوى به و آس و گل و خدا پيغمبرى و وصىّ پيغمبرى مبعوث نكرده جز كه بوى به داشته ، آن را بخوريد و بزنان آبستن خود دهيد تا فرزندهاتان زيبا شوند .\r\n35 - در دعائم : از رسول خدا صلى اللَّه عليه و آله كه بهى بريد و از آن خورد و به جعفر بن ابى طالب هم داد و فرمود : بخور كه به دل را پاك كند و ترسو را دلير كند ، و از على عليه السّلام كه سيب بخوريد براى آنكه پاك كن معده است ( 2 / 113 ) .\r\n36 - در صحيفه رضا : تا رسول خدا صلى اللَّه عليه و آله كه چون مرا به آسمان بردند جبرئيل دستم را گرفت و مرا بر يكى از پله‌هاى بهشت نشانيد و يك دانه به بدستم داد و آن را ميچرخاندم كه ناگاه شكافت و دختركى حوروش از آن بدر آمد كه بهتر از آن نديده بودم و گفت : درود بر تو اى محمّد گفتم : تو كيستى ؟\r\n\r\n","description":"","footnote":"","page_name":" 20 ","page_number":22},
  {"content":"\r\n\r\nپاسخداد راضيه مرضيه‌ام خدايم از سه نوع آفريده فرودم از مشك است و ميانم از كافور و فرازم از عنبر و با آب زندگى خمير شدم وانگهم خدا فرمود : باش و بود شدم ، مرا براى برادرت على بن ابى طالب آفريده ، در عيون بهر سه سند مانندش آمده ( 2 / 26 ) .\r\n37 - در درّ منثور از على بن ابى طلحه كه نخست خوراك آدم پس از فرود به زمين گلابى بوده ، و چون خواست قضاى حاجت كند مانند درد زائيدن زن برايش رخ داد ، و بخاور و باختر رفت و ندانست چه كند تا جبرئيل فرو شد و او را بر سر قدم نشانيد و از او بر آمد و چون بويش را شنيد هفتاد سال ميگريست ( 1 / 56 ) .\r\nگويم : بسيارى اخبار در باب انواع ميوه‌ها و در باب انار گذشتند .\r\n38 - در فردوس : كه رسول خدا صلى اللَّه عليه و آله فرمود : به را ناشتا بخوريد .\r\n39 - در كافى ( 6 / 26 ) بسندش تا امام هشتم عليه السّلام رسول خدا صلى اللَّه عليه و آله را خوش مىآمد نگاه كردن به اترج سبز و سيب سرخ .\r\n\r\nباب نهم زيتون و زيت و آنچه از آنها ميسازند\r\n1 - در عيون ( 2 / 42 ) بسندش تا رسول خدا صلى اللَّه عليه و آله كه زيت را باش بخور و بتن بمال كه هر كه آن را بخورد و بتن مالد شيطان 40 روز به دو نزديك نگردد ، در صحيفه رضا به چند سند مانندش آمده ( 28 ) .\r\n2 - و از همان ( 2 / 35 ) بسندش تا رسول خدا صلى اللَّه عليه و آله كه زيت را باش كه صفراء را گشايد و بلغم را برد و پى را سخت كند و خلق را نيك سازد و نفس را پاكيزه نمايد و اندوه را براندازد .\r\nگويم : در يك نسخه بجاى زيت واژه زبيب آمده ولى راوندى و طبرسى آن را با واژه زيت آوردند .\r\n\r\n","description":"","footnote":"","page_name":" 21 ","page_number":23},
  {"content":"\r\n\r\n3 - در محاسن ( 405 ) بسندش از آزاد كرده امّ هانى كه گذر كردم به امام ششم و بارزش يك اشرفى خوراك در رداء من بود ، به من فرمود : اى ابا فلانى چگونه صبح كردى ؟ گفتم : قربانت به من فرمائى چگونه صبح كردى و اين خوراك را بيك اشرفى طلا خريدم ، فرمود : نگويمت چطور آن را بخورى ؟ گفتم :\r\nچرا ، فرمود قدحى بياور و در آن آب و زيت و نمك بريز و آن را تريد كن و بخور و انگشتانت را بليس .\r\nبيان : اين را بيك اشرفى طلا خريدم گويا شكايت از گرانى است يا بسيارى عيال .\r\n4 - در محاسن ( 482 ) بسندش از امام ششم عليه السّلام كه سركه وزيت از خوراك مسلمانانند ، بسند ديگر مانندش را آورده .\r\n5 - و از همان ( . . ) بسندش تا على عليه السّلام كه خانه‌اى بىنانخورش نشوند كه با سركه و زيت نانخورش دارند كه نانخورش پيغمبرانند .\r\n6 - در محاسن ( . . ) بسندش از عجلان كه با امام ششم عليه السّلام شام خوردم پس از نماز عشاء كه شيوه آن حضرت بود و سركه و زيت و گوشت سرد آوردند ، و گوشت را جدا ميكرد و به من ميداد و خودش سركه و زيت مىخورد ، گفتم اصلحك اللَّه سركه و زيت ميخورى و گوشت را به من وانهى ، فرمود : اين خوراك ما و خوراك پيغمبرانست .\r\n7 - و از همان ( 483 ) بسندش از خالد بن نجيح كه با امام ششم عليه السّلام و امام هفتم عليه السّلام در ماه رمضان افطار ميكردم و نخست افطاريش كاسه ثريد سركه و زيت بود كه كمترين خوراكش از آن سه لقمه بود وانگه قدح خوراك را مياوردند .\r\nبيان : قدح را مياوردند ، يعنى كاسه بزرگ كه گوشت و مانندش در آن بود .\r\n8 - در محاسن ( . . ) بسندش از امام ششم عليه السّلام كه دوسترين نانخورشها نزد رسول خدا صلى اللَّه عليه و آله سركه بود و زيت كه خوراك پيغمبران بودند .\r\n\r\n","description":"","footnote":"","page_name":" 22 ","page_number":24},
  {"content":"\r\n\r\n9 - از همان : بسندش از حلبى كه پرسيدم امام ششم عليه السّلام را از خوراك فرمود : سركه و زيت را باش كه گوارايند و على عليه السّلام بسيار ميخوردشان و من هم بسيار خورم چون گوارايند .\r\n10 - در محاسن ( . . ) بسندش از عبد الاعلى كه با امام ششم طعام خوردم فرمود :\r\nاى كنيزك خوراك معروف ما را بياور و كاسه‌اى آورد كه در آن سركه و زيت بود و آن را خورديم .\r\n11 - و از همان ( . . ) بسندش از سلمهء قلانسى كه نزد امام ششم عليه السّلام رفتم و چون سخن گفتم ، فرمود : چرا سخنت را ناتوان شنوم ؟ گفتم دهانم از كار افتاده گويد : گويا بر آن حضرت ناگوار آمد ، فرمود : چه ميخورى ؟ گفتم هر چه در خانه است ، فرمود : تريد را باش كه بركت دارد و اگر گوشت نباشد از سركه و زيت استفاده كن .\r\n12 - و از همان : بسندش از هشام بن سالم كه امام ششم فرمود : تهى نيست خانه‌اى كه در آن سركه و زيت است .\r\n13 - و از همان : بسندش از زيد بن حسن كه شنيدم امام ششم عليه السّلام ميفرمود :\r\nامير المؤمنين عليه السّلام مانندتر مردم بود در خوراك برسول خدا صلى اللَّه عليه و آله نان و سركه و زيت مىخورد و بمردم نان و گوشت ميخوراند .\r\n14 - و از همان : بسندش كه زيتون را نزد امام ششم ياد كردند و مردى گفت :\r\nباد آور است و او فرمود ، نه باد را براند ، ( و همين مضمون را در روايت ديگر آورده ) ( 482 ) .\r\n15 - و از همان : بسندش از ابى الحسن عليه السّلام كه از سفارشهاى آدم عليه السّلام به هبة اللَّه اين بود كه : زيتون بخور زيرا از درخت مباركى است .\r\n16 - و از همان : بسندش از امام ششم عليه السّلام كه زيتون منى را فزايد ( 272 ) 17 - و از همان بسندش تا رسول خدا صلى اللَّه عليه و آله كه زيتون را بخورانيد و بتن بماليد كه از درخت مباركى است ، در مكارم مانندش آمده ( 218 ) .\r\n\r\n","description":"","footnote":"","page_name":" 23 ","page_number":25},
  {"content":"\r\n\r\n18 - در محاسن ( مضمون حديث 17 را از امير المؤمنين آورده ، و بدان افزود كه ) روغن خوراك نيكان و برگزيدگان است و پيش آى و پس رو مبارك است با وجودش دردى زيان نيارد .\r\nبيان : دو بار در قدس مسح شده . يعنى در دو جا به به پاكى و بركت و بزرگى وصف شده در قرآن مجيد ، در سورهء النور و در سورهء التين ، در ملتهاى پيشين و در اين ملت ، يا مقصود تكرار مسح و وصف است نه منظور شمار دو باشد چنانچه در توجيه واژه تثنيه ( لبيك و سعديك ) و جز آنها گفتند ، و اما اينكه پيش آى و پس رواست بسا مقصود از آن خشك بودن و تر بودنست ، يا درست خوردن آنست و فشردن آن براى روغن‌گيرى ، يا اينكه خواه موافق مزاج باشد يا نباشد ، يا مقصود اينست كه در هر حال چنين است ، يكى از افاضل گفته : مسح شدن زيت بقدس كنايه است از دعاء پيغمبران بدان براى آن و پيش آمدن و پس رفتن آن كنايه از فراوانى و كم بود آنست .\r\n19 - در محاسن : بسندش تا اينكه ميرسد به سفارشهاى رسول خدا صلى اللَّه عليه و آله به على عليه السّلام كه زيت بخور و بتن بمال براى تن‌شوئى زيرا هر كه زيت خورد و با آن تن شويد تا چهل روز شيطان به دو نزديك نشود ، در مكارم مانندش آمده .\r\n20 - در محاسن : بسندش از امام ششم عليه السّلام كه زيت خوراك پيغمبرانست ، 21 - در همان : بسندش از اسماعيل بن جابر كه نزد امام ششم عليه السّلام بوديم و خوراك خواست كاسه‌اى كه تريد و گوشت داشت آوردند براى ما وزيت خواست و آن را بر گوشت ريخت و خورد .\r\n22 - و از همان : بسندى تا رسول خدا صلى اللَّه عليه و آله كه زيت صابون تن نيكان و نانخورش خوبان و پيشامدش مبارك شده و هم در پس رفتن ، در قدس دو بار فرو شده .\r\n23 - در مكارم : از امام رضا عليه السّلام كه چه خوب خوراكى است زيت دهان را پاكيزه كند و بلغم را ببرد و رنگ را صفا دهد و پى را محكم كند و خستگى را رفع كند و خشم را خاموش كند ، و از امام صادق عليه السّلام است كه زيت روغن تن نيكان و خوراك خوبانست .\r\n\r\n","description":"","footnote":"","page_name":" 24 ","page_number":26},
  {"content":"\r\n\r\n24 - در محاسن : بسندش از امام ششم عليه السّلام كه صابون پيشينيان جز زيت نبوده : بيانيست : ابن بيطار بنقل از جالينوس گفته : برگ درخت زيتون و شاخه ترش باندازه‌اى كه قبض آرند ، برودت دارند و ميوه‌اش كه خوب رسيده گرم معتدلى است و نارس آن سردتر و قابضتر ، اسحاق بن ابراهيم گفته : زيتون سبز سرد و خشك و سست آور طبع است پاك كن معده است و اشتهاء آور و دير هضم و بد تغذيه و چون در سركه پرورش يابد زودهضم‌تر شود و بيشتر شكم را بند آورد ، و چون نمك سود شود از آن گرمى بدست آورد و لطيف‌تر از آب خيس باشد .\r\nبغدادى گفته : زيت روغنى است كه از زيتون گيرند و اگر رسيده باشد خوشمزه است و اگر نرسيده باشد زيت انفاق و زيت دكانى نامند و نخست گرم معتدلى است و دوّم سرد و خشك و اندازه‌اى قابض و دومى براى تن درستها سازگارتر است و براى معده خوبست و لثه را سخت كند ، و چون در دهانش نگهدارند دندانها را نيرو دهد و از كرم ريشه‌ها باز دارد ، زيت كهنهء خوشمزه براى دارو خوبست و گرمى دارد و محلّل است و بشره را نرم كند و از خشكى باز دارد و طبع را روان سازد و نيروى داروها را سست كند ، و سرمه‌كشيدن با زيت كهنه چشم را به سازد و با شسته و سفيد آن پرده نازك چشم را براندازد ، و به چشم كشيدنش داروى خوبى است براى چشم در صورتى كه پيوسته استعمال شود ، و براى بر طرف كردن آب چشم بسيار خوبست بويژه اگر قطره‌اى در آن ريزند و با نيل بسايند - پايان - در بحر الجواهر گفته : زيت در درجه يكم سرد است ، و گفتند : رطوبتى دارد كه اندام را نيرو دهد و شكست آن را جبران كند ، و گفتند : چون روغن گل است در بسيارى آثارش ، با زهرها مقاومت كند و كرمها را بكشد و دندانها و معده را نيرو دهد ، و مو را نگهدارد و از زرد و سفيدشدنش باز دارد و براى كچلى و قرحه‌ها همه و خونريزى لثه نافع است و دندانها را سخت سازد ، و زيت شسته آنست كه در آب گوارا ريزند و از آنش بگيرند .\r\n\r\n","description":"","footnote":"","page_name":" 25 ","page_number":27},
  {"content":"\r\n\r\n\r\nباب دهم - انجير\r\n1 - در محاسن ( 553 ) بسندش از ابى جعفر عليه السّلام كه چون پادشاه قبط براى ويران كردن بيت المقدس بيرون شد مردم گرد حزقيل پيغمبر را گرفتند و به دو شكوه كردند ، فرمود : بسا امشب با پروردگارم مناجات كنم و شبانه با پروردگارش در مناجات شد و خدايش وحى كرد من كار شما را بسازم و رفتند و خدا بفرشته هوا وحى كرد كه نفس آنها را بند آورند و همه لشكر قبط مرده‌اند و بامداد حزقيل پيغمبر بمردم خود گزارش داد و بيرون شدند و ديدند همه مرده‌اند ، حزقيل خودبين شد و گفت سليمان پيغمبر از من برتر نبود با اين معجزه كه دارم و كبدش زخم شد و آزارش داد و بدرگاه خدا خشوع و تذلّل كرد و بر خاكستر نشست ، و خدايش وحى كرد كه شير انجير را بگير و از برون به سينه خود بمال و چنين كرد و آرام شد .\r\n2 - در محاسن ( 554 ) بسندش از امام رضا عليه السّلام كه انجير گند دهن را ببرد و استخوان را سخت كند و مو را بروياند و درد را ببرد تا آنجا كه با او نيازى بدارو نماند ، فرمود : انجير مانندتر چيزيست به روئيدنى و بهشت و گند دهن را ببرد .\r\nدر مكارم : از امام رضا عليه السّلام مانندش آمده ، در كافى ( 6 / 35 ) بسندش آن را آورده تا گفته او - انجير مانندترين چيز بروئيدنى بهشت است و در آنست كه « دهان و استخوان را سخت كند » .\r\nبيان : بسا مانندترى او براى اينست كه در درونش هسته دور انداختنى نيست چنانچه بيايد .\r\n3 - در طب ( 137 ) بسندش از محمّد بن عرفه كه در ايام امام رضا عليه السّلام و مأمون در خراسان بودم و به آن حضرت گفتم : يا بن رسول اللَّه چه گوئى در باره خوردن انجير فرمود : براى قولنج خوبست آن را بخوريد و از امير المؤمنين عليه السّلام كه خوردن انجير را باشيد كه براى قولنج خوبست و كم ماهى بخوريد كه گوشتش تن را بجوشاند و بلغم را فزايد و نفس را تنگ كند ، و هم از امير المؤمنين عليه السّلام است كه\r\n\r\n","description":"","footnote":"","page_name":" 26 ","page_number":28},
  {"content":"\r\n\r\nخوردن انجير سدّه را نرم كند و براى بادهاى قولنج خوبست در روزش بسيار بخوريد و در شب كمتر .\r\n4 - در مكارم ( 198 ) از ابى ذر كه طبقى كه انجير داشت براى پيغمبر صلى اللَّه عليه و آله هديه آوردند و بيارانش فرمود : بخوريد و اگر گويم يك ميوه از بهشت آمده است بايد بگويم همين است زيرا ميوه بىهسته است كه براى بواسير خوبست و نقرس را نافع است ، در فردوس مانندش را از ابى ذر آورده كه فرمود : راستى ميوه بهشت هسته ندارد . .\r\n5 - در مكارم ( . . ) در حديث است كه هر كه خواهد دلش نرم باشد پيوسته انجير بخورد ، و از كعب است كه رسول خدا صلى اللَّه عليه و آله فرمود : انجير تر و خشك را بخوريد كه نيروى جماع فزايد و بواسير را برد و نقرس و سردى معده را نافع باشد .\r\nبيان : جوهرى گفته : بلس به حركت لام چيزيست مانند انجير و در يمن بسيار است و در قاموس گفته : چيزى است چون انجير و يا خود انجير است ، در نهايه است كه « هر كه خواهد دلش نرم باشد بايد بلس بخورد » و آن بفتح باء و لام انجير است ، گفتند : ميوه ايست در يمن مانند انجير و گفتند : عدس است و بضم باء و لام هم خواندند و در حديث ابن جريج است كه عطاء را پرسيدم از زكات دانه‌ها گفت : در همه آنها زكاتست و ذرّت و گاورس و بلس و جلجلا جلجلان را نام برده و آن را بلسن بنون هم خوانند ( و گواهانى آورده كه بلس بمعنى عدس است ) .\r\nدر قاموس گفته : نقرس با كسر همزه و را ، ورم و دردى است در بندهاى دو كعب و انگشتان پاها و گفته ابرده بكسره رطوبتى است در درون . در نهايه گفته :\r\nخربزه ابرده را براندازد در حديث است ، و آن بكسر همزه و راء درديست معروف بواسطه غلبه سردى و رطوبت كه سستى از جماع آورده و همزه‌اش زياديست .\r\n6 - در فردوس : از ابن عباس كه پيغمبر صلى اللَّه عليه و آله فرمود : هر كه خواهد دلش نرم شود پيوسته بلس بخورد يعنى انجير و هم از پيغمبر است صلى اللَّه عليه و آله كه انجير بخوريد كه بهر سويش نگاشته بسم اللَّه القوى .\r\n\r\n","description":"","footnote":"","page_name":" 27 ","page_number":29},
  {"content":"\r\n\r\n\r\nباب يازدهم موز\r\n1 - در محاسن : ( 554 ) بسندش از ابى اسامه كه نزد امام ششم عليه السّلام رفتم و موزى نزديكم آورد و از آن خورديم با آن حضرت .\r\n2 - و از همان : ( 555 ) بسندش از ابى خديجه كه با فضل نزد ابى خالد صاحب خال رفتيم و موز و رطب آورد و گفت : از اين بخوريد كه خوبست .\r\nبيان : اشاره بهر كدام است يا بخصوص موز .\r\n3 - در محاسن : از يحيى بن موسى صنعانى كه در منى نزد ابى الحسن ثانى بودم و ابى جعفر عليه السّلام در دامنش بود و موز را پوست مىكند و به او ميخوراند .\r\nبيان : فيروزآبادى گفته : موز ميوه معروفى است ملين و مدر و باه آور است نطفه و بلغم و صفراء فزايد و پر خوردنش جدا سنگينى آورد و خوشه‌اش از 30 تا 500 موز گيرد ، در بحر الجواهر است كه موز ميوه درختى است كه كنار دريا در بيشتر بلاد رويد ، و موز و نخل خرما جز در بلاد گرمسير نرويند .\r\n\r\nباب دوازدهم غبيراء - ازگيل\r\n1 - در عيون 2 / 43 بسندى تا امام سوم عليه السّلام كه رسول خدا صلى اللَّه عليه و آله نزد على عليه السّلام آمد و او تبداشت و فرمودش : غبيراء خورد .\r\nدر صحيفه رضا مانندش آمده ( 34 ) .\r\n2 - در مكارم ( 200 ) از ابن بكير كه شنيدم امام ششم عليه السّلام ميفرمود : بگوشتش گوشت روياند و باستخوانش استخوان و با پوستش پوست و با اين حال قلوه‌ها را گرم كند و معده را پاك و امانست از بواسير و چكيدن شاش و ساقها را نيرو بخشد و رگ خوره را براندازد بفرمان خدا ، در كافى 6 / 36 بسندش مانندش آمده .\r\n\r\n","description":"","footnote":"","page_name":" 28 ","page_number":30},
  {"content":"\r\n\r\n\r\nباب سيزدهم : نيشكر\r\n1 - در خصال ( 144 ) بسندش از امام هفتم كه سه چيز زيان ندارد : انگور رازقى نيشكر ، سيب لبنانى .\r\n2 - در مكارم مانندش آمده ، و هم فرموده نيشكر سدّه‌ها را باز كند و درد و بدى ندارد ( 191 ) .\r\n\r\nباب چهاردهم آلو و زردآلو\r\n1 - در طب ( 136 ) بسندش تا اينكه مردى به ابى جعفر عليه السّلام شكوه كرد از هيجان صفراء تا جايى كه نزديك است ديوانه شود فرمودش با آلو آن را آرام كن ، و از ازرق بن سليمان كه از امام ششم عليه السّلام پرسيدم از آلو ، فرمود : براى صفراء خوبست و بندها را نرم كند ، از آن پر مخور مبادا بادها در بندهات بدنبال آورد ، و از آن حضرت كه آلو در ناشتا صفراء را آرام كند جز اينكه باد را به حركت آورد ، و از ائمه عليهم السّلام كه آلو خشك را باشيد كه خشكش زيانش رفته و سودش مانده و آن را پوست كنده بخوريد كه براى صفراء و گرمى و هر چه از آن خيزد خوبست .\r\n2 - در مكارم ( 199 ) از زياد قندى كه نزد امام هشتم عليه السّلام رفتم و برابرش ظرفى از آلوى سياه بود در فصلش ، فرمود : گرمى در من هيجان كرد ، و ميدانم آلو حرارت را خموش كند و صفراء را آرام كند و خشكش خون را آرام كند و درد گران را آرام كند بفرمان خدا عزّ و جلّ .\r\n3 - در كافى ( همين مضمون آمده ) ( 6 ر 359 ) .\r\n4 - در علل ( 2 ر 360 ) بسندش تا رسول خدا صلى اللَّه عليه و آله كه خدا پيغمبرى را بقومش مبعوث كرد و 40 سال ميان آنها زيست و به او نگرويدند و عيدى در معبد خود\r\n\r\n","description":"","footnote":"","page_name":" 29 ","page_number":31},
  {"content":"\r\n\r\nداشتند و آن پيغمبر بدنبالشان رفت و گفت : به خدا ايمان آريد گفتند اگر تو پيغمبرى دعا كن خدا براى ما خوراكى آرد برنگ جامه‌هاى ما و جامه‌هاشان زرد بود ، و او يك شاخه خشك چوب آورد و بدرگاه خدا عزّ و جلّ دعا كرد و سبز شد و ميوهء رسيده آورد و آن ميوه زرد آلو بود و خوردند و هر كس در دل داشت كه ايمان آورد هسته زرد آلو از دهنش شيرين بدر آمد و هر كه در دل نداشت مسلمان شود هسته زرد آلو از دهنش تلخ بر آمد .\r\nفائده‌ايست : دور نيست كه زرد آلو هم از نوع آلو باشد چنانچه از نام فارسيش بر آيد ، در قاموس گفته : آلو ميوه معروفى است و صفراء را آسان كند و عطش را آرام كند و حرارت دل را فرو نشاند و درشت ترش بهتر است و اجّاص در زبان شاميان زرد آلو و گلابى را گويند ، و گفته مشمش ميوه معروفى است و از همه چيز معده را سردتر و آلوده‌تر و ناتوانتر كند و برخى مشمش را اجاص خوانند ، در بحر الجواهر گفته : مشمش چون زبرج و جعفر زردآلو است سرد و تر است از درجه دوم ، و خونى كه از آن تراود زود عفونت پذيرد ، و سزا است كه روى خوراك نخورند زيرا تباهى آرد و در معده ورم كند و حرارتش را كم كند و چيزى بيش از او معده را سست نكند ، و از پر خوردنش پس از مدتى تبها پديد آيند .\r\n\r\nباب پانزدهم ترنج\r\n2 - در مجالس ابن الشيخ ( 1 / 379 ) بسندش تا امام ششم عليه السّلام كه ترنج سنگين است و نان خشكيده آن را هضم كند .\r\n4 - در خصال 632 بسندش در حديث اربعمائة كه امير المؤمنين عليه السّلام فرمود :\r\nترنج را پيش و پس غذاء بخوريد كه خاندان محمّد صلى اللَّه عليه و آله چنين كنند .\r\n3 - در محاسن مانندش آمده و هم از ابراهيم بن عمر يمانى آورده كه به امام ششم عليه السّلام گفتم : مردم پندارند ترنج ناشتا بهتر است . فرمود : اگر پيش از خوراك به است پس از آن بهتر و بهتر است .\r\n\r\n","description":"","footnote":"","page_name":" 30 ","page_number":32},
  {"content":"\r\n\r\n4 - در محاسن ( 555 ) بسندش از جعفرى كه ابى الحسن عليه السّلام به او فرمود :\r\nپزشكهاتان در باره ترنج چه گويند بشما ، گفتم : پيش از خوراك دستور دهند ، فرمود :\r\nولى من دستور دهم پس از خوراك باشد .\r\n5 - و از همان : از ابى بصير كه مهمانى داشتم و از من ترنج با عسل خواست به او خوراندم و با او خوردم و نزد امام ششم عليه السّلام رفتم و ديدم خوان برابرش گسترده است به من فرمود : نزديك بيا و بخور ، گفتم : من پيش از اينكه نزد شما آيم ترنج با عسل خوردم و سنگين شدم چون پر از آن خوردم ، فرمود : اى غلام برو نزد فلانه زن و بگو يك تيكه گرده كه در تنور خشك پخته شود بما بده ، و آن را آورد ، فرمود :\r\nاين را بخور كه نان خشك ترنج را هضم مىكند ، و خوردم و از جا برخاستم و گويا چيزى نخورده‌ام .\r\n6 - در محاسن : ( مضمون حديث 4 را آورده ) .\r\n7 - در طبّ ( 135 ) بسندش ( مضمون حديث 4 را آورده و بدان افزوده كه امام ششم عليه السّلام فرمود ) : چيزى پيش از خوراك بدتر از ترنج نيست و پس از آن بهتر از ترنج نيست و شما را بايد كه مربايش را ملازم باشيد زيرا در درون بوئى دارد چون بوى مشك ، و در روايت ديگر فرمود : اگر پيش از خوراك بهتر است پس از آن دو بار بهتر است ، فرمود : پيش از خوراك آزار دهد و پس از خوراك سودمند است و نان خشك اترج را هضم كند ( اترج نوع ميوه ليموئيست مانند پرتقال و نارنج و جز آنها ) .\r\n\r\nباب شانزدهم خربزه\r\n1 - در محاسن ( 557 ) بسندى كه پيغمبر صلى اللَّه عليه و آله و سلم از رطب با خربزه خوشش مىآمد ( و در روايت ديگرش آنها را با هم مىخورد ) ( و دو حديث ديگر نزديك به همين مضمون آورده و گفته : ) بيان : در قاموس است كه خربز بكسر همان بطيخ است عربى درستى است\r\n\r\n","description":"","footnote":"","page_name":" 31 ","page_number":33},
  {"content":"\r\n\r\nو يا اصلش فارسى است .\r\n2 - در محاسن بسندش از امام هفتم عليه السّلام كه رسول خدا صلى اللَّه عليه و آله و سلم خربزه و شكر را و خربزه و رطب را با هم مىخورد در مكارم مانند آن آمده .\r\nبيان : تا معتدل شوند ، زيرا ظاهرا خربزه آن سرزمين شيرين نبوده به خوبى و البته سرد بوده و از اين رو سرديش را با شكر يا رطب تعديل ميكرده .\r\n6 - و از محاسن : ( 557 ) بسندش از محمّد كه نزد ابى جعفر عليه السّلام رفتم و غلامى به دو گذر كرد و او را خواست و فرمود : اى قين ، گفتم : قين چيه ، فرمود : آهنگر وانگه فرمود : فلانه كنيز را به تو برگرداندم و تو يكدرهم خربزه بما بده بخوريم .\r\nبيان : گويا كنيزى به او بزنى داده و از او واگرفته بوده و در برگرداندنش بوى يكدرهم خواسته و گويا با او شوخى كرده .\r\n6 - در محاسن : از امام رضا عليه السّلام كه خربزه در ناشتا مايه فلج است ، در مكارم مانندش آمده وانگه گفته در روايتى مايه قولنج است ، و در فردوس :\r\nاز پيغمبر است صلى اللَّه عليه و آله كه خربزه را ميوه گيريد كه آبش رحمت است و شيرينيش از شيرينى بهشت ، در روايتى است كه از بهشت آورده شده و هر كه يك لقمه خربزه بخورد خدا 70000 حسنه برايش نويسد و به همين شماره گناه از او محو كند و به همين شماره درجه از او بالا برد ، امير المؤمنين عليه السّلام فرمود : خربزه پيه زمين است و درد و بلا ندارد و در آن ده خصلت است خوراك است و نوشابه و ميوه و گل و نانخورش و حلوا و صابون و خطمى و نقل و دارو ، و در روضه از امام رضا آورده كه سرود :\r\n روزگار از بهر ما آورد هديه خربزه * كه زمين را زيور است و آيد از دار السّلام\r\nاندران اوصاف خوبى باشد و ارزنده‌اى * كه شمردم جمله را آوردم آنها در نظام\r\nاين چنين فرموده جدّم مصطفاى مجتبى * جدّ من باشد محمّد به روى و آلش سلام\r\nآب و حلواء باشد و گل خربزه بهر بشر * ميوه و صابون بود باشد طعام و هم ادام\r\nشستشو سازد مثانه چهره‌ها خرم كند * هم دهان خوشبو نمايد ده صفت دارد تمام \r\nبيان : آن را پيه شمرده براى زمين چون از آن درآيد مانند كماة كه در قاموس\r\n\r\n","description":"","footnote":"","page_name":" 32 ","page_number":34},
  {"content":"\r\n\r\nاو را پيه زمين تعبير كرده و آن را اشنان شمردند چون كه دهن را مانند آن پاك كند و خطمى گفتند كه مانند آن تن را نرم كند ، يا براى آنكه پوست و مغزش بمالش اثر آن را دارد ، در قانون و جز آن گفته :\r\nخربزه در آغاز درجه دوم سرد است و در پايان درجه دوم تر ، و گفتند شيرينش در يكم درجه گرم است ، و تخم خشكش و ريشه‌اش در درجه يكم خشكند ، خربزه لطيف است و نارسش سنگين است و چون خيار است ، گشاينده و محلل است و مدرّ و شوينده ، براى سنگ در قلوه و مثانه خوبست ، چرك پوست را بزدايد و براى لكه و ككمك و سفيده روى اندام سودبخش است ، و بهر خلطى كه در معده برسد تبديل شود بدان .\r\n7 - در فردوس : از پيغمبر است صلى اللَّه عليه و آله كه خربزه ده خاصيت دارد : خوراك است و نوشابه و شوينده مثانه و برنده سردى معده ، گل است و صابون ، درون را بشويد و جماع را بيفزايد و تن را خرم كند .\r\n8 - در قرب الاسناد ( 25 ) بسندى تا اينكه پيغمبر صلى اللَّه عليه و آله در گروهى از يارانش شب روى ميكرد كه على عليه السّلام همراهش بود و بناگاه ميوه‌اى بر او فرود آمد و دست يازيد و آن را گرفت و از آن خورد وانگه نگاه كرد و آنچه از آن مانده بود آن را به على عليه السّلام داد و خوردش و از آن حضرت پرسش شد آن چه ميوه‌اى بود ؟ فرمود :\r\nرنگ و بوى خربزه داشت .\r\n9 - در عيون ( 2 / 22 ) بسندش تا اينكه : براى پيغمبر صلى اللَّه عليه و آله خربزه و خرما آوردند و از آنها خورد و فرمود اين دو پاكيزه‌ترند ، در صحيفه رضا مانندش آمده با سند ( 32 ) .\r\n10 - در خصال ( 442 ) بسندش تا امام ششم عليه السّلام كه خربزه بخوريد چون ده خاصيت دارد با هم : پيه زمين است ، درد و بلا ندارد ، خوراك است و نوشابه ، ميوه است و گل و صابون ، نانخورش است و در باه فزايد ، مثانه را بشويد و بول را بگشايد بسند ديگر از آن حضرت مانندش آمده است و در حديث ديگر است كه سنگ مثانه\r\n\r\n","description":"","footnote":"","page_name":" 33 ","page_number":35},
  {"content":"\r\n\r\nرا آب كند ، و در مكارم : بسندى مانندش آمده است .\r\n11 - در خصال : كه رسول خدا صلى اللَّه عليه و آله خربزه را با رطب مىخورد ، و در خبر ديگر خربزه را با شكر مىخورد .\r\n12 - در مكارم و خصال است كه امام صادق عليه السّلام فرمود : خربزه خوردن ناشتا فلج ببار آرد .\r\n13 - در تحف العقول : از امام دهم عليه السّلام كه روزى فرمود : خوردن خربزه مايه خوره است ، به او گفتند : از شما نيست كه چون مؤمن 40 ساله شود از ديوانگى و خوره و پيسى در امان باشد ؟\r\nفرمود : چرا ولى اگر مؤمن نافرمانى كند از كسى كه او را امان داده در امان نيست كه دچار كيفر نافرمانى خود شود ( 483 ) .\r\n14 - در صحيفه رضا است كه شيوه امير المؤمنين بود خربزه را با شكر مىخورد ( 29 ) .\r\n15 - در مناقب ( 424 ) كه محمّد بن صالح خثعمى گفت : قصد داشتم از امام دهم عليه السّلام در باره ناشتا خوردن خربزه بپرسم و از وضع صاحب الزنج ( رئيس قرامطه ) و پاسخى به من رسيد از او كه خربزه را ناشتا مخوريد زيرا فلج آورد و صاحب الزنج از ما خاندان نيست ، در كشف الغمه : مانندش آمده .\r\nبيان : صاحب الزنج آن بود كه در زمان آن حضرت در بصره شوريد و دعوى داشت علوى است و بر بصره مسلط شد و بيشمار از مردم كشت و او را از خاندان نفى كرد چه از آنها جدا بود در نژاد و مذهب و كردار .\r\n16 - در علل ( 2 / 148 ) بسندش تا اينكه امير المؤمنين عليه السّلام يك خربزه گرفت تا بخورد و يافتش كه تلخ است و دورش انداخت و فرمود : دور و نابود باد به او گفته شد يا امير المؤمنين اين خربزه چه بود ؟ پاسخداد كه رسول خدا صلى اللَّه عليه و آله فرمود : خدا پيمان دوستى ما را از هر جاندار و گياه گرفته و هر كدام پيمان را پذيرفتند شيرين و گوارايند و آنچه نپذيرفتند شور و بدمزه‌اند .\r\n\r\n","description":"","footnote":"","page_name":" 34 ","page_number":36},
  {"content":"\r\n\r\n\r\nباب هفدهم گردو و بادام و در باره خوردن گردو با پنير\r\n1 - در محاسن ( 450 ) بسندش از امام ششم عليه السّلام كه سه چيز نخورده فربهى آرند و سه چيز به خوردن لاغر كنند و آن سه كه خورده شوند و لاغر كنند گل خرما و ته‌مانده روغن آب كرده و گردو باشند و آنها كه ناخورده فربهى آرند موزه و بوى خوش و پوشيدن كتانست .\r\n2 - و از همان ( 497 ) بسندش تا امير المؤمنين عليه السّلام كه خوردن گردو در سختى گرما حرارت درون را برانگيزد و در تن دمل آورد و خوردنش در زمستان قلوه‌ها را گرم كند و سرما را دفع سازد .\r\n3 - و از همان : ( . . ) بسندش تا امام ششم عليه السّلام كه پنير و گردو با هم هر كدام درمان دارند و اگر جدا شوند از هم هر كدام درد باشند .\r\nبيان : بسا اين را خاص پنير تازه دانند و بىنمك كه در آن سرزمين شايع بوده و آن سرد است و گردو معتدلش سازد كه گرم است .\r\n4 - در مكارم : از امام صادق عليه السّلام كه چهار چيز ديده را روشن كنند و سود دارند و زيان نيارند ، از آنها پرسش شد و فرمود : گياه سعتر بهمراه نمك است و نانخواه بهمراه گردو ، گويد : گفتم : اينها با هم براى چه خوبند ؟ فرمود نانخواه و گردو بواسير را بسوزانند و باد را برانند و رنگ را باز كنند و معده را آماده هضم نمايند و قلوه‌ها را گرم كنند ، سعتر با نمك بادها را از دل برانند و سدّه‌ها را بگشايند و بلغم را بسوزانند و آب تن را روان سازند و بوى دهن را پاكيزه كنند و بادهاى بد دهان را براندازند ، و آلت مردى را سخت و استوار نمايند ( 218 ) .\r\n\r\n","description":"","footnote":"","page_name":" 35 ","page_number":37},
  {"content":"\r\n\r\n\r\nابواب سبزيها\r\n\r\nباب يكم در كليات احوال سبزيها\r\n1 - در مجالس شيخ : بسندش از امام ششم عليه السّلام كه براى هر چيزى آرايشى است و آرايش خوان سبزى است ( 1 / 310 ) .\r\n2 - در محاسن ( 507 ) بسندش از پدر موفّق مدنى كه امام هفتم مرا يك روزى خواست و براى چاشت نگهداشت و چون سفره آوردند سبزى نداشت دست كشيد و بغلام فرمود : نميدانى من نميخورم تا سبزى بر خوان نباشد ، سبزى بياور و رفت سبزى آورد و بر خوان نهاد و آن حضرت دست دراز كرد و خورد .\r\nدر مكارم مانندش از امام رضا عليه السّلام آمده ( 201 ) .\r\n3 - و از همان : در حديثى كه سفرهء خود را با سبزيها سبز كنيد كه با بسم اللَّه راننده شيطانست ، و در روايتى است كه خوان خود را با سبزى بيارائيد .\r\n4 - در محاسن ( . . ) بسندش از حنان كه با امام ششم عليه السّلام بر سر خوان بودم و آن حضرت متوجه سبزى شد و من دست باز داشتم و به من رو كرد و فرمود : اى حنان ندانى كه براى امير المؤمنين طبق خوراك يا افطارى نياوردند جز كه بر آن سبزى بود ؟ گفتم : قربانت اين براى چه بود ؟ فرمود : براى اينكه دل مؤمنان سبز است و بمانند خود توجه كند .\r\nبيان : در كافى است كه دل مؤمنان سبز است ، يعنى نور سبزى دارد ، يا اينكه آكنده از حكمت و معرفت است و با سبزى مناسبت نامعلومى دارد .\r\n\r\n","description":"","footnote":"","page_name":" 36 ","page_number":38},
  {"content":"\r\n\r\n\r\nباب دوم در تره\r\n1 - در خصال ( 249 ) بسندش تا اينكه پرسش شد از امام ششم عليه السّلام از تره فرمود بخورش كه چهار خاصيت دارد : دهان را خوشبو كند ، بواسير را ببرد ، و امان از خوره است براى كسى كه خواهد .\r\n2 - در محاسن ( 210 ) بسندى مانندش آمده و گفته امان از خوره است براى كسى كه پيوسته‌اش دارد .\r\nدر مكارم مانندش آمده ( 204 ) .\r\n3 - در علل ( 2 / 207 ) بسندش تا محمّد بن شاذان كه از امام ششم عليه السّلام پرسيدم از پياز و تره فرمود : خوردنشان پخته و نپخته باكى ندارد ، ولى چون به اندازه آزار بخش از آن خورد به مسجد نرود كه بويش ديگران را آزار دهد .\r\nدر محاسن ( 512 ) بسندى مانندش آمده .\r\n4 - در محاسن ( 510 ) بسندش تا امام ششم يا هفتم عليهما السّلام كه هر چيز را سروريست و سرور سبزيها تره است .\r\nدر مكارم : مانندش آمده ( 204 ) .\r\n5 - در محاسن ( 510 ) بسندش تا امام ششم عليه السّلام كه بر كاشنى يك قطره چكد و بر تره چند قطره .\r\n6 - و از همان ( . . ) بسندش تا ابراهيم بن عبد المجيد كه به امام ششم عليه السّلام گفتم ميگويند بر كاسنى يك قطره بهشتى چكد ، فرمود : اگر در كاسنى يك قطره باشد در تره شش قطره است .\r\nبيان : بسا مقصود اينست كه تره شش قطره بيش است و منافات ندارد با روايت هفت قطره كه آيد .\r\n7 - در محاسن ( 511 ) بسندى تا امير المؤمنين عليه السّلام كه رسول خدا صلى اللَّه عليه و آله را ديدم و گرسنگى از رخسارش شناختم و براى يك زن انصارى ده دلو آب كشيدم و ده\r\n\r\n","description":"","footnote":"","page_name":" 37 ","page_number":39},
  {"content":"\r\n\r\nدانه خرما گرفتم و يك دسته تره آوردم و برسول خدا صلى اللَّه عليه و آله خوراندم .\r\n8 - در محاسن : از سلمه كه در مدينه سخت بيمار شدم و نزد ابى الحسن عليه السّلام رفتم و فرمود : چرا زرد رخت بينم ؟ گفتم : آرى ، فرمود : تره بخور و خوردم و خوب شدم ( 512 ) .\r\n9 - و از همان ( . . ) بسندش از موسى بن بكير كه غلامى از ابو الحسن عليه السّلام بيمار شد و از او پرسش شد و گفتند درد سپرز دارد ، فرمود : تره‌اش بخورانيد تا سه روز و به او خورانديم و خون آرام شد و خوب شد ، در مكارم ( 207 ) مانندش آمده .\r\nبيان : شرحش در باب درمان ورم كبد گذشت و ظاهر اينست كه مقصود از ( قعد الدم ) خون ريزى در هنگام تغوط است ، پزشكان گفتند : تره سدّه سپرز را گشايد و خون را روان سازد بسبب گرم كردن و واكردن خون چنانچه حيض بسته را هم گشايد ، و اما سود باز شدن خون براى ورم سپرز از اينست كه ورم سپرز گاهى از بدى خونست و گاهى از سوداء .\r\n10 - در محاسن ( 511 ) بسندش از يونس بن يعقوب كه امام ششم عليه السّلام از تره خوشش مىآمد و چون ميخواست آن را بخورد از شهر مدينه به مزرعه عريض ميرفت .\r\nبيان : در نهايه گفته : عريض بتصغير دشتى است در مدينه كه اموالى براى اهل مدينه دارد .\r\n11 - در محاسن ( . . ) بسندش از ابى جعفر عليه السّلام كه ما تره ميخوريم .\r\nو از همان ( . . ) بسندش تا گفته : امير المؤمنين عليه السّلام تره را با نمك كوبيده مىخورد ، در مكارم مانندش آمده ( 203 ) .\r\n12 - در محاسن ( 512 ) بسندش تا اينكه باز به من گفت : كسى كه ديده بود أبو الحسن عليه السّلام تره را از دمش مىخورد آن را ميشست و مىخورد .\r\n13 - در محاسن ( 512 ) بسندش از مردى كه ديده أبو الحسن عليه السّلام تره را در بستان نشسته مىخورد و به آن حضرت گفتند : كود نجس در آنست فرمود : از آن به تره نچسبد و آن براى بواسير خوبست .\r\n\r\n","description":"","footnote":"","page_name":" 38 ","page_number":40},
  {"content":"\r\n\r\nبيان : در نهايه گفته : در حديث عمر است كه مردى از نجاست مردم زمينش را كود ميداد ، گفت يكى از شما را خشنود نكند جز اينكه بمردم بخوراند آنچه از او برآيد ، سماد كوديست بريشه زراعت و سبزى بريزند از عذره و خاشاك تا خوب شود .\r\nو من گويم : اينكه فرمود : چيزى از آن به دو نچسبد بر پايه اينست كه استحاله شده يا علم بملاقات نجس حاصل نيست و شستن در خبر پيش محمول است بر استحباب و نظافت .\r\n14 - در محاسن ( . . ) بسندش از امام ششم عليه السّلام كه همانا رسول خدا صلى اللَّه عليه و آله و سلم از خوردن تره نهى شد براى اينكه فرشته بويش را دريافتى .\r\n15 - و از همان : تا اينكه سبزيها را نزد رسول خدا صلى اللَّه عليه و آله نام بردند ، فرمود : تره بخوريد كه در سبزيها چون نانست در ديگر خوراكها يا چون نانخورش است ( راوى گويد ) ترديد از منست ( 513 ) .\r\n16 - در محاسن ( 523 ) بسندش تا يونس بن يعقوب كه ديدم امام هفتم عليه السّلام تره را از ريشه ميبريد و با آب ميشست و مىخورد .\r\n17 - و از همان ( . . ) بسندش مضمون خبر 15 را آورده و بدان افزوده كه تره بركت دارد و آن سبزى من و پيغمبران پيش از منست و من دوستش دارم و ميخورمش و گويا مينگرم در روئيدنش در بهشت كه برگش ميدرخشد سبز و زيبا .\r\n18 - در محاسن ( . . ) بسندش از يحيى بن سليمان كه امام هشتم عليه السّلام را در خراسان ديدم كه تره مىخورد و گفتم : قربانت مردم روايت كنند كه بر كاسنى هر روز قطره‌اى از بهشت چكد فرمود : اگر بر آن يك قطره چكد تره در آب بهشت فرو است ، گفتم كود نجس به او دهند فرمود : چيزى بدان نچسبد .\r\n19 - و از همان : بسندش از حنان بن سدير كه با امام ششم عليه السّلام بر خوان بودم و توجه بكاسنى كردم ، به من فرمود : اى حنان چرا تره نميخورى گفتم : چون از شما روايت است در باره كاسنى ، فرمود : از ما در باره آن چه آمده ؟ گفتم :\r\n\r\n","description":"","footnote":"","page_name":" 39 ","page_number":41},
  {"content":"\r\n\r\nاينكه هر روز بر آن از بهشت قطره‌اى ميچكد ، فرمود : در اين صورت بر تره هفت قطره چكد گفتم : چگونه خورمش ؟ فرمود تهش را ببر و سرش را دور انداز .\r\n20 - در مكارم : از موسى بن بكر كه نزد ابى الحسن عليه السّلام آمدم و به من فرمود چرا رنگت ، بسيار زرد است تره بخور و خوردم و خوب شدم ، از پيغمبر صلى اللَّه عليه و آله كه فضل تره بر ديگر سبزيها چون فضل نانست بر ديگر چيزها ( 204 ) .\r\n21 - در دعوات راوندى كه پيغمبر صلى اللَّه عليه و آله فرمود : هر كه تره بخورد و بخوابد دو فرشته از او كنار روند تا صبح كند .\r\n22 - در مجازات نبويه كه فرمود صلى اللَّه عليه و آله هر كس از اين سبزى خورد ( يعنى سير و تره ) به مسجد ما نزديك نشود هر كه آنها را خورد بپزد تا بويشان را ببرد و آنها را بميراند ، سيد - ره - گفته ميراندن در اينجا مجاز است زيرا معنى حقيقى آن جانگرفتن از زنده‌ها است و همانا مقصود گرفتن نيروى آنها است كه بوى بد از آن خيزد بواسطه پختن و آن را مانند مرده ساخته كه از جان جدا نشود جز پس از دست دادن نيرويش و از هم پاشيدن آن ، و در روايتى است كه آن دو را بپزد تا از هم بپاشند .\r\n23 - در دعائم كه از جعفر بن محمّد عليه السّلام پرسش شد از خوردن سير و پياز و تره خام و پخته فرمود : باكى ندارد ولى هر كه خام آنها را خورد به مسجد در نشود تا بويش آزار رساند ( 2 / 112 ) .\r\n\r\nباب سوم - در كاسنى\r\n1 - در محاسن ( 507 ) بسندش تا امام پنجم عليه السّلام كه كاشنى درختى است بر در بهشت .\r\nبيان : كاسنى سبزى شناخته شده ايست معتدل است و براى معده و كبد و\r\n\r\n","description":"","footnote":"","page_name":" 40 ","page_number":42},
  {"content":"\r\n\r\nسپرز خوردنش خوبست و ضماد ريشه‌اش براى كژدم زده‌گى خوبست و شسته‌اش از پخته‌اش بهتر است .\r\n2 - در محاسن ( . . ) بسندش تا على عليه السّلام كه كاسنى را باشيد زيرا از بهشت بدر آمده .\r\n3 - و از همان ( . . ) بسندش تا پيغمبر صلى اللَّه عليه و آله كه گويا مينگرم كاشنى در بهشت ميلرزد .\r\n4 - در محاسن ( . . ) بسندش تا امام ششم عليه السّلام كه در كاسنى از آب بهشت ميچكد .\r\n5 - و از همان ( 508 ) بسندش تا رسول خدا صلى اللَّه عليه و آله كه كاشنى را نتكانده بخوريد زيرا برگى ندارد جز كه در آن آب بهشت است .\r\n6 - و از همان ( . . ) بسندش تا امير المؤمنين عليه السّلام كه كاشنى بخوريد زيرا بامدادى نشود جز قطره بهشتى دارد ، و چونش بخوريد آن را نتكانيد راوى گويد امام ششم عليه السّلام فرمود : پدرم ما را باز ميداشت كه آن را بتكانيم وقتى ميخورديم ( و از همان حديث ديگر در نهى از تكاندن كاسنى آورده ) ، در حديث ديگر از امام ششم عليه السّلام آورده كه قطره بهشتى دارد و فرزند را افزايد .\r\n7 - و از همان : كه امام ششم عليه السّلام بنقل از پدرانش عليهم السّلام فرمود : چه خوب سبزيست كاسنى برگى ندارد جز كه قطره بهشتى دارد ، آن را بخوريد و هنگام خوردن نتكانيد ، فرمود : پدرم ما را از تكاندنش نهى ميكرد چون آن را ميخورديم .\r\n8 - و از همان : بسندش از ابى بصير كه مردى از امام ششم عليه السّلام سبزى را پرسيد و من نزد آن حضرت بودم و فرمود : كاشنى از آن ما است ، و امام رضا عليه السّلام فرمود : خوردن كاشنى را باشيد كه مال و فرزند را فزايد ، و هر كه خواهد مال و فرزندش فزون شوند پيوسته كاشنى بخورد .\r\n\r\n","description":"","footnote":"","page_name":" 41 ","page_number":43},
  {"content":"\r\n\r\n9 - و از همان ( 509 ) بسندش تا امام ششم عليه السّلام كه هر كسى پيوسته كاشنى بخورد مال و فرزندش فزون شوند .\r\n10 - و از همان : بسندش تا امام رضا عليه السّلام كه ميفرمود : شما را باد به خوردن سبزى ما كاشنى كه در مال و فرزند فزايد .\r\n11 - و از همان : بسندش از امام ششم عليه السّلام ( و دو روايت ديگر به همين مضمون از امام ششم عليه السّلام آورده ) .\r\n12 - و از همان : بسندش از امام ششم عليه السّلام كه هر كس شب گذراند و در درونش هفت برگ كاشنى باشد آن شب از قولنج آسوده است ان شاء اللَّه ( و بسند ديگر هم مانندش آمده ) .\r\n13 - و از همان : بسندش تا رسول خدا صلى اللَّه عليه و آله كه كاشنى سرور سبزيها است .\r\n14 - و از همان : بسندش از محمّد بن فيض كه با امام ششم عليه السّلام چاشت خوردم و بر خوان سبزى بود و باما پيرى بود كه از كاسنى رو گردان بود و امام ششمش فرمود : راستى شما پنداريد كه اين سرد است ، چنين نيست و همانا معتدل است و برتريش بر سبزيها چون برترى ما است بر مردم .\r\n15 - در محاسن : بسندش از محمّد بن فيض كه بهمراه امام ششم رفتم بعيادت مولايش در مدينه و بخانه‌اش رسيديم و غلامش در راه ايستاده بود و غلام امام ششم به او گفت : دور شو امامش فرمود : خاموش باش كه پدرش بسيار كاشنى خور بود .\r\n16 - و بسندش از وضاح خرما فروش كه شنيدم امام ششم عليه السّلام ميفرمود :\r\nهر كه بسيار كاشنى خورد توانگر شود منش گفتم كه به او كود نجس دهند ، فرمود چيزى را برابر آن مگير .\r\n17 - و از همان ( 501 ) بسندش از امام ششم عليه السّلام كه هر كه هفت برك كاشنى در روز جمعه بخورد پيش از ظهر ، بهشت رود .\r\n18 - و از همان : ( . . ) بسندش از امام ششم عليه السّلام كه خشنود نيست كسى از شما كه كاشنى سير خورد و بدوزخ نرود ؟\r\n\r\n","description":"","footnote":"","page_name":" 42 ","page_number":44},
  {"content":"\r\n\r\n19 - در طب ( 137 ) بسندش تا امير المؤمنين عليه السّلام كه كاشنى بخوريد چون بامدادى نباشد جز كه قطره‌هاى بهشتى بر آن چكد ، و از ابى بصير است كه به امام ششم عليه السّلام از هيجان سر و دندانهايم و از طپش چشمم شكوه كردم تا آنجا كه چهره‌ام باد كرده بود ، فرمود : بر تو باد بدين كاشنى آبش را بگير و از اين شكر طبرزد بر آن بريز و پر از آن بنوش كه آرامش كند و زيانش را بگرداند ، گويد بخانه‌ام رفتم و آن را ساختم همان شب پيش از خواب و نوشيدم و خوابيدم و صبح خوب شده بودم به حمد اللَّه و منّه .\r\n20 - در مكارم : از امام صادق عليه السّلام كه هر كه كاشنى خورد تا يك شبانه روزش از آسودگان نوشته شود و از امام رضا عليه السّلام است كه كاشنى درمان هزار درد است و دردى در درون نباشد جز كه كاشنى سركوبش كوبش كند و يك روز براى يكى از خدمتكاران كه تب و سر درد داشت كاشنى خواست و فرمود : آن را بكوبند و بر روى كاغذ ريزند و روغن بنفشه بر آن ريزند و روى سرش نهند ، فرمود : تب را ببرد و سر درد را ببرد ، و از سياريست كه بر آورده تا گفته : كاشنى را باش زيرا منى فزايد و فرزند را زيبا كند و آن گرم است و پسر آور است و در فردوس است كه پيغمبر صلى اللَّه عليه و آله فرموده كاشنى از بهشت است ( 202 ) .\r\n21 - در مجالس ابن الشيخ است ( 1 / 273 ) بسندش تا رسول خدا صلى اللَّه عليه و آله و سلم كه بامدادى نشود جز بر كاشنى قطره‌اى از بهشت چكد بخوريدش و نتكانيدش .\r\n22 - در خصال ( 249 ) بسندش تا امام ششم عليه السّلام كه چهار چيز طبعها را معتدل كنند : انار سورانى ، غورهء خرماى پخته ، بنفشه و كاشنى .\r\n23 - و از همان ( 636 ) بسندش تا امير المؤمنين عليه السّلام كه كاشنى بخوريد زيرا بامدادى نشود جز قطره بهشتى بر آن چكد .\r\n24 - در دعوات راوندى : كه پيغمبر صلى اللَّه عليه و آله فرمود : هر كس كاشنى خورد و بر آن خوابد جادو و زهر در او اثر نكند و هيچ جانورى به دو نزديك نشود نه مار و نه كژدم تا صبح كند ، و فرمود : كاشنى را بخوريد و نتكانيد زيرا روزى\r\n\r\n","description":"","footnote":"","page_name":" 43 ","page_number":45},
  {"content":"\r\n\r\nنباشد جز چند قطره بهشتى بر او چكد ، در فردوس : مانند هر دو خبر آمده .\r\n25 - در دعوات : از يك نيكى روايت است كه گاهى بر خاستن براى نماز شب بر من دشوار ميشد و اين پيشامد مرا غمنده ميكرد و صاحب الزمان عجل اللَّه فرجه را در خواب ديدم و به من فرمود : آب كاشنى را باش كه خدا آن را بر تو آسان كند ، گفت : بسيار از آن نوشيدم و بر من آسان شد .\r\n26 - در دعائم : از رسول خدا صلى اللَّه عليه و آله است كه كاشنى از آن ما است و تره شاه از آن بنى اميه و گويا من بجاى روئيدنش در دوزخ مينگرم و جاى روئيدن باديان در بهشت است ، فرمود : برگى از كاشنى نيست جز كه آب بهشت دارد .\r\nدنباله ايست : در يكى از رساله‌هاى طبيه يافتم كه از رئيس حكماء ابن سينا پرسيدند از سبب اينكه دستور داده آب كاشنى نشسته به كار برند و در جواب نوشت كه خالد از پيغمبر صلى اللَّه عليه و آله روايت كرده كه فرمان داد به خوردن كاشنى نشسته و فرمود :\r\nاز آب بهشت بر آن ميچكد ، و محققان اطباء خوش داشتند كه آب از نشسته آن بگيرند و نپخته به كار برند و بيشتر رأى آنان اينست كه تصفيه شود و در جدا كردن ته‌نشين آن تأكيد شود و ميانه روان كه در نظافت آن اصرار دارند گويند شيره‌اش پخته شود و تصفيه گردد .\r\nگويم : سپس تحقيقى طولانى و موشكاف در باره تركيب نيروها آورده كه چون مناسب با كتاب نيست بيانش را وانهاديم تا سخن بدرازا نكشد ، و آنگه گفته كاشنى هم در شمار داروهاى مركبه است و دليل تركيب آن يك نوع قياس آمده كه به تجربه برگردد ، زيرا مزه‌اش تلخى دارد و كرفى و برگش قابض است اندكى و تلخى و سردى ملازم نيروى حرارت گشاينده در آنست و مقصودم از دو نيرو آب و زمين است ولى نه آب و زمين ساده بلكه جوهر مركبى كه يكى از آن دو در آن غالب است و بنام آن خوانده شده و بسيط ثانوى گرديده و تلخى و گرمى كاشنى بطبع زمينى عارض شده و از جزء آتشين يعنى جزئى كه عارض بر اين شده غلبه دارد و آن را بر آورده و بر سطح كاشنى با رطوبت آن گسترده و چون شسته شود اين\r\n\r\n","description":"","footnote":"","page_name":" 44 ","page_number":46},
  {"content":"\r\n\r\nجوهر لطيف از ميان برود و اثرش بماند ، و تلخى در گوهر خود كثيف است و زمينى و دانسته شده كه هيولاى پذيراى تلخى گوهر تيره زمينى است و اين جوهر را گرچه گرمى بجنباند و بفشارد باز هم تنبل و سنگين است و نافذ نيست و آنچه از تركيب كاشنى ميماند همان جزء سرد آنست كه سزاوارتر به تنبلى و افتاده‌تر و سنگين‌تر است ، و كاشنى فضيلت گشايندگى شايان و درخشانى نيرومند خود را از دست ميدهد ، و كاشنى از ديگر سبزيهاى مبرّد برتر است ، و بيشتر تأثير آن نيروى نفوذ در اعضاء است كه بر آنها پيش رود و آنها را باز مىكند و ميشويد و اخلاط چسبنده گرم و سرد را از آنها ميراند و نيروى سرد متحرك آنها را جنبش ميدهد تا در تهيگاه و سوراخهاى آنها خوب نفوذ كند و بدورترين ليف رگها برسد ، و چون اين نيرو گرم و لطيف است بىدرنگ تحليل رود و آزار آنها را از ميان ببرد و چون قوه مبرّده افتان و سنگين است طول دارد تا روش عضو را به سردى ثابت و ته‌نشينى بدل كند ، و اگر آن نيرو نباشد سده‌ها باز نشوند و اخلاط گرم سنگين را نراند ، و نيروى مبرّد بپايان اعضاء و بمانند كند بسته و مانند قلب نرسد و از كناره معده و رگهاى ما ساريقا جدا نگردد تا در اعضاء پهلوى آنها اثر كند ، و باعضاء اصلى و رئيسى نرسد و كسى كه كاشنى را ميشويد اين نفوذ و اثر خويش را از دست ميدهد و آنكه آن را بپزد خطاكارتر است و بيهوده‌كارتر زيرا او با پختن ، آنچه را شستن بجا نهاده در جوهر كاشنى از دست ميدهد و نيروى درونى آن هم از ميان ميرود و بخار مىشود ، و روشن شد درستى گفتار پزشكان استاد و درخشان ، و اين شرح سخنى است كه خود ضرب المثل و رمز علمى محبوبست و باللَّه التوفيق پايان خلاصه گفتارش - و همانا آن را آوردم تا دانسته شود كه آنچه از معدن وحى و منبع الهام صادر شده است موافق است با تحقيق استادان علم طب نزد بيشتر مردم ، در نسخه‌اى چنين يافت شد كه دچار تصحيف و تحريف بود و با قانون شيخ ابو على تطبيق و تصحيح شد و هم با كتب ديگر طب و باز هم برخى از آنها بجا ماند و اللَّه اعلم .\r\n\r\n","description":"","footnote":"","page_name":" 45 ","page_number":47},
  {"content":"\r\n\r\n\r\nباب چهارم باديان\r\n1 - در محاسن ( 513 ) بسندش از امام ششم عليه السّلام كه گويا مينگرم بروئيدن باديان بهشت ، گفتم : كاشنى ؟ فرمود : نه باديان .\r\n2 - و از همان ( . . ) بسندش تا على عليه السّلام كه نگريست رسول خدا صلى اللَّه عليه و آله بباديان و فرمود ، اين حوك است و مينگرم بجاى روئيدنش در بهشت .\r\nبيان : در قاموس گفته حوك باديانست و خرفه و باديان سبزى شناخته ايست و خوب نيرو بخش است و قابض جز كه به فضله‌اى بر خورد و آن را روان سازد پايان و مشهور اينست كه بادروج ريحان كوهى است و مانند ريحان بستانيست جز كه برگش پهنتر است و گفتند : گرم است در درجه 2 و خشك در درجه 1 .\r\n3 - ( در محاسن مضمون شماره 1 - را از رسول خدا صلى اللَّه عليه و آله آورده ) .\r\n4 - و از همان ( . . ) بسندش از شعيرى كه دوست‌تر سبزى نزد رسول خدا صلى اللَّه عليه و آله باديان بود .\r\n5 - و از همان ( . . ) بسندش از حمران بن عيسى كه شنيدم امام ششم عليه السّلام در پاسخ پرسش از حوك فرمود : مردمش دوست دارند جز كه گند دهان آورد و كرم زود بدان در آويزد و آن باديانست .\r\nدر محاسن : بسندش مانندش آمده .\r\n6 - و از همان : بسندش كه مردى از امام ششم عليه السّلام كه نزدش بودم از سبزيها پرسيد و فرمود : باديان از ما است ( سه روايت ديگر به همين مضمون آورده ) .\r\n7 - و از همان : ( 514 ) بسندش تا رسول خدا صلى اللَّه عليه و آله كه گويا نگرم بدرختش كه در بهشت روئيده .\r\n8 - و از همان ( . . ) بسندش تا على عليه السّلام كه رسول خدا را از سبزيها حوك\r\n\r\n","description":"","footnote":"","page_name":" 46 ","page_number":48},
  {"content":"\r\n\r\nخوش مىآمد .\r\n9 - در طب ( 139 ) از امام رضا عليه السّلام كه باديان از آن ما و شاه تره از آن بنى اميه است .\r\n10 - در مكارم ( 204 ) بسندش از على بن ابى طالب عليه السّلام كه حوك را نزد رسول خدا صلى اللَّه عليه و آله نام بردند كه باديانست فرمود : سبزى من است و سبزى پيغمبران پيش از من و راستى كه دوستش دارم و ميخورمش و گويا مينگرم در بهشت روئيده ( و پس از نقل همين مضامين ) گويد : و از امام ششم است كه حوك سبزى پيغمبران است و هلا كه در آن هشت خاصيت است ، خوراك را گوارا كند ، سدّه‌ها را بگشايد دهان را خوشبو كند ، و اشتهاى خوراك آرد ، خون را بكشاند ، امان از خوره باشد چون در درون آدمى جا كند همه دردها را بكوبد ، و آنگه فرمود : اهل بهشت خوانهاى خود را با آن آرايند ، در كافى 6 / 364 بسندى مانندش را با اندك اختلاف در تعبير آورده .\r\n11 - در مكارم ( 205 ) رسول خدا صلى اللَّه عليه و آله فرمود : باديان سبزى خوبيست گويا بينم در بهشت روئيده است ، تره تيزك سبزى بديست گويا بينم در دوزخ روئيده ، فرمود : هر كه از سبزى باديان خورد خدا عزّ و جلّ فرشته‌هايش را فرمايد حسنه برايش نويسند تا صبح ، از ايوب بن نوح است كه باز گفت به من كسى كه با امام هفتم عليه السّلام بر سر سفره بوده كه باديان خواست و فرمود :\r\nدوست دارم خوراك را با آن آغاز كنم چون سدّها را بگشايد و اشتهاء آورد و سل را ببرد و چون بدان آغاز كنم باكى ندارم پس از آن چه بخورم چون از درد و بلائى نترسم ، و چون از چاشت دست بازداشتيم ، آن را خواست و ديدم برگى برگرفت از خوان و خوردش و به من هم داد و فرمود : خوراكت را با آن پايان ده زيرا خوراك پيش را گوارا سازد و براى خوراك پس از آن اشتهاء آورد و سنگينى را برد و آروق و بوى دهان را خوش كند ( و در كافى 6 / 364 ) بسندى مانندش آمده .\r\n\r\n","description":"","footnote":"","page_name":" 47 ","page_number":49},
  {"content":"\r\n\r\nبيان : سودمنديش براى سل توجيه شد و باينكه رطوبت سينه و شش را بخشكاند با اينكه پزشكان گفتند شيره‌اش براى خون گلو و تنگى نفس خوبست ، و هم گفتند براى سوداء خوبست و مناسب جلوگيرى از خوره است ، ولى برخى گفتند : برگش سوداء زايد ، و در برابر خبر گفته آنها معتبر نيست .\r\n\r\nباب پنجم چغندر و كلم\r\n1 - در محاسن ( 519 ) كه پيغمبر را كلم خوش مىآمد .\r\n2 - در محاسن ( . . ) بسندش تا امام ششم عليه السّلام كه خدا خوره را از يهود برداشت براى خوردن چغندر - و از بن درآوردن رگهاى گوشت ، در مكارم ( 207 ) مانندش آمده .\r\n2 - در محاسن ( 519 ) بسندى تا امام ششم كه گروهى از بنى اسرائيل دچار سفيده پوست شدند و خدا بموسى عليه السّلام وحى كرد بدانها فرمود : بايد گوشت گاو را با چغندر بخورند ( و از همان : بسندى همين مضمون را از امام پنجم عليه السّلام آورده ) و همين خاصيت را براى چغندر با گوشت از امام ششم عليه السّلام هم آورده .\r\n3 - و از همان از بزنطى كه امام رضا عليه السّلام به من فرمود : اى احمد خواست تو براى سبزيها چگونه است ؟ گفتم : همه را دوست ندارم ، فرمود : چون چنين است بر تو باد به چغندر كه بر كناره نهر بهشت رويد و درمان دردها است و استخوان را كلفت كند و گوشت روياند و اگر نبود كه دست خطاكاران بدان رسد يك برگش چند مرد را مىپوشانيد ، گفتم : دوستتر سبزيست نزد من ، فرمود : خدا را سپاس گو كه آن را شناختى . در مكارم ( 207 ) مانندش را آورده ، در محاسن گفته :\r\nدر حديثى است كه خرد را محكم و خون را پاك كند .\r\n4 - و از همان : از ابى الحسن عليه السّلام كه چه خوب سبزى است چغندر .\r\n5 - در مكارم : از امام صادق عليه السّلام روايت است كه خوردن چغندر امان از خوره است ،\r\n\r\n","description":"","footnote":"","page_name":" 48 ","page_number":50},
  {"content":"\r\n\r\nو از امام رضا عليه السّلام كه درونت از خوراك تهى نماند و كم آب بنوش و جماع مكن جز از غلبه شهوت و چه خوب سبزى است چغندر .\r\n6 - در كافى ( 6 / 369 ) بسندش از امام هشتم عليه السّلام كه به بيمارانتان چغندر دهيد ، مقصود برگ آنست كه درمان دارد و درد و بلا ندارد ، و خواب بيمار را آرام كند و از ريشه‌اش پرهيز كنيد كه سوداء انگيزد ، و از ابى الحسن عليه السّلام كه برگ چغندر خوره را بر كند و در درون سرسامى مانند برگ چغندر در نيايد .\r\nدر مكارم : از امام رضا عليه السّلام مانند دو خبر پيش آمده با اختصار در خبر نخست .\r\nبيان : در قاموس گفته : سلق بكسر سبزى شناخته ايست روشن سازد و تحليل برد و نرمى آورد و نفس را شاد كند ، براى نقرس و مفاصل خوبست و چون شيره‌اش را برمىريزند پس از دو ساعت آن را سركه كند و اگر بر سركه ريزند پس از چهار ساعت آن را مىسازد ، و شيره ته آن كه در بينى كشند ترياق است براى درد دندان و گوش و شقيقه و كرنب با ضمه و وزن سمند هم همان سلق است يا نوعى از آن كه شيرين‌تر است و نرمتر از نوع قنبيط و برى در حدود يكمثقال از آرد ريشه خشكش در شراب ترياق آزموده‌ايست براى گزش افعى پايان - .\r\nگويم : سلق را بپارسى چغندر گويند ، ابن بيطار در جامع خود گفته :\r\nسه دسته است درشت و بسيار سبز كه بسياهى زند و برگ بزرگ پهن دارد ( كلم ) و آن را اسود خوانند ، و ديگر خرد برگ و پيچ‌دار و زشت منظر و كم سبزى و ديگر برگ ضعيفى دارد كه بر ساقه بلندى رويد و برگش بسيار است و فرازش باريك است و بنش پيچ كمى دارد و در فراز نازكش برگشت دارد ساق بلندى دارد تا ببرگ رسد و سبزى كاسته‌اى دارد كه به زودى زند پايان . كرنب دو رسته دارد يكى را بپارسى كلم گويند و ديگرى را قمرى و گويا همان قنبيط است ( قنويد ) در قاموس گفته : قنّبيط با ضمه و فتحه نون تشديد دار سخت‌ترين نوع كرنب است گندو و غليظ است ، ابن بيطار گفته : دو دسته است پيچ و گشاده و ساق و برگ هر دو خوردنيست و پيچ خوشمزه‌تر و شيرينتر و رواج‌تر از قنبيط است .\r\n\r\n","description":"","footnote":"","page_name":" 49 ","page_number":51},
  {"content":"\r\n\r\n\r\nباب ششم زردك و هويج\r\n1 - در محاسن ( 524 ) بسندش از داود بن فرقد كه شنيدم ابو الحسن ميفرمود :\r\nخوردن هويج قلوه‌ها را گرم كند و آلت مردى را راست كند ، گفتم : قربانت چطورش بخورم و دندان ندارم ، فرمود بكنيز بگو آن را بپزد و بخور .\r\nو از همان : ( همين مضمون را با اندك اختلافى آورده ) در مكارم : مانندش را آورده و گفته : هويج امانست از قولنج و بواسير و كمك بر جماع است .\r\nتوضيح : در قاموس گفته : جزر با حركت ريشه‌ايست كه خورده شود مدرّ است و باه آور و خون حيض را گشايد ، و كوبيده برگش براى زخمهاى تودار خوبست ، و گفتند : سودش براى قولنج بسا از اين راه است كه پزشكان گويند قولنج از رطوبت چسبنده در معده است و آن را دفع و سده‌هاى كبد را بگشايد و سودش براى بواسير از گشايندگى و رطوبت بخشى است و اصلاح حال كبد و منع تولد سوداء غير طبيعى در آن ، زيرا بواسير از غلبه سوداء غير طبيعى است .\r\n2 - در خرائج : گفته ابراهيم عليه السّلام مهمان پذير بود ، يك روز گروهى بر او فرو شدند و چيزى نداشت گفت : اگر چوب خانه را برگيرم و ببازرگانان بفروشم از آن بت سازند و آن را نكرد و پس از جا دادن مهمانان در مهمانخانه با ازارى برآمد و در جايى دو ركعت نماز خواند و چون بپايان رساند ازار را نديد و دانست كه خدا كارسازى كرده و چون بخانه‌اش آمد ديد ساره پخت مىكند ، گفت : از كجا اين را آوردى ؟ گفت : تو بدست مردى فرستادى ، و خداى سبحان جبرئيل را فرموده بود از ريگى كه در جاى نماز خواندن ابراهيم بود با سنگها برگرفته و در ميان ازار ابراهيم عليه السّلام نهاده بود ، و خدا ريگها را گاورس پوست كنده كرده بود و سنگهاى گرد را شلغم و دراز را هويج .\r\n\r\n","description":"","footnote":"","page_name":" 50 ","page_number":52},
  {"content":"\r\n\r\n3 - در علل ( 2 / 261 ) همين مضمون را آورده جز اينكه بجاى گاورس ذرت آورده و بجاى هويج شلغم .\r\n\r\nباب هفتم شلغم\r\n1 - در محاسن ( 525 ) بسندى كه برآورده تا گفته : هيچ كسى نيست جز كه در او ريشه‌اى است از خوره و راستى كه شلغم آن را آب مىكند ، و در حديث ديگر امام ششم فرمود : كسى نيست جز كه در او ريشه خوره است شلغم را در فصل خود بخوريد تا آن را براندازد ، و در حديث ديگر ( همين مضمون را آورده ) .\r\n2 - و از همان : ( بسند ديگر همين مضمون را آورده ) و از همان : مانندش آمده .\r\n3 - و از همان ( . . ) بسندى از امام ششم عليه السّلام كه شلغم را باشيد و آن را بخوريد و پيوسته داريد و از نااهل نهان داريد ، زيرا كسى نيست جز در او ريشه خوره هست و با خوردن آن آن را آب كنيد .\r\n4 - در كافي ( 6 / 372 ) بسندش از امام ششم عليه السّلام كه شلغم را باش و بخورش زيرا كسى نيست جز كه ريشه خوره دارد و آن را آب كنيد .\r\nبيان : ريشه خوره كنايه از غلبه سوداء است كه مايه خوره است و شلغم كه گرم است در آخر درجه دوم و تر است در درجه يكم و مخالف طبع سوداء است از طغيانش باز ميدارد .\r\n\r\nباب هشتم بادنجان\r\n1 - در محاسن ( 525 ) از امام ششم عليه السّلام كه چون رطب پخته شود و انگور برسد زيان بادنجان برود .\r\nبيان : از ميان رفتن زيان بادنجان در اين هنگام يا براى خوردن اين ميوه‌ها\r\n\r\n","description":"","footnote":"","page_name":" 51 ","page_number":53},
  {"content":"\r\n\r\nاست يا براى اينكه هواء در آن معتدل شود و بخنكى گرايد و بسا كه زيانش كم شود ، پزشكان در طبع بادنجان اختلاف دارند كه سرد است يا گرم و خنك در درجه 2 كه ابن سينا و پيروانش آن را درست‌تر دانستند ، گويند تركيب شده از جوهر زمينى سرد قابض و از جوهر زمينى گرم كه تلخى دارد و از جوهر آب كه كرف است و از جوهر آتشى سخت كه دهن سوز است و طبعش براى اين مزه‌هاى گوناگون مختلف شود و هم مزاجش و گويند مايه سوداء و بستگى و سرگيجه است و كچلى سوداوى و سرطان و بواسير و ورم پشت و هم خوره و رنگ را تباه سازد و بسياهى و زردى كشد و جوش دهن آورد .\r\n2 - در محاسن ( 526 ) بسندش از امام رضا عليه السّلام كه بادنجان هنگام چيدن خرما دردى ندارد ، و بسند ديگر از امام ششم عليه السّلام كه بادنجان بخوريد كه درمانست و درد ندارد ، و در روايت ديگر فرمود : براى خلط سوداء خوبست ( . . ) .\r\n3 - و از همان ( . . ) بسندش از يك بغدادى كه امام دهم بيكى از خريد كنان خانه‌اش فرمود براى ما بادنجان فراوان بياور كه در گرما گرم است و در سرما سرد و در همه وقت معتدل است و در هر حال خوبست ، در مكارم مانندش آمده و در طب از امام رضا عليه السّلام مانندش آمده ( 139 ) .\r\nبيان : دور نيست كه اين خواصّ از يك نوع آن باشد كه در كيفيات پيشين معتدل است ، چون ما در مدينه طيبه و حجازش خورديم و بسيار لطيف و معتدل بود و دهن سوز نبود ، و مانند آن دور نيست كه گرمى نداشته باشد و سوداء نيارد كه فرمود : در همه وقت معتدل است ، و اينكه فرمود : در گرما گرم است دو راه دارد .\r\n1 - تن نياز بگرمى و خنكى دارد و وجه درستى فرموده‌اش اينست كه معتدل در طبع گرم خنكى آورد و در طبع سرد گرمى .\r\n2 - هواء گرم است و يا سرد و آنچه در هواى گرم بر آيد گرم است و آنچه در هواى سرد است چنانچه گذشت ، و بسا گفته شود كه مىشود سود و بىزيانش در اثر موافقت گفتار ائمه عليهم السّلام باشد و اين آزمايشى باشد از پايه عقيده مردم\r\n\r\n","description":"","footnote":"","page_name":" 52 ","page_number":54},
  {"content":"\r\n\r\nو با پيرو عقيده آنها خدا به قدرت خود زيانش را ببرد چنانچه ديده شده مؤمنان مخلص بدستور ائمه خود عمل كنند و از آن سود برند و چون بىايمانان براى آزمايش آن را به كار بندند و در مقام انكار باشند زيان برند .\r\n4 - در طب ( 139 ) بسندش تا امام ششم عليه السّلام كه بادنجان بخوريد زيرا درمان هر درد است ، و از آن حضرت به همين سند كه بادنجان براى خلط سوداء خوبست و بصفراء زيان ندارد .\r\n5 - از مكارم : امام صادق عليه السّلام فرمود : بادنجان بورانى را باشيد كه درمانست و امان از پيسى و با روغن زيت سرخ كرده باشد ، و از كتاب فردوس است كه رسول خدا صلى اللَّه عليه و آله فرمود : بادنجان را بخوريد كه من بوته‌اش را در بهشت ديدم كه به خدا و نبوت من و ولايت علي عليه السّلام گواهى داد ، هر كه با نيت اينكه درد است آن را بخورد برايش درد باشد و هر كه به نيت اينكه دارو است برايش دارو باشد .\r\nو از انس است كه پيغمبر صلى اللَّه عليه و آله فرمود : بادنجان را بخوريد و پر بخوريد زيرا نخست روئيد نيست كه به خدا عزّ و جلّ ايمان آورده ، و از امام صادق عليه السّلام است كه هنگام خرما چيدن بسيار بادنجان بخوريد كه درمان هر درد است ، چهره خرم كند و رگها را جدا كند و منى را فزايد ، و در برابر امام چهارم بادنجان سرخ كرده با روغن زيتون بود و چشم آن حضرت به درد آمده بود و از آن مىخورد ، راوى گويد : گفتم : يا ابن رسول اللَّه از اين ميخورى كه آتش است ؟ فرمود : خاموش ، پدرم از جدّم برايم باز گفته : كه بادنجان پيه زمين است و خوبست براى هر چه در آن افتد .\r\nبيان : در قاموس گفته : بورانى خوراكى است منسوب به بوران دختر حسن بن سهل و همسر مأمون پايان - بيان : يبيّن العروق : يعنى ريشه خوره و فالج را ببرد و اگر از باب تفعيل باشد يعنى رگها را پر خون كند و آنها را پديد سازد .\r\n6 - و بسندى از امام هفتم و هشتم عليهما السّلام كه فرمودند : بادنجان هنگام چيدن خرما دردى ندارد ، و به همين سند از امام ششم عليه السّلام كه بادنجان براى خلط سوداء خوبست ، در مكارم : مانندش آمده .\r\n\r\n","description":"","footnote":"","page_name":" 53 ","page_number":55},
  {"content":"\r\n\r\n7 - در دعوات راوندى كه پيغمبر صلى اللَّه عليه و آله در خانه جابر بود و بادنجان برايش آوردند و آغاز خوردن كرد و فرمود : اى جابر البته گرمى دارد ، فرمود : اى جابر نخست درخت است كه به خدا ايمان آورده آن را با روغن زيتون سرخ كنيد و بپزيد و نرمش كنيد كه در حكمت فزايد . بيان : نام بادنجان نزد عرب مغد يا وغد است .\r\n\r\nباب نهم كدو ، تازه و خشك\r\n1 - در « خصال » ( 632 ) بسندش تا امير المؤمنين عليه السّلام كه كدو بخوريد زيرا مغز را فزايد و پيغمبر صلى اللَّه عليه و آله از آن خوشش مىآمد .\r\n2 - در « عيون » ( 2 / 36 ) بسندش تا رسول خدا صلى اللَّه عليه و آله كه در پخته كدو بسيار بريزيد چون دل غمگين را شاد كند .\r\nبيان : گفتند : شادى براى جنبش روح است به برون و چون روح فزون و با صفا رقيق و معتدل گردد جنبش آن بيش شود و كدو خوردن همه اين اثرها را دارد ، و نيز غم از گرد شدن روح بدرون بر اثر گرمى است و كدو خنك است و جلوگير آنست و چون تر است خلط سوداء را كه اندوه آور است كم كند .\r\n3 - در « عيون » ( . . ) بسندش كه بر شما باد به خوردن كدو كه بمغز فزايد در « صحيفه رضا » : مانند هر دو خبر آمده ، در « مكارم » : مانند خبر اخير آمده ( 201 ) .\r\n4 - در « مجالس ابن الشيخ » : كه رسول خدا از كدو خوشش مىآمد و ته بشقابش را پاك ميكرد ، در « محاسن » : مانندش آمده .\r\n5 - در « مجالس » 1 / 372 بسندش از على عليه السّلام كه البته كدو خرد را فزايد ، و به همين سند تا اينكه پرسش شد از امير المؤمنين عليه السّلام آيا بايد سر كدو را بريد و ذبحش كرد ؟ فرمود : چيزى نباشد كه تذكيه خواهد ، بخوريد و سرش را نبريد و شيطان شما را سبك نسازد . « بيان » : از اين روايت و مانندش برآيد كه برخى\r\n\r\n","description":"","footnote":"","page_name":" 54 ","page_number":56},
  {"content":"\r\n\r\nمخالفان بريدن سر كدو را شرط حلال بودنش ميدانستند و تذكيه آن را واجب ميشمردند ولى من آن را در كتابهاشان نديدم .\r\n6 - در « محاسن » ( 520 ) بسندش از امام رضا عليه السّلام كه بوته يقطين همان بوته كدو است . بيان : از كتب لغت برآيد كه يقطين در زبان عرب به بوته كدو و خود كدو هر دو اطلاق ميشده ولى دبّا و قرع همان خود كدو است .\r\n7 - در « محاسن » ( . . ) بسندش ( مضمون شماره 5 را آورده و چند خبر ديگر آورده كه كدو در خرد فزايد و در مغز .\r\n« بيان » : گويا فزودن در خرد براى اينست كه خلط درست پديد آرد و مغز را كه ابزار ادراكات روح است نيرو بخشد و اثر آن در مغز اينست كه آن را رطوبت دهد و خنك كند يا به جرم آن افزايد زيرا غذائيست موافق جوهر مغز و تفسير نخست روشنتر است .\r\n8 - در « محاسن » ( 521 ) بسندش كه رسول خدا صلى اللَّه عليه و آله از ديك پخت كدو خوشش مىآمد ، در حديث ديگر از آبگوشت كدو خوشش مىآمد ( و در روايت ديگر به همين مضمون آورده ) .\r\n9 - در « طب » ( 128 ) بسندش تا امير المؤمنين عليه السّلام كه كدو بخوريد و ما خاندان آن را دوست ميداريم و از ذريح است كه به امام ششم عليه السّلام گفتم : حديثى از امير المؤمنين روايت است كه كدو بخوريد چون به مغز فزايد ، فرمود : آرى و من هم گويم براى قولنج خوبست .\r\n10 - در « مكارم » : از امام چهارم عليه السّلام كه رسول خدا صلى اللَّه عليه و آله فرمود : كدو بخوريد اگر خدا درختى سبك‌تر از آن ميدانست آن را براى سايبان برادرم يونس ميرويانيد ، هر كدام شما آبگوشتى سازد بسيار كدو در آن بريزد كه در مغز و خرد فزايد ، و از امام صادق است كه رسول خدا صلى اللَّه عليه و آله فرمود : هر كه كدو خورد دلش را نرم كند هنگام ذكر خدا و نيروى جماعش را فزايد ، و از پيغمبر است كه يك گندم فروش پيغمبر صلى اللَّه عليه و آله را دعوت كرد و برايش خوراكى آورد كه كدو و\r\n\r\n","description":"","footnote":"","page_name":" 55 ","page_number":57},
  {"content":"\r\n\r\nپيه داشت انس گويد ديدم پيغمبر صلى اللَّه عليه و آله كدو را مىخورد و پشقابش را پاك ميكرد انس گفت از آن روز من از كدو خوشم مىآمد چون رسول خدا صلى اللَّه عليه و آله را خوش مىآمد .\r\nو گفت : رسول خدا از كدو خوشش مىآمد و آن را از بشقاب برميگرفت و پيغمبر را دعوت كردند خوراك كدو را نزدش نهادند و او آثار كدو را در آن دنبال ميكرد تا آن را بخورد ( 201 ) .\r\n11 - در « دعوات راوندى » : پيغمبر صلى اللَّه عليه و آله به على عليه السّلام فرمود : كدو بخور زيرا هر كس بخورد زيبا رو شود و چهره‌اش خرّم گردد و آن خوراك من و خوراك پيغمبران پيش از من است .\r\n12 - در دعائم : از رسول خدا صلى اللَّه عليه و آله كه از كدو خوشش مىآمد و آن را از پشقاب برميگرفت و ميفرمود : كدو مغز را فزايد ، و فرمود : كدو را باشيد كه كدو خرد را پاك كند و بمغز افزايد ( 2 / 113 ) .\r\nبيان : مسلم گفته : در حديث انس است كه گندم فروشى از رسول خدا صلى اللَّه عليه و آله و سلم دعوت كرد و نان جو و آبگوشت كدو و گوشت خشكيده نزد آن حضرت گذاشت ، انس گويد ديدم رسول خدا كنار بشقاب بدنبال كدو ميرفت ، و از آن روز پيوسته كدو را دوست دارم ، و در روايتى است كه انس گفت : چون چنين ديدم كدوها را نزد آن حضرت ميگذاشتم و خود نميخوردم ، انس گفت : پس از آن تا دستم بكدو ميرسيد در خوراكم از آن استفاده ميكردم . شارح اكمال الاكمال گفته : حديث فائده‌ها دارد چون اجابت دعوت ، مباح بودن كسب گندم فروشان ، مباح بودن آبگوشت ، فضيلت خوردن كدو ، استحباب خوش داشتن كدو و هر چه رسول خدا صلى اللَّه عليه و آله و سلم دوست داشته و اينكه بكوشد در تحصيل آن ، و استحباب بخشش خوراكها به يكديگر اگر صاحب خوراك بدش نيايد و اما اينكه گفته : كدو را از كنارهاى بشقاب دنبال ميكرد دو توجيه دارد :\r\n1 - از كناره سوى خودش نه از همه سو زيرا فرمان شده از سوى خود بخورد هر آدمى .\r\n\r\n","description":"","footnote":"","page_name":" 56 ","page_number":58},
  {"content":"\r\n\r\n2 - از همه سو باشد و نهى از آن براى اينست كه همخوراكش آن را پليد نشمارد و كس دست زده رسول خدا صلى اللَّه عليه و آله را پليد نميشمرد بلكه بدان تبرّك ميجست بلكه به آب بينى و دهانش هم تبرك ميجستند و آن را به روى خود ميماليدند و يكى بولش را نوشيد و يكى خونش را كه معروف است اعتناى اكيدشان به آثار آن حضرت كه مخالف آثار ديگرانست . .\r\n\r\nباب دهم - فجل و ترب\r\n1 - در « خصال » ( 144 ) بسندش از حنان بن سدير كه با امام ششم عليه السّلام بر سر خوان بودم و به من يك فجل داد و فرمود : اى حنان فجل بخور كه در آن سه خصلت است برگش باد شكن است و مغزش بول‌گشا ، بنش بلغم بر ، در محاسن و مكارم مانندش آمده ( 208 ) .\r\n2 - در « مجالس شيخ » : بسندش تا امير المؤمنين عليه السّلام كه بن فجل بلغم برد و خوراك را هضم كند و بول آورد ، ( 1 / 373 ) در « مكارم » مانندش آمده ( در محاسن بسندش اين مضمون را از امام ششم عليه السّلام آورده ) .\r\n3 - در « محاسن » 524 بسندش ( مضمون حديث 1 - را با اختلافى در تعبير آورده ) .\r\n« بيان » : گويا مقصود از مغزش تخم آنست .\r\n4 - در « مكارم » : از كتاب فردوس از ابن مسعود كه فرمود صلى اللَّه عليه و آله چون فجل بخوريد و خواهيد باد نيارد در آغاز جويدنش نام مرا ببريد ( 207 ) .\r\n\r\nباب يازدهم - كما\r\n1 - در « عيون » ( 2 / 75 ) بسندش تا رسول خدا صلى اللَّه عليه و آله كه كما از آن من است كه خدا به بنى اسرائيل فرو آورد و درمان چشم است الخبر ، در « مجالس » ( 1 / 394 ) بسندش ( همين مضمون را آورده ) .\r\n\r\n","description":"","footnote":"","page_name":" 57 ","page_number":59},
  {"content":"\r\n\r\n2 - در « محاسن » ( 527 ) بسندش تا رسول خدا صلى اللَّه عليه و آله كه كما از گياهان بهشت است و آبش درمان چشم است ، ( بسند ديگر همين مضمون را آورده ) .\r\n3 - در « همان » ( . . ) بسندش تا امامه دختر ابى العاص بن ربيع كه مادرش زينب دختر رسول خدا صلى اللَّه عليه و آله بود ، گفت : امير المؤمنين عليه السّلام در ماه رمضان نزدم آمد و شام خرما و كما نزدش آوردند و كما را دوست ميداشت .\r\nيك تكمله است : كما شناخته است و پزشكان گفتند : بنى است گردو بىبرگ و ساق و سرخ رنگ و در بهار پر برف و باران رويد و خام و پخته‌اش را خورند و چند نام و چند رسته دارد يكى فطر با دو ضمه كه قاموس گفته : نوعى كما است و كشنده است و ابن بيطار بنقل از ديسقوريدس گفته : يك رسته از فطر خوراكى است و رسته ديگر كشنده است و خوردنى نيست يا براى آنكه نزديك ميخهاى زهرناك رويد يا در سوراخ‌هاى عفونت بار يا در كنار حشرات زهردار يا در كنار درختى كه بطبع خود زهردار است ، و بسا در اين رسته ترى چسبناكى يافت شود و چون آن را برند و بر جايى نهند به زودى تباه و عفونت بار شود ولى رسته خوردنى را در آبگوشت ريزند و خوشمزه است و بسيارش زيان آرد و از آن خفگى و هيضه تراود .\r\nجالينوس گفته : نيروى فطر به سختى سرد و تر است و از اين رو بداروهاى كشنده نزديك است و رسته‌هائى از آن كشنده است بويژه كه مايه‌اش عفونت باشد .\r\nو رسته دوّم فقع است و فيروزآبادى گفته : با كسره هم آيد و آن كماى سفيد و نرم است ، ابن بيطار گفته : درون زمين نزديك آب پديد شود سفيد و گرد و درشت‌تر از كماى زمين و يك ساقش بسه يا چهار تيكه جدا باشد ولى بهم چسبيده باشند و آن سالمتر از فطر است و مانند آن كشنده ندارد و سرد است و تر و سخت و رسته سوم را بپارسي كشنج و كل كنده گويند در ميان ريگ رويد و در خراسان و ما وراء النهر بيشتر است ، و گفتند : كه مست‌كننده است ، ميان تهى و تر است و به اندازه يك گردوى درشت است ، و گفتند : نيز كه سرد است و غليظ و دور هضم .\r\n\r\n","description":"","footnote":"","page_name":" 58 ","page_number":60},
  {"content":"\r\n\r\nيك نوعش غرشنه است و ابن بيطار گفته : در سرزمين بيت المقدس بسيار است و در آنجا به كرشية معروف است .\r\nابن سينا گفته : آن از جنس كما است و شكل فطر مانند كاسه كوچك خندانيست ، در هم و نرم است و با آن رخت شويند و با ترشيش خورند ، ابن بيطار در باره كما گفته : بقول برخى سرخش كشنده است و بهترش سخت‌تر آنست در خوشمزگى و نرمى و سفيد منشى و آنكه سوراخ سوراخ و سست است بسيار پست است و در معده بسيار داغ خوبست ، و چون براى پرخوردنش هضم نشود يا براى ناتوانى معده خلط بسيار بد غليظى دارد كه در فرود پشت و سينه دردها آورد ، از ابن ماسه است كه سرد است و تر در درجه 2 ، و از مسيح است كه خوردنش بستگى آورد و سرمه آبش ديده را روشن كند ، غافقى گفته : از خواص كما اينست كه هر كه خوردش و زهر دارى گزدش و كما در معده دارد بميرد و درمانى ندارد البته ، آب كما شايسته‌تر داروى چشم است اگر سنگ سرمه را با آن پرورش دهند و بدان سرمه كشند ، زير پلكهاى چشم را نيرو دهد و روح ديد را فزايد و آن را تيز كند و آب آوردن چشم را جلو گيرد - پايان - « من گويم » : سخنى در اين باره در باب درمان چشم گذشت .\r\n\r\nباب دوازدهم - خرفه\r\n1 - « در محاسن » ( 517 ) بسندش از امام ششم عليه السّلام كه رسول خدا صلى اللَّه عليه و آله گام بر ريگ سوزان نهاد و آن را سوخت و گام بر خرفه نهاد سوزش آن را زدود و برايش دعا كرد و آن را دوست ميداشت ، در كافى ( 6 / 367 ) مانندش آمده و بدان فزوده كه : ميفرمود : وه چه سبزى پر بركتى است .\r\n2 - « در محاسن » ( 518 ) بسندش از رسول خدا صلى اللَّه عليه و آله كه خرفه را باشيد كه ابزار هوش است و اگر چيزى خرد فزايد همانست ، در مكارم : مانندش\r\n\r\n","description":"","footnote":"","page_name":" 59 ","page_number":61},
  {"content":"\r\n\r\nآمده ( 205 ) .\r\n3 - « در محاسن » ( . . ) بسندش تا امام ششم عليه السّلام كه بر روى زمين شريفتر و سودمندتر از خرفه نيست كه سبزى فاطمه صلوات اللَّه عليها است و آنگه فرمود :\r\nخدا لعنت كناد بنى اميه را كه از دشمنى با ما و فاطمه عليه السّلام آن را بقله الحمقاء ناميدند ، در كافى ( . . ) بسندى مانندش آمده .\r\n4 - « در دعوات راوندى » : كه پيغمبر سوزشى يافت : و خرفه را بدندان گرفت و آسوده شد و فرمود : بار خدايا بدان بركت ده كه در آن درمان 99 درد است به روى هر جا خواهى ، روايت است كه فاطمه عليه السّلام اين سبزى را دوست ميداشت و به دو وابسته شد و گفتند : سبزى زهراء چنانچه گفتند شقائق نعمان و آنگه بنى اميه دگرگونش نمودند و گفتند : سبزى احمقى است چون در گذرگاه مردم و سم داران رويد و پامال شود .\r\n5 - « در دعائم » كه پيغمبر خرفه را دوست ميداشت و بدان بركت داد ( 2 / 113 ) .\r\n« بيان » : در قاموس گفته : فرفخ معرب پر پهن است يعنى پرهاى پهن دارد و گفته سبزى مبارك كاشنى و يا خرفه‌اند و هم سبزى نرم كه آن را بقلة الحمقاء نامند ، پايان ، سليمان بن حسان گفته : پندارند از آنش حمقاء خوانند كه در سر راه مردم رويد و پايمال شود و در گذرگاه سيل و از بن بر كندش ، پزشكان آن را سرد از درجه 3 دانند و تر در درجه 2 باثرى كه دارد ثألول را ببرد و سر درد گرم و التهاب معده را با نوشيدن و ماليدن آرام كند و از چشم درد و خونريزى جلو گيرد .\r\n\r\n","description":"","footnote":"","page_name":" 60 ","page_number":62},
  {"content":"\r\n\r\n\r\nباب سيزدهم جرجير - تره تيزك\r\n1 - « در محاسن » ( 518 ) بسندش تا امام پنجم عليه السّلام تره تيزك درختى است بر در دوزخ .\r\n2 - « در محاسن » ( 518 ) بسندش تا رسول خدا صلى اللَّه عليه و آله كه بد دارم تره تيزك را را و گويا نگرم بوته‌اش در دوزخ روئيده و مردى پس از نماز عشاء از آن سير نخورد جز كه شب گذراند و با خوره در ستيز است ، و در حديث ديگر هر كه شب تره تيزك خورد ، رك خوره از بينى بدوزند و شب را خونريزى كند .\r\n« بيان » : زدن رگ خوره كنايه است از تأثير ماده‌اش در پديدش بخارهاى گرم و بايدش كه اخلاط را بسوزد و آنها را بهر جا آماده خوره است بريزد ، و بينى پذيراتر جا است برايش و از اين رو نام خصوص آن را برده و خوره هم در غالب از آن آغاز كند ، نزف دم كنايه از طغيان آنست و سوزش و ريزش آن بهر جا يا كنايه از كم خونيست .\r\n3 - « در محاسن » ( 518 ) بسندش تا امام ششم عليه السّلام كه مينگرم تره تيزك در دوزخ ميلرزد ، و بسند ديگر اين مضمون را آورده و در « همانست » از پيغمبر صلى اللَّه عليه و آله كه مينگرم جاى روئيدنش در دوزخ است .\r\n4 - « و از همان » ( . . ) بسندش تا امام ششم عليه السّلام كه از آن بنى اميه از سبزيها تره تيزك است .\r\n5 - « و از همان » ( . . ) بسندش از موفق مولا ابى الحسن عليه السّلام كه چون فرمان سبزى ميداد از تره تيزك بيشتر ميفرمود و برايش خريد ميشد ، ميفرمود چه احمقند برخى مردم كه گويند در دره دوزخ رويد و خدا تبارك و تعالى فرمايد « آتشگيره‌اش مردمند و سنگ » چگونه سبزى در آن رويد .\r\n« بيان » : در كافى 6 / 368 ( همين مضمون آمده ) و « من گويم » : مىشود جمع\r\n\r\n","description":"","footnote":"","page_name":" 61 ","page_number":63},
  {"content":"\r\n\r\nبين اين خبر و ديگر اخبار كه نفى در اين خبر بمعنى روئيدن خود اين سبزى باشد در دوزخ و در اخبار ديگر منظور شكل دوزخى او است مانند درخت زقوم و مىشود اخبار مشتبه و روئيدن در دوزخ حمل بتقيه شوند .\r\n6 - « طب » : از امام رضا عليه السّلام كه : باديان از آن ما و تره تيزك از آن بنى اميه است .\r\n7 - در « مكارم » ( 139 ) از امام صادق عليه السّلام كه خوردن تره تيزك در شب مايه پيسى است .\r\n8 - « در دعوات راوندى » : كه پيغمبر فرمود : هر كه تره تيزك خورد وانگه بخوابد ريشه خوره در بينى او با وى ستيزد فرمود : در دوزخش ديدم .\r\n9 - « در مجازات النبويه » : گفته و از اين بابست فرموده آن حضرت در خبرى طولانى كه روايت است از انس بن مالك در باب ذكر منافع بسيارى از سبزيها و زيانهاى آنها در باره تره تيزك فرمود : بدان كه جان محمّد بدست او است بنده‌اى نيست كه شب گذراند و در درونش چيزى از اين سبزى باشد جز كه خوره در آن شب تا بامداد بر گرد سرش چرخد يا بسلامت ماند و يا بر او چيره شود و هلاكش كند .\r\nسيد - ره - گفته : اين تعبير مجازيست زيرا درد خاص خوره در حقيقت چرخش ندارد چون يك عرضى است و مقصود اينست كه شب گذران روى اين سبزى در شرف دچار شدن به خوره است چون اين سبزى بخصوص در پديد كردن اين درد اثر دارد و يا خدا آن را از او بگرداند و يا آن را بجانش اندازد و بر او افتد ، و فرمود : پر سرش چرخد چون اين درد بدان نزديك است و مانند پرنده ايست كه ميچرخد بر سر چيزى كه ميخواهد بدان فرود آيد .\r\n« توضيح » : بدان كه از كتب بيشتر پزشكان برآيد كه سبزى معروف به تره تيزك در نزد عجم جرجير نيست بلكه رشاد است ابن بيطار گفته : جرجير دو رسته است ، بستانى و بيابانى و هر رسته دو جور است يك جور از بستانى برگ پهن و يك رنگ\r\n\r\n","description":"","footnote":"","page_name":" 62 ","page_number":64},
  {"content":"\r\n\r\nو كم دهن سوز است و خوشخوراك است و دومى برگ باريك و پر سوزش است صاحب اختيارات گفته : جرجير دشتى است و بستانى و دشتى را بهقان گويند و بستانى را بپارسى كيكز گويند و جرجير دشتى را خردل نامند و تخمش بجاى خردل به كار رود و گفته : رشاد حرف است و بپارسى آن را سپندان و تره تيزك گويند .\r\n\r\nباب چهاردهم - كاهو\r\n1 - « در محاسن » ( 514 ) بسندش از امام ششم عليه السّلام كه كاهو را باشيد زيرا خون را خموش كند ، در كافى مانندش آمده ولى گفته : خون را صفا دهد ( 6 / 367 ) .\r\n2 - « در مكارم » : امام صادق عليه السّلام فرمود : كاهو را باشيد كه خون را ميبرد ، و از رسول خدا صلى اللَّه عليه و آله است كه چرت آورد و غذا را هضم كند . از فردوس نقل شده ( 209 ) .\r\n« بيان » : دور نيست كه « يقطع الدم » تصحيف « يطفى » يا يصفّى باشد يعنى خون را خموش كند يا پاك كند يا منظور از قطع خون قطع شورش آنست و قطع بيماريهاى خونى كه به همان برگردد ، پزشكان گفتند : كاهو سرد و تر است از درجه 3 و يا دوم و خواب آور و بول‌گشا است و خونى كه از آن پديد شود بهتر است از خون پديد شده از سبزيهاى ديگر و معده را به كند و براى آن و براى تخمش سودهاى بسيارى نقل كردند .\r\n\r\nباب پانزدهم - كرفس\r\n1 - در « محاسن » ( 515 ) بسندش تا رسول خدا صلى اللَّه عليه و آله كه كرفس سبزى پيغمبرانست ، در دعائم مانندش آمده .\r\n\r\n","description":"","footnote":"","page_name":" 63 ","page_number":65},
  {"content":"\r\n\r\n2 - در « دروس » : روايت است كه كرفس ، مايهء حفظ و پاك شدن دل است و ديوانگى و خوره و پيسى را نيست كند 3 - در محاسن : كه رسول خدا صلى اللَّه عليه و آله فرمود :\r\nكرفس خوراك الياس و اليسع و يوشع بن نون بود .\r\n4 - و از « همان » ( . . ) بسندش تا ابو الحسن عليه السّلام كه نام كرفس را برد و فرمود : شما آن را دوست داريد و جانورى نيست جز كه خود را بدان بسايد .\r\n« بيان » : اين يا مدح آنست براى آنكه جانوران هم سود آن را ميدانند و بدان درمان ميكنند يا نكوهش است باعتبار اينكه زهر داران بدان سايند و زهرناكش كنند و نخست روشنتر است .\r\n5 - در « مكارم » ( 205 ) كه پيغمبر صلى اللَّه عليه و آله به على عليه السّلام فرمود : از سفارشهاى خود كه كرفس بخور زيرا سبزى الياس و يوشع بن نونست و رسول خدا صلى اللَّه عليه و آله فرمود :\r\nخود سبزى پيغمبرانست و ذكر شده كه خوراك خضر و الياس كرفس بوده .\r\n« بيان » : فيروزآبادى گفته : كرفس بفتح كاف و را ، سبزى معروفى است و سودهاى كلان دارد مدرّ است و باد شكن و نفخ را برد و قلوه‌ها و كبد و مثانه را پاك كند و سدّه‌هاى آنها را بگشايد باه را نيرو دهد بخصوص تخم كوبيده آن با شكر و روغن اثر عجيبى دارد چون سه روز خورده شود و براى جنين وزن آبستن و غشيها زيان دارد .\r\n\r\nباب شانزدهم - سداب\r\n1 - در « محاسن » ( 515 ) بسندش از ابى الحسن عليه السّلام كه سداب خرد را فزايد .\r\n2 - از « همان » ( . . ) تا رسول خدا صلى اللَّه عليه و آله كه سداب براى درد گوش خوبست .\r\n3 - در « مكارم » : از امام رضا عليه السّلام كه سداب خرد فزايد جز كه منى را پراكنده كند ، در « فردوس » : بسندى از پيغمبر صلى اللَّه عليه و آله كه هر كه سداب خورد و بر آن خوابد از درد و دمّل و سينه پهلو آسوده است .\r\n« بيان » : در قاموس گفته : دبيله چون جهينه گرفتارى و درديست در درون ،\r\n\r\n","description":"","footnote":"","page_name":" 64 ","page_number":66},
  {"content":"\r\n\r\nدر بحر الجواهر گفته : دبيله به صيغهء تصغير هر ورمى است كه در جاى ماده‌دار بر آيد و گر نه آن را ورم خوانند ، و گفتند : ورم بزرگ گرديست كه مايه فراهم كرده و گفتند دمل بزرگ پنجه‌داريست كه در پارسى آن را كفگيرك گويند .\r\n4 - در « كافى » ( 6 / 26 ) بسندش تا محمّد بن موسى كه سداب را نام برد و فرمود :\r\nسودى بسيار در فزودن خرد دارد و بسيارى مغز جز اينكه منى را بگنداند . و روايت است كه براى درد گوش خوبست .\r\n« بيان » سداب در نسخه‌هاى حديث و بيشتر نسخه‌هاى طبى بدال بىنقطه است و در قاموس و برخى نسخ بذال نقطه‌دار است در قاموس گفته : سذاب سبزى شناخته‌ايست در بحر الجواهر گفته : سداب بفتح و دال بىنقطه از ريشه‌هاى داروئى شناخته است دشتى است و بستانى ، ترش گرم است و خشك در درجه 2 و خشكش در درجه 3 و دشتى در درجه 4 و يا 3 بلغم را برد ، بادشكن است و پاك كن رگها است و منى را بخشكاند و باه را از كار اندازد ، قابض است و بوى سير و پياز را ببرد ، گره درد خنازير را منحل كند ، براى قولنج و دردهاى مفاصل خوبست و كرم را بكشد ، و تخمش فواق و گلوگيرى بلغمى را آرام كند ، و اگر جامه را با ريشه‌اش بخار دهند شپش در آن نماند و اين آزموده است .\r\nگويم : سودش براى درد گوش ميان پزشكان معروف است ، گويند چون آبش را در گوش ريزند دردش آرام شود بويژه اگر در آب انار جوش آيد ، و اما خرد فزائيش براى اينست كه بيشتر كم خرديها از بلغم است و سداب بلغم را ببرد ، و آنچه ابن بيطار آورده از قول روفس كه پر خوردنش كم خردى آورد آزموده نيست با اينكه مخصوص پر خوردن آنست .\r\n\r\nباب هفدهم در حزاء\r\n1 - در محاسن ( 516 ) از امام ششم عليه السّلام كه حزاء با آب سرد براى معده خوبست .\r\n2 - در كافى ( 8 / 191 ) بسندش از عمرو بن ابراهيم كه از ابى جعفر عليه السّلام\r\n\r\n","description":"","footnote":"","page_name":" 65 ","page_number":67},
  {"content":"\r\n\r\nپرسيدم و شكوه كردم از ضعف معده‌ام فرمود : حزاء را با آب سرد بنوش و عمل كردم و آنچه ميخواستم يافتم .\r\nبيان : در نهايه است كه در حديث آمده ( حزاء را زنان هوشمند براى زكام مينوشند ) و آن گياهى است در دشت مانند كرفس جز كه برگش پهنتر است .\r\nو طشّه بمعنى زكام است ، و در حديثى است كه زنهاى زيرك آن را براى جن‌زدگى و مرگ فرزند ميخرند ، و گويا مرگ فرزند را از اثر جن‌زدگى ميدانستند و چون آن را دور ميكردند از آن سود ميبردند ، در قاموس ، آن را حزاء ضبط كرده و گفته : جوهرى بغلط آن را با خاء ضبط كرده ، برخى گفتند اين سبزه دشتى در آذربايجان فراوانست و برگش را در سركه بترشى پرورش ميدهند و ترشى هم دارد و آن را به فارسى بيوزا گويند ، ابن بيطار بنقل از ابى حنيفه گفته : حزاء گياهى است كه بپارسى آن را دينارويه خوانند و درمان باد است و بد بو است و برگش ببرگ سداب ماند ولى بدان سبزى نيست ، و گفتند : سداب دشتى است ، و گفتند : سبزى گرم و كم دهن‌سوزيست كه تلخ مزه است ، و برگش ببرگ رازيانه ماند و زبر است و ضدّ زهر كژدم و زهرهائى است كه از سردى كشند غذاى سنگين را هضم كند و باد شكن است و آروغ ترشه را بر اندازد و بول را بگشايد و تشنگى سخت آورد و در نيرو مانند سداب است و بر اندازد منى است ، تخم سبز خوشبو و خوشمزه‌اى دارد كه بادشكن است و براى معده خوبست ، و مزاج تن و اندام درونى را به سازد ، و گرههاى كبد و سپرز را بگشايد و برايش سودهاى بسيار ذكر شده .\r\n\r\nباب هجدهم سياه دانه و سعتر كه جوارى است\r\n1 - در محاسن ( 516 ) روايت است كه جوارشى معده را پاك مىكند ، و در حديث ديگر جوارش آجين معده را ميروياند .\r\n\r\n","description":"","footnote":"","page_name":" 66 ","page_number":68},
  {"content":"\r\n\r\nبيان : زئبر بكسره و همزه پرزگى است كه روى جامه نوبر آيد مانند آنچه بر خز بر آيد گويم : اين نزديك بمضمون خبر آينده است .\r\n2 - در محاسن ( 594 ) بسندش از امام هفتم عليه السّلام كه داروى امير المؤمنين عليه السّلام جوارش بود و هميشه ميفرمود : جوارش براى معده پركها سازد چون پركهاى حوله خشك كن .\r\n3 - در مكارم ( 214 ) از پيغمبر صلى اللَّه عليه و آله روايت است كه هاضوم و جوارش و سياه دانه خوب است و چون سفيده مىخورد يا خوراكى كه گرفتگى داشت از آنها كف ميكرد و آن را با نمك سوده مىآميخت و خوراك را با آن ميگشود و ميفرمود :\r\nچون آن را ناشتا بخورم باكى ندارم كه چه بخورم . و پر ميفرمود كه آن معده را نيرو دهد و بلغم را ببرد و امان از لقوه و لرزش اعضاء باشد ، و از ابن عباس است كه نانخواه و سياهدانه درمان هر درد است و ورم و طپش قلب چون او دوائى ندارد ، و گفتند مقصود از آن خردل است كه حب الرشاد خوانند ، گويم : خبرى در باب گردو گذشت كه مناسب اين باب است .\r\n4 - در كافى ( 6 / 375 ) بسندش از يك واسطى كه شكوه كرد بابى الحسن عليه السّلام از رطوبت و باد فرمود جوارش را در ناشتا بخورد و كف كند .\r\nبيانيست : سعتر با سين و صاد هر دو آمده چنانچه فيروزآبادى و جز او گفتند ، جوهرى گفته : سعتر گياهى است و برخى آن را در طب با صاد نويسند تا به شعير اشتباه نشود - پايان - و رسته‌هاى بسيار دارد از دشتى و بستانى و كوهى ، برخى برگ دراز دارند و برخى برگ گرد ، برك برخى نازك است و از برخى پهن و بيشتر آنها شناخته‌اند ، گرم است و خشك در درجه 3 ، لطيف كند و تحليل برد و باد و نفخ را براند و طعام سنگين را هضم كند و معده را خشك كند و بول و حيض را بگشايد ، و ديده ناتوان را تيز كند و براى در دران بنوشيدن و ماليدن سود دارد ، در صحاح گفته : هاضوم همانست كه جوارش گويند چون خوراك را هضم كند\r\n\r\n","description":"","footnote":"","page_name":" 67 ","page_number":69},
  {"content":"\r\n\r\nو در قاموس گفته : هاضوم هر دارو است كه خوراك را هضم كند و گويا مقصود از آن در اينجا نانخواه است .\r\nچون كلينى ( 6 / 338 ) از ابى الحسن عليه السّلام روايت كرده كه هر كس خواهد ماست بخورد و زيانش نزند بايد هاضوم بر آن ريزد ( راوى گويد ) گفتمش : هاضوم چيست ؟ فرمود نانخواه است ، مقصود از سفيده لبنياتست و بسا كه سفيده تخم مرغ باشد و نخست روشنتر است ، ثفاء از سخن طبرسى است و بمعنى خردل است كه آن را حرف گويند ، در بحر الجواهر گفته اهل عراق آن را حب الرشاد گويند ، و گويا اين سعتر و نانخواه با ابواب حبوب مناسبتر باشند و در اينجا بطور استطراد ذكرشان كرديم .\r\n\r\nباب نوزدهم گشنيز\r\n1 - در كافى ( 6 / 366 ) بسندش از ابى الحسن عليه السّلام كه خوردن سيب و گشنيز مايه فراموشى است .\r\n2 - در مكارم و خصال و جز آنها در سفارشهاى پيغمبر صلى اللَّه عليه و آله بعلى است كه اى على نه چيز فراموشى آورند : 1 - خوردن سيب ترش 2 - خوردن گشنيز 3 - پنير 4 - دمخورده موش 5 - خواندن نوشته سر گورها 6 - راه رفتن ميان دو زن 7 - افكندن شپش زنده 8 - حجامت بر مهره پشت 9 - شاشيدن در آب ايستاده .\r\nدر خصال ( 422 ) بسندش از ابى الحسن عليه السّلام مانندش آمده .\r\nبيان : كزبره بضمه كاف و باء است و بسا كه با مفتوح شود ، پزشكان در طبع آن اختلاف دارند ، در قولى سرد است در پايان درجه 1 و خشك است در درجه 2 و قولى است كه نيروى تركيبى دارد و فوائد بسيارى براى نوشيدن آن و ماليدن آن ذكر شده ولى گفتند پيوسته خوردنش و فزونى از آن ذهن را در هم كند و چشم را تاريك و منى را خشكاند و باه را كم كند و فراموشى آورد و حمل اخبار بر فزون خوردنش دور نيست .\r\n\r\n","description":"","footnote":"","page_name":" 68 ","page_number":70},
  {"content":"\r\n\r\n\r\nباب بيستم پياز و سير\r\n1 - در قرب الاسناد ( 142 ) بسندش از على بن جعفر كه پرسيد از برادرش از سير و پياز كه نپخته در دارو نهند فرمود : باكى ندارد و گويد پرسيدمش از سير و پياز با سركه فرمود : باكى ندارند .\r\n2 - در خصال ( 157 ) بسندش از مسير زطىّ فروش كه شنيدم امام ششم عليه السّلام ميفرمود : پياز بخوريد كه سه خصلت دارد : دهن را خوشبو كند ، لثه را محكم و در منى و جماع فزايد ، در كافى بسندش مانندش آمده ، در محاسن و مكارم بىسند مانندش آمده ( 2090 ) .\r\n3 - در علل ( 2 / 207 ) بسندش از محمّد بن مسلم كه پرسيدم از امام پنجم از سير فرمود : همانا رسول خدا صلى اللَّه عليه و آله از آن غدقن كرد براى بويش و فرمود : هر كه اين سبزى گندو را خورد به مسجد ما نزديك نشود و اما هر كه آن را بخورد و به مسجد نرود باكى ندارد ، و از همان در روايت امام ششم فرمود : كه رسول خدا صلى اللَّه عليه و آله فرمود :\r\nهر كه اين سبزى را بخورد به مسجد ما نزديك نشود و نفرمود : كه حرام است .\r\n4 - و از همان ( . . ) بسندش از محمّد بن سنان كه از امام ششم عليه السّلام در باره پياز و تره پرسيدم فرمود : خوردن پخته و خامشان باكى ندارد ولى اگر از آن خورد آنچه آزار دارد به مسجد نرود كه مبادا همنشين خود را آزار دهد .\r\nدر كافى « 6 / 374 » از احمد بن نضر مانندش را آورده جز كه در آن افزوده گامزدن و جماع را فزايد ، در مكارم هم مانندش آمده ( 208 ) .\r\n« بيان » گامزدن كنايه از نيرو است و فزودن منى و بسا حظا با ظاء نقطه‌دار خواندند بمعنى كاميابى و جماع و گويا تصحيف باشد ولى در بسيارى از نسخه‌هاى\r\n\r\n","description":"","footnote":"","page_name":" 69 ","page_number":71},
  {"content":"\r\n\r\nمكارم چنين است ، و يكى از تصحيف كنان خظا بخاء و ظاء نقطه‌دار خوانده يعنى گوشت را فزايد و فربه كند و اين تكلف است و مناسب املاء آن نيست .\r\n5 - در محاسن ( 552 ) بسندش از امام ششم عليه السّلام كه پياز دهان را خوشبو كند و پشت را محكم كند و بشره را خرّم ، در كافى ( . . ) بسندش از سيّارى مانندش آمده ، در مكارم مانندش آمده است .\r\nبيان گويا مقصود از خرم كردن بشره صفا دادن آنست و در قانون گفته :\r\nپياز چهره را سرخ كند .\r\n6 - در محاسن ( . . ) بسندش از عبد اللّه بن محمّد جعفى كه نزد امام ششم عليه السّلام نام پياز را بردند فرمود : دهن را خوشبو كند و بلغم را ببرد و در جماع بيفزايد .\r\nدر كافى مانندش آمده و هم در مكارم بيان خوشكردن بوى دهن با گند فورى آن منافات ندارد .\r\n7 - در محاسن ( . . ) بسندش تا رسول خدا كه چون در بلادى در آمديد از پيازش بخوريد تا وبايش را از شما براند .\r\nدر « كافى » ( . . ) بسند عدّه مانندش آمده ، در « مكارم » ( 208 ) مانندش آمده .\r\n8 - « در محاسن » ( 523 ) بسندش از ابى جعفر عليه السّلام كه البته ما پياز و سير ميخوريم .\r\n9 - « در كافى » ( 6 / 275 ) بسندش كه پرسش شد از امام ششم عليه السّلام از خوردن سير و پياز فرمود : باكى نيست بخوردنشان خام يا در ديگ ( در دو حديث ديگر همين مضمون را آورده و در دوم افزوده كه چون آنها را بخوريد به مسجد نرويد ) و در ضمن بيانى از « مكارم » بىسند آورده كه باكى بدان نيست براى ادويه ديگ غذا .\r\n10 - « در محاسن » ( 533 ) بسندش از حسن زيات كه چون حجّم را انجام دادم بمدينه گذر كردم و از ابى جعفر عليه السّلام پرسش كردم ، گفتند : به ينبع رفته و من به ينبع رفتم ، فرمود : اى حسن تا اينجا بدنبالم آمدى ؟ گفتم : آرى قربانت بد\r\n\r\n","description":"","footnote":"","page_name":" 70 ","page_number":72},
  {"content":"\r\n\r\nداشتم كه بروم و شما را زيارت نكنم ، فرمود : من از اين سبزى يعنى سير خوردم و خواستم از مسجد رسول اللَّه دور باشيم ، بيان : ينبع چون ينصر دهى بزرگ باروداريست در هفت منزلى مدينه در سمت دريا ، در نهايه گفته .\r\n11 - « در محاسن » ( . . ) بسندش تا رسول خدا صلى اللَّه عليه و آله كه هر كه از اين سبزى خورد به مسجد نيايد ، و نفرمود حرامست .\r\n12 - « در مكارم » ( 31 ) كه رسول خدا صلى اللَّه عليه و آله سير و پياز و تره نميخورد و عملى كه كه گرد درخت خرما بدان آميخته ميشد و بو ميداد ، و از امام باقر عليه السّلام كه ما سير و پياز و تره نخوريم ، و از كتاب فردوس است بواسطه امير المؤمنين عليه السّلام كه پيغمبر صلى اللَّه عليه و آله فرمود : سير بخوريد و از آن دارو گيريد كه درمان 70 درد است ، و بعلى عليه السّلام فرمود : اى على سير بخور و گر نبود كه من با فرشته هم رازم از آن ميخوردم و از على عليه السّلام است كه خوردن سير نشايد جز كه پخته باشد .\r\n13 - « در دعوات راوندى » : كه پيغمبر صلى اللَّه عليه و آله فرمود : هر كه اين سبزى گندو را بخورد كه سير و پياز است با ما هم‌نشينى نكند و راستى كه فرشته‌ها آزار كشند از آنچه مسلمان آزار نكشد .\r\n« دنباله ايست » : در بحر الجواهر گفته : پياز گرم است و خشك از درجه 4 و در قولى 3 - رطوبت فزون دارد ، لطيف كن و برنده است و با اينكه قابض است پاك كن و گشاينده است ، و نفخ دارد و خون را به برون كشاند ، و تخمش را بمالند به تن سپيدهء تن را براندازد و با عسل به چشم كشند سفيدى آن را ببرد و ماليدن آن گرد داء الثعلب براى آن خوبست ، و با نمك ثالول را ببرد و در دمل و عقده بواسير را بگشايد ، و باه را جدّا بهيجان آرد و سر درد آرد ، و پر خوردنش خموشى آرد و بخرد زيان زند ، معده را نيرو دهد و اشتهاء انگيز است و عطش خيز ، و بويش بيهوشى ناشى از دارو را نافع است و اگر در سفر و بر سر آبهاى گوناگون خورند براى اختلاف آنها نافع است ، آبش حيض گشايد و طبع را نرم كند . در كتاب\r\n\r\n","description":"","footnote":"","page_name":" 71 ","page_number":73},
  {"content":"\r\n\r\nجامع گفته : چون آب خالص پياز را به گوش چكانند براى سنگينى و طنين و چرك ريزى آن و آبى كه در آن رفته خوست ، گفته : سير دو رسته است ، دشتى و كشتى .\r\nجالينوس گفته : گرم و خشك است در درجه 3 و بقولى در درجه 4 براى كهنه شدن خون خوبست و شپش و رشك را بكشد و سر درد دارد ، و سردرد دارد ، و پر خوردنش ديده را زيان دارد چون بسيار تحليل كند و به سختى بخشكاند ، و براى درد پشت و ران خوبست و براى گزيدن حشراتى كه زهر سرد دارند چون ترياق است ، و خلاصه تندرستى سرمازده‌ها را حفظ كند و هم پيرها را كه حرارت غريزى آنها كاسته شده بادهاى غليظ را براند و از چكش بول پيران جلوگيرد ، و بهتر سازيش اينست كه با آب نمك پوست كنده شود و آنگه برآورند و با روغن بادامش بپزند و بخورند و پس از آن انار و سيب را بمكند ، و چونش بسوزانند و بسايند و با عسل خمير كنند و بر جاى گزش مار نهند خوب شود ، و سير اثر عجيبى دارد در كشتن كرم كدو .\r\n14 - « در تهذيب » ( ج 9 ص 94 ) بسندش تا يكى از دو امام عليهما السّلام كه پرسش شد از اين ، يعنى از خوردن سير ، فرمود : تا زمانى كه آن را ميخورى هر نمازى خواندى اعاده كن .\r\n« بيان » : شيخ و جز او اين روايت را بشدت كراهت و استحباب اعاده نماز تعبير كردند و گفتند عدم وجوب اعاده نماز اجماعى است .\r\n15 - در « فردوس » از ابى الدرداء كه پيغمبر صلى اللَّه عليه و آله فرمود : چون در شهرى يا ساختمانى درآئيد و از وباء آن بترسيد پيازش را بخوريد كه ديده را روشن كند و لبها را پاك كند و منى را فزايد و نيروى رفتن را فزايد و تيرگى چهره و خستگى را براندازد .\r\n\r\n","description":"","footnote":"","page_name":" 72 ","page_number":74},
  {"content":"\r\n\r\n\r\nباب بيست و يكم خيار\r\n1 - « در محاسن » ( 557 ) بسندش از امام ششم عليه السّلام كه خيار را از ته بخوريد زيرا بركت بيشترى دارد .\r\n2 - « و از همان » ( . . ) بسندش كه رسول خدا صلى اللَّه عليه و آله خيار را با نمك مىخورد ، در مكارم : ( مضمون خبر را آورده ) .\r\n3 - در فردوس از پيغمبر صلى اللَّه عليه و آله كه : چون خيار خوريد از تهش خوريد .\r\n« بيان » : در جامع بغدادى گويد : خيار شناخته است و سرد و تر است در آخر درجه 2 و تخمش سردتر است و جرمش غليظتر و سنگينتر و سردتر از خيار شنبر و آن همچنين است و از اين رو بيشتر حرارت را خاموش كند و بلغم غليظ پديد آرد و به پى معده زيان رساند و غذا را بندد و خام كند ، و بهترش خرد باريك دانه و پر دانه و درهم آنست ، و نشايد كه جز مغزش را خورد ، حرارت كبد و معده را خاموش كند ، و بويش نيروى نفس كشيدن آرد و ضعف حادث از اخلاط پر گرم را آرام كند كه غش آور شده باشد ، تخمش براى سوزش از صفراء و ورم كبد و سپرز از گرما و دردهاى شش و قروح گرمائى خوبست و بول‌گشا است در باره قثاء گفته :\r\nدو رسته است كازرونى كه دراز و بزرگ و در بهار آيد سرديش اندك و جرمش پر پيه است و رسته دوم در پايان تابستان آيد كه آن را نيشابورى گويند پرسود است و خوشمزه‌تر و تهىتر از نخست ، سرد است و تر در پايان درجه 2 ، و از خيار سبكتر و زودتر دفع شود - پايان - « گويم » : عامه در كتب صحاح خود روايت كردند كه پيغمبر صلى اللَّه عليه و آله خيار را با خرما مىخورد ، و از عبد اللّه بن جعفر آوردند كه ديدم در دست راست پيغمبر صلى اللَّه عليه و آله و سلم خيار بود و در دست چپش خرما و او يك بار از اين مىخورد و يك بار از آن ، قرطبى گفته : از اين حديث استفاده شود جواز رعايت طبع خوراكها و به كار بردن بوجهى كه سزد موافق دستور طبّ زيرا خرما گرم است و خيار سرد و چون با هم خورده شوند معتدل شوند ، و اين اصل مهمى است در داروهاى تركيبى .\r\n\r\n","description":"","footnote":"","page_name":" 73 ","page_number":75},
  {"content":"\r\n\r\n\r\nابواب حبوب و دانه‌ها\r\n\r\nباب يكم در گندم و جو و آغاز آفرينش آنها\r\n1 - « در علل » ( 2 / 261 ) بسندش تا اينكه پرسش شد على بن ابى طالب عليه السّلام از جو كه خدا از چه‌اش آفريده ؟ فرمود : راستش خدا تبارك و تعالى آدم را فرمود به كار هر چه براى خود خواهى و جبرئيل يك مشت گندم برايش آورد ، و آدم مشتى از آن برگرفت و حوا هم مشتى ، و آدم به حواء فرمود تو مكار و نپذيرفت و هر چه را آدم كشت گندم بر آورد و هر چه را حواء كشت جو بر آورد .\r\n2 - در « مكارم » ( 177 ) بنقل از كتاب نبوت كه امام ششم عليه السّلام فرمود :\r\nپيوسته خوراك پيغمبر نان جو بود تا خدا جانش را گرفت ، و از امام صادق عليه السّلام است كه خوراك رسول خدا صلى اللَّه عليه و آله نان جو بود و شيرينيش خرما و نان خورشش روغن زيتون ، و فرمود : اگر خدا در چيزى درمان بيشترى ميدانست از جو آن را خوراك پيغمبرانش عليهم السّلام نميساخت .\r\n« فائده ايست » : ميان اطباء معروفست كه گندم گرم است و رطوبت و خشكى معتدلى دارد ، و گندم جوشيده دير هضم است و گرم و كرم كدو پديد آرد و گندم درشت سرخ غذائيت بيشترى دارد ، و جو سرد است و خشك در درجه يكم و بقولى دوم و يكم غذاده‌تر از گندم و براى سينه و سرفه خوبست ، نانش از قاووتش غذاده‌تر است و نفخ آور است و نفخ قاووتش بيشتر است .\r\n\r\nباب دوم در ماش ، لوبيا و گاورس\r\n1 - در « مكارم » ( 214 ) يكى از ياران ما امام هشتم را از درمان سفيده پوست پرسيد گويد به من فرمود : ماش را بپزم و آبش را بنوشم و آن را خوراك خود\r\n\r\n","description":"","footnote":"","page_name":" 74 ","page_number":76},
  {"content":"\r\n\r\nنمايم و چند روز انجام دادم و به شدم ، و از او عليه السّلام كه ماش تازه را در زمان آن بگير و بهمراه برگش بكوب و آبش را بفشار و ناشتايش بنوش و بر سفيده بمال و چنين كردم و به شدم .\r\n2 - در « كافى » ( 6 / 344 ) بسندش كه مردى بابى الحسن عليه السّلام شكوه كرد از سفيده پوست ، فرمود : ماش را بپزد و آبش را سر كشد و آن را در خوراك خود سازد .\r\n« بيان » : در قاموس گفته : ماش دانه شناخته ايست معتدل و خلطش پسنديده است و براى تب و زكام خوبست نرم است و چون با سركه پخته شود براى كچلى قرحه‌دار خوبست و ضمادش عضو سست را نيرو دهد .\r\n3 - در « كافى » ( . . ) بسندش تا امام ششم كه لوبيا بادهاى برآمده را براند .\r\n« بيان » : صاحب بحر الجواهر گفته : لوبيا از دانه‌هاى شناخته است گرم است در درجه يكم و خشكى ميانه‌اى دارد و بقولى سرد و خشك است خون زايش را برآورد ، گشاينده حيض و بول است ، فربه كن تن است ، جنين و مشيمه را بيرون كشد .\r\n4 - در « كافى » ( . . ) بسندش از كسى كه با ابى الحسن عليه السّلام هريسه گاورس خورده بود و آن حضرت فرموده بود اين خوراكيست كه سنگينى و بلائى ندارد و من خوشش دارم و فرمودم : برايم بسازند و با شير پزند سودمندتر و نرم‌تر است در شكم .\r\n« بيان » : در بحر الجواهر گفته : گاورس در هر حالش به از دخن است ( ذرّت خوشه‌اى ) و گيراتر است و سرد است و در درجه يكم و خشك در درجه دوم قابض است و خشك كن ، درد را آرام كند و نفخ را بنشاند در صورتى كه جوشانده شود و گرما گرم ضماد گردد ، يا خاكستر آن به كار رود ، و اگرش با شير بپزند كم زيان گردد ، مايه غذائيش اندك است و كند هضم است ، ابن بيطار گفته گاورس نزد\r\n\r\n","description":"","footnote":"","page_name":" 75 ","page_number":77},
  {"content":"\r\n\r\nپزشكان دو رسته از دخن است كه دانه خردى دارد و قبض سختى و رنگى خاكى ، و آن را همه راويان لغت خود دخن دانند جز ابى حنيفه دينورى از ميان همه كه گفته : دخن دو جنس است يكى زلال و چرخان و ديگرى خود نگهدار و گفته :\r\nجاورش واژه پارسى است و دخن عربى است ، ابن ماسه گفته : چون با شير پخته شود تا چون آبگوشت شود و قدرى پيه و چربى در آن ريزند غذاى خوبى باشد براى تن و از دخن برتر است و غذاده‌تر است و زودتر هضم شود و كمتر طبع را بند آورد .\r\n\r\nباب سوم - در عدس\r\n1 - در « عيون » ( 2 / 31 ) بسندش تا رسول خدا صلى اللَّه عليه و آله كه عدس را باشيد چون مبارك و مقدس است ، دل را نرم كند و اشك را فزايد و البته هفتاد پيغمبر بدان بركت بخشيدند كه پايانشان عيسى بن مريم عليه السّلام بوده .\r\nدر « صحيفه رضا » و « مكارم » : مانندش آمده ، « بيان » : بركت بخشيدند يعنى دعا براى بركتش كردند يا بيان كردند بركت و منافعش را .\r\n2 - در « محاسن » ( 502 ) بسندش كه مردى به پيغمبر صلى اللَّه عليه و آله شكوه كرد از سختى ، فرمود : عدس بخور كه دل را نرم و اشك را به زودى روان سازد .\r\n3 - و از « همان » : بسندش از امام ششم عليه السّلام كه در اين ميانه كه رسول خدا صلى اللَّه عليه و آله و سلم بر نمازگاهش نشسته بود مردى بنام عبد اللَّه بن تيهان از انصار نزد از او آمد و گفت : يا رسول اللَّه راستى كه من بسيار در حضور تو نشينم و بسيار سخنت را شنوم و دلم نرم نشود و اشكم به زودى نيايد ، پيغمبر صلى اللَّه عليه و آله و سلم فرمود : اى پسر تيهان عدس را باش آن را بخور كه دل را نازك كند و زود اشك آورد ، البته 70 پيغمبر بدان بركت دادند .\r\nدر « مكارم » : مانندش آمده . ( و در حديث ديگر همين مضمون را خطاب به على عليه السّلام از پيغمبر روايت كرده ) .\r\n4 - و از « همان » ( 504 ) بسندش از فرات بن احنف كه يكى از پيغمبران\r\n\r\n","description":"","footnote":"","page_name":" 76 ","page_number":78},
  {"content":"\r\n\r\nبنى اسرائيل به خدا از قساوت قلبش شكوه كرد و از كمى اشكش و خدا به دو وحى كرد كه عدس بخور و عدس خورد و دلش نرم شد و اشكش فزون .\r\n5 - و از « همان » ( . . ) بسندش از محمّد بن فيض كه نزد امام ششم عليه السّلام آبگوشت عدس خوردم و گفتم قربانت راستش آنان گويند 80 پيغمبر عدس را تقديس كردند ، فرمود : دروغ ميگويند و نه بيست پيغمبر روايت است كه دل را نرم كند و اشك دو چشم را زود برآورد .\r\n« بيان » نفى تقديس پيغمبران منافات ندارد با بركت دادن آنان زيرا تقديس حكم به پاكى است و اين مخالف بركت و نفع نيست ، و بسا مقصود از عدس در اينجا جز عدس در اخبار ديگر است زيرا بيايد كه عدس بر نخود هم اطلاق شود ، و اشعارى بدين جمع بيايد و غفلت مكن .\r\n6 - در « مكارم » : بنقل از « فردوس » كه پيغمبر صلى اللَّه عليه و آله و سلم فرمود : يكى از پيغمبران به خدا عزّ و جلّ از قساوت قلب قومش شكوه كرد و خدا عزّ و جلّ به او كه در نمازگاهش بود وحى كرد كه بقومت بگو عدس بخورند زيرا دل را نرم كند و چشم را اشكين سازد تكبر را ببرد و خوراك نيكانست ( 125 ) .\r\n7 - در « دعائم » : از رسول خدا است كه فرمود : عدس را باشيد زيرا دل را نرم كند و اشك را فراوان سازد و البته كه هفتاد پيغمبرش تقديس نمودند ( 2 / 112 ) .\r\n« بيان » : در بحر الجواهر است كه عدس از دانه‌هاى شناخته است سرد است و خشك است در درجه 2 ، جالينوس گفته است : آن يا در گرمى و سردى معتدل است يا اندكى گرم است و در منهاج هم به همين مضمون گفته و افزوده در گرمى و سردى معتدل است و خشك است در درجه 2 ، و بقولى پوستش گرم است در درجه يكم و پوست كنده‌اش سرد است ، در درجه دوم و بقولى در يكم و خشك است در درجه سوم ، و خود جرمش خشك كن و قبض آور است و اما آب عدس پخته شكم را باز كند از اين رو كسى كه براى بند آوردن شكم آن را به كار برد و بارش پزد كه همان آب اول پخت را دربار دوم بر آن ريزد ، و عدس براى بيمار حصبه‌اى از ماش بهتر است در صورتى كه سر درد نباشد ، و عدس براى پى و ديد چشم و براى معده و دشوار شاشيدن\r\n\r\n","description":"","footnote":"","page_name":" 77 ","page_number":79},
  {"content":"\r\n\r\nزيان دارد ، و باد آورد و خوره ولى با چغندر و گوشت فربه يا روغن بادام و اسفناج اصلاح پذير است .\r\n\r\nباب چهارم - برنج\r\n1 - در عيون : ( 2 / 35 ) بسندش تا رسول خدا صلى اللَّه عليه و آله و سلم كه سرور خوراكها در دنيا و ديگر سرا گوشت است وانگه برنج . در « صحيفه » مانندش آمده ( 10 ) .\r\n2 - « در محاسن » ( 502 ) بسندش از امام ششم عليه السّلام كه چه خوب خوراكى است برنج ، ما براى بيماران خود آن را پس انداز كنيم .\r\n3 - « و از همان » ( 503 ) بسندش از يونس بن يعقوب كه امام ششم عليه السّلام فرمود : از سوى شما چيزى دوستتر از برنج و بنفشه نزد ما نيايد من از اين درد سخت خود شكوه ساز كردم وانگه بدلم افتاد برنج بخورم و فرمودم تا شسته شد و خشك شد وانگه بو داده شد و آرد شد و از آن برايم با زيت و همان پخته سفوف ساختند و من آن را كف كردم و خدا بدان دردم را برد ، در كافى ( 6 / 241 ) مانندش آمده .\r\n« بيان » : مراد از پخته در اينجا هر پخته ايست و در قاموس گفته : طبيخ يك نوع منصف است و آن نوشابه ايست كه پخته شود تا نيمش برود اگر در اينجا اين معنى مقصود باشد ، بسا منظور اينست كه پر غليظ نشده بلكه همان نيمه‌شدنش بس بوده ، و گفتند مقصود از بنفشه روغنش است چنانچه در باب روغنها گذشت .\r\n4 - « در محاسن » ( 502 ) بسندش از امام ششم عليه السّلام كه چند سال يا بيش بيمار شدم و خدا برنج را بدلم افكند و فرمودم ناشسته شد و خشك شد و اندكى بو داده شد و آرد شد و برخى را كف كردم و برخى را با آب پز خوردم .\r\n5 - در « محاسن » ( 504 ) بسندش از زراره كه ديدم دايه ابو الحسن عليه السّلام لقمه برنج بدهن او مينهاد و او را ميزد تا بخورد و از آن اندوه خوردم و نزد امام ششم عليه السّلام شدم ، فرمود پندارمت آنچه از دايه ابى الحسن ديدى غمنده‌ات كرده ؟\r\n\r\n","description":"","footnote":"","page_name":" 78 ","page_number":80},
  {"content":"\r\n\r\nگفتم : آرى قربانت ، به من فرمود : آرى چه خوب خوراكى است برنج روده‌ها را گشاد كند و بواسير را ببرد ، و ما رشك بريم بمردم عراق كه برنج خورند و خرماى غوره كه هر دو روده‌ها را گشاد كنند و بواسير را ببرند ، در كافى ( 6 / 341 ) بسندش مانندش آمده .\r\n6 - در « دعوات راوندى » : از مفضل بن عمر كه چاشت نزد امام صادق عليه السّلام رفتم و بر سر خوان بود و به من فرمود : اى مفضّل سر چاشت بيا گفتم : اى آقايم من چاشت خوردم ، فرمود : واى بر تو اين برنج است ، گفتم اى آقايم چاشت خوردم فرمود : بيا تا برات حديثى باز گويم و نزديكش شدم و نشستم و فرمود : پدرم از پدرانش از رسول خدا صلى اللَّه عليه و آله و سلم به من باز گفتند كه : نخست دانه كه اعتراف كرده براى خدا بيگانگى و براى من به پيغمبرى و براى برادرم على بجانشينى و براى امت يگانه‌پرستم ببهشت رفتن برنج است وانگه فرمود : بيشتر بخور تا بيشتر دانشت آموزم ، و بيشتر خوردم و باز حديث از پيغمبر صلى اللَّه عليه و آله و سلم آورد : كه اگر برنج مرد بود بردبار بود ، باز فرمود : به خوردن فزاتا به دانشت فزايم ، و به خوردن فزودم و فرمود پدرم از پدرانش عليهم السّلام به من باز گفت كه پيغمبر صلى اللَّه عليه و آله و سلم فرمود : برنج گرسنه را سير كند و خوراك را بر سير گوارا سازد فرمود : دوستر خوراك نزد رسول خدا صلى اللَّه عليه و آله شور با بود .\r\n7 - « در مكارم » ( 178 ) امام صادق عليه السّلام فرمود : چه خوب خوراكى است برنج خنك است و صحيح و سازگار بهر درد ، و از امام رضا عليه السّلام كه رسول خدا صلى اللَّه عليه و آله و سلم فرمود : سرور خوراكها اين جهان و سراى ديگر گوشت است و برنج ، من گويم بسيارى از فضيلت برنج در باب درمان شكم گذشت .\r\n« بيان » : در قاموس ( پس از تعبيرات مختلف واژه ارز ) گفته : دانه ايست شناخته ، و در بحر الجواهر گفته : سرد است و خشك در درجه 2 و بقولى معتدل است و بقولى گرم است ، شيخ گفته : گرم و خشك است و خشكيش روشنتر از گرمى آنست ، و بقولى از گندم گرمتر است ، و شيخ نجيب الدين سمر قندى گفته دليل\r\n\r\n","description":"","footnote":"","page_name":" 79 ","page_number":81},
  {"content":"\r\n\r\nگرميش از از دو راه است مزه‌اش و ديگرى اثر و عملش در مزاج اما از راه مزه اينست كه شيرين است و اما از راه اثر اينست كه تنهاى گرما گرفته را تبدار مىكند و ملتهب ميسازد ، زود هضم است و تن را فربه كند و بشره را زيبا و خوراك بهى است ، با شير روده‌ها را شستشو كند و با سماق گرفتگى آورد ، و برنج سرخ نشسته بيشتر قابض است ، و حقنه با آن گرفتگىهاى روده را دفع كند و چون با شكرش خورند زودتر از معده سرازير شود و چون با شيرش پزند و با شكر خورند تن را فربه‌تر كند و مايه غذائى آن بيشتر باشد ، و در منى و خرمى رخساره فزايد .\r\n\r\nباب پنجم - در نخود\r\n1 - « در محاسن » ( 505 ) بسندش از امام رضا عليه السّلام كه نخود پخته براى درد پشت خوبست و آن را پيش از خوراك و پس از آن مىخورد .\r\n« بيان » : گويا : اين ردّ بر پزشكها است كه سودش را ويژه خوردن آن دانند در ميانه خوراك ، در قاموس گفته : نخود دانه شناخته ايست باد دار است و ملين و بول‌گشا ، منى و شهوت و خون را افزايد تن و آلت مردى را نيرو دهد به شرط آنكه در آغاز خوراك و دنبالش نخورند و در ميانه‌اش بخورند .\r\n2 - در « محاسن » ( . . ) بسندش از امام ششم عليه السّلام كه چون خدا ايوب عليه السّلام را عافيت داد ديد بنى اسرائيل كشت ميكنند و به آسمان نگريست و گفت : معبودا سيدا بنده‌ات ايوب گرفتارى كه عافيتش دادى كشت نميكند و اين بنى اسرائيل كاشتند و خدايش وحى كرد اى ايوب از سبحه خود مشتى تخم بردار و تخم به كار سبحه‌اى داشت كه در آن نمك بود ، و ايوب مشتى از آن برگرفت و تخم افشاندش و از آن عدس بر آمد همان كه شماها آن را نخود ناميد و ما عدسش ناميم ، « در كافى » ( 6 / 343 ) بسند عدّه مانندش آمده .\r\n« بيان » : اينكه فرمود : از سبحه‌ات برگير ، در بيشتر نسخه‌هاى كافى چون\r\n\r\n","description":"","footnote":"","page_name":" 80 ","page_number":82},
  {"content":"\r\n\r\nاينجا با حاء بىنقطه است و آن دانه‌هائيست كه از آن تسبيح سازند و اينكه فرموده : نمك در آن بود شايد به اين معنا است كه در جايى كه آن را نهاده بوده با نمك آميخته شده بود يا دانه‌هاش از نمك بوده و اين دور از باور است ، و يا ملح بمعنى نمكين بودنست يا واژه ملح با ضمه است جمع املح يعنى سياه و سفيد كه رنگ دانه‌هاى تسبيح بوده ، و در يك نسخه كافى با خاء نقطه‌دار است ، بمعنى خاك نمگزار و آن روشنتر است ، و اين خبر دلالت دارد كه حمّص بر عدس اطلاق ميشده و يا بر عكس و هيچ كدام را در كتب لغت نديدم .\r\n3 - « در مكارم » از امام صادق عليه السّلام كه نخود را نزد او نام بردند و فرمود براى درد سينه خوبست ( 215 ) .\r\n« بيان » : در بحر الجواهر گفته : نخود سفيد دارد و سرخ و سياه بقراط گفته : گرم و تر است در درجه يكم اسحاق گفته : گرم و خشك است در درجه يكم چون با گوشتش پزند به پختش كمك كند ، و چون با آن جامه شويند اثر خون را از آن ببرد ، اگر كوبيده‌اش را با گلاب گرم آميزند و به پشت دردناك مالند خوبست بول و حيض را گشايد و به سينه و شش سازگار است و باه را انگيزد و شكم را نرم كند ، و براى قرحه قلوه و مثانه زيان دارد و شش را بيش از هر غذا تغذيه كند ، و دم پختش براى درد پشت و استسقاء و يرقان خوبست ، و بدان كه نيروى جماع سه چيز خواهد كه همه در نخود گرد آمدند ، 1 - خوراكى كه حرارت بيش دارد و حرارت غريزيه را فزايد و شهوت جماع آورد 2 - خوراكى كه نيروى غذائى خوب دارد و رطوبت بتن دهد و منى را فزايد . 3 - خوراكى كه باد و ورم آن وريدهاى آلت را پر كند و اعضاى آن را گنده نمايد و همه اينها در نخود هستند پايان - ابن بيطار بنقل از اسرائيلى گفته : نخود سياه از نخود سفيد گرمى بيشتر و رطوبت كمترى دارد و از اين رو تلخيش بر شيرينش روشنتر است و در گشودن سدّه‌هاى كبد و سپرز و خورد كردن سنگ درون و بر آوردن كرم و كرم كدو از شكم و سقط كردن جنين و به كردن استسقاء و يرقان ناشى از سدّه كبد\r\n\r\n","description":"","footnote":"","page_name":" 81 ","page_number":83},
  {"content":"\r\n\r\nنيرومندتر است و هم در زهر اثر بخش‌تر و در فزونى نرمش و منى و زيبا كردن رنگ رخسار و گشايش بول نخود سفيد اثر بخش‌تر و بهتر است چون شيرين و خوشمزه و پر غذاست گفته : بايد پيش و پس خوراك نخورند و در ميان آن بخورند ، و بنقل از رازى گفته : آب جوشيده آن با شير براى كسى كه شش او خشك باشد و آوازش نازك شده باشد . نافع است .\r\n\r\nباب ششم باقلا\r\n1 - محاسن : بسندى از امام رضا عليه السّلام كه خوردن باقلا ساق را مخ دار كند و خون تازه آورد ، در مكارم مانندش آمده .\r\nبيان : ظاهرش اينست كه بمخ ساق فزايد و سبب نيروى آن گردد . . .\r\n2 - در محاسن ( 506 ) بسندش ( همين مضمون آمده ) و هم بسند ديگر از امام ششم ( و در آن افزوده كه ) در مغز فزايد ، و در كافى ( 6 ر 344 ) بسندش مانندش آمده ، و در مكارم : مانندش آمده كه خون تازه پديد كند .\r\n3 - در محاسن ( 506 ) بسندش از امام ششم عليه السّلام كه باقلا را با پوستش بخوريد كه معده را دباغى مىكند .\r\n4 - و از مكارم ( 309 ) بسندش از پيغمبر صلى اللَّه عليه و آله و سلم كه خوراك عيسى باقلا بود تا بالا رفت و او چيز پخته با آتش نخورد كه آتش آن را دگرگون كرده بود ، و فرمود هر كه فوله را با پوستش خورد خدا عزّ و جلّ دو برابر آن درد از او بر آورد ، و از امام صادق عليه السّلام كه باقلاء درد را برد و دردى ندارد .\r\nبيان : در قاموس گفته : فول دانه ايست چون نخود و باقلا است نزد شاميان يا نام خصوص خشك آنست ، و گفته : خوردن باقلا باد پديد آرد و خوابهاى بد و سدّه در اعضاء درونى و اندوه در دل و هم خلطهاى غليظ و براى سرفه و فربه كردن تن و حفظ بهداشت خوبست به شرط كه اصلاح شود ، و سبزش با زنجبيل بينهايت باه\r\n\r\n","description":"","footnote":"","page_name":" 82 ","page_number":84},
  {"content":"\r\n\r\nآورد ، باقلا قبطى دانه‌اش ريزتر از فول است ، در صحاح گفته : فول باقلا است در قانون گفته : يك نوع باقلا شناخته است و رسته‌اى از آن مصرى و نبطى است و نبطى قابض‌تر است و مصرى با رطوبت‌تر و كم‌غذاتر و ترش فضله بيشتر دارد ، و اگر نبود كه كند هضم و پر نفخ است از كشكاب جو در خوبى غذا كمتر نبود و بلكه از آن پرمايه‌تر و نيرو بخش‌تر است ، و جلوه‌اى دارد كه از آن گوشت سستى پديد شود ، و اخلاط سفتى ، بقراط گفته : خوش غذا است و نگهدار صحت ، و خوابهاى پريشان آرد و خارش پديد كند بويژه تازه‌اش ، و براى كسى كه سر درد گيرد سر درد آرد و زيان زند پايان - و يكيشان گفته : براى سينه و خونريزى و سرفه با عسل خوبست و از ورمهاى گلو و پيچيدگيها با خوردن آن يا پخت آرد و ضماد با آن تنها يا با سويق خوبست ، و دردى كه از ضربت باشد آرام كند ، و اگر باقلا را پوست كنند و بكوبند و بر جاى خونريز بپاشند بندش آورد ، و اگر با آرد حلبه و عسل آميزندش دمل و بادبيخ گوش را تحليل برد .\r\n\r\nابواب - خوراكها كه از حبوب سازند\r\n\r\nباب اول - نان و احترام آن و آداب پختن و خوردن\r\n1 - در قرب الاسناد ( 41 ) بسندش تا اينكه على عليه السّلام خدمتكارانش را در باره تخمير و ورآمدن خمير نان مورد باز خواست قرار ميداد و ميفرمود : آن نان را بيشتر مىكند .\r\nبيان : ورآمدن و تخمير اينست كه روى آن را بپوشند هنگام پخت يا بيش از آن زيرا چشم انداختن بدان بركتش را ميبرد و دور نيست كه خدا بدين سبب آن را فزون كند يا مقصود اينست كه آن را مدتى وانهند تا خوب ورآيد و اثر آن در بركت و سود روشن است و آزموده . . .\r\n2 - در مجالس ابن الشيخ ( 1 ر 379 ) بسندش از امام باقر عليه السّلام كه پرتقال و ترنج سنگين است و چونش خورند ، نان خشك آن را از معده هضم كند .\r\n\r\n","description":"","footnote":"","page_name":" 83 ","page_number":85},
  {"content":"\r\n\r\n3 - در محاسن ( 584 ) بسندش از عمرو بن شمر كه شنيدم امام ششم ميفرمود :\r\nمن انگشتان خود را از نانخورش خوب مىليسم تا ميترسم خدمتكار پندارد از پر خورى من است و چنين نيست راستش بمردمى نعمت فراوان داده شد كه مردم ثرثار بودند تا آنجا كه مغز گندم را نان كرده و با آن ته كودكان خود را پاك ميكردند تا از آن كوهى ساختند و مرد صالحى گذر كرد بزنى كه چنين ميكرد با پسر بچه‌اش و به او گفت : واى بر شما از خدا بپرهيزيد مبادا نعمت شما را دگرگون سازد گفت : گويا تو ما را از گرسنگى ميترسانى ولى تا ثرثار ما روانست از گرسنگى نترسيم ، فرمود : خدا عزّ و جلّ بر آنها خشمناك شد و ثرثارشان را سست كرد و باران آسمان و گياه زمين را از آنها بازداشت . فرمود : پس از آن نيازمند همان كوه نان آلوده شدند ، و چنان بود كه با ترازو ميان آنها بخش ميشد ، و از همان بسند ديگر مانندش آمده .\r\nبيان : در قاموس گفته ثرثار نهر يا دشتى است ميان سنجار و تكريت كه بزرگ است . . . و بايد بدانند كه نهر تنها فائده برايشان ندارد و بايد به خدا تعالى اعتماد كرد ، اخبارش در كتاب طهارت شرح شود ان شاء اللَّه .\r\n4 - در محاسن ( . . ) بسندش از امام ششم عليه السّلام كه جز اين نباشد كه تن بر نان ساختمان شده .\r\n5 - و از همان ( . . ) بسندش تا رسول خدا صلى اللَّه عليه و آله كه نان را ارجمند و بزرگ داريد زيرا خدا تبارك و تعالى آن را بركاتى از آسمان فرو فرستاده و بكرم خود بركاتى از زمين برآورده و از گرامى داشتن نان اينست كه نه بريده شود و نه پامال گردد .\r\n6 - در محاسن : بسندش تا على عليه السّلام كه نان را گرامى داريد زيرا از عرش تا زمين و آنچه در ميان آنها است در پيدايش آن به كار رفته ، در مكارم : از امام صادق عليه السّلام مانندش آمده .\r\n7 - در محاسن ( 586 ) بسندش تا رسول خدا صلى اللَّه عليه و آله كه گفت : بار خدايا نان را\r\n\r\n","description":"","footnote":"","page_name":" 84 ","page_number":86},
  {"content":"\r\n\r\nبراى ما بركت ده و ميان ما و آن جدائى مينداز كه اگر نان نباشد نماز نخوانيم و روزه نتوانيم و واجبات پروردگار خود را انجام ندهيم .\r\n8 - و از همان ( 589 ) بسندش از فضل بن يونس كه ابو الحسن عليه السّلام نزد من چاشت خورد و كاسه‌اى آوردندش كه زير آن نان بود ، فرمود : نان را گراميتر از آن داريد كه زير كاسه باشد و به من فرمود : بغلام بگو گرده را از زير كاسه درآورد .\r\n9 - و از همان ( . . ) بسندش تا امام ششم عليه السّلام كه بد داشت گرده نان زير كاسه باشد .\r\n10 - ( همين مضمون را در خبر ديگر آورده ) .\r\n11 - و از همان ( . . ) بسندش تا رسول خدا صلى اللَّه عليه و آله كه نان را با كارد نبريد و با دست بشكنيد و برايتان شكسته شود ، با عجم مخالفت كنيد .\r\nبيان : فرمان مخالفت با عجم براى اين بوده كه در آن روزگار كافر بودند .\r\n12 - در محاسن ( . . ) بسندش كه بالا برده تا فرموده : بريدن نان با كارد گناه ندارد .\r\n13 - و از « همان » ( . . ) بسندى تا امام ششم عليه السّلام كه چون امير المؤمنين عليه السّلام نانخورش نداشت نان را با كارد ميبريد . و از « همان » : بسندش از امام ششم عليه السّلام كه كمتر نانخورش بريدن نانست با كارد .\r\n« بيان » بريدن را بجاى نانخورش آورده يا براى اينست كه خوشمزه‌تر مىشود يا مانند نانخورش مىشود و طبع فريب ميگردد ، بهر حال دليل است بر جواز بريدن نان با كارد با نبودن نانخورش ، و منع در جز اين خبر حمل بر كراهت شود گرچه احوط ترك است ، در دروس گفته : بريدن نان با كارد مكروه است و اين صورت را جدا نكرده و گويا آن را حمل بر سبكى كراهت كرده .\r\n14 - در « مكارم » ( 177 ) ( مضمون شماره 5 را آورده و در دنبالش افزوده ) .\r\nگفته شد احترام نان چيست ؟ فرمود : چون حاضر شود چشم به راه خوراك ديگر نشوند .\r\n15 - در « دعوات راوندى » : پيغمبر صلى اللَّه عليه و آله فرمود : گرده نان را خرد بسازيد\r\n\r\n","description":"","footnote":"","page_name":" 85 ","page_number":87},
  {"content":"\r\n\r\nزيرا با هر گرده بركتى است ( 2 / 117 ) .\r\n16 - در « دعائم » : پيغمبر صلى اللَّه عليه و آله نهى كرد كه نان را بو كنند مانند اينكه درندگان بو ميكنند ، و نهى كرد از بريدنش با كارد .\r\n17 - در « كافى » ( 6 / 303 ) بسندش تا رسول خدا صلى اللَّه عليه و آله كه مبادا نان را بو كنيد چنانچه درنده‌ها بو كنند زيرا نان مبارك است ، خدا عزّ و جلّ از آسمان باران پياپى فرستاده و آن را رويانده است بدان است كه نمازگزاريد گزاريد و بدان روزه توانيد و بدان به حج خانه پروردگارتان رويد ، در « محاسن » ( 585 ) بسندش ( مضمون حديث را تا باران پياپى آورده ) .\r\n« بيان » : بو كردن نان براى اينست كه خوبى آن را وارسند ، و اينكه فرمود :\r\nخدا فرستاده اشاره است بقول خدا تعالى در سوره نوح حكايت از آن حضرت عليه السّلام كه « پس گفتم آمرزشخواهيد از پروردگارتان كه او پرآمرزنده است ، فرستد بر شما باران آسمان را پياپى 10 - 11 - نوح » بيضاوى گفته سماء احتمال سايه انداز و ابر را دارد و مدرار پر فرو ريز است . . .\r\n18 - در « كافى » ( 6 / 403 ) بسندش از رسول خدا صلى اللَّه عليه و آله كه چون نان و گوشت براتان آوردند آغاز كنيد بنان و با آن سد جوع كنيد وانگه گوشت را بخوريد .\r\n19 - و از « همان » ( 6 / 302 ) بسندش تا امام ششم عليه السّلام كه پيغمبر صلى اللَّه عليه و آله و سلم فرمود : نان را گرامى داريد كه آنچه ميان عرش تا فرش است در آن كار كرده با آفريده‌هاى بسيارش ، سپس بدانها كه در گردش بودند فرمود : براى شما حديث نكنم ؟ گفتند : چرا يا رسول اللَّه پدران و مادران ما بقربانت ، فرمود : پيش از شماها پيغمبرى بود بنام دانيال و گرده‌اى به يارش داد تا او را از آب گذر دهد و آنكه وسيله گذر داشت گرده نان را بدور افكند و گفت : من با اين نان چه كنم نان نزد ما لگد مال مىشود ، چون دانيال اين را ديد دست به آسمان برداشت و گفت : بار خدايا نان را گرامى دار . پروردگارا ديدى اين بنده چه كرد و چه گفت ، فرمود :\r\nخدا عزّ و جلّ به آسمان وحى كرد تا باران را بند آورد و به زمين وحى كرد تا چون\r\n\r\n","description":"","footnote":"","page_name":" 86 ","page_number":88},
  {"content":"\r\n\r\nگل پخته شود ، فرمود : باران بر آنها نباريد تا كارشان بدان جا رسيد كه همديگر را خوردند ، و چون بدينجا رسيدند كه خدا عزّ و جلّ خواست : زنى به ديگرى گفت بيا امروز فرزند مرا با هم بخوريم و فردا فرزند تو را ، گفت بسيار خوب و فرزند او را امروز با هم خوردند و چون گرسنه شدند به ديگرى گفت تا فرزند او را بخورند و او سرباز زد و به او گفت ميان من و تو پيغمبر خدا دانيال حكم باشد و نزد او بمحاكمه رفتند و آن حضرت به آنها فرمود : كار بدينجا رسيده ؟ گفتند :\r\nاى پيغمبر خدا آرى و سخت‌تر است و او دست به آسمان برداشت و فرمود : بار خدا يا بازگردان بما فضلت را و فضل رحمت خود را و شكنجه مده كودكان و خيرمندان - را بگناه كشتيبان و روگردانيش از نعمت تو ، فرمود : خدا به آسمان فرمود :\r\nببار بر زمين و زمين را فرمود : برويان براى آفريده‌هايم هر خيرت را كه از آنها فوت شده كه من آن را براى كودك خردسال رحمت آوردم .\r\n20 - در كافى ( 6 / 303 ) بسندش تا رسول خدا صلى اللَّه عليه و آله كه گرده‌هاى نانتان را كوچك بسازيد زيرا با هر گرده بركتى است ، يعقوب بن يقطين گفت : ديدم امام رضا گرده را بسوى بالا ميشكست .\r\nبيان : بسوى بالا شكستن دو راه دارد يكى كه روشنتر است اينست كه نان خشك را از دو سو به زير فشار دهند تا از بالا شكسته شود دوم اينكه نان نمدار را از طرف پائين بكشند تا از بالا جدا شود .\r\n21 - در كافى ( 6 / 304 ) بسندش از امام رضا عليه السّلام كه نان را با كارد نبريد آن را بشكنيد ، با عجم مخالف باشيد .\r\n\r\nباب دوم - انواع نانها\r\n1 - در كافى ( . . ) بسندش تا امام رضا عليه السّلام كه فضل نان جو بر گندم چون فضل ما است بر ديگر مردم ، هيچ پيغمبرى نبوده جز كه براى خوردن نان جو دعوت كرده و آن را بركت داده و بدرونى در نشود جز كه هر درد را از آن بر آرد\r\n\r\n","description":"","footnote":"","page_name":" 87 ","page_number":89},
  {"content":"\r\n\r\nو آن قوت پيغمبران و خوراك نيكانست ، خدا نخواسته خوراك پيغمبرانش جز نان جو باشد .\r\nدر مكارم ( 178 ) مانندش آمده جز كه گفته : خدا نخواسته قوت پيغمبران را براى اشقياء مقرر سازد .\r\n2 - در كافى ( 6 / 305 ) بسندش از امام رضا عليه السّلام كه در درون مسلول چيزى سودمندتر از نان برنج نيست .\r\n3 - در همان ( . . ) بسندش از امام ششم عليه السّلام كه به مبطون ( بيمار اسهالى ) نان برنج بدهيد كمتر چيزى در درون مسلول در آيد كه سودمندتر از آن باشد ، هلا كه معده را دباغى كند و درد را به خوبى بيرون كشد .\r\n4 - در مكارم ( . . ) از امام صادق عليه السّلام كه در درون مسلول مانند نان برنج در نيايد ، راستش درد را به خوبى بكشد ، در صحيفه رضا است بسندى كه بر آورد كه چيزى سودمندتر از آن نيست ، و چيزى نيست كه از بام تا شام در درون آدمى بماند جز نان برنج ، در كافى ( بخش اخير اين خبر را از امام صادق آورده ) ( 6 / 305 ) .\r\n5 - در مكارم : از امام صادق عليه السّلام كه ثقل ندارد و با شير نرمتر و سودمندتر است براى معده .\r\n6 - در روضة الواعظين - از عيص بن قاسم كه به امام ششم عليه السّلام گفتم حديثى از براى ما از پدرت روايت است كه رسول خدا صلى اللَّه عليه و آله هرگز از نان گندم سير نخورده درست است ؟ فرمود : نه ، رسول خدا صلى اللَّه عليه و آله هرگز نان گندم نخورده و از نان جو سير نشده هرگز .\r\n7 - در كتاب المسائل ( 10 / 26 بحار ) بسندش از على بن جعفر كه از برادرم موسى عليه السّلام پرسيدم از اينكه نان را با روغن آلايند ، فرمود : باكى ندارد ، بيان : يعنى با روغن خمير كنند يا آن را بروغن زنند و بخورند و نخست روشنتر است .\r\n8 - در كافى ( 6 / 36 ) بسندش از امام رضا عليه السّلام كه نان خشك ترنج را هضم كند .\r\n\r\n","description":"","footnote":"","page_name":" 88 ","page_number":90},
  {"content":"\r\n\r\n\r\nباب سوم قاووت و انواعش\r\n1 - در محاسن كه يكى نزد امام ششم عليه السّلام نام قاووت برد و آن حضرت فرمود :\r\nهمانا بوحى ساخته شده و دستور خدا است ( 488 ) .\r\n2 - و از همان ( . . ) بسندش ( همين مضمون اخير از امام هفتم عليه السّلام روايت است ) .\r\n3 - و از همان : از امام ششم عليه السّلام كه ميفرمود : قاووت خوراك مرسلان است يا خوراك پيغمبران عليهم السّلام .\r\n4 - و از همان ( . . ) از امام هشتم عليه السّلام كه قاووت نافع است براى هر چه كه به قصد آنش نوشند .\r\n5 - در محاسن ( . . ) بسندش از امام ششم عليه السّلام كه قاووت گوشت روياند و استخوان سخت كند .\r\n6 - و از همان ( . . ) بسندش از ابن مسكان كه شنيدم امام ششم عليه السّلام ميفرمود نوشيدن قاووت با زيت گوشت روياند و استخوان سخت كند و رخساره خرم سازد و باه را بيفزايد .\r\n7 - و از همان ( . . ) بسندش از خضر كه نزد امام ششم بودم و يكى از ياران ما آمد و به آن حضرت گفت : نوزاد براى ما آيد خرد و نزار ، فرمودش چه بازت دارد از نوشيدن قاووت كه استخوان سخت كند و گوشت روياند .\r\nدر مكارم : بىسند مانندش را آورده ( و پنج روايت به همين مضمون آمده و در آخر آنها افزوده ) هر كه 40 بامداد قاووت نوشد دو كتفش پر از نيرو گردد ، و در مكارم مانندش آمده و گفته : كعبش پر از گوشت گردد و هم در كافى چنين است .\r\n8 - در محاسن ( 489 ) بسندش از امام ششم عليه السّلام كه سه كف قاووت خشك\r\n\r\n","description":"","footnote":"","page_name":" 89 ","page_number":91},
  {"content":"\r\n\r\nدر ناشتا خوردن صفراء و بلغم را برچينند تا بسا چيزى از آنها نماند .\r\n9 - در طبّ ( 67 ) بسندش از امام ششم عليه السّلام كه خوردن قاووت خشك در ناشتا گرمى وابخموشد و صفراء آرام كند و اگر تر كنند و نوشند اين اثر را ندارد .\r\nبيان : تر كنند ، يعنى با روغن و زيتش بياميزند چنانچه كلينى بسند عدّه از يك مرد مروى روايت كرده كه امام رضا عليه السّلام كه نزد ما در مرو بود فرستاد و قاووت خواست و قاووت آميخته بروغن برايش فرستادند و آن را برگردانيد و به من پيغام فرستاد كه قاووت چون خشك در ناشتا خورده شود حرارت را بنشاند و صفراء را آرام كند و چون آميخته باشد اين اثر را ندارد .\r\n10 - در طب ( . . ) از امام پنجم عليه السّلام كه وه چه بزرگ است بركت قاووت چون آدمى در سيرى نوشدش گواراست و غذا را هضم كند و اگر گرسنه باشد سير كند و چه خوب توشه‌ايست قاووت براى سفر و حضر .\r\n11 - و از همان ( . . ) بسندش از بكر بن محمّد كه نزد امام ششم عليه السّلام بودم و مردى به آن حضرت گفت : يا بن رسول اللَّه نوزاد ما خرد و ناتوان آيد فرمود : چه بازت دارد از قاووت بنوشش و خانواده‌ات را بفرما بنوشد كه گوشت روياند و استخوان سخت كند و براى شما نوزاد نيايد جز نيرومند .\r\n12 - در قرب الاسناد ( 31 ) بسندش از بكر بن محمّد ازدى كه عبد السّلام نزد امام صادق عليه السّلام آمد و گفت : مردى گاوى را با تبر زده و كوبيده و سرش را بريده و پاسخى به او نفرستاد ، و سعيده را خواست و به او فرمود : اين مرد نزدم آمد و گفت :\r\nتو نزد من فرستادى در باره مردى كه گاو را با تبر زده ، پس اگر خون معتدل روان شود بخوريد و بخورانيد و اگر به سختى و كندى در آيد نزديكش نرويد ، گويد : آن غلام را گرفت تا بزندش ، و امام به او پيغام داد قاووتش نوشان كه گوشت روياند و استخوان سخت كند .\r\n13 - در احتجاج ( 227 ) از امام رضا در مناظره او با سران ملل است كه چون آن حضرت خواست نزد مأمون رود وضوى نماز گرفت و قاووت نوشيد و بما هم\r\n\r\n","description":"","footnote":"","page_name":" 90 ","page_number":92},
  {"content":"\r\n\r\nنوشانيد الخبر .\r\n14 - در محاسن ( 489 ) بسندش از امام ششم عليه السّلام كه قاووت خشك سفيده را ببرد ، بيان : سفيده يعنى پيسى و سفيده چشم دور از باور است .\r\n15 - در محاسن ( . . ) بسندش از امام ششم عليه السّلام كه قاووت صفراء و بلغم را به كلى بركند و 70 نوع بلا را بگرداند .\r\n16 - در محاسن ( . . ) بسندش از امام هفتم كه چون قاووت را شسته باشى هفت بار و از ظرفى بظرف ديگرش بگردانى تب را ببرد و نيرو بساقها و گام فرو آورد ، در مكارم : از امام رضا عليه السّلام مانندش آمده است .\r\nبيان : گردانيدن از ظرفى بظرفى براى خوب شستن دانه است پيش از كوبيدن يا پس از آنست براى گرد گرفتن و پاك كردن دردش .\r\n17 - در محاسن ( 490 ) بسندش از حماد بن عثمان كه شنيدم امام ششم ميفرمود : درون تبدار را از قاووت پر كنيد ، سه بارش بشوئيد و آنگاه به او دهيد بنوشد و در حديث ديگر از ظرفى بظرفى گردانده شود . در مكارم ( 24 ) مانندش آمده ، تا گفته هفت بارش بشويند و آنگهش بنوشانند .\r\n18 - در محاسن ( . . ) بسندش تا امام ششم عليه السّلام كه بهترين سحرى شماها قاووتست و خرما ، و بسند ديگر هم آمده و در مكارم هم مانندش آمده ، و محاسن در حديث ديگر گفته : چه خوب خوراكيست قاووت .\r\n19 - و از همان ( . . ) بسندش از محمّد بن عمرو كه شنيدم امام رضا عليه السّلام ميفرمود :\r\nچه خوب خوراكى است قاووت اگر گرسنه باشى نگهت دارد و اگر سير باشى خوراكت را هضم كند ، و بسند ديگر از ابى الحسن مانندش آمده .\r\n20 - و از همان : بسندش تا پيغمبر صلى اللَّه عليه و آله كه قاووت بادام با شكر طبرزد براش آوردند و فرمود : خوراك خوشگذرانها است پس از من .\r\nبيان : مترف به جبار هم گويند .\r\n\r\n","description":"","footnote":"","page_name":" 91 ","page_number":93},
  {"content":"\r\n\r\n21 - در مكارم ( 219 ) بسندى از امام چهارم عليه السّلام كه درون تبدار را با قاووت و عسل بيالائيد سه بار و از ظرفى به ديگرى شود و به تبدار نوشانند كه تب گرم را ببرد ، و جز اين نيست كه بوحى ساخته شده ، از ابن كثير است كه شكمروه گرفتم و امام ششم فرمود : قاووت گاورس با آب زيره بخورم و خوردم و شكمم بند آمد و خوب شدم ، و احمد بن يزيد گفت : چون يكى از اهل خانه را مار و يا كژدم ميگزيد ميگفت : قاووت سيبش بنوشانيد ، و از ابن بكير است كه خوندماغ شدم و از امام ششم عليه السّلام در اين باره پرسيدند ، فرمود قاووت سيبش دهيد و خون بند آمد .\r\nبيان : بند آمدن خون گويا براى خنكى و قابضى او است و بريدن صفراء و دفع زهر براى اينكه قلب را نيرو دهد و روح را و جلو اثر آن را بگيرد .\r\n22 - در كافى ( 6 / 307 ) بسندش از سيف خرما فروش كه يكى از يارانمان در مكه بيمار شد و سرسام گرفت و من نزد امام ششم عليه السّلام رفتم و گزارش دادم به من فرمود : به او قاووت جو بنوشان كه خوب شود ان شاء اللَّه و آن غذاى شكم بيمار است گفت دو روز يا دو بار بيشتر نشد كه به او اين قاووت را نوشانديم و يار ما خوب شد در مكارم بطور اختصار مانندش آمده .\r\nبيان : در قاموس گفته : سرسام درديست كه هذيان آورد ، در بحر الجواهر است كه شيخ نجيب الدين گفته : سرسام ورمى است كه در پرده ميان جگر و معده رخ دهد ، نفيس الدين گفته او با ديگران در تعريف اين بيمارى مخالفت كرده زيرا همه اتفاق دارند كه سرسام يك ورمى است در خود پرده پهنى كه ميان دل است و معده و پرده ميان معده و كبد را كسى نگفته از فضلاء جز طبرى پايان و مناسب بودن قاووت جو براى سرسام روشن است ، زيرا در سرسام گرمى چيره‌اى باشد و قاووت جو بسيار خنك است ، و اينكه فرمود : آن غذاء است ، گويا اشاره است بدان چه پزشكان گفتند كه درمان با غذا بهتر است از درمان با دارو ، يا اينكه پس از او خوراكى لازم نباشد ، تخصيص آن به بيمار براى اينست كه غذايش كمتر\r\n\r\n","description":"","footnote":"","page_name":" 92 ","page_number":94},
  {"content":"\r\n\r\nاز تندرست است و گفتند مقصود اينست كه خون پديد كند .\r\n23 - در كافى : ( 6 / 307 ) بسندش از امام ششم عليه السّلام كه قاووت عدس تشنگى برد و معده را نيرو دهد و درمان 70 درد شود ، و صفراء را بخموشد و درون را خنك كند و خود در سفر بهمراه داشت و پر ميفرمود به كسى كه خونش ميجوشيد قاووت عدس نوشد كه جوشش خون را آرام كند و گرمى را خاموش ، در مكارم ( 221 ) مانندش آمده .\r\n24 - در كافى ( . . ) بسندش از على بن مهزيار كه كنيزش دچار خونريزى حيض شد و بند نيامد تا نزديك مرگ رسيد و ابى جعفر عليه السّلام به او فرمود : قاووت عدس نوشد و نوشيد و خون بريد و به شد ، در مكارم . . بسندش مانندش آمده .\r\nروشنكرد نيست : بسا بردن تشنگى كه در خبر نخست است براى خنك كردن آنست و گرمى نشانى و نيرو دادن بمعده در آنگاهست كه سستى آن از گرمى و رطوبت است و براى خموش كردن صفراء و گرمى دو راه گفتند : يكى از راه خنك كردن در مزاجهاى گرم و ديگرى از راه سفت كردن خون و آرام كردن تنديش تا روانى و ريزش آن در رگها كند شود و از اين راه است كه خون حيض را چنانچه در خبر دوم آمده ميبرد .\r\nمن گويم : از كلينى برآيد كه قاووت مطلق را در اخبار بقاووت گندم تفسير كرده و آنجا كه گفته باب اسوقه و فضل سويق حنطه و همه اخبار مطلق را در اين باب آورده ، و شهيد - ره - در دروس در باره قاووت اخبار فراوانى آورده و گفته :\r\nكلينى آنها را بقاووت گندم تفسير كرده ، نگارنده بحر الجواهر گفته : قاووت از هفت چيز سازند : گندم ، جو ، بار درخت سدر ، سيب ، كدو ، دانه اناره و دانه غبيراء ( سنجد ) و همه آنها طبع را بندند وقى و جوشش صفرائى را ببرند و ترى معده را بخشكانند و اگر قاووت جو را با آب و كمى شير و تخم خشخاش بو داده كوبيده آميزند براى تركيده‌ها خوبست و گزش را آرام كند و خواب آورد پايان ابن بيطار بنقل از رازى گفته : هر قاووت هم آهنگ مايه آنست قاووت جو سردتر\r\n\r\n","description":"","footnote":"","page_name":" 93 ","page_number":95},
  {"content":"\r\n\r\nاز قاووت گندم است و هر دو نفخ دارند و بكندى از معده فرو آيند ، و اگر خوب با آب جوشيده شوند و با پارچه تنگى تصفيه شوند كه آب ده باشد و فشار داده شوند تا در آن حلّ شوند و با شكر و آب خنك نوشيده شوند نفخ آنها كم شود و در معده روانتر گردند و براى گرما زده‌هاى تند نوشيدن آن ناشتا در تابستان سودمند است و از تبها و بيماريهاى گرمائى جلو گيرند و اين از سودهاى كلان آنها است .\r\nو كسى كه آن را نوشد نشايد در آن روز ميوه‌هاى تر و خيار و سبزى بسيار خورد ولى مزاجهاى سرد و كسانى كه نفخ شكم دارند و درد پشت و مفاصل كهنه و پيران و سرد مزاجان را نشايد كه البته گرد قاووت گردند و اگر بدان ناچار شوند بايد آن را با آب گرم چند بار بشويند و با شكر و عسل بياميزند و با زيت و روغن دانه سبز و روغن گردو بيالايند ، قاووت جو گر چه خنك‌تر از قاووت گندم است ولى چون قاووت گندم بيشتر آب مىخورد خموش كردن و خنك كردن آن براى تن بيشتر است و بويژه كه مرطوبتر است و سود بيشتر دارد براى كسى كه نياز به رطوبت دارد و قاووت جو سودمندتر است براى كسى كه به خموش كردن حرارت و خشكى نياز دارد مانند مردم تنومند پرگوشت و خون ولى آنها كه پيكر كم گوشت نازك دارند همان نخستها باشند ، و قاووتهاى ديگر دارو باشند نه غذاء چنانچه قاووت ميوه سدر و قاووت سيب و دانه انار ترش براى بستن شكمروه حار است و قاووت خرنوب و غبيراء ( سنجد ) براى بستن طبع .\r\n25 - در كافى ( 6 / 307 ) بسندش كه ابى الحسن عليه السّلام از خراسان براى مدينه نوشت به امام نهم قاووت و شكر ندهند كه براى مردها بد است و سيارى بنقل از ابى عبيد اللّه آن را تفسير كرده كه چون از بس سرد است از مردان نيروى جماع را ميبرد .\r\n\r\n","description":"","footnote":"","page_name":" 94 ","page_number":96},
  {"content":"\r\n\r\n\r\nابواب شيرينيها و ترشيها\r\n\r\nباب يكم - انواع شيرينها\r\n1 - در محاسن ( 407 ) بسندش تا گفته شد يا رسول اللَّه كدام نوشابه‌ها را دوستتر دارى ؟ فرمود : حلواى سرد را .\r\n2 - و از همان ( . . ) بسندش تا رسول خدا صلى اللَّه عليه و آله كه مؤمن خوشمزه است و خوشمزه را دوست دارد و شيرينست و شيرينى دوست دارد .\r\nو از همان : بسند ديگر مانندش آمده .\r\n3 - و از همان ( 405 ) بسندش تا موفق مداينى كه روزى امام هفتم فرستاد و نزد او غذا خورديم و حلوا را فراوان كرده بودند و من گفتم : چه فراوانست اين حلوا فرمود ما و شيعه هامان از شيرينى آفريده شديم و شيرينى را دوست داريم .\r\n4 - و از همان : بسندش از امام پنجم عليه السّلام كه هر كه حلوا دوست ندارد شراب دوست دارد .\r\n5 - و از همان ( . . ) بسندش از على بن ابى حمزه كه ابى الحسن عليه السّلام فرمود : راستش ما خاندانى هستيم كه حلوا را دوست داريم و هر كه از ما حلوا نخواهد شراب خواهد فرمود : در من مايه‌ها است و من حلوا دوست دارم .\r\nبيان : در من مايه‌ها است ، يعنى فزونيهاى پيوسته و گويا مقصود اينست كه من مالها دارم و اسراف كار نيستم در خوراك و حلوا را دوست دارم و به كار برم يا مايه‌ها از بيمارى دارم كه حلوا بسا براشان زيانى دارد و با اين حال حلوا را دوست دارم و در نسخه‌ايست كه پدرم حلوا دوست بود و گويا تصحيف است و بسا هر دو تصحيف باشند .\r\n6 - در محاسن ( . . ) بسندش از يونس بن يعقوب كه در مدينه بوديم و امام ششم عليه السّلام فرستاد كه فالوده برايم بسازيد و كم بسازند و يك كاسه كوچك برايش\r\n\r\n","description":"","footnote":"","page_name":" 95 ","page_number":97},
  {"content":"\r\n\r\nفرستاديم .\r\n7 - و از همان : بسندش از يوسف بن يعقوب كه امام ششم از فالوده خوشش مىآمد و چونش ميخواست ميفرمود : براى ما كمى بسازيد .\r\n8 - و از همان : بسندش از ابى حمزه كه كاسه نزد ابى الحسن عليه السّلام فرستادم و در آن نان شكرى بود روزى نزدش رفتم و آن كاسه در برابرش بود و كاسه‌اى خواست و شكر در آن ريخت و فرمود بيا بخور گفتم : قربانت آنچه در آن نهادند بس نيست فرمود : بخور كه خوشمزه‌اش يا بى .\r\n9 - در محاسن : بسندش از عبد الاعلى كه با امام ششم مرغى پر از تو دلى خبيص خورديم آن را شكافتيم و خورديم .\r\nبيان : در قاموس گفته : خبيص را از خرما و روغن سازند و در بحر الجواهر گفته : خبيص حلوائيست كه آن را سازند يك كيلو شيره بجوشانند و چون جوش آمد يك كيلو آرد پاك در آن ريزند و آنگه جوشانند تا بوى آن برآيد و آنگه سه كيلو شكر يا عسل يا شيره انگور در آن ريزند و با آتش نرمى آن را پزند و با ملاقه زير و رو كنند تا روغن را پس دهد .\r\n10 - در مكارم : يكى از ياران پيغمبر صلى اللَّه عليه و آله روزى برايش فالوده آورد و از آن خورد و فرمود : از چه ساخته شده ؟ گفت : قربانت پدر و مادرم ، روغن و عسل را در ديكچه نهيم و بر سر آتش بجوشانيم و آرد مغز گندم بر روغن و عسل ريزيم و آن را زير و رو كنيم تا بپزد و چنين شود كه بينى ، فرمود : اين خوراك خوشمزه ايست و با اين حال نان گندم با سبوس مىخورد با آش كشك و مخلوط خرما و روغن و كشك مىخورد و بسا شير و خرما با هم مىخورد و ميفرمود : دو خوشمزه باشند ( 28 ) .\r\nبيان : در بحر الجواهر گفته : حيس بفتحه ساخته از روغن و قرص نانست و شيره و به فارسى چنگال گويند : 11 - در سرائر : بسندش از امام ششم عليه السّلام كه هر كه پر ما را دوست دارد پر زن و حلوا دوست دارد .\r\n\r\n","description":"","footnote":"","page_name":" 96 ","page_number":98},
  {"content":"\r\n\r\n12 - در مكارم : كه حسن بن على عليه السّلام مردى را ديد كه فالوده را بد داشت فرمود : مغز گندم است و عسل و روغن پاك ، مسلمان آن را نكوهيده نكند ( 193 ) .\r\nبيان : از حديث برآيد كه آن روز فالوده نام حلوائى بوده كه از آرد گندم و روغن و عسل سازند .\r\n13 - در دعوات راوندى : كه رسول خدا صلى اللَّه عليه و آله فرمود : هر كه به برادرش شيرينى خوراند خدا از او تلخى مرگ را ببرد .\r\n14 - در دعائم : از جعفر بن محمّد عليه السّلام است كه فالوده را خوش داشت و چونش ميخواست ميفرمود كمى از آن براى ما بسازيد براى پرهيز از پرخورى آن تازيان نزند ( 2 / 111 ) .\r\n15 - در مكارم : كه پيغمبر صلى اللَّه عليه و آله فرمود : چون حلوا نهادند از آن برگيريد و ردش نكنيد ( 188 ) .\r\n16 - در مجمع البيان : كه پيغمبر صلى اللَّه عليه و آله مرغ مىخورد و فالوده و از حلواء و عسل خوشش مىآمد .\r\n\r\nباب دوم در عسل\r\n\r\nآيات قرآن مجيد\r\n1 - النحل - 68 - وحى كرد پروردگارت بزنبور عسل كه برگير از كوهها خانه‌ها و هم از درختها و از آنچه ميسازند و آنگه بخور از همه ميوه‌ها و برو براههاى پروردگارت آرام و رام تا برآيد از شكم آنها نوشابهء رنگارنگ كه در\r\n\r\n","description":"","footnote":"","page_name":" 97 ","page_number":99},
  {"content":"\r\n\r\nآن درمانست براى مردم ، راستى در اين البته نشانه‌ها است براى مردمى كه انديشند .\r\nتفسير - گويم : تفسيرش در باب نحل گذشت و خلاصه‌اش اينست كه وحى يا الهامى است از خدا يا كنايه است از اينكه اين غريزه را به دو داده و مقصود از عروش ساختمانيست كه از شاخه‌ها و موها برآرند ، و درمان مردم در آنست يا در خود او چنانچه تنهايش درمان برخى بيماريها است يا با جز او چون داروهاى ديگر چون كمتر معجونيست كه عسل در آن نباشد و برخى گفتند : مقصود اينست كه قرآن درمان است براى مردم ، در آن نشانه‌ها است ، زيرا هر كه در احوال زنبور عسل انديشه و وضع پيدايشش را به خوبى بداند خدا آموزگار او است كه توانا و مختار و حكيم و دانا و موصوف به همه صفات كمال است و هيچ كاستى ندارد ، و دلالت دارد كه عسل حلال است بلكه شمع هم زيرا كمتر از عسل جداست و هم بر جواز مگس دارى براى عسل تا آنجا كه مانع شرعى نباشد و هم بر جواز درمان خواستن از آن تنها و با ديگر داروها و بر اينكه خدا درمان را بوسيله دارو دهد و اگر چه بىآن ميتواند چون حكمت در اينست و بر جواز طلب علم پزشكى بلكه علم كلام و انديشه در كارها و كردارها و استدلال بدانها ببودن واجب الوجود و صفاتش و بر حسن و قبح عقلى و جز آن كه يكى از افاضل گفته و در برخى جاى گفتگوئيست .\r\n\r\nاخبار باب\r\n1 - در مجمع البيان ( 3 / 6 ) بنقل از عياشى كه مردى بامير المؤمنين عليه السّلام گفت : دلم درد دارد ، فرمود : زن دارى ؟ گفت : آرى فرمود : چيزى از مالش با رضايش بخشش گير و با آن عسل بخر و بر آن آب باران بريز و آن را بنوش كه من شنيدم خداى سبحانه در قرآنش ميفرمايد « و فرو فرستاديم از آسمان آب با بركت » و هم فرمود « برآيد از شكمشان نوشابه رنگارنگ كه در آن درمان است براى مردم » و هم فرموده « و اگر زنهاتان به رضايت دل از آن چيزى بشما\r\n\r\n","description":"","footnote":"","page_name":" 98 ","page_number":100},
  {"content":"\r\n\r\nدادند بخوريدش خوش و گوارا » و چون بركت و درمان و خوشى و گوارائى گرد آيند درمان يا بى .\r\n2 - در مكارم : از امام ششم عليه السّلام كه رسول خدا صلى اللَّه عليه و آله از عسل خوشش مىآمد و ميفرمود : بر شما است درمان‌جوئى از عسل و از قرآن ، و از ابى الحسن عليه السّلام كه هر كه منى او بگردد شير تازه و عسل برايش خوب است و از امام ششم عليه السّلام كه مردم به چيزى درمان نكنند مانند يك انگشت از عسل .\r\nو از فردوس : كه رسول خدا صلى اللَّه عليه و آله فرمود : هر كس ماهى يك بار عسل بنوشد به قصد اينكه خدا در قرآنش درمان ياد كرده از 77 درد عافيت يابد ، و از او است عليه السّلام كه هر كه حافظه خواهد بايد عسل بخورد ، و فرمود : چه خوب نوشابه ايست عسل كه دل را نگهدارد و سردى سينه را ببرد .\r\nو از فردوس : بسندى تا رسول خدا صلى اللَّه عليه و آله كه پنج چيز فراموشى را ببرند ، و حافظه را بفزايند و بلغم را بزدايند : مسواك ، روزه ، خواندن قرآن ، و عسل و كندر ( 188 ) .\r\n3 - در عيون ( 2 / 35 ) بسندش تا رسول خدا صلى اللَّه عليه و آله كه اگر چيزى درمان دارد تيغ حجام است يا نوشى از عسل و به همين اسناد از رسول خدا صلى اللَّه عليه و آله كه شربت عسل را از هر كه بشما دهد رد نكنيد ، و از امير المؤمنين عليه السّلام كه سه چيز حافظه فزايند و بلغم زدايند : خواندن قرآن ، خوردن عسل و كندر ، به همين سند فرمود بوى خوش نشاط دارد و عسل نشاط دارد ، و سوارى و ديدار سبزه هم نشاط دارند ، در صحيفه رضا مانند همه اينها آمده ( 11 ) .\r\nبيان : نشره بمعنى راننده اندوه و غم است كه پندارند از پريانست ، در نهايه است كه از نشره پرسش شد و فرمود : كار شيطانست ، نشره با ضمه يك نوع دعا و درمانست براى جن زده آن را نشره خوانند چون دردى كه در او خليده پراكنده كند ، و بر اندازد .\r\n4 - در خصال ( 2 / 623 ) بسندش تا امير المؤمنين عليه السّلام يك انگشت عسل\r\n\r\n","description":"","footnote":"","page_name":" 99 ","page_number":101},
  {"content":"\r\n\r\nدرمان هر درد است خدا فرموده : « بر آيد از شكمشان نوشابه‌اى رنگارنگ در آن درمانست براى مردمان » آن بهمراه خواندن قرآنست .\r\nدر محاسن : بسندش مانندش آمده و در پايانش گفته : جويدن كندر بلغم را ببرد ( در همان مضمون حديث 4 را آورده ) .\r\nدر مكارم : مانندش آمده و از محاسن : بسندى تا على عليه السّلام كه عسل درمانست . و از همان : از ابى الحسن عليه السّلام كه عسل درمانست به شرط اينكه آن را تازه و از شمع آن برگيرى ( 449 ) .\r\n5 - 6 - 7 - ( بدين مضمونند كه درمانى چون عسل نيست ) ( . . ) 8 - و از همان : بسندش تا امام ششم عليه السّلام كه رسول خدا صلى اللَّه عليه و آله عسل را خوش داشت و عسلى كه برايش مىآوردند مىخورد تا يكى از آنان ( همسرانش ) گفت : من بوى بد از تو دريابم و آن را وانهاد ( . . ) گويم : اين داستان با تفصيل در ابواب احوال پيغمبر ما گذشت ، و از چند راه روايت كرديم آنچه از عايشه رسيده كه گفت : رسول خدا صلى اللَّه عليه و آله نزد زينب بنت جحش درنگ ميكرد و عسل مينوشيد و من با حفصه تبانى كرديم كه چون پيغمبر صلى اللَّه عليه و آله در برمان آيد بگوئيم از تو بوى بد مغافير شنويم ، و بر يكى از آنها در آمد و همين را گفت : فرمود : بلكه نزد زينب عسلى نوشيدم و عسل را بر خود حرام كرد يا زينب را و سوره تحريم فرو آمد و نزد آنها برگشت و آنها را واننهاد .\r\n9 - در محاسن ( . . ) بسندش از امام ششم عليه السّلام كه هميشه رسول خدا صلى اللَّه عليه و آله و سلم از عسل خوشش مىآمد و مىخورد .\r\n10 - در كافى ( 6 / 332 ) بسندش آن را آورده و بدنبالش افزوده و ميفرمود :\r\nچند آيه قرآن و جويدن كندر بلغم را آب كنند ( و در دو حديث آورده كه خوردن عسل درمان و حكمت است ) .\r\n\r\n","description":"","footnote":"","page_name":" 100 ","page_number":102},
  {"content":"\r\n\r\n11 - در محاسن ( 500 ) بسندش از يك يارى كه زنى نخ رشته‌اى نزدم آورد كه آن را به مكه ببر تا پيراهن خانه كعبه را با آن بدوزند ، و بد داشتم آن را بدربانان خانه كعبه كه آنها را ميشناختم بدهم و در مدينه نزد ابى جعفر عليه السّلام شرفياب شدم و گفتمش قربانت ، زنى رشته‌اى به من داده و آنچه گفته بود حكايت كردم و گفتم : بد دارم آن را بدربانان دهم فرمود : با آن عسل و زعفران بخر و با تربت امام حسين عليه السّلام با آب باران خمير كن و عسل و زعفران را در آن بريز و بر شيعه‌ها پخش كن تا بيمارانش را بدان درمان كنند .\r\nدر مكارم : مانندش آمده ( 189 ) .\r\n12 - در فقه الرضا : عالم فرموده : عسل را باشيد با سياهدانه ، فرمود : عسل در ظاهر قرآن درمانست كه خدا عزّ و جلّ فرموده ، و فرموده : در عسل درمان هر درد است ، هر كس ناشتا انگشتى عسل بخورد بلغم را ببرد و صفراء را بشكند و خلط سوداء را بزدايد و ذهن را پاك كند و حافظه را خوب كند اگر با كندر نر باشد .\r\n13 - عياشى ( 2 / 263 ) بسندش از امام ششم عليه السّلام كه در يك انگشت عسل درمانست خدا تعالى فرموده رنگارنگ است و در آن درمان است براى مردم .\r\nگويم : من در باب غرائب تأويل از ائمه تأويلى براى اين آيه آوردم در كتاب الامامه .\r\n14 - در مكارم : از امير المؤمنين عليه السّلام كه عسل درمان هر درد است و دردى ندارد ، بلغم را بكاهد و دل را روشن كند ، و از رسول خدا است كه خدا عزّ و جل در عسل بركت نهاده و درمان از همه دردها و 70 پيغمبر بدان بركت دادند .\r\n15 - در كتاب الامامه و التبصره : بسندى تا رسول خدا صلى اللَّه عليه و آله كه عسل درمانست ، باد و تب را براند .\r\nدر حيات الحيوان : بدان كه خدا تعالى در زنبور عسل زهر و انگبين را فراهم آورده كه دليل كمال توانائى او است ، انگبين را با شمع در آميخته چون كردار\r\n\r\n","description":"","footnote":"","page_name":" 101 ","page_number":103},
  {"content":"\r\n\r\nمؤمن كه آميخته با بيم و اميد است ، در انگبين درمانست و شيرينى و نرمى و مؤمن همچنين است خدا تعالى فرموده « نرم گردد بشره و دلشان بسوى ياد خدا .\r\n( ) 22 - الزمر » و از جوان همان برآيد كه از برنا و پير و اينست حال ميانه رو و پيشتاز ، و خدايش فرمان داده حلال خورد تا لعابش درمان گردد ، هر مگس در آتش است جز زنبور عسل ، داروى خدا كه انگبين است شيرينست و داروى پزشكان تلخ ، از درختان خورد و جز شيرينى نياورد ، و هر گونه خوراك و هر زمين آن را دگرگون نسازد ، سرزمين پاكيزه بفرمان پروردگارش بروياند ، و اينكه خدا فرموده « در آن درمانست براى مردم » نبايد براى همه باشد و براى هر درد ، زيرا نكره در سياق نفى نيست همين است كه مانند داروهاى ديگر درمانى است و گهگاهى اثر دارد ، و از ابن عمر است كه هر دردى داشت با عسل درمان ميكرد تا آنجا كه آن را بدمل و زخم ميماليد و اين آيه را ميخواند و از اين برآيد كه آن را حمل بر عموم كرده ، ابن ماجه و حاكم از ابن مسعود آوردند كه پيغمبر صلى اللَّه عليه و آله فرمود : كه عسل درمان هر درد است و قرآن درمان هر چه در دل است ، بچسبيد به دو درمان كه قرآن و عسلند ، نقاش از ابى حمزه آورده كه با عسل سرمه ميكشيد و از هر دردى بدان درمان ميكرد ، و از عون بن مالك روايت است كه بيمار شد و گفت آبم آريد كه خدا تعالى فرموده : و فرو فرستاديم از آسمان آبى با بركت وانگه گفت انگبينم آريد و اين آيه خواند وانگه گفت زيتم آريد كه از درخت مباركى است و همه را آميخت و نوشيد و درمان شد ، و بخارى ( و ديگران ) آوردند كه مردى نزد پيغمبر صلى اللَّه عليه و آله آمد و گفت : برادرم شكم‌روه گرفته ، فرمود :\r\nبه او انگبين بدهيد ، وانگه آمد و گفت : جز اين نشد كه بر دردش افزود و تا سه بارش فرمود : عسلش بنوشان و در بار چهارم هم فرمود : انگبينش بنوشان گفت به دو نوشاندم و جز شكم‌روه نيفزود ، فرمود : خدا راست گفته و شكم برادرت دروغگو است به او باز انگبين بده و به او نوشاند و خوب شد .\r\nگويم : در فتح البارى ابن حجر در شرح خبر گفته : خطابى و جز او گويند\r\n\r\n","description":"","footnote":"","page_name":" 102 ","page_number":104},
  {"content":"\r\n\r\nمردم حجاز واژه كذب را بجاى واژه خطا آرند گويند گوشت دروغ گفت يعنى درست نشنيد و مقصود از دروغگوئى شكم ناشايستى پذيرش درمان و لغزش از آنست ، يك ملحدى اعتراض كرده كه عسل مسهل است و چگونه نسخه شود براى شكمروه ، پاسخش اينست كه اين از نادانى است چنانچه خدا فرموده « بلكه دروغ شمردند آنچه را دانشش را فرا ندارند - 39 - يونس » زيرا پزشكان همه گويند يك بيمارى باختلاف سن و عادت و زمان و خوراك معمولى و تدبير و نيروى طبع بيمار دارويش اختلاف يابد ، و اسهال چند علت دارد چون هيضه كه از تخمه باشد ، و اتفاق دارند كه بايد طبيعت را آزاد گزارد تا كار خود را بكند و اگر نياز به مسهل شود تا توانى در بيمار است به كار رود ، و گويا شكمروه اين مرد از تخمه بوده و پيغمبر برايش انگبين فرموده تا فضولات كنار معده و روده را دفع كند چون انگبين برنده است و فضولاتى كه بمعده نشسته و چسبيده و جلوگير از جاگير شدن غذا در آنست دفع كند و معده ريشه‌ها دارد چون ريشه‌هاى پارچه مخمل و اگر اخلاط چسبنده بدانها بند شود تباهش كند و خوراكى كه هم بدان رسد تباه سازند و درمانش همانست كه اين اخلاط را از جا كند و مانند عسل داروئى نباشد ، بويژه با آب جوش و باريكم به رسيدن در معده تباه شود ، زيرا دارو بايد به اندازه درد باشد ، اگر كم باشد دفع نكند و اگر بيش باشد در بار نخست نيرو را سست كند و بيمارى ديگرى آرد ، و گويا باريكم اندازه‌اى نوشيده كه درد براندازد نبوده و فرموده دوباره بنوشد و چون چند بار نوشيده ، بس شده و بفرمان خدا خوب شده ، و اينكه فرمود :\r\nشكم دروغگو است اشاره است باينكه اين دارو خوبست و ماندن بيمارى براى كاستى دارو نيست بلكه براى فزونى ماده فاسد است ، وانگهش بباز نوشيدن عسل فرمان داد تا ماده را پايان دهد و چنين بود و بفرمان خدا بهبود يافت .\r\nخطابى گفته : طب دو نوع است ، طب يونان كه بقياس است و طب عرب و هند كه از تجربه است ، و بيشتر نسخه‌هاى پيغمبر براى بيماران بروش طب عرب است .\r\nو برخى را از وحى آموخته ، مؤلف كتاب المائة في الطب . گفته : يك بار انگبين\r\n\r\n","description":"","footnote":"","page_name":" 103 ","page_number":105},
  {"content":"\r\n\r\nبه زودى در رگها رود و غذا را با خود برد و بول را گشايد و قبض آرد و بار ديگر در خود معده بماند و آن را بگزد تا خوراك را دفع كند و اسهال آرد و انكار نسخه دادن آن به اسهالى قصوريست از منكر ، و ديگرى گفته : طب پيغمبر درمانى است بيقين چون از وحى است و طب جز او بيشتر از حدس و تجربه است ، و بسا كه طب پيغمبر براى برخى كه به كار زنند نتيجه ندهد براى وجود مانعى از تاثير چون سستى عقيده و ناپذيرائى ، و نمونه روشنترش خود قرآن است كه درمان بيمارى دلها است و با اين وضع براى برخى درمان نباشد براى قصور عقيده و پذيرش بلكه براى منافق پليدى بر پليدى افزايد و مرض روى مرض آرد ، طب پيغمبر مناسب نباشد جز تنهاى پاك را چنانچه طب قرآن اثر نكند جز در دلهاى پاك و اللَّه اعلم .\r\nابن جوزى در باره اينكه پيغمبر عسل را نسخه شكمروه داده چهار قول آورده :\r\n1 - عموم آيه كه عسل درمانست و پيغمبر بدان اشاره كرد كه فرمود : صدق اللَّه يعنى در اينكه فرموده شفاء مردم است و چون از اين حكمتش آگهى داد پذيرفت و شفا يافت بفرمان خدا .\r\n2 - نسخه بنا بر عادت عرب بوده كه عسل را درمان هر درد مىآوردند .\r\n3 - بيمارى كه اين نسخه به دو داده شده دچار هيضه بوده چنانچه بيانش گذشت .\r\n4 - دستور آن حضرت عسل پخته بوده كه بلغم را بندد و او بار يكم نپخته نوشيده و اثر نكرده پايان - قول دوم و چهارم سستند ، و در سخن خطابى احتمال ديگر آيد و آن اينست كه درمان براى شخص نامبرده ببركت نسخه پيغمبر و بركت دعاء او بود و خاص او است نه هر كس و اين هم سست است و مؤيد يكم خبر ابن مسعود است كه بچسبد به درمان با عسل و قرآن و هم روايت از علي عليه السّلام كه هر كدام شما دردى گرفت از صداق زنش درهمى بخشش گيرد و با آن انگبين خرد و آب باران برگيرد و فراهم سازد گوارا ، خوشمزه ، درمان و مبارك كه ابن أبى حاتم آن را در تفسير خود آورده با سند حسن پايان .\r\n\r\n","description":"","footnote":"","page_name":" 104 ","page_number":106},
  {"content":"\r\n\r\nيك پزشكى گفته : عسل گرم و خشك است در درجه 2 تيرگى ديده را برد و معده را نيرو دهد و اشتهاء آورد و شكم را گشايد و با سرفه سازگار است و بهترش آنست كه خوب شيرين است و سفيد و بهاريست و بقولى بهترش سرخ گون آنست .\r\n\r\nباب سوم در شكر و انواعش و فوائدش\r\n1 - در محاسن ( 501 ) بسندش از امام رضا كه شكر طبرزد بلغم را يكباره مىخورد .\r\nبيان : در قاموس گفته سكّر با ضمه و تشديد كاف معرب شكر است و بمعنى رطب خوب و انگورى كه آفت بيند و دانه‌هايش بريزد ، در مصباح گفته : شكر نخست از طبرزد ساخته شده و از اين رو گويند شكر طبرزدى ، يكى گفته معنى طبرزد تبر زده است كه گويا با تبر از اطرافش تراشيده مىشود و وصف شكر باشد ، و يكى گفته طبرزد شكر ابلوج است و در بحر الجواهر گفته : ابلوج شكر سفيد است ، ابن بيطار گفته ، طبرزد معرّب است يعنى سخت است و سست و نرم ندارد ، گفته : ابلج آن سختى است كه ساختنى نيست پايان .\r\nمن گويم : از برخى سخنانشان برآيد كه طبرزد گياه شناخته ايست و از بيشتر برآيد كه بمعنى قند است بغدادى در جامعش گفته : شكر گرم است در آغاز درجه 2 و تر است در درجه 1 و بسا چند بار تصفيه شود و از آن رشته‌ها سازند و صافتر و شفافتر و پاكترش را نبات گويند و فرود آن را كه زبر و دندانه دار و پاك و تيره است ابلوج گويند ، و فرود آن كه از شيره است قلم خوانند زيرا چون انگشتان دراز برآيد ( شاخ نبات ) نبات كمتر گرم است و پس از آن ابلوج است وانگه قلم و پس از آن شيره پخته ، لطيفتر نبات است وانگه ابلوج وانگه قلمى كم سفيدى ، و ابلوج سفت آن را طبرزد نامند .\r\n\r\n","description":"","footnote":"","page_name":" 105 ","page_number":107},
  {"content":"\r\n\r\n2 - در دعائم : از جعفر بن محمّد عليه السّلام كه شكر صدقه ميداد در اين باره از او پرسيدند فرمود : هيچ خوراكى را بيشتر از آن دوست ندارم و ميخواهم دوستر چيزى را در راه خدا بدهم ( 2 / 111 ) .\r\n3 - در كافى ( 6 / 333 ) بسندش كه مردى به امام ششم از وباء شكوه كرد ، فرمودش كجائى از طيب مبارك ؟ گويد : گفتم : طيب مبارك چيست ؟ فرمود همين شيرينى سليمانى شماها ، و فرمود : عليه السّلام نخست كس كه شكر ساخت و برگرفت سليمان بن داود بود عليه السّلام ، در كافى : بسندش ( نزديك مضمون شماره 3 را آورده ) .\r\nدر مكارم بىسند مانندش آمده ( 191 ) .\r\n4 - در محاسن ( 500 ) بسندش از امام ششم عليه السّلام كه اگر پنير همه‌اش ضرر دارد و هيچ سودى ندارد شكر همه سودى دارد و ضرر ندارد .\r\n5 - و از همان : ( . . ) بسندش تا امام ششم عليه السّلام كه چيزى را دوستتر از شكر ندارم .\r\nدر مكارم مانندش آمده .\r\n6 - در محاسن ( . . ) بسندش از معتب كه چون امام ششم عليه السّلام شام خورد ، به من فرمود : برو در انبار و دو شاخه شكر برايم بياور و آنها را برايش آوردم . بيان : در كافى ( . . ) بسند عدّه پس از دو شاخه شكر گفته : گفتم : قربانت در آنجا چيزى نيست فرمود : واى بر تو انجام بده و من درآمدم و دو شاخه شكر يافتم و آنها را برايش آوردم .\r\nمن گويم : شايد بمعجزه آن حضرت يافت شدند و بسا بودند و معتب نميدانسته و دلالت دارد كه شكر در آن روز باندازه‌اى ساخته ميشده مانند نقل و شكر بادام در روزگار ما .\r\n7 - در محاسن ( 501 ) بسندش از موسى بن بكر كه امام هفتم عليه السّلام بسيار ميشد كه هنگام خواب شكر مىخورد .\r\n8 - و از همان ( . . ) بسندش از يحيى بن بشير نبّال كه امام ششم عليه السّلام بپدرم\r\n\r\n","description":"","footnote":"","page_name":" 106 ","page_number":108},
  {"content":"\r\n\r\nفرمود : اى بشير ، بيمارانتان را با چه درمان ميكنيد ؟ گفتم : با اين داروهاى تلخ ، فرمود : نه چون يكى از شماها بيمار شد شكر سفيد بگير و بكوب و آب سرد بر آن بريز و بوى بنوشان زيرا آنكه درمان را در داروى تلخ نهاده توانا است كه در شيرين بنهدش .\r\n9 - در فقه الرضا : فرمود : شكر براى همه چيز خوبست و هيچ زيانى ندارد .\r\n10 - در طب ( 66 ) بسندش از زراره كه امام پنجم به من فرمود : واى بر تو اى زراره چه اندازه مردم از فضيلت شكر طبرزد بيخبرند كه براى 70 درد خوبست و بلغم را يكباره بخورد و ريشه كن كند .\r\n11 - در مكارم : از امام صادق عليه السّلام كه يكى به آن حضرت از دردى شكوه كرد ، فرمود : چون در بسترت روى دو دانه شكر بخور ، گويد : خوردم و خوب شدم ، و از على بن يقطين است كه شنيدم ابو الحسن عليه السّلام ميفرمود : هر كس هنگام خوابيدن دو دانه شكر برگيرد درمان هر درد باشد جز مرگ ، و از آن حضرت كه اگر مردى هزار درهم دارد و با آن شكر بخرد اسرافكار نباشد ، و از آن حضرت عليه السّلام كه تبدار به وزن ده درهم ( در حدود 6 مثقال ) شكر را با آب سرد ناشتا بنوشد ( . . ) 12 - در كافى ( . . ) بسندش از يكى اصحاب ما كه به امام ششم از دردى شكوه كردم ، فرمود چون ببسترت درآئى دو دانه شكر بخور و خوردم و خوب شدم و بيك پزشكى كه از همه همشهريانش استادتر بود گزارش دادم ، گفت : امام از كجا اين را دانسته اين از اسرار دانشمندان ما است ، هلا كه او كتابها دارد و اين را در يكى از كتابهاش دريافته .\r\n\r\n","description":"","footnote":"","page_name":" 107 ","page_number":109},
  {"content":"\r\n\r\n\r\nباب چهارم سركه\r\n1 - در محاسن ( 485 ) بسندش از امام ششم عليه السّلام كه سركه خرد را محكم كند ، و از همان بسند ديگر مانندش آمده .\r\n2 - و از همان ( . . ) بسندش از امام ششم عليه السّلام كه البته ما به سركه آغاز كنيم در بر خود چونان كه شما بنمك در بر خودتان و راستى كه سركه البته خرد را محكم كند .\r\n3 - و از همان ( 486 ) بسندش تا رسول خدا صلى اللَّه عليه و آله كه چه خوب نانخورشى است سركه ندار نشود خانه‌اى كه در آن سركه است .\r\n4 - و از همان : كه رسول خدا صلى اللَّه عليه و آله نزد ام سلمه رفت و چند تيكه نانش آورد فرمود : نزد شما نانخورشى نيست ؟ گفت : يا رسول اللَّه جز سركه نيست فرمود :\r\nخوب نانخورشى است سركه ، ندار نيست خانه‌اى كه در آن سركه است .\r\nدر مكارم بىسند مانندش آمده ( 217 ) .\r\n5 - در محاسن ( . . ) بسندش از جابر بن عبد اللّه كه نانخورش كنيد سركه را خوب نانخورشى است سركه .\r\n6 - و از همان : از جابر كه رسول خدا صلى اللَّه عليه و آله نزدم آمد و نان و سركه نزديكش آوردم ، فرمود : بخور و فرمود : خوب نانخورشى است سركه .\r\nبيان : إدام هر آنچه با نان خورند و از اين معنا است حديث « سرور نانخورش در دنيا و ديگر سرا گوشت است و برخى فقهاء گوشت را نانخورش ندانسته و ميگويد اگر قسم خورد كه نانخورش نخورد و گوشت خورد قسم شكسته نشده .\r\n( سه حديث ديگر از محاسن نزديك بمضمون حديثهاى گذشته آورده ) .\r\n10 - و از همان ( 487 ) بسندش تا امام ششم عليه السّلام كه : سركه دل را روشن كند .\r\n\r\n","description":"","footnote":"","page_name":" 108 ","page_number":110},
  {"content":"\r\n\r\n11 - و از همان ( . . ) بسندش تا اينكه نزد امام ششم عليه السّلام نام سركه بردند فرمود : جانوران شكم را مىكند و دهان را محكم مىكند .\r\nبيان : گويا منظور از محكم كردن دهان محكم كردن دهان محكم كردن بن دندانها است چنانچه آيد .\r\n12 - در محاسن ( . . ) بسندش از امام ششم عليه السّلام كه سركهء مى بن دندانها را سخت كند ، جانوران شكم را بكشد و خرد را محكم سازد ، در روايت ديگر هم آمده .\r\n13 - و از همان ( . . ) بسندش از سفيان بن سمط كه امام ششم عليه السّلام فرمود :\r\nسركه مى را بچسب و در آن فرو شو كه در درونت جانورى نماند جز كه آن را بكشد .\r\nبيان : فرو شدن كنايه از پر نوشيدن و يا فرو بردن لقمه است در آن .\r\n14 - در محاسن ( . . ) بسندش تا رسول خدا صلى اللَّه عليه و آله كه خدا و فرشتهاش رحمت فرستند بر خوانى كه در آن سركه و نمك است .\r\n15 - در محاسن ( . . ) كه مردى در خراسان نزد امام رضا عليه السّلام بود و خوانى گستردند كه در آن سركه و نمك بود و آن حضرت آغاز به سركه كرد و آن مرد گفت : قربانت بما فرموديد بنمك آغاز كنيم ، فرمود : اين مانند اين است يعنى سركه و سركه ذهن را باز كند و خرد را فزايد .\r\n16 - در سرائر : از امام هفتم عليه السّلام كه فرشته‌اى در آسمان فرياد كند بار خدايا بركت ده به سركه‌سازان و سركه نوشان ، سركه چون مرد خوبيست كه براى خاندان درخواست بركت كند گفتم : قربانت خلّالان و متخلّلان كيانند ؟ فرمود خلالان سركه‌دارانند و متخلّلان آنان كه خلال كنند ، خلال را جبرئيل با سوگند و گواه فرو آورده .\r\nبيان : يعنى استحباب و ابزار خلال را جبرائيل فرو آورده ( 476 ) .\r\n17 - در مكارم : از امام صادق عليه السّلام سركه را باش كه نماند در درونت\r\n\r\n","description":"","footnote":"","page_name":" 109 ","page_number":111},
  {"content":"\r\n\r\nجانورى جز كه آن را بكشد ، فرمود : چه خوب نانخورشى است سركه ، بار خدايا بركت ده به سركه كه نانخورش پيمبرانست فرمود : ما آغاز كنيم به سركه چنانچه شما بنمك زيرا سركه خرد را محكم كند ، ( 217 ) .\r\nبيان : گذشت كه منظور از سركهء مى سركه انگور است ، و معانى ديگرش در باب درمانهاى دردهاى اجزاء چهره گذشتند .\r\n18 - در دعوات راوندى : پيغمبر صلى اللَّه عليه و آله فرمود : خدا و فرشته‌هايش رحمت فرستند بر سفره‌اى كه بر آن نمك است و سركه ، و از بزيع بن عمرو بن بزيع است كه وارد شدم بر ابى جعفر عليه السّلام و او سركه و زيت مىخورد كاسه‌اى كه سياه بود و ميانش نوشته بود   قُلْ هُوَ اللَّهُ أَحَدٌ   فرمود : اى بزيع نزديك آى نزديك شدم و بهمراهش خوردم سپس سه جرعه آبش را كه دانه نداشت نوشيد و بمنش داد و مانده‌اش را نوشيدم ، امام صادق عليه السّلام فرمود : سركه و زيت از خوراك مرسلانست ، فرمود : چه خوب نانخورشى است سركه صفراء را بشكند و دل را زنده كند و لثه را محكم و جانوران شكم را بكشد و فرمود : نانخورش كردن سركه شهوت زنا را ببرد .\r\n19 - در كتاب غايات : از امام ششم عليه السّلام كه دوستتر نانخورش براى رسول خدا صلى اللَّه عليه و آله سركه بود و دوستتر سبزى باديان و شويت .\r\n20 - در دعائم : از پيغمبر صلى اللَّه عليه و آله كه خوب نانخورشى است سركه ، خوب نانخورشى است زيت كه بوى خوش پيغمبرانست و نانخورش آنان ، مبارك است و بىنانخورش نيست خانه‌اى كه سركه دارد ، و از جعفر بن محمّد عليه السّلام كه سركه صفرا را آرام كند ، و دلها را زنده دارد ، و از او است عليه السّلام كه براى يكى از يارانش سركه و زيت و گوشت سرد پيشداشت و با او خورد و گوشت را مىكند و در سركه و زيت فرو ميكرد و مىخورد ، آن مرد گفت : قربانت خورش گوشت نيست ، فرمود : اين خوراك ما و خوراك پيغمبرانست .\r\n\r\n","description":"","footnote":"","page_name":" 110 ","page_number":112},
  {"content":"\r\n\r\nدر مكارم : از امام صادق است كه خوب نانخورشى است سركه صفراء كشد و دل زنده كند از انس است كه رسول خدا صلى اللَّه عليه و آله فرمود هر كه سركه مىخورد فرشته‌اى بر سرش ايستد و برايش آمرزشخواهد تا فارغ شود .\r\n21 - در قرب الاسناد : بسندش از على بن جعفر كه از برادرش امام هفتم عليه السّلام پرسيدم از خوردن سير و پياز با سركه فرمود باكى ندارد ( 154 ) .\r\n22 - در خصال ( 636 ) بسندش تا امير المؤمنين عليه السّلام كه خوب نانخورشى است سركه صفراء كشد و دل زنده كند .\r\nدر محاسن : مانندش آمده ( 486 ) .\r\n23 - در عيون ( 2 / 34 ) بسندش تا رسول خدا صلى اللَّه عليه و آله كه خوب نانخورشى است سركه و ندار نيستند خاندانى كه سركه دارند ، و فرمود سركه انگور بخوريد كه كرمهاى شكم را بكشد ، در صحيفه رضا مانند خبر يكم آمده .\r\n24 - در محاسن ( 441 ) بسندش از جابر بن عبد اللَّه كه جمعى بر او وارد شدند و تيكه‌هاى نان و سركه براشان آورد و گفت : شنيدم رسول خدا صلى اللَّه عليه و آله ميفرمود چه خوب نانخورشى است سركه .\r\n25 - و از همان ( . . ) بسندش تا رسول خدا صلى اللَّه عليه و آله كه خوب نانخورشى است سركه و در مسرف بودن مرد همين بس كه آنچه برش آرند نخواهد .\r\n\r\nباب پنجم مرى و كامخ آبكامه و ماهى آبه\r\n1 - در كافى ( 6 / 330 ) بسندش از امام ششم عليه السّلام كه يوسف عليه السّلام در زندان بپروردگارش عز و جل شكوه كرد از خوردن نان خالى و از او خواست يك نانخورشى كه با نانش بخورد و تيكه نانهاى خشك فراوانى داشت و خدايش فرمود : نان را برگيرد و در لامجينى ( ظرفى ) نهد و آب و نمك بر آن ريزد تا مرىّ شود و از آن نانخورش كند .\r\n\r\n","description":"","footnote":"","page_name":" 111 ","page_number":113},
  {"content":"\r\n\r\nدر مكارم ( 217 ) مانندش آمده . .\r\nبيان : مرىّ را در قاموس گفته : بر وزن درى است و نانخورشى است چون كامخ و در صحاح گفته : گويا منسوبست به مرارة و عامه آن را مخفف كردند .\r\nمن گويم : همانست كه در پارسى آبكامه گويند . بغدادى گفته : واژه نبطى است و بقولى عربى است و از مراره گرفته شده و بقولى اصلش ممرى بوده و بيك ميم استعمال شده گرم است و خشك و خشكى آن بيش از گرمى آنست در حدود پايان درجه دوم است مسهل است و هضم كن و اشتهاء آورد گرفتگى خوراك را بويژه چربى را ميبرد و سفت آنها را لطيف مىكند ، تشنه كن و گرم كن كبد و معده است و آنها را خشك كند ، و مرى نبطى را از جو سازند ، آن را نان كنند و در تنور نهند تا بو داده شود و فودنج و نمك و رازيانه بر آن افزايند و برابر خورشيدش نهند ، و فودنج و نان جو يا گندم برابر باشند و آنها را بكوبند و در لامجين سبز نهند و برابر يكى از آنها نمك و رازيانه بر آن ريزند و برخى شونيز بر آن فزايند و برخى ننهند و بايد نيم يكى از اجزاء ديگر باشد و همه را خمير كنند و 20 روز برابر آفتاب گرم گذارند و هر روز در هم مالند و آب بر آن ريزند و چون سياه و سخت شد با آب حل كنند و صاف كنند و چند روز برابر آفتاب گرم نهند كه تباهى در آن رخ ندهد وانگهش بردارند ، و يك جرعه‌ى كم آن را ناشتا بنوشند كرمها را و مارها را بكشد ، و به چشم آبله زده كشند و آبله در آن بر نيايد و اگر برآمده آن را آب كند .\r\n2 - در تهذيب ( ج 9 ص 116 ) بسندش از عمار بن موسى كه از امام ششم عليه السّلام پرسيدم از ظرفى كه در آن مىبوده مىشود در آن سركه يا آب كامخ يا زيتون نهند فرمود : چون شسته شود باكى ندارد .\r\n3 - و از همان ( 127 ) بسندش از مشرقى كه از ابى الحسن عليه السّلام پرسيدم از خوردن مرى و كامخ كه از گندم و جو ميسازند و ما آن را ميخوريم ، فرمود : آرى حلال است و ما هم آن را ميخوريم .\r\n\r\n","description":"","footnote":"","page_name":" 112 ","page_number":114},
  {"content":"\r\n\r\nتوضيح : در بحر الجواهر گفته : كامخ معرب كامه است و نانخورشى است كه از فودنج و شير و ادويه ساخته شود ، و همه نوع كامخ براى معده بدند و تشنه كن و تباه كن خون ، جوهرى هم آن را معرب دانسته و گفته كمخ تغوط است و نزديك اعرابى نان با كامخ آوردند و آن را نشناخت به او گفتند : اين كامخ است گفت : دانستم مدفوع است از كدام شما است ؟ پايان يكى گفته كامخها نانخورشى است كه از فودنج و شير و ادويه سازند و فوتنج مايه كامخها است كه از آرد جو خيسانده و زير كاه دفن شده تا 40 روز باشد و شيرش را تازه كنند تا ورآيد و آنگه ادويه در آن ريزند مانند انجدان و شبت و كبرا و سبزيهاى ديگر و آن را كامخ دانند .\r\nگويم : از برخى اخبار برآيد كه از ماهى هم ساخته شود چنانچه گذشت و گويا همان صحناة باشد كه در بحر الجواهر گفته صحنا بكسر كه بمد هم خوانده شود نانخورشى است كه از ماهى سازند و صحنات از آن اخص است چنانچه جوهرى گفته و بنقل از مغرب آن را در پارسى ماهى آبه گويند و شامى دارد و مصرى و نانخورشى است كه از ماهيان خورد و سماق و ليمو و ترشيهاى ديگر سازند و مقوى و مبرّد معده است .\r\n\r\nباب ششم نادر در آنچه خوردنش مستحب يا مكروه است و برخى نوادر\r\n1 - در مكارم ( 224 ) از امام صادق عليه السّلام كه : سه چيز ناخورده فربه كنند و سه از خوردن لاغر ، دو تا سود بخشند از هر چه و به چيزى زيانى ندارند و دو بر عكس ، آنها كه نخورده فربه كنند : زيرپوش كتانست و بوى خوش و نوره و آنها كه خورده لاغر كنند گوشت خشكيده و پنير و گل خرما و در حديث ديگر گردو و در حديث ديگر بنتو ، و آن دو كه سود بخشند از هر چه و زيان ندارند به چيزى شكر و انارند .\r\n\r\n","description":"","footnote":"","page_name":" 113 ","page_number":115},
  {"content":"\r\n\r\nگويم : اين خبر از محاسن و كافى مبسوطتر از اين گذشت و آنچه در اينجا افتاده دارد روشن است .\r\n2 - در خصال : در سفارشهاى پيغمبر صلى اللَّه عليه و آله بعلى عليه السّلام است كه اى على ، نه چيز فراموشى آرند ، خوردن سيب ترش ، گشنيز ، پنير ، دمخورده موش ، خواندن نوشته گورها راه رفتن ميان دو زن ، دور انداختن شپش ، حجامت در مهره پشت ، شاشيدن در آب ايستاده ( 423 ) .\r\n3 - در كتاب المسائل : بسندش از على بن جعفر كه از برادرم امام هفتم پرسيدم از مشك و عنبر و عطر ديگر كه در خوراك ريزند ، فرمود : باكى ندارد ( بحار چاپ نو - ج 10 ص 280 ) .\r\n4 - در كافى : بسندش كه رسول خدا نهى كرد از خوردن دمكش مورچه .\r\nبيان : صاحب جامع و جز او گفته : خوردن آنچه مورچه بدم و پا كشد مكروه است - 5 - در مكارم ( 166 ) بسندش از پدر جعفر عاصمى كه با گروهى شيعه به حج رفتم و در مدينه دنبال منزل بوديم كه غلام امام هفتم را بر خورديم و آن حضرت آمد و فرود شد و خوراك آوردند و او با نمك آغاز كرد و فرمود : بخوريد بنام خداى بخشنده مهربان و بار دوم سركه برگرفت و شانه بريانى آوردند و فرمود : بخوريد بنام خداى بخشنده مهربان اين خوراكى است كه پيغمبر صلى اللَّه عليه و آله خوشش ميداشت و آنگه سركه با زيت آوردند و فرمود : بخوريد بنام خداى بخشنده مهربان از اين خوراك فاطمه عليها السّلام خوشش مىآمد ، و آنگه آبگوشت سركه آوردند و فرمود بخوريد اين خوراك را امير المؤمنين عليه السّلام خوش داشت ، و آنگه خوراك گوشت و بادنجان آوردند و فرمود : بخوريد بنام خداى بخشنده مهربان اين خوراك پسند حسن بن على عليه السّلام بود ، و آنگه ماست رو به آوردند و فرمود : بخوريد : حسين بن على عليه السّلام آن را پسنديده : و آنگه دنده‌هاى گوشت سرد آوردند فرمود : بخوريد بنام خداى بخشنده مهربان اين خوراك پسند على بن الحسين عليه السّلام بود ، و آنگه\r\n\r\n","description":"","footnote":"","page_name":" 114 ","page_number":116},
  {"content":"\r\n\r\nجنب مبرّز آوردند و فرمود : بخوريد بنام خداى بخشنده مهربان اين خوراك پسند محمّد بن على عليه السّلام بود آنگه يك بشقاب آوردند كه خاگينه تخم مرغ داشت و فرمود بخوريد بنام خداى بخشنده مهربان اين خوراك پسند پدرم جعفر عليه السّلام بود ، و آنگه حلواء آوردند و فرمود : بخوريد بنام خداى بخشنده مهربان ، اين خوراك پسند من است .\r\nگويم همه اين خبر در باب كليات آداب خوردن بيايد ان شاء اللَّه .\r\nبيان : جنب مبرّز در بيشتر نسخه‌ها بتقديم را بر زاى است ، و گويا كنايه است از فربهى يعنى تيكه‌اى از گوسفند كه از فربهى برآمده بود ، و در نسخه‌اى بر عكس است و گويا از ادويه‌ايست كه گرمند و در ديك غذا ريزند و گويا تصحيف شده باشد و عجّه بمعنى خاگينه است و بهترش آنست كه سفيده تخم در آن نباشد .\r\n( عجّه كوفته ايست كه از برنج و گوشت و نخود سازند ، از المنجد استفاده شود - شرح مترجم ) .\r\n6 - در محاسن ( 457 ) بسندش از امام ششم عليه السّلام در حديثى كه زنى بيشرم برسول خدا صلى اللَّه عليه و آله گفت : از خوراكت به من بده و به او داد گفت : نه به خدا جز از همان كه در دهان دارى بده و رسول خدا صلى اللَّه عليه و آله لقمه را از دهانش در آورد و به او داد و زن آن را خورد ، امام ششم عليه السّلام فرمود : آن زن دردى نديد تا از دنيا رفت .\r\n7 - در كافى ( ج 1 / 323 ) بسندش از على بن جعفر در حديثى دراز كه برخاستم و آب دهان ابى جعفر عليه السّلام را مكيدم يعنى امام جواد عليه السّلام را و آنگه گفتم گواهم كه تو امام منى در نزد خدا و امام رضا عليه السّلام گريست .\r\nبيان : مىشود به اين حديث استدلال كرد و هم بخبر پيش بر جواز مكيدن آب دهان ديگرى و خوردن لقمه‌اى كه از دهان ديگرى درآيد كه خلاف مشهور است و بسا كه اين از خصائص آنان عليهم السّلام است و وجه اختصاص روشن است با اينكه خبر دوم صريح در حكم نيست ولى دليل حرمت هم كوتاه است زيرا دليل عمده اينست\r\n\r\n","description":"","footnote":"","page_name":" 115 ","page_number":117},
  {"content":"\r\n\r\nكه از خبائث است و اعتراض در آن را در پيش دانستى و به ياد آور .\r\n8 - در مجالس صدوق ( 253 ) در مناهى پيغمبر است كه از خوردن دمخورده موش نهى كرده .\r\n9 - در قرب الاسناد ( 59 ) بسندش تا على عليه السّلام كه ميفرمود : از همه خوراكهاى گبران بخوريد جز ذبائح آنها كه اگر هم نام خدا بر آن برند حلال نيست .\r\n\r\nابواب آداب خوردن و آنچه بدان پيوندد\r\n\r\nباب يكم آدميزاد درون تهى است و خوراك بايدش\r\n1 - در محاسن ( 397 ) بسندش از امام پنجم عليه السّلام كه خدا آدميزاده را درون تهى آفريده .\r\n2 - و از همان ( . . ) بسندى از زراره كه از امام پنجم عليه السّلام از تفسير قول خدا عزّ و جلّ « روزى كه زمين جز اين زمين شود 48 - ابراهيم » فرمود زمين بدل بنان پاك شود كه مردم از آن بخورند تا از حساب فارغ شوند ، يكى به آن حضرت گفت مردم آن روز گرفتارند و خورد و توش ندارند فرمود : خدا تعالى آدميزاده را ميان تهى آفريده و خورد و نوش بايدش ، آنان آن روز گرفتارترند يا در دوزخ كه استغاثه كنند و خدا فرمايد : « اگر استغاثه كنند بدادشان رسند با آبى چون مس گداخته كه چهره‌ها را بريان كند چه بد نوشابه ايست - 29 - الكهف » .\r\nبيان : نان پاكيزه يعنى ساخته از مغز گندم ، در نهايه گفته : نقى مخ است و در حديث است كه : مردم روز رستاخيز بر زمينى لخت محشور شوند كه چون گرده نقى است\r\n\r\n","description":"","footnote":"","page_name":" 116 ","page_number":118},
  {"content":"\r\n\r\nكه نان سپيد است و چند بار بيخته شده پايان .\r\nگويم : سخن در تأويل آيه در كتاب معاد گذشت و باز نگوئيم ، مهل مس گداخته است و بقولى ته‌نشين روغن زيت است و بقولى چرك و خون .\r\n3 - در دعائم : روايت شديم كه ابرش كلبى از امام پنجم عليه السّلام تفسير آيه ( تبدل الارض ) را پرسيد ( و پاسخ گذشته را بيان كرده تا فرموده ) خدا عزّ و جلّ ميفرمايد « و فرياد زنند دوزخيان بهشتيها را كه بما برسانيد از آب و از آنچه خدا بشما روزى داده 49 - الاعراف » و آنان در دوزخند و خار تلخ بدبو خورند و آب داغ گل آلود و روز رستاخيز چگونه باشند ؟ راستش آدميزاده ميان تهى آفريده شده و خورد و نوش بايدش .\r\n4 - در محاسن ( 585 ) بسندش از امام ششم عليه السّلام در تفسير قول خدا حكايت از موسى ( پروردگارا راستش من بدان چه فرود آريم از خير نيازمندم - 24 - القصص » فرمود : خواهش خوراك كرد و البته بدان نياز داشت .\r\n5 - در دعائم : مانندش آمده ( 2 / 8 ) .\r\n\r\nباب دوم ستايش خوراك حلال و نكوهش حرام\r\n1 - در خصال ( 330 ) بسندى تا رسول خدا صلى اللَّه عليه و آله نخست چيز كه خدا تبارك و تعالى در آن نافرمانى شد شش چيز بود دوستى دنيا ، دوستى رياست ، دوستى خوراك ، دوستى زنان ، دوستى خواب ، دوستى آسايش .\r\n2 - در معانى الاخبار و خصال ( 216 ) بسندش تا رسول خدا كه چون خوراك چهار صفت دارد البته : كامل است از حلال باشد ، و دست بسيار در آن درآيد ، نام خدا در آغازش برده شود و سپاس او در پايانش .\r\nدر محاسن ( 398 ) بسندش از پيغمبر مانندش آمده .\r\n3 - در فردوس : از پيغمبر صلى اللَّه عليه و آله كه بخوريد از دسترنج خود .\r\n\r\n","description":"","footnote":"","page_name":" 117 ","page_number":119},
  {"content":"\r\n\r\n4 - در كتاب غايات : بسندش از امام ششم عليه السّلام كه خدا پرستيده نشد به چيزى بهتر از پارسائى در شكم و فرج ، بسلمان رضى اللَّه عنه گفتند : كدام كار خير است كه برتر است ، گفت : ايمان به خدا و نان حلال .\r\n5 - در مكارم : از رسول خدا صلى اللَّه عليه و آله پرسش شد چه بيشتر در دوزخ در آورد ؟\r\nفرمود : دو ميان تهى شكم و فرج .\r\n6 - در روضة الواعظين و مكارم : كه رسول خدا صلى اللَّه عليه و آله فرمود : هر كه حلال خورد فرشته‌اى بر سرش ايستد و برايش آمرزشخواهد تا از خوردنش فارغ شود فرمود : چون لقمه حرامى در درون مردى افتد هر فرشته در آسمانها و زمين است او را لعن كند و تا آن لقمه در درون او است خدا به دو نظر نكند ، هر كه لقمه حرامى خورد بخشم خدا گرفتار شود ، اگر توبه كند خدا پذيرد و اگر بىتوبه بميرد دوزخ را سزد ( 172 مكارم ) .\r\n7 - در فردوس : از پيغمبر صلى اللَّه عليه و آله كه هر كه يك لقمه حرام خورد چهل روز نمازش قبول نيست و چهل صباح دعايش اجابت نشود ، هر گوشتى از حرام رويد دوزخ را سزد ، و يك لقمه هم گوشت روياند ، فرمود : هر كه از شر زبان و شكم و فرجش نگهدارى شود بهشت را بايد .\r\n\r\nباب سوم احترام خوراك . ستودن خوراك خوشمزه . خدا در خوراك و پوشاك و مانند آنها حسابى از مؤمن نكشد\r\n\r\nآيات قرآن مجيد\r\n1 - در التكاثر ، 8 - و آنگه البته پرسش شويد در آن روز از نعمت .\r\nتفسير : طبرسى - ره - گفته : مقاتل گويد : مقصود كافران مكه‌اند كه در اين دنيا در خير و بركت بودند و روز رستاخيز از شكر آنچه در آن بودند بازپرسى\r\n\r\n","description":"","footnote":"","page_name":" 118 ","page_number":120},
  {"content":"\r\n\r\nشوند چون شكر پرورنده نعمت را نكردند كه جز او را پرستيدند و برايش شريك گرفتند ، وانگه شكنجه شوند بر ترك شكر و اين قول حسن است كه بازپرسى نشوند از نعمت جز دوزخيان و بيشتر مفسران گفتند : معنا اينست كه البته بازپرسى شويد از نعمت اى گروه مكلفان ؟ قتاده گفته : خدا پرسد هر نعمت دارى را از آنچه به دو نعمت داده ، و بقولى از نعمت خوراك و نوشابه و جز آنها ، از ابن جبير و بقولى نعيم تندرستى و فراغت است . از عكرمه ، و مؤيد آنست آنچه از ابن عباس آمده كه پيغمبر صلى اللَّه عليه و آله فرمود : دو نعمت باشند كه بيشتر مردم در آنها مغبونند : تندرستى و فراغت و بقولى تندرستى و امنيت ، از ابن مسعود و مجاهد و از امام پنجم و ششم عليهما السّلام روايت است ، و بقولى از هر نعمت بازپرسى شود جز آنچه اين حديث جدا كرده كه فرمود : سه چيزند كه بنده از آنها بازپرسى نشود : پارچه‌اى كه عورتش را پوشاند ، تكه نانى كه گرسنگى او را ببرد و خانه‌اى كه از گرما و سرما نگهش دارد ، روايت شده كه يك صحابه پيغمبر صلى اللَّه عليه و آله را با گروهى از يارانش مهمان كرد و نزد او خرما و آب سرد يافتند و خوردند و چون بيرون آمدند فرمود اين از نعمتى است كه بازپرسى دارد ، و عيّاشى در حديث درازى آورده كه ابو حنيفه تفسير اين آيه را از امام ششم عليه السّلام پرسيد ، و آن حضرت فرمود : اى نعمان نعيم به نظر تو چيست ؟ گفت : خوراك و آب سرد فرمود : اگر خدا روز رستاخيز تو را در برابر خود وادارد تا از لقمه خوراك و جرعه نوشيدنى بازپرسى كند البته ايستادنت برابر خدا بدرازا كشد ، گفت : قربانت پس نعيم چيست ؟ فرمود : ما خانواده همان نعيم باشيم كه خدا ما را نعيم بنده‌اش نموده و بوسيلهء ما الفت ميان آنها افتاد پس از دشمنى و جدائى آنها با هم ، بوسيله ما دل آنها را بهم نزديك كرد و آنها را برادر هم نمود پس از اينكه دشمن هم بودند ، و بوسيلهء ما خدا آنها را بمسلمانى رهنمود ، اين نعمتى است كه بريده نشود و خدا از اين نعمت وجود پيغمبر صلى اللَّه عليه و آله و خاندانش عليهم السّلام از آنها بازپرسى كند - پايان -\r\n\r\n","description":"","footnote":"","page_name":" 119 ","page_number":121},
  {"content":"\r\n\r\nگويم : آياتى كه وابسته بدين بابند در باب كليات حلال و حرام با تفسيرشان گذشتند .\r\n\r\nاخبار باب\r\n1 - در دعائم : از جعفر بن محمّد عليه السّلام كه در خوراك اسراف نيست ، و در تفسير قول خدا عزّ و جلّ « وانگه البته بازپرسى شويد آن روز از نعيم » فرمود : خدا كريمتر از اينست كه خوراكى بشما دهد و شما را از آن بازپرسد ولى شما همه مسئوليت داريد از نعمت وجود ما كه آيا آن را شناختيد و حقش را ادا كرديد ؟ و از آن حضرت عليه السّلام پرسيدند از مشك و عنبر و بوى خوش ديگر كه در خوراك نهند فرمود : باكى ندارد ، در كتاب مسائل از امام هفتم مانندش آمده .\r\n2 - در عيون ( 2 / 129 ) بسندش تا امام رضا عليه السّلام كه در دنيا نعمت حقيقى نيست به او گفتند : پس قول خدا تعالى چيست ؟ « وانگه پرسيده شويد البته از نعيم » اين نعيم در دنيا چه باشد ؟ همان آب خنك است ؟ امام رضا عليه السّلام بفرياد بلند فرمود ، چنين تفسيرش كرديد شما و آن را به چند بخش كرديد ، گروهى گفتند .\r\nآب خنك است ، و گروه ديگر خوراك خوشمزه ، گروه سوّم خواب خوش و البته كه پدرم از پدرش امام صادق عليه السّلام به من بازگفته كه بشما بگويم گفته‌هاتان نزد او ياد شدند در تفسير قول خدا عزّ و جلّ (  ثُمَّ لَتُسْئَلُنَّ يَوْمَئِذٍ عَنِ النَّعِيمِ  ) و در خشم شد و فرمود : خدا البته از بنده‌هاش بازخواست نكند از تفضّلى كه به آنها كرده و منتى هم بر آنها ننهد ، منت بر انعام از آفريده‌ها زشت شمرده شود و چگونه بآفريننده بسته شود آنچه در آفريده‌ها نپسندند ولى نعيم دوستى ما خانواده و وابستگى بما است كه خدا بنده‌هايش را پس از توحيد و نبوت از آن باز پرسد زيرا چون بنده اين حق را پرداخت او را به نعمت بهشت كشاند كه زوال ندارد - الخبر - 3 - در محاسن ( 410 ) بسندش تا امام ششم عليه السّلام كه خوراكى خوب بساز و يارانت را بر آن بخوان .\r\n\r\n","description":"","footnote":"","page_name":" 120 ","page_number":122},
  {"content":"\r\n\r\n4 - در كافى ( 6 / 274 ) بسندش از امام ششم عليه السّلام كه خدا عزّ و جلّ هرگز قومى را در حال خوردن عذاب نكند و خدا عزّ و جلّ كريمتر است از اينكه چيزى به آنها روزى كند وانگه تا فارغ نشده‌اند آنها را عذاب كند .\r\n5 - در مكارم : روايت است از عالم كه خدا مؤمن را بر سه چيز بازپرسى نكند خوراك ، جامه تن ، همسر خوب كه به او كمك كند و به دو دينش را نگهدارد ، در خصال ( 80 ) بسندش ( همين مضمون را آورده و در آخرش گفته ) و پارسا و خوددار باشد .\r\nو در محاسن : بسندش مانندش آمده ( 399 ) .\r\n6 - و از همان : ( . . ) بسندش كه امام ششم فرمود : در خوراك اسراف نباشد .\r\nبيان : تفسير مىشود به حال توانگرى و مقصود گرامى داشتن مؤمن باشد نه خود نمائى و شهرت‌طلبى و اغراض بيهوده ديگر .\r\n7 - در محاسن ( . . ) بسندش از امام ششم در تفسير قول خدا «  لَتُسْئَلُنَّ يَوْمَئِذٍ عَنِ النَّعِيمِ  » كه فرمود : خدا كريمتر از اينست كه مؤمن را از خورد و نوشش بازپرسى كند .\r\n8 - و از همان : ( . . ) بسندش از ابى خالد كابلى كه بر امام پنجم عليه السّلام وارد شدم و چاشت خواست و با او خوردم خوراكى كه هرگز لطيف‌تر و خوشمزه‌تر از آن نخورده بودم و چون فارغ شديم فرمود : اى ابا خالد خوراك ما را چگونه ديدى : گفتم : قربانت لطيفتر و خوشمزه‌تر از آن هرگز نديدم ولى به ياد آيه قرآن افتادم كه « البته پرسش شويد آن روز از نعيم » فرمود : نه همانا از روش حقى كه داريد پرسش شويد .\r\n9 - و از همان ( 400 ) بسندش از ابى جعفر كه گروهى نزد امام ششم عليه السّلام بوديم و خوراك خواست كه ما در خوشمزگى و لطافت مانندش را نديده بوديم تا شكم پر كرديم وانگه خرمائى آوردند كه از صفا و زيبائى به روى ما مىخنديد ، مردى گفت البته در فردا از اين نعمت بازپرسى شويد كه نزد زاده رسول از آن\r\n\r\n","description":"","footnote":"","page_name":" 121 ","page_number":123},
  {"content":"\r\n\r\nبرخوردار شديد ، امام ششم عليه السّلام فرمود خدا كريمتر و والاتر است از آنكه بشما بخوراند و گوارا دارد وانگه از شما بازپرسى كند ولى شما بازپرسى ميشويد از آنچه نعمت بوجود محمّد و آل محمّد داريد ، گفته : بسند ديگر هم مانندش آمده .\r\n10 - در محاسن : ( . . ) بسندش از يك يارى گفت كه امام ششم عليه السّلام بماها فرنى و آش ميخوراند وانگه نان وزيت ، يكى گفت : كاش كارت را يك نواخت ميكردى تا معتدل ميشد ، فرمود : تدبير كار ما از خدا است ، چون وسعت دهد وسعت دهيم و چون تنگ گيرد تنگ گيريم .\r\nبيان : در قاموس گفته فرنى با ضمه وسيله نان‌پزيست كه نان كلفت گرد پزند ، يا گردك كه اطرافش بميانه جمع شده در آن پزند ، بريان كنند و با روغن و شير و شكر باشد .\r\n11 - در محاسن ( . . ) بسندش از عبد الأعلى كه با امام ششم عليه السّلام غذا خوردم مرغى بريان با تو دلى . و آش خواست و فرمود : اين مرغ بريان را براى فاطمه هديه آوردند ، سپس فرمود : اى كنيزك خوراك معمولى خودمان را بياور و تريد سركه و زيت آورد .\r\n\r\nباب چهارم در تواضع در خوراك و خوبى ترك تجمل در خوراكها و كم اعتنائى بدانها\r\n\r\nآيات قرآن مجيد\r\n1 - در الاحقاف - 20 - روزى كه سان ديده شوند آنان كه كافرند بر دوزخ كه خوشيهاى خود را در زندگى دنيا برديد و از آن بهره‌جو شديد پس امروز سزاى شما خواريست در برابر آنچه كه تكبر ميورزيديد .\r\n\r\n","description":"","footnote":"","page_name":" 122 ","page_number":124},
  {"content":"\r\n\r\nتفسير : طبرسى - ره - گفته : سان ديده شوند بر دوزخ يعنى روز رستاخيز بدوزخ روند چنان كه گويند فلانى بر شلاق است ، و بقولى يعنى پيش از رفتن بدان آن را بر آنها نمايند تا هراسهايش را بينند و به آنها گفته شود شما خوشيهاى دنيا را بر خوشيهاى بهشت برگزيديد و از آن بهره‌مند شديد ، بقولى مقصود خوراكهاى خوبست كه فرمايد آنها را در شهوات خود به كار زديد و در راه خدا مصرف نكرديد و چون خدا كفار را ببهره‌مندى از خوشيها و لذتهاى دنيا سرزنش كرده پيغمبر صلى اللَّه عليه و آله و امير المؤمنين عليه السّلام زهد و ترك خوراكهاى خوب را برگزيدند و از خوشگذرانى و نعمت بارگى دورى كردند ، روايت است كه عمر بن خطاب گفته : اجازه شرفيابى حضور رسول خدا صلى اللَّه عليه و آله خواستم و نزد او در مشربه امّ ابراهيم رسيدم و خوابيده بود و پاره‌اى از تنش روى خاك بود و زيرش متكائى از ليف خرما بود ، درود گفتم و نشستم و گفتم : يا رسول اللَّه تو پيغمبر خدائى برگزيده و سرور خلق او هستى ، خسرو و قيصر روى تخت طلا و فرش ديبا و حريرند ، رسول خدا صلى اللَّه عليه و آله فرمود : آنان مردمى باشند كه خوشيهاى اين دنيا به زودى بدانها داده شده كه زودگذرند ، و همانا خوشىهاى ما پس افتاده است .\r\nعلى بن ابى طالب عليه السّلام در يك سخنرانيش فرمود : به خدا باندازه‌اى وصله به اين روپوشم زدم كه از وصله دوزش شرم دارم ، يكى به من گفت : چرا بدورش نيندازى ؟ گفتمش گم شو ، بامدادان مردم شب روى را بستايند .\r\nمحمّد بن قيس از امام باقر عليه السّلام روايت كرده كه فرمود : بخداى سوگند به خدا على عليه السّلام مانند بنده‌ها خوراك ميكرد ، و چون بندگان مىنشست ، راستش دو پيراهن ميخريد و بهتر را به غلامش وامينهاد و آن ديگر را خود ميپوشيد ، و چون از انگشتانش بلندتر بود آن را ميبريد و چون از دامنش بلندتر بود ميكاست ، پنج سال پادشاه شد و نه آجرى بر هم نهاد و نه خشتى و نه پول سفيدى بجا نهاد و نه سرخى راستش بمردم نان گندم و گوشت ميخوراند و بخانه‌اش ميرفت و نان جو و زيت و سركه مىخورد و در برابر دو كار نميشد كه هر دو مايه خشنودى خدا باشند جز كه\r\n\r\n","description":"","footnote":"","page_name":" 123 ","page_number":125},
  {"content":"\r\n\r\nسنگين‌تر آنها را بر تن خود برميگزيد ، و البته كه هزار بنده از دسترنجش آزاد كرد كه از آن دستش را خاك آلود و عرق بر چهره آورده بود ، هيچ كس تاب كار او را ندارد ، راستش در شبانه روز هزار ركعت نماز ميخواند ، و راستى مانندتر مردم به او على بن الحسين عليه السّلام بود ، و آنگه : در روايت شهرت دارد كه در بصره به عيادت علاء بن زياد رفت و او بوى گفت يا امير المؤمنين به تو شكوه دارم از برادرم عاصم بن زياد كه خرقه پوشيده و از دنيا گذشته ، فرمود : نزد منش آريد و چون آمد فرمودش اى دشمن خود شيطان پليد تو را ديوانه كرده ، آيا بخانواده و فرزندانت رحم نكنى ، آيا دانى كه خدا طيبات را بر امت حلال كرده و بد دارد كه از آنها برگيرى تو نزد خدا پست‌تر از آنى ، گفت : يا امير المؤمنين تو خود در سختى زندگانى باشى و ناهموارى خوراكت ، فرمود : واى بر تو من چون تو نيستم ، خدا بر رهبران خلق فرض كرده كه همطراز مردم ناتوان و بينوا باشند تا ندارى آنها را بهيجان نياورد پايان - گويم : خطاب در اين آيه با كفار است كه خوشيهاى آنها تنها در اين جهانست و نعمت آخرت را از دست خود ربودند ، و حجت نشود كه مؤمنان لذتهاى دنيا را وانهند و نعمتهايش را چنانچه امير المؤمنين در عهد نامه محمّد بن ابى بكر بمردم مصر نوشت بدانيد اى بنده‌هاى خدا كه پرهيزكاران خير اين دنيا و ديگر سرا را بدست كردند ، با مردم دنيا در دنياشان شريكند و اهل آخرت در زندگى آخرت آنها شريك نيستند ، خدا براشان در دنيا روا كرده آنچه بس آنها است و بىنيازشان كند ، خدا عزّ اسمه فرمايد : « بگو كه حرام كرده زيورى را كه خدا براى بنده‌هاش برآورده و هم روزيهاى خوشمزه را بگو اينها براى آنان كه گرويدند در دنيا باشد و ويژه در روز رستاخيز چنين شرح كنيم آيا ترا براى مردمى كه دانند - 31 - الاعراف » در دنيا بهتر مسكن دارند و بهتر خوراك ، شريك دنيايند با دنياداران و خوردند با آنان از آنچه خوردند و نوشيدند از آنچه نوشيدند بخوشى و پوشيدند از بهتر جامه كه پوشند و زناشوئى كردند از بهتر زناشوئى آنان ، و سوار شدند بر بهتر مركب\r\n\r\n","description":"","footnote":"","page_name":" 124 ","page_number":126},
  {"content":"\r\n\r\nآنان ، بكام دنيا رسيدند با دنيا داران و آنان فردا همسايه‌هاى خدايند و از او در خواست كنند و به آنها دهد آنچه خواهند ، درخواستى از آنان رد نكند ، و بهره‌اى از لذت آنها نكاهد . اى بنده‌هاى خدا بدينست كه شيفته باشد هر كه خرد دارد و برايش راه تقوى پيمايد و لا حول و لا قوة الا باللَّه ، و مانند آن بسيار باشد كه در كتاب ايمان و كفر آوردم ، و اخبار معارض آن دو رسته‌اند .\r\n1 - آنچه در وضع زندگى رسول خدا صلى اللَّه عليه و آله و امير المؤمنين عليه السّلام و برخى ائمه آمده با اينكه معارض وضع برخى ديگر از آنها است حمل شود كه از خصائص پيغمبر و امام است كه تسلط بر همه چيز دارند چنانچه خبر عاصم بن زياد گذشته و جز آن بر آن دلالت دارد .\r\n2 - كه چنين تفسيرى را پذيرا نيست حمل شود بر كسى كه از حرام و شبهه مصرف كند و يا اسر افكار باشد كه مناسب حال او نيست و داند كه او را سر - كش كند و نياز دارد بخوار كردن خويش و تن سائى و خوار كردن بدن ، به زودى تحقيق آن در ابواب مكارم با اخبار وابسته بدان آيد .\r\n\r\nاخبار باب\r\n1 - در ارشاد القلوب ( 2 / 8 ) : از سويد بن غفله كه نزد على بن ابى طالب عليه السّلام رفتم ديدم نشسته و برابرش ظرفى است از ماست كه بوى ترشى آن را دريابم و به دستش گرده نان جوى كه سبوس آن را بر روى آن بينم و آن را با دست خورد كند و در آن شير ريز كرده ، فرمود : نزديك شو و از خوراك ما برگير ، گفتم : روزه دارم ، فرمود :\r\nشنيدم از رسول خدا صلى اللَّه عليه و آله هر كه روزه‌اش از خوراكى كه خواست او است باز دارد بر خدا بايد كه او را از خوراك بهشت خوراند و از نوشابه‌اش نوشاند ، گويد : به فضه كه نزديك او بود گفتم واى بر تو اى فضه از خدا نترسى در باره اين پيره مرد كه سبوس اين نان جو را بگيرى ، گفت : بما سفارش كرده كه آن را نبيزيم براى\r\n\r\n","description":"","footnote":"","page_name":" 125 ","page_number":127},
  {"content":"\r\n\r\nخوراكش گفت از گفته منش خبر داد و فرمود : پدر و مادرم قربان آنكه خوراك او را نه بيختند و از نان گندم سير نخورد تا خدا جانش را گرفت ، گفت : آن حضرت قاووت جو را در كيسه ميكرد و سرش را مهر مينمود و از او سبب پرسيدند ، فرمود ميترسم اين دو فرزندم در آن زيت يا روغن بريزند .\r\n2 - در محاسن ( 409 ) بسندش تا اينكه پيغمبر صلى اللَّه عليه و آله به مسجد در آمد و ظرفى شير تازه صاف كرده با عسل برايش آوردند و از آن يك جرعه يا دو جرعه نوشيد و وانهادش گفتند : از اينكه حرام است وانهادى ؟ فرمود : نه بار خدايا براى تواضع بهر خدا وانهادم .\r\n3 - در محاسن : بسندش كه براى آن حضرت صلى اللَّه عليه و آله آش آوردند و نخورد گفتند حرام ميدانى ؟ فرمود : نه ولى بد دارم كه دلم آن را بخواهد و شيفته آن گردد .\r\n4 - در محاسن : ( . . ) بسندش از حبه عرنى كه براى امير المؤمنين خوان فالوده آوردند و برابرش نهادند ، به صفا و زيبائى آن نگريست و انگشت بدان فرو برد تا به تهش رسيد و آن را برآورد و چيزى از آن نخورد و انگشت را ليسيد و فرمود : راستى حلال و پاكيزه است و حرام نيست ولى من بد دارم كه خود را عادت دهم بدان چه عادت ندارم ، آن را از برم برداريد و آن را برداشتند .\r\n5 - در محاسن ( 410 ) بسندش از امام ششم كه در اين ميانه كه امير المؤمنين عليه السّلام با چند تن از يارانش در رحبه بود طشتى در خوان فالوده برايش هديه آوردند و بيارانش فرمود : دست دراز كنيد و خودش دست دراز كرد و برگردانيد ، گفتند يا امير المؤمنين بما فرمودى دست دراز كنيم و دراز كرديم و خودت دست دراز كردى و برش گرداندى ، فرمود : بيادم آمد كه رسول خدا صلى اللَّه عليه و آله از آن نخورده و نخواستم بخورم .\r\n6 - و از همان ( . . ) بسندش تا اينكه امير المؤمنين عليه السّلام ميفرمود : پيوسته اين امت به خوبى باشند تا جامه عجم نپوشند و خوراك عجم نخورند ، و چون آن كنند\r\n\r\n","description":"","footnote":"","page_name":" 126 ","page_number":128},
  {"content":"\r\n\r\nخدا خوارشان كند .\r\nو از همان : بسندش تا اينكه آرد را براى نان على نمىبيختند و ميفرمود :\r\n( تا آخر خبر پيش را آورده ) .\r\nدر محاسن ( حديث شماره 18 باب سركه را آورده كه از ابن بزيع است ) .\r\n7 - در محاسن ( 440 ) بسندش از ثمالى كه نزد امام چهارم رفتم تشكى خواست و بر آن نشستم و سفره‌اى آوردند كه هرگز مانندش را نديده بودم ، فرمود : بخور گفتم : قربانت شما را چيست كه نميخوريد ؟ فرمود : من روزه‌ام ، و چون شب شد سركه و زيت آوردند و با آن افطار كرد و از آن خوراكى كه براى من آوردند چيزى برايش نياوردند .\r\n8 - در مكارم : ابن خولى براى پيغمبر صلى اللَّه عليه و آله ظرفى از عسل و شير آورد و نخورد و فرمود : دو نوشيد نيست در يك نوش و دو ظرف در يك ظرف و از آن نخورد و فرمود : حرامش نكنم ولى از فخر و بازرسى بفضول دنيا در فرداى قيامت بدم آيد و تواضع را دوست دارم زيرا هر كه براى خدا تواضع كند خدا او را بالا برد ( 33 ) .\r\n9 - در كتاب الزهد : بسندش از امام ششم عليه السّلام كه رسول خدا صلى اللَّه عليه و آله شب پنجشنبه در مسجد قبا افطار كرد و فرمود شربتى هست ؟ و اوس بن خوله انصارى قدحى شير صاف كرده با عسل آورد و چونش بلب نهاد دورش كرد و فرمود : دو نوشابه است يكى بس است منش ننوشم و حرام نكنم ولى براى خدا فروتنى كنم كه هر كه براى خدا فروتنى كند خدايش بالا برد و هر كه تكبر كند خدايش پست كند و هر كه در زندگى ميانه‌روى كند خدايش روزى دهد و هر كه تبذير كند خدايش محروم كند و هر كه پر ذكر خدا گويد خدايش دوست دارد .\r\n10 - در دعائم : ( حديث 9 را آورده ) و افزوده ، سپس گفته : اين تواضع از رسول خدا دانسته شده چنانچه خودش فرموده نه اينكه خدا عزّ و جلّ چيزى از روزيهاى پاكيزه را حرام كرده باشد ، خدا جلّ ذكر فرموده : « بگو : كه\r\n\r\n","description":"","footnote":"","page_name":" 127 ","page_number":129},
  {"content":"\r\n\r\nحرام كرده زيورى كه خدا براى بنده‌هاش برآورده و روزيهاى پاكيزه را ، بگو اينها از آن آنانند كه گرويدند در زندگى دنيا و ويژه است براشان در روز رستاخيز » و از على عليه السّلام ( مضمون حديث شماره 4 حبه عرنى را آورده ) .\r\n\r\nباب پنجم نكوهش پرخورى و خوردن بر سيرى و شكوه از خوراك\r\nدر خصال ( 351 ) بسندش تا رسول خدا صلى اللَّه عليه و آله كه مؤمن در يك روده خورد و كافر در هفت روده .\r\nدر مجازات و شهاب : مانندش آمده .\r\nبيان : سيد - ره - گفته : اين تعبير مجازيست و مقصود اينست كه مؤمن را خوراك اندكى كه مايه زيست است بس است و در خوراك كامجو نيست و شهوت خوراك ندارد و به اين ماند كه در يك روده غذا مىخورد و پر نميخورد ، و كافر پرخور و شكم باره است و مقصودش از زيستن همان خوردنست و بدنبال كالاى دنيا است كه نقدش درخواست دارد و از نعمت آينده نااميد است ، بنده كامجوئيست و رنج فرمانبرى دلخواه را دارد و گويا در هفت روده مىخورد چون خوردنش براى لذت است نه حفظ جان و زيستن و شكمخواره است و قناعت ندارد - پايان - راوندى - ره - گفته : روده روانگاه خوراك است در درون شكم و اين تعبير مثلى است چون مؤمن تنها حلال خورد و از خوردن حرام و شبهه بر كنار است ، و كافر باك ندارد چه خورد و چگونه خورد و از كجا خورد ، و از اين رو خورش كافر بيش از خورش مؤمن است و هفت را نمونه آورده چنانچه هفتاد را نمونه بسيارى آرند و خدا تعالى فرموده : ( اگر هفتاد بار برايشان آمرزشجوئى خداشان نيامرزد هرگز - 80 - التوبه » و معا بمعنى ناودان هم آمده كه آب را بفرود روان كند ، ابو عبيد گفته : اشاره دارد كه مؤمن نزد خوردن نام خدا برد و بركت آورد و كافر بىنام خدا خورد و بركت ببرد ، و اين وجه چنانست كه بينى . و بقولى\r\n\r\n","description":"","footnote":"","page_name":" 128 ","page_number":130},
  {"content":"\r\n\r\nاين مثل براى زهد مؤمن است در باره دنيا و حرص كافر در آن و منظور خصوص خوردن غذا نيست بلكه هر گونه دنياطلبى است ، و اين وجه نزديك است بدان چه ما گفتيم در آغاز سخن ، و گفتند اين سخن در باره يك شخص صادر شده كه در حال كفرش پر مىخورد و چون مسلمان شد كمخور شد و او عمر بن معديكرب زبيديست و ابو عبيد در تاريخ خود گفته بنظرم مقصود او با نضره غفارى است كه نامش حميل بضم حاء بىنقطه است و هر كه حميل يا جميل با جيم گفته غلط گفته و خدا داناتر است و مؤيد اينكه مقصود پر رغبتى در دنيا است اينست كه ميگويند فلانى اين شهر يا اين ولايت را خورده با اينكه بسا لقمه‌اى هم از غذايش نخورد و همان تصرف در آن دارد و تعبير به خوردن مجاز است در اين موارد ، گويند فلانى هزار اشرفى را خورد و شايد هيچ از آن نخورده بلكه آن را بخشيده و يا در جز خوراك خرج كرده و غرض از خوردن مذمت او است ندانى كه امير المؤمنين عليه السّلام فرموده : البته بر شما مسلط كند غلام ثقيف را كه دامن كش و پرآرزو است سبزه شما را يك جا بخورد و پيه شما را آب كند ، و در باره ديگرى فرموده : هلا كه پس از من بر شما مردى غلبه كند گلو گشاده و شكم گنده و كون گشاد بخورد هر چه يابد ، همه اينها تعبير از رغبت است ، و گفتند : رغبت شوم است و اين سخن آگهى او است كه مؤمن را دين و ترس از خدا و از دنياپرستى بازدارد و فائده حديث وادارى بروگردانى از دنيا و افتادن در دامهاى آنست و راوى حديث جابر است و ابن عمر - پايان - و در نهايه گفته : اين مثل را زده براى مؤمن و زهدش در دنيا و براى كافر و حرصش بر دنيا و مقصود پرخورى نيست در برابر وسعت‌طلبى و از اين رو گفتند : رغبت شوم است زيرا داراى خود را بدوزخ اندازد و بقولى وادارى مؤمن است بر كمخورى و دورى از عواقب سيرى كه سخت دلى و شهوتست و كافر را بپرخورى وصف كرده و اين سخت‌گيرى و تأكيد بر مؤمن است نسبت بوظيفه‌اش ، و بقولى در باره شخص خاصى است كه پر خور بوده و چون مسلمان شده كمخور شده . . - پايان - در فتح البارى پس از بيان برخى از آنچه گذشت گفته : بلكه ظاهر كلام مقصود است\r\n\r\n","description":"","footnote":"","page_name":" 129 ","page_number":131},
  {"content":"\r\n\r\nو در تفسير آن چند قول است .\r\n1 - در باره شخص خاصّى است كه كلام بدان اشاره دارد و مؤيد آنست روايت طبرانى بسند خوبى كه پندارد از ابن عمر نقل شده : هفت مرد نزد پيغمبر صلى اللَّه عليه و آله و سلم آمدند و هر كدام از صحابه مردى را برگرفتند و پيغمبر صلى اللَّه عليه و آله هم مردى را و به او فرمود : نامت چيست ؟ گفت ابو غزوان و هفت گوسفند را برايش دوشيد و همه شيرشان را نوشيد و پيغمبرش فرمود : اى ابو غزوان ميخواهى مسلمان شوى ؟ گفت آرى ، مسلمان شد و پيغمبر دست به سينه او كشيد و بامداد يك گوسفند براش دوشيد و شير آن را تمامى ننوشيد ، فرمود : اى ابو غزوان تو را چه شده گفت : بدان كه تو را براستى فرستاده سيراب شدم فرمودش ديروز هفت روده داشتى و امروز تنها يك روده دارى وانگه اين تعبير عمومى شده .\r\n( ) 2 - اين تعبير روى حقيقت شماره نيست و نظير بغالب دارد چنانچه فرموده « و دريا مدادش باشد و بدنبالش هفت دريا باشد ، 27 - لقمان » و منظور اينست كه شأن مؤمن كمخوريست چون در كار عبادت است و اشاره دارد كه مقصود شارع از خوردن سد رمق و توان بر عبادتست و ترس از حساب هم دارد ، ولى كافر بر خلاف همه اينها است و پابند مقصود شرع نيست و پيرو دلخواه است و مهار گسيخته است و ترسى از عواقب حرام ندارد ، و چون خوراك مؤمن را با كافر بسنجند يك هفتم مىشود و اين نبايد بر هر فرد مؤمن و كافر درست درآيد بلكه نوعيت دارد و بسا يك مؤمن بعبادت خود و يا بعارضه پرخور باشد برأى پزشكان ، و بسا در كفار كمخور باشد به قصد رياضت چون راهبان يا بعارضه بيمارى چون ضعف معده .\r\nطيّبى گفته : خلاصه گفتار اينست كه شأن مؤمن رغبت بزهد است و قناعت به اندازه گذران بخلاف كافر و اگر مؤمن يا كافرى بر خلاف يافت شود اعتراضى بحديث نباشد .\r\n3 - مقصود از مؤمن در اين حديث مؤمن كامل است چون مسلمان خوش عقيده كه ايمانش كامل است بمرگ و دنباله آن پردازد ، و ترس و انديشه و\r\n\r\n","description":"","footnote":"","page_name":" 130 ","page_number":132},
  {"content":"\r\n\r\nنگرانى از آن بر خودش او را از شهوت باز دارد چنانچه در حديث ابى امامه است ، هر كه پر انديشد كم خورد و هر كه كم خورد پرانديشد ، و هر كه پر خورد دلش سخت شود ، و در حديث ابى سعيد صحيح است كه : اين مال شيرين و خرّم است هر كه از روى اسراف خود آن را برگيرد چون كسى باشد كه مىخورد و سير نميشود ، و دلالت دارد كه مراد از مؤمن آن كس است كه در خوراك ميانه رو باشد ولى شأن كافر پرخورى و حرص است و مانند بهيمه از روى شكمخوارگى خورد ، و در خوردن نظر بمصلحت زيستن ندارد چنانچه خدا تعالى فرمود « آنان كه كافرند بهره برند و بخورند چنان كه چهارپايان ميخورند - 12 محمّد » .\r\n4 - مقصود از مؤمن كسى است كه هنگام آغاز به خوردن و نوشيدن نام خدا برد ، و شيطان شريك او نشود و اندكى او را بس باشد و كافر نام خدا نبرد و شيطان شريك او شود .\r\n5 - حرص مؤمن بخوراك كم است و بركت يابد و باندك سير شود ، و كافر بخوراك خيره شود مانند حيوان و بكم سير نشود و مىشود اين را پيوست وجه پيش كرد و هر دو را يك پاسخ آورد .\r\n6 - نووى گفته : مختار اينست كه برخى مؤمنان در يك روده خورند و بيشتر كافران در هفت روده خورند و لازم نيست هر روده هفتگانه كافر مانند يك روده مؤمن باشند .\r\nو دليل تفاوت روده‌ها آنست كه عياض از اهل تشريح آورده كه روده‌هاى آدمى هفت باشند يكى معده و سه روده بدنبالش كه به بواب پيوندند و آنگه روده صائم و روده رقيق كه هر سه رقيق باشند ، و آنگه اعور و قولون و مستقيم كه همه كلفتند و معنى حديث اينست كه چون كافر شتابانه مىخورد سير نشود جز كه هفت روده‌اش پر شوند و مؤمن با پر شدن يكى سير شود ، و كرمانى از پزشكان در باره وجه نامگذارى هفت روده نقل كرده كه : معده است و سه تا پيوست كه ناز كند و آن روده اثنى عشريست و صائم است و قولون و آنگه سه تا كلفت كه نافف بنون و دو فاء\r\n\r\n","description":"","footnote":"","page_name":" 131 ","page_number":133},
  {"content":"\r\n\r\nيا ناقق با دو قاف است و روده مستقر و اعور .\r\n7 - نووى گفته است احتمال دارد از هفت روده كافر مراد هفت صفة باشد چون حرص ، پرخورى ، آرزوى دراز ، جمع مال ، بدسرشتى ، حسد و فربهى دوستى مراد از يك روده مؤمن همان رفع نياز باشد .\r\n8 - قرطبى گفته : شهوت خوراك هفت است ، شهوت طبع ، شهوت نفس ، شهوت ديده ، شهوت دهان ، شهوت گوش ، شهوت بينى ، شهوت گرسنگى كه ضرورت خوردن آرد و مؤمن به همان خورد ولى كافر به همه خورد ، و آنگه هر چه گفته : در سخن قاضى ابى بكر مايه آن آمده كه هفت كنايه است از پنج حسّ و شهوت و نياز .\r\n2 - در عدة الداعى : از پيغمبر صلى اللَّه عليه و آله كه آدمى را چند لقمه كه پشتش بر پا دارند بس است و اگر ناچار بايد يك سوم براى خوراك و يك سوم براى نوشابه و يك سوم براى نفس كشيدن .\r\nبيان : در فتح البارى است كه پس از نقل روايت سير خوردن پيغمبر صلى اللَّه عليه و آله و سلم بنقل از قرطبى گفته : كه اين دلالت دارد بر جواز سير خوردن و آنچه در نهى از آن رسيده بر سيرى سنگين كن معده و باز دارنده از عبادت و كشاننده به بطر و اشر و خواب و كسالت حمل شود و بسا كه كراهتش بحرمت رسد بر حسب مفسده‌اى كه بار آورد ، و كرمانى به پيروى ابن منير گفته : سيرى نهى شده حمل شود بر سيرى معتاد آنان كه ابى المقدام ابن معدى كرب گفته شنيدم پيغمبر صلى اللَّه عليه و آله ميفرمود :\r\nآدمى زاده ظرفى پر نكند بدتر از شكم بس است چند لقمه كه پشت را بر جا دارند و اگر شهوت غالب آيد يك سوم براى خوراك و يك سوم براى نوشابه و يك سوم براى نفس كشيدن ، قرطبى گويد اگر بقراط اين بخش كردن را مىشنيد در شگفت ميشد از اين حكمت و غزالى پيش از او گفته : اين حديث را براى يك فيلسوف خوانده و او گفته : سخنى در باره كمخورى محكمتر از اين نشنيدم و شك نيست كه اثر حكمت در حديث مذكور روشن است ، و همانا اين سه را ياد كرده چون مايه\r\n\r\n","description":"","footnote":"","page_name":" 132 ","page_number":134},
  {"content":"\r\n\r\nزندگى جانورند و براى اينكه جز آنها در شكم در نيايد و آيا مقصود بخش برابر است كه ظاهر خبر است يا قريب به برابر مورد اعتماد ، و يكم بهتر است و بسا با عبارت غلبه اشاره دارد بفرموده‌اش در حديث ديگر كه يك سوم بسيار است ، يكى گفته سيرى هفت درجه دارد .\r\n1 - به اندازه زيست 2 - به اندازه توانائى بر روزه و نماز ايستاده و اين دو واجبند 3 - فزايد تا تواند نوافل بخواند .\r\n4 - باندازه‌اى كه تواند كسب كند و اين دو درجه مستحب باشند 5 - يك سوم را پر كند و اين جائز است 6 - بخورد تا سنگين شود و خواب را بيش كند و اين مكروه است 7 - فزايد تا زيان بيند و اين بطنه است كه از آن نهى شده و حرامست و مىشود يكم را در دوم درج كرد و سوّم را در چهارم .\r\n3 - در الشهاب : رسول خدا صلى اللَّه عليه و آله فرمود : آدمى ظرف پر نكرده بدتر از شكم .\r\nدر ضوء : براى اينكه چون شكم پر شود از عبادت سنگين گردد و از طاعت بماند و شهوت بشورد و اگر بدنبالش رود هلاك است و اگر بازش دارد و مبارزه كند در آزار است ، پس بهتر است بيش از سدّ رمق نخورد ، و گفتند همين در بديش بس كه هر چه خواهى بخورى ، و گفتند پرى شكم هوش ربا است چون حواس را تيره كند و از حركت كند و فائده حديث نهى از امتلاء است و راوى حديث مقدام بن معد يكرب كه گويد شنيدم رسول خدا صلى اللَّه عليه و آله ميفرمود : پر نكرده آدمى ظرفى بدتر از شكم بس است آدميزاده را چند لقمه كه پشتش را بر پا دارند و اگر ناچار باشد يك سوم خوراك ، يك سوم نوشابه و يك سوم براى نفس كشيدن .\r\n4 - در كتاب غايات : امام صادق عليه السّلام فرمود : نزديكتر حال بنده به خدا در شكم سبكبار است ، و از ابى جعفر عليه السّلام كه دشمنتر به خدا نيست از شكم پر ، و فرمود دور تر حال بنده از خدا گاهيست كه شكمش را پر كند .\r\n5 - در عيون ( 2 / 137 ) بسندش از عبد السّلام بن صالح هروى در وصف امام\r\n\r\n","description":"","footnote":"","page_name":" 133 ","page_number":135},
  {"content":"\r\n\r\nرضا عليه السّلام كه كم خور و سبك خوراك بود .\r\n6 - در مكارم ( 174 ) رسول خدا صلى اللَّه عليه و آله فرمود : نور حكمت در گرسنگى است و دورى از خدا در سيرى و نزديكى خدا دوستى با بينوايان و نزديكى با آنان است ، فرمود : دلها را با طعام و نوشابه بسيار بميرانيد ، دلها مانند زراعت از فزونى آب بميرند ، فرمود سير نخوريد تا نور معرفت در دلهاتان خاموش شود ، هر كه شب گذراند و با شكم سبك نماز بخواند حور العين در كنارش شب گذراند .\r\n7 - در مجالس صدوق ( 324 ) بسندش تا رسول خدا صلى اللَّه عليه و آله كه خوردن روى سيرى مايه پيسى است .\r\n8 - در خصال ( 89 ) بسندش از امام ششم عليه السّلام كه در سه چيز دشمنى خدا عزّ و جلّ است ، خوابيدن بىبيدارى ، خنده بىتعجب ، خوردن سر سيرى .\r\n9 - و از همان ( 263 ) بسندش تا امام ششم عليه السّلام كه چهار چيز بيهوده روند :\r\nخورده سر سيرى ، چراغ در بر مهتاب ، و كشت در نمكزار ، و احسان بنا اهل .\r\n10 - در عيون ( 2 / 38 ) بسندش تا على عليه السّلام كه ابو جحيفه نزد پيغمبر صلى اللَّه عليه و آله و سلم آمد و آروغ ميزد : فرمودش آروغت را بازدار كه سيرتر مردم در اين جهان گرسنه‌تر آنانند در روز رستاخيز ، فرمود : ديگر ابى جحيفه شكم پر نكرد تا به خدا رسيد .\r\nدر صحيفه رضا : مانندش آمده .\r\nبيان : ابو جحيفه با جيم ضمه دار است پيش از حاء بىنقطه فتحه‌دار كه نامش وهب بن عبد اللّه است و على عليه السلامش در كوفه بر بيت المال گمارد و با آن حضرت در همه جا همراه بود . در نسخه‌هاى صحيفه به همين املاء است و در بيشتر نسخه‌هاى عيون با تقديم حاء بىنقطه است و گويا تصحيف است در برخى روايات عامّه است كه ابو جحيفه شكم پر نكرد تا از دنيا رفت چون شام نميخورد چاشت مىخورد و چون چاشت مىخورد شام نميخورد ، و خودش گفته سى سال است كه سير نخوردم .\r\n11 - در مجالس ابن الشيخ ( 1 / 356 ) بسندش از عقبة بن عامر جهنى كه شنيدم\r\n\r\n","description":"","footnote":"","page_name":" 134 ","page_number":136},
  {"content":"\r\n\r\nسلمان فارسى كه به خوردن خوراكى وادار شده بود ميگفت : اينم بس كه شنيدم رسول خدا صلى اللَّه عليه و آله ميفرمود : سيرتر مردم در دنيا گرسنه‌تر آنانند در ديگر سرا اى سلمان جز اين نيست كه دنيا زندان مؤمن است و بهشت كافر .\r\nبيان : راوندى در ضوء الشهاب گفته : رسول خدا صلى اللَّه عليه و آله مؤمن را بزندانى مانند كرده چون مهارى از اوامر و نواهى دارد و در تنگناى دنيا است و دست بسته است در آن از ترس تازيانه عذاب ، گرفتار شهوتست و آزمون بمصيبت بخلاف كافر كه مهار گسيخته و توانا بانجام شهوت شكم و فرج است با دل خوش و روى گشاده و هر چه خواهد كند به رهنمائى شيطان بنگى بر او نزنند و جلوگيرى ندارد و كامروا و خوشدل است و گويا در بهشت است و بدنبال كامجوئى و نعمت خوارى آن . ولى زندان مؤمن است كه از لذات آن صارف دارد و از شهواتش مانع ، و روايت است كه سلمان را بخوراكى واداشتند و گفت اينم بس كه شنيدم رسول خدا صلى اللَّه عليه و آله ميفرمود :\r\nتا اينكه . . . و بهشت كافر است ، مؤمن توشه برگيرد و كافر بهره بگيرد ، به خدا مؤمنى در آن صبح نكند جز غمنده و چگونه غم نخورد با اينكه از پيغمبر است كه او وارد دوزخ شود و دليلى نرسيده كه از آن بداريد .\r\n12 - در عيون ( 2 / 36 ) بسندش تا رسول خدا صلى اللَّه عليه و آله كه فرمود : چيزى نزد خدا مبغوض‌تر از شكم پر نيست .\r\nدر صحيفه رضا مانندش آمده .\r\n13 - در علل ( 2 / 183 ) بسندش تا پيغمبر كه فرمود : برادرم عيسى به شهرى گذر كرد كه مرد و زنى را با هم ديد كه فرياد ميزنند و پرسيد چه ميكنيد ، مرد گفت :\r\nيا نبى اللَّه اين زن منست باكى ندارد و خوبست ولى ميخواهم از او جدا شوم ، فرمود :\r\nآخر بگو چه كار مىكند ، گفت : چهره چروكين دارد با اينكه پير نشده ، فرمودش اى زن ميخواهى رخسارت آبدار و خرم و تازه شود ؟ گفت : آرى فرمودش چون خوراك خورى مبادا سير بخورى ، چون وقتى خوراك در درون فزون باشد از ديك بيش است و آب چهره را ميبرد و مصرف مىكند ، و چنين كرد و چهره‌اش\r\n\r\n","description":"","footnote":"","page_name":" 135 ","page_number":137},
  {"content":"\r\n\r\nتازه شد .\r\n14 - در خصال ( 270 ) بسندش تا رسول خدا صلى اللَّه عليه و آله كه پنج خصلت مايه پيسى باشند ، نوره در روز جمعه و چهارشنبه ، وضوء و غسل با آبى كه بخورشيد داغ شده ، خوردن در حال جنابت ، و درآمدن بر زن حائض ، خوردن سر سيرى .\r\n14 - در محاسن ( 439 ) بسندش از عمرو بن ابراهيم كه شنيدم از ابو الحسن عليه السّلام ميفرمود : اگر مردم در خوراك ميانه رو بودند تنشان درست و بر جا بود .\r\nبيان : ميانه‌رو : يعنى در اندازه و چگونگى هر دو .\r\n15 - در محاسن ( . . ) بسندش از امام ششم عليه السّلام كه ابليس به يحيى بن زكريا عليهما السّلام نمودار شد و آويزه‌ها از همه چيز بر خود داشت ، يحيى بهش گفت : ابليس اين آويزه‌ها چيستند ؟ گفت اينها شهواتند كه بدانها بآدميزاده دست يابم ، گفت : از من هم چيزى ميان آنها است ؟ گفت : بسا سير ميخورى و از نماز و ذكر ميمانى ، يحيى گفت نذر كردم كه هرگز شكم را پر از خوراك نكنم ، ابليس گفت : نذر كردم كه هرگز بمسلمانى اندرز ندهم و آنگه امام ششم فرمود : اى حفص ( راوى حديث است ) نذر است بر جعفر و خاندان جعفر كه هرگز شكم خود را از خوراك پر نكنند و نذر است بر آنها كه هرگز براى دنيا كار نكنند .\r\n16 - و از همان ( . . ) بسندش از امام ششم عليه السّلام كه براى آدميزاده از خوردن چاره نيست براى اينكه زنده ماند ، چون يكى از شما خوراك بخورد يك سوم شكمش را براى خوراك نهد و يك سوم براى نوشابه و يك سوّم درون براى نفس كشيدن ، خود را فربه نكنيد چنانچه خوك خود را براى ذبح فربه كند .\r\n17 - و از همان ( . . ) بسندش تا رسول خدا صلى اللَّه عليه و آله كه بد كمكى است بر دين دلى ترسان و شكمى گشاده و نعوظى سخت و شهوت خيز .\r\n18 - در محاسن ( 436 ) بسندش از امام ششم عليه السّلام كه راستى خدا تبارك و تعالى بد دارد پرخورى را .\r\n19 - 20 - 21 ( در مذمت پرخورى ) .\r\n\r\n","description":"","footnote":"","page_name":" 136 ","page_number":138},
  {"content":"\r\n\r\n22 - و از همان ( 447 ) بسندش از ابى بصير كه امام ششم به من فرمود : اى ابى بصير راستى تن از خوردن سركش شود نزديكتر حال بنده به خدا در گرسنگى است و دشمنتر حال بنده به خدا شكم پر است .\r\n23 - و از همان ( . . ) بسندى تا رسول خدا صلى اللَّه عليه و آله كه جبرئيلم در سخنى كه از پروردگارم به من رسانيد گفت اى محمّد يك اندرز نهائى از آغاز تا انجام اينست كه هرگز ظرفى را دشمن ندارم جز شكم آگنده ( حديث ديگر در نكوهش شكم پر ) .\r\n24 - و از همان ( . . ) بسندش از امام ششم عليه السّلام كه خوردن سر سيرى مايه شكمروه است .\r\n25 - و از همان ( . . ) بسندش از امام ششم عليه السّلام كه هر دردى از تخمه و ناگوارى خوراك است جز تب كه يكباره درآيد .\r\nبيان : تخمه اينست كه خوراك در شكم تباه گردد و به وضع ناشايستى در آيد .\r\n25 - در محاسن ( 437 ) تا عيسى بن مريم عليه السّلام كه در بنى اسرائيل بسخن رانى ايستاد و فرمود : نخوريد تا گرسنه باشيد و در گرسنگى بخوريد و سير نشويد كه چون سير شويد دلتان سخت شود و پهلوتان فربه گردد و پروردگار خود را فراموش كنيد .\r\n26 - و از همان ( . . ) بسندش تا رسول خدا صلى اللَّه عليه و آله كه در سختى فرمود پس از من روشى آيد كه مؤمن در يك روده خورد و كافر در هفت روده .\r\n27 - در محاسن ( 405 ) بسندش تا امام ششم عليه السّلام كه از ناسپاسى نعمت است كه كس گويد : فلان خوراك را خوردم و به من زيانزد .\r\n28 - در مصباح الشريعه . امام صادق عليه السّلام فرمود : كمخورى پسند است در هر حال و نزد هر قوم چون درون و برون را به سازد ، و خوراك پسنديده چهار است ، براى ضرورت زيست ، براى آمادگى در زندگى ، براى گشايش و براى قوت ،\r\n\r\n","description":"","footnote":"","page_name":" 137 ","page_number":139},
  {"content":"\r\n\r\nخوردن ضرورت براى اصفياء است و آمادگى براى فرمانبرى خدا و گشايش براى متوكلان و قوت براى مؤمنان ، چيزى براى دل مؤمن زيانبارتر از پرخورى نيست كه دو خصلت ببار آرد : سخت دلى و شهوت انگيزى ، گرسنگى نانخورش مؤمن است و غذاء روح و خوراك دل و تندرستى ، رسول خدا صلى اللَّه عليه و آله فرمود : پر نكرده آدميزاده ظرفى را بدتر از شكمش ، داود عليه السّلام فرمود : نخوردن لقمه با ضرورت بدان نزد من دوستتر است از عبادت 20 شب ، و پيغمبر صلى اللَّه عليه و آله فرمود : مؤمن با يك روده خورد و منافق با هفت روده ، فرمود : صلى اللَّه عليه و آله واى بر مردم از دو قبقب گفتند يا رسول اللَّه آن دو چيستند ؟ فرمود : گلوگاه و فرج ، عيسى عليه السّلام فرمود : دل به سخت‌تر از سختى بيمار نشود و جان به چيزى مانند كمى گرسنه ماندن گرفتار نگردد ، اين دو سر رشته طرد از درگاه خدا و خذلانند .\r\nتوضيح : بسا كه مقصود از ضرورت اينست كه از قوت جز به اندازه حفظ جان مصرف نكنيد و اين روش اصفياء است ، و آمادگى پس‌انداز براى بينوايان و ناتوانانست و اين كار پرهيزكارانست كه در آن خيانت نورزند ، گشايش اينست كه پس‌انداز نكند و چشم به راه روزى خدا داد بماند خوراك كم باشد يا بيش و اين شيوه متوكلانست ، و مقصود از قوت پس‌انداز خوراك يك سال است نه بيشتر ، و اين براى مؤمن رواست چنانچه در اخبار است ، در نسخه‌اى بجاى قوت قوة بمعنى نيرو است براى طاعت و يكم روشنتر است ، گرسنگى نان خورش است براى اينكه گرسنه از نان خالى همان لذت را برد كه ديگران از نانخورشهاى معمولى در نهايه است كه در حديث آمده « هر كه از شر قبقب و ذبذبش نگهدارى شود ببهشت رود » قبقب بمعنى شكم است و قبقبه آوازيست كه از دل شنيده شود و حكايت از آنست .\r\n29 - در مجالس مفيد ( 121 ) بسندش تا رسول خدا صلى اللَّه عليه و آله كه جبرئيل نابهنگام بر من نزول كرد ، گفتم : اى جبرئيل نابهنگامم آمدى و مرا نگران كردى ، گفت از چه نگرانى اى محمّد با اينكه خدا آمرزيده گناه تو را كه پيش بوده يا پس از\r\n\r\n","description":"","footnote":"","page_name":" 138 ","page_number":140},
  {"content":"\r\n\r\nاين آيد ، گفت : بر چه پروردگارت تو را مبعوث كرده ، گفت پروردگارت تو را بازداشته از پرستش بتان و نوشيدن ميها و ستيزه با مردان ، و خصلت ديگر براى سراى ديگر پروردگارت فرمايد اى محمّد هرگز دشمن ندارم ظرفى مانند شكمى پر .\r\n30 - در دعوات راوندى : كه پيغمبر صلى اللَّه عليه و آله فرمود : دور باش از شكم پرى كه تن را تباه كند و بيمارى آرد و از عبادت باز دارد ، در روايت است كه هر كس خوراكش كم تنش سالم و دلش روشن و پرخور تنش بيمار و دلش به سختى گرفتار است .\r\n\r\n[ باب ششم 
  ] باب ديگر در نكوهش آروغ زدن از پرخورى\r\n1 - در محاسن ( 447 ) بسندش از رسول خدا صلى اللَّه عليه و آله كه چون آروغ زنيد آن را بر نياوريد تا به آسمان رسانيد .\r\nو از همان ( . . ) بسندش تا رسول خدا صلى اللَّه عليه و آله كه آروغ درازتر شما گرسنگيش روز جزا درازتر باشد . گفت : در حديث ديگر است از امام ششم عليه السّلام كه رسول خدا شنيد آروغ مردى را فرمود : اى بندهء خدا آروغت را بكاه كه گرسنه‌تر مردم در روز رستاخيز سيرتر آنانست در اين جهان .\r\nدر مكارم تا رسول خدا صلى اللَّه عليه و آله كه : هر كدام شما آروغش درازتر است روز رستاخيز گرسنگى او درازتر است ( 169 ) .\r\n3 - در روضة الواعظين : از على بن ابى طالب عليه السّلام روايت است كه ابى جحيفه گفت : نزد رسول خدا صلى اللَّه عليه و آله آمدم و آروغ ميزدم ، فرمود : اى ابا جحيفه آروغت را فرو گير زيرا سيرتر مردم در اين جهان گرسنه‌تر آنانند در قيامت .\r\nبيان : در مصباح گفته : آروغ آواز بادداريست كه بر اثر اندوه و هنگام سيرى از گلو برآيد ، و فرو داشتن آن كنايه از كمخوردن و ريشه بر كردن آنست .\r\n\r\n","description":"","footnote":"","page_name":" 139 ","page_number":141},
  {"content":"\r\n\r\n\r\nباب هفتم در چاشت و شام و آداب آنها\r\n\r\nآيات قرآن مجيد :\r\n1 - الكهف : 62 - بياور چاشت ما را كه البته ازين سفر خود برنج و خستگى سختى بر خورديم .\r\n2 - مريم : 61 - از آنها است روزيشان در آن كه در بامداد و شام است .\r\nتفسير : طبرسى - ره - گفته : چاشت خوراك بامداديست و شام خوراك شبانه و آدمى بخوراك بامداد نيازمندتر است از شام ، گويد : مفسّران گفتند در بهشت خورشيد و ماه نيستند تا بامداد و شام داشته باشند ، و مقصود اينست كه فاصله خوراك آنها به همان اندازه است كه شناخته‌اند از بامداد تا شام و بقولى عرب پسنده داشت كه چاشت و شام يابد و يك خوراك را در شبانه روز بد ميداشت و خدا گزارش داد كه در بهشت هم چاشت باشد و هم شام بفاصله ميان بامداد و پسين با اينكه شبى در بهشت نيست و همه روشنى و درخشا نيست از قتاده است ، و بقولى اهل بهشت اندازه شب را بانداختن پرده‌ها و بستن در ميشناسند پايان .\r\nمن گويم : از برخى اخبار برآيد كه اين وصف بهشت دنيا است و اشكالى ندارد ، على بن ابراهيم گفته : اين در بهشتهاى دنيا است و بقولى در بهشت آخرت و دليل آن بامداد و شام است زيرا در آخرت و بهشت جاويد بامداد و شامى نيست و همانا اينها در بهشت دنيايند كه جان مؤمنان پس از مردن بدان رود و خورشيد و ماه در آن بتابند - پايان - و بهر تقرير در اين آيه اشاره ايست به استحباب چاشت خوردن و شام خوردن و جمع ميان آنها در شبانه‌روز و پس داشتن آنها براى خوراك ، زيرا اگر خوراك ميان آن دو نيكو بود ياد آن در مقام امتنان و تشويق بدان سزاوارتر بود ، و بامداد تا پيش از نيم روز را فرا دارد و شام پس از نيم روز است تا پاسى از شب يا تا پايان شب چنانچه چند بار گذشته .\r\n\r\n","description":"","footnote":"","page_name":" 140 ","page_number":142},
  {"content":"\r\n\r\n\r\nاخبار باب\r\n1 - در عيون ( 2 ر 38 ) به چند سند تا امير المؤمنين عليه السّلام كه هر كه بقا خواهد با اينكه بقائى نباشد بايد بامداد چاشت خورد و كفش خوب بپوشد و رداء دوش سبك دارد و كمتر با زنان در آميزد ، در صحيفه رضا مانندش آمده .\r\nدر مجالس شيخ : مانندش آمده بىجمله : كفش خوب بپوشد ( 2 ر 279 ) .\r\nبيان : بقاء يكم درازى عمر است و بقاء دوم كه نيست جاويدانيست و بدان اشاره گردد كه از بقاء جاويدانى تو هم نشود ، گفتند : كفش در اينجا كنايه از همسر است و رداء روپوش است ، در نهايه گفته : در حديث على عليه السّلام است كه هر كه بقاء خواهد با آنكه بقائى نباشد بايد رداء سبك سازد ، گفته شد : سبكى رداء چيست فرمود : وام كم ، وام را رداء ناميده چون گويند وام تو بر ذمه من و بر گردن من و آن جاى رداء است كه جامه ايست يا بردى كه روى جامه‌ها بدوش اندازند .\r\n2 - در محاسن ( 367 ) بسندى از امام ششم عليه السّلام كه سزا است مؤمن از خانه‌اش در نيايد تا چيزى بخورد زيرا آن برايش آبرومندتر است .\r\n3 - و از همان ( . . ) بسندش از امام ششم عليه السّلام كه چون خواهى دنبال كارى به روى تيكه نانى با نمك بخور كه برايت آبرومندتر و نياز برآورتر است ، بسند ديگر مانندش را آورده .\r\n4 - و از همان ( 402 ) بسندش از ابن اخى شهاب بن عبد ربه كه به امام ششم عليه السّلام از دردها و ناگوارى خوراك شكوه كردم ، فرمود : چاشت و شام بخور و ميان آنها چيزى مخور كه تباهى تن آورد آيا نشنيدى فرموده خدا عزّ و جلّ كه فرمايد « و از آن آنها است روزيشان كه چاشت و شام براشان آيد » .\r\nدر طب مانندش آمده ( 59 ) .\r\n5 - در محاسن ( . . ) بسندش تا امير المؤمنين عليه السّلام كه شام خوردن پيغمبران پس از نماز عشاء بوده شام‌خوردن را واننهيد كه مايه ويرانى تن است .\r\n\r\n","description":"","footnote":"","page_name":" 141 ","page_number":143},
  {"content":"\r\n\r\nدر مكارم : مانندش آمده ( در 6 و 7 با هم مضمون حديث شماره 5 - را آورده ) .\r\nبيانيست : در مصباح گفته : عشاء از نيم روز تا بامداد را گويند و بقولى از هنگام نماز مغرب است تا نماز عشاء و بر اين پايه ابن فارس گفته : عشاءان دو نماز مغرب و عشايند ، و ابن انبارى گفته : عشاء از آغاز تاريكى شب است با كسره عين و مدّ و با فتح عين و مدّ شامى است كه خوردند در هنگام عشاء در قاموس گفته :\r\nعشوه با فتحه تاريكى است و ميانه آغاز شب است تا يك چهارم و عشاء آغاز تاريكى است يا ميانه مغربست تا نماز عشاء يا از نيم روز تا سپيده‌دم آينده ، و عشىّ با كسره و عشاء خوراك شب است .\r\n8 - در محاسن ( 421 ) بسندش از امام ششم عليه السّلام كه حسن جارچى يعقوب عليه السّلام بود و هر بامداد از خانه آن حضرت تا يك فرسنگ راه جار ميزد : هر كه چاشت خواهد به خانه آل يعقوب آيد ، و در شام جار ميزد هر كه شام خواهد به خانه آل يعقوب آيد ، بسند ديگر هم اين روايت را آورده و در كافى هم مضمون آن آمده ) .\r\nبيان : گذشت كه گرفتارى آن حضرت بجدائى از يوسف همانا براى آن شد كه شبى سير خوابيد و در كنارش گرسنه‌اى بسر برد كه به دو خوراك نداد و پس از رفع گرفتارى اين كار را ميكرد ، و دلالت دارد كه خوراك پيغمبران در بام و شام هر دو بوده و دعوت بخوراك تا يك فرسنگ راه مستحب است .\r\n9 - در محاسن : از ابى جعفر عليه السّلام كه آغاز ويرانى تن نخوردن شام است ، و بسند ديگر مانندش را آورده .\r\n10 - و از همان ( . . ) بسندش تا رسول خدا صلى اللَّه عليه و آله كه شام را واننهيد گر چه با يك دانه خرماى پوسيده باشد كه من براى امتم از نخوردن شام بيم پير شدن آنها را دارم زيرا شام خوردن نيروى پير و جوانست .\r\n11 - در محاسن : بسندش از امام ششم عليه السّلام كه نخوردن شام پيرى آور است و آغاز ويرانى تن نخوردن شام است ( و در حديث 12 و 13 قريب به همين\r\n\r\n","description":"","footnote":"","page_name":" 142 ","page_number":144},
  {"content":"\r\n\r\nمضمونها را آورده ) .\r\nبيان : در فائق گفته : پيغمبر صلى اللَّه عليه و آله فرمود : شام بخوريد گر چه با مشتى خرماى پوسيده باشد زيرا نخوردن شام پيرى آور است و عرب گويند شام نخوردن گوشت بالاى ران را بريزد ، در نهايه گفته : جمله شام نخوردن پيرى آور است زبانزد مردم است و من نميدانم رسول خدا صلى اللَّه عليه و آله آن را آغاز كرده يا پيش از او هم بوده .\r\n14 - در محاسن ( 442 ) بسندش از مفضل بن عمر كه شبى نزد امام ششم عليه السّلام رفتم و او شام مىخورد و فرمود : اى مفضّل نزديك شو و بخور ، گفتم : شام خوردم ، فرمود : بيا و بخور كه خوبست براى برنا شب نگذراند جز كه در درونش خوراك تازه باشد ، و نزديك رفتم و خوردم .\r\n15 - در محاسن ( . . ) بسندش از حماد بن وليد بن صبيح كه شنيدم امام ششم عليه السّلام ميفرمود : خوب نيست سالمند سبك بخوابد ، شكمش پر باشد برايش بهتر است ، و در روايت 16 - از امام رضا عليه السّلام افزوده كه شكم پر خواب آرام ترى آرد و دهانش را خوشبو كند .\r\n17 - و از همان ( 323 ) بسندش از جميل بن دراج كه شنيدم امام ششم عليه السّلام روزى ميفرمود : هر كه شب شنبه و يك شنبه دنبال هم شام نخورد ، نيروئى از او برود كه تا 40 روز به دو باز نگردد ( و در روايت 18 - فرمود : نيرويش بكاهد و باز نگردد ) .\r\n19 - و از همان ( . . ) بسندش از ابى الحسن عليه السّلام كه شام‌خوردن را رها نميكرد گر چه با يك گرده خرد باشد و ميفرمود : نيروى تن است و چنان دانم كه فرمود :\r\nبراى جماع شايسته است . در مكارم : مانندش آمده .\r\n20 - در مكارم ( 223 ) از امام صادق عليه السّلام كه شام‌خوردن را رها مكن گر چه سه لقمه باشد با نمك ، فرمود : هر كه شام نخورد رگى در تنش بميرد كه هرگز زنده نشود ، رسول خدا صلى اللَّه عليه و آله فرمود : هر كه شب شنبه و يك شنبه پى هم شام نخورد از او\r\n\r\n","description":"","footnote":"","page_name":" 143 ","page_number":145},
  {"content":"\r\n\r\nنيروئى رود كه تا 40 روز بازنگردد ، و از امام صادق عليه السّلام است كه نشايد سالمند پير بخوابد جز كه درونش پر باشد زيرا آرام‌تر خوابد و دهانش را خوشبو كند .\r\n21 - در دعوات راوندى : كه امام صادق عليه السّلام فرمود : چون نماز فجر را خواندى تيكه نانى بخور تا بوى دهانت خوش شود و گرمى تو بدان فرو نشيند و دندانهات بر جا شوند و لثه‌ات محكم گردد و روزى خود را بدان بدست آرى و خلقت خوش گردد ، و از زين العابدين عليه السّلام است كه : نماز صبح را ميخواند . و در جا نمازش ميماند تا خورشيد برآيد و آنگه برميخواست و نمازى دراز ميخواند و آنگه خواب اندكى ميكرد و بيدار ميشد و مسواك ميخواست و مسواك ميكرد و آنگه چاشت ميخواست .\r\n22 - در الشهاب : فرمود : صلى اللَّه عليه و آله شام بخوريد و گرچه با مشتى خرما پوسيده زيرا شام نخوردن پيرى آور است .\r\nدر الضوء : عشاء بفتح خوراك سر شب است در برابر چاشت ، حشف خرماى پستر است ، فرمان آن حضرت بشام خوردن گرچه اندك و بىمايه باشد براى كمك بر عبادت در شب است و فزونى توان طاعت ، و همانا خطاب او بياران او است كه كم ميخوردند و باندك قانع بودند و زهد پيشه بودند و آنها را بشام خوردن تشويق كرد تا نيروى عبادت يابند و آماده جهاد باشند ، و در پزشكى گويند زيان دارد و يكيشان گفته شام خوردن مايه كوريست و فرموده شام نخوردن مايه سستى تن است كه از پيريست ، و يك پزشكى سخن پيغمبر را بدلخواه خود تفسير كرده و گفته :\r\nمنظور پيغمبر صلى اللَّه عليه و آله غدقن از شام خوردنست كه فرموده نخوردنش پيرى آرد يعنى عمر را دراز كند تا به پيرى رسد و درست همانست كه گذشت و آغاز سخن بر آن رهنما است چه كه آن حضرت بيارانش مهربان بود و از آنها بررسى ميكرد بوسيله آنچه بدانها نيرو دهد براى پرداخت عبادات بدنيه و آنان ديگران را بر خود پيش ميداشتند و به كمتر از سير شدن قناعت ميكردند و با هم مواساة ميكردند ، فائده حديث فرمان شام خوردنست و راوى حديث انس است .\r\n\r\n","description":"","footnote":"","page_name":" 144 ","page_number":146},
  {"content":"\r\n\r\n23 - در كافى ( 6 ر 289 ) بسندش از امام ششم كه پير شام خوردن را واننهد گرچه يك لقمه باشد .\r\n24 - و از همان ( . . ) بسندش از ابى على لهبى كه امام ششم به من فرمود :\r\nپزشكهاى شما در باره شام‌خوردن بشما چه گويند ؟ گفتم ما را از آن باز دارند ، فرمود راستش من شما را بدان وادارم .\r\n15 - و از همان ( . . ) از امام ششم عليه السّلام كه خوراك شب به از خوراك روز است .\r\n16 - و از همان ( . . ) بسندش از امام رضا عليه السّلام كه در تن رگى است بنام عشاء كه هر كه شام نخورد پيوسته به دو نفرين كند تا بامداد گويد : خدات گرسنه دارد چنانچه مرا گرسنه داشتى و تشنه‌ات دارد چنانچه مرا تشنه داشتى كسى از شماها شام را واننهد گرچه بيك لقمه نان يا نوشى آب باشد .\r\nبيان : اين نفرين ، بيان همان زيان آن رگ و رسيدن زيانش بتن است ، گويا دعا كند و اجابت شود .\r\n17 - در كافى ( . . ) بسندش از داود بن كثير كه با امام ششم عليه السّلام شام خوردم و چون پايان داد فرمود : الحمد للَّه و فرمود : اين شام من و شام پدران من است الحديث .\r\n\r\nباب هشتم نكوهش تنها خورى و استحباب خوردن با جماعت و صدقه دادن از آنچه خورند\r\n1 - در خصال ( 93 ) : بسندش تا ابى الحسن عليه السّلام كه رسول خدا صلى اللَّه عليه و آله سه تا را لعنت كرد : آنكه توشه تنها خورد ، آنكه تنها در بيابان سفر كند ، آنكه تنها در خانه بخوابد .\r\nدر محاسن : بسندش مانندش آمده .\r\n\r\n","description":"","footnote":"","page_name":" 145 ","page_number":147},
  {"content":"\r\n\r\nبيان : ظاهر اصحاب حمل همه اينها است بر كراهت جز در موارد اندكى مانند ترس بر جان خود يا واجب النعمة خود ، و مانند مسافرت تنها كه در آن ظن تلف باشد ، يا خوف از رخ دادن بيمارى يا ديوانگى در تنها خوابيدن ، و بقولى لعن دورى از رحمت است و در كراهت هم هست و احوط عمل بروايت است در همه اين موارد .\r\n2 - در معانى ( 375 ) و در خصال ( 216 ) بسندش تا رسول خدا صلى اللَّه عليه و آله كه فرمود :\r\nچون چهار خصلت در خوراك فراهم شوند كامل باشد : از حلال باشد و دست بسيارى در آن درآيد و با نام خدا تبارك و تعالى آغاز شود و با سپاسش پايان پذيرد .\r\n3 - در محاسن ( 392 ) بسندش از معمر بن خلّاد كه چون خوراك براى امام رضا عليه السّلام مىآوردند بهتر آن را از هر نوع برميگرفت و در يك سينى مينهاد و ميفرمود به مستمندان دهند و اين آيه را ميخواند « خود را در گردنه نينداخته ، 11 - البلد » و آنگه ميفرمود : خدا عزّ و جلّ ميدانست كه هر كس توانا بآزاد كردن بنده نيست و راهى ببهشت براى آنان گشود .\r\nبيان : يعنى چون آنها را ميان آزاد كردن بنده و خوراندن بينوا مخير كرد كه فرمود :   فَكُّ رَقَبَةٍ أَوْ إِطْعامٌ   ، تا آخر آيه .\r\n4 - در محاسن ( 398 ) بسندش تا رسول خدا صلى اللَّه عليه و آله كه خوراك يكى دو تا را بس است و خوراك دو تا سه تا را و خوراك سه تا چهار تا را .\r\n5 - و از همان ( 423 ) بسندش از امام ششم عليه السّلام كه همانا گرفتارى يعقوب بيوسف عليه السّلام از آن شد كه قوچ فربهى سر بريد و يكى از يارانش بنام فيوم نيازمند بود و نيافت خوراكى كه با آن افطار كند و يعقوب بىخبر ماند و به او خوراكى نداد و گرفتار جدائى يوسف شد و پس از آن جارچى او هر بامداد جار ميزد هر كه روزه نيست بچاشت يعقوب آيد و شب جار ميزد هر كه روزه است بشام يعقوب آيد .\r\nگويم : مانندش را به چند سند در كتاب نبوات آورديم .\r\n6 - و از همان ( . . ) بسندش از على عليه السّلام كه چون خوراك نهند و مستمند آيد\r\n\r\n","description":"","footnote":"","page_name":" 146 ","page_number":148},
  {"content":"\r\n\r\nردّش مكن .\r\n7 - در دعوات راوندى : كه پيغمبر در خوردن لقمه از برابر خود ميگرفت و در نوشيدن از دست راستش مينوشيد .\r\n8 - در دعائم : از على عليه السّلام كه بركت دار خوراكى آنست كه دست بسيار در آنست و رسول خدا صلى اللَّه عليه و آله فرموده : خوراك يكى دو تا را بس و از دو تا چهار تا را بس يعنى مىتوانند بدان اكتفاء كنند و در روايات عامه است كه با هم بخوريد جدا نباشيد كه خوراك يكى دو تا را بس است ، و دلالت دارد كه اجتماع مايه بركت است و تا هر چه فزايد بركت برآيد و منظور تشويق بر اجتماع است و بر اينكه نسزد كسى براى اينكه خوراكش كم است از تقديم به ديگران بماند زيرا بسا همان كم بس باشد .\r\n9 - در فردوس : از پيغمبر صلى اللَّه عليه و آله كه با هم بخوريد و جدا نباشيد زيرا بركت با جماعت است .\r\n10 - در مكارم : كه مردى از رسول خدا پرسيد ما ميخوريم و سير نميشويم فرمود : شايد جدا جدا ميخوريد ، با هم بخوريد و نام خدا ببريد تا بركت كند براتان ( 2 / 116 ) .\r\nاز كتاب مواليد الصادقين كه رسول خدا صلى اللَّه عليه و آله از هر رسته خوراكى مىخورد و هر چه را خدا براش حلال كرده بود بهمراه خاندان و خدمتكارانش مىخورد و بهمراه مهمانانى كه از مسلمانان او دعوت كرده بود بر روى زمين و در خوردن و خوراك هم آهنگ ديگران بود جز اينكه مهمانى به او ميرسيد و با مهمانش غذا مىخورد ، و دوستر خوراكش آن بود كه با تنگى باشد .\r\nبيان : در نهايه گفته : در حديث است كه : پيغمبر صلى اللَّه عليه و آله از نان و گوشت سير نخورد جز كه بر تنگدستى بود و گفتند : ضفف گروه شدن مردم است يعنى تنها خور نبود و دوستر خوراكش با مردم بود ، و بقولى ضفف اينست كه خوردنى بيش از اندازه خوراك باشد و خفف اينكه به اندازه خوراك باشد .\r\n\r\n","description":"","footnote":"","page_name":" 147 ","page_number":149},
  {"content":"\r\n\r\n\r\n[ باب نهم 
  ] باب ديگر در استحباب همخورى با خاندان و خدمتگاران و خوراندن به كسى كه بخوراك بنگرد و لقمه گرفتن براى مؤمنان\r\n1 - در عيون ( 2 ر 159 ) بسندش از ياسر خادم كه چون امام رضا عليه السّلام تنها بود همه خدمتكاران را از خرد و كلان گرد ميكرد و با آنها گفتگو ميكرد و انس ميگرفت و چون بر سر سفره مىنشست همه را تا برسد به كار پرداز و حجامت كن بر سر سفره خود مىنشاند ، ياسر گويد : در اين ميان كه روزى ما نزدش بوديم آواز افتادن نعلى كه بر در خانه او بود به خانه مأمون شنيد و بما فرمود : برخيزيد و پراكنده شويد و ما برخاستيم و مأمون آمد - الخبر .\r\nبيان : گويا تفرقه آنها براى تقيه بوده چون در آداب با او دمساز نبوده يا يا منظور او خلوت گزيدن با وى بوده يا استحباب هم خورى خاص به صورت تنهائى است چنانچه ظاهر خبر آينده است .\r\n2 - در عيون ( 2 / 184 ) بسندش تا ابراهيم بن عباس در ضمن حديثى كه چون امام رضا عليه السّلام تنها بود بندگان و بستگانش تا برسد بدربان و كارپرداز بر سر سفره خود مينشانيد .\r\n3 - و از همان ( 2 ر 241 ) بسندش از ياسر خادم كه چون امام رضا بطوس در آمد و سخت بيمار بود چند روز زنده بود و روزى كه وفات كرد پس از اينكه نماز ظهر را خواند به من گفت : مردم چه خوردند ؟ گفتم كى در اينجا چيزى تواند خورد با اين بيمارى سخت شما ، برخاست نشست و فرمود : سفره بياوريد و همه خدمتكاران را بر سر سفره خود نشاند و از هر كدام دلجوئى كرد و پرسش نمود ، و چون همه خوردند خوراك براى زنها فرستاد و خوراكها براى زنها بردند - الحديث - 4 - در كافى ( 6 ر 296 ) بسندش تا رسول خدا صلى اللَّه عليه و آله كه كسى نباشد كه گرد آورد نانخورانش را و سفره پهن كند و در آغاز خوردن نام خدا برند و در پايانش سپاس او گويند و سفره را بردارند جز خدا همه را بيامرزد .\r\n5 - در ثواب الاعمال ( 181 ) بسندش از رباب همسر داود رقّى كه كاچى ساختم\r\n\r\n","description":"","footnote":"","page_name":" 148 ","page_number":150},
  {"content":"\r\n\r\nو نزد امام ششم عليه السّلام بردم كه سر غذا بود و كاچى را برابرش گذاشتم و او براى يارانش لقمه ميگرفت و ميفرمود : هر كه يك لقمه شيرينى براى مؤمنى بگيرد خدا بدان از او تلخى روز رستاخيز را ببرد . در كتاب الاخوان : مانندش آمده .\r\n6 - در كافى ( 6 ر 298 ) بسندش تا پيغمبر صلى اللَّه عليه و آله كه چون مىخورد از پيش ديده‌اش لقمه برميداشت و چون مينوشيد از سوى راستش نوشابه برميگرفت ، نادر خادم روايت كرده كه ابو الحسن عليه السّلام يك تيكه بريانى را بر ديگرى مينهاد و به من ميداد در محاسن ( 424 ) مانندش آمده .\r\n\r\nباب دهم شستن دست پيش از خوردن و پس از آن از آداب دستشوئى\r\n1 - در خصال ( 13 ) بسندش تا امير المؤمنين عليه السّلام كه هر كه شاد است خير خانه‌اش فزون گردد بايد چون خوراكش برش آيد دستش را بشويد .\r\n2 - و از همان ( 23 ) بسندش تا ابى عوف عجلى كه شنيدم امام ششم عليه السّلام ميفرمود وضوء پيش از خوراك و پس از آن روزى را فراوان كند .\r\nدر محاسن ( 424 ) مانندش آمده .\r\n3 - در كافى ( 6 / 290 ) بسندش از رسول خدا صلى اللَّه عليه و آله مانند آن را آورده و گفته : از رسول خدا است صلى اللَّه عليه و آله كه : آغازش فقر را نابود كند و پايانش اندوه را نابود كند .\r\n4 - در خصال ( 25 ) بسندش تا امير المؤمنين عليه السّلام كه : هر كه خواهد خير خانه‌اش فزون گردد بايد دستش را پيش از خوردن بشويد .\r\nو از همان : بسندش از آن حضرت كه وضوء پيش از خوراك روزى را فزون كند - الخبر -\r\n\r\n","description":"","footnote":"","page_name":" 149 ","page_number":151},
  {"content":"\r\n\r\n5 - و از همان ( 612 ) بسندش تا امير المؤمنين عليه السّلام كه شستن دو دست پيش از خوراك و پس از آن فزونى روزى و زدودن چرك جامه است و ديده را روشن كند . در محاسن : مانندش آمده .\r\nدر كافى مانندش آمده جز آنكه در آن فزونى و عمر آمده ( . . ) .\r\n6 - در علل ( 1 ر 268 ) بسندش از ابى نميره كه امام ششم عليه السّلام فرمود : وضوء پيش از خوردن و پس از آن فقر را ببرند گفتم : فقر را ببرند ، فرمود : فقر را ببرند .\r\n7 - در قرب الاسناد ( 47 ) بسندش از امام پنجم عليه السّلام كه : صاحب خانه پيش از خوراك جلو همه مهمانان دست خود را بشويد و پس از خوراك دنبال همه .\r\n8 - در مجالس ابن شيخ ( 1 ر 380 ) بسندش تا امير المؤمنين عليه السّلام كه طشت دستشوئى را بر نداريد تا پر شود آب دستشوئى خود را يك جا كنيد تا خدا شما را يگانه كند .\r\nبيان : اين ردّ بر متكبرانست كه چون يكيشان دست شويد آب را بريزند و طشت را براى ديگرى آورند و اين بد است در جامع گفته : آب دستشوئى را در يك ظرف فراهم كنند .\r\n9 - در علل ( 1 ر 285 ) بسندش تا امام ششم عليه السّلام كه دست‌شوئى پيش از خوراك به ميزبان آغاز شود تا ديگران خوددارى نكنند و چون از خوراك دست كشيدند از آنكه سمت راست در است آغاز شود آزاد باشد يابنده و در روايت ديگر است كه ميزبان از خود آغاز كند و آنگه از سمت راستش و چون خوراك را بردارند از سمت چپ ميزبان آغاز كنند و ميزبان در پايان همه دست شويد زيرا او سزاوارتر است بآلودگى دست از ديگران و آنگه حوله خشك كنى برگيرد .\r\nبيان : در مسالك گفته : خوبست ميزبان بشستن دست خود آغاز كند و از سوى راستش يكى يكى بشويد و بچرخد و در شستن دوّم پس از خوراك از سوى چپش آغاز كند و خود آخر كس باشد كه دست شويد ، براى اينكه در آغاز از\r\n\r\n","description":"","footnote":"","page_name":" 150 ","page_number":152},
  {"content":"\r\n\r\nخوددارى مهمانان بكاهد و در انجام خودش بر آلوده ماندن دست شكيبا باشد ، در خبر ديگر است كه چون از خوردن برايند از آنكه سوى راست در است آغاز دست شستن كنند آزاد باشد يابنده .\r\nدر دروس گفته : خوبست شستن دست پيش از خوردن و آن را خشك نكند كه تا ترى باشد خوراك بركت كند و پس از آن دست را شويد و خشك كند و خوبست آن را از آنكه سوى راستش هست آغاز كند و بچرخد و از امام صادق عليه السّلام است كه ميزبان بشستن دستش آغاز كند تا آخر آنچه گذشت .\r\nو در جامع است كه آغاز كند بنوشاندن كسى كه در سوى راستش است و شستن دستش و بچرخد تا به او برگردد و شيخ در نهايه گفته : چون خواهد دستشان را بشويد از آنكه در سمت راستش است آغاز كند تا پايان همه و خوبست آب دستشوئى همه را در يك ظرف فراهم سازد .\r\n10 - در كامل الزياره ( 58 ) بسندش تا على عليه السّلام كه روزى پيغمبر صلى اللَّه عليه و آله بديدن ما آمد و خوراكى برش نهاديم وام ايمن يك سينى خرما و كاسه‌اى شير و كره پيش داشت و از آن خورد و چون دست كشيد برخاستم و آب برد و دستش ريختم و چون دست شست باتريش چهره و ريش را دست كشيد .\r\n11 - در صحيفه رضا ( 13 ) كه چون رسول خدا صلى اللَّه عليه و آله مىخورد آب در دهن ميگردانيد و ميفرمود : چربى دارد .\r\nبيان : در فردوس روايت كرده از ام سلمه كه پيغمبر صلى اللَّه عليه و آله فرمود : چون شير نوشيديد آب در دهن بگردانيد زيرا چربى دارد و گويا همين بوده و تصحيف شده .\r\n12 - در محاسن ( 424 ) بسندش تا امام ششم عليه السّلام كه چون دست‌شوئى براى خوردن حوله بدست مكش كه تا ترى در دست است پيوسته خوراك در بركت است .\r\n13 - در محاسن ( . . ) بسندش از امام ششم كه هر كه خواهد خير خانه‌اش فزايد\r\n\r\n","description":"","footnote":"","page_name":" 151 ","page_number":153},
  {"content":"\r\n\r\nبايد هنگام خوردنش وضوء سازد .\r\n14 - و از همان ( 420 ) بسندش كه وضوء پيش از خوراك و پس از آن نعمت روياند .\r\n15 - و از همان ( . . ) بسندش از امام پنجم كه هر كس در پيش و پس خوردن دستش را بشويد در وسعت روزى زندگى كند و تنش سالم ماند .\r\n16 - و از همان ( . . ) بسندش تا رسول خدا صلى اللَّه عليه و آله كه فرمود : اى على شستن دست پيش از خوردن و پس از آن درمان درد تن است و ميمنت در روزى .\r\n17 - و از همان ( . . ) بسندش از امام ششم عليه السّلام كه وضوء در پيش و پس خوردن فقر را براندازد .\r\n( در 18 و 19 و 20 نزديك همين مضمون را آورده ) .\r\n21 - و از همان ( . . ) بسندش از ابى بكر حضرمى كه امام ششم عليه السّلام براى ما خوردنى ميخواست و پيش از آن دست ما را نمىشست و بخدمتكار ميفرمود تا پس از خوردن دست‌شوئيم .\r\n22 - و از همان ( . . ) بسندش از يكى از اصحاب كه دست‌شوئى پيش از خوردن را نزد امام رضا عليه السّلام ياد كردند فرمود : اين را پادشاهان پديد آوردند .\r\nبيان : اين دو حديث غريب باشند و گويا قول بعدم استحباب شستن دست پيش از خوردن نباشد ، و بسا تفسير شوند باينكه واجب نيست يا باينكه تازه دست شسته بوده يا دستش پاك بوده يا بر تقيه براى روايت شرح السنه از يحيى بن سعيد كه سفيان ثورى دست شستن پيش از خوردن را مكروه ميدانست و گرچه از سلمان هم روايت شده كه در تورات خواندم بركت خوراك در دست شستن پس از خوردنست و آن را به پيغمبر صلى اللَّه عليه و آله ياد آور كردم فرمود : بركت خوراك وضوء است پيش از آن و پس از آن .\r\n23 - در محاسن ( . . ) بسندش از فضل بن يونس كه چون ابى الحسن عليه السّلام نزد من چاشت خورد و طشت دستشوئى برش آوردند و در صدر مجلس نشسته بود تا از\r\n\r\n","description":"","footnote":"","page_name":" 152 ","page_number":154},
  {"content":"\r\n\r\nاو آغاز كنند فرمود : آغاز كن بدان كه سوى راست تواست و چون غلام دست يكى را شست و خواست طشت بردارد و آبش را بريزد فرمود : بوى كه آن را پر كن .\r\nبيان : در كافى ( 6 ر 291 ) آن را بسندش روايت كرده و گفته : أبو الحسن فرمود طشت را وانه تا همه دست خود را در آن بشويند ، و بقولى مقصود اينست كه طشت را برداشت نزد آن حضرت آورد و او نهيبش كرد و فرمود : دست همه را به ترتيب بشويد تا نوبت او رسد و معنى يكم روشنتر است .\r\nمحقق اردبيلى پس از آوردن اين روايت گفته : دلالت دارد بر استحباب شستن دست ميزبان پس از خوردن و آنگه بدان كه سمت چپ او است چون ظاهرش اينست كه ميزبان دست خود را شست و سمت راست او سمت چپش مىشود ، و بسا مقصود اينست كه خواست به آن حضرت آغاز كند و نكرد و فرمود : به آن كه سمت چپ او است آغاز كند كه سمت راست غلام مىشود چون روبروى او نشسته و موافق گذشته است - پايان - گويم : گويا نسخه او نادرست بوده و در آن كلمه « عندى » نبوده و چنين آن را نقل كرده نيز و از اين رو احتمال داده كه ميزبان خود آن حضرت بوده و گر نه ظاهر اينست كه راوى ميزبان بوده و آن حضرت نخواسته كه به دو آغاز كند و فرموده به كسى كه دم در سمت راست او است آغاز كند و دلالت دارد كه مقصود از طرف راست در كه در خبر پيش است آنجا است كه سمت راست وارد در اتاق است كه سمت راست او است و گر چه نسبت به كسى كه بيرون ميرود سمت چپ است و نيز اگر فرض شود خود در مردى باشد روبروى او سمت راست او است و اين فاضل هم همچنين آن را تحقيق كرده چون پس از آوردن روايت ابن عجلان گفته : بسا مقصود از باب جاى نشست آنها است و منظور از سمت راست سمت راست كسى كه وارد شود و در آنجا كه درى نباشد منظور سمت راست كسى است كه در ابتداء مجلس است نظر به داخل در مجلس . سپس گفته : براى جمع ميان اخبار مىشود\r\n\r\n","description":"","footnote":"","page_name":" 153 ","page_number":155},
  {"content":"\r\n\r\nخبر نخست كه روايت ابن عجلانست تفسير كرد كه ميزبان نزد در اتاق نشسته بوده و سمت راستش سمت چپ در بوده يا آنكه در مجلس نبوده و يا حمل بر تخيير شود پايان .\r\nگويم : گويا قول به تخيير بهتر است .\r\n24 - در محاسن ( 426 ) بسندش از امام ششم كه دستهاى خود را در يك ظرف بشوئيد تا خوش اخلاق شويد .\r\n25 - و از همان ( . . ) بسندش از امام ششم عليه السّلام كه دست‌شوئى پيش از خوراك است ميزبان نخست شويد تا ديگرى خوددارى نكند و چون فارغ شد به كسى كه سمت راست او است آغاز كند و چون خوراك را بردارند به كسى كه سمت چپ ميزبانست آغاز شود و آخر كسى كه دست شويد و ميزبان باشد زيرا او سزاوارتر است كه بر آلودگى صبر كند و آنگاه اگر خواست حوله برگيرد ، گفته : ابن ابى محمود هم آن را روايت كرده .\r\nبيان : محقق اردبيلى - ره - گفته : ظاهر اينست كه منظور از ميزبان صاحب خوراك است و گرچه خانه از ديگريست ، يا اينكه خانه و جا در آن اصلا منظور نيست و بسا بر وجه حقيقت باشد هر گاه صاحب خوراك بيگانه باشد و در خانه ديگرى منزل كرده باشد فتامّل .\r\n26 - در محاسن : از عبد الرحمن بن ابى داود گفته : نزد امام ششم عليه السّلام چاشت خورديم و طشت آوردند و فرمود : اى مردم كوفه شما يكى يكى دست شوئيد و ما باكى نداريم در اينكه با هم دست شوئيم گفت : همه با هم در يك طشت دست شستيم .\r\n27 - و از همان : از كسى كه امام نهم را در روز ورود مدينه ديده بود و گروهى نزد آن حضرت چاشت خورده بودند و چون دست خود را از آلودگى به غذا شسته بود آنها را پيش از خشك كردن با حوله بسرورويش كشيده بود و گفته : « بار خدايا مرا از كسانى ساز كه روسياه و خوار نشود » گفته : و در حديثى است كه پيغمبر صلى اللَّه عليه و آله فرمود : چون پس از خوردن دست شستى پيش از حوله گرفتن آن را برو و دو\r\n\r\n","description":"","footnote":"","page_name":" 154 ","page_number":156},
  {"content":"\r\n\r\nچشمت بكش و بگو : بار خدايا من از تو خواستارم زيور و مهر را و به تو پناهم از دشمنى و بغض - 28 - در دعوات راوندى همان را آورده ، در مكارم مانند يكم را از امام صادق عليه السّلام آورده ( 161 ) .\r\n29 - در محاسن بسندش از حسين بن ابى العلاء كه از امام ششم عليه السّلام پرسيدم از شستن دست و وضوء پس از خوردن فرمود : رسول خدا صلى اللَّه عليه و آله مىخورد كه ابن ام مكتوم آمد و بدست آن حضرت شانه گوسفندى بود كه از آن مىخورد و آنچه در دست داشت نهاد و به نماز برخاست و وضوء نساخت و طهور نبود ( 420 ) .\r\nبيان : ظاهر اينست كه منظور در اين حديث وضوء نماز است و ردّ بر برخى مخالفانست كه وضوء را به خوردن غذاى آتش ديده شكسته دانند و از اين رو و ما مانند آن را در كتاب طهارت آورديم .\r\n30 - در محاسن ( 438 ) بسندش از شعيب عقرقوفى كه با امام ششم چاشت خوردم و دست خود را پيش و پس خوردن نشست ، گويم اين براى بيان جواز يا مانعى بوده .\r\n31 - در محاسن از سليمان بن جعفرى كه براى ابو الحسن عليه السّلام چاشت كشيدند و يكى از حاضران خواست دستش را بشويد و آن حضرت فرمود : هر كه دستش پاك است و آنها را نشويد باكى ندارد دست نشسته غذا بخورد .\r\n32 - در محاسن بسندش از وليد بن صبيح كه نزد امام ششم عليه السّلام شبى با گروهى شام ميخورديم و فرمود : بيائيد امشب با مشركان مخالفت كنيم و با هم دست خود را بشوئيم ، گفته : بسند ديگر هم روايت شده .\r\nبيان مخالفت با مشركان در اجتماع براى شستن يا در اصل آن بوده .\r\n33 - در محاسن ( . . ) بسندش از مرازم كه ديدم أبو الحسن عليه السّلام چون پيش از خوراك دست ميشست حوله نميگرفت و چون پس از خوردن دست ميشست با حوله خشك ميكرد .\r\n\r\n","description":"","footnote":"","page_name":" 155 ","page_number":157},
  {"content":"\r\n\r\n34 - در محاسن ( . . ) بسندش از زيد شحّام كه امام ششم عليه السّلام بد داشت كسى دستش را آلوده بخوراك با حوله بمالد براى احترام خوراك تا آن را بمكد يا بچه‌اى در كنارش باشد و آن را بمكد .\r\n35 - در مكارم : از پيغمبر صلى اللَّه عليه و آله كه چون يكى از شما خورد نبايد با حوله دست خود را پاك كند تا او را بمكد يا بمكاند ( 161 ) ، بيان : در مسالك گفته : پاك كردن دستها با حوله از آب دست شستن خوبست نه از آلودگى بخوراك كه بد است و همانا ليسيدن انگشتان مستحب است پايان - من گويم ، عامه اين مضمون را به چند سند و چند تعبير روايت كردند ، از انس كه رسول خدا صلى اللَّه عليه و آله چون مىخورد سه انگشتش را مىليسيد . و همين مضمون از كعب بن مالك است ، و در روايت ديگر است كه چون يكى از شما بخورد دست با حوله نكشد تا آن را بمكد پيش از آن ، ( و همين مضمون از ابن عباس آمده ) فتّال گفته : منظور حوله ايست كه آماده چرك‌گيريست نه حوله خشك كن ، در باره اينكه خود بمكد يا ديگرى نووى گفته : آن ديگرى كه مىشود انگشت او را بمكد مانند زن ، كنيز و خدمتكار و فرزند و همانند آنان چون شاگردى كه مكيدن آن را بركت شمارد ، و يا چون گوسفند و مانندش ، مسلم از جابر روايت كرده از آن حضرت صلى اللَّه عليه و آله كه چون لقمه از دست شما افتد بايد آلودگى آن را پاك كند و آن را بخورد و دست خود را پاك نكند تا آن را بمكد يا بمكاند ، زيرا ( دانسته نشده ) نداند در كدام خوراك بركت هست ، نووى گفته : يعنى خوراكى براى خوردن جلو آدمى است نداند كه بركت در آنست كه خورده يا در آنكه بانگشتش چسبيده يا ته كاسه مانده يا در لقمهء افتاده است و سزا است كه همه اينها را نگهدارد تا بركت را بدست آرد ، بركت غذاى خوب و سالم و خوش انجام و بىآزار و نيرو بخش بر طاعت است ، بقولى حديث در كسى است كه ليسيدن انگشتان را بد دارد و دهان را پليد شمارد و چون كسى در ميانه خوراك چنين كند از آب دهانش با لقمه بخورد ، خطّابى گفته : مردمى كه نعمت بارگى خرد آنها را تباه كرده پندارند\r\n\r\n","description":"","footnote":"","page_name":" 156 ","page_number":158},
  {"content":"\r\n\r\nليسيدن انگشتان زشت است و گويا ندانند خوراكى كه بانگشت چسبد پاره‌ايست از آنچه خورند و چه پليدى دارد ؟ 36 - در محاسن ( 429 ) بسندش از منصور بن حازم كه پرسيدم امام ششم عليه السّلام را از مرديكه با حوله روى خشك كند ؟ فرمود : باكى ندارد .\r\nبيان : گويا مقصود خشك كردن پس از وضوء نماز است .\r\n37 - در محاسن ( . . ) از فضل بن يونس كه چون أبو الحسن عليه السّلام در نزد من چاشت خورد حوله آوردند روى جامه‌اش اندازد و آن را بر جامه خود نيفكند .\r\n38 - و از همان ( . . ) از فضل بن يونس كه أبو الحسن عليه السّلام نزد من آمد و فرمود : خوراكت را بياور كه آنان پندارند ما خوراك بىسابقه دعوت را نخوريم و طشت دستشوئى آوردند و بدان حضرت آغاز شد و فرمود : آن را از سمت چپت بچرخان و آن را بر مدار تا پر شود .\r\n39 - در مكارم كه پيغمبر صلى اللَّه عليه و آله خوب دست خود را از خوراك ميشست تا بوى خورده را نميداد ، و چون آن حضرت صلى اللَّه عليه و آله بخصوص نان و گوشت مىخورد ، بسيار خوب ميشست و با ترى دستش رويش را مسح ميكرد ( 31 ) .\r\nبيان : محقق اردبيلى - ره - گفته - : بسا شستن يك دست كه بدان خورند بس باشد چنانچه تعبير به شستن دست بدان اشاره دارد ، و بسا كه شستن هر دو مستحب باشد گرچه يكى به كار رود پايان - و استاد ما شيخ بهائى - ره - گفته : هر دو دست را پيش از خوردن و پس از آن بشوى گرچه يك دست به كار رود .\r\n40 - در مكارم : پيغمبر صلى اللَّه عليه و آله فرمود : هر كه خواهد خير خانه‌اش فزون گردد بايد چون خوراكش حاضر شود دست بشويد و از امام صادق عليه السّلام است كه :\r\nهر كه پيش و پس خوردن دست شويد در آغاز و انجامش بركت يابد و تا بماند در وسعت زيد و تنش سالم باشد ، فرمود : هر كه پيش از خوردن دست شويد خشكش نكند كه تا دستش تر است بركت است ، فرمود : نخست ميزبان دست خود را شويد و از سمت راستش آغاز كند ، و چون خوراك بپايان رسد از سمت چپ ميزبان آغاز\r\n\r\n","description":"","footnote":"","page_name":" 157 ","page_number":159},
  {"content":"\r\n\r\nبشستن شود چون خودش بر آلودگى شكيباتر است و پس از آن حوله گيرند و فرمود وضوء پيش و پس خوراك ندارى را ببرد چنانچه كوره زنگ آهن را و تا بماند در وسعت زيد و راستى كه فرشته‌ها رحمت فرستند بر آنكه انگشتانش را در پايان خوردن بليسد ، فرمود هنگام خوراك بد است طشت دستشوئى را پر نشده بردارند بلكه بگذارند پر شود و ريخته شود ، فرمود : هر كه دوست دارد خير خانه‌اش فزايد بايد چون خوراك حاضر شود پيش و پس خوردن دست را بشويد ، راستش هر كه پيش و پس خوراك دست بشويد تا بماند در وسعت است و تندرست ؟ فرمود : چون پس از خوردن دست شستى دست ترت را به چشمانت بكش كه امان از چشم درد است ( 160 ) .\r\nاز صفوان جمال است كه نزد امام ششم عليه السّلام بوديم و سفره انداختند و خدمتكار آب دست آورد و حوله به آن حضرت داد و نخواست گفت ما از آن دست شستيم ، فرمود :\r\nدست شستن پيش از خوردن و پس آن ندارى برد و روزى فزايد ، در كتاب مواليد الصادقين است كه چون پيغمبر دست ميشست پس از خوردن با ترى دستش رويش را دست ميكشيد وانگه ميفرمود : سپاس از آن خداست كه ما را رهنمود و خورانيد و نوشانيد هر آزمون خوبى را بر ما روان ساخت ( 162 ) .\r\n41 - در نوادر راوندى : ( 51 ) بسندى تا رسول خدا صلى اللَّه عليه و آله كه هر كه شاد است كه خير خانه‌اش فزون گردد چون خوراكش در برش آيد وضوء گيرد .\r\n42 - در مجالس شيخ ( 2 ر 203 ) بسندش تا رسول خدا صلى اللَّه عليه و آله كه هر كه شاد است خير خانه‌اش فزايد چون خوراك در برش آيد وضوء سازد و هر كه پيش و پس خوردنش وضوء سازد در وسعت روزى زيد و تندرست ، و موسوى در حديثش آورده كه هشام بن سالم گويد امام صادق عليه السّلام به من فرمود : اى هشام بن سالم وضوء در اينجا شستن دست است پيش از خوردن و پس از آن .\r\n43 - در دعوات راوندى : كه امير المؤمنين فرمود : هر كه دو دستش را پيش و پس خوراك بشويد در آغاز و انجام خوراكش بركت يابد .\r\n\r\n","description":"","footnote":"","page_name":" 158 ","page_number":160},
  {"content":"\r\n\r\n44 - در مكارم و الشهاب : پيغمبر صلى اللَّه عليه و آله فرمود : دستشوئى پيش از خوردن ندارى برد و پس از آن نگرانى بزدايد و ديده را درست دارد ( 160 ) در ضوء گفته : وضوء در شرع نام پاكيزه كردن براى نماز است ، و نگرانى منظور ترس از ديوانگى است ، وضوء در حديث بمعنى لغويست كه پاكيزگى است و كنايه از شستن دو دست است و بجان خودم پيش از خوردن بسيار خوبست زيرا آدمى نداند دستهاش كجا بودند و بچه ماليدند و سزد كه هنگام خوردن آنها را بشويد و چون چيزى خورد بهتر است كه آنها را پاك بشويد براى آلودگى بدان فرمود شستن دست پيش از خوردن ندارى را ببرد زيرا براى روزيست كه خدا به دو داده و با اين كار بركت يابد و پس از آن نگرانى را برد يعنى نگرانى از اينكه دستش پاكيزه است يا نه و چونشان بشويد يقين بپاكيزگى كند و جامه‌اش از چركينى سالم ماند و آدمى بجامه خود توجه دارد و دل بدان دارد ، و اينكه فرمود چشمانش درست مانند ، بسا براى رفع چركينى دست است كه آزار چشم است و هم بوى بد كه چشم از آن آزار كشد ، و بسا اثرى دارد كه رسول خدا صلى اللَّه عليه و آله و سلم دانسته ، فائده حديث و ادارى به شستن دستها است پيش از خوردن و پس از آن براى پاكيزه‌گى راوى حديث موسى بن جعفر است از پدرانش تا برسد به پيغمبر صلى اللَّه عليه و آله .\r\n45 - در دعائم ( 2 ر 121 ) پيغمبر فرمان شستن دست را پس از خوراك داده از چرك و فرمود : شيطان آن را بو مىكند و از على عليه السّلام است كه فرمود : بركت خوراك در شستن دست است پيش از آن و پس از آن و شيطان دلباخته چرك و چربى است هر كدامتان ببستر رود بايد دستش را از بوى چركين و آلودگى بشويد ، فرمود نشستن دست بهمراه خوراك كه بدان چسبيده بد است ميفرمود : نعمت رم كن است بدين كار ، و از رسول خدا صلى اللَّه عليه و آله كه غدقن كرد از برداشتن طشت آب دست از پيش مردم تا پر شود ، و از جعفر بن محمد عليه السّلام كه ميزبان پس از همه مهمانان دست شويد يعنى از جز عيال خودش و نسبت ببرادران مهمانش .\r\n\r\n","description":"","footnote":"","page_name":" 159 ","page_number":161},
  {"content":"\r\n\r\n46 - در مكارم و الشهاب : رسول خدا صلى اللَّه عليه و آله فرمود : آب دست شوى خود را فراهم سازيد و گرد كنيد تا خدا پراكندگى شما را فراهم كند .\r\nدر ضوء . . . فرمايد چون پس از خوراك دست شوئيد آبش را روى هم بريزيد بر خلاف روش گبرها كه چنين نكنند و پندارند مايه ستيز و كشمكش مىشود و از آن حضرت صلى اللَّه عليه و آله روايت است كه طشتها را پر كنيد و با گبران مخالفت كنيد يعنى اين كار بهتر هم آهنگى و موافقت آورد و مخالفت با گبران هم باشد و « جمع اللَّه شملكم » دعائى است ، فائده حديث فرمان گرد آوردن آب دستشوئيست در يك طشت ، راوى ابى هريره است و دنبالش اينست كه : طشت را برنداريد تا لبالب شود الخ .\r\n47 - در الشهاب : پيغمبر صلى اللَّه عليه و آله فرمود : دستت را با جامه كسى كه به دو جامه نپوشانى پاك مكن .\r\nالضوء : ظاهر اين حديث اينست كه ميفرمايد : جامه‌اى كه به ديگران نپوشانى دستمال خود مكن و از كار ديگران بىمزد برابر بهره مبر و اين عبارت را كنايه از آن آورده كه بسيار شيواست ، و در تفسيرش ديدم كه جامه ديگرى را دست مكش با ديد استحسان كه بسا پندارد بدان شيفته شوى و خواهش آن را دارى و او در وضعى نيست كه آن را به تو دهد ، و اين تفسير سست است ، فائده حديث غدقن از تسخير مردم و آزار آنهاست به بيگارى ، و راويش ابو بكره است ، پايان . گويم ترك ظاهرش وجهى ندارد زيرا ببينم كه برخى متكبران پس از خوردن دست نشسته خود را با جامه خدمتكارانشان پاك ميكنند ، و بر فرض اين تفسير باز هم اشاره بزشتى اين كار دارد .\r\n48 - در كافى : ( 6 ر 291 ) بسندش تا امام ششم عليه السّلام كه خشك كردن رو پس از وضوء لكه را ببرد و روزى را فزايد .\r\n49 - در كافى ( 292 ) بسندش از مفضل بن عمر كه نزد امام ششم عليه السّلام رفتم و از درد چشم شكوه كردم ، فرمود : درمان تازه‌اى ميخواهى ، سپس فرمود : چون\r\n\r\n","description":"","footnote":"","page_name":" 160 ","page_number":162},
  {"content":"\r\n\r\nدستت را پس از خوردن شستى سه بار به دو ابرويت بكش و بگو : سپاس خداى نيكى كن نعمت بخش و فضيلت ده را ، گفت : چنين كردم و پس از آن چشمم درد نيامد و الحمد للَّه رب العالمين .\r\nبيان : بسا مقصود از طريف در حديث نقطه خون سرخ باشد كه در ديده پديد شود ولى از لفظ و معنا بعيد است .\r\n50 - در محاسن ( 452 ) از رسول خدا صلى اللَّه عليه و آله كه بنه‌دار در آغاز مردم ديگر نوشد و در پايان همه وضوء سازد .\r\nبيان : منظور ميزبانست كه پيش از مهمانان نوشد چنانچه پيش از آنها دست به خوردن برد تا خوددارى نكنند و با آنچه آيد در باره اينكه ساقى مردم آخر همه نوشد منافات ندارد چون ميزبان با ساقى جدايند و مىشود خبر اخير حمل شود باينكه قوم تشنه باشند و وضوء شستن دست پيش از خوردن باشد و بقولى يعنى مالك آب در نوشيدن بر ديگران پيش است ولى وضوء او پس از نوشيدن آنها است زيرا نوشيدن بر وضوء مقدم است ، و نهان نيست سستى اين تفسير .\r\n\r\nباب يازدهم بسم اللَّه گفتن و الحمد للَّه گفتن و دعاء خواندن هنگام خوردن\r\n1 - در مجالس صدوق ( 179 ) بسندش تا على عليه السّلام كه هر كه بر خوراك نام خدا برد از آن نعمت هرگز بازپرس نشود .\r\nدر ثواب الاعمال : مانندش آمده . در محاسن : مانندش آمده ( 434 ) .\r\n2 - در قرب الاسناد : ( 60 ) بسندش كه على عليه السّلام پر ميفرمود : هر كه خوراكى خورد و در آغاز نام خدا برد و در پايان سپاس او گويد ، از نعمت اين خوراك هر چه باشد بازپرسى نشود .\r\nبيان : هر چه باشد : يعنى كم يا بيش لذيذ يا جز آن ، و دلالت دارد كه آيه\r\n\r\n","description":"","footnote":"","page_name":" 161 ","page_number":163},
  {"content":"\r\n\r\n لَتُسْئَلُنَّ يَوْمَئِذٍ عَنِ النَّعِيمِ  نعمتهاى ظاهره را هم فرا گيرد به شرط ترك بسم اللَّه و الحمد للَّه و منافات ندارد با تاويل آن در بسيارى اخبار بولايت كه بزرگترين فرد نعمت است و آنچه وارد شده كه از شيعه براى نعمت خوراك بازپرسى نشود به اين معنى است كه بسا شيعه نبودن هم شرط آنست .\r\n3 - در علل ( 15 / 34 ) بسندش از امام ششم عليه السّلام كه چون فرستادهاى خدا نزد ابراهيم عليه السّلام آمدند گوساله بريان براشان آورد و گفت بخوريد گفتند نخوريم تا بهاى آن را بما بگوئى گفت : چون خوريد بگوئيد بسم اللَّه چون دست كشيديد بگوئيد الحمد للَّه فرمود : جبرئيل بياران خود رو كرد كه چهار كس بودند و او سرورشان بود و گفت خدا را سزد كه او را دوست خود سازد .\r\n4 - در معانى الاخبار و خصال ( 216 ) بسندش تا رسول خدا عليه السّلام كه چون در خوراك چهار چيز گرد آيند كامل است : از حلال باشد و دستهاى بسيار در آن باشد و نام خدا در آغازش و حمد خدا در انجامش باشد .\r\n5 - در محاسن ( 423 ) بسندش از امام ششم عليه السّلام كه هر كدام بىبسم اللَّه وضو سازيد شيطان شريك آن باشد و اگر بخورد و بنوشد و بپوشد و هر كار كند سزاست كه نام خدا را بر آن برد و اگر نبرد شيطان در آن شريك باشد .\r\n6 - و از همان ( 323 ) بسندش تا امير المؤمنين عليه السّلام كه فرمود : ضامنم هر كه نام خدا بر خوراكى برد از آن شكوه نكند ، ابن كوّاء گفت : يا امير المؤمنين ديشب خوراكى خوردم و نام خدا بر آن بردم و مرا آزار داد ، فرمود : براى توبه عهد ضمانت وفادارم تو بر برخى نام خدا بردى و بر همه رنگش نبردى اى بىپدر ! و از همان : ( همين مضمون بسند ديگر آمده ) ، در مكارم بىسند مانندش آمده ( 164 ) ، در دعائم : آن را آورده و افزوده كه به خدا چنين است يا امير المؤمنين ( 2 ر 118 ) .\r\n7 - در محاسن ( 420 ) بسندش از ابى سيار كه با امام ششم عليه السّلام گفتم : خوراك من ناگوار مىشود فرمود : نام خدا ببر ، گفتم بردم فرمود : شايد بر همه رنگ نبردى\r\n\r\n","description":"","footnote":"","page_name":" 162 ","page_number":164},
  {"content":"\r\n\r\nگفتم : نه فرمود : از اينجا ناگوار مىشود .\r\n8 - از محاسن ( 420 ) بسندش از امام ششم عليه السّلام كه برادر پدرم عبد اللّه بن على نزد او آمد اجازه خواست براى عمرو بن عبيد و و اصل بن بشر و به آنها اجازه ورود داد و فرمود : هيچ چيز نيست جز كه در مرزى پايان يابد ، و سفره آوردند و پهن كردند ، و آنها بهم گفتند به خدا بر او تسلط يافتيم ، گفتند : اى ابو جعفر اين خوان هم يك چيزيست بگو حد و مرز آن كدام است ؟ فرمود حدش اينست كه چون پيش نهاده شود گويند بسم اللَّه و چونش بردارند گويند الحمد للَّه .\r\n9 - در كافى ( 6 / 292 ) بسندش از ابى خديجه مانندش را آورده و در دنبالش افزوده : هر كس از برابرش بخورد و از بر ديگرى برنگيرد .\r\nبيان : گويم : اين سه تن از مشاهير علماء عامّه بودند .\r\n10 - در محاسن ( 421 ) بسندش از فضل بن يونس كه شنيدم ابو الحسن عليه السّلام بر سر خوراكى كه آورده بودند براى همه ميفرمود : سپاس خدا راست كه براى هر چه حدى نهاده ، گفتيم : حدّ اين خوراك چون نهندش چيست و چون بردارندش چه فرمود : چون گذارندش حدش بسم اللَّه است و چونش بردارند الحمد للَّه .\r\n11 - در محاسن ( . . ) كه در سفارش رسول خدا صلى اللَّه عليه و آله است به على عليه السّلام كه چون بخورى بگو بسم اللَّه و چون دست بكشى بگو : الحمد للّه چون دو فرشتهء پاسبانت پيوسته برايت حسنه نويسند تا آن را از خود دور كنى در مكارم : مانندش آمده ( 164 ) .\r\nبيان : مقصود از دور كردن برداشتن سفره يا دور كردن از درون شكم است كه از عبارت مكارم روشنتر است .\r\n12 - در محاسن ( 432 ) بسندش تا رسول خدا صلى اللَّه عليه و آله كه چون سفر نهند آن را چهار فرشته باشند ، چون بنده گويد : بسم اللَّه آن فرشته‌ها گويند : بارك اللَّه بر شما در خوراكتان وانگه بشيطان گويند : اى فاسق بدر شو تو را بر آنها تسلطى نيست و چون دست كشند و گويند الحمد للَّه فرشته‌ها گويند : خداشان نعمت دهد شكر\r\n\r\n","description":"","footnote":"","page_name":" 163 ","page_number":165},
  {"content":"\r\n\r\nپروردگارشان را ادا كردند و چون بسم اللَّه نگويند فرشته‌ها بشيطان گويند اى فاسق پيش آى و با آنها بخور و چون دست كشند و الحمد للَّه نگويند و نام خدا نبرند فرشته‌ها گويند مردميند كه خداشان نعمت داد و پروردگار خود را فراموش كردند در مكارم مانندش آمده ( . . ) .\r\n13 - در محاسن ( . . ) بسندش از امام ششم عليه السّلام كه چون بخورى بگو بسم اللَّه در آغاز و انجامش زيرا چون بنده پيش از خوردن نام خدا برد شيطان با او نخورد و اگر نبرد بخورد و چون در پايان نام خدا برد آنچه شيطان خورده قى كند .\r\nبيان در كافى : آن را بسندش آورده ( 6 ر 294 ) .\r\n14 - در محاسن ( 433 ) بسندش از امام ششم عليه السّلام كه چون چاشت و شام نهند بگو : بسم اللَّه كه شيطان بيارانش گويد بدر شويد كه در اينجا نه شامى است و نه شب گذرانى ، و اگر نام خدا فراموش شود بيارانش گويد : بيائيد كه اينجا براتان شام و شب گذرا نيست ، به دو سند ديگر مانندش را آورده و بدنبال دومى افزوده چون يكيتان وضو سازد و بسم اللَّه نگويد شيطان در وضويش شريك شود ، و اگر بخورد يا بنوشد و يا بپوشد و هر كار كند سزد كه بسم اللَّه گويد و اگر نگويد شيطان شريك او شود و بسند ديگر مانندش را آورده ( در محاسن مانند همين دنباله حديث آمده ) .\r\n15 - و از همان ( . . ) بسندش از امام ششم كه چون سفره نهند بگو : بسم اللَّه و چون بخورى بگو : بسم اللَّه در آغاز و انجامش و چون سفره بردارند بگو الحمد للَّه .\r\n16 - و از همان ( . . ) بسندش از امام ششم عليه السّلام كه چون سفره در برابر امام چهارم مينهادند ميگفت : بار خدايا اين از منت و فضل و بخشش تو است آن را بركت ده و بر ما گوارا كن عوضش را بما بده چون خوريمش و بسا نياز بچيزيست كه بما روزى دادى و نيكويش كردى ، بار خدايا ما را از شكرگزاران ساز ، و چون سفره را برميداشتند ميفرمود : سپاس خدا راست كه ما را بر دوش بيابان و دريا برآورد و از خوشمزه‌ها و پاكيزه‌ها بما روزى داد و بر بسيارى از آنچه آفريده و آفريننده برترى داد ، بيان :\r\n« بسا » مقصود از محتاج شخص نيازمند است يعنى بسا نيازمند بدين خوراك باشند\r\n\r\n","description":"","footnote":"","page_name":" 164 ","page_number":166},
  {"content":"\r\n\r\nو نيابندش و ما بعدش سخن مستقل است .\r\n17 - در محاسن ( . . ) بسندش از عبد اللّه بن سنان كه امام ششم عليه السّلام فرمود :\r\nاى پسر سنان ، هر كه خوراكى برش آرند و بخورد و گويد : سپاس از خدا است كه آن را روزيم كرد بىجنبش و توانم آمرزيده شود ، پيش از آنكه برخيزد ، يا فرمود : پيش از آنكه خوراك را بردارند ( بسند ديگر هم مانندش را آورده ) .\r\n18 - و از همان ( 333 ) بسندش تا امير المؤمنين عليه السّلام كه هر كس خوراكى خورد بايد نام خدا بر آن برد و اگر فراموش كند و پس از آن نام خدا برد آنچه شيطان خورده قى كند ، و مرد به تنهائى از او خورد .\r\n19 - در محاسن ( 434 ) بسندش از امير المؤمنين عليه السّلام كه بسيار نام خدا را بر خوراك بريد و در آن هرزه نگوئيد زيرا نعمت و روزى خدا است كه بر شما شكرش بايد و سپاسش ، بسند ديگر هم آمده .\r\n20 - در محاسن ( . . ) از امام ششم عليه السّلام كه چون بخورى يا بنوشى بگو الحمد للَّه ، بسند ديگرش آورده ( و در روايت ديگر از آن حضرت در دنبالش گفته :\r\nسپاس خدا را كه بخوراند و خورانده نشود ) .\r\n21 - در محاسن ( 435 ) بسندش تا امير المؤمنين عليه السّلام كه هر كه نام خدا را بر خوراك و نوشابه در آغاز برد و در پايان خدا را سپاس گويد هرگز از آن نعمت بازپرسى نشود .\r\n22 - و از همان ( . . ) بسندش تا رسول خدا صلى اللَّه عليه و آله كه خورنده شاكر به از روزه دار خاموش است ( بسند ديگر همين مضمون را مبسوطتر آورده ) .\r\n23 - و از همان ( . . ) بسندش از امام ششم عليه السّلام كه چون كسى خوراكى خورد و دست تكاند و گويد : بسم اللَّه و الحمد للَّه رب العالمين ، خدايش آمرزد پيش از آنكه لقمه بدهانش رسد .\r\n24 - در محاسن ( . . ) بسندش از سماعه كه امام ششم عليه السّلام فرمود : اى سماعه خوردن و سپاس كردن نه خوردن و خاموشى .\r\n\r\n","description":"","footnote":"","page_name":" 165 ","page_number":167},
  {"content":"\r\n\r\n25 - در محاسن ( . . ) تا اينكه رسول خدا صلى اللَّه عليه و آله پيوسته هر گاه سفره خوراكى در برش مينهادند ميگفت : منزّهى تو بار خدايا چه خوبست آنچه براى ما بر پا داشتى ، منزهى تو بار خدايا چه بسيار است آنچه بما دادى ، منزهى تو چه بسيار است عافيتى كه بما ارزانى داشتى ، بار خدايا وسعت ده بر ما و بر مستمندان مسلمان .\r\nبيان : در كافى آن را آورده و در آن آمده : چه زيبا است آنچه ما را بدان آزمودى و خواهى آزمود ، و اين آزمايش بمعنى نعمت بخشى يا امتحان با نعمت است و در نسخه ايست كه : بر مستمندان مؤمنان و بر مسلمانان ما از مرد و زن ( 6 / 293 ) .\r\n26 - در محاسن ( 435 ) بسندش از امام چهارم اين دعا را براى سر سفره آورده : الحمد للَّه الذى اطعمنا و سقانا و كفانا و ايّدنا و آوانا و انعم علينا و افضل الحمد للَّه الذى يطعم و لا يطعم - سپاس خدا را است كه بما خورانيد و نوشانيد و ما را بس است و كمك كار و ما را جا داد و نعمت بخشيد و بيش داد سپاس خدا را كه خوراند و خورانده نشود .\r\nدر مكارم : مانندش آمده ( 165 ) .\r\n27 - در محاسن ( 436 ) بسندش تا رسول خدا صلى اللَّه عليه و آله كه چون سفره برداشته ميشد ميگفت : بار خدايا بيش دادى و خوب دادى بركتش ده سير نان كردى و سير آب گواراش ساز سپاس خدا را كه خوراند و خورانده نشود .\r\n28 - و از همان ( . . ) بسندش تا امير المؤمنين عليه السّلام كه ميفرمود : بار خدايا اين از دهش تو است براى ما در آن بركت ده و بر ما گواراش كن و جا گير آنچه را خورديم بده و يا آنچه نوشيديم از جز جنبش و توان ما ، روزى دادى و خوب دادى از آن تو باد سپاس ، پروردگارا ما را از شاكران ساز ، و چون دست ميكشيد ميگفت : سپاس خدا را كه ما را بس كرد و ارجمند ساخت و در بيابان و دريا بر آورد و از پاكيزه‌ها روزى كرد و برتريمان داد به خوبى بر بسيارى از آنچه آفريد سپاس خدا را كه هزينه ما را با خود گرفته و بر ما فراوان كرده .\r\n\r\n","description":"","footnote":"","page_name":" 166 ","page_number":168},
  {"content":"\r\n\r\n29 - در محاسن ( 436 ) بسندش از ابى بصير كه : با امام پنجم عليه السّلام چاشت خوردم و چون سفره نهادند گفت : بسم اللَّه و چون دست كشيد گفت : سپاس خدا را كه ما را خورانيد و نوشانيد و روزى داد و تندرستى بخشيد و بر ما منت نهاد بمحمد صلى اللَّه عليه و آله و ما را مسلمان ساخت .\r\n30 - و از همان : كه اين دعا را از امام ششم عليه السّلام آورده سپاس خدا را كه گرسنه بوديم و سيرمان كرد و تشنه بوديم و نوشاندمان و برهنه بوديم پوشاندمان و ما را جا داد در آسايش و بار كرد در كوچ و از ترس آسوده داشت و در رنج برى كمك و يارى داد ، و در روايتى است كه ما را در نيم روز آفتابى سايه انداخت .\r\n31 - در كافى ( 295 ) بسندش از امام ششم عليه السّلام كه چون پدرم مىخورد ميگفت و مانندش را با اندك اختلافى در برخى كلمات دعا آورده . . .\r\n32 - در محاسن ( 437 ) بسندش از ابن بكير كه نزد امام ششم عليه السّلام بوديم و بما خوراك داد و دست كشيديم و گفتيم : الحمد للَّه : او فرمود : اين از تواست بار خدايا و بمحمد فرستاده‌ات ، بار خدايا سپاس از تو است بار خدايا سپاس از توات بار خدايا سپاس از توات بار خدايا رحمت فرست بر محمّد و خاندانش ، در كافى ( . . ) بسندش آن را آورده ( با اندك ) اختلافى در عبارت دعا ) .\r\n33 - در محاسن ( . . ) بسندش از امام پنجم عليه السّلام كه پيوسته چون سلمان دست از خوراك ميكشيد ميگفت : بار خدايا فزون كردى و خوش ، بيفزا . و سير كردى و سيراب ، گواراش كن .\r\n34 - و از همان : ( . . ) بسندش از عبيد بن زراره كه با امام ششم خوراكى خوردم و نشمردم كه چند بار گفت : سپاس خدا را كه خواهش آن را داشتم .\r\n35 - و از همان : ( . . ) بسندش از يونس بن ظبيان كه با امام ششم عليه السّلام بودم و هنگام شام شد و خواستم برخيزم فرمود : بنشين ، نشستم و سفره گستردند و چون سفره گستردند گفت بسم اللَّه و چون دست كشيد گفت : الحمد للَّه بار خدايا اين از تو است و از محمّد صلى اللَّه عليه و آله و سلم .\r\n\r\n","description":"","footnote":"","page_name":" 167 ","page_number":169},
  {"content":"\r\n\r\n36 - و از همان ( . . ) بسندش از مسمع بن عبد الملك كه به امام ششم عليه السّلام گفتم خوراكم گوارا نيست فرمود : بسم اللَّه ميگوئى گفتم : البته ، فرمود : شايد چند چند رنگ خوراك خوردى ؟ گفتم آرى ، فرمود : بر هر رنگى بسم اللَّه گفتى ؟ گفتم نه ، فرمود : ناگوارى از اينجا است .\r\n37 - و از همان ( 438 ) بسندش از مسمع كه با امام ششم عليه السّلام شكوه كردم از ناگوارى خوراك و آزارش فرمود : چرا بسم اللَّه نميگوئى ، گفتم : البته ميگويم و باز هم زيانم زند ، فرمود : چون بسم اللَّه را با سخنى بريده باشى و به خوردن برگردى بسم اللَّه ميگوئى ، گفتم : نه ، فرمود : از اينجا است كه زيانت دارد ، اگر چون به خوردن برگردى نام خدا برى زيانت نزند .\r\n38 - و از همان ( 439 ) بسندش تا امير المؤمنين عليه السّلام كه هرگز از خوراك ناگوارى نديدم به او گفتند : چرا ؟ فرمود : هر لقمه بردارم بسم اللَّه بر آن برم ، و از همان بسند ديگر آمده .\r\n39 - و از همان ( . . ) بسندش از اصبغ كه نزد امير المؤمنين رفتم و برابرش بريانى بود و مرا خواند كه از آن بريانى بخورم ، گفتم : چونش بخورم زيانم دارد ، فرمود : چند كلمه‌ات بگويم كه آنها را بگوئى و من ضامن باشم كه خوراك زيانت ندهد . بگو : بار خدايا خواهشدارم بنامت بهتر نامها كه زمين و آسمان را پر كرده بخشنده مهربانى كه با آن زيان ندارد دردى ، و هرگز به تو زيان نزند .\r\nبيان : منظور از پر زمين و آسمان بسيارى شماره است و بسا مقصود بيان بزرگوارى كلمه حمد است و بسا مقصود عظمت مزد و ثوابش باشد .\r\n40 - در محاسن ( . . ) بسندى از يكى اصحاب كه به امام ششم عليه السّلام از ناگوارى خوراك شكوه كردم ، فرمود : چون دست كشيدى دستت را به شكمت بكش و بگو بار خدايا گواراش كن ، بار خدايا سازگارش كن بار خدايا خوشگوارش كن .\r\n41 - و از همان ( . . ) بسندش از داود بن فرقد كه به امام ششم عليه السّلام گفتم : چگونه\r\n\r\n","description":"","footnote":"","page_name":" 168 ","page_number":170},
  {"content":"\r\n\r\nبر خوراك نام خدا برم فرمود : اگر چند ظرف است بر هر كدام بسم اللَّه بگو ، گفتم : اگر فراموش كردم ؟ فرمود : بگو بسم اللَّه من اوله الى آخره ، در كافى ( 6 / 295 ) مانندش آمده .\r\n42 - در محاسن ( . . ) بسندش از عبد الرحمن بن حجّاج كه شنيدم امام ششم عليه السّلام ميفرمود : چون خوان گسترند و يكى بسم اللَّه گويد از همه ديگران بس باشد .\r\n43 - در طب ( 60 ) بسندى تا امير المؤمنين عليه السّلام كه هر كه خواهد خوراكى زيانش نرساند تا گرسنه نشود نخورد و چون خورد بگويد : بسم اللَّه و باللَّه و خوب بجود و تا سير نشده دست از خوراك بكشد و آن را وانهد و هنوز نياز بدان دارد .\r\n44 - در مكارم ( 27 ) پيغمبر صلى اللَّه عليه و آله چون خوراك در برابرش نهادند ميگفت بار خدايا نعمتى شكرشده‌اش ساز كه به نعمت بهشت رسد ، و چون دست بخوراك ميزد ميگفت : بسم اللَّه بار خدايا در روزيى كه بما دادى بركت ده و بر تو است عوضش و از امام صادق عليه السّلام است كه هرگز تخمه نشدم چون آغاز بخوراك نكردم تا بسم اللَّه گفتم و دست از آن نكشيدم تا گفتم : الحمد للَّه ، فرمود : شكم چون سير شود سركش شود .\r\nو امير المؤمنين عليه السّلام به پسرش حسن عليه السّلام فرمود : پسر جانم يك لقمه گرم و سرد مخور و نوشى منوش جز كه پيش از خوردنش بگوئى : بار خدايا من از اين خورد و نوشم از تو تندرستى خواهم از دردش و نيرو خواهم بدان بر طاعتت و ذكرت و شكرت تا آن را در تنم بدارى و خواهم كه مرا بدان بر عبادتت دلير سازى و از پرهيز ، خوب از گناهت بدلم اندازى ، كه چون چنين كنى از گرفتارى و دردش آسوده‌مانى ، و چون خوراك برابر رسول خدا صلى اللَّه عليه و آله نهادندى ميگفت : اللهم اجعلها نعمة مشكورة تصل بها نعمة الجنة ، و چون دست بخوراك ميزد ، ميگفت : بسم اللَّه بارك لنا فيما رزقتنا و عليك خلفه ، و از امام باقر عليه السّلام است كه سليمان سر خوراك ميگفت : بار خدايا فراوان كردى و خوش پس بيفزا ، سير كردى و سيراب پس گوارا\r\n\r\n","description":"","footnote":"","page_name":" 169 ","page_number":171},
  {"content":"\r\n\r\nكن ، و از امام صادق عليه السّلام است كه ميفرمود : سپاس خدا را كه خوراند ما را در گرسنه‌ها و نوشاند در تشنه‌ها و پوشاند در لختها ، و رهنمود در گمراهان و مأوى داد از ميان بىماوايان و پاكش داد در پيادگان ، و خدمتكار داد در ميان رنج كشان و برترى داد بر بسيارى از جهانيان ، و از پيغمبر صلى اللَّه عليه و آله كه چون سفره را بردارند بگو : الحمد للَّه رب العالمين اللهم اجعلها نعمة مشكورة .\r\nو از كتاب نجاة دعائى كه بر سر خوراك ميگوئى : سپاس خدا را كه خوراند و نخورد پناه دهد و پناه نگيرد ، بىنياز است ، بار خدايا تو راست سپاس بر هر چه بما روزى دادى از خوردنى و نانخورش در توانگرى و تندرستى بىرنج و سختى ، بنام خدا بهتر نامها و پروردگار زمين و آسمان ، بنام خدا كه با نامش دردى زيان نيارد ، بنام خدا كه با نامش چيزى زيان ندارد و او است شنوا و دانا ، بار خدايا بدين خوراكم به خوبى خوشبخت ساز و از بديش مرا پناه ده ، بسودش بهرمندم كن و از زيانش مرا سالم دار . و دعاء پس از دست كشيدن اينست .\r\nسپاس خدا را كه خوراكم داد و سيرم كرد و نوشم داد و سيرابم نمود و نگهم داشت و حمايتم كرد ، سپاس خدا را كه بركت و يمن به من نمود در آنچه بر گرفتم و آنچه وانهادم از آن بار خدايا گوارا و سازگارش ساز نه ناساز و درد آور و مرا پس از آن درست دار و بر شكر خود استوار ، و بر طاعتت پايدار ، به من روزى جوشانى بده و مرا عبادت كار و نيكوكار ساز و آنچه در معاد به من بر خورد با بهى و شادمانى باشد برحمتك يا ارحم الراحمين .\r\nتوضيح : روزى جوشان يعنى تازه بتازه چون شير از پستان ، و زندگى استوار بر سه گونه است 1 - پا بر جا و پاينده 2 - در شهرم به من رسد و نياز به سفر و گردش نداشته باشد 3 - با شادمانى و چشم روشنى باشد .\r\n45 - كشى : بسندش از ثوير بن ابى فاخته كه با عمر بن ذر قاضى نزد ابى جعفر عليه السّلام رفتم خوراك خواست و فرمود : سپاس خدا را كه براى هر چه مرزى بسته كه بدان پيوسته تا اينكه اين سفره هم مرزى دارد كه بدان پايان يابد ، ابن ذر\r\n\r\n","description":"","footnote":"","page_name":" 170 ","page_number":172},
  {"content":"\r\n\r\nگفت : مرزش چيست ؟ فرمود : چونش نهند بسم اللَّه و چونش بردارند سپاس خدا .\r\n46 - در نوادر راوندى ( 35 ) بسندش تا اينكه چون رسول خدا نزد مردم خوردى گفتى : روزه‌داران نزد شما افطار كنند خوراكتان را نيكان خورند و فرشته‌هاى خوب بر شما رحمت آرند ، و اين سنت گذرا شد و چون خوراكى نزد امام صادق عليه السّلام مينهادند ميگفت : بسم اللَّه و باللَّه اين از فضل خدا و بركت رسول خدا صلى اللَّه عليه و آله است و خاندانش بار خدايا چنانچه ما را سير كردى هر مرد و زن مؤمن را سير كن و در خوردنى و نوشيدنى و تن و دارائى ما بركت ده .\r\n47 - در دعائم ( 2 / 118 ) تا رسول خدا صلى اللَّه عليه و آله كه مردى نيست نانخورانش را گرد آورد و خوراكى نهد و نام خدا برد و نام خدا برند در آغاز خوردن و سپاس خدا كنند در پايانش و سفره را بردارند جز كه خداشان آمرزد ، از على عليه السّلام كه چون نام خدا بر سر خوراك برند و در پايانش سپاس او گويند و دستها را در پيش و پس آن شويند و در آن دست بسيارى در كار خوردن باشد و از حلال بود بركتش كامل شود و از جعفر بن محمّد عليه السّلام كه چون خوراك را نهند نام خدا بريد كه شيطان بيارانش گويد بدر شويد چون بهره‌اى در آن نداريد ، و هر كه بر خوراكش بسم اللَّه نگويد شيطان در آن بهره دارد ، فرمود : هر كه بامداد گويد اين روز خود را در برابر فراموشى و شتابم بنام خدا آغازم او را بر فراموشى نام خدا در خوراك يا نوشيدن بس است .\r\n48 - در فردوس : از پيغمبر صلى اللَّه عليه و آله كه چون خوردنى و نوشيدنى دريابى بگو بنام خدا و به خدا كه با نامش چيزى در زمين و آسمان زيان نزند يا حى يا قيوم ، تا از آن دردى به تو نرسد گر چه زهر در آن باشد .\r\n49 - در كنز الفوائد كراچكى كه ابو حنيفه با امام ششم عليه السّلام همخوراك شد و چون آن حضرت دست كشيد گفت : سپاس خدا را پروردگار جهانيان بار خدايا اين از تو و از رسول اللَّه است ، ابو حنيفه گفت : اى ابا عبد اللّه با خدا شريك آوردى به او فرمود : واى بر تو خدا در قرآنش فرمايد : « و كينه‌اى نداشتند جز اينكه بىنيازشان\r\n\r\n","description":"","footnote":"","page_name":" 171 ","page_number":173},
  {"content":"\r\n\r\nكرد خدا و رسولش از فضل خود ، 74 - التوبه » و در جاى ديگر فرمايد :\r\n« و كاش خشنود بودند بدان چه خدا و رسولش براشان آرند و گفتندى : بس است ما را خدا ، البته بدهد بما خدا از فضل خود و هم رسولش ، 59 - التوبه » ابو حنيفه گفت : گويا من هرگز اين دو آيه را نخوانده بودم .\r\n50 - در مكارم : از كتاب زهد امير المؤمنين عليه السّلام كه فرمود : پر نام خدا را بر خوراك بريد و سركشى نكنيد ، زيرا نعمتى است از خدا و از روزى او است كه بر شما شكرش بايد و حمدش ، نعمتها را خوب داريد پيش از جدائى آنها زيرا بروند و گواه نعمتخواره باشند در آنچه با آنها كند ، هر كه از خدا باندك روزى خشنود است ، خدا باندك كار خوب از او خشنود است .\r\n\r\n[ باب دوازدهم 
  ] باب منع از خوردن با دست چپ و تكيه زده و در جنابت و در راه رفتن\r\n1 - در خصال ( 505 ) بسندش تا امير المؤمنين عليه السّلام كه خوردن در جنابت فقر آورد - الخبر - 2 - در مجالس صدوق و خصال : در مناهى پيغمبر صلى اللَّه عليه و آله كه نهى كرده از خوردن در جنابت و فرموده فقر آرد و از خوردن آدمى با دست چپ و تكيه زده .\r\n3 - در قرب الاسناد : ( 173 ) از حسين بن ابى عرندس كه در منى ابى الحسن عليه السّلام را ديدم و سر دوش ردائى داشت و بر چند جوال سياه تكيه زده بود و غلامى سياه يك سينى رطب برايش آورد و با دست چپ از آن برداشت و تكيه زده بر دست راستش خورد ، و اين حديث را بيكى از همكيشان گفتم : گفت : تو ديدى با دست چپش خورد ؟ گفتم : آرى ، گفت البته سليمان بن خالد از امام ششم عليه السّلام شنيده كه فرموده : صاحب اين امر امامت هر دو دستش دست راستند .\r\nبيان : در جامع گفته : خورد و نوش با دست چپ مكروه است و چيز گرفتن\r\n\r\n","description":"","footnote":"","page_name":" 172 ","page_number":174},
  {"content":"\r\n\r\nبا آن و روايت است كه هر دو دست امام راست هستند .\r\n4 - در محاسن ( 457 ) بسندش از ابى خديجه كه بشير دهّان از امام ششم عليه السّلام در بر من پرسيد كه آيا رسول خدا صلى اللَّه عليه و آله چيزى مىخورد و تكيه زده بود بر راست يا چپ خود ، فرمود : رسول خدا تكيه زده بر دست راست و يا چپش نميخورد ولى چون بنده مىنشست و مىخورد براى تواضع بدرگاه خدا ( بسند ديگر هم نزديك به همين مضمون را آورده ) .\r\nبيان : خوردن بنده اينست كه روى زمين مىنشيند و بىخوان مىخورد و نشستن بنده بر دو زانو است چنانچه بيايد ان شاء اللَّه .\r\n5 - در محاسن ( . . ) بسندش از ابى اسامه كه نزد امام ششم عليه السّلام رفتم و او مىخورد و تكيه زده بود و هراسان نشست و ميفرمود : صلّى اللَّه على رسول اللَّه كه از روزى كه خدايش مبعوث كرد تا جانش را گرفت تكيه زده چيزى نخورد براى تواضع بدرگاه خدا .\r\n6 - در مجالس شيخ ( 2 / 202 ) بسندش از محمّد بن مسلم كه نزد امام پنجم رفتم روزى و او تكيه زده مىخورد با اينكه بما رسيده بود اين كار مكروه است ، من به دو مينگريستم و آن حضرت مرا بر سر خوراكش خواند و چون دست كشيد فرمود : اى ابا محمّد شايد در دل دارى كه چشمى رسول خدا صلى اللَّه عليه و آله را ديده كه از روزى كه خدايش برانگيخته تا جانش را گرفته تكيه زده چيزى نخورده ؟ و يا در دل دارى كه رسول خدا از نان گندم سير خورده ؟ نه به خدا سه روز پياپى سير نبوده تا خدا جانش را ربوده الخبر - و بسند ديگر آورده كه : رسول خدا صلى اللَّه عليه و آله هرگز تكيه زده چيزى نخورده و نه ماها .\r\n7 - و از همان ( 1 ر 45 ) بسندش از سماعه كه پرسيدم امام ششم عليه السّلام را كه كسى تكيه زده بخورد ؟ فرمود : نه و نه بر شكم خوابيده ( خبر ديگر به همين مضمون آورده ) .\r\n7 - و از همان : ( 458 ) بسندش از عمر بن سعيد كه پدرم به من گزارش داد كه\r\n\r\n","description":"","footnote":"","page_name":" 173 ","page_number":175},
  {"content":"\r\n\r\nديده بود امام ششم عليه السّلام چهار زانو نشسته و غذا مىخورد گفت : و ديدم آن حضرت تكيه زده و مىخورد و ميفرمود : رسول خدا صلى اللَّه عليه و آله هرگز تكيه زده نخورده است .\r\nبيان : بسا كه كار او جز آن بوده كه از رسول خدا صلى اللَّه عليه و آله نفى كرده چنانچه تحقيقش مىآيد ولى بعيد است و اظهر اينست كه كار او براى بيان جواز است يا تقيه و هذر از مخالفت عرف براى مصلحت چنانچه خبر آينده بر آن دلالت دارد .\r\n8 - و از همان ( . . ) بسندش از معلى بن خنيس كه امام ششم عليه السّلام فرموده :\r\nرسول خدا صلى اللَّه عليه و آله از روزى كه خدايش مبعوث كرد تا جانش را گرفت هرگز تكيه زده چيزى نخورد چون بد داشت مانند پادشاهان باشد و ما نميتوانيم كه كار او را بكنيم .\r\n9 - و از همان ( 455 ) بسندش از سماعه كه پرسيدم امام ششم عليه السّلام را از مرديكه با دست چپش چيزى خورد يا نوشد ، فرمود با دست چپش نه چيزى خورد نه نوشد و نه برگيرد ، و بسند ديگرش هم آورده .\r\n10 - و از همان ( . . ) بسندش از امام ششم عليه السّلام كه بد داشت كسى با دست چپ بخورد يا بنوشد يا چيزى برگيرد .\r\n11 - و از همان ( . . ) بسندش از امام ششم عليه السّلام كه تا توانى با دست چپ مخور .\r\n12 - و از همان ( . . ) بسندش از حماد بن عثمان كه امام ششم عليه السّلام با دست چپش خورد و چيزى برگرفت .\r\nبيان : حمل شود بر علتى يا عذرى يا براى بيان جواز است .\r\n13 - در محاسن بسندش تا على عليه السّلام كه باكى ندارد كسى بخورد و راه برود و رسول خدا صلى اللَّه عليه و آله هم آن را ميكرد .\r\n14 - و از همان ( . . ) بسندش كه رسول خدا صلى اللَّه عليه و آله پيش از چاشت بيرون شد و تيكه نانى داشت كه در شير فرو برده بود و آن را مىخورد و راه ميرفت و بلال اقامه نماز ميگفت و آن حضرت با مردم نماز خواند .\r\n\r\n","description":"","footnote":"","page_name":" 174 ","page_number":176},
  {"content":"\r\n\r\n15 - و از همان ( . . ) بسندش تا على عليه السّلام كه باكى ندارد مردى راه رود و بخورد .\r\n16 - و از همان ( . . ) بسندش تا امام ششم عليه السّلام كه مخور در راه رفتن جز كه چاره از آن ندارى .\r\nدر مكارم : مانندش آمده ( 168 ) .\r\n16 - در خرائج : روايت است كه جرهد نزد رسول خدا صلى اللَّه عليه و آله آمد و برابرش طبقى بود و جرهد را نزديك خواست تا بخورد و او دست چپ را فرا داشت تا بخورد دست راستش صدمه ديده بود ، فرمودش با دست راستت بخور گفت : آسيب ديده و رسول خدا بر آن دميد و پس از آن ديگر شكوه از آن نكرد .\r\n17 - و از همان : كه پيغمبر صلى اللَّه عليه و آله مردى را ديد كه با دست چپ مىخورد ، فرمودش با دست راست بخور ، گفت نميتوانم ، گويد : پس از آن ديگر دست راستش بدهانش نرسيد هر گاه لقمه را بر مىآورد بسوى ديگر ميرفت .\r\n18 - در كتاب حسين بن سعيد بسندش از حماد بن عثمان كه ديدم امام ششم عليه السّلام تكيه زده غذا مىخورد و آنگه رسول خدا صلى اللَّه عليه و آله را ياد كرد و فرمود : تكيه زده نخورد تا درگذشت .\r\n19 - در دعوات راوندى : امام صادق عليه السّلام فرمود : مخور تكيه زده و اگر به شكم خوابيده‌اى بدتر است از تكيه زدن ، و روايت است كه رسول خدا صلى اللَّه عليه و آله تكيه زده نخورد جز يك بار سپس نشست و گفت : بار خدايا من بنده و فرستاده توام .\r\n20 - در دعائم : از رسول خدا صلى اللَّه عليه و آله كه نهى كرد از خوردن تكيه زده ، و چون مىخورد درست روى يك پا مىنشست و بر ديگرى آرام ميگرفت ، و ميفرمود مانند بنده بنشين و چون او بخور ( 2 ر 118 ) .\r\n22 - در دعائم : و از على عليه السّلام كه تكيه زده مخور مانند جبّاران و چهار زانو مزن و از امام ششم عليه السّلام كه رسول خدا صلى اللَّه عليه و آله از هنگام بعثت تا مرگ تكيه زده نخورد و از رسول خدا صلى اللَّه عليه و آله كه نهى كرد از خورد و نوش با دست چپ و از راه رفتن در يكتا\r\n\r\n","description":"","footnote":"","page_name":" 175 ","page_number":177},
  {"content":"\r\n\r\nكفش ، و به كار بردن دست را در هر چه خوش داشت ، و از سه گونه خوردن نهى كرد از خوردن با دست چپ و به پشت خوابيده و بر شكم خوابيده ، و از جعفر بن ابن محمّد عليه السّلام كه نخورد كسى با دست چپ و ننوشد و چيزى بدان برنگيرد جز براى عذرى ( 2 ر 119 ) .\r\n23 - در كافى ( 6 / 272 ) بسندش تا امير المؤمنين عليه السّلام كه چون هر كدام شما بر سر خوراك نشيند بايد چون بنده نشيند و يك پا روى ديگرى نيندازد و چهار زانو ننشيند ، كه نشستن نانخواه خدا عزّ و جلّ است و صاحبش را دشمن دارد ، در خصال در حديث اربعمائة مانندش آمده ، در تحف العقول : مانندش آمده .\r\n24 - در فردوس : از پيغمبر صلى اللَّه عليه و آله كه هر كدام شما با دست راست بخورد و با آن بنوشد كه شيطان بدست چپ مىخورد ، فرموده چون چيزى برگيرد با دست راستش باشد و چون بدهد با آن باشد چون شيطان با دست چپش داد و ستد كند .\r\nبيان : در فتح البارى بنقل از طيبى گفته مقصود از اينكه شيطان با دست چپش مىخورد اينست كه پيروان خود را از آدميان بدان وادارد تا بر خلاف بندگان خوب خدا باشند ، طيبى گفته : تقريرش اينست كه با دست چپ نخوريد و اگر بخوريد از پيروان و دوستان شيطانيد چون شيطان دوستانش را بدان وادارد پايان اين تفسير عدول از ظاهر است و بهتر عمل به ظاهر خبر است كه خود شيطان مىخورد و محال نيست و خبر آن را اثبات كرده و نياز بتأويل ندارد .\r\nقرطبى اين را احتمال داده و سپس گفته قدرت شايانست وانگه از صحيح مسلم آورده كه شيطان خوراكى را حلال شمارد كه بر آن نام خدا برده نشود ، و اين بمعنى خوردنش از آن و بقولى استحسان آنست و بركت بردن از آن خوراك .\r\nقرطبى : گفته : ظاهر سخن آن حضرت صلى اللَّه عليه و آله كه شيطان با دست چپ مىخورد اينست كه هر كه چنين كند مانند شيطانست و آن را دور شمرده . .\r\n\r\n","description":"","footnote":"","page_name":" 176 ","page_number":178},
  {"content":"\r\n\r\nدنباله و شرحى است : بدان كه از اين اخبار احكامى برآيد :\r\n1 - خوردن با تكيه زدن مكروه است و در آن خلافى نيست و چند معنى دارد يكم : تكيه زدن بدست و ظاهر اخبار عدم كراهت است بلكه استحباب آنست چنانچه كلينى روايت كرده بسند خود از فضيل بن يسار كه عباد بصرى نزد امام ششم عليه السّلام بود و او غذا مىخورد و امام يك دست خود را بر زمين نهاد و عباد به او گفت :\r\nخدات خوش داراد ، ندانى كه رسول خدا صلى اللَّه عليه و آله از آن نهى كرده و دست برداشت و خورد و باز دست به زمين بازگردانيد و او هم دوباره همان را گفت و آن حضرت دست برداشت و سپس بدان برگشت و باز هم عباد آن را گفت : و امام فرمود : نه ، به خدا رسول خدا صلى اللَّه عليه و آله هرگز از آن نهى نكرده ولى ظاهر فقهاء كراهت آن هم هست در دروس گفته : خوردن با تكيه زدن مكروه است و روايت عمل كردن بدان از امام صادق عليه السّلام براى بيان جواز است و از اين رو فرمود : رسول خدا صلى اللَّه عليه و آله هرگز تكيه زده نخورده ، و فضيل بن يسار جواز تكيه زدن بر دست را از امام صادق عليه السّلام آورده و اينكه رسول خدا صلى اللَّه عليه و آله از آن نهى نكرده با اينكه در روايت ديگر است كه آن را نكرده و جمع ميان آنها اينست كه لفظ نهى را نفرموده ولى آن را هم نكرده پايان .\r\nمن گويم : جمع آنها مىشود بحمل تكيه زدن مورد نهى بيكى از معانى آينده 2 - نشستن بر جاروى تشك راست و بىميل بيك سو كه برخى لغويان گفته‌اند زيرا چنين خوردنى شيوه شاهان و متكبرانست .\r\n3 - آنكه به پشتى و مانندش تكيه زند كه از بسيارى اطلاق خبرها فهم شود چنانچه تعبير شده كه او تكيه زده بود و راست نشست ، و از آداب ائمه بدور است كه روى پهلو در برابر مردم افتاده باشند و ظاهر اينست كه بپشتى تكيه داده بوده و راست نشسته چنانچه شيوه شايعى است در مورد اهتمام بامرى يا بروز خشمى .\r\n4 - خوابيده بر يك پهلو - 5 - اعم از چهارم و يكم كه ظاهر بيشتر اصحابست 6 - اعم از همه جز يكم كه روشنتر است براى جمع ميان اخبار و مستحب است رو كردن بنعمت خدا و فرو شدن بر آن بىتكبّر و آن با تكيه زدن بدست مخالفت\r\n\r\n","description":"","footnote":"","page_name":" 177 ","page_number":179},
  {"content":"\r\n\r\nندارد ، در نهايه گفته : در حديث است كه نخوردم در تكيه زدن ، تكيه زن در زبان عرب كسى است كه بر روى پا نشسته و بر جا است و عامه مردم تكيه زن را كسى دانند كه ميل بيكى از دو پهلو دارد و بر آن اعتماد كرده . . . معنى حديث اينست كه من در حال خوردن ننشينم تكيه زده چون كسى كه ميخواهد پر بخورد ولى به اندازه رفع گرسنگى بخورم و نشست من براى آن بر روى پا است و كسى كه تكيه زدن را ميل بپهلو تفسير كرده حديث را از نظر طب تأويل كرده زيرا در اين صورت خوراك به همه مجارى غذا به آسانى فرو نرود و گوارا نباشد و بسا آزار بخشد ، و از اين معنا است اين حديث كه : اين نشسته سفيدگون و آرام ، مقصودش كسى است كه درست نشسته فيروزآبادى گفته : مقصود از اينكه « انا لا آكل متكئا » يعنى درست نشسته و چهار زانو و مانند آن كه مايه پرخوريست بلكه سر پا هستم و نه چهار زانو و مقصود روى پهلو افتاده نيست كه برخى طلبه‌ها گمان كردند ، در مصباح است كه اتكاء بمعنى نشستن پابرجا است و در قرآنست كه « و تختها است كه بر آنها تكيه زنند » و فرموده « و آماده كرد براشان متكا ، 21 - يوسف » يعنى آماده كرد براشان مجلسى ، ابن اثير گفته : تكيه زدن را عامه مردم ميل بيك پهلو دانند و در هر دو معنى به كار رود ( و پس از نقل كلامى در معنى تكيه زدن گويد ) بيضاوى در تفسير « و اعتدت لهن متّكئا » گفته : يعنى پشتيها كه بر آن تكيه زنند و بقولى خوراكى يا مجلس خوراكى زيرا در خوردن و نوشيدن تكيه ميزدند براى خوش بودن و از اين رو از آن نهى شده .\r\nابن حجر گفته : در وصف اتكاء اختلاف شده بقولى بمعنى درست نشستن است براى خوردن بهر جورى باشد و بقولى ميل بيك پهلو است و بقولى اعتماد بر دست چپ است كه بر زمين باشد ، خطابى گفته : به نظر عامه تكيه زن آنست كه بر يك پهلو افتد و خورد و چنين نيست بلكه كسى است كه بر زير انداز خود تكيه زده و معنى گفته پيغمبر صلى اللَّه عليه و آله كه : من نخورم تكيه زده ، يعنى مانند پر خور بر سر غذا جا ندهم و جز به اندازه كفايت از توشه نخورم و از اين رو بر سر پا نشينم ، و در حديث انس\r\n\r\n","description":"","footnote":"","page_name":" 178 ","page_number":180},
  {"content":"\r\n\r\nاست كه چند زده خرما خورد و در حديث ديگر بر سر ران نشسته خورد ، و ابن عدى با سند ضعيفى آورده كه پيغمبر مردى را كه بر دست چپش تكيه زده و مىخورد نهى كرد .\r\nمالك گفته : آن هم يكنوع تكيه زدنست و مالك اشاره كرده كه خوردن در هر نوع تكيه زدن مكروه است .\r\nو ابن جوزى معتقد است تكيه زدن ميل بيك پهلو است و بانكار خطابى توجه نكرده و علماى پيشين در حكم خوردن با تكيه زدن اختلاف دارند ، ابن القاضى پنداشته اين خود از احكام خاصه به پيغمبر است .\r\nو بيهقى هم بدنبال او است ولى گفته بسا بر ديگرى هم باشد چون كار بزرگ‌منشان و پادشاهان عجم است پايان .\r\nدر مسالك گفته خوردن با تكيه زدن بيك پهلو مكروه است و هم به پشت خوابيده بلكه روى ران چپ بنشيند ، و روايت فضيل حمل شده بر استثناء اين روش يا بر بيان جواز و بر اينكه پيغمبر صلى اللَّه عليه و آله آن را حرام نكرده و بر مانند آن پايان و هم دلالت دارد بر خوردن با افتادن بر شكم ، شيخ در نهايه گفته : نسزد كه آدمى در هنگام خوردن تكيه زند و سزد كه بر سر پاى خود نشيند پايان .\r\nمن گويم : اين دلالت دارد كه تكيه زدن را تفسيرى كرده كه با تكيه بر دست منافات ندارد ، مؤلف جامع گفته : باكى ندارد كه بر سر سفره چهار زانو نشيند و در راه رفتن بخورد يا بنوشد و نشستن بهتر است .\r\n2 - خوردن با دست چپ مكروه است و خوبست بدست راست باشد و هم كارهاى ديگر جز شستن و كار در پائين تنه براى استنجاء و مانندش ، در دروس گفته :\r\nمكروهست خورد و نوش با دست چپ و برگرفتن چيزى با آن مگر در ضرورت ، در مسالك گفته خوبست با دست راست بخورد اگر تواند و بد است خورد و نوش و كارهاى ديگر با دست چپ در حال اختيار و اگر مانعى از دست راست دارد دست چپ باكى ندارد .\r\n\r\n","description":"","footnote":"","page_name":" 179 ","page_number":181},
  {"content":"\r\n\r\n3 - خوردن در راه رفتن بد است و در دروس گفته : بد است خوردن در راه رفتن و اينكه پيغمبر تيكه نان در شير زده را در راه رفتن خورده براى بيان جواز است يا ضرورت بوده پايان .\r\nشيخ در نهايه گفته : خورد و نوش در راه باكى ندارد و بهتر ترك آنست پايان و نهان نيست كه روايات جواز بيشترند و ظاهر كلينى عدم كراهت است چون اخبار جواز را آورده و اخبار منع را نگفته .\r\n4 - كراهت خوردن با چهار زانو نشستن پدرم - ره - گفته : چهار زانو سه صورت دارد يكم روى دو پا و دو ران نشيند كه براى نماز خوان نشسته در حال قرائت مستحب است دوم - چهار زانوى معروف .\r\n3 - چهار زانو نشيند و يك پا را روى پاى ديگر اندازد ، خوردن در صورت يكم باكى ندارد و در صورت دوم نامستحب است و در صورت سوّم مكروه .\r\nمن گويم : ظاهر اينست كه صورت يكم خلاف استحباب است و دو صورت ديگر مكروهند ، زيرا چهار زانو هر دو را فراگيرد با اينكه ظاهر روايت خصال و تحف مغايرت آنها است يا اعم بودن ، در دروس گفته : مكروه است چهار زانو در هنگام خوردن و در هر حال و مستحب است بر پاى چپ نشست .\r\n5 - مكروهست خوردن در حال جنابت و ظاهر كلام صدوق در فقيه حرمت است و از برخى اخبار برآيد كه با شستن دست كراهت برود يا سبك شود و وضوء بهتر است و در خبرى دست را بشويد و آب در دهن گرداند و رو شويد ، و در خبرى دو دست شويد و آب در دهن گرداند و تخيير جمع ميان آنها است ، بيشتر فقهاء آب در بينى كشيدن را هم با آب در دهن گردانيدن آوردند و آن را جز در فقه الرضا نديدم و تفصيل آن در كتاب طهارة با بيان اخبار ديگر گذشت .\r\n\r\n","description":"","footnote":"","page_name":" 180 ","page_number":182},
  {"content":"\r\n\r\n\r\nباب سيزدهم نمك و فضل آغاز كردن خوراك بدان و انجام دادن با آن\r\n1 - الشهاب : رسول خدا صلى اللَّه عليه و آله فرمود : سرور نانخورش شماها نمك است ، فرمود به نشود خوراك جز با نمك .\r\n2 - در محاسن ( 509 ) بسندش از امام پنجم عليه السّلام كه در نمك درمان 70 نوع درد است و آنگه فرمود : اگر مردم اثر نمك را ميدانستند جز با آن درمان نميكردند .\r\n3 - و از همان ( . . ) بسندش از امام ششم عليه السّلام كه كژدمى رسول خدا صلى اللَّه عليه و آله را گزيد و آن را بدور پرت كرد و فرمود : خدا لعنت كند نه مؤمن و نه كافر از تو بسلامت نمانند و آنگه نمك خواست و آن را بر جاى گزيدن نهاد و با انگشت بزرگ فشرد تا آب شود و سپس فرمود : اگر مردم اثر نمك را دانستند با آن ديگر نيازى بترياق نداشتند .\r\nبيان : در قاموس گفته ترياق داروى مركبى است كه ماغنيس ابتكارش كرد و اندروماخس پيشين بافزودن گوشت افعى بدان كاملش كرد و اين نام را بر آن نهاد چون براى گزيدن جانوران زهردار خوبست و آن را در يونانى تريا گويند وقاء با مد است و مخفف شده و معرب شده و آن شش ماه طفل است تا ده سال در گرم سير برنا شود و تا 20 سال در جز آن و آنگه بميرد و بىاثر شود و چون برخى معجونها گردد پايان - روايت دلالت دارد كه دفع زهر كند و بر حلالى آن دلالت ندارد و اگر چه بدل اندازد .\r\n4 - در محاسن : ( . . ) بسندش از امام پنجم عليه السّلام ( نزديك مضمون خبر پيش را باختلافى اندك آورده ) .\r\nبيان : دلالت دارد كه مىشود آزاركننده‌ها پيغمبران و امامان عليهم السّلام را بگزند ، و گويا اينست يكى از معانى دشمنى برخى جانوران با آنان و دلالت دارد\r\n\r\n","description":"","footnote":"","page_name":" 181 ","page_number":183},
  {"content":"\r\n\r\nكه كشتن موذيها مستحب است و فعل كثير نيست كه در نماز نشود كرد و بر جواز لعن جانوران موذى و كراهت لعن آنها در نماز چون در خبر دوم است كه پيغمبر آن را در نماز كشت و پس از آن لعن كرد .\r\n5 - در محاسن ( 592 ) بسندش از امام پنجم ( قريب بمضمون دو روايت را آورده ) .\r\n6 - در محاسن ( . . ) امير المؤمنين عليه السّلام فرمود : خوراك را با نمك آغاز كنيد اگر مردم ميدانستند اثر نمك را بر ترياقش برميگزيدند كه مجرب است ، گفته : يكى از اصحاب آن را بسندى از امام ششم عليه السّلام آورده .\r\n7 - و از همان ( . . ) بسندش از ابى الحسن اول عليه السّلام كه فراوانى ندارد سفره‌اى كه نمك ندارد و بهتر براى تن آغاز كردن خوراك است با نمك .\r\n8 - در محاسن : ( 593 ) بسندش از امام پنجم كه خدا تبارك و تعالى بموسى بن عمران وحى كرد ، بفرما قومت را آغاز كنند با نمك و پايان دهند با نمك و گر نه جز خود را سرزنش نكنند .\r\n9 - و از همان : ( . . ) بسندى از امام ششم عليه السّلام كه هر كه با نمك آغاز كند خوردنش را و بدان پايان دهد 70 درد از او دفع شود ( و از امام ششم آورده كه 70 درد كه جز خدا نداند از او دفع شود ) دردها را در روايت ديگر 72 فرموده .\r\n10 - در روايت اربعمائهء خصال : از امير المؤمنين عليه السّلام كه خوراك را با نمك آغاز كنيد كه اگر مردم اثر نمك را ميدانستند بر ترياق مجربش برمىگزيدند و هر كه خوراكش را با نمك آغاز كند 70 درد كه جز خدا نداند از او ببرد .\r\n11 - در عيون ( 2 ر 42 ) بسندش تا اينكه رسول خدا صلى اللَّه عليه و آله به على عليه السّلام فرمود نمك درمان 70 درد است كه كمترشان خوره ، پيسى و ديوانگى است ، در صحيفه رضا مانندش آمده ، و بسند ديگر عيون هفتاد درد برد كه كمترشان خوره است .\r\n12 - در محاسن : ( 485 ) بسندش تا امام ششم عليه السّلام كه ما خوردن را با\r\n\r\n","description":"","footnote":"","page_name":" 182 ","page_number":184},
  {"content":"\r\n\r\nسركه آغاز كنيم در نزد خود چنانچه شما نزد خودتان با نمك آغاز كنيد و راستى كه سركه خرد را محكم كند .\r\n13 - و از همان : كه مردى در خراسان نزد امام رضا عليه السّلام بود و سفره‌اى براش آوردند كه سركه و نمك داشت و با سركه خوراك را گشود آن مرد گفت :\r\nقربانت شما بما فرموديد با نمك خوراك گشائيم ، فرمود : اين هم مانند آنست ذهن را سخت كند و خرد را فزايد ( 487 ) .\r\n14 - و در روايت ديگر رسول خدا صلى اللَّه عليه و آله به على عليه السّلام فرمود : اى على با نمك گشا و با نمك انجام ده كه هر كه با نمك گشايد از 72 نوع درد عافيت يابد كه از آنها ديوانگى و خوره و پيسى است ( و در روايت ديگر دنبال همين مضمون است كه خدا 70 درد از او ببرد كه آسانترش خوره است ( 593 ) .\r\n15 - و از همان ( . . ) كه رسول خدا صلى اللَّه عليه و آله در سفارشهاى خود به على عليه السّلام فرمود اى على خوراكت را با نمك بگشا كه در آن درمان 70 درد است چون ديوانگى و خوره و پيسى و درد گلو و دندان و درد شكم ، در روايت ديگريست كه نمك بخور چون بخورى و بدان پايان ده .\r\n16 - و از همان ( كه مضمون حديث 15 را بعنوان وحى خدا عز و جل بموسى بن عمران آورده ) .\r\n17 - و از همان ( . . ) بسندش از امام ششم عليه السّلام كه هر كه بر نخست لقمه خوراكش نمك بپاشد ككمك رويش برود ( و در روايت ديگر محاسن فرمود : البته رو بتوانگرى رفته ) .\r\n18 - در مكارم : از امام ششم عليه السّلام كه ما با نمك آغاز كنيم و با سركه پايان دهيم ( 164 ) .\r\n19 - در دعوات راوندى : كه البته خدا و فرشته‌هاش رحمت فرستند بر خوانى كه بر آن نمك و سركه است .\r\n\r\n","description":"","footnote":"","page_name":" 183 ","page_number":185},
  {"content":"\r\n\r\n20 - در دعائم ( 2 ر 114 ) از رسول خدا صلى اللَّه عليه و آله كه هر كه خوراكش را با نمك گشايد و بدان پايان دهد از 72 درد عافيت يابد كه از آنها است خوره و پيسى .\r\n21 - در محاسن ( 592 ) بسندش از ابراهيم بن ابى محمود كه امام رضا عليه السّلام بما فرمود : كدام نانخورش پسنده‌تر است يكى از ما گفت گوشت : يكى گفت : زيت و يكى گفت : روغن ، فرمود : اينان نه ، بلكه نمك ، ما بتفريحگاه خود رفتيم و غلامان نمك را فراموش كرده بودند خوشى بر ما نگذشت تا برگشتيم .\r\nدر كافى ( 6 / 326 ) بسندش اين روايت را آورده و دنبال ، نه بلكه نمك آمده كه يكى غلامان نمك را فراموش كرد و دو گوسفند هر چه فربه‌تر براى ما كشتند و از آن سودى نبرديم .\r\nدر مكارم است كه امام رضا از يارانش پرسيد و مانندش را آورده و در آنست كه ، نه ، بلكه نمك .\r\n\r\nباب چهاردهم نهى از خوردن خوراك داغ و از دميدن در آن\r\n1 - در مجالس صدوق ( 255 ) در مناهى پيغمبر است كه نهى كرد از دميدن در خوراك و نوشابه .\r\n2 - در خصال ( 158 ) بسندش از امام ششم عليه السّلام كه بد داشت دميدن در دعا و خوراك و جاى سجده .\r\n3 - در خصال ( 612 ) در چهار صد سخن امير المؤمنين عليه السّلام كه داغ را بنهيد تا خنك شود زيرا خوراكى نزد رسول خدا صلى اللَّه عليه و آله آوردند فرمود : بگذاريدش سرد شود و بشود خوردش ، خدا عزّ و جلّ آتش بما نخورانده ، بركت در سرد است .\r\nدر محاسن ( 406 ) مانندش آمده ، در عيون ( 2 / 40 ) ( نزديك همين مضمون را از على عليه السّلام آورده ) ، در صحيفه هم مانندش آمده ( 15 )\r\n\r\n","description":"","footnote":"","page_name":" 184 ","page_number":186},
  {"content":"\r\n\r\n4 - در علل ( 2 / 205 ) بسندش از امام ششم عليه السّلام كه پرسش شد از كسى كه بدمد در كاسه خوراك ، فرمود : باكى ندارد ، همانا بد است در صورتى كه شريك در آن دارد مبادا او از دميدنش ناخشنود باشد و پرسش شد از مرديكه بدمد در خوراك فرمود : نه اينكه ميخواهد خنك شود ؟ گفت : آرى ، فرمود باكى ندارد صدوق - ره - گفته آنچه من بدان فتوى دهم و اعتماد دارم اينست كه دميدن در خوراك و نوشابه جائز نيست چه تنها باشد و چه با شريك ، و علت مذكور در اين خبر را نمىفهمم .\r\nمن گويم : نفى بأس منافى با كراهت نيست و مىشود كه با وجود شريك كراهت شديدتر باشد ، مشهور كراهت است مطلقا و ظاهر كلام صدوق حرمت است و گرچه عدم جواز در كلام قدماء فقهاء صريح در حرمت نيست .\r\n5 - در محاسن ( 406 ) : بسندى تا رسول خدا صلى اللَّه عليه و آله كه : گرمى بركت است ، بيان : مقصود گرمى معتدل است و آنچه در ذمّ خوراك داغ رسيده حمل بر گرمى سخت شود ، و بسا مقصود از اين حديث نوعى آبگوشت است ، در قاموس گفته :\r\nسخن با دو ضمه و سخانه و سخن با حركت آبگوشت گرم شده است .\r\n6 - در محاسن ( . . ) بسندش از مرازم كه امام ششم عليه السّلام خوراك گرمى بر امان فرستاد و فرمود : تا سرد نشده آن را بخوريد كه خوشمزه‌تر است .\r\n7 - و از همان ( . . ) بسندش تا اينكه خوراك بسيار گرمى براى پيغمبر صلى اللَّه عليه و آله آوردند ، فرمود : خدا آتش خوراك ما نكرده آن را وانهيد تا خنك شود ( در دو حديث ديگر همين مضمون را آورده و افزوده كه شيطان در خوراك داغ فروزشى دارد و در حديث دوّم است كه بهره‌اى دارد ) .\r\n8 - و از همان ( . . ) بسندش از امام ششم عليه السّلام كه خوراك داغ بىبركت است ( و در حديث ديگر هم آورده ) .\r\n9 - و از همان ( 407 ) بسندش از فروشنده هروى كه نزد امام ششم عليه السّلام بوديم و تريد آوردند و دست بدان دراز كرديم داغ بود و امام فرمود : خوردن\r\n\r\n","description":"","footnote":"","page_name":" 185 ","page_number":187},
  {"content":"\r\n\r\nآتش بر ما غدقن است بگزاريدش كه بركت در سردى آنست .\r\n10 - و از همان : ( . . ) بسندش از سليمان بن خالد كه در تابستان نزد امام ششم عليه السّلام بوديم و سفره‌اى آوردند كه نان داشت و قدحى تريد و گوشت ، فرمود :\r\nسر سفره آيند و من نزديك رفتم و آن حضرت دست در آن قدح نهاد و دست برداشت و ميفرمود : پناه به خدا از آتش ، پناه به خدا از آتش ، بر اين تاب نداريم و چگونه باشد خود آتش ، بر اين شكيبا نباشيم و چگونه است خود آتش گويد : اين را هر باره ميفرمود : تا خوراك خوردنى شد و خورد و ما هم خورديم .\r\nو از همان ( . . ) بسندى مانندش آمده .\r\n11 - در دعائم : از رسول خدا صلى اللَّه عليه و آله كه نهى كرد از خوراك داغ و فرمود :\r\nبركت ندارد ، و خوراك داغى برايش آوردند ، فرمود : خدا تبارك و تعالى آتش خوراك ما نكرده بگزاريدش تا خنك شود ، راستش خوراك بسيار گرم بىبركت است و شيطان شريك آنست ، و چون سرد شود بركت فزايد و خورنده خود را سير كند و امان از مردن باشد ، و از جعفر بن محمّد عليه السّلام كه اجازه داد براى فوت كردن در خوراك و نوشابه داغ ، فرمود : همانا مكروه است براى كسى كه شريك در آن دارد و بسا كه او را بد آيد .\r\n\r\nباب پانزدهم انواع ظرفها و شستن ظرفها\r\n1 - در خصال ( 53 ) بسندش از امام ششم عليه السّلام كه شستن ظرف و روفتن آستانه خانه روزى آورند .\r\nدر دعوات راوندى مانندش آمده .\r\n2 - در قرب الاسناد ( 221 ) بسندش تا رسول خدا صلى اللَّه عليه و آله كه سرهاتان را با گل مصر نشوئيد و در گل پخته آن مخوريد كه مايه خوارى و غيرت برانداز است گويد :\r\n\r\n","description":"","footnote":"","page_name":" 186 ","page_number":188},
  {"content":"\r\n\r\nبه امام رضا عليه السّلام گفتيم اين را رسول خدا فرموده ؟ فرمود : آرى .\r\n3 - در عيون ( 2 ر 136 ) بسندش از عبد اللّه بن صالح هروى كه چون امام رضا بسوى مأمون بيرون شد و از نيشابور بدر آمد و رسيد نزديك ده سرخ - تا گويد چون به سناباد در آمد پشت بكوهى داد كه از آن ديگ ميساختند و گفت : بار خدايا آن را سودمند ساز و بركت بده در آنچه در آن نهند و از آن تراشند ، و چند ديگ از آن برايش تراشيدند و فرمود : آنچه من خورم جز در آن پخت نشود ، و كم خوراك بود و مردم از آن ره يافتند بدان كوه از آن روز و بركت دعايش در آن روشن شد .\r\n4 - در دعوات راوندى : بسندش از ابن بزيع كه به ابى جعفر عليه السّلام وارد شدم و او سركه و زيت را در كاسه سياهى مىخورد كه در ميانش   قُلْ هُوَ اللَّهُ أَحَدٌ   نوشته بود - الخبر - دلالت دارد كه نوشتن قرآن بطريق اولى نامها و دعا در ظرف خوراك جائز است .\r\n\r\nباب شانزدهم ليسيدن انگشتان و زبانزدن كاسه\r\n1 - در خصال : از امير المؤمنين عليه السّلام ( در حديث 400 مسأله ) چون يكى از شما خوراكى خورد و انگشتش را مكد كه با آن خورده خدا عزّ و جلّ فرمايد :\r\nبركت دهد خدا به تو .\r\nدر محاسن مانندش از امام ششم عليه السّلام آمده ( در حديث 2 و 3 آورده كه پيغمبر صلى اللَّه عليه و آله چون غذا مىخورد انگشتانش را ميمكيد ) ( 443 ) .\r\n4 - و از همان ( . . ) بسندش از امام ششم كه من انگشتانم را بليسم تا بينم كه خدمتكار گويد : چه اندازه مولايم حريص است .\r\n5 - در محاسن ( . . ) بسندش از ابى اسامه كه امام ششم عليه السّلام بدش مىآمد كسى\r\n\r\n","description":"","footnote":"","page_name":" 187 ","page_number":189},
  {"content":"\r\n\r\nدستش را با حوله پاك كند و بر آن خوراكى باشد براى احترام خوراك تا آن را بمكد و يا به كودكى كه پهلويش باشد آن را بمكاند ، عياشى مانندش را آورده .\r\n6 - در محاسن ( 443 ) بسندش از امام ششم كه : رسول خدا هميشه كاسه را پاك ميكرد و ميفرمود : هر كه كاسه را پاك كند گويا مانندش را صدقه داده .\r\n7 - و از همان ( 587 ) بسندش از امام ششم عليه السّلام كه ( روايت شماره 4 را آورده و افزوده ) فرمود : ميدانى چرا اين كار كنم ؟ ( راوى گفت : نه ) فرمود : مردمى بر نهر ثرثار زندگى داشتند و از خوراك خود كلوچه‌ها ساختند و كون بچه‌هاشان را با آن پاك ميكردند ، مردى عصا كشان بر آنها گذر كرد و ناگاه زنى يكى از آن كلوچه‌ها را برداشته و كون كودكش را با آن پاك ميكرد ، فرمودش از خدا بترس اين كار بر تو روا نيست ، زن گفت : گويا ما را از ندارى ميترسانى ؟ فرمود : خدا نهر ثرثار را روانه كرد و آبش را دو برابر نمود ( سست كرد خ ب ) و باران آسمان را از آنها دريغ داشت و نيازمند شدند به همان نانها كه بدانها كون بچه‌هاشان را پاك كرده بودند و آنها را با كشيدن ميان خود پخش ميكردند ، وانگه خدا بدانها رحم كرد و وضع پيشين را بدانها باز گردانيد .\r\n8 - در مكارم ( 31 ) كه رسول خدا عادت داشت بشقاب را پاك كند و ميفرمود :\r\nپايان بشقاب بركت بزرگتر دارد و چون از خوردن دست ميكشيد سه انگشتش را را ميليسيد كه با آن خورده بود و اگر در آن چيزى بجا ميماند باز ليس ميزد تا پاك ميشد ، و دستش را با حوله پاك نميكرد تا انگشتان را يكى يكى ليس ميزد و ميفرمود ندانند كه بركت در كدام است ، امير المؤمنين عليه السّلام فرمود : هر كه كاسه را پاك كند فرشته‌ها بر او رحمت فرستند و در گشايش روزيش دعا كنند و حسنه‌هاى دو چندان برايش نوشته شود .\r\n9 - در دعائم : ( قريب بمضمون مكارم را از پيغمبر صلى اللَّه عليه و آله آورده تا گفته ) چنان انگشت را ليس ميزد كه آواز مكيدن از آن شنيده ميشد ، جعفر عليه السّلام آن را حكايت كرده و گفته : پدرم بد داشت دستش را كه آلوده بخوراك بود با حوله\r\n\r\n","description":"","footnote":"","page_name":" 188 ","page_number":190},
  {"content":"\r\n\r\nپاك كند براى احترام خوراك جز آنكه آن را ميمكيد يا به بچه‌اى كه پهلويش بود ميمكاند و اين كار اولياء اللَّه است عليهم السّلام براى تواضع بدرگاه خدا و بزرگداشت روزيش و مخالفت با كار زورگويان خلقش ، گويم البته گذشت و هم آيد اخبارى در اين باره در ابواب آداب خوردن غذا .\r\n\r\nباب هفدهم كليات آداب غذا خوردن\r\n1 - در محاسن ( 450 ) بسندش از فضل بن يونس كاتب كه امام هفتم براى نيازى كه حسين بن يزيد داشت نزد من آمد ، گفتم : خوراك ما آماده است و دوست دارم نزد من چاشت خورى ، فرمود : ما خوراك بىدعوت را ميخوريم و آنگه فرود آمد و چاشتى برايش آوردم و حوله‌اى روى رانهايش انداختم و آن را بسوئى پرت كرد و خورد و فرمود : اى فضل بخور آنچه به آرواره‌ها و ساك دهن چسبد و آنچه ميان دندانها ماند مخور ، گويد فضل بن يونس در روايتى آورده كه آن حضرت در صدر مجلس نشست و فرمود : ميزبان باينجا سزاوارتر است جز در برابر يك مرد ، فضل روزى دعوتى كرده بود و أبو الحسن عليه السّلام فرمود : خوراكت را بياور كه آنها پندارند ما بىسابقه دعوت خوراك نخوريم ، و طشت براى دستشوئى آورد و او نخست دست شست و آنگه فرمود : از سوى چپت بچرخانش و تا پر نشود آن را بر مدار سپس حوله آوردند روى دو زانويش افكند ، فرمود : نه ، اين كار عجم است و آنگه بدست چپش بر زمين تكيه زد و با دست راستش خورد تا فارغ شد و خلال آوردند و فرمود : اى فضل زبان در دهان بگردان و هر چه پيرو آن شد بخور اگرش خواهى و آنچه به زور خلال در آورى بدور انداز .\r\nبيان : اينكه فرمود : نخور غذاى ميان دندانها را ظاهرش حرمت آنست مطلقا و گرچه با زبان برآورده شود ، و آن مخالف ظاهر ديگر اخبار است و\r\n\r\n","description":"","footnote":"","page_name":" 189 ","page_number":191},
  {"content":"\r\n\r\nمىشود حمل كرد بر آنچه پس از زبان زدن بجا ماند ، و ظاهر سخن فقهائى كه متعرض اين مسأله شدند اينست كه آنچه با خلال برآيد مكروه است و بسا حرمت آن توهم شده براى آنكه خبيثه است ولى ممنوع است با اينكه دانستى دليلى بر حرمت مطلق خبيثه نيست بدان معنا كه فقهاء فهميدند ، شهيد در دروس گفته : مستحب است خلال كردن و دور انداختن آنچه با خلال برآيد و بلعيدن آنچه زبانش در آورد - پايان - و كلينى ( 6 / 377 ) در موثق از اسحاق بن جرير روايت كرده كه پرسيدم از امام ششم عليه السّلام از گوشتى كه در دندانها است ، فرمود : آنچه در برابر دهن است بخور و آنچه در دندانهاى آسيا است دور انداز ، و در روايت صحيح است از ابن سنان كه امام ششم عليه السّلام فرمود : اما آنچه در لثه است بخور و بجو ، و آنچه در ميان دندانها است و با خلالش برآوردى بدور انداز ، و در روايت موثق از ابى الحسن عليه السّلام كه اى فضل هر چه از غذا در دهانت ماند كه زبانش چرخاند بخورش ، و آنچه ميان دندانها نهانست و با خلالش برآوردى مختارى بخورى يا دور اندازى ، و در روايتى است از امام ششم عليه السّلام كه مبادا يكى از شماها آنچه با خلال برآيد بجود كه مايه كفكيرك شود ، و مقتضاى جمع ميان اخبار كراهت است و گرچه احوط نخوردن آنچه باشد كه با خلال درآيد خصوص اگر بد شده باشد كه خباثت آن روشنتر است ، و اخبارى هم در باب خلال آيند ، اينكه فرمود : جز براى يك مرد ظاهر اينست كه مقصود از آن خود امام است ، و روايتى آيد كه بجاى آن : مردى از بنى هاشم ، آمده ، و روايت دلالت دارد كه تكيه زدن بدست مكروه نيست چنانچه گذشت .\r\n2 - در محاسن ( 584 ) بسندش از امام ششم عليه السّلام كه ظرفهاى خود را بىروپوش نگذاريد كه چون ظرفى روپوش ندارد شيطان در آن تف اندازد و از آن هر چه خواهد برگيرد .\r\n3 - و از همان ( 588 ) بسندش از امام ششم عليه السّلام كه : نزد ابى العباس رفتم و مردم سراسر مجلس را فراگرفته بودند دستش را از روى سفره كه گسترده بود\r\n\r\n","description":"","footnote":"","page_name":" 190 ","page_number":192},
  {"content":"\r\n\r\nفراز آورد و دستم را گرفت و بسوى او گام برداشتم و پايم بكنار سفره گرفت و سخت دل آزرده شدم چون كه خدا تعالى فرمايد « اگر ناسپاسى كردند بدان اينان البته بدان گماشتيم مردمى كه بدان ناسپاس نيستند ، 89 - الانعام » مردمى كه به خدا نماز بر پا دارند و زكات پردازند و خدا را بسيار ياد آور شدند .\r\nبيان : از اين اخبار برآيد كه مقصود از آيه ناسپاسى نعمت و سبك شماريش است و ظاهر سياق آيه خلاف آنست چون كه فرمايد « آنانند كه داديم بدانها كتاب و حكمت و نبوت و اگر كافر شوند بدان اينان » تا آخر آيه .\r\nطبرسى - ره - گفته : « اگر كافر شوند بدان » يعنى بكتاب و نبوت و حكم اينان يعنى كافران منكر نبوت پيغمبر صلى اللَّه عليه و آله در آن روز البته گمارديم بدان يعنى برعايت نبوت و بزرگداشتش و رهبرى شدن برهنمونى پيغمبران مردمى را و اختلاف دارند كه آن مردم كيانند ؟ بقولى پيغمبرانيند كه در پيش ذكر شدند و پيش از بعثت او بوى ايمان داشتند ، و بقولى فرشته‌هايند ، و بقولى مؤمنان اصحابش و بقولى اينان كه بىايمان بودند مشركان مكه‌اند و مردمى كه در برابرشان آمده اهل مدينه ، پايان - و در اخبار آمده كه مؤمنان مردم عجم و موالى هستند ، و استشهاد امام بسا بمانند آوردن باشد و براى بيان اينكه كفران نعم معنويه سبب زوال آنها شد و كفران نعم ظاهريه هم سبب زوال نعمت شود ، يا مقصود آيه اعم از هر دو باشد ، يا در مصحف آنها عليهم السّلام اين جمله پيوسته بآيات مناسب آن باشد ، و مقصود اينست كه آنها بسبب كفران سزاوار عوض شدند .\r\n4 - در فقه الرضا : روايت است كه از ناسپاسى نعمت اينست كه كسى گويد :\r\nطعامى خوردم زيانم داشت .\r\n5 - در طب : بسندش تا امير المؤمنين عليه السّلام كه هر كه خواهد خوراك زيانش نرساند نخورد تا خوب گرسنه شود و معده‌اش پاك شود و چون خورد نام خدا برد\r\n\r\n","description":"","footnote":"","page_name":" 191 ","page_number":193},
  {"content":"\r\n\r\nو خوب بجود و سير نشده دست از خوردن بكشد ( 640 ) .\r\n6 - در مكارم ( 27 ) بسيار ميشد كه پيغمبر صلى اللَّه عليه و آله چون مىنشست از برابرش مىخورد و دو زانو و دو گام را جمع ميكرد مانند نشستن نمازگزار در دو ركعت نخست جز اينكه زانو را روى زانو مينهاد و گام را روى گام ، و ميفرمود : من بنده‌ام و چون بنده ميخورم و چون بنده‌ها مىنشينم .\r\nو از امام ششم عليه السّلام است كه رسول خدا صلى اللَّه عليه و آله هرگز از روزى كه مبعوث شد تا خدا جانش گرفت تكيه زده چيزى نخورد براى تواضع خدا عزّ و جلّ .\r\n7 - و از همان : كه پيغمبر صلى اللَّه عليه و آله داغ را نميخورد تا سرد شود ، ميفرمود :\r\nخدا آتش روزى ما نكرده و خوراك داغ بركت ندارد و آن را سرد كنيد ، پيغمبر چون مىخورد نام خدا ميبرد ، با سه انگشت مىخورد ، از آنچه پهلويش بود مىخورد و از برابر ديگرى چيزى برنميگرفت ، خوراك كه مىآوردند پيش از مردم آغاز به خوردن ميكرد سپس آنها آغاز ميكردند ، با سه انگشت كه ابهام و دو ديگر پهلوى آن غذا مىخورد و بسا از انگشت چهارم هم كمك ميگرفت ، با همه كف غذا مىخورد ، به دو انگشت غذا نميخورد ميفرمود : با دو انگشت غذا خوردن شيوه شيطان است .\r\nو روايت است كه بر خوانى غذا نخورد تا در گذشت ، و نان روغنى نخورد تا در گذشت ، و تا ميشدش تنها نميخورد ، فرمود : شما را آگاه نكنم از بدانتان گفتند :\r\nچرا ، فرمود آنكه تنها خورد و بنده خود را زند و از مهمانش دريغ دارد ، در طب الائمه است از امير المؤمنين عليه السّلام كه ياد كنيد خدا عزّ و جل را هنگام خوردن و در آن هرزه‌درائى نكنيد كه نعمت خدا است و خدا دوست دارد او را شكر و سپاس گزاريد و با نعمت خوشرفتار باشيد پيش از آنكه از دست شما برود زيرا آن زائل شود و گواه نعمت دار باشد پيش پروردگار كه در آن چه كرده .\r\nفرمود : چون يكى از شماها براى خوردن نشيند مانند بنده نشيند و روى زمين بخورد ، و يك پا را روى ديگرى نيندازد كه چهار زانو باشد زيرا آن نشستن را\r\n\r\n","description":"","footnote":"","page_name":" 192 ","page_number":194},
  {"content":"\r\n\r\nخدا بد دارد و صاحبش را بد دارد ، و از امام صادق عليه السّلام است كه نشستن بر سفره را دراز داريد كه آن از عمر شما به حساب نيايد .\r\nتوضيح : در نهايه است كه در حديث آمده ، آن حضرت صلى اللَّه عليه و آله نان مرقق نخورد تا خدا را بر خورد ، نان مرقق گرده‌هاى پهن نازك است ( نان تنك ) و در فتح البارى گفته : يعنى نرم و خوب مانند نان سفيد و همانندش و آن بمعنى نرمى است چون الك آرد بيزى نداشتند ، ( و تفسيرهاى ديگر هم براى مرقق آورده ) ، از عمرتان حساب نشود يعنى از عمرى كه بازپرسى دارد زيرا بسا آدمى در ميان خوراك بميرد ، و يا اينكه حساب نشدن از عمر شرائط ديگر هم دارد كه در چنين كسى نبوده .\r\n8 - در مكارم : از عمر بن قيس كه نزد ابى جعفر عليه السّلام رفتم و برابرش سفره‌اى بود و غذا مىخورد گفتمش حدّ اين سفره چيست ؟ فرمود : چون آن را پهن كنى نام خدا بر و چون بردارى سپاس خدا گو و آنچه كنار سفره ريخته بر چين اينست حدّش ( 31 ) .\r\n9 - در دعوات راوندى : پيغمبر صلى اللَّه عليه و آله فرمود : خوراكتان را بذكر خدا و نماز آب كنيد و روى خوردن نخوابيد تا دلتان سخت شود ، فرمود : صلى اللَّه عليه و آله چون چهار چيز در خوراك باشند كامل است : حلال باشد ، و دستهاى بسيار در آن باشد و با بسم اللَّه آغاز شود و به حمد خدا پايان يابد ، امير المؤمنين عليه السّلام فرمود : هرگز خوراكم ناگوار نشد گفتندش چرا ؟ فرمود : لقمه برنداشتم جز كه نام خدا بر آن بردم ، امام صادق عليه السّلام فرمود به پشت خوابيدن پس از خوردن تن را فربه كند ، خوراك را گوارا سازد و درد را بيرون كشد ، و در روايت است كه خوردن روى خوردن درد بىدرمانست .\r\nامير المؤمنين عليه السّلام خرماى سفتى خورد و آبى بر آن نوشيد و دست بر شكم كشيد و فرمود : هر كه شكمش او را بدوزخ كشد خدايش بدور دارد و بدين شعر مثل آورد .\r\n\r\n","description":"","footnote":"","page_name":" 193 ","page_number":195},
  {"content":"\r\n\r\n تا برآرى خواهش تند شكم * يا كه فرجت را برآرندت به ذمّ \r\nپيغمبر صلى اللَّه عليه و آله فرمود : خوردن در بازار پستى است .\r\n10 - در دعائم : از جعفر بن على عليهما السّلام است كه با پنج انگشت غذا مىخورد و ميفرمود : رسول خدا صلى اللَّه عليه و آله چنين غذا مىخورد نه مانند جبّاران ، و از رسول خدا است صلى اللَّه عليه و آله كه نهى كرد از سر ثريد بخورند و فرمود : از كنارش بخورند و رخصت داد از اطراف طبق خرما و رطب بخورند ، و از آن حضرتست كه چون گوشت و نان براتان آوردند ، نخست نان بخوريد و گرسنگى را بشكنيد وانگه گوشت را بخوريد ، و از جعفر بن محمّد عليهما السّلام است كه بد داشت از سر خوراك برخيزند ، و بسا يكى از بنده‌هايش را ميخواست و گفته ميشد سر خوراكند و ميفرمود آنها را بگزاريد تا فارغ شوند .\r\n11 - در مجالس صدوق ( 44 ) بسندش تا رسول خدا صلى اللَّه عليه و آله كه پنج چيز را تا مردن واننهم : خوردن بر روى زمين با بنده‌ها - الخبر - .\r\n12 - در علل و عيون ( 2 / 81 ) بسندش تا پيغمبر مانندش آمده ، بيان : خوردن بر روى زمين يعنى نشسته روى زمين و بسا كه مقصود بودن غذا است روى زمين براى آنكه شايد بزرگان عرب سفره را روى ميز مينهادند تا خوردنش آسانتر باشد ، در نهايه است كه برايش هديه آوردند و جايى نبود كه بر آنش نهند ، فرمود :\r\nروى زمينش نهيد زيرا من بنده‌ام و مانند بنده‌ها ميخورم .\r\n13 - در خصال ( 485 ) بسندش تا امام دوم عليه السّلام كه در سفرهء خوراك دوازده خصلت را بايد هر مسلمانى رعايت كند كه 4 آنها فرض است و 4 سنت و 4 ادب ، فرض آنها : معرفت و رضا و تسميه و شكراند و سنتش شستن دست پيش از خوردن و بر سوى چپ نشستن و خوردن با سه انگشت و مكيدن انگشتها و ادب آنها خوردن از جلو خودت و لقمه خرد ، و جويدن سخت و كم نگاه كردن بچهره ديگران .\r\n8 - در اقبال و مكارم : بسندى مانندش آمده ( 162 ) بيان : ظاهر اينست كه مقصود از معرفت اينست كه بداند حلال است\r\n\r\n","description":"","footnote":"","page_name":" 194 ","page_number":196},
  {"content":"\r\n\r\nچنانچه در خبر آينده است ، و بسا معرفت نعمت بخش باشد و بداند كه اين نعمت خدا است و اثر ايمانست زيرا نعمتهاى دنيا بر جز مؤمن حرامند چنانچه اخبار بسيار بر آن دلالت دارند و رضا بدان چه خدا قسمت كرده از روزى و شكر در ميان خوردن و پس از آن ، و وضوء شستن دست است چنانچه گذشت ، نشستن بسوى چپ مانند حال تشهّد است و مانند نشستن بنده است يا پاى راست را بر دارد چنانچه از برخى اخبار برآيد ، و خوردن با سه انگشت گويا كمترين مراتب فضل است براى اينكه با دو انگشت نباشد و با بيشتر مستحب است و بهتر است و دليل آن روايت كلينى است ( 6 / 297 ) بسندش از امام ششم عليه السّلام كه چون بنده مىنشست و دست بر زمين مينهاد و با سه انگشت مىخورد ، و اينكه رسول خدا صلى اللَّه عليه و آله چنين غذا مىخورد نه مانند جبّاران كه با دو انگشت خورند ، و از على بن محمّد بسندش تا امير المؤمنين عليه السّلام كه مسواك ميكرد بعرض دندانها و غذا مىخورد با همه انگشتها و بسا خوردن با سه انگشت سنّت باشد و با كمتر مكروه و با بيشتر مستحب گرچه به حد سنت نباشد و كار امير المؤمنين عليه السّلام براى بيان جواز بوده و يكم روشنتر است .\r\nدر دروس گفته : مستحب است با همه انگشتها غذا خورد ، و روايت است كه رسول خدا صلى اللَّه عليه و آله با سه انگشت ميخورده و مكروه است خوردن با دو انگشت .\r\nو مستحب است مكيدن انگشت و خوردن از پهلوى خود و برنگيرد از نزد ديگرى پايان ، و عامه به خوردن با سه اكتفاء كردند و پيوست چهارم را تجويز نمودند و پنجم را براى عذرى ، و مقصود از فريضه اعم از واجب و مستحب مؤكد است و سنت مستحبى است كه پيغمبر مواظب آن بوده و ادب مستحبى كه بدين پايه نيست ، و بسا كه امر ارشادى است براى حفظ منافع دنيويه چون امر به خوردن پاره‌اى غذاها براى برخى منافع آنها و يكم روشنتر است و بهر حال وجوب در اينجا اعم از وجوب اصطلاحى است .\r\n14 - در خصال ( 481 ) در سفارشهاى پيغمبر صلى اللَّه عليه و آله است بعلى عليه السّلام : اى على دوازده خصلت را سزد كه مسلمان براى سفره خوراك بياموزد ( و همان مضمون روايت\r\n\r\n","description":"","footnote":"","page_name":" 195 ","page_number":197},
  {"content":"\r\n\r\nيكم را آورده ) .\r\n15 - و از همان ( 227 ) بسندش تا على عليه السّلام كه به پسرش حسن عليه السّلام فرمود چهار خصلتت نياموزم كه از طب بىنياز شوى ؟ گفت : چرا يا امير المؤمنين فرمود :\r\nمنشين براى خوردن تا گرسنه باشى و برخيز از خوردن تا هنوز اشتهاء دارى ، خوب بجو و چون ارادهء خواب كردى به خلاء برو و با به كار زدن اين روش از طب بىنيازى .\r\n16 - در عيون ( 2 / 24 ) بسندش تا رسول خدا صلى اللَّه عليه و آله كه چون تريد بخوريد از كنارش بخوريد كه بركت در قلّه آنست .\r\n12 - در مجالس ابن الشيخ ( 1 / 218 ) بسندش تا رسول خدا صلى اللَّه عليه و آله كه چون ميخوريد كفش خود را بكنيد چون براى پاهاتان آسايش بيشترى دارد ، در فردوس آن را آورده و افزوده كه : آن سنت است .\r\n17 - در مجالس ابن الشيخ ( 2 / 103 ) بسندش تا امام چهارم عليه السّلام در تفسير قول خدا تعالى « البته گرامى داشتيم آدميزاده را ، 70 - الاسراء » يعنى برترى داديم آدميزاده را بر ديگر آفريده‌ها و بار كرديم آنها را در خشكى و دريا ميفرمايد بر خشك و تر و روزيشان داديم از پاكيزه‌ها ، ميفرمايد از همه ميوه‌هاى خوب و برترى داديم آنها را ، ميفرمايد هيچ جانور و پرنده نيست جز كه با دهان خورد و نوشد و با دستش خوردنى و نوشيدنى به دهان نرساند جز آدميزاده كه با دستش خورد و نوشد و اين برترى او است .\r\nبيان : گويا مقصودش از خشك و تر جاندار است و كشتى و تفسير آيه گذشت .\r\n120 - در مجالس ابن الشيخ بسندش ( 2 / 102 ) از ابو معاويه ضرير كه نزد هرون الرشيد رفتم و بر سفره بود و از تفسير آيه  وَ لَقَدْ كَرَّمْنا بَنِي آدَمَ  الخ پرسيد ( من تفسير عبد اللّه بن عباس را بسندى برايش گفتم ) كه مقصود اينست كه هر جانورى با دهانش خورد جز آدميزاده كه بانگشتانش خورد ، ابو معاويه گفته : به من خبر رسيد قاشقى كه از نقره بدست داشت دور انداخت و با انگشتش خوراك را خورد\r\n\r\n","description":"","footnote":"","page_name":" 196 ","page_number":198},
  {"content":"\r\n\r\n( بسند ديگر هم اين تفسير را از ابن عباس آورده ) .\r\n19 - در خصال : كه در حديث اربعمائه امير المؤمنين عليه السّلام فرمود : هر كدامتان براى خوردن نشيند چون بنده نشيند و يك پا را بر پاى ديگر ننهد و چهار زانو شود كه خدا اين نشستن را دوست ندارد ، فرمود : براى خوردن بر زمين نشيند .\r\nدر محاسن : ( 442 ) مانندش آمده .\r\n20 - و از محاسن ( 279 ) بسندش تا ابى جعفر عليه السّلام كه در مكه مردى نزدش آمد و گفت : اى محمّد بن على توئى كه پندارى چيزى نباشد جز كه حدّى دارد فرمود :\r\nآرى چيزى آفريده نباشد كه حد ندارد خورد باشد يا بزرگ كه خدا براش حدّى نهاد و چون از آن بگذرد تجاوز از حد خدا كرده ، گفت : حد اين سفره تو چيست ؟ فرمود : چونش نهند نام خدا بر آن برآرى و چونش بردارند سپاس خدا گوئى و ريزه‌هايش از زيرش جمع كنى ، گفت : حد كوزه تو چيست ؟ فرمود : از گوشه‌اش ننوشى و از جاى شكسته‌اش ننوشى كه مقعد شيطانست و چونش بدهن گيرى نام خدا گوئى و چونش بردارى حمد خدا گوئى و با سه نفس آب نوشى كه يك نفس مكروه است .\r\n21 - و از همان ( 398 ) بسندش تا رسول خدا صلى اللَّه عليه و آله كه چون در خوراك چهار چيز فراهم باشد كامل است : حلال باشد ، دست بسيار در آن باشد و در آغازش بسم اللَّه باشد و در آخرش الحمد للَّه ، بسند ديگرش هم آورده .\r\n22 - و از همان ( 448 ) بسندش از ابى خديجه كه عمرو بن عبيد و و اصل و بشير رحّال از امام ششم عليه السّلام پرسيدند از حدّ خوراك ، فرمود : آدمى از جلو خود بخورد و از جلو ديگرى برنگيرد ( و در حديث ديگر از رسول خدا صلى اللَّه عليه و آله كه هر كس از جلو خود بخورد ) .\r\n23 - و از همان ( . . ) بسندش كه چون رسول خدا صلى اللَّه عليه و آله همخوراك مردمى بود نخست كس بود كه دست دراز ميكرد و آخر كس كه دست برميداشت تا مردم\r\n\r\n","description":"","footnote":"","page_name":" 197 ","page_number":199},
  {"content":"\r\n\r\nسير بخورند .\r\n24 - و در همان ( . . ) ( روايت محاجه عمرو بن عبيد و دو همرديفش با امام ششم كه در باب تسميه و تحميد گذشت آورده و در آخرش افزوده ) از گوش كوزه ننوشد كه نوشگاه شيطانست و بگويد : سپاس خدا را كه به من آب خوشگوار نوشاند و آن را بر اثر گناهم تلخ و شور نساخت .\r\n25 - و از همان ( . . ) كه رسول خدا صلى اللَّه عليه و آله فرمود : هنگام خوردن كفش را بكنيد كه سنت خوبيست و براى پاها راحت بخش است .\r\n26 - و از همان ( . . ) بسندش از يك نامبرده كه ديدم امام هشتم چاشت خورد و به پشت خوابيد و پاى راست را بر چپ نهاد در دروس گفته : خوبست پس از خوردن بر پشت بخوابد و پاى راستش را روى چپ اندازد و آنچه عامه بر خلافش روايت كردند خلاف انگيزيست .\r\n27 - در محاسن ( 456 ) بسندش تا رسول خدا صلى اللَّه عليه و آله كه چون بنده مىخورد و چون بنده مىنشست و ميدانست كه بنده است .\r\nبيان : يعنى بمقتضاى بندگى خدا كار ميكرد كه درجه بزرگى است از درجات كمال و از اين رو خدا او را از خلص پيغمبران و برگزيده‌هاش به بندگى ستوده و فرموده «   سُبْحانَ الَّذِي أَسْرى بِعَبْدِهِ   1 - الاسراء » و فرموده : (  عَبْداً مِنْ عِبادِنا  ) 65 - الكهف » و مانند آنها بسيار است .\r\n28 - در محاسن ( 557 ) بسندش تا اينكه رسول خدا را شيوه بود چون بنده مىخورد و چون بنده مىنشست و بر حضيض مىخورد و بر حضيض ميخوابيد .\r\nبيان : دانستى كه خوردن بر حضيض خوردن بر روى زمين است بىخوان و بىبساطى زير آن و خواب بر حضيض خواب روى زمين است بىفرش و بىبساط نيز .\r\n29 - در محاسن ( . . ) بسندش تا امام ششم كه ميفرمود : يك زن بيشرمى برسول خدا صلى اللَّه عليه و آله گذر كرده و آن حضرت غذا مىخورد گفت : اى محمّد به خدا تو چون\r\n\r\n","description":"","footnote":"","page_name":" 198 ","page_number":200},
  {"content":"\r\n\r\nبنده ميخورى و مىنشينى حضرتش فرمود : مادرم از من بنده‌تر بود گفتش يك لقمه از خوراكت به من ده ، و به او داد و گفت به خدا نه ، تا از دهانت برآرى و رسول خدا صلى اللَّه عليه و آله لقمه‌اى از دهانش برآورد و به او داد و آن زن خورد امام ششم عليه السّلام فرمود : آن زن دردى نديد تا از دنيا رخت كشيد .\r\nدر كتاب زهد حسين بن سعيد مانندش آمده .\r\nبيان : بسا به اين حديث استدلال شود براى جواز خورد آنچه از دهان ديگرى برآيد ، و اعتراض مىشود كه بسا اين از خصائص آن حضرتست و اين احتمال قويست و بسا خوردن خون و بولش را هم حلال ميشمردند براى تبرك با اينكه شكى ندارد كه در اينجا خبيثه است و اينست دليل عمده براى حكم حرمت آنها .\r\n30 - در محاسن ( 459 ) بسندش تا امام دوّم عليه السّلام كه شايسته است هر كس دوازده خصلت را براى خوردن غذا بياموزد چهارشان فرض است ، چهار سنت و چهار ادب ، فرض معرفت ، نام خدا بردن ، شكر و رضا ، سنّت : نشستن بر پاى چپ ، خوردن با سه انگشت و مكيدن انگشتها ، ادب شستن دو دست ، خردى لقمه و جويدن خوب و كم نگريستن بچهره مردم .\r\nبيان : نشستن بر پاى چپ سه وجه دارد يكم چون حال تشهد دوم فراز داشتن پاى راست و گشودن پاى چپ كه برخى عامه فهميدند سوّم گشودن پاى چپ و نهادن زانو و ران چپ بر راست كه برخى گفته در حال نماز و هم خوردن و يكم روشنتر است و دوم محتمل است چنانچه دانستى .\r\n31 - در مكارم : از جعفر عاصمى از پدرش كه با گروهى همكيشان خود به حج رفتم و بمدينه آمدم و به جائى رفتيم تا منزل كنيم ، غلام امام هفتم سوار الاغ سبزه‌اى برابر ما نمايان شد و خوراكى بدنبال داشت ، ما ميان نخلها منزل كرديم و آن حضرت هم آمد و فرود شد و طشت آوردند با آب و نخست دست خود را شست و از راست طشت را چرخاند تا به آخر كس ما رسيد و آنگه از سمت چپ گرداند تا به آخرين ما و آنگه خوراك را آوردند و با نمك آغاز كرد و آنگه فرمود : بخوريد\r\n\r\n","description":"","footnote":"","page_name":" 199 ","page_number":201},
  {"content":"\r\n\r\nبسم اللَّه الرحمن الرحيم و آنگه دوم لقمه را از سركه بر گرفت و آنگه شانه بريانى آوردند و فرمود : بخوريد بسم اللَّه الرحمن الرحيم ، اين خوراكى است كه پيغمبر صلى اللَّه عليه و آله را خوش مىآمد ، و آنگه سركه و زيت آوردند و فرمود : بخوريد بسم اللَّه الرحمن الرحيم اين خوراك فاطمه عليها السّلام را خوش مىآمد و آنگه شوربا آوردند و فرمود : بخوريد بسم اللَّه الرحمن الرحيم اين خوراك على عليه السّلام را خوش مىآمد و آنگه گوشت جوشانده با بادنجان آوردند و فرمود : بخوريد بسم اللَّه الرحمن الرحيم اين خوراك پسند حسن بن على بود ، و آنگه دوغ تريد آوردند و فرمود : بخوريد بسم اللَّه الرحمن الرحيم اين خوراك پسند حسين بن على عليه السّلام بود ، و آنگه دنده‌هاى پخته سرد آوردند و فرمود : بخوريد بسم اللَّه الرحمن الرحيم اين خوراك پسند على بن الحسين عليه السّلام بود و آنگه پنير آوردند و فرمود : بخوريد بسم اللَّه الرحمن الرحيم اين خوراك پسند محمّد بن على عليه السّلام بود و آنگه ظرفى خاگينه تخم آوردند و فرمود :\r\nبخوريد بسم اللَّه الرحمن الرحيم اين خوراك پسند پدرم جعفر عليه السّلام بود و آنگه حلوا آوردند و فرمود : بخوريد بسم اللَّه الرحمن الرحيم اين خوراك مرا خوشايد و سفره را برداشتند و يكى رفت خرده‌هاى زيرش را برچيند ، فرمود : دست بدار اين كار براى خانه‌ها و زير سقف است و اما در اينجا ريزه سفره براى پرنده‌ها و بهائم است و آنگه خلال آوردند و فرمود : حق خلال اينست كه زبان در دهان بچرخانى و هر چه بزبانت آمد فرو دهى و هر چه نيامد خلال كنى و بدور اندازى ، و طشت آوردند با آب و آغاز كرد بشستن كسى كه بر سمت چپش بود تا به خودش رسيد و دست خود را شست و هر كه بر سمت راستش بود تا پايان ، و آنگه فرمود : اى عاصم ( يكى از حاضران راوى حديث ) شما در پيوست با هم و خوشكردارى با هم چگونه‌ايد ؟ گفت : به بهتر روشى كه كسى باشد ، گفت : يكى از شما براى تنگدستى به خانه برادر همكيش خود آيد و او را نيابد و فرمان دهد كسى كه پولش را آوردند و مهرش بردارد و به اندازه نيازش از آن برگيرد و بر او انكار نشود ؟ گفت : نه ، فرمود چنانچه بايدتان از هم پيوستگى نباشيد كه من خواستار آنم ( 166 ) .\r\n( در اينجا بيانى دارد در شرح جبن مبرز و وضع يمين و يسار دست شو كه\r\n\r\n","description":"","footnote":"","page_name":" 200 ","page_number":202},
  {"content":"\r\n\r\nدر پيش گذشته و سود چندانى ندارد ) .\r\n32 - در مكارم : هر كه خوراك را پاكيزه خورد و خوب بجود و تا اشتهاء دارد دست بكشد و بول خود را حبس نكند بيمار نشود جز براى مردن ( 169 ) .\r\nو روايتى از مفضل بن يونس كه روزى در منزلم بودم و خدمتكار آمد و گفت : بر در خانه مرديست كه او را ابى الحسن موسى بن جعفر عليه السّلام خوانند گفتم : اى غلام اگر آنست كه من پندارم تو در راه خدا آزادى گويد : شتافتم و بناگاه آن حضرت بود گفتم : فرود اى آقايم ، فرود آمد و به مجلس در آمد و خواستمش در صدر اتاق جا دهم ، فرمود : اى فضل صدر اتاق بميزبان شايسته‌تر است جز كه در واردين مردى از بنى هاشم باشد ، گفتم : در اين صورت آن هاشمى توئى قربانت و آنگه گفتم : قربانت خوراك ياران آماده است اگر فرمائى ؟ فرمود اى فضل مردم گويند اين خوراك ناخوانده است و آن را بد دارند ولى من بدان باكى ندانم ، من بغلام گفتم : طشت دستشوئى آورد و نزد آن حضرت نهاد و فرمود سپاس خدا راست كه براى هر چيز حدّى ساخته ، گفتم : قربانت حد اين چيست ؟\r\nفرمود : چونش نهند بسم اللَّه گوئى و چونش بردارند الحمد للَّه ، و آنگه خلال آوردند و گفتم : حدّ اين چيست ؟ فرمود : سرش را بشكنى تا لثه را خون نياورد و آنگه آبخورى آوردند و گفتم : حدّ اين چيست ؟ فرمود : اينست كه از جاى حلقه‌اش ننوشى و از شكسته‌اش ننوشى كه جاى شيطانست و چون خواهى نوشيد بسم اللَّه گوئى و چون پايان دادى الحمد للَّه و بايد پس از خوراك ميزبان آخر كس باشد كه دست شويد ، و آنگه فرمود : خليفه برايت ده هزار درهم حواله كرده كه به بنى فلان بدهى و من خواستارم كه آن را برايشان بفرستى ، گفتم : قربانت اگر اين پول را بدهم يك درهمش به من بر نگردد هرگز ، فرمود : براشان بفرست يا به آنها نميرسد و برايت ميماند يا به تو بر ميگردد . ان شاء اللَّه گفت : نه به خدا ،\r\n\r\n","description":"","footnote":"","page_name":" 201 ","page_number":203},
  {"content":"\r\n\r\nبدانها نرسيد تا بخودم برگشت همه ده هزارش .\r\nبيان . . . به من بر نگردد درهمى : يعنى اگر وام دهم آنها ندهند و اگر عطاى خليفه باشد او ندهد .\r\n33 - در مكارم ( 172 ) كه رسول خدا صلى اللَّه عليه و آله فرمود : خوردن در بازار دنائت است ، مردى برسول خدا صلى اللَّه عليه و آله گفت : يا رسول اللَّه ما ميخوريم و سير نشويم ، فرمود شايد جدا جدا ميخوريد با هم بخوريد و نام خدا ببريد تا بر شما بركت داشته باشد از ابن عمر كه رسول خدا صلى اللَّه عليه و آله فرمود چون سفره برابر كسى گسترند بايد از جلو خودش بخورد و از جلو همنشينش بر نگيرد و از سر كاسه نخورد كه بركت از آنجا آيد ، و سير هم كه شد دست نكشد تا همخورش شرمنده شود با اينكه هنوز سير نشده و از انس است كه رسول خدا صلى اللَّه عليه و آله بر خوان و بر پشقاب غذا نخورد و نان روغنى نخورد ، بانس گفتند پس بر روى چه غذا ميخوردند ؟ گفت : روى سفره .\r\nبيان : در نهايه گفته : سفره خوراك مسافر است كه بيشتر در انبان حمل ميشد ، و نام خوراك را روى آن پوست گزاردند پايان و گويا خوان بزرگتر بوده يا از چوب بوده چنانچه ما ميسازيم يا از سعف خرما و اكابر و اشراف بر آن غذا ميخوردند و آن حضرت صلى اللَّه عليه و آله از فروتنى بدرگاه خدا اكتفا به همان سفره داشته براى همرنگى با فقراء .\r\n34 - در حيات الحيوان : يكى از علماء گفته : هر كه پر خورده و از تخمه نگرانست بر خود ، دست بر شكم خود كشد و گويد : امشب عيد من است و رضى اللَّه عن سيدى ابى عبد اللَّه القرشى تا سه بار اين كار كند كه خوراكش زيان نرساند و اين عجيب است و مجرّب .\r\n35 - در بشارة المصطفى ( 29 ) بسندى از امير المؤمنين عليه السّلام كه در يك سفارشى فرمود : اى كميل چون ميخورى خوراكت را دراز كن تا آنان كه همراه تواند سير شوند و از تو روزى ببرند ، اى كميل چون سير خوردى الحمد للَّه بگو بر آنچه روزيت كرده و بلند بگو تا ديگران هم حمد گويند و مزد تو\r\n\r\n","description":"","footnote":"","page_name":" 202 ","page_number":204},
  {"content":"\r\n\r\nبيش شود ، اى كميل شكمت را پر از خوراك مكن و براى آب در آن جايى بگذار و براى باد مجالى نه .\r\n36 - در تحف العقول ( 17 ) امير المؤمنين فرمود : اى كميل چون سير خورى بگو بسم الذى لا يضر مع اسمه و فيه شفاء من كل الاسواء اى كميل خوراك بخوران و دريغ مدار كه تو چيزى بمردم روزى ندهى و خدا ثوابت را شايان كند ، در باره آن خوش خلق باش و با همنشين خود خوش باش و خدمتكارت را مران ( و آنگه مضمون روايت گذشته را آورده تا گفته ) دست از خوراك بكش تا هنوز اشتهاء دارى كه اگر چنين كنى بر تو گوارا باشد زيرا تندرستى از كم خوريست و كم نوشى آب .\r\n37 - در عيون ( 2 / 81 ) بسندش از پيغمبر صلى اللَّه عليه و آله كه تا بميرم پنج چيز را واننهم : خوردن روى زمين را بابنده‌ها و سوارى بر الاغ بىزين ، و دوشيدن گوسفند بدست خود ، و پوشيدن جامه پشمين و سلام كردن بكودكان تا پس از من سنت باشند .\r\n38 - در محاسن ( 556 ) بسندى از امام ششم كه دو چيز با هر دو دست خورده شوند : انگور و انار .\r\n39 - در كافى : از جدّ موفق مدينى كه امام هفتم عليه السّلام روزى مرا خواست و براى چاشت خوردن نگهداشت و چون سفره آوردند بر آن سبزى نبود ، دست نگهداشت و به غلام فرمود : آيا ندانى من از سفره بىسبزى غذاء نخورم ، سبزى بياور ، غلام رفت سبزى آورد و روى سفره نهاد و آن حضرت دست بخوراك دراز كرد ( 6 / 362 ) .\r\n\r\n","description":"","footnote":"","page_name":" 203 ","page_number":205},
  {"content":"\r\n\r\n\r\n[ باب هجدهم 
  ] باب ديگر در غدقن از دندان زدن استخوانها و بريدن نان و گوشت سر سفره با كارد\r\n1 - در كافى ( 6 / 322 ) بسندش از فضيل كه ابى حمزه براى ما خوراكى ساخت و چون بر سر آن فراهم شديم مردى را ديد كه استخوانى را پاك ميكرد و به او فرياد كشيد مكن كه من شنيدم امام چهارم عليه السّلام ميفرمود : استخوانها را پاك نكنيد كه بهره پريان در آنها است و اگر چنين كنيد از خانه برود بهتر از آن .\r\nدر محاسن : بسندش مانندش آمده .\r\nبيان : نهك عظام مبالغه در خوردن آنست و پدرم - قد - ميگفت : مخ بر آوردن يا ريشه كن كردن گوشت آنست يا هر دو ظاهر اينست كه پريان آن را بو كنند و چون چيزى در آن نماند بگرد خانه افتند .\r\n2 - در كافى ( 6 / 322 ) بسندش از مفضل بن يونس كه ابو الحسن عليه السّلام نزد من چاشت خورد و كاسه‌اى آوردند كه نان زيرش بود ، فرمود : نان را ارجمند داريد كه زيرش باشد و به من فرمود : به غلام بگو نان را از زيرش بدر آورد .\r\n3 - و از همان : ( 6 / 202 ) بسندى كه بر آوردند تا رسول خدا صلى اللَّه عليه و آله كه نان را گرامى داريد و گفتند : يا رسول اللَّه گرامى داشتن آن چيست ؟ فرمود : چون پيش نهند چشم به راه جز آن نمانيد .\r\n4 - و از همان : ( . . ) بسند صحيح تا امام رضا عليه السّلام كه نان را با كارد نبريد ولى با دست بشكنيد و با عجم خلاف كنيد .\r\nگويم : گذشت كه چون نانخورش نباشد جائز است و بلكه مطلقا و گذشت نهى از بو كردن نان .\r\n5 - در محاسن : بسندى تا اينكه نهى كرد رسول خدا صلى اللَّه عليه و آله كه گوشت را سر سفره با كارد برند ( 471 ) .\r\n6 - در دعوات راوندى : ( پس از نقل آن آورده كه ) آن را بدندان گيريد\r\n\r\n","description":"","footnote":"","page_name":" 204 ","page_number":206},
  {"content":"\r\n\r\nكه گواراتر و خوشمزه‌تر است .\r\n7 - در محاسن : از محمّد بن مسلم كه پرسيدم از امام پنجم عليه السّلام استخوان را پاك كنم ؟ فرمود : آرى .\r\nبيان : مىشود آن را حمل كرد به پاك كردنى كه ريشه كنى نباشد با اينكه تجويز منافات با كراهت ندارد .\r\n\r\n[ باب نوزدهم 
  ] باب ديگر اگر خوراك هنگام نماز حاضر شود\r\n1 - در محاسن ( 423 ) بسندش از سماعة كه از امام ششم عليه السّلام پرسيدم خوراك در وقت نماز حاضر شده ، فرمود : اگر آغاز وقت نماز است بخوراك شروع كن و اگر وقت گذشته و از تاخير نماز نگرانى نماز را پيشدار .\r\nبيان : در دروس گفته : چون خوراك و نماز هر دو رسند بهتر پيشداشت نماز است جز اينكه چشم به راه او ديگرى باشد و در تنگى وقت واجب است مطلقا پايان ، و شيخ در نهايه و جز آن مانند آن را گفته ، در سرائر گفته : چون خوراك و نماز هر دو رسند پيشداشت نماز بهتر است اگر آغاز وقت نماز باشد و در آخر وقت واجب است نه بهتر و اگر افطار باشد و جمعى روزه دار چشم به راه اويند پيشداشت خوراك بهتر است براى خاطر آنها و اگر وقت نماز تنگ است روا نيست جز خواندن نماز پايان ، مؤلف جامع گفته : چون خوراك و نماز رسند و گرسنگى بر او چيره نباشد نماز را پيش دارد و اگر چيره باشد يا چشم به راه دارد خوراك را پيش دارد در آغاز وقت و نماز را پيشدارد در پايانش ، در اقبال روايت استحباب پيشداشت نماز را بر افطار براى كسى كه توانا است آورده .\r\nو من گويم : اخبار در اين باره در كتاب روزه آينده .\r\n\r\n","description":"","footnote":"","page_name":" 205 ","page_number":207},
  {"content":"\r\n\r\n\r\nباب بيستم خوردن تكه نان و ريزه خوان\r\n1 - در محاسن ( 443 ) بسندش از داود بن كثير كه با امام ششم عليه السّلام شام خوردم و چون تمام كرد فرمود : الحمد للّه اين شام من و شام پدرانم است و چون سفره را برداشتند ريزه‌هايش را برچيد و بدهانش انداخت .\r\n2 - و از همان ( . . ) بسندش از امام ششم عليه السّلام كه چيز اندك از خوان افتد و منش بازگردانم و خدمتكار بخندد .\r\n3 - و از همان ( . . ) از يكى اصحاب كه نزد امام ششم عليه السّلام بودم و غذا مىخورد مىخورد و ديدم به اندازه كنجدى خوراك كه از خوراك افتد بردارد ، گفتم : قربانت بدنبال اين روى ؟ فرمود : اى بنده خدا اين روزى تو است براى ديگرى وامنهش زيرا كه در آن درمانست از هر دردى ، وى روايت ديگرش هم آورده .\r\n4 - و از همان ( . . ) بسندى تا رسول خدا صلى اللَّه عليه و آله كه هر كه ريزه خوانش را دنبال كند و بخورد ندارى از خودش تا هفت پشتش برود ( و روايت درمان بودن ريزه سفره را از امير المؤمنين عليه السّلام آورده ) .\r\n5 - و از همان ( 444 ) از عبيد اللّه بن صالح خثعمى كه به امام ششم عليه السّلام از درد پهلو ناليدم فرمود : ريزه سفره بخور و خوردم و دردم رفت ( ابراهيم راوى حديث گفته ) درد سمت راست و چپ را يافتم و اين درمان را كردم و از آن سود بردم ، اين درمان را از ديگرى هم بدستور امام نقل كرده و امام ششم در روايت ديگر فرموده :\r\nخوردن ريزه سفره فقر را ببرد و فرزند را فزايد .\r\n6 - و از همان ( . . ) از معمر بن خلّاد كه شنيدم امام رضا عليه السّلام ميفرمود : هر كه در خانه‌اش چيزى خورد ريزه‌اش برگيرد و بخورد و اگر در بيابان باشد يا بيرون خانه ريزه را براى پرنده نهد .\r\n7 - در محاسن ( . . ) بسندش تا رسول خدا صلى اللَّه عليه و آله كه هر كه تيكه نانى يابد\r\n\r\n","description":"","footnote":"","page_name":" 206 ","page_number":208},
  {"content":"\r\n\r\nو آن را بخورد 700 حسنه دارد و هر كه آن را در جاى پليدى يابد و بشويد و بردارد 70 حسنه دارد ، بيان فزونى فضل يكم بر دوم براى اينست كه در دوم آن را نخورده بلكه تنها برداشته و اگرش بخورد ثوابش بيش از يكم است ، در كافى در باره يكم يك حسنه آمده و نيازى بتوجيه ندارد و مىشود دومى را حمل به خوردن كرد .\r\nدر دروس گفته : أمير المؤمنين عليه السّلام فرمود : هر تيكه از سفره بريزد بخوريد كه درمان هر درد است و روايت است كه فقر را برد و فرزند را فزايد و درد ذات الجنب را زدايد ، هر كه تيكه نانى يابد و بخورد يك حسنه دارد و اگر آلوده باشد و آن را بشويد و بخورد 70 حسنه دارد ، گفته : مستحب است آنچه زائد سفره است در خانه برگيرند و در بيابان وانهند گرچه يك ران گوسفند باشد .\r\n8 - در محاسن ( 445 ) بسندش از امام ششم عليه السّلام كه هر كه ميوه يا تيكه نان كه روى زمين افتاده برگيرد و پاك كند و بخورد در درونش جاگير نشود جز كه بهشت او را بايست گردد ، در روايت ديگر است از رسول خدا صلى اللَّه عليه و آله كه درونش جانگيرد جز كه آمرزيده شود از سكونى هم مانندش آمده .\r\n9 - و از همان ( . . ) بسندش كه رسول خدا صلى اللَّه عليه و آله نزد عايشه رفت و تكه نانى افتاده بود كه نزديك بود آن را بمالد زير پايش و آن را برگرفت و خورد و فرمود :\r\nاى حميراء نعمت خدا را خوش همسايه باش كه از مردمى نگريزد و به آسانى بدانها بازگردد .\r\n10 - در مكارم : از محمد بن الوليد كه برابر امام نهم عليه السّلام خوردم تا دست كشيدم و خوان را برداشتند و غلام رفت ريزه‌هاى خوان را فراهم سازد و بردارد به او فرمود : آنچه در بيابانست وانه گرچه يك ران گوسفند است و آنچه در اتاق باشد دنبال كن و برچين ، پيغمبر صلى اللَّه عليه و آله ديد ابو ايوب انصارى ريزه‌هاى سفره را برمىچيند فرمودش بركت برايت با دو بركت بر فرازت آيد و بركت در تو باشد ، ابو ايوب گفت : يا رسول اللَّه و جز من هم ؟ فرمود : آرى هر كه خورد آنچه خورى از آن اوست آنچه گفتم ، فرمود : هر كه اين كار كند خداش از ديوانگى و خوره\r\n\r\n","description":"","footnote":"","page_name":" 207 ","page_number":209},
  {"content":"\r\n\r\nو پيسى و آب زرد و حمق نگهدارد ( 164 ) .\r\nدر دعوات راوندى ، از ابى ايوب مانندش آمده .\r\nبيان : بركت بر تو يعنى بر عمرت و بر فرازت يعنى در نعمتت ، و در تو يعنى در علم و كمالت ، يا هر جمله به همه اين معناها است و تكرار براى تاكيد است فيروزآبادى گفته آب زرد آبى است كه در شكم فراهم گردد و بيمار كند ، و در بحر الجواهر گفته : صفرائى است كه در بول گيرد و با آن بدر آيد .\r\n11 - در دعوات راوندى كه پيغمبر صلى اللَّه عليه و آله فرمود هر كه يك لقمه افتاده يافت و آن را خوب پاك كرد و خوب شست و خورد در درونش جانگيرد تا خدايش از دوزخ آزاد كند : به على عليه السّلام فرمود : آنچه زير سفره‌ات بريزد بخور كه ندارى را از تو ببرد و كابين حور العين باشد . و هر كه‌اش بخورد دلش از دانش و بردبارى و ايمان آگنده شود .\r\n12 - در دعائم : از على عليه السّلام : در باره لقمه افتاده در راه رسيده كه هر كه‌اش بردارد و خوب پاك كند و در شكاف ديوار نهد خدا برايش يك حسنه نويسد و يك حسنه ده برابر باشد و اگرش بخورد خدا برايش دو حسنه مضاعف نويسد ، و از جعفر بن محمّد عليه السّلام است كه چون خوراك مانده‌اى در خانه‌اش ميديد از خوراكشان به اندازه آن ميكاست و ميفرمود در باره قول خدا « مثل زده خدا براشان دهى آسوده و آرام را كه روزيش از خدا فراوان ميرسيد از هر جا و ناسپاسى كردند بنعمتهاى خدا و خدايش پوششى از گرسنگى و ترس پوشانيد بسزاى آنچه پيوسته ميكردند ، « 12 - النحل » آنان مردم دهى بودند كه خدا در زندگيشان فراخى داده بود و پاك كردن خود را با سنگ ، ناهموار شمردند و از نان مانند قلوه سنگ ساختند و با آن خود را پاك ميكردند و خدا بر آنها جانورانى خردتر از ملخ برانگيخت و چيزى كه خدا آفريده بود از درخت و گياه واننهادند تا همه را خوردند و بينوائى آنها به جائى رسيد كه بنانها كه خود را پاك كرده بودند رو آوردند و آن را ميخوردند و از على بن الحسين عليه السّلام است كه به مستراح رفت و در آنجا يك دانه خرما يافت و آن را\r\n\r\n","description":"","footnote":"","page_name":" 208 ","page_number":210},
  {"content":"\r\n\r\nبه غلامش داد و فرمودش آن را نگهدار تا در آيم و آن را خورد و چون آن حضرت خود را شست و بدر آمد فرمودش كجا است آن خرما ؟ گفت خوردمش قربانت ، فرمود : برو كه تو براى خدا آزادى ، گفتند : چه اثرى در خوردن اين خرما بود كه آزاديش را ميبايست ؟ فرمود : چون خوردش بهشت را بايست شد و نخواستم مالك كسى باشم كه بهشتى است ، و از جعفر بن محمّد عليه السّلام است كه نگاه كرد كه بيك ميوه نميخورده كه از خانه‌اش دور افكندند ، خشم كرد و فرمود : اين چه كاريست اگر خود سير شديد بسيارى مردم سير نباشند آن را به آنها بخورانيد كه نيازمند آنند فرمود : خرما يا تكه نان كه بر زمين افتاده و كسى آن را برگيرد و پاك كند و بخورد در درونش جانگيرد تا بهشتش بايست شود و از ابى جعفر عليه السّلام كه چون پدرم على بن الحسين عليه السّلام ميديد نانى در خانه‌اش افتاده گرچه به اندازه دم كش مورچه‌اى بود از قوت خاندانش به اندازه آن ميكاست ( 2 ر 14 ) .\r\n13 - در محاسن صدوق ( 180 ) بسندش تا رسول خدا صلى اللَّه عليه و آله كه هر كه تيكه نان يا خرما يابد و آن را بخورد از درونش جدا نشود تا خدايش بيامرزد .\r\n14 - در خصال ( 504 ) بسندش تا أمير المؤمنين عليه السّلام كه خوردن واريز سفره روزى را فزايد - الخبر - و از اوست كه در حديث اربعمائه أمير المؤمنين عليه السّلام فرمود :\r\nواريز سفره را بخوريد كه درمان هر درد است بفرمان خدا عز و جل براى هر كه از آن درمان جويد ( 612 ) .\r\n15 - در عيون ( 2 ر 34 ) بسندش تا رسول خدا صلى اللَّه عليه و آله كه ريزه‌هاى سفره كابين حور العين باشند ، در صحيفه مانندش آمده .\r\n16 - در عيون : بسندش از حسين بن على عليه السّلام كه در مستراح شد و لقمه‌اى ديد افتاده و آن را به غلامش داد و فرمودش اى غلام چون درآيم مرا به ياد اين لقمه انداز و غلام آن را خورد ، و چون بدر آمد فرمود : اى غلام لقمه كو ؟ گفت : خوردمش اى آقايم ، فرمود : تو در راه خدا آزادى ، مردى او را گفت آزادش كردى ؟ فرمود :\r\nآرى شنيدم جدّم رسول خدا صلى اللَّه عليه و آله ميفرمود : هر كه لقمه‌اى يابد و پاكش كند يا\r\n\r\n","description":"","footnote":"","page_name":" 209 ","page_number":211},
  {"content":"\r\n\r\nبشويد و بخورد بدرونش جا نكند جز كه خداوند تبارك و تعالى از دوزخش آزاد كند و من بندگى نگيرم كسى را كه خدا از دوزخ آزاد كرده ، در صحيفه رضا مانندش آمده ، و از همانست كه تيكه آخر را از رسول خدا آورده .\r\n\r\nباب بيست و يكم فضيلت دمخورده مؤمن\r\n1 - در ثواب الاعمال : بسندش تا محمّد بن اسماعيل كه آن را برآورده تا گفته : هر كه دمخورده برادر مؤمنش را خورد براى تبرك خدا از آن فرشته‌اى آفريند كه براى هر دو آمرزش خواهد تا رستاخيز برپا شود .\r\nدر سرائر : مانندش آمده ، در اختصاص از امير المؤمنين عليه السّلام مانندش آمده .\r\n2 - در ثواب الاعمال : ( 181 ) بسندش تا امام ششم عليه السّلام كه در دمخورده مؤمن درمان از 70 درد است ، در سرائر - 376 - مانندش آمده . در اختصاص مانندش آمده .\r\n\r\nباب بيست و دوم دهن‌شوئى با اشنان و جز آن\r\n1 - در عيون و علل : ( 1 / 273 ) بسندش تا امام رضا عليه السّلام كه همانا با اشنان بيرون دهان را شويند چون درونش آلوده نباشد .\r\n2 - در محاسن : از نادر خادم كه چون آن حضرت عليه السّلام با اشنان دست شستى آن را به دهان كردى و چشيدى و آنگه آن را دور انداختى و آن را از نوح بن شعيب هم آورده ( 466 ) .\r\n3 - خصال - 63 - در روايتى تا فضيل بن عثمان كه شنيدم امام ششم عليه السّلام\r\n\r\n","description":"","footnote":"","page_name":" 210 ","page_number":212},
  {"content":"\r\n\r\nميفرمود : براى دندان‌شوئى سعد برگيريد كه دهان را خوشبو كند و بر جماع افزايد . در دعوات راوندى مانندش آمده ، در كافى ( 6 ر 378 ) بسندش مانندش آمده .\r\n4 - بسندى از سعد بن سعد كه بابى الحسن عليه السّلام گفتم ما اشنان را بخوريم فرمود : چون ابو الحسن عليه السّلام با آن دست و رو مىشست دو لبش را مىبست ، اثرهاى بد دارد : سل آورد و منى را ببرد و زانوها را سست كند .\r\nبيان : ابو الحسن يكم دومى است كه امام رضا عليه السّلام است و ابو الحسن دوم امام هفتم است كه ابو الحسن يكم است و مقصود اينست كه بعد از خوراك برون دهان را با اشنان مىشست و لبها را مىبست تا بدهنش نرود و موافق خبر يكم است و مخالف خبر دوّم و مىشود تعبيرش كرد باينكه امام رضا عليه السّلام آن را به دهان ميبرد و فرو نميداد و امام هفتم آن را به دهان هم نميبرد و حمل اين خبر بر بستن لبها پس از در آوردن اشنان در دهان بسيار بعيد است .\r\n5 - در كافى ( 6 / 379 ) بسندش از امام هفتم عليه السّلام كه هر كه با سعد پس از غائط خود را شويد و پس از خوراك دهان را از دردهاى دهان و از بادهاى بواسير نگران نباشد ، بيان : يعنى بهداشت دهان از شستشوى آنست و بهداشت از بادهاى بواسير براى شستن پائين است با اشنان و مىشود كه هر دو عمل در هر دو اثر داشته باشند ، و اخبارى در باره درمان دردهاى انسان با سعد گذشتند ، شهيد در دروس گفته : شستن دهان با سعد بضم سين پس از خوراك دردهاى دهان و دندان را ببرد .\r\n\r\nباب بيست و سوم خلال و آدابش و ابزارش\r\n1 - در مكارم ( 175 ) از پيغمبر آورده كه دهانتان را با خلال پاك كنيد زيرا جايگاه دو فرشته نگهبان و نويسنده است ، راستى كه مركب آنها آب دهن است\r\n\r\n","description":"","footnote":"","page_name":" 211 ","page_number":213},
  {"content":"\r\n\r\nو خانه‌شان زبان و چيزى بر آنها سخت‌تر از ته‌مانده خوراك دهن نيست ، و از على عليه السّلام كه خلال گز مايهء نداريست ، و از طب الائمه : كه امام رضا عليه السّلام فرمود : با چوب انار و ساقه ريحان خلال نكنيد كه رگ خوره را بجنباند ، گويد : رسول خدا صلى اللَّه عليه و آله بهر چه خلال ميكرد جز برگ خرما و نى ، فرمود : رحمت كند خدا خلال‌كننده‌هاى امتم را براى وضوء و خوراك ، و از امام صادق عليه السّلام : كه رسول خدا صلى اللَّه عليه و آله فرمود :\r\nبدنبال خوراك خلال كنيد كه بهداشت دهان و دندانست و مايه كشش روزى براى بندگان ، محمّد بن حسن دارمى روايتى را با سند برآورده تا فرمود : هر كه بانى خلال كند هفت روز حاجتش برنيايد ، و از امام صادق عليه السّلام كه با نى خلال نكنيد و اگر ناچار باشيد پوسته آن را پاك كنيد پيغمبر غدقن كرده از خلال انار و نى و فرموده رگ خوره را برانگيزند ، امام كاظم عليه السّلام فرمود : خلال كنيد زيرا چيزى دشمن‌تر نيست نزد فرشته‌ها از ديدار خوراك ميان دندان بنده‌ها ، و از انس است كه پيغمبر صلى اللَّه عليه و آله فرمود خوشا و آفرين بر خلال كنان امتم ، فرمود : هر كه عود سوزاند به شماره تاق باشد و هر كه كارى كند خوب كند و هر كه با زبان خوراك دهانش را جمع كند و بخورد باكى ندارد ، هر كه سرمه كشد باكى ندارد ، هر كه خورد آنچه با خلال درآورد نخورد و هر چه با زبانش فراهم سازد بايد بگلو فرو برد .\r\nبيان : در اخبار عامه است كه « و ما لاك بلسانه » طيبى گفته در حديث است كه آنچه خلال كند دور افكند و آنچه با زبان بلايد بخورد ، يعنى هر چه با خلال برآورد دور افكند چه بسا كه خون آلود باشد و اگر با زبان درآورد فرو دهد و اگر يقين دارد كه خون آلوده است حرام است ، ديگرى از آنها گفته : مستحب است آنچه ميان دندانها مىماند با چوبكى درآورد چون پليد است و آنچه با زبان برآورد بخورد ، و بسا مقصود از آنچه لايد ماندهء خوراك است بر گوشت دندانها و ساك و جمع آورى آن با زبان كه ميتوان فرو داد و آنچه ميان دندانها است بايد دور انداخت مطلقا چون دگرگون شده و سخن در باره‌اش گذشت ، در اينجا لطيفه‌ايست : يك حاكم بيك شاعر گفت ما از شما جدا نيستيم چون شما مال ديگران را با زبان ستانيد و ما به زور چوب\r\n\r\n","description":"","footnote":"","page_name":" 212 ","page_number":214},
  {"content":"\r\n\r\nو او پاسخش داد كه آنچه به زبان برآيد حلال است و آنچه به چوب درآيد حرام است .\r\n2 - دعوات راوندى : پيغمبر صلى اللَّه عليه و آله بعلى عليه السّلام فرمود : خلال را باش كه البته باد خبام را ببرد و با نى و آس و انار خلال مكن .\r\nبيان : باد خبام گويا معرّب باد شنام است و آن بتفسير پزشكان سرخى بدنمائى است كه در آغاز خوره بر چهره نمايان شود و بر اندام بويژه در زمستان و در سرما و بسا بهمراه زخم باشد ( در چهار سند از مجالس صدوق و مجالس نهى از خلال با ساقه ريحان و شاخه انار را آورده ) .\r\n3 - در خصال ( 505 ) بسندش از امير المؤمنين عليه السّلام كه خلال با چوب گز مايهء فقر است - الخبر - 4 - در صحيفهء رضا ( 38 ) بسندش از امام سوم عليه السّلام كه پيوسته امير المؤمنين عليه السّلام ما را ميفرمود : چون خلال كنيم آب ننوشيم تا سه بار آب در دهن گردانيم و آن را بشوئيم .\r\n5 - در محاسن ( 451 ) بسندش از فضل بن يونس كه ابى الحسن عليه السّلام فرمود :\r\nاى فضل زبانت را در دهانت بچرخان و هر چه فراهم كردى فروده اگر خواستى و آنچه به زور خلال درآوردى بدور انداز ، فرمود : اى فضل آنچه در آرواره و ساك است بخور و آنچه ميان دندانها است مخور .\r\n6 - و از همان ( 558 ) بسندش از امام پنجم عليه السّلام كه خانه كعبه از گند نفس بت‌پرستها به خدا ناليد و خدايش وحى كرد اى كعبه برجا باش بجايشان مردمى به تو دهم كه با شاخه‌هاى درخت خلال كنند و چون خدا محمّد صلى اللَّه عليه و آله را برانگيخت جبرئيل را با دستور مسواك و خلال به دو فرو فرستاد ، و هم از آنست كه امام ششم فرمود : جبرئيل مسواك و خلال را فرود آورد ، در روايت ديگر نزول خلال را آورده .\r\n7 - و از همان ( . . ) بسندى تا رسول خدا صلى اللَّه عليه و آله كه : خدا رحمت كند متخللان را گفتند : يا رسول اللَّه چه كسانند ؟ فرمود : از خوراك خلال كنند زيرا چون در دهان ماند بگندد و فرشته را آزار رساند .\r\n\r\n","description":"","footnote":"","page_name":" 213 ","page_number":215},
  {"content":"\r\n\r\n8 - و از همان : ( . . ) از وهب بن عبد ربه كه ديدم امام ششم عليه السّلام خلال ميكرد و به او نگريستم ، فرمود : راستى رسول خدا صلى اللَّه عليه و آله خلال ميكرد ، در كافى 6 / 376 مانندش آمده و بدان افزوده كه : دهان را پاك كند .\r\n9 - در محاسن ( 559 ) بسندش تا رسول خدا صلى اللَّه عليه و آله كه : خلال كنيد زيرا بهى دندانهاى نيش و دندانهاى آسيا است و آخرين دندانها .\r\n10 - در محاسن ( . . ) بسندش تا رسول خدا صلى اللَّه عليه و آله كه هر كه خلال كند بدور افكند هر كه كند خوب كرده و هر كه نكند گناهى ندارد .\r\n11 - و از همان ( . . ) بسندش از فضل بن يونس كه ابى الحسن عليه السّلام نزد من چاشت خورد و چون دست كشيد خلال آوردند ، گفتم : قربانت اين خلال چيست ؟\r\nفرمود : اى فضل آنچه در دهانت ماند با زبان گرد آور و بخور ، و آنچه به زور خلال درآورى مختارى بخورى يا دور اندازى ( و آورده كه براى آن حضرت در خانه فضل دسته‌ى خلال آوردند يكى را برداشت و باقى را دور انداخت ) .\r\n12 - و از همان ( . . ) بسندش از اسحاق بن جرير كه از امام ششم عليه السّلام پرسيدم از گوشت ميان دندانها ، فرمود : آنچه در دندانهاى پيشين است بخور و آنچه ميان دندانهاى پسين است دور انداز ، در روايت ديگر فرمايد : آنچه در لثه است بخور و آنچه ميان دندانها است بدور انداز .\r\n13 - در محاسن ( 559 ) بسندش از رسول خدا صلى اللَّه عليه و آله خلالى به جعفر بن ابى طالب داد و فرمود : خلال كن كه به كن لثه و كشاننده روزيست ( و همين مضمون را در دو حديث كافى و محاسن هم آورده ) و افزوده كه : اگر خلال نكند گناه ندارد .\r\n14 - در همان ( . . ) بسندش كه رسول خدا صلى اللَّه عليه و آله فرمود : از حق مهمانست كه برايش خلال آماده كنند .\r\n15 - و از همان ( . . ) بسندش تا رسول خدا صلى اللَّه عليه و آله بهر چه ميرسيد خلال ميكرد جز برگ خرما و نى .\r\n\r\n","description":"","footnote":"","page_name":" 214 ","page_number":216},
  {"content":"\r\n\r\n16 - و از همان ( . . ) بسندش تا اينكه پيغمبر صلى اللَّه عليه و آله نهى كرد از خلال با نى و چوب انار .\r\n17 - و از همان ( . . ) از امام ششم عليه السّلام كه هر كه با نى خلال كند تا شش روز حاجتش بر نيايد .\r\n18 - و از همان ( . . ) كه رسول خدا صلى اللَّه عليه و آله نهى كرد از خلال با شاخه انار و آس و نى چون باد خوره را بجنبانند .\r\n19 - در سرائر 475 بسندى از ابو الحسن عليه السّلام كه فرشته در آسمان جار كشد بار خدايا بركت ده در خلالان و متخللان ، سركه چون مرد خوبيست كه براى اهل خانه دعاى بركت نمايد ( گفتم ) : قربانت خلالان و متخللان كيانند ؟ فرمود :\r\nآنها كه در خانه‌شان سركه دارند و آنها كه خلال كنند زيرا جبرئيل خلال را بهمراه سوگند و گواه از آسمان آورده و در مكارم : مانندش آمده ( 176 ) .\r\n20 - در دعائم از رسول خدا صلى اللَّه عليه و آله است كه دنبال خوردن خلال كنيد كه بهى دندان جلو و دندانهاى آسيا است و روزى به بنده كشاند فرمود : آفرين بر خلال‌كننده‌ها در وضوء و پس از خوردن ، چيزى سخت‌تر بر دو فرشته نيست از اينكه در دهانش چيزى بينند و او ايستاده است به نماز ، نهى كرد از خلال نى و چوب انار و ساقه ريحان و فرمود كه رگ خوره را بجنباند ( 2 / 1220 ) .\r\n21 - در الشهاب : رسول خدا صلى اللَّه عليه و آله فرمود : خدا رحمت كند خلال كنان امتم را در وضوء و خوراك .\r\nدر الضوء خلال چوبكى است كه با آن ريزهء خوراك ميان دندانها را در آورند و خلال در وضوء رساندن آبست به بن ريش و بقولى رساندن آب در ميان انگشتها در وضوى نماز بوسيله در هم كردن انگشتها و اين معنى رساتر است و رحمت خواست براى كسى كه وضوء را كامل كند و دهان را پاك نگهدارد زيرا ريزه خوراك بسا بوى دهان را گند زند و بسا دندانها را بخورد و كرمو كند و بهتر خلال چوب خلال است و از خلال با آس و انار و نى و ريحان نهى شده ، راوى حديث ابو ايوب\r\n\r\n","description":"","footnote":"","page_name":" 215 ","page_number":217},
  {"content":"\r\n\r\nانصاريست .\r\n22 - در الشهاب : فرمود : آفرين بر خلال كنان امتم ( در الضوء گفته : فائده حديث خلال در وضوء و پس از خوردنست ) .\r\nفائده : در دروس گفته : مستحب است آماده كردن خلال براى مهمان و مكروه است خلال با نى و چوب ريحان و آس و برگ خرما و چوب انار ، و در جاى ديگر هم ( نزديك به همين مضمون را آورده ) .\r\n\r\nباب بيست و چهارم جويدن كندر و علك ( كالوك ) و لبان و خوردنشان\r\n1 - در خصال ( 331 ) بسندش تا امير المؤمنين عليه السّلام كه شش چيز از اخلاق قوم لوطند تا فرمود : و جويدن كالوك - الخبر - و از همان : كه امير المؤمنين عليه السّلام فرمود : جويدن كندر دندانها را سخت كند بلغم را ببرد : و بوى دهان را بزدايد فرمود : جويدن كندر بلغم را آب كند ( 612 ) .\r\n2 - و از همان : در سفارشهاى پيغمبر صلى اللَّه عليه و آله به على عليه السّلام : اى على سه تا حافظه را فزايند و درد را برند ، كندر و مسواك و خواندن قرآن ( 126 ) .\r\n3 - در عيون ( 2 / 14 ) بسندش از ريان بن صلت كه شنيدم امام رضا عليه السّلام ميفرمود : خدا پيغمبرى مبعوث نكرده جز با تحريم خمر و اقرار باينكه خدا هر چه خواهد كند و اينكه در ميراثش كندر باشد ، در تفسير على بن ابراهيم : مانندش آمده ( 181 ) 4 - در عيون ( 2 / 38 ) بسندش تا على عليه السّلام كه سه تا در حفظ فزايند و بلغم را برند خواندن قرآن و عسل و كندر در صحيفه رضا و در طب : با سند مانندش آمده ( 66 ) 5 - در مكارم ( 232 ) بنقل از فردوس كه پيغمبر صلى اللَّه عليه و آله فرمود : بزنهاى آبستن خود كندر بخورانيد كه بر خرد كودك افزايد . فرمود : هيچ بخورى به آسمان بر نيايد جز كندر ، در هيچ خانه كندر دود نشود جز كه عفريتان پرى از آن نيست شوند ، از امام رضا عليه السّلام است كه كندر بسيار بخوريد و آن را بداريد و بجويد و خوب\r\n\r\n","description":"","footnote":"","page_name":" 216 ","page_number":218},
  {"content":"\r\n\r\nبجويد كه بلغم معده را بكشد و آن را پاك كند و خرد را محكم سازد و خوراك را گوارا كند ، امام رضا عليه السّلام فرمود : بزنان آبستن خود كندر بخورانيد كه اگر در شكم پسر دارند هوشمند و دلير گردد و اگر دختر باشد خوش خلق و زيبا گردد و كفلش بزرگ شود و نزد شوهر خوش‌بخت و بهره‌مند شود .\r\n\r\nباب بيست و پنجم - نادر\r\n1 - در علل محمّد بن ابراهيم : علت گفته عالم كه مرد در بهشت در يك خوراك به اندازه جهان و آنچه در آنست مىخورد اينست كه تن‌ها پيوسته فزايند تا مرد بدان جا رسد در بزرگى و تنومندى كه به اندازه دنيائى بخورد .\r\n\r\nابواب نوشابه‌هاى حلال و حرام و آداب نوشيدن\r\n\r\nباب يكم : فضيلت آب و انواعش\r\n\r\nآيات قرآن مجيد :\r\n1 - الانفال - 11 - و فرود مىآورد بر شما از آسمان آب كه پاكيزه شويد و آلودگى شيطان را از شماها ببرد و دلهاتان را بهم بندد و شما را پايدار كند .\r\n2 - الحجر - 22 - و فرو آورديم از آسمان آب و آن را بشما نوشانيديم .\r\n3 - النحل 10 - او است كه فرو آورد از آسمان آب كه شما را از آنست نوش و از آنست درخت كه در آن بچرانيد .\r\n5 - الأنبياء - 20 - و ساختيم از آب هر چيز زنده را ، آيا باور ندارند .\r\n6 - المؤمنون - 18 - و فرو آورديم از آسمان آب به اندازه و جاش داديم در زمين و راستى كه ما ببردن آن البته توانائيم .\r\n\r\n","description":"","footnote":"","page_name":" 217 ","page_number":219},
  {"content":"\r\n\r\n7 - النور - 43 - و فرو آورد از آسمان كوهه‌ها كه در آنها است تگرگ و برساندش بهر كه خواهد و گرداندش از هر كه خواهد .\r\n8 - الفرقان - 48 - و فرود آورديم از آسمان آب پاكيزه و شوينده تا زنده كنيم بدان سرزمين مرده را و بنوشيم آن را بدان چه آفريديم از چهار پايان و مردمان بسيار .\r\n9 - ق - 9 - و فرود آورديم از آسمان آبى مبارك .\r\n10 - الواقعه - 68 - آيا پس ديديد آبى كه نوشيد - 69 آيا شما آن را فرو آورديد يا ما فرود آورديم - 70 - اگر خواهيم تلخش سازيم آيا شكر نگذاريد .\r\n11 - المرسلات - 28 - و نوشانديم شما را آب گوارا و شيرين .\r\n12 - النبأ - 14 - و فرو آورديم از فشارنده‌ها آب جهنده .\r\nتفسير : آيات در اين باره بسيارند و بيشتر آنها با تفسيرشان گذشت .\r\nيك دسته دلالت دارند بر بركت آب باران و سودش ، يك دسته در بردارند منت نهادن بر همه آبها را و بر اينكه از آسمانند و دليلند بر روا بودن انتفاع از آنها و نوشيدن و به كار بردنشان در آنچه مردم بدان نياز دارند و اصل در آنها اباحه است و هر كدام مردم ، حق سود بردن از آن دارند جز آنچه دليل بدرش كرده و مؤيد آنست روايتى به چند سند كه : در سه چيز مردم برابرند آب ، چراگاه و آتش ، و از اين راه مورد اعتبار است كه غدقن از آن مايه سختى بسيار است بويژه در سفرها ، و چون مردمى تشنه بر سر آبى درآيند و برگرفتن از آن نياز به رضايت مردم آن ده داشته باشند كه بگذشت چند روز فراهم نشود نتوانند از آن بنوشند جز به اندازه حفظ جان و بايد مدتى نماز را با تيمم و تن نجس بخوانند با اينكه كمتر دهى است كه جمعى غائب و صغار نداشته باشد و چگونه رضامندى آنها بدست آيد و ما ميدانيم مسلمانان پيشين از اين آب كناره نداشتند و نيز اخبار بسيارى از ائمه ما عليهم السّلام به اين مضمون رسيده كه پرسش شدند از ورود بقريه‌اى كه آب دارد و پس از پرسش از خصوصياتش جواز آن را اعلام كردند و به اجازه خواستن\r\n\r\n","description":"","footnote":"","page_name":" 218 ","page_number":220},
  {"content":"\r\n\r\nاز مردم آن ده فرمان ندادند و آنچه گفتند : كه قرينه بر رضاى صاحبانش هست درست نيست زيرا در بسيارى موارد قرينه نيست ، با اينكه در صورت احتمال ايتام و مجانين قرينه سودى ندارد و روشن شد كه كمال امتنان مستفاد از اين آيات درست نباشد جز باينكه حقوق ضروريه ميان همه مشترك باشد در اين آبها و خدا دانا است بحقائق احكام و حجج گرامش عليهم السّلام .\r\nما آن را بشما نوشانديم و شما را از به كار بردن توانا كرديم ، از آن شما است از آن نوش تا از آن بنوشيد ، ( و آن را در زمين جا داديم ) ، ظاهرش اينست كه همه آبهاى زمين از بارانست چنان كه شرحش گذشت ، ( پس برساند بدان ) :\r\nيعنى با تگرگ هر كه را خواهد هلاك كند و زراعت و مالش را نابود سازد و از هر كه خواهد آن را بگرداند و رسيدن آن نقمت است و صرفش رحمت ، ( آب طهور ) يعنى پاك كن و منت نهادن بدان و ما بعدش از نوشيدن و سيراب كردن چهار پايان همانا بجواز استعمالش درست شود ، ( آب مبارك ) ، دلالت دارد بر بركت آب باران چنانچه در خبر است و كلينى ( 6 / 387 ) بسندش از محمّد بن مسلم آورده كه شنيدم امام پنجم عليه السّلام ميفرمود : رسول خدا فرمود : كه خدا عزّ و جلّ فرمود :\r\n( و فرو فرستاديم از آسمان آب مبارك ، فرمود : آبى در زمين نباشد جز كه آب باران با آن آميخته است ، گويم : در بسيارى نسخه‌هاى كافى است و ( انزلنا ) از باب افعال و گويا از نسخه گيران باشد ، ( من المزن ) يعنى از ابر ( اجاجا ) يعنى بسيار تلخ يا بسيار شور ، ( و نوشانديم بشما آب فرات ) : ابن عباس گفته :\r\nيعنى نوشابه شما را از آب گوارا و شيرين ساختيم . .\r\nدر مجمع البيان : عياشى بسندش از حسين بن علوان آورده كه مزه آب را از امام ششم عليه السّلام پرسيدند فرمود : براى فهميدن بپرس نه براى رنج دادن ، مزه آب مزه زندگى است ، خداى سبحان فرموده : « از آب ساختيم هر چيز زنده » ( 4 / 44 ) .\r\nبيان : اينكه فرموده مزه زندگى است يعنى بهترين مزه است و خوشتر لذتها\r\n\r\n","description":"","footnote":"","page_name":" 219 ","page_number":221},
  {"content":"\r\n\r\nو ربطى بمزه‌هاى ديگر ندارد ، و چون بزرگترين وسيله زنده بودنست گويا مزه زندگى دارد .\r\n\r\nاخبار باب\r\n1 - در محاسن : ( 575 ) بسندى از امير المؤمنين كه اين نهر شما دو ناودان از بهشت در آن ريزند ، امام ششم عليه السّلام فرمود : اگر ميان من و آن نهر چند ميل بود براى درمان بر سر آن مىآمديم .\r\nدر كافى ( 6 / 388 ) بسندش تا امير المؤمنين اين حديث را آورده و تصريح كرده كه نهر فرات است .\r\n2 - و از همان ( . . ) بسندش از امام ششم عليه السّلام كه نپندارم ساك نوزادى با آب فرات بگشايند جز كه دوستدار ما خاندان شود ، فرمود : بمردم كوفه آب فرات ننوشاندند جز بمنظورى بزرگ ، فرمود : دو ناودان از بهشت در آن ريزند ، بيان : مقصود از منظور بزرگ ، رسوخ دوستى و ولايت در دل مردم آنست .\r\n3 - در كافى ( . . ) بسندش از امير المؤمنين عليه السّلام كه اگر مردم كوفه ساك نوزادان خود را با آب فرات بگشايند البته شيعه ما باشند .\r\n5 - و از همان : بسندش از حكيم بن جبير كه شنيدم آقاى ما على بن الحسين عليه السّلام ميفرمود : فرشته‌اى هر شب با 30 مثقال مشك بهشتى فرود آيد و آن را در نهر فرات ريزد و هيچ نهرى در شرق و غرب زمين نباشد جز كه فرات از آن بركت بيشترى دارد ، گويم : بسيارى اخبار در باره آب گذشت و بيشتر آنها در كتاب مزار آيند .\r\n7 - در كافى ( 6 / 386 ) بسندش تا امير المؤمنين عليه السّلام كه آب زمزم بهتر آب روى زمين است و بدتر آب روى زمين آب برهوتست كه شبانه روح كافران بر سر آن آيند .\r\n( در روايت آورده كه آب زمزم درمان دردها است ) .\r\n\r\n","description":"","footnote":"","page_name":" 220 ","page_number":222},
  {"content":"\r\n\r\n10 - و از همان : ( 6 / 388 ) بسندش از امام ششم عليه السّلام كه زمزم سفيدتر از شير و شيرين‌تر از عسل بود و به آبها سرفرازى كرد و خدا او را غيرت‌گير كرد و چشمه‌اى از كوه صبر بر آن روان كرد ، بيان : ظاهرش اينست كه جمادات‌هم يك شعورى دارند ، و بسا مقصود سرفرازى و تجاوز مردم باشد و مضاف حذف شده مانند  وَ سْئَلِ الْقَرْيَةَ  يا كنايه از اينست كه چون فضلش از ديگر آبها بيش است مزه‌اش كاسته تا ميان آنها عدالت شده باشد و از اين رو بتجاوز تعبير شده .\r\n11 - در كافى ( 6 / 391 ) بسندش از امام ششم عليه السّلام كه تگرگ را نخورند چون خدا فرموده « بزند بدان هر كه را خواهد » .\r\nبيان : استدلال به آيه از اينست كه زدنش نقمت است .\r\n12 - در كافى ( . . ) بسندش از امير المؤمنين عليه السّلام است كه آب نيل مصر دل را بميراند .\r\n13 - و از همان ( . . ) بسندش از امام ششم عليه السّلام در تفسير قول خدا عزّ و جلّ  وَ أَنْزَلْنا مِنَ السَّماءِ ماءً بِقَدَرٍ  الخ . فرمود : يعنى آب عقيق را ، بيان : گويا مقصود از آن آب رودخانه عقيق است و آن را نمونه آورده براى همه رودها كه در دشتهاى بىآب روانند و آب آنها از بركه‌ها و حوضچه‌ها است كه آب باران در آنها جمع شود ، و بقولى مخصوص به همين جا است كه نيازمند آبند براى دين و دنيا : چون غسل احرام حج از آنجا است يا اينكه آيه از نخست براى آن نازل شده بسبب نامعلومى و تفسير آن به آب نگاه بر عقيق كه گفتند روشن نيست .\r\n14 - در كافى ( 6 / 390 ) بسندش از ابى حمزه ثمالى كه نزد آب زمزم بودم و مردى آمد و گفت : اى ابى حمزه از اين آب منوش زيرا جن و انس در آن شريكند با اينكه جز آدمى در آن شريك نباشد و از گفته او در شگفت شدم و گفتم اين را از كجا دانسته ، گويد آن را به امام پنجم گفتم : فرمود : اين يك پرى بوده و خواسته تو را راهنمائى كند .\r\n\r\n","description":"","footnote":"","page_name":" 221 ","page_number":223},
  {"content":"\r\n\r\nبيان : گويا مورد اشتراك حوض آب زمزم بوده و اشاره دوم بچاه يا دلو آب بوده و مقصودش اينست كه از دلو پيش از ريختن در حوض آب بنوش زيرا آب حوض دستزده جن و انس است و بركت ندارد يا عيب دارد ، يا نخست اشاره بدلو خاصى كرده وانگه بدلو ديگر و نخست روشنتر است .\r\n15 - در مكارم : شيوه رسول خدا صلى اللَّه عليه و آله بود كه تگرگ مىخورد و يارانش برايش جستجو ميكردند و جمع ميكردند و آن حضرتش مىخورد و ميفرمود ريزش دندان را ميبرد .\r\nبيان : دلالت دارد بر مدح تگرگ و گذشت دليل بر نكوهش آن كه سندش اقوى بود چون در ظاهر اين خبر مدح عامى است و مىشود جمع كرد كه اين خبر در صورت ريزش دندان يا مظنه آنست و تجويز براى درمانست گرچه دور از باور است .\r\n16 - در مكارم ( 187 ) از امام صادق عليه السّلام كه فرمود : سرور نوشابه اهل بهشت همان آبست ، فرمود : آب زمزم درمانست براى كسى كه آن را برايش نوشد در حديث ديگر است كه آب زمزم درمان هر درد است و امان از هر ترس ، فرمود :\r\nبه خالد بن جرير كه راستش اگر من نزد شماها بودم هر روز سر نهر فرات ميرفتم و غسل ميكردم و هر روز يك دانه انار ميخوردم ، على عليه السّلام فرمود : نيل مصر دل را بميراند ، سر خود را با گل مصر نشوئيد كه مايه زمين‌گيرى است ، فرمود : بر تبدار آب سرد بپاشيد كه داغى آن را براندازد ، امام صادق عليه السّلام فرمود : آب خنك داغى را خاموش كند و صفراء را آرام كند و خوراك را در معده آب كند و تب را ببرد فرمود : هر كدام بحمام رويد سه مشت از آب داغ بنوشيد كه چهره را خرمتر كند و درد تن را ببرد ، و از اوست عليه السّلام كه آب جوشيده براى هر چه خوبست و به هيچ چيز زيان ندارد از امام رضا عليه السّلام كه آب هفت جوش كه هر بار در ظرفى جوشيده تب را برد و ساقها و گامها را نيرو دهد .\r\n17 - در دعوات راوندى كه تگرگ را نخوريد كه خدا فرمود : بزند\r\n\r\n","description":"","footnote":"","page_name":" 222 ","page_number":224},
  {"content":"\r\n\r\nبدان هر كه را خواهد ، و از ابن عباس كه خدا همه آبهاى شيرين را پيش از رستاخيز از ميان بردارد جز آب زمزم را و آب زمزم تب و سردرد را ببرد و سر كشيدن در آن ديده را روشن كند ، هر كه براى درمانش نوشد خدا شفايش بخشد و هر كه براى گرسنگى از آن نوشد خدا سيرش كند .\r\n18 - در دعائم : بسندى تا رسول خدا صلى اللَّه عليه و آله كه آب سرور نوشابه‌ها است در دنيا و ديگر سرا .\r\n19 - در فردوس : آب زمزم درمان هر درد است و درمان رفع هر درد است كه براى آنش نوشند ، آب ناودان درمان بيمار است ، آب باران درمان همه دردها و از تگرگ نهى شده چه كه خدا عزّ و جلّ فرموده : مىزند بدان هر كه را خواهد ، در آب فرات دو ناودان بهشتى ريزند ، اگر با آن ساك بچه را بگشايند او را دوستدار خاندان پيغمبر اسلام عليه السّلام سازد ، از امام صادق عليه السّلام است كه همهء چشمه‌ها از زير خانه كعبه جوشيدند ، و آب مصر دل را مرده كند ، و خوردن در سفالش و شستن سر با گلش غيرت را برند و ديوثى آورند .\r\n20 - در قرب الاسناد ( 69 ) بسندش تا رسول خدا صلى اللَّه عليه و آله كه سرور خوراكهاى دنيا و ديگر سرا گوشت است و سرور نوشابه‌هاى دنيا و ديگر سرا آب .\r\nدر عيون بسندش مانندش آمده ، در صحيفه رضا عليه السّلام مانندش آمده ( 10 ) 21 - در قرب الاسناد ( 83 ) بسندش از ابن علوان كه نزد امام ششم عليه السّلام نشسته بودم ناگاه مردى آمد از او مزه آب را پرسيد و ميپنداشتند كه او زنديق است بدهانش زد و بالا شد وانگه فرمودش : واى بر تو مزه آب زندگى است زيرا خدا عزّ و جلّ فرمايد « و ساختيم از آب هر چيز زنده را آيا پس نميگروند » .\r\nبيان : در قاموس است كه زنديق بكسر زاء ثنوى است يا معتقد به دو اصل نور و ظلمت و آنكه بآخرت و به پروردگار ايمان ندارد يا منافقى كه كفر در دل دارد و اظهار ايمان كند و آن معرّب زن دين است و اينكه گويد : بدهانش ميزد و بالا شد ، يعنى در پاسخ‌جوئى شتاب داشت و به تحقيق پرداخت و قافيه ساخت و ضميرش\r\n\r\n","description":"","footnote":"","page_name":" 223 ","page_number":225},
  {"content":"\r\n\r\nبه زنديق برگردد يا به سؤال و كنايه از تسلط او است و تفسيرش باينكه آبى بوده و دست در آن زده و آن را بالا برده بعيد است ، و بمعانى ديگرى نزديك بمعنى نخست اشاره دارد . . . و روايت اشاره دارد كه مقصود از آب در آيهء قرآن تنها آب منى نيست ، بيضاوى در تفسيرش گفته : يعنى آفريديم از آب هر حيوان زنده را چون خدا فرموده « و خدا آفريد هر جانور را از آب 46 - النور » چون كه آب بزرگترين مايه آفرينش آنست يا بسيار بدان نيازمند است و از آن بهره‌ور يا مقصود اينست كه گردانديم هر چيز را زنده به آب و بىآن زنده نماند . . .\r\n22 - در عيون ( 2 / 28 ) بسندش تا على عليه السّلام در تفسير قول خدا عزّ و جلّ « وانگه البته بازپرسى شوند در آن روز از نعمت ، 8 - التكاثر » فرمود : مقصود رطب است و آب سرد ، در صحيفه مانندش آمده ( 13 ) .\r\n23 - در مجالس ابن الشيخ ( 1 / 389 ) بسندش تا امام چهارم كه دو چيز در درونى در نيايند جز كه بهش سازند : انار و آب نيم گرم ، در محاسن ( 63 ) مانندش آمده .\r\n24 - در خصال ( 63 ) بسندش تا على عليه السّلام كه گرمى تب را با بنفشه و آب سرد بشكنيد زيرا گرميش از تف دوزخ است .\r\n25 - و از همان : بدان سند كه فرمود : بنوشيد آب باران را كه تن را پاك كند و بيماريها را ببرد خدا تبارك و تعالى فرموده « و فرو فرستد بر شما از آسمان آبى تا شما را بدان پاكيزه كند و پليدى شيطان را از شماها ببرد و دلهاى شما را با هم پيوندد و گامهاتان را برجا دارد ، 11 - الانفال » در محاسن مانندش آمده ( 574 ) و در مكارم ( 188 ) مانندش آمده بيان : مشهور است كه اين آيه در جنگ بدر فرود آمد آنجا كه مسلمانها بر تپه خاكى منزل داشتند كه پا در آن فرو ميرفت و بىآب بود و خوابيدند و بيشترشان محتلم شدند و شبانه باران بر آنها باريد تا وادى روان شد و غسل كردند و شن زمين بسته شد و گام بر آن برجا ماند و پليدى شيطان كه جنابت است از آنها برفت و دلشان باعتماد بر لطف خدا بهم\r\n\r\n","description":"","footnote":"","page_name":" 224 ","page_number":226},
  {"content":"\r\n\r\nپيوست ، و از خبر برآيد كه احكام وارد در آن عموم دارند و گرچه مورد نزولش مخصوص است و بر اينكه پليدى شيطان اعم است از وسوسه‌هاى او و از بيماريهاى دنبال‌روى شيطان از گناهان .\r\n26 - در ثواب الاعمال ( 219 ) بسندش تا امام ششم عليه السّلام كه هر كه در دنيا از آب لذت برد خداش در آخرت از نوشابه‌هاى بهشت كامروا كند .\r\nبيان : لذت برى از آب چند وجه دارد 1 - انديشه در خوشى آن و شناخت قدر اين نعمت و شكر آن .\r\n2 - نوشيدنش با سه نفس با آرامى كه بيايد حديثى در لذت برى از آب كه در آنست ادراك لذت بيشتر .\r\n3 - لذّت بردن از آن در برابر نوشابه‌هاى حرام و در عوض آنها و ترك نوشابه‌هاى حرام .\r\n4 - نوشيدن آب بىتشنگى براى لذت بردن از آن چنانچه در برخى اخبار آينده اشارت بدان آيد .\r\n27 - در محاسن ( 570 ) بسندش از امام ششم عليه السّلام كه چشمه‌ها از زير خانه كعبه جوشيدند .\r\nبيان : از اين خبر كشيده شدن زمين از زير خانه كعبه به نظر آيد به هوش باش . و مىشود مقصود همان چشمه‌هاى مكه باشد و مؤيد آنست برخى اخبار زمزم خوب بفهم ، و بقولى مقصود از آن چشمه‌هاى زمزم است چنانچه در كتاب حج اشاره بدان آيد .\r\n28 - در محاسن : بسندش تا على عليه السّلام كه آب سرور نوشابه‌هاست در دنيا و ديگر سرا ( و همين مضمون را از پيغمبر هم آورده ) .\r\n29 - و از همان ( . . ) بسندش از عيسى شلقان كه به امام ششم عليه السّلام گفتم : چه اندازه آب تنى ميان شما كم است و ندانم آن را جز براى اينكه آب شما شور است . فرمود : آب شما بهتر است از آن ، يعنى آب فرات شما .\r\n\r\n","description":"","footnote":"","page_name":" 225 ","page_number":227},
  {"content":"\r\n\r\n30 - و از همان بسندش تا ابو الحسن عليه السّلام كه راستش من بسيار نوشم آب را براى لذت بردن .\r\nبيان : دلالت دارد بر استحباب پر نوشيدن آب و ظاهر اخبار آينده در نكوهش آن مخالف آنست و مىشود اين خبر را حمل كرد بر اينكه پر نوشيدن آب سازگارش بوده براى گرمى غالب مزاجش يا جز آن و اخبار آينده در باره غالب مزاجها است ، يا اينكه اين خبر تفسير شود بخواستن آب بيشتر و آن اخبار به صورت نخواستن آن يا منظور از پر نوشيدن طول دادن نوش است و اندك اندك مكيدن و سه بار نوشيدن كه خود مستحب است بقرينه اينكه فرموده براى لذت بردن و درك لذت در اين صورت بيشتر است .\r\n31 - در محاسن ( . . ) بسندش از يك بازگو كه نزد امام ششم عليه السّلام بودم و خرما خواست و روى آن آب نوش ميكرد ، گفتم قربانت كاش از آب خوددارى ميكردى ، فرمود من خرما ميخورم كه آب روى آن خوشمزه باشد .\r\nبيان : اين خبر دلالت دارد بر تفسير ميانين گذشته براى خبر پيشين . . .\r\n32 - در محاسن ( . . ) بسندش از امام ششم عليه السّلام كه هيچ كدامتان آب ننوشد تا آن را بخواهد و چون خواست كم بنوشد و در خبر ديگر فرمود : مبادا پر آب بنوشيد كه مايه هر درديست ، و در خبر ديگر : كه اگر مردم كم آب نوشيدند تنشان سالم و خوش بود .\r\n33 - و از همان ( 571 ) بسندش تا آنكه رسول خدا صلى اللَّه عليه و آله را ياد كرد و گفت :\r\nبار خدايا تو ميدانى كه او دوستر است نزد ما از پدران و مادران و خويشان و دوستر از آب خنك است .\r\n34 - و از همان ( . . ) بسندش از امام ششم عليه السّلام كه به مردى سفارش ميكرد كم آب بنوش كه آب هر دردى را كمك كند و تا توانى و تاب بيمارى دارى از دارو كناره كن .\r\n35 - در محاسن ( . . ) بسندش از امام ششم عليه السّلام كه هر كه آب كم نوشد\r\n\r\n","description":"","footnote":"","page_name":" 226 ","page_number":228},
  {"content":"\r\n\r\nتندرست باشد .\r\n36 - و از محاسن ( . . ) كه چون پيغمبر صلى اللَّه عليه و آله چربى مىخورد كم آب مينوشيد گفتندش يا رسول اللَّه تو كم آب نوشى ؟ فرمود : براى خوراكم گواراتر است .\r\n37 - و از همان ( . . ) بسندش كه برآورده گفته : نوشيدن آب بدنبال چربى درد را برانگيزد .\r\nبيان : از اين اخبار راه جمع ديگرى ميان آنها برآيد كه اخبار منع از پر نوشيدن آب حمل شوند به دنبال خوردن چربى و جز آنها بر جز آن و اين با آزمايش هم تأييد شود ، گويم بيشتر اخبار منع از پر نوشيدن آب در مكارم بىسند آورده شدند .\r\n38 - در محاسن ( 572 ) از ابن ابى طيفور پزشك كه امام هفتم را از نوشيدن آب نهى كردم ، فرمود : آب باكى ندارد ، خوراك را در معده ميسازد و خشم را فرو مىنشاند و خرد را بيفزايد و صفراء را خموش كند ، در مكارم : مانندش آمده ( 178 ) .\r\nبيان : ساختن خوراك اينست كه آن را زيرورو كند تا خوب هضم شود و يا اينكه ميچرخاند و زود هضم كند در نسخه‌اى ( يمرىء - گوارا ميسازد ) آمده ، و ( يدبّر ) با باء هم محتمل است و در مكارم ( يذيب آب كند ) آمده كه روشنتر است و آرام كردن خشم براى همان خاموش كردن صفراء است .\r\n39 - در محاسن : از امام رضا عليه السّلام كه پر نوشيدن آب روى خوراك باكى ندارد و كم نوشيدن هم زيانى نزند و فرمود : اگر مردى اين قدر بخورد ( هر دو دست را بهم حلقه كرد و بهم نچسبانيد ) و آب بر آن ننوشد آيا شكمش نتركد ؟ ، در مكارم : مانندش آمده ( 176 ) .\r\nبيان : فرمود : كم نوشيدن و پر نوشيدن آب زيانى ندارند و جز آن نيست كه زيان مردم از پرخوريست و پندارند كه براى پر نوشيدن آبست و پيوستن دو دست اشاره بپرخوردن خوراك است كه به اين وضع پر دو مشت باشد و بسا مقصود پيوست\r\n\r\n","description":"","footnote":"","page_name":" 227 ","page_number":229},
  {"content":"\r\n\r\nانگشتان و جدا كردن آنها باشد ، و در روايت كافى ( أ ليس ) ندارد و همين را دارد كه ( شكم را بتركاند ) و بنا بر اين مقصود اينست كه پرنوشيدن آب زيانى ندارد و زيان آن در ناشتا نوشيدن است و منظور خوراك پخته است ولى نخست روشنتر است و اشاره به كف بسا براى كمى است و بسا براى فزونى و غرض اينست كه نوشيدن آب پس از خوردن لازم است گرچه كم باشد بنا بمعنى نخست كه روشنتر است و اگر پرنوشى منظور باشد بمعنى دوم وابسته‌تر است و مؤيد معنى اول است روايت كافى ( 6 / 372 ) بسندش از امام هفتم عليه السّلام كه شگفت است از كسى كه به اين اندازه بخورد ( با دستش اشاره كرد و در نسخه‌اى با كفش ) و آب بر آن ننوشد چگونه شكمش نتركد ، و اين اختلاف در حديث ياسر غريب است .\r\n40 - در محاسن ( 574 ) بسندش از صارم كه يكى از همكيشان ما در مكه بيمار شد تا ببستر مرگ افتاد و من به امام ششم عليه السّلام در راه برخوردم و فرمود : اى صارم فلانى چه كرد ؟ گفتم : منش در حال مرگ وانهادم ، فرمود : اگر در آنجا بودم او را از آب ناودان مينوشاندم گويد آن را از هر كه جستيم نيافتيم در اين ميانه بوديم كه ابرى برآمد و غرّيد و درخشيد و باريد و رفتم نزد يكى در مسجد و يكدرهم به او دادم و يك كاسه‌اى از او گرفتم و آب ناودان برگرفتم و آوردم و به آن بيمار نوشاندم و از براو برنخاسته بودم كه قاووتى نوشيد و خوب شد ، در مكارم :\r\nمانندش آمده و در آن گفته : يكدرهم دادم و كاسه‌اى از آب ناودان برگرفتم ( 179 ) 41 - در فقه الرضا : فرمود : شكر براى همه چيز خوبست و هيچ زيانى ندارد و آب جوشيده همچنين است و در باره آب سرد روايت كنم كه حرارت را بنشاند و صفراء را آرام كند و خوراك را هضم كند ، و كفى كه بر سر معده برآيد آب كند و تب را ببرد ، و بقولى دردها را نبرد جز دعاء و صدقه و آب سرد .\r\nبيان : اثر آب سرد بنوشيدن و يا بر تن ريختن است .\r\n\r\n","description":"","footnote":"","page_name":" 228 ","page_number":230},
  {"content":"\r\n\r\n\r\nباب دوم در آداب نوشيدن و ظرفش\r\n1 - در خصال 612 بسندش تا امير المؤمنين عليه السّلام كه كسى در جاى سجده‌اش فوت نكند و نه در خوراك و در نوشيدنى خود و نه در دعاء نوشته ، فرمود كسى از شماها ايستاده ننوشد ، فرمود : مبادا آب را ايستاده روى پاها بنوشيد كه مايه درديست بيدرمان مگرش خدا عزّ و جلّ شفا دهد ( در علل بسندش همين خبر را آورده وانگه گفته : مقصود شب است ولى در روز نوشيدن آب ايستاده بر سر پا جريان و نيروى بيشترى دارد چنانچه امام صادق عليه السّلام فرموده ( 2 / 150 ) .\r\n2 - كشى ( 22 ) بسندش از ثوير بن ابى فاخته كه بهمراه محمّد بن ذرّ قاضى نزد ابى جعفر عليه السّلام رفتم و كوزه‌اى از پوست برايش آوردند و چون به دستش رسيد فرمود :\r\nسپاس خدا راست كه براى هر چيزى حدّى ساخته كه بدان پايان يابد ، ابن ذرّ گفت حدّ آن چيست ؟ فرمود : نام خدا را بر آن برند چون نوشند و چون پايان دهند خدا را سپاس گويند و از نزد حلقه‌اش ننوشند و نه از جاى شكسته‌اش كه دارد ، تا آخر خبر ، و بسندى از امام رضا عليه السّلام آورده كه على عليه السّلام ايستاده نوشيد و فرمود : ديدم كه پيغمبر صلى اللَّه عليه و آله اين كار را كرد .\r\n3 - در علل ( 1 / 268 ) بسندش از امام ششم عليه السّلام كه : ايستاده منوش ، گرد گور مگرد ، در آب ايستاده نشاش زيرا هر كه چنين كند و به دو آسيبى رسد جز خود را سرزنش نكند ، و هر كه كند يكى از اينها را از او جدا نگردد جز كه خدا خواهد .\r\nتوضيح : گذشت كه منظور از گرد گور گرديدن در اينجا تغوط بر گور است در قاموس گفته : طوف بمعنى غائط است و ( طاف ) يعنى رفت غائط كرد ، چون « اطاف » پايان ، و دلالت دارد كه اين كارها عادت آورند در غالب و گويا براى\r\n\r\n","description":"","footnote":"","page_name":" 229 ","page_number":231},
  {"content":"\r\n\r\nاينست كه شيطان بر او چيره گردد .\r\n4 - در قرب الاسناد ( 16 ) بسندش از امام پنجم عليه السّلام كه چون پيغمبر صلى اللَّه عليه و آله آب مينوشيد ، ميگفت : سپاس خدا را كه بما نوشانيد آب شيرين زلال برحمت خود و ننوشانيد آب شور و تلخ بسزاى گناهان ما . در ( محاسن ) : مانندش آمده در كافى : مانندش آمده ولى لفظ ملح بمعنى شور ندارد ( 6 / 484 ) .\r\nبيان : در قاموس گفته : زلال بر وزن غراب زودگذر در ناى و شيرين و صاف و روان زود جريان اينكه فرمود : تلخ و شور بما نداده بسا مقصود ندادن آب است چنانچه خدا در مقام تهديد فرموده « و راستى كه ما ببردن آب البته توانائيم » .\r\n5 - در مجالس صدوق ( 254 ) بسندش تا پيغمبر صلى اللَّه عليه و آله در حديثى طولانى در باره مناهى كه هيچ كدام شماها آب را از حلقه ظرفش ننوشد كه جمع‌گاه چرك است ، و نهى كرد از آب نوشيدن با دهن از نهر و مانند آن بيكمك دست و آبخوردن مانند چهارپايان ، فرمود : با دستها بنوشيد كه بهترين ظرفهاى شمايند ، نهى كرد از تف انداختن در چاهى كه از آن آب نوشند . نهى كرد از فوت كردن در خوراك و نوشابه . بيان : نهى از فوت كردن در نوشابه اعم از اينست كه براى خنك كردن باشد يا دور كردن خاشاك از روى آن .\r\nدر مجالس ( 368 ) در يكى از خطبه‌هاى امير المؤمنين عليه السّلام كه : اگر خواهم توانم تن پوش از ممتاز ديباى شما پوشم و از مغز گندم و سينه مرغان شما خورم و از آب زلال در آبخورى شيشه‌هاى شما نوشم ولى من بقول خدا جلّت عظمته عمل كنم آنجا كه فرمايد : « هر كس زندگى دنيا و زيورش را خواهد - تا فرموده او در ديگر سراى ندارد جز دوزخ » ( 15 - هود ) .\r\nبيان : دلالت دارد كه نوشيدن در آبخورى بلور نهايت نعمت خوراكى است و خوشگذرانى و با تواضع در خوراك و نوشاك كه مطلوبست منافات دارد .\r\n( مترجم گويد : مضمون كامل آيه اين است كه : هر كس زندگى دنيا و زيورش را خواهد پاداش كارهايش تمام در دنيا به او بپردازيم و در آن كاستى نباشد و\r\n\r\n","description":"","footnote":"","page_name":" 230 ","page_number":232},
  {"content":"\r\n\r\nآنانند كه در ديگر سراى جز دوزخ براشان نباشد ) .\r\nدر كنز كراچكى : گفته پيغمبر صلى اللَّه عليه و آله در سفرى بود ، از خواب بيدار شد و فرمود : آب وضوء با كيست ؟ ابو قتاده گفت : با من است و در ميان مطهره است ، و نزد آن حضرت آورد و با آن وضوء ساخت و مقدارى در ظرفش فزون آمد به ابو قتاده فرمود : آن را نگهدار كه موقعيتى خواهد داشت ، و چون روز گرم شد و تشنگى مردم سخت شد ، مردم نزد پيغمبر شتافتند و فرياد كردند ، آب ، آب ، پيغمبر صلى اللَّه عليه و آله كاسه‌اى خواست و به ابو قتاده گفت : آن مطهره را بياور و آن را برگرفت و بدان دعائى خواند و بدست ابو قتاده داد و فرمود : بريز و او در آن كاسه ريخت و مردم بنوشيدنش شتافتند رسول خدا صلى اللَّه عليه و آله فرمود : همه شماها آب مينوشيد ان شاء اللَّه و ابو قتاده آب در كاسه ميريخت و پيغمبر صلى اللَّه عليه و آله بمردم مينوشانيد تا همهء مردم همه نوشيدند و پيغمبر صلى اللَّه عليه و آله به ابو قتاده فرمود : تو هم بنوش گفت : نه شما بنوشيد يا رسول اللَّه فرمود : نه تو بنوش ، من ساقى مردم بودم و ساقى بدنبال ديگران نوشد ، و ابو قتاده نوشيد وانگه رسول خدا صلى اللَّه عليه و آله نوشيد .\r\n8 - در الشهاب : فرموده صلى اللَّه عليه و آله : ساقى قوم در آخرشان نوشد .\r\nدر الضوء : اين از مكارم اخلاق است كه پيغمبر صلى اللَّه عليه و آله پيوسته ياران خود را مسئول آنها ميدانست و در انجامش بدانها پيشدستى ميكرد و بارها انجام ميداد براشان ، و رعايت اين ادب براى اينست كه چون بمردم آب دهد كه تشنه و بىتابند چون خود در آغاز نوشد دليل حرص او و بىتوجهى او بديگر يارانست كه مورد اعتمادش ساختند و جان و تن آنان به دو سپرده شده ، موضوع آب نزد آنها داراى اهميت بوده زيرا بسيار بوده كه در بيابانها درآمدند و خود را در معرض تشنگى و گرماى سخت نيم روز درآوردند و بدان مباهات ميكردند و شهامت ارائه ميدادند و آن را در مفاخر خود يادآورى ميكردند ، و در اين موارد كارشان به آنجا ميكشيد كه آن را ميان خود قسمت ميكردند و جيره‌بندى مينمودند و گفتند :\r\nآب پست‌ترين موجود است و عزيزترين ناياب ، فائده حديث تشويق بر كارهاى\r\n\r\n","description":"","footnote":"","page_name":" 231 ","page_number":233},
  {"content":"\r\n\r\nشرافتمندانه و دورى از كارهائى كه آدمى را به پستى و رذلى كشاند و لباس خوارى پوشاند و راوى حديث مغيره است .\r\n9 - در معانى الاخبار ( 149 ) بسندى كه رسانده تا آنجا كه به امام ششم عليه السّلام گفته شد كسى با يك نفس آب مينوشد فرمود : باكى ندارد ، ( راوى گويد ) گفتم :\r\nمردم گويند اين شرب الهيم است ، فرمود : شرب الهيم آنست كه نام خدا نبرند بر آن . . . ( و بسند ديگر همين مضمون را با اندك اختلافى آورده ) .\r\n11 - و از همان ( 150 ) بسندش از امام ششم عليه السّلام كه سه نفس در نوشيدن بهتر است از يك نفس ، گويد بد داشت كه مانند هيم باشد ، گفتم : هيم چيست ؟ گفت :\r\nريگ است و در حديث ديگر گفت : شتر است . شيخ صدوق گفته : از استادم محمّد بن حسن بن احمد بن وليد شنيدم ميگفت : از محمّد بن حسن بن صفّار شنيدم ميگفت :\r\nهرجا در كتاب حلبى « و در حديث ديگر » آمده گفته محمّد بن ابى عمير است .\r\nبيانيست : خدا تعالى فرموده : الواقعه : 51 سپس راستى كه شماها ايا گمراهان دروغ‌شمار 52 البته خورنده‌ايد از درختى از زقوم 53 و پركنانيد از آن شكمها را 54 پس نوش‌كنانيد بر آن از حميم 55 پس نوش‌كنانيد نوش‌كردن هيم » بيضاوى گفته : نوش هيم نوش شتر دچار به بيمارى هيام است كه درديست مانند درد استسقاء و جمع اهيم و هيماء است ، و بقولى هيم ريگ روانست و جمع هيام بفتحه است . . . جوهرى گفته : قول خدا تعالى  فَشارِبُونَ شُرْبَ الْهِيمِ  يعنى شتران تشنه و بقولى ريگ و شن اخفش آن را نقل كرده پايان .\r\nمن گويم : اخبار در نوشيدن آب در يك نفس يا بيش اختلاف دارند و فقهاء نوشيدن به سه نفس را مستحب دانند و كمتر از آن را حمل بر جواز كردند ، و بسا اخبار يك نفس را تفسير كردند بر آنكه آب ده آزاد باشد و از برخى اخبار برآيد كه اخبار تعدّد از راه تقيه بودند و ظاهر اينست كه با سه نفس بهتر است ، مؤلف جامع گفته : ايستاده نوشيدن آب در شب مكروه است و در روز باكى ندارد و در سه نفس نوشند و اگر آب ده آزاد است در يك نفس .\r\n\r\n","description":"","footnote":"","page_name":" 232 ","page_number":234},
  {"content":"\r\n\r\n12 - در معانى الاخبار ( 281 ) بسندش تا رسول خدا صلى اللَّه عليه و آله كه از خنثى نوشيدن نهى كرد ، و معنايش اينست كه در مشك آب را برگرداند و از آن بنوشد .\r\nتوضيح : در نهايه است كه آن حضرت صلى اللَّه عليه و آله نهى كرد از خنثى كردن مشك‌هاى آب و آن اينست كه درش را به بيرون برگردانند و از آن بنوشند و قبعه برگرداندن آنست بدرون و براى آن نهى كرده كه ادامهء اين كار سبب بد بو شدن در مشك مىشود ، و بقولى براى اينكه بسا در ميان مشك جانورى باشد و بدرون شكم رود ، و بقولى براى اينكه آب بنوشنده ميپاشد براى اينكه در مشك گشاد است .\r\nو در حديث ديگر اباحه آن رسيده و بسا كه نهى مخصوص مشك بزرگ است نه مشك كوچك آب نوشى ، و در حديث ابن عمر است كه از مشك كوچك آب مينوشيد و آن را برنميگرداند و آن را نفعه ميناميد بمعنى يكباره كه از نفع بازگرفته شده . . .\r\nو در شرح جامع الاصول است كه اختناث برگرداندن در مشك است و اباحه آن هم روايت است و آن در صورت ضرورت و نياز است و نهى از ادامه و اعتياد است و ناسخ حكم اباحه است .\r\n13 - در معانى 385 بسندش از عبد اللَّه بن سنان كه شنيدم كه امام ششم عليه السّلام ميفرمود : راستى مردى يك شربت نوشيد و خدايش بدان ببهشت برد ، گفتم : اين چگونه شود ؟ فرمود : كسى آب نوشد و واگيرد و ظرف آب را از خود دور كند با اينكه هنوز تشنه باشد و حمد خدا كند و باز برگردد و بنوشد و خدا عزّ و جلّ بدين كار بهشت را بر او واجب كند : در ( محاسن ) : مانند آن را آورده جز كه حمد خدا را در دنبال بار سوم نوشيدن هم گفته و بسم اللَّه را در آغاز هر نوشيدن ، و بسند ديگر هم مانندش را آورده .\r\n14 - در علل ( 2 / 205 ) بسندش از به كار بن ابى بكر حضرمى كه به امام ششم عليه السّلام گفتم : مردى در قدح بدمد و فوت كند ، فرمود : باكى ندارد و اين مكروه است در آنجا كه هم نوشى دارد تا مبادا او اين كار را بد دارد و پرسيدم از مردى كه در خوراك فوت كند فرمود : آيا براى اين نيست كه سرد شود ؟ گفتم : چرا\r\n\r\n","description":"","footnote":"","page_name":" 233 ","page_number":235},
  {"content":"\r\n\r\nفرمود : باكى ندارد ، صدوق گفته : آنچه من فتوى دهم اينست كه روا نيست فوت كردن در خوراك و نوشابه چه خودش تنها باشد يا با ديگرى باشد جائز نيست ، و اين علت را جز در اين خبر ندانم و نشناختم .\r\nبيان : ظاهر كلام صدوق حرمت فوت كردنست و از اين رو اين خبر را نپذيرفته و مىشود آن را حمل بر جواز كرد و اخبار ديگر را تفسير بكراهت كرد ، يا اخبار ديگر را تفسير كرد بدان جا كه هم نوشى دارد يا به صورت عدم ضرورت به خوردن و اخبار جواز را به صورت ضرورت به خوردن مانند اينكه وقت نماز تنگ است يا كار فورى دارد .\r\n15 - در كامل الزياره ( 106 ) بسندش از داود رقى كه من نزد امام ششم عليه السّلام بودم كه آب خواست و چونش نوشيد ديدمش گريه گرفت و اشك چشمش را گرفت و آنگاه فرمود : اى داود خدا كشنده حسين عليه السّلام را لعنت كند ، بنده خدائى نباشد كه نوشد و ياد حسين عليه السّلام كند و كشنده را لعنت كند جز كه خدا برايش صد هزار حسنه نويسد و از او صد هزار سيئه فرو ريزد و صد هزار درجه از او بالا برد و گويا صد هزار بنده آزاد كرده و خدا روز رستاخيز او را با دلى خنك محشور سازد و هم آن : از كلينى بسندش مانندش را آورده ، و در ( كافى ) بسندش مانندش آمده ( 6 / 39 ) .\r\nبيان : خنكى دل كنايه از آرامش و آسايش آنست .\r\n16 - و از همان ( 274 ) بسندش از ابى لبيد بحرانى كه مردى از امام پنجم عليه السّلام پرسيد آداب نوشيدن از اين كوزه شما چيست ؟ فرمود : از گوشه‌اش ننوش و از جاى شكسته‌اش ننوش كه نشيمن‌گاه شيطانست و چونش بدهن نهى نام خدا ببر و چونش از دهنت بردارى حمد خدا كن و در سه نفس بنوش كه با يك نفس مكروه است .\r\n17 - و از همان : بسندش از سماعه كه از امام ششم عليه السّلام پرسيدم مردى با دست چپش مىخورد و يا مينوشد فرمود : با دست چپ ننوشد و بدان چيزى نگيرد و بروايت ديگرش مانند آن را آورده .\r\n\r\n","description":"","footnote":"","page_name":" 234 ","page_number":236},
  {"content":"\r\n\r\nو در همان از امام ششم عليه السّلام همين مضمون را آورده .\r\n19 - و از همان ( 455 ) بسندش از محمّد بن مسلم كه در مجلس امام ششم عليه السّلام بوديم و در نزد ما آمد و ظرفى كه آب داشت با دست چپش برگرفت و با يك نفس ايستاده از آن نوشيد .\r\nبيان : گرفتن با دست چپ براى عذرى بوده يا براى بيان جواز آن و هم با يك نفس نوشيدن و ايستادن براى اينكه در روز بوده و بدى ندارد .\r\n20 - در محاسن : ( 452 ) بسندش تا رسول خدا صلى اللَّه عليه و آله و سلم كه بايد آب ده مردم خودش در پايان همه بنوشد .\r\n21 - و از همان : ( 575 ) بسند پيش كه رسول خدا صلى اللَّه عليه و آله و سلم فرمود : آب را خرده خرده بمكيد و يكباره فرو ندهيد كه دچار درد كباد شويد ، در ( كافى ) ( 6 / 381 ) مانندش آمده ، در ( مكارم ) مانندش آمده ( 181 ) بيان : در نهايه گفته : در حديث است كه « آب را بمكيد و يكباره فرو ندهيد « عبّ نوشيدن بىنفس كشيدنست و درد كباد از آنست و كباد بضم كاف درديست كه دچار كبد و جگر سياه شود ، در جاى ديگر گفته : عبّ نوشيدن بىمكيدنست و من گويم : اين از تفسير نخستش روشنتر است ، و جوهرى هم همين را گفته و گويد در حديث است كه درد كباد از عبّ است و كبوتر آب را يكباره فرودهد بطور عبّ چنانچه جانوران نوشند . . .\r\nدر دروس : گفته : آب سرور نوشابه‌ها است ، در دنيا و ديگر سرا و مزه زندگى دارد و بد است پرنوشيدنش و عبه اينست كه بىمكيدن نوشد و مكيدن مستحب است ، و روايت است هر كه آب را در سه نفس نوشد و پس از هر نفس حمد خدا كند بهشتش بايست گردد و در روايتى در هر بار كه مىنوشد نام خدا را هم ببرد .\r\n22 - در محاسن ( 575 ) بسندش از امام صادق عليه السّلام كه سه نفس نوشيدن به از يك نفس است ( در حديث ديگر همين مضمون را آورده ) .\r\n26 - در محاسن ( 576 ) بسندش تا امير المؤمنين عليه السّلام كه نوشيدن در يك\r\n\r\n","description":"","footnote":"","page_name":" 235 ","page_number":237},
  {"content":"\r\n\r\nنفس را بد ميداشت و فرمود : سه نفس باشد يا دو نفس ، ( بيان ) : در كلام فقهاء استحباب نوش با دو نفس را نديدم با اينكه در اخبار معتبره وارد است و ظاهر استحباب آنست نيز .\r\n27 - در محاسن ( . . ) بسندى از امام ششم عليه السّلام كه نوشيد در سه نفس و بار سوم سيراب شد . وانگه فرمود : پدرم ميفرمود : هر كه سه بار نوشد آن نوشيدن هيم باشد ، گفتيم : هيم چيست ؟ فرمود : شتر .\r\nبيان : گويا در اين حديث تصحيف شده باشد يا سقط دارد چنانچه اخبار ديگر بر آن گواهند و مىشود اين خبر را تفسير كرد به صورت عدم تنفس يا باينكه پيش از بار سوم سيراب شده و آن را از روى حرص نوشيده .\r\n28 - در محاسن ( 576 ) بسندش از سليمان بن خالد كه پرسيدم از امام ششم عليه السّلام مرد بيك نفس مينوشد فرمود : مكروه است و فرمود : اين نوشيدن هيم است گفتم : هيم چيست ؟ فرمود : شتر ( اين مضمون را بسند ديگر از امام ششم عليه السّلام در پاسخ پرسش معاوية بن وهب آورده ) .\r\n29 - و در همان ( . . ) بسندش از روح بن عبد الرحيم كه امام ششم عليه السّلام بد ميداشت همانندى به هيم را گفتم : هيم چيست ؟ گفت : تلّ ريگ ، و در تهذيب بسند ديگر هيم را به شتران سالخورده تفسير كرده .\r\n( در محاسن : بسند ديگر باز هيم را به رمل يعنى ريگ و شن تفسير كرده ) .\r\nبيان : در بيشتر نسخه‌ها با راء بىنقطه است و در برخى بازاء نقطه‌دار بمعنى شتر باركش و تفسير نخست روشنتر است .\r\n30 - در محاسن ( 577 ) بسندش از امام ششم عليه السّلام كه اصحاب رسول خدا صلى اللَّه عليه و آله و سلم آب را يكباره فرو ميدادند و رسول خدا صلى اللَّه عليه و آله بدانها فرمود : با دستهاى خود بنوشيد كه بهتر ظرفهاى شمايند . گويا منظور در اين حديث اينست كه با دهان خود از آبگاه مينوشيدند مانند بهائم .\r\n\r\n","description":"","footnote":"","page_name":" 236 ","page_number":238},
  {"content":"\r\n\r\n31 - در محاسن ( . . ) بسندش از امام ششم عليه السّلام كه رسول خدا صلى اللَّه عليه و آله و سلم را خوش مىآمد آب در قدح شامى بنوشد و ميفرمود : آن پاكيزه‌ترين ظرفهاى شما است .\r\n32 - و از همان ( . . ) بسندش تا امام ششم عليه السّلام كه پيغمبر صلى اللَّه عليه و آله در غزوه تبوك بمردمى گذشت كه با دهان خود آب مينوشيدند و فرمود : با دستهاتان بنوشيد كه بهترين ظرفهاى شمايند .\r\n33 - و از همان ( . . ) بسندش از امام ششم عليه السّلام كه رسول خدا صلى اللَّه عليه و آله در قدحهاى شامى مينوشيد كه از شام آورده بودند يا به آن حضرت پيشكش شده بود .\r\nبيان : در دروس گفته : رسول خدا را خوش مىآمد از نوشيدن در قدح شامى و نوشيدن با دو دست بهتر است .\r\n34 - در محاسن ( 578 ) بسندش از امام ششم عليه السّلام كه پدرم نشسته بود و عبد اللَّه بن على آمد اجازه شرفيابى بگيرد براى عمرو بن عبيد و بشير رحال و و اصل ، و پس از اجازه نزد آن حضرت آمدند و نشستند و گفتند اى ابا جعفر براى هر چيزى حدّيست كه بدان پايان يابد ؟ فرمود : آرى چيزى نيست جز كه حدّى دارد و بدان پايان يابد ، راوى گفت : وانگه آب خواست و كوزه آبش آوردند گفتند :\r\nاى ابا جعفر حدّ اين كوزه چيست ؟ فرمود : براى كسى كه مينوشد حدّى دارد ، گفتند : حدّش چيست ؟ فرمود : هر كه نوشد با سه نفس نوشد و در هر نفس حمد خدا گويد و البته از گوش كوزه و از جاى شكسته لب آن اگر شكست دارد ننوشد كه نوشگاه شيطانست وانگه گويد : حمد خدا را كه به من آب شيرين گوارا از رحمتش نوشانيد و آن را شور و تلخ نساخت .\r\nبيان : در قاموس گفته گوش هر چه دستگيره و حلقه آنست .\r\n35 - در محاسن ( . . ) بسندش تا امير المؤمنين عليه السّلام كه از شكست ظرف آب و از دسته آن ننوشيد كه شيطان بر دسته نشيند .\r\n36 - و از همان ( . . ) بسندش از امام ششم كه هر كه در سه نفس آب نوشد و در آغاز هر بار بسم اللَّه گويد و در پايانش الحمد للَّه آن آب تا در درون او است\r\n\r\n","description":"","footnote":"","page_name":" 237 ","page_number":239},
  {"content":"\r\n\r\nبرايش تسبيح گويد .\r\n37 - و از همان ( 580 ) بسندش تا امام پنجم كه يك مشك آبخورى براى امير المؤمنين عليه السّلام آوردند و ايستاده از آن نوشيد .\r\n38 - و از همان ( . . ) بسندش از امام ششم عليه السّلام كه امير المؤمنين عليه السّلام ايستاده نوشيد و آنگه از فزونى آب وضويش ايستاده نوشيد و رو بحسن عليه السّلام كرد و فرمود پسرم من البته ديدم كه جدت رسول خدا صلى اللَّه عليه و آله چنين كرد .\r\n39 - در همان ( . . ) بسندش از بشير بن غالب كه از حسين عليه السّلام كه هم سفرش بودم از نوشيدن ايستاده پرسيدم و به من پاسخ نداد تا چون فرود آمد ماده شتر برايش آوردند و آن را دوشيد و آنگه مرا خواست و آن را ايستاده نوشيد ( در سه حديث ديگر ايستاده نوشيدن از امام را نقل كرده ) .\r\n43 - و از همان : بسندش از عبد الرحمن بن حجّاج كه نزد ابى جعفر عليه السّلام بودم و عبد الملك قمى وارد شد و گفت : اصلحك اللَّه ، ايستاده بنوشم ؟ فرمود : اگر خواهى ، گفت : بيك نفس بنوشم ؟ فرمود : اگر خواهى ، گفت سجده كنم و دستم زير جامه‌ام باشد ؟ فرمود : اگر خواهى ، و آنگه امام ششم عليه السّلام فرمود : من از اينها و مانندشان بر شما ترسى ندارم .\r\nبيان : از اينها و مانندشان الخ گويا مقصود اينست كه اين امور از سنن و آدابند و ترسى ندارم كه در باره آنها عذاب شويد و همانا ترسم بر شما از واجبات و فرائض است ، و اين دلالت دارد كه اخبار تجويز حمل ببيان جواز شوند نه اينكه آنها از سنن نباشند چنانچه فقهاء بر آن حملشان كردند ، و برخى اخبار اشاره دارند كه اخبار منع و حرمت از راه تقيه‌اند ، و برخى اصحاب اخبار نوشيدن ايستاده را حمل بنوشيدن در روز نموده چنانچه صدوق يادآورى كرده و ظاهر كلام كلينى و جز آنها است ، و ابو الصلاح در كافى گفته نوشيدن آب ايستاده در شب مكروه است و هم يك بار فرو دادن و بيك نفس نوشيدن و از شكسته كوزه و از طرف دسته\r\n\r\n","description":"","footnote":"","page_name":" 238 ","page_number":240},
  {"content":"\r\n\r\nآن نوشيدن و سخن مؤلف جامع هم گذشت در اين باره و در دروس گفته : نوشيدن بيك نفس مكروه است و بلكه با سه نفس نوشند ، و بقولى با سه نفس در آب ده بنده است و اگر آزاد باشد بيك نفس نوشند و روايت است كه فرو بردن يكباره مايه درد كباد است كه درد كبد است و ايستاده نوشيدن بد است ، و خوبست نوشيدن با دستها و از آنجا كه در طرف ظرف است نه طرف دسته آن و شكسته آن .\r\n44 - در محاسن ( 581 ) بسندش تا امام هفتم عليه السّلام در باره مردى كه ايستاده آب نوشد ، فرمود : باكى ندارد .\r\n45 - و از همان ( . . ) بسندى تا ائمه عليهم السّلام كه نوشيدن ايستاده نيروبخش‌تر و براى تن بهتر است .\r\nدر مكارم ( 181 ) مانندش آمده ولى فرموده گواراتر و درست‌تر است و « تن » در آن نيست .\r\n46 - در محاسن ( 572 ) بسندش تا امير المؤمنين عليه السّلام كه ننوشيد آب را ايستاده .\r\n47 - در محاسن ( . . ) بسندى تا امام ششم عليه السّلام كه نوشيدن آب ايستاده خوراك را گوارا كند و نوشيدن آب در شب زردآب آورد و هر كه شب آب نوشد و گويد اى آب بر تو درود از آب زمزم و آب فرات برايش زيان ندارد .\r\nدر مكارم : بىسند مانندش آمده جز اينكه در آنست : هر كه ايستاده آب نوشد گوارا باشد در روز و در آنست كه سه بار بگويد درود بر تو ( . . ) 48 - در كافى ( 6 / 384 ) بسندش تا امام ششم عليه السّلام كه چون خواهى در شب آب نوشى ظرفش را بجنبان و بگو اى آب ! آب زمزم و فرات به تو درود رسانند .\r\n49 - در محاسن ( 583 ) بسندش از سيف طحّان كه نزد امام ششم عليه السّلام بودم و مردى از قريش در بر او بود و امام آب خواست و غلام آب در قدح ريخت و آن حضرت نوشيد و ته‌مانده‌اش را به من كه در كنارش بودم داد و آن را نوشيدم و آنگه فرمود : اى غلام آب بريز و آب ريخت و به آن مرد قرشى داد .\r\n\r\n","description":"","footnote":"","page_name":" 239 ","page_number":241},
  {"content":"\r\n\r\n50 - و از همان ( . . ) بسندش از ابى المقدام كه ديدم ابو جعفر عليه السّلام در كاسه سفالين آب نوشيد .\r\n51 - دعوات راوندى : از پيغمبر صلى اللَّه عليه و آله كه نوشيدن آب از كوزه عام امانست از پيسى و خوره ، فرمود : هر كه ايستاده آب نوشد و به دو بيمارى رسد هرگز درمان نشود ، مردى ايستاده نوشيد و پيغمبرش ديد ، و به دو فرمود : خوش دارى گربه‌اى با تو همنوش باشد ؟ گفت نه فرمود : بدتر از آن با تو همنوش شد كه شيطانست ، سنت است كه از جاى شكسته ننوشند و در سه نفس بنوشند و در آغاز بسم اللَّه گويند و در انجام الحمد للَّه ، و در ميان ظرف آب نفس نكشند ، عامه آن را روايت كردند .\r\nبيان : مقصود از كوزه عام آنست كه هر رهگذرى از آن مينوشد و مردم از آن كناره كنند از ترس بيماريها و آن حضرت بر رد آنها فرموده كه خود دفع‌كننده بيمارى است چون دمخورده مؤمنانست و ظاهر اينست كه اين روايات همه از عامه باشند .\r\n52 - در مكارم ( 33 ) شيوه پيغمبر صلى اللَّه عليه و آله بود كه چون آب مينوشيد يك مشت ، دو مشت پس از بسم اللَّه مينوشيد و قطع ميكرد و الحمد للَّه ميگفت و تا سه بار چنين ميكرد و در يك نوش آب سه بسم اللَّه و سه الحمد للَّه داشت و آن را ميمكيد و يكباره فرو نميداد و ميفرمود : درد جگر از يك بار فرو دادنست ، چون مينوشيد در ظرف نفس نميزد و چون ميخواست نفس زند ظرف را از جلو دهانش دور ميكرد و نفس ميزد ، در كاسه‌هاى بلورين كه از شام مىآوردند آب مينوشيد .\r\nو هم در كاسه چوبى و پوستى و سفالين و بسا با دو مشت خود و ميفرمود : ظرفى از دست پاكيزه‌تر نيست و از دم مشكها و خيكها هم مينوشيد ولى آنها را برنميگردانيد و ميفرمود : برگرداندن آنها مايه بد بو شدن آنها است ، ايستاده هم مينوشيد و بسا بر پا ميشد و از مشك و سبو يا خيك و يا از هر ظرفى كه بود و يا با دو دست آب مينوشيد ، و آبى كه بر آن شير دوخته بودند مينوشيد و قاووت مينوشيد و دوستر\r\n\r\n","description":"","footnote":"","page_name":" 240 ","page_number":242},
  {"content":"\r\n\r\nنوشابه نزد آن حضرت نوشابه شيرين بود ، و در روايتى است كه دوستر نوشابه نزد رسول خدا صلى اللَّه عليه و آله شيرين سرد بود ، و آب را با عسل مينوشيد ، و نان را در آب برايش حل ميكردند و مىنوشيد و ميفرمود : سرور نوشابه‌ها در دنيا و آخرت آبست .\r\n53 - در فقيه ( 3 / 223 ) : يكى از اصحاب امام ششم عليه السّلام از او پرسيد از آب نوشيدن بيك نفس فرمود : اگر آب ده مملوك باشد با سه نفس بنوش و اگر آزاد باشد با يك نفس ، صدوق گفته : اين حديث در روايات محمّد بن يعقوب كلينى است .\r\nدر مكارم : از آن حضرت صلى اللَّه عليه و آله مانندش آمده و آنگه گفته : و بروايت ديگر كه درست‌تر است از او است صلى اللَّه عليه و آله كه نوشيدن در سه نفس بهتر است از يك نفس و بد داشت مانند هيم بنوشند گفتم : هيم چيست ؟ فرمود : شتر است .\r\n54 - در دعائم : ( 2 / 129 ) از جعفر بن محمّد عليه السّلام از پدرانش عليهم السّلام كه رسول خدا صلى اللَّه عليه و آله نهى كرد از خورد و نوش با دست چپ و فرمود : نوشنده در آغاز نام خدا برد و در انجام حمد خدا گويد ، در هر نفس اين كار كند در آغاز و انجام ، و از رسول خدا است صلى اللَّه عليه و آله كه غدقن كرد از برگرداندن در مشك آب براى نوشيدن بقولى اين غدقن براى دو سبب است 1 - ترس از اينكه جانورى يا مارى ميان مشك باشد و به دهان نوشنده خزد 2 - اين كار در مشك را بد بو كند و بگنداند ، و از آن حضرت است كه ايستاده و نشسته هر دو نوشيده ، و از جعفر بن محمّد عليه السّلام است كه نهى كرده از نوشيدن از حلقه و دسته ظرف ، و از رسول خدا است صلى اللَّه عليه و آله كه گذر كرد بر مردى كه آب را با پوز خود كه ميان آن گذاشته بود مينوشيد ، فرمود :\r\nمانند بهيمه مينوشى اگر ظرفى ندارى با دو دستت بردار و بنوش كه از پاكترين ظرفهاى شما است ، و از آن حضرتست صلى اللَّه عليه و آله كه آب را خرده خرده بمكيد و يكباره فرو ندهيد كه درد جگر آورد ، و از على عليه السّلام است كه پيغمبر صلى اللَّه عليه و آله را بارها وارسى كردم كه چون آب مينوشيد سه بار نفس ميزد و در هر بار با بسم اللَّه آغاز ميكرد\r\n\r\n","description":"","footnote":"","page_name":" 241 ","page_number":243},
  {"content":"\r\n\r\nو با الحمد للَّه انجام ميداد ، و از محمّد بن على و امام ششم عليه السّلام است كه سه نفس در نوشيدن بهتر است از يك نفس و بد داشتند كه نوشنده مانند شتر تشنه نوشد كه سر از آب برندارد تا سيراب شود ، و از امام دوم عليه السّلام است كه بد داشت شير را جرعه جرعه نوشند و يكباره فرو ميداد و ميفرمود جرعه نوشى كار دوزخيانست ، و از رسول خدا است كه چون شير مينوشيد ميگفت : بار خدايا آن را مبارك كن براى ما و بيفزا و چون آب مينوشيد ميگفت حمد خدا را كه بما آب شيرين و زلال نوشانيد برحمت خود و شور و تلخ ننوشانيد بسزاى گناهان ما .\r\n55 - در كتاب المسائل : بسندش از على بن جعفر كه از برادرش امام هفتم عليه السّلام پرسيد از كوزه و سبوى دسته‌دار و قدح از شيشه و چوب آيا از طرف دسته‌اش بنوشند ، فرمود : از طرف دسته‌اش ننوشند نه از كوزه و نه ابريق و نه قدح و از طرف دسته‌اش وضوء نسازند .\r\n56 - در مكارم : دعاء هنگام نوشيدن آب « سپاس از آن خدا فرو آور آب از آسمان و زير و رو كن كارها بخواست خود ، بنام خدا بهترين نامها ، و از امام صادق عليه السّلام كه جمعى نزد پدرم آمدند و گفتند تو پندارى هر چه را حدّيست كه بدان پايان يابد ، پدرم به آنها فرمود : آرى ، فرمود : آبى خواست تا بنوشند ، گفتند اى ابا جعفر ، اين كوزه هم خود چيزيست ؟ فرمود : آرى گفتند : حدّش چيست ؟\r\nفرمود : حدّش اينست كه از شقه ميانه‌اش بنوشى و نام خدا بر آن برى و با سه نفس بنوشى و در هر نفس خدا را حمد كنى ، و از گوشش ننوشى كه نوشگاه شيطانست ، سپس فرمود : خدا را حمد كه بما آب شيرين نوشاند و آن را شور و تلخ نساخت بگناهان ما ، و بروايتى مانندش آورده و افزوده حمد خدا كه مرا نوشاند و سيراب كرد ، به من عطا كرد و خشنودم ساخت و به من عافيت داد و مرا كفايت كرد بار خدايا مرا مقرر دار از آنها كه در معاد از حوض محمّد صلى اللَّه عليه و آله سيراب كنى و برفاقت او خوشبختش گردانى برحمتك يا ارحم الراحمين ، و از عبد اللّه بن مسعود است كه پيغمبر صلى اللَّه عليه و آله در نوشيدن از ظرف آب سه بار نفس ميزد و در آغاز هر كدام نام خدا\r\n\r\n","description":"","footnote":"","page_name":" 242 ","page_number":244},
  {"content":"\r\n\r\nميبرد و در انجامش شكر خدا ميكرد و از انس است كه پيغمبر صلى اللَّه عليه و آله مؤاخذه كرد از نوشيدن ايستاده ( راوى ) گفت : گفتم : خوردن چطور ؟ در پاسخ گفت :\r\nآن بدتر است ، و در روايت ديگر است از آن حضرت كه ايستاده نوشيد ، به امام صادق گفتند مزه آب چيست ؟ فرمود : مزه زندگى ، فرمود : چون يكى از شما آب نوشد در سه نفس نوشد كه نفس يكم شكر نوشابه است و دوم راننده شيطان ، سوّم درمان هر درد درون ، و از ابن عباس است كه ديدم پيغمبر صلى اللَّه عليه و آله آب نوشيد و دو بار نفس كشيد ( يعنى آب را به دو نفس نوشيد ) ، از موسى بن جعفر عليه السّلام پرسش شد از حدّ ظرف ، فرمود : حدّش اينست كه از جاى شكسته‌اش ننوشى اگر شكسته دارد زيرا آن نشيمنگاه شيطان است و چون بنوشى بسم اللَّه بگو و چون فارغ شوى الحمد للَّه از عمر بن قيس روايت است كه در مدينه نزد ابى جعفر عليه السّلام رفتم و برابرش كوزه‌اى نهاده بود و گفتم : به آن حضرت حدّ اين كوزه چيست ؟ فرمود : از طرف ميانه‌اش بنوش و بسم اللَّه بگو و چون آن را از دهانت برداشتى خدا را حمد كن ، و مبادا از حلقه‌اش بنوشى كه معقد شيطانست ، اينست حدّ آن .\r\nرسول خدا صلى اللَّه عليه و آله فرمود : چون مگس ميان ظرف يكى از شماها افتاد بايد آن را فرو بريد در آن زيرا در يك بالش درد است و در يك بالش درمان و او بال درد آور را در ظرف فرو برد و بايد همه را فرو برد و در آورد ( 174 ) .\r\n57 - در فردوس : بنقل از على عليه السّلام كه رسول خدا صلى اللَّه عليه و آله فرمود : چون آب نوشيد با مكيدن نوشيد ، آن را يكباره فرو ندهيد كه يكباره فرو دادن مايه درد جگر است . . .\r\n\r\nباب سوم فضل آب باران نيسان و كيفيت گرفتن و نوشيدن آن\r\n1 - در المهج : بنقل از سندى تا ابن عمر كه ما نشسته بوديم و ناگاه رسول خدا صلى اللَّه عليه و آله نزد ما آمد بر ما سلام كرد و ما پاسخ داديم و فرمود : آيا بشما داروئى\r\n\r\n","description":"","footnote":"","page_name":" 243 ","page_number":245},
  {"content":"\r\n\r\nنياموزم كه جبرئيلم آموخته كه نياز بداروى پزشكان نباشد ، و على عليه السّلام و سلمان و ديگران گفتند آن دارو چيست ؟ پيغمبر صلى اللَّه عليه و آله بعلى عليه السّلام فرمود : از آب باران نيسان برگير و بر آن اين آيات و سور را هفتاد بار بخوان 1 - فاتحه الكتاب 2 - آية الكرسى 3 - سوره   قُلْ هُوَ اللَّهُ أَحَدٌ   4 - سوره   قُلْ أَعُوذُ بِرَبِّ الْفَلَقِ   5 - سوره   قُلْ أَعُوذُ بِرَبِّ النَّاسِ   6 - سوره   قُلْ يا أَيُّهَا الْكافِرُونَ   ، و هفت روز پياپى بام و شام از آن آب بنوش ، پيغمبر صلى اللَّه عليه و آله فرمود : به حق آنكه مرا براستى به پيغمبرى فرستاده كه جبرئيل به من گفت در اين صورت از كسى كه اين آب را نوشيده و هر دردى در تنش باشد رفع شود و عافيت يابد ، و درد از تن و استخوان و همه اندامش برود و از لوح محفوظ آن بلاها محو شوند ، بدان كه مرا براستى و درستى به پيغمبرى فرستاده اگر بىفرزند است و دوست دارد فرزند آرد و از آن آب بنوشد برايش فرزند شود ، و اگر زن نازاد باشد و از آن آب بنوشد ، خدا روزيش دهد و فرزندش شود ، و اگر مردى بىنيروى مردى باشد و عنّين باشد و زن نازا و از آن آب بنوشد خدا او را رها كند و دردش برود و توانا بر مجامعت گردد ، و اگر دوست دارى به پسر آبستن شود به همان باردار شود و اگر دوست دارى به پسر و دختر آبستن شود به همان آبستن شود و گواهش از قرآن مجيد است كه فرموده « بخشد بهر كه خواهد دختران و بهر كه خواهد پسران يا جفت سازد پسران و دختران را و بسازد هر كه را خواهد نازاد ، 49 - الشورى » و اگر سردرد دارد و از آن بنوشد بفرمان خدا سردردش برود و آرام شود ، و اگر چشم درد دارد و از آن آب در چشمانش چكاند و از آن بنوشد و چشمانش را بشويد بفرمان خدا خوب شود ، بيخ دندانها را سخت كند و دهن را خوشبو كند و لعاب بن دندانها را مانع شود و بلغم را ببرد ، و چون خورد و نوشد ناگوار نباشد . و از باد فرياد نكند ، و فلج نگردد و به درد پشت و دل دچار نگردد ، و از زكام و درد دندان نگران نشود و از معده و كرم ننالد و دچار قولنج نشود . و نياز بحجامت نيابد ، و دچار ناسور و خارش و آبله و ديوانگى و خوره و پيسى و خوندماغ و قلس نگردد ، و كورى و گنگى و لالى و كرى و\r\n\r\n","description":"","footnote":"","page_name":" 244 ","page_number":246},
  {"content":"\r\n\r\nزمين‌گيرى نبيند و دو چشمش آب سياه نياورند ، و دردى نماز و روزه او را تباه نكند ، و بوسوسه پرى و ديو دچار نشود ، پيغمبر صلى اللَّه عليه و آله فرمود : جبرئيل گفت :\r\nكسى كه از اين آب نوشد به هر دردى كه مردم دارند دچار باشد راستش كه درمان همه آن دردها است ، و جبرئيل به من گفت : به حق آنكه تو را براستى فرستاده ، هر كه اين آيات را بر اين آب بخواند خدا دلش را پر از نور و روشنى سازد و در دلش الهام اندازد و حكمت به زبانش روان كند ، و دلش را از فهم و بصيرت پر كند و مانند آن را به كسى از جهانيان نداده ، و بفرستد بسوى او هزار آمرزش و هزار رحمت و غش و خيانت و غيبت و حسد و تجاوز و بخل و حرص و خشم را از دلش بيرون كند ، و هم دشمنى و كينه و سخن چينى و بدگوئى مردم را و آن درمان هر درد است ، و در روايت ديگر از پيغمبر صلى اللَّه عليه و آله آيات بيشترى براى خواندن به آب باران رسيده چون 70 بار سوره انا انزلناه و هفتاد اللَّه اكبر و لا إله الا اللَّه و 70 صلوات بر پيغمبر و آلش بفرستد .\r\nبيان : ناسور زخمى است در گوشه چشمها و در اطراف مقعد و در لثه دندان و قلس آنچه از ناى بر دهان بر آيد و قى نباشد و اگر باز گردد قى باشد و بسا هر دو را گويند .\r\nگويم : به خط شيخ على بن حسن بن جعفر مرزبانى كه تاريخ كتابش 908 بود يافتم كه در يافتم به خط امام علامه شهيد سعيد محمّد بن مكّى - ره - كه روايت است از جعفر بن محمّد از پدرانش عليهم السّلام است كه رسول خدا صلى اللَّه عليه و آله فرمود : جبرئيل به من داروئى آموخت كه با آن نيازمند پزشك نباشم ، يكى از يارانش گفت : يا رسول اللَّه دوست داريم كه آن را بما بياموزى ، فرمود : باران نيسان را گيرند و 70 بار بر آن سوره حمد و آية الكرسى و سوره   قُلْ يا أَيُّهَا الْكافِرُونَ   و   سَبِّحِ اسْمَ رَبِّكَ الْأَعْلَى   و معوّذتين و اخلاص را بخوانند و آنگه 70 بار لا إله الا اللَّه و سبحان اللَّه و الحمد للَّه و لا إله الا اللَّه و اللَّه اكبر خوانند و آنگه يك جرعه از آن در شام و يك جرعه در بامداد پى هم نوشند ، پيغمبر صلى اللَّه عليه و آله فرمود : بدان كه مرا براستى به پيغمبرى\r\n\r\n","description":"","footnote":"","page_name":" 245 ","page_number":247},
  {"content":"\r\n\r\nفرستاده كه خدا دفع كند از كسى كه اين آب را نوشد هر درد و هر آزار كه در تن او است ، و دهانش خوشبو شود و بلغم را برد و چون بخورد و بنوشد ناگوار نباشند و بادها به او آزار نرسانند و فلج نگيرد ، و از درد پشت و شكم ننالد و نه از درد پرده درون و دچار سرسام نشود و سردى و حصر البول از او ببرند و خارش و آبله و طاعون و خوره و پيسى نگيرد و چشمش آب سياه نياورد و دلش خاشع گردد و خدا هزار رحمت و هزار مغفرت به دو فرستد ، و از دلش انكار و شرك و عجب و كسالت و سستى و عداوت بيرون روند ، و از همه رگهايش درد بداريد و درد او از صفحه لوح محفوظ محو شود و هر مردى خواهد زنش آبستن گردد و خدا به دو فرزندى دهد ، و اگر مردى زندانيست و از آن آب بنوشد خدا او را رها كند و بمرادش برسد ، و اگر سر درد دارد آرام شود و هر درد او در تنش آرام گردد بفرمان خدا تعالى .\r\n\r\nباب چهارم در نهى از درمان با آب گرمهاى كبريتى و آب تلخ و شور و مانند آنها\r\n1 - در محاسن : ( 579 ) بسندش از ابى سعيد تيمى كه گذر كردم بحسن و حسين عليه السّلام و آنها در فرات بودند با لنگهاى خود در آب جا داشتند ، و فرمودند آب ساكنانى دارد چون ساكنان زمين و آنگه فرمودند تو كجا ميروى گفتم : سر اين آب ، فرمودند اين آب چيست ؟ گفتم آبى كه نوشند و تن را سبك كند و گرما را ببرد و شكم را باز كند ، اين آب تلخ ، فرمودند : نپنداريم كه خدا تبارك و تعالى در هيچ چيزى كه لعنتش كرده درمانى نهاده باشد ، گفتم : براى چه لعنش كرده فرمودند خدا تبارك و تعالى چون قوم نوح اسفناكش كردند درهاى آسمان را بآبى سيل ريزان گشود و به زمين وحى كرد آب برآرد و چشمه‌هائى از زمين نافرمانى كردند و خداشان لعن كرد و آنها را شور و تلخ ساخت .\r\n\r\n","description":"","footnote":"","page_name":" 246 ","page_number":248},
  {"content":"\r\n\r\nبيان : در كافى - بسندش اين روايت را آورده و در آنست كه : آن دو در فرات بودند و با دو لنگ در آب فرو شده بودند و من به آنها گفتم : اى دو پسر رسول خدا صلى اللَّه عليه و آله دو لنگ را تباه كرديد و آنها فرمودند اى ابو سعيد تباهى دو لنگ به است از تباهى دين ، راستش براى آب هم اهلى و ساكنانى هستند - تا گويد - گفتم : من ميخواهم داروئى را از اين آب تلخ بنوشم براى دردى كه دارم باميد اينكه تنم سبك شود و شكمم روان گردد ، هر دو به من گفتند : تا آخر خبر ، وانگه گفته : در روايت حمدان بن سليمان گويد : اى ابا سعيد تو بر سر آبى ميروى كه ولايت ما را انكار دارد در هر روزى سه بار ، راستى خدا عزّ و جلّ ولايت ما را بر آنها پيشنهاد كرد و هر كدام ولايت ما را پذيرفتند شيرين و پاكيزه شدند و آنچه منكر ولايت ما شد خدا عزّ و جلّ او را تلخ و شور و بدمزه ساخت .\r\nمن گويم : اسفناك كرد ، اشاره است بفرموده خدا « چون ما را اسفناك كردند انتقام كشيديم از آنها ، 55 - الزخرف » يعنى ما را بخشم آوردند ، ماء منهمر ، يعنى سيل آسا و بىقطره ، و خطاب به زمين و نپذيرفتن ولايت يا به اين است كه در آن حال خدا به او شعورى داده كه خطاب را بفهمد يا مثلى زده براى بيان بىقابليتى او براى پذيرش نيكى و براى پستى او ، زيرا چيزهاى خوب يك پيوست واقعى با هم دارند و همچنين چيزهاى بد ، و تحقيق آن در جلدهاى امامت گذشت .\r\n2 - در محاسن ( 579 ) بسندش تا اينكه رسول خدا صلى اللَّه عليه و آله نهى كرد از درمان جستن از چشمه‌هاى آب گرم كه بوى كبريت دارند زيرا از تف دوزخند .\r\n3 - و از همان ( . . ) بسندش از امام ششم عليه السّلام كه پيغمبر نهى كرد از شفا خواستن از حمامها كه در كوه باشند .\r\n4 - در كافى ( 6 / 389 ) همين مضمون را آورده و افزوده حمامهاى كوهستانى چشمه‌هاى آبگرمند كه در كوه باشند بوى كبريت دارند و از تف دوزخند .\r\n\r\n","description":"","footnote":"","page_name":" 247 ","page_number":249},
  {"content":"\r\n\r\nتوضيح : در نهايه گفته : حمئه چشمه آب گرم است و براى بيماران از آن درمان جويند و از فوح دوزخند يعنى از شدت جوشش آن .\r\n5 - در كافى ( . . ) بسندش از امام ششم عليه السّلام كه نوح در روزگار طوفان همه آبها را به يارى خواند و او را اجابت كردند جز آب كبريت و آب تلخ و هر دو را لعنت كرد .\r\n7 - و از همان ( 390 ) بسندش از امام ششم عليه السّلام كه پدرم بد داشت درمان كردن با آب كبريت و آب تلخ را و ميفرمود : نوح عليه السّلام در طوفان همه آبها را خواند و اجابت كردند جز آب تلخ و آب كبريت كه بر آنها نفرين و لعن كرد .\r\nبيان : ابو الصلاح در كافى گفته : نوشيدن آب شور و كبريتى و بد رنگ و بد بو و بدمزهء بجز نجاست هم مكروه است .\r\n\r\nابواب نوشابه‌ها و ظرفهاى حرام\r\n\r\nباب يكم مىها و مست‌كننده‌ها\r\n1 - در احتجاج : از امام چهارم عليه السّلام پرسيدند از نبيذ ( مى خرما ) فرمود مردمى نوشيدند و مردم خوبى آن را حرام دانند و گواهى آنان كه بگواهى خود شهوات خود را كنار زدند پذيراتر است از گواهى آنان كه بگواهى خود شهوات خود را بميان كشيدند ( 172 ) .\r\n2 - در غيبت شيخ : ( 188 ) بسندش تا اسحاق بن يعقوب كه از ناحيه مقدسه بدست محمّد بن عثمان عمرى توقيعى بما رسيد كه آب جو حرام است و شلماب باكى ندارد .\r\nدر اكمال الدين : مانندش آمده .\r\n\r\n","description":"","footnote":"","page_name":" 248 ","page_number":250},
  {"content":"\r\n\r\nبيان : شلماب گويا آب شلغم باشد و در اكمال سلمان آمده و براى آن معنائى ندانستم .\r\n3 - در احتجاج ( 276 ) كه محمّد بن عبد اللّه بن جعفر حميرى به امام قائم عليه السّلام نوشت كه نزد ما رب جوز سازند براى درد گلو و كوه ، گردوى تازه را پيش از آنكه سفت شود ميگيرند و نرم ميكوبند و شيره‌اش را ميكشند و صاف ميكنند و ميجوشانند تا نيمه شود و يك شبانه روز ميگذارند و آنگه روى آتش نهند و بر هر شش كيلو يك كيلو عسل ريزند و بجوشانند و كفش را بگيرند و نوشادر و شبّ يمانى از هر كدام نيم مثقال بگيرند و در آن آب حل كنند و يكدرهم ( در حدود نيم مثقال ) زعفران كوبيده بر آن ريزند و بجوشانند و كفش را بگيرند و بپزند تا مانند عسل بسته شود و آن را از روى آتش بردارند و سرد كنند و از آن بنوشند آيا نوشيدنش جائز است يا نه ؟ پاسخ داد اگر بيش آن مست كند يا دگرگونى آورد كم و بيشش حرام باشند و اگر مستى نيارد حلال است .\r\n4 - در قرب الاسناد : ( 156 ) بسندش از على بن جعفر كه گويد از برادرش امام هفتم پرسيدم از مسلمان شيعه كه به خانه همكيش خود ميرود و او نبيذ يا مشروب ناشناخته‌اى به او ميدهد آيا شايد بىپرسش آن را بنوشد ، فرمود : چون ميزبان مسلمان شيعه باشد هر چه به تو دهد بنوش جز آنكه نخواسته باشى .\r\nدر كتاب المسائل : مانندش آمده .\r\n5 - در خصال : ( 1 / 120 ) بسندش از ابى ربيع شامى كه پرسش شد امام ششم عليه السّلام از شطرنج و نرد ، فرمود : بدانها نزديك مشو ، گفتم : سرود و آواز ؟ فرمود :\r\nخوب نيست مكنيد ، گفتم : نبيذ ؟ فرمود : رسول خدا صلى اللَّه عليه و آله از هر مست‌كننده نهى كرده و هر مست‌كننده حرام است ، گفتم : ظرفها كه در آن ساخته شود ؟ فرمود :\r\nرسول خدا صلى اللَّه عليه و آله از دبا ، مزفت ، حنتم و نقير نهى كرده گفتم : اينها چه باشند ؟ فرمود :\r\nدباء پوست كدو است مزفت خمره است ، حنتم كوزه سفالين ، و نقير كندوى چوبى است كه مردم جاهليت آن را كندمان ميكردند تا درونى پيدا ميكرد و در آن شراب\r\n\r\n","description":"","footnote":"","page_name":" 249 ","page_number":251},
  {"content":"\r\n\r\nميساختند ، و بقولى حنتم سبوهاى سبز است .\r\nدر معانى الاخبار : مانندش آمده .\r\nبيان : شرح آن و حكم آن در كتاب طهارت گذشته است .\r\n6 - در علل و در عيون : ( 2 / 98 ) بسندش از محمّد بن سنان كه شنيدم امام هشتم عليه السّلام ميفرمود : خداى انگور را حرام كرده براى فسادى كه دارد كه خرد نوشنده‌هاى خود را ميربايد و آنها را بانكار خدا عزّ و جلّ و افتراء بر او و بر رسول او وامىدارد و تباهكاريهاى ديگر از آن بدمستان برآيد چون تهمت بزنان عفيفه و زنا كردن و بىمبالاتى در ارتكاب حرام و براى اينست كه ما حكم كرديم كه هر نوشابه مست‌كننده حرام است چون اثر دنبال آن همان اثر دنبال مى انگور است ، و بايد هر كه ايمان به خدا و روز جزا دارد و در بند ولايت ما و دوستى ما است از هر نوشابه مست‌كننده كناره كند زيرا پيوندى ميان ما و نوشنده آن نيست .\r\n7 - در عيون : ( 2 / 126 ) بسندش از فضل بن شاذان كه در ضمن نامه امام رضا عليه السّلام بمأمونست كه : دين اهل بيت عليه السّلام حرمت خمر است كم باشد يا بيش و حرمت هر نوشابه مست كن كم يا بيش و هر چه بيشش مست كند كمش حرام است و بيچاره مى ننوشد زيرا او را ميكشد .\r\n8 - در مجالس ابن الشيخ : ( 1 / 388 ) بسندش از عايشه كه رسول خدا صلى اللَّه عليه و آله فرمود : هر چه بيشش مست كند جرعه آن هم حرام باشد و مىباشد .\r\n9 - و از همان : ( 390 ) بسندش از نعمان بن بشير كه پيغمبر صلى اللَّه عليه و آله فرمود : آيا مردم البته كه از انگور مىآيد ، و از كشمش مىآيد و راستى كه از جو مىآيد هلا ايا مردم من نهى كنم شماها را از هر مست‌كننده .\r\n10 - در قرب الاسناد : ( 164 ) بسندش از على بن جعفر از برادرش موسى كه پرسيدمش از سرمه كه شايد آن را با نبيذ خمير كرد ؟ فرمود : نه .\r\n\r\n","description":"","footnote":"","page_name":" 250 ","page_number":252},
  {"content":"\r\n\r\n11 - در ثواب الاعمال ( 292 ) بسندش تا رسول خدا صلى اللَّه عليه و آله كه هر كه در رگ خود چيزى از آنچه بيشش مست كند درآورد خدا عزّ و جلّ آن رگ را به 360 نوع عذاب گرفتار سازد .\r\n12 - و از همان : بسندش از ابن سنان كه پرسيدم امام ششم را از خبثى ، فرمود : خبثى حرام است و نوشنده‌اش چون نوشنده مى است ، بيان : در برخى نسخه‌ها چنين است كه معنائى برايش نيافتم و در نسخه‌اى حثى بحاء بىنقطه و ثاء سه نقطه است ، و در نسخه‌اى حتى با تاء دو نقطه است ، در قاموس گفته : حتى بر وزن ترى پوسته‌هاى خرما است و گفته : حتى چون غنى قاووت مقل است و متاع زبيل و عرقش ، و تفاله خرما و پوسته‌اش پايان و بسا مقصود از آن نبيذيست كه از پوسته خرما و مانندش گيرند ( خنثى شرابيست كه به آب آميزند تا مستى آن برود ، از پاورقى ص 485 ) .\r\n13 - در بصائر ( 378 ) بسندش از امام ششم عليه السّلام كه راستى خدا پيغمبرش را پروريد تا بدان جا كه خواست رسيد و برايش فرمود « بفرما به كار خوب و رو گردان از نادانها ، 199 - الاعراف » و چون رسول خدا صلى اللَّه عليه و آله چنين كرد خدايش ستود و فرمود « راستى تو بر خلق و شيوه بزرگى هستى ، 4 - القلم » و چون او را پاك و ستوده كرد دينش را به دو وانهاد و فرمود : « آنچه آورد براى شما رسول بگيريد و آنچه را قدغن كرد از آن وانهيد ، 7 - الممتحنه » و خدا مى انگور را حرام كرد و رسول خدا صلى اللَّه عليه و آله هر مست‌كننده را خدا همه را امضاء كرد ، و خدا فرمان نماز را فرو آورد و رسول خدا صلى اللَّه عليه و آله اوقاتش را معين كرد و خدا امضاء كرد ، و از همان بسند ديگر مانندش آمده ( تا پنج سند ) گويم تمام اين اخبار در باب تفويضند .\r\n14 - در محاسن ( 259 ) بسندش از ابى عمرو عجمى كه امام ششم به او فرمود :\r\nاى ابى عمرو نه دهم دين در تقيه است و دين ندارد كسى كه تقيه ندارد و تقيه در هر چيز است جز در نوشيدن نبيذ و مسح بر دو موزه .\r\n\r\n","description":"","footnote":"","page_name":" 251 ","page_number":253},
  {"content":"\r\n\r\n15 - در فقه الرضا : فرمود : عليه السّلام بدان كه هر رسته از نوشابه‌ها نوشيدن بيش آن بخرد زيان ندارد باكى بدان نيست جز آبجو كه نصّ بر حرمتش رسيده براى جز اين علت ، و هر نوشابه كه خود را بگرداند بيش و كمش حرام است خدا ما را و شما را از آن در پناه خرد گيرد ( 34 ) .\r\n16 - عياشى : بسندش از امام پنجم عليه السّلام كه مستى از كبائر است ( 1 / 238 ) .\r\n17 - كشى : بنقل سندى تا ابى نجران كه به امام ششم عليه السّلام گفتم : من خويشى دارم كه شما را دوست دارد جز اينكه از اين نبيذ مينوشد ( حنان راوى حديث گفته ) خود ابو نجران بود كه نبيذ مينوشيد و از حال خود بكنايه پرسيد ، امام فرمود : آيا يادآور مىشود و از مستى درمىآيد ، گويد : گفتم : آرى به خدا قربانت گردم او يادآور مىشود ، فرمود : براى نوشيدن نبيذ نماز را وامينهد گفت : بسا كه بكنيزش گويد من ديشب نماز خواندم ؟ و كنيزش سه بار گويد :\r\nآرى نماز خواندى و بسا به كنيز گويد من ديشب نماز خفتن خواندم ؟ او گويد : نه به خدا ، ما تو را بيدار كرديم و تلاش كرديم ، و امام ششم دست بر پيشانى نهاد مدتى دراز خاموش ماند و آنگه دست كنار كرد و فرمود : به او بگو آن را وانهد و اگر گامش لغزيده راستش كه در دوستى ما خاندان ثابت قدم است .\r\n18 - در دلائل طبرى ( 3 ) بسندش تا فاطمه عليها السلام كه رسول خدا صلى اللَّه عليه و آله و سلم به او فرمود : اى دوست داشتهء پدرت ، هر مست‌كننده حرام و هر مست‌كننده خمر است ، در ( هدايه ) است كه هر مست‌كننده كم و بيشش حرام است ( 76 ) .\r\n19 - در خصال ( 609 ) بسندش از امام ششم عليه السّلام كه نوشابه مست‌كننده بيش و كمش حرام است .\r\n20 - در تفسير على بن ابراهيم : در روايت ابى الجارود از امام پنجم عليه السّلام در قول خدا « ايا كسانى كه گرويديد همانا مى و قمار ، تا آخر آيهء 90 - المائده » فرمود : امّا مى هر آن نوشابه ايست كه مست كند و هر آنچه خرد را پوشاند و مستى\r\n\r\n","description":"","footnote":"","page_name":" 252 ","page_number":254},
  {"content":"\r\n\r\nآرد بيش آن كمش حرام است و بيشش حرام ، و اين براى آنست كه ابى بكر پيش از تحريم مى مينوشيد و مست شد و شروع كرد بسرودن شعر و ميگريست بر كشته‌هاى بت پرستان در جنگ بدر ، و پيغمبر آوازش را شنيد و گفت : بار خدايا زبانش را ببند و زبانش گرفت و سخنى نگفت تا از مستى درآمد و خدا حرمتش را پس از آن فرو فرستاد و همانا مى مدينه در روزى كه حرام شد از پختهء خرماى غوره و خرما ساخته ميشد ، و چون حرمتش فرو آمد رسول خدا بدرآمد و در مسجد نشست و ظرفها كه در آنها مى ميساختند خواست و همه را وارو كرد و ريخت و فرمود همه اينها مى هستند و خدا همهء اينها را حرام كرده و بيشتر ظرفها كه سرنگون كرد از جنس خرما بود و ندانم آن روز از مى انگور ظرفى سرنگون كرده باشد جز يكى كه در آن خرما و كشمش بود با هم ، و اما از فشرده انگور در آن روز در مدينه هيچ نبود ، حرام كرد از مى كم و بيش آن را و فروش و خريدش را و بهره‌برى از آن را و مسجدى كه رسول خدا براى سرنگون كردن ظروف خمر در آن نشست از آن روز مسجد فضيخ ناميده شد زيرا بيشتر آنچه وارو كرد از نوشابه‌ها همان فضيخ بود .\r\n21 - در كتاب زيد نرسى : از على بن يزيد كه نزد امام ششم رفتم و مردى او را از ميخوار پرسيد كه آيا نمازش قبول است ؟ آن حضرت عليه السّلام فرمود : نماز ميخوار تا 40 روز قبول نيست جز كه توبه كند آن مرد گفت : اگر در همان روز و ساعت بميرد ، فرمود توبه و نمازش قبول است اگر توبه كند و به هوش باشد و اگر هنوز مست باشد توبه‌اش اثرى ندارد .\r\n22 - و از همان : از ابى بصير از امام پنجم عليه السّلام كه پيوسته مى در علم خدا حرام بوده و نزد خدا حرام بوده و خدا هيچ پيغمبر برنيانگيخته و هيچ فرستاده نفرستاده جز كه در شرع او مى حرام بوده ، و خدا چيزى را كه حرام كرده حلال نكند جز براى مضطرّ و بيچاره و خدا چيزى را كه حلال كرده حرام نكند .\r\nبيان : بسا كه اين دو حكم آخر مخصوص بخوردنى و نوشيدنى باشند و منافات با نسخ در جز آنها ندارد ، و نيز تفسير شود بدان چه حكم حليت برايش صادر كرده\r\n\r\n","description":"","footnote":"","page_name":" 253 ","page_number":255},
  {"content":"\r\n\r\nنه آنچه بر حليت اصليه باشد پيش از ورود نهى و خلاصه عموم آنها منافات دارد با بسيارى از آيات و اخبار كه دلالت بر نسخ احكام دارند .\r\n23 - در ثوب الاعمال : در حديثى طولانى شامل كيفر بسيارى از منهلّيات بسندى تا ابى هريره و ابن عباس كه پيغمبر صلى اللَّه عليه و آله در آخر يك سخنرانى فرمود :\r\nكه هر كه در اين جهان مىنوشد خدا عزّ و جلّ او را از هر مار سياه و زهر كژدم نوشاند يك نوشى كه گوشت چهره‌اش در ظرفش بريزد پيش از نوشيدن آن و چونش بنوشد گوشت پوستش از هم بپاشند ، مانند مردار گنديده كه مردم روز قيامت از بوى او آزار كشند تا او را بدوزخ فرمان دهند ، و نوشنده و فشارنده و از خمره كشنده و فروشنده و خريدار و باربر و بارستانش و خورنده بهايش همه برابرند در ننگ و گناهش ، هلا هر كه آن را به يهوداى ، ترساء ، گبر يا هر كس از مردم نوشاند باشد گناه نوشنده به گردن او است ، هلا هر كه آن را فروشد يا براى ديگرى بخرد خدا نماز و روزه و حج و عمره‌اش را نپذيرد تا توبه كند وانگه رسول خدا صلى اللَّه عليه و آله فرمود : هلا خدا عزّ و جلّ خود مى را حرام كرده و هر نوشابه مستى آور را ، هلا هر مست‌كننده حرام است ( 336 ) .\r\n24 - در فقه الرضا : روايت است كه هر كه بكودكى يك جرعه مست‌كننده دهد خدايش از طينت خبال نوشاند تا عذر موجهى آورد از اين كار خود و هر كه نياورد ، اين سزا را دارد چه آمرزيده باشد و چه در عذاب ( 38 ) .\r\n25 - عياشى ( 2 / 262 ) بسندش از امام ششم عليه السّلام كه خدا نوح را فرمود :\r\nتا در كشتى از هر نوع دو تا بار كند ، و درخت خرما و عجوه را بار كرد و با هم جفت بودند ، و چون آب فروكش كرد خدا بنوح فرمود : تاك را بنشاند و ابليس آمد و از كشت آن مانع شد و نوح اصرار كرد بكشتن و او بجلوگيرى و گفت :\r\nاين درخت از تو و يارانت نيست بلكه از من و ياران من است و تا خدا خواست كشمكش كردند وانگه سازش كردند بر اينكه دو سوم ميوه تاك از شيطان باشد و يك سوم از نوح ، و خدا به پيغمبرش در قرآنش فرود آورد آنچه خوانديد « و از\r\n\r\n","description":"","footnote":"","page_name":" 254 ","page_number":256},
  {"content":"\r\n\r\nميوه‌هاى نخل و انگور است كه برگيريد از آن سكر آور و روزى خوب ، 67 - النحل » و مسلمانها مى را مينوشيدند تا آيه حرمت فرو آمد كه «  إِنَّمَا الْخَمْرُ وَ الْمَيْسِرُ وَ الْأَنْصابُ  - تا - منتهون - آيه 90 و 91 سوره المائده « 1 » اى سعيد اين حكم حرمت است و آيه ديگر را نسخ كرده .\r\n26 - در خصال 2 / 169 بسندش تا امير المؤمنين عليه السّلام كه هر كه بكودكى مست‌كننده نوشاند و او نميفهمد ، خدا او را در طينت خيال زندانى كند تا از آنچه كرده عذرى آورد .\r\n47 - در احتجاج ( 190 ) زنديقى از امام ششم عليه السّلام پرسيد چرا خدا مى را حرام كرده با اينكه لذتى به از آن نيست ؟ فرمود : چون مادر همهء پليديها است آن را حرام كرده ، سر هر بديست ، ساعتى بميخوار گذرد كه خردش برود و پروردگارش را نشناسد و هيچ گناه را واننهد و هيچ حرمتى را رعايت نكند و هر رحم نزديكى را قطع كند و هر هرزگى را بكند ، مهار مست بدست شيطانست و اگرش فرمان دهد به بتها سجده كند و هر جا فرمانبر او باشد .\r\n28 - در المقنع : بدان كه خدا خود خمر را حرام كرده و رسول خدا هر نوشابه الكلى را و لعنت كرد فروشنده و خريدار مى را خورنده بهايش را و ساقى و نوشنده‌اش را و مى پنج نام دارد 1 - عصير كه از انگور مو است 2 - نقيع كه از كشمش است 3 - تبع كه از عسل است 4 - مرز كه از گندم است 5 - نبيذ كه از خرما است ، بدان كه مى كليد هر بديست ، بدان كه ميخوار چون بت‌پرست است ، و چونش نوشد تا 40 روز نمازش زندانى گردد و اگر در اين چهل روز توبه كند پذيرا نباشد و اگر در آن بميرد بدوزخ رود ، و هر چه بيش آن مسكر است كمش هم حرامست ، و نبايد همنشين ميخوار بود زيرا چون لعنت فرو آيد همهء اهل مجلس را فراگيرد ، و\r\n\r\n\r\n","description":"","footnote":"\r\n( 1 ) آيا كسانى كه گرويديد همانا مى و قمار و بت و تيرهاى قرعه‌كشى پليديست و از كار شيطانست از آن كناره كنيد شايد رستگار شويد همانا شيطان مىخواهد بيندازد ميان شما دشمنى و كينه بر سر مى و قمار و باز دارد شما را از ياد خدا و از نماز ، آيا شما دست بازگيرنده‌ايد ؟\r\n","page_name":" 255 ","page_number":257},
  {"content":"\r\n\r\nمخور بر سر سفره‌اى كه مى بر آن نوش شود ( 152 ) .\r\n29 - در فقه الرضا : فرمود : بدان كه ( يرحمك اللَّه ) خداى تبارك و تعالى خود خمر را حرام كرد رسول خدا صلى اللَّه عليه و آله هر نوشابه مسكر را و فرمود خود مى حرام است و هر نوشابه به مست‌كننده و هر چه بيشش مست كند كمش هم حرام است و مى پنج نام دارد : عصير از تاك كه خمر ملعونه است و نقيع از كشمش ، تبع از عسل و مرز از جو و نبيذ از خرما ، مبادا با ميخوار ترويج كنى و اگر به او زن دهى گويا بزنا دادى ، خبرى به تو دهد راست مدان و گواهيش را نپذير و او را بر مال خود امين مساز ، و اگرش امين ساختى خدا برايت ضمانتى ندارد ، همخور و همنشين او مشو برويش مخند ، به او دست مده و هم آغوش مگرد ، اگر بيمار شود عيادتش مكن و اگر بميرد جنازه‌اش را تشييع مكن ، در خانه‌اى كه مىباشد نماز مخوان گر چه آن خمر در شيشه محفوظ باشد ، بر سر سفره‌اى كه مىنوشند غذا مخور ، با ميخوار همنشين مباش و بر او سلام مكن ، اگر به دو گذرى و اگرت سلام كرد پاسخش مده بسلام شام باشد يا بام ، در انجمن با او مباش كه اگر لعنت فرو آيد همه را فرا گيرد ، خدا مى را حرام كرده بر فساد و خرد براندازيش نسبت بدرك حقائق و بردن شرم از رو مرد مست بسا بمادرش درافتد يا نفس محترمه را بكشد و اموالش را تباه كند و دين را ببرد و بد رفتارى آورد و عربده كشى و با اين همه درد سخت آورد و هر كه در دار دنيا مى نوشد خدا به دو طينة خبال ( ته‌نشين دوزخ ) نوشاند كه خون و چرك دوزخيانست و روايت است كه هر كه بكودكى يكجرعه مسكر نوشاند خداش از طينت خبال نوشاند تا عذر موجهى آرد و هرگز عذر موجهى ندارد ، اين سزا را دارد آمرزيده باشد يا معذب ، نوشنده هر مست‌كننده همان حد ميخوار را دارد ( 38 ) .\r\n30 - در كتاب زهد حسين بن سعيد : بسندش تا پيغمبر صلى اللَّه عليه و آله كه به مردى فرمود : بهر مسلمان برخوردى سلام مرا به دو برسان و بگو كه صفيرا بر آنها حرام است يعنى نبيذ و هر مسكرى بر آنها حرام است .\r\n\r\n","description":"","footnote":"","page_name":" 256 ","page_number":258},
  {"content":"\r\n\r\nبيان : صفيرا بدين معنا در لغت نيافتم و شايد تصحيف شده باشد ( دور نيست باغين نقطه دار باشد كه مصغّر صغرى است چنانچه در خبر است كه نبيذ خمريست كه كوچك شمرده شده يا مصغر غبراء است ، در نهايه به حديث آورده كه مبادا نزديك غبيراء رويد كه خمر عالم است ، غبيراء نوعى شرابست كه حبشيها از ذرت سازند و آن را سكر كه نامند ، ثعلب گفته : مى ساخته از غبيراء است كه ثمر معروفى است ، يعنى آن مانند مى است كه همهء مردم دانند و در حرمت از هم جدا نباشند ، در نسخه معتبريست ) .\r\n31 - كتاب المسائل : بسندش از على بن جعفر از برادرش موسى عليه السّلام كه پرسيدمش از دارو ميشايد كه با نبيذ باشد ، فرمود : نه ، تا گفته : پرسيدمش از سرمه كه ميشايد يا نبيذ خمير شود ؟ فرمود : نه .\r\n32 - در قرب الاسناد : بسندش از على بن جعفر از برادرش كه پرسيدمش از خوراك سر سفره يا خوانى كه مى بدان رسيده جائز است بر آن خورده شود ؟ فرمود :\r\nاگر خشك باشد باكى ندارد ( 155 ) .\r\n33 - در عيون ( 2 / 23 ) بسندش از فضل بن شاذان كه شنيدم امام رضا عليه السّلام ميفرمود : چون سر حسين عليه السّلام را بشام بردند ، يزيد لعنه اللَّه فرمود تا آن را در مجلس نهادند و سفره بر آن انداختند و خود و يارانش مى خوردند و آب جو مينوشيدند ، و چون دست كشيدند فرمان داد سر را در طشتى نهادند و رويش بساط شطرنج گستردند ، و يزيد لعنه اللَّه نشست و شطرنج بازى ميكرد - تا فرمود - و آبجو مينوشيد ، هر كه شيعه ما است بايد از نوشيدن آبجو و از شطرنج خوددارى كند و هر كه بآبجو و شطرنج نگرد و ياد حسين عليه السّلام كند و يزيد را لعن كند و آل زياد را خدا بدان گناهانش را محو كند گر چه به شماره ستاره‌ها باشند .\r\n34 - كتاب المسائل بسندش از علىّ بن جعفر از برادرش موسى عليه السّلام كه پرسيدمش از خشك كنى كه نبيذ بر آن نهادند ميشايد زنى آن را بر سر اندازد و با آن نماز بخواند ، فرمود : نه ، تا آن را بشويد و پاكش كند . در قرب الاسناد\r\n\r\n","description":"","footnote":"","page_name":" 257 ","page_number":259},
  {"content":"\r\n\r\nبسندش مانندش آمده ( 133 ) 35 - در دعائم : نوشيدن آبهاى خدا آفريده كه آدمى را در آنها ساختى نيست تا با نجاست يا چيز حرامى نياميختند مباح است باجماع مسلمانان تا آنجا كه دانستيم ، و همچنين نوشيدن شير جانداران مأكول اللحم از جانوران و شكار و چهارپا و هر آنچه گوشتش حلال نيست شيرش هم حلال نيست جز براى مضطر و آنچه با آب آميزد از شير يا عسل يا خوردنى حلال و نوشيدنى حلال چون خرما و كشمش و جز آن از آنچه حلال است نوشيدنش حلال است تا دگرگون نشده بواسطه جوش با آتش يا جوش از خودش ، و شيره انگور و خرما و كشمش پيش از اينكه خودش جوش آيد و پخته شود تا سفت شود چون عسل نوشيدنش تنها يا با آميختن با آب حلال است تا جوش نيامده و هم خوردن و فروش و خريد و سود برى از آن حلال است و روايت داريم از على عليه السّلام كه تجويز ميكرد طلاء را و آن پخته آب انگور بوده تا سفت شود چنان كه ما گفتيم و از ابى جعفر عليه السّلام پرسش شد از نوشيدن آب انگور فرمود : از ظرف پاك باك ندارد به شرط كه عادت آور نباشد من روز و شب آن را مينوشم تا بيشش مستى نيارد و اگر بيشش مستى آرد كمش هم حرام است ، نياشاميد مايه اندوه طولانى را پس از يك ساعت يا يك شب لذت مى برود و گناهش بماند ، از خدا بترسيد و به حساب خود برسيد همانا شيعه على عليه السّلام شناختشان بورع و كوشش و محافظه‌كارى و دورى از كينه‌ها و دوستى اولياء خدا بوده ، و از جعفر بن محمد عليه السّلام است كه باكى نيست بنوشيدن آب انگور كه از آن روان شود پيش از تخمير شدن تا گاهى كك مست‌كننده نشده ، و از على عليه السّلام است كه ما براى رسول خدا صلى اللَّه عليه و آله كشمش يا خرما در پارچى از آب ميريختيم تا شيرينش كنيم برايش و تا يك روز و دو روز از آن مينوشيد . و چون دگرگون ميشد و بو ميگرفت ميفرمود : دورش ريزند ، و از جعفر بن محمّد عليه السّلام است كه نبيذ حلال اينست كه در آب بريزى و همان روز و فردايش بنوشى و چون دگرگون شود منوش آن را ، و ما آن را بنوشيم تا شيرين است و جوش نيامده ، فرمود : آب زمزم شورى داشت و در آن خرما\r\n\r\n","description":"","footnote":"","page_name":" 258 ","page_number":260},
  {"content":"\r\n\r\nميريختند تا شيرين شود .\r\nبيان : در نهايه گفته : در حديث على عليه السّلام است كه نهى كرد از نوشيدن از اناء ضارى ، و آن ظرفى است كه با آن مىخوردند تا بدان عادت كرده و بو گرفته و چون آب انگور را در آن ريزند مست‌كننده شود .\r\n36 - در دعائم : روايت داريم بسندى تا رسول خدا صلى اللَّه عليه و آله كه مى حرام است و خدا خود خمر و خورنده بهايش و فشارنده انگورش و شيره كشنده‌اش و فروشنده و خريدار و نوشنده و ساقى و باربر و بارستان آن را لعنت كرده ، و از ابى جعفر عليه السّلام است كه دائم الخمر چون بت‌پرست است و خدا را چون بت‌پرست برخورد كند ، و هر كه شربتى مىخورد نمازش تا 40 ، شب پذيرفته نشود ، و از جعفر بن محمّد عليه السّلام است كه بهشت بر سه كس حرام است دائم الخمر و بت‌پرست و دشمن آل محمّد ، هر كس مى نوشد و تا 40 روز پس از آن بميرد خدا را چون بت‌پرست برخورد كند ، و از على عليه السّلام است كه شنيد رسول خدا صلى اللَّه عليه و آله ميفرمايد حلال نكنم آنچه بيشش مست كند و كمش هم حرام است ، و از ابى جعفر عليه السّلام كه فرمود : هر مست‌كننده حرام است ، گفتند : از طرف تو ؟ فرمود : نه ، بلكه رسول خدا صلى اللَّه عليه و آله فرموده ، گفتند : همه‌اش ؟ فرمود : آرى يك جرعه آن هم حرام است ، و از جعفر بن محمّد عليه السّلام كه رسول خدا صلى اللَّه عليه و آله حرام كرد هر نوشابه مست كن را و آنچه را رسول خدا صلى اللَّه عليه و آله حرام كرده البته خدا حرام كرده و آنچه بيشش مست كند كمش حرام است ، يك مرد كوفى گفت : اصلحك اللَّه فقهاى شهر ما گويند همانا مستى حرام است فرمود : نميدانم اى شيخ فقهاء شما چه گويند ، پدرم از پدرش از جدّش على بن ابى طالب باز گفت : كه رسول خدا صلى اللَّه عليه و آله فرمود ؟ هر چه بيشش مست كند كمش هم حرام است ، فرمود : تقيه در هر چيز دين من و دين پدران من است جز در تحريم مست‌كننده و در كندن موزه هنگام وضوء براى مسح و در بلند گفتن بسم اللَّه الرحمن الرحيم ، و از رسول خداست صلى اللَّه عليه و آله كه از من نيست كسى كه نماز را سبك شمارد ، از من نيست كسى كه\r\n\r\n","description":"","footnote":"","page_name":" 259 ","page_number":261},
  {"content":"\r\n\r\nمست كن نوشد ، بر حوض من وارد نشود نه ، به خدا .\r\nو از على عليه السّلام كه دوستى نكنيد با كسى كه مست كن را حلال داند ، زيرا نوشنده آن كه حرامش داند هموارتر است از مالكى كه حلالش شمارد و حلالش كند و گر چه آن را ننوشد ، و حلال شمردنش بس است در بيزارى و رد آنچه پيغمبر آورده و در خوشنودى به طواغيت ، و از جعفر بن محمّد عليه السّلام كه هر كه مست كن نوشد و خردش برود روح ايمان از او برون شود ، و از حسن بن على عليه السّلام كه بمعاويه نامه نوشت و او را بكارهاش سرزنش و سركوب كرد و در آن بود كه سپس والى كردى پسرت را كه بچه‌ايست ميخوار و سگباز و بامانت خود خيانت كردى و رعيت را خراب كردى و نصيحت پروردگارت را نپرداختى ، چگونه بر امت محمّد والى كنى كسى كه مست كن نوشد از فاسقان و نوشنده مست كن از اشرار است و ميخوار بر يك درهم امين نيست و چگونه بر امّت محمّد صلى اللَّه عليه و آله امين است به زودى به كار خود رسى آنگه كه صحيفه استغفار بسته شود و باقى سخن را ياد كرد و از على بن الحسين عليه السّلام است كه مى از پنج چيز است از خرما ، كشمش ، گندم . جو و عسل يعنى پس از خود انگور و هر مست كن خمر است ، و همانا نام خمر از تخمير است كه بمعنى پوشيدنست كه او را پوشند تا گرم شود و جوش آيد ، و از رسول خداست ، كه نهى كرد از درمان با مى و مست كن و نوشاندن مى بكودكان و چهارپايان و فرمود : گناه به گردن نوشاننده است و از جعفر بن محمّد عليه السّلام كه مداوا نشود با مى و مست كن و زنها با آنها سر خود را شانه نكنند كه پدرم بسند خود تا على عليه السّلام به من خبر داد كه خدا در هيچ پليدى كه حرامش كرده درمان ننهاده ، و از جعفر بن محمّد عليه السّلام كه پرسش شد از نوشيدن آبجو و بپرسند فرمود : آن چگونه باشد و بوى گزارش داد و در پاسخش فرمود : حرام است و آن را ننوش ، و از او پرسش شد از ظرفهاى آماده مى كه در آن بطور عادت نبيذ سازند ، فرمود : خدا نبيذ را براى ظرفش حرام نكرده ولى كم مستكن و بيشش را حرام كرده ( 2 / 131 ) .\r\n\r\n","description":"","footnote":"","page_name":" 260 ","page_number":262},
  {"content":"\r\n\r\nدنباله‌ايست كه در آن دو فائده است .\r\n1 - حرمت مى مورد اتفاق مسلمانان است و از ضروريات دين است و حلال شمارش كشته شود و ميان ما شيعه اماميه خلافى نيست در حرمت هر مست كن و به زودى اخبار بسيارى در باره آن آيند در ابواب كبائر و حدود و ميزان حرمت اينست كه بيش آن مست كند و كم آن هم حرام است ، و نيز خلافى نيست در حرمت آبجو و بيشتر فقهاء آن را حرام دانستند گر چه مسكر نباشد چون نص مطلق بحرمتش رسيده و قيد مسكر ندارد ، شهيد ثانى گفته : حرمت آن مورد اتفاق است ولى صدق فقاع بر غير مسكر آن نامعلوم است ، و ظاهر اخبار حرمتش اينست كه براى مست كردن حرام است و در آنچه از فقه الرضا آورديم دليلى بر قول مشهور گذشت ، در مسالك گفته حكم وابسته باطلاق نام فقاع است در عرف با نادانى باصل آن با وجود خاصيت آن كه جوش آمدنست و در برخى اخبار از آن به غليان تعبير شده ، و اگر فقاع اطلاق شود بر آنچه اصلش مجهول است مانند اقسامى كه پر مانده و بدان حد نرسيده قطعا حرام نيست و در صحيحه على بن يقطين است كه از امام كاظم عليه السّلام پرسيدم از فقاعى كه در بازار سازند و فروشند و ندانم چگونه ساخته شده و از كى ساخته شده حلال است آن را بنوشم ؟ فرمود : من دوستش ندارم ، و اين روايت مشعر بكراهت مجهول آن است پايان - ابن ادريس در سرائر گفته : هر چه بيشش مست كند كمش هم حرام است و نميشود نوشيد و آن را فروخت و بخشيد ، و هر چه در آن برآيد نجس است خمر باشد يا نبيذ يا بتع بكسر باء يك نقطه و در زير و سكون تاء دو نقطه در بالا و عين بىنقطه و آن شرابيست كه از عسل گيرند يا نقيع و آن شراب كشمش است يا مزد بكسر ميم و سكون زاء نقطه‌دار كه دنبالش راء بىنقطه است و آن شراب ذرت است و جز آن از مسكرات .\r\nو حكم فقاع نزد اصحاب ما برابر حكم خمر است و حرام است نوشيدن و فروش و تصرف در آن و روا نيست نوشيدن ( فضيخ ) شرابى كه از خرما و غورهء خرما سازند و گويند زودتر برسد و آماده شود و هر آن شرابى كه از دو چيز ساخته شود\r\n\r\n","description":"","footnote":"","page_name":" 261 ","page_number":263},
  {"content":"\r\n\r\nتا جوش آيد و بگردد و مست كند بيشش كه كمش هم حرام است و حدّ شرعى در كم و بيشش يكى است مانند خمر و گر چه نوشنده‌اش مست نشود جز اينكه نبيذ بر حلال هم گفته شود مانند آبى كه خرما و جز آن در آن ريزند پيش از اينكه به جوش آيد چنانچه به جوش آمده آن و داراى مايه خمر هم نه حرام و مسكر است نبيذ گويند و آنچه در باره حلالى نبيذ رسيده است مقصود قسم يكم است و آنچه در باره حرمتش رسيده در حالت دوم است كه در آن دگرگون شده و حرام شده براى جوش و مستى آوردن و ته‌نشين مايه خمر و اثر بخشى ظرف بواسطه مايه و جوشيدن آن و اسباب ديگر حرمت ، و در نظر من نبيذ حلال نباشد جز در مشكهاى پوستى كه پر آب كنند و درش را ببندند ، كه گفتند : جوش و سختى در مشكها نيست مگر اينكه بد باشند و تنها گاهى اثر ترشى در آنها پديد شود كه در روايت از پيغمبر است صلى اللَّه عليه و آله و اما در سبوى سبز و كوزه سبز و پوسته كدو و دبّه چوبى قير مالى از پيغمبر صلى اللَّه عليه و آله و سلم روايت است كه نهى كرده از نبيذ آنها و فرموده نبيذ را در مشك پوستى بسازيد كه سرازير و آويخته مىشود ، و اين نهى براى همان ظرفها است كه روى زمين ميمانند و زود به جوش آيند وانگه همه اينها را در روايت ابن بريده مباح كرده كه او بنقل از پدرش آورده از پيغمبر صلى اللَّه عليه و آله و سلم كه من شما را از سه چيز نهى كردم و اكنون شما را بدان فرمان دهم ، شما را از زيارت قبور نهى كردم آنها را زيارت كنيد زيرا زيارتشان يادآورى است ، شما را از نوشابه‌ها جز در مشك پوستى نهى كردم ، در هر ظرفى باشد بنوشيد جز اينكه مست كن ننوشيد ، و شما را نهى كردم از گوشت قربانى كه پس از سه روز بخوريد ، از آن بخوريد و بهره بريد .\r\nو اگر در يكى از اين ظرفها نبيذ سازيد نبايد نوشيد جز آنچه را بدانند جوشش آشكار و نهان در آن پديد نشده و اين باينست كه زودتر آن را بنوشند . . .\r\nپايان - در نهايه گفته : پرسش شد از مى عسل و فرمود : هر مست كن حرام است و آن شراب مردم يمن است ، گفته : در حديث است كه چند تن يمنى به آن حضرت گفتند در يمن شرابى است بنام مزر ، فرمود : هر مست‌كننده‌اى حرام است ، مزر بكسر\r\n\r\n","description":"","footnote":"","page_name":" 262 ","page_number":264},
  {"content":"\r\n\r\nشراب ذرت است و بقولى شراب جو و گندم و در آنست كه گمانم از طاوس باشد كه شراب ذرت يك مكيدنش هم حرام است چون مزر به معناى چشيدن دنبال هم است و مزه كردن ، گفته : در حديث بارها نام نبيذ آمده و آن نوشابه‌اى است كه از خرما و كشمش و عسل و گندم و جو و جز آن سازند ، و نبيذ به مى انگور هم گويند چنانچه به نبيذ خرما هم گويند .\r\n( ) 2 - مشهور ميان فقهاء اين است كه نوشاندن مسكرات به جانداران جائز است بلكه نوشاندن محرّمات ديگر به حكم اصل و بىتكليفى آنها و قاضى آن را حرام دانسته چنانچه گذشت ولى آن را مكروه شمردند براى روايت ابى بصير و روايت غياث و معروف نزد فقهاء حرمت نوشاندن مى است بكودكان براى روايت عجلان و جز آن .\r\nدر دروس گفته : جائز نيست هيچ مست كن بكودك نوشانند و اما بهيمه مشهور كراهت آن است و قاضى هر دو را حرام دانسته و روايت ابى بصير دلالت بر كراهت دارد در باره بهيمه ، و در روايت عجلان است كه : هر كه بنوزادى مست كن نوشاند خدا او را از حميم دوزخ نوشاند پايان ، در مختلف گفته : شيخ در نهايه گويد مكروه است به چيزى از دواب مى و مسكر نوشاند ، ابن ادريس همچنين گفته ، ابن برّاج گفته : جائز نيست به هيچ بهيمه و كودكى خمر و مسكر نوشاند و مورد اعتماد قول شيخ است ، دليل ما اصل عدم حرمت است زيرا بر دواب تكليفى نيست و حرمتى متوجه آنها نتواند بود و نه به صاحب آنها چون آن را ننوشيده و همانا مكروه است براى روايت ابو بصير از امام صادق عليه السّلام گفت : پرسيدمش از گاو و جز آن كه نوشانند يا بخورانند به دو آنچه را خوردنش يا نوشيدنش به مسلمان روا نباشد آيا مكروه است ؟ فرمود : آرى مكروه است .\r\n\r\n","description":"","footnote":"","page_name":" 263 ","page_number":265},
  {"content":"\r\n\r\n\r\nباب دوم نهى از خوردن بر سر سفره‌اى كه بر آن مى نوشند\r\n1 - در مجالس صدوق ( 254 ) در مناهى پيغمبر است صلى اللَّه عليه و آله كه نهى كرد از نشستن سر سفره‌اى كه مى بر آن نوشند ، در خصال همين مضمون را آورده و افزوده ) بنده نداند كى گرفتار شود ( 619 ) .\r\n2 - در فقيه : امام صادق عليه السّلام فرمود : با ميخواران همنشين نباشيد كه چون لعنت آيد همهء اهل مجلس را فرا گيرد . ( 4 ر 41 ) بيان : مشهور ميان فقهاء اماميه اين است كه خوراك بر سر سفره‌اى كه بر سر آن نوشابه مست كن يا فقاع نوشند حرام است ، در مسالك گفته : دليل حرمتش فرموده امام صادق عليه السّلام است در روايت هارون بن جهيم كه پيغمبر صلى اللَّه عليه و آله فرمود :\r\nملعون است كسى كه نشيند بر سر سفره‌اى كه مى بر آن نوشند ، و در روايت ديگر ملعون است كسى كه بدلخواه بر سر چنين سفره‌اى نشيند ، و جرّاح مداينى از امام ششم عليه السّلام روايت كرده كه رسول خدا صلى اللَّه عليه و آله فرمود : هر كس ايمان دارد به خدا و روز جزا نخورد بر سر سفره‌اى كه مى بر آن نوشند ، روايت نخست دلالت دارد بر حرمت نشستن بر آن خواه بخورد يا نه ، و روايت اخيره دلالت دارد بر حرمت خوردن از آن نشسته باشد بر آن يا نه ، و نخست مورد اعتماد است چون صحيحه است و علامه آن را اجتماع بر فساد و لهو شمرده ، ابن ادريس گفته : جائز نيست خوردن از خوراكى كه نافرمانى شود خدا بدان يا بر آن ، و بر مدرك آن مطّلع نشديم و قياس هم باطل است و راه حكم مختلف و دليل آوردند كه برخاستن از اين خوراك مستلزم نهى از مسكر است چون رو برگردانى از كننده آن است و خوار شمردن او و براى همين است كه واجب است و تركش با ماندن بر آن حرام است ، و اين دليل مورد اعتراض است زيرا نهى از منكر شرائطى دارد تا واجب باشد كه يكى\r\n\r\n","description":"","footnote":"","page_name":" 264 ","page_number":266},
  {"content":"\r\n\r\nاحتمال اثر بخشى در ترك منكر است ، و مدلول روايات حرمت نشستن و خوردن در صورت مفروضه است و اگر چه نهى از منكر هم نباشد و احتمال اثر بخشى هم نرود ، و نيز نهى از منكر كه منحصر ببرخاستن از سر سفره نيست بلكه مراتب معلومه تدريجى دارد و اگر برخاستن از آنها نباشد واجب نيست و اما الحاق فقاع به مى گر چه نص بخصوصى ندارد ولى روايت دارد كه چون مى است و مى نشناخته است و مى هست كه مردمش كوچك شمارند و رواست كه در اين حكم به مى پيوسته شود .\r\nمحقق اردبيلى - ره - گفته : آيا خود خوراك كه بر آن سفره است حرام است چه بخورد و چه نخورد ، يا خوردن حرام است بنشيند يا نه ؟\r\nصريح صحيحه و روايت دوم حرمت جلوس است و بسا حرمت خوردن هم استفاده شود و مؤيد آنست كه در سوم بدان تصريح شده ، و اما حرمت خود خوراك دانسته نشود پس چون خوردن در ظرف طلا و نقره است كه عمل خوردن حرام است نه خورده شده با احتمال حرام شدن مأكول نيز فتأمّل ولى تا بر سر اين سفره باشد و باحتمال دور تا هميشه ، وانگه گفته : آيا حرمت نشستن يا خوردن بر سر چنين سفره‌اى مطلق است يا تنها در حال نوشيدن مى است يا در وضع خاص چنين مجلس كه شرب مى در آن واقع شده ، اوسط متقن است و اول احوط و قوت احتمال اخير بعيد نيست پايان - و گذشت در فقه الرضا نهى از سفره‌اى كه پس از آن بر آن ميخوارى شود و نديدم كسى بدان تصريح كرده باشد و گر چه اجتناب از آن احوط است و در روايت موثقى است از عمّار ساباطى كه پرسش شد امام ششم عليه السّلام از سفره‌اى كه بر آن مست كن يا مى نوشيده شود ، فرمود : آن سفره حرام است ، پرسش شد اگر مردى بر سر سفره‌اى گسترده كه از آنچه دارد ميخورند ايستاده و با او مست كن است و به كسى كه بر آن سفره نشسته ننوشاند ؟ فرمود خوردن از آن سفره حرام نباشد تا بر سر آن ميخوارى شود ، و اگر پس از سفره فالوده آورند از آن بخور زيرا آن سفره ديگريست يعنى فالوده ، گويم از\r\n\r\n","description":"","footnote":"","page_name":" 265 ","page_number":267},
  {"content":"\r\n\r\nاين روايت احكامى فهميده شود كه بر شخص انديشمند نهان نباشد گر چه سندش خدشه‌اى دارد .\r\n\r\nباب سوم در آب انگور و اقسام و احكام آن\r\n1 - در قرب الاسناد ( 155 ) بسندش از على بن جعفر از برادرش عليه السّلام كه پرسيدمش آيا شايد كه كشمش را بپزند تا مزه‌اش درآيد و آنگه آبش را بكشند و بجوشانند تا دو سوّمش برود يك سوّمش بماند و آنگاه بردارند و تا يك سال از آن بنوشند فرمود : باكى ندارد ، گفت : و پرسيدمش از مرديكه به قبله مسلمانان نماز ميخواند و مورد اعتماد نيست و نوشابه‌اى آرد و پندارد كه ثلث شده است نوشيدنش حلال است ؟ فرمود : نه ، جز اينكه مسلمان عارف به امام باشد .\r\nدر كتاب المسائل : مانند هر دو خبر آمده .\r\nبيان : در دروس گفته : قول كسى كه نوشيدن آب انگور را پيش از رفتن دو سومش حلال داند پذيرفته نيست در باره ثلث شدن آن و رفتن دو ثلثش و بقولى پذيرفته است با كراهت .\r\nگويم : بلكه از برخى روايات برآيد ناپذيرى قول عارف بامامت نيز در باره هيچ نوشابه‌اى در صورتى كه خودش نبيذ نوشد .\r\nچنانچه كلينى ( 6 / 421 ) و شيخ هر دو بسند خود از امام ششم عليه السّلام روايت كردند كه چون مردى نبيذ خمر شده نوشد گواهيش در باره هيچ نوشابه پذيرفته نيست گر چه همعقيده شماها باشد و هر دو بسند خود روايت كردند از معاوية بن عمّار كه پرسيدم از امام ششم عليه السّلام از مردى امام‌شناس كه برايم شيره آورد و گويد تا ثلث پخته شده و ميدانم كه او نيمه‌شده‌اش را مينوشد آيا من بگفته او آن را بنوشم با اينكه خودش نيمه جوش را مينوشد ، فرمود : منوش آن را ، گفتم : مرديست\r\n\r\n","description":"","footnote":"","page_name":" 266 ","page_number":268},
  {"content":"\r\n\r\nامام‌شناس نيست ولى شيره ثلث شده را مينوشد و نيمه جوش را حلال نميداند و بما گزارش ميدهد شيره‌اى كه دارد ثلث شده است و دو ثلثش رفته از آن نوشيده شود ؟\r\nفرمود : آرى ، ولى علامه - ره - و مؤلف جامع و جز آنها نهى را تفسير به كراهت كردند و اخبار تحريم را حمل كردند بر كسى كه نبيذ را حلال داند نه آنكه آن را مينوشد و حرامش داند .\r\n2 - در علل ( 2 / 162 ) بسندش از امام ششم عليه السّلام كه چون آدم از بهشت فرو شد خواهان ميوه‌هاى آن گرديد ، و خدا تبارك و تعالى دو شاخه از درخت انگور برايش فرو فرستاد و چون برك آوردند و بار دادند و رسيده شدند ابليس آمد و ديوارى گرد آنها كشيد ، آدم فرمود : تو را چيست ؟ اى ملعون ، ابليس گفت :\r\nراستش اينها از منند فرمود : دروغ ميگوئى و راضى شدند روح القدس ميان آنها قضاوت كند و چون نزد او آمدند آدم عليه السّلام داستان خود را گفت : و روح القدس آتشى گرفت و به آن دو تاك پرت كرد و در شاخه‌هاى آنها در گرفت تا آدم پنداشت همه آنها سوختند و ابليس همچنين پنداشت فرمود : آتش را تا آنجا كه رفت رفت و يك سومش بجا ماند و دو سوّمش رفت و روح گفت : آنچه‌اش رفت بهره ابليس باشد و آنچه‌اش ماند از آن تو اى آدم .\r\nبيان : دو سوّم بهره ابليس است براى اينكه آب انگور كه جوش آيد حرام شود تا دو سومش نرود پس دو سوّم بهره او است و نيز اگر دو سوّمش نرود و بجا ماند مى مست كن شود و بهره ابليس گردد و اين دو توجيه بيكى برگردند زيرا ظاهر اينست كه علت رفتن دو سوّم همانست كه ما گفتيم .\r\n3 - در علل ( 2 / 163 ) بسندش از وهب بن منبّه كه چون نوح از كشتى بدر شد شاخه‌ها كه در كشتى با او بودند كاشت چون نخل خرما و انگور و ميوه‌هاى ديگر و در همان ساعت خوراك آوردند و بهمراه نوح يك كليده مو انگور بود و آن را آخر همه بدر آورد و گمش كرد و نيافت ابليس آن را برگرفته و نهان كرده بود .\r\n\r\n","description":"","footnote":"","page_name":" 267 ","page_number":269},
  {"content":"\r\n\r\nنوح برخاست بكشتى رود و آن را بجويد و فرشته‌اى كه با او بود بوى گفت :\r\nاى پيغمبر خدا بنشين آن را برايت بياورند ، نوح عليه السّلام نشست و فرشته به او گفت :\r\nراستش تو در آن شريكى دارى با او خوب شركت كن . گفت : بسيار خوب يك هفتم از او و شش هفتم از من فرشته گفت احسان كن كه تو محسنى ، نوح گفت : يك ششم از او و پنج ششم از من فرشته گفت : احسان كن كه تو محسنى ، نوح گفت : يك پنجم از او و چهار پنجم از من ، فرشته گفت : احسان كن كه تو محسنى ، نوح گفت : يك چهارم از او و سه چهارم از من فرشته گفت : احسان كن كه تو محسنى نوح گفت : يك چهارم از او و سه چهارم از من ، فرشته گفت : احسان كن كه تو محسنى گفت يك دوم از او و يك دوم از من و در تصرف من باشد فرشته گفت : احسان كن كه تو محسنى فرمود دو سوم از او و يك سوم از من و راضى شد پس آنچه بيش از يك سوم است در پخت انگور از ابليس است و بهره او است و يك سوم و كمتر از آن نوح است و بهره او است و آنست حلال طيب كه از آن بنوشند .\r\n4 - در علل ( . . ) بسندش از امام ششم عليه السّلام كه پدرم ميفرمود : چون نوح فرمان يافت بكاشتن درخت ابليس در كنارش بود و چون خواست انگور بكارد به او گفت : اين درخت از من است و نوح فرمودش دروغ گوئى ابليس گفت : بس چه اندازه‌اش از من ؟ نوح فرمود : دو سوم از تو اينجا است كه شيره بر يك سوّم پاكيزه است .\r\nبيان : در نهايه است كه در حديث على عليه السّلام است كه : طلاء بدانها ميخوراند و آن با كسر و مدّ شربتى است كه از آب انگور ميسازند و آن ربّ است و معناى اصليش روغن قطران مانده است كه با آن شتر را چرب كنند و از آنست اين حديث نخست چيزى كه اسلام آن را وارو كرد و ريخت چنانچه ظرف شراب را وارو كنند طلا بود . و اين حديث ديگر است كه : به زودى مردمى از امتم مىنوشند و نام ديگرى بر آن نهند ، مقصود اينست كه نبيذ مست كن پخته نوشند و آن را طلا نامند براى كناره‌گيرى از نام مى ، و اما آنچه در حديث على عليه السّلام است مى نيست و همانا ربّ حلال است .\r\n\r\n","description":"","footnote":"","page_name":" 268 ","page_number":270},
  {"content":"\r\n\r\n5 - در فقه الرضا : فرمود : بدان كه اصل مى از تاك است كه به آتش جوش آيد يا از خود بىآتش و آن خمر است و نوشيدنش حلال نيست جز كه با آتش دو سوم آن برود و يك سوم بماند و اگر از خود جوش آيد بىآتش وانهش تا سركه شود خود به خود بىآنكه چيزى در آن ريزند و چون پس از آن خودش دگرگون شد و خمر شد باكى ندارد كه نمك يا جز آن در آن ريزند تا سركه شود ( 38 ) .\r\n6 - در سرائر ( 475 ) بسندى كه محمّد بن عيسى گفت : نوشتم بابى الحسن عليه السّلام قربانت ما يك پخته داريم كه گاهى در آن غوره و گاهى آب انگور ، و آن گوشت است كه ميپزند و در باره آب انگور روايت داريم كه چون بر آتش نهندش نوشيده نشود تا دو ثلثش برود و يك ثلثش بماند و آب انگورى هم كه در ديك ريزند چنين باشد و از همه آن دورى كنند مگر آنكه مولايم اجازه دهند در اين باره ، و آن حضرت بخطش نوشت باكى ندارد در جامع يحيى بن سعيد است كه محمّد بن على بن عيسى به امام هادى عليه السّلام همين مسأله را نوشت و مانندش را ذكر كرده .\r\nبيانيست : روايت دلالت دارد كه چون آب انگور را در آب ريزند و همه آن جوش آيد حرام نباشد و نياز بذهاب ثلثين ندارد ، و نديدم قائلى بدان از فقهاء اماميه ولى صاحب جامع گفته باكى ندارد كه 10 كيلو آب انگور با بيست كيلو آب خالص بياميزند و بجوشانند تا همان 10 كيلو بماند و حلال باشد و همين روايت را آورده و تاويلى از آن نكرده و بر گفته او دلالت دارد روايت كلينى ( 6 / 421 ) و شيخ ( 9 / 121 ) بسندشان از عقبة بن خالد از امام ششم عليه السّلام فرمود : مردى كه ده رطل آب انگور گيرد و بيست رطل آب و آن را بپزد تا بيست رطلش برود و ده رطلش بماند مىشود اين ده رطل را نوشيد يا نه ؟ فرمود : هر چه تا يك سوم پخته شود حلال است و مىشود خبر آخرى را تفسير كرد بر آنجا كه آب انگور كم باشد و مستهلك شود بخلاف مورد خبر ديگر و اگر چه احوط عمل بدانست مطلقا ، و يكى از\r\n\r\n","description":"","footnote":"","page_name":" 269 ","page_number":271},
  {"content":"\r\n\r\nاز محققان هم عصر بحليت در صورت مفروضه در خبر اعتراض كرده كه ذهاب ثلثين محقق نيست ، و در دلالت روايت هم اعتراض كرده آنجا كه گفته : در پاسخ از پرسش اكتفاء شده بذكر قاعده كلى باب كه ذهاب ثلثين است و اين روش جواب براى يكى از دو وجه است .\r\n1 - مندرج بودن مورد سؤال در قاعده كليه روشن باشد چنانچه از حال مشكوك النجاسه پرسند و جواب دهند ، هر چيزى پاك هست تا بدانى نجس است .\r\n2 - مندرج نبودن مورد در جواب روشن باشد چنانچه پرسش شود از آب قليل كه ملاقات با نجاست كرده و جواب دهند ، آب چون كر باشد نجس نشود ، و جوابى كه در اين خبر است ممكن است از قبيل دومى باشد .\r\nچون روشن است كه مقدار آبى كه به جوشيدن از مجموع كم شده بيش از مقدار آب انگور است كه از آن كم شده زيرا آب لطيفتر است و بيشتر بخار مىشود با اينكه قاعده كلى حلال شدن آب انگور جوشانده طبق روايات ديگر كم شدن دو سوّم خود آب انگور است چون روايت عبد اللّه بن سنان از امام ششم عليه السّلام كه :\r\nآب انگور چون دو سوّم آن برود و يك سوم آن بماند حلال است چون معلوم است كه مقصود رفتن دو ثلث خود آب انگور است نه دو ثلث از هر چيز يا هر مايع پايان .\r\nگويم : سخنش دقيق است و متين ولى خلاف ظاهر روايت است و نيز با جمع ميان دو خبر روشن شد كه ذهاب ثلثين همانا صادق است در صورتى كه مجموع آب انگور باشد و دو سوّمش رفته باشد ، ولى آيا معتبر در ذهاب ثلثين حجم است يا وزن مطلب ديگريست كه در آن سخن گوئيم ان شاء اللَّه ، در دروس روايت عقبه را آورده و گفته صريح در مطلوب نيست ولى ظاهر در آنست .\r\n7 - در كتاب صفين : نصر بن مزاحم كه نوشت امير المؤمنين عليه السّلام به اسود بن قطنه و پخت كن براى مسلمانانى كه نزد تواند شيره‌اى كه دو سوّمش برود .\r\n\r\n","description":"","footnote":"","page_name":" 270 ","page_number":272},
  {"content":"\r\n\r\n8 - كتاب زيد نرسى : پرسش شد امام ششم عليه السّلام از كشمش كه كوبيده شود و در ديك ريخته شود و آب بر آن ريزند و زيرش آتش افروزند ، فرمود : از آن مخور تا دو سوم آن برود و يك سوم بماند چون جوش آمده گفتم خود كشمش را در ديك اندازند و آب بر آن ريزند و پزند و آبش را بگيرند : فرمود : آن همچنين است و برابر است چون شيرينى به آب رسيده و آب شيرينى چون آب انگور شده و جوش آمده بىآتش و حرام است و چنين است چون با آتش جوش آيد تباه شود .\r\n9 - در خرائج : از صفوان كه من نزد امام ششم عليه السّلام بودم و غلامى نزد آن حضرت آمد و گفت : راستى مادرم مرده فرمود : نمرده ، گفت منش تن پيچيده وانهادم ، امام عليه السّلام برخاست و بر سر آن مادر رفت و ناگاه نشسته بود ، بغلام فرمود : نزد مادرت برو و هر خوراكى خواهد به او بده ، غلام گفت : اى مادر چه ميخواهى گفت : كشمش پخته به او فرمود : ظرفى پر و شيرين از كشمش برايش بياور و آورد و از آن به اندازه نياز خورد .\r\n10 - در محاسن : ( 401 ) بسندش از ابى بصير كه امام ششم عليه السّلام از غذاى كشمش دار خوشش مىآمد .\r\n11 - در كافى ( 6 / 421 ) بسندش از على بن جعفر گفت از برادرش موسى عليه السّلام پرسيدم از كشمش كه ميشايد پخته شود تا مزه‌اش درآيد ، و آنگه اين آب گرفته شود و پخته شود تا دو ثلثش برود يك سومش بماند وانگه بردارند و آن را بنوشند تا يك سال فرمود : باكى ندارد .\r\n12 - و از همان ( 6 / 425 ) بسندش از عمار بن موسى ساباطى كه امام ششم عليه السّلام برايم وصف كرد كه پخته را چگونه پزند تا حلال شود فرمود : يك ربع كشمش ميگيرى و پاكيزه ميكنى و 12 رطل ( در حدود 6 كيلو ) آب بر آن ميريزى و آن را خيس ميكنى و اگر تابستان باشد و بترسى كه جوش آيد آن را كمى در تنور گرم ميگذارى باندازه‌اى كه جوش نيايد وانگه همه آب آن را\r\n\r\n","description":"","footnote":"","page_name":" 271 ","page_number":273},
  {"content":"\r\n\r\nميكشى تا بامداد باندازه‌اى آب بر آن ميريزى كه آن را فرا گيرد ، و آن را ميجوشانى تا شيرينى آن درآيد ، و آنگه آبش را ميكشى و روى آب نخست ميريزى و همه را پيمانه ميكنى كه چه اندازه است وانگه يك سوم آن را هم پيمانه ميكنى و آن را در ظرف پخت ميريزى و باندازه‌اى كه آب آن را فرو برد آب بر آن ميريزى ، و با يك چوبى آن را اندازه ميگيرى و يا با يك نى تا اندازه نهايت آب و پس از اندازه‌گيرى آن را ميجوشانى تا يك سوم آب آخرى برود ، و آنگه با آتش آن را ميجوشانى تا دو سوّمش برود و يك سوّمش بماند وانگه براى هر ربع يك رطل عسل ( در حدود نيم كيلو ) ميگيرى و آن را ميجوشانى تا كف عسل برود و پرده‌اى كه عسلى مىآورد بر طرف شود وانگه به سختى آن را بر هم ميزنى تا در هم آميزد ، و اگر خواهى با اندكى زعفران يا زنجبيل آن را معطر ميكنى ، و اگر خواستى پر بماند در بر تو آن را خوب تصفيه ميكنى .\r\nبيان : تا حلال گردد ، يعنى هر چه بماند جوش نيايد و مست كن نشود و حرام نشود چنانچه برخى الفاظ خبر بدان اشارت دارد ربع يعنى يك چهارم رطل و يك سوّم همه را در ديك ريزد تا هر كجاى ديك برسد يا تفاله كشمش را از ديك بيرون كشد يا كشمش ديگرى در آن ريزد كه زير آب رود و گرچه دور از باور است ولى با مضمون خبر آينده سازگارتر است ، و آنگه ثلث ديگر يا اخير را بجوشاند چنانچه در نسخه‌اى آمده ، شايد مقصود اينست كه پس از اندازه‌گيرى هر ثلث با چوب آن را بجوشاند تا ثلث اخير كه پس از آن ريخته برود وانگه بجوشاند تا ثلث ديگر برود ، و اين گونه تشويش در روايت عمار دور نيست چنانچه بر متتبع پوشيده نباشد و خلاصه از روايت آينده با اينكه راوى يكى است برآيد كه از اين روايت چيزى افتاده . .\r\n13 - در كافى ( . . ) بسندش از عمار بن موسى كه پرسيد از امام ششم عليه السّلام كشمش را چگونه پزند كه حلال باشد نوشيدنش ، فرمود : يك ربع كشمش ميگيرى و پاك ميكنى و در 12 رطل آب يك شب خيس ميكنى و فردا ته‌نشين آن را ميكشى و آب بر آن ميريزى تا آن را فرا گيرد ، و روى آتش ميجوشانى و\r\n\r\n","description":"","footnote":"","page_name":" 272 ","page_number":274},
  {"content":"\r\n\r\nآبش را ميگيرى و بر آب شب مانده سابق ميريزى و همه را در يك ظرف ميريزى و بر آتش مينهى تا دو سوّمش برود و يك سوّمش بماند بر روى آتش و زعفران براى خوشبوئى اگر خواهى بر آن ميريزى يا اندكى زنجبيل ، فرمود : براى اندازه‌گيرى پختش آن را سه بخش ميكنى و پيمانه ميكنى تا بدانى چه اندازه است و يك بخش را در ديك ميريزى و نشانه ميگذارى كه آب تا كجا ميرسد و آنگه يك سوّم ديگر را بريز و نشانه گذار تا كجا ميرسيد آنگه يك سوم اخير را بريز كه تا كجا ميرسد و آنگه آتش زيرش بيفروز آتشى نرم تا دو سوم آن برود و يك سوم بماند ( و در روايت اسماعيل بن فضل هاشمى كه به امام ششم عليه السّلام شكوه كرد از قرقر شكم و ناگوارى غذا فرمودش چرا نبيذى نسازى كه ما مينوشيم و غذا را گوارا مىكند و قرقر شكم و باد را ميبرد گويد : به آن حضرت گفتم : قربانت آن را برايم شرح بده فرمود : يك صاع ( در حدود 3 كيلو ) كشمش بگير و خوب پاك و دانه و آشغالش را بگير و آنگه خوبش با آب بشو و آنگه در هموزنش آب يا آنچه از آب آن را فرا گيرد در زمستان تا سه شبانه روز و در تابستان يك شبانه روز آن را خيس كن .\r\nو پس از آن آن را تصفيه كن و صافيش را در ظرفى بريز و با چوبى اندازه كن و آرام آن را بپز تا دو سوم آن برود و يك سوم آن بماند و آنگه نيم رطل عسل بر آن بريز و اندازه آن را در ديك نشانه كن و آن را بجوشان تا اندازه عسل برود و آنگه زنجبيل و خولنجان و دارچينى و زعفران و قرنفل و مصطكى بگير و بكوب و از پارچه در كن و بر آن بريز و بجوشان و آن را فرود آر و چون سرد شد تصفيه كن و با چاشت و شامت از آن بخور ، گويد چنين كردم و دردى كه داشتم خوب شد و آن نوشابه ايست كه بماندن دگرگون نشود .\r\nبيان : در قاموس گفته : مصطكا كالوك رومى سفيد است و براى معده و مقعد و روده‌ها و كبد و سرفه مزمن خوبست ، اينكه فرمود : با غذايت بخور ، يعنى پس از چاشت و شام كه خوردى . . .\r\n\r\n","description":"","footnote":"","page_name":" 273 ","page_number":275},
  {"content":"\r\n\r\n14 - در كافى ( 6 / 426 ) بسندش از اسحاق بن عمّار كه به امام ششم عليه السّلام شكوه كردم از يك دردى و گفتم : پزشك به من نسخه شربتى داد كه كشمش را بگيرم و دو برابر آب بر آن بريزم و عسل روى آن بريزم و بپزم تا دو سوم آن برود و يك سوم بماند ، فرمود : شيرين نيست ؟ گفتم : چرا گفت آن را بنوش و به او گزارش نداد اندازه عسل را ( مضمون حديث 14 را از طب الائمه آورده با اندكى تغيير .\r\n\r\nشرح و دنباله‌ايست كه چند مقصد دارد .\r\n1 - فقهاء ، رضوان اللَّه عليهم اتفاق دارند كه آب انگور با جوشيدن سخت حرام شود . و ظاهر اخبار و گفته بيشتر فقهاء اصحاب اين است كه به مجرد جوشيدن و زير و رو شدن حرام شود ، در روايت حمّاد است كه پرسيدم امام ششم عليه السّلام را از نوشيدن آب انگور ، فرمود : آنچه نجوشيده بنوش و آنچه جوشيده منوش ، گفتم : قربانت جوشيدن چيست ؟ فرمود : قلب ، و مقصود از آن بتفسير بيشتر فقهاء اينست كه زير و رو شود و تهش ببالايش آيد ، و شايد مقصود از واژه نشيش در اخبار پيش هم همين باشد و هم در روايت ذريح كه شنيدم امام ششم عليه السّلام ميفرمود چون آب انگور نشيش كرد و جوشيد حرام است ، زيرا نشيش آواز آب و جز آنست هنگام جوشيدن و بنا بر اين عطف بواو در روايت براى تفسير است ، و بسا كه مقصود از نشيش حالت مقارن جوش باشد و مقدم بر آن باشد و عطف براى جمع يا ترتيب باشد كه آگهى داده اين دوازدهم جدا نباشند يا اينكه نشيش بىجوش كافى نيست براى حرمت و اينكه در نسخه‌اى از تهذيب « او » بجاى واو آمده مؤيد عدم انفكاك است و اما اينكه برخى فقهاء در اينجا واژه اشتداد را هم پيوسته و گفته‌اند : جوش آيد و سخت شود اگر مقصود از آن همان معنى قلب و نشيش باشد يا سفت شدنى كه لازمه جوش آمدنست از قبيل ضمّ نشيش است بدان در روايت گذشته و اگر مقصود معناى ديگريست كه جدا است از جوشيدن و مىشود جوش باشد و آن نباشد دليلى در روايت نيست كه آن هم شرط حرمت باشد ، بلكه روايات دليلند\r\n\r\n","description":"","footnote":"","page_name":" 274 ","page_number":276},
  {"content":"\r\n\r\nكه خود غليان علت مستقله حرمت است بىشرط ديگرى جز آنچه دليل بر آن باشد مانند قلب و نشيش بتفسيرى كه گذشت و مثل اصابه آتش در روايت عبد اللّه بن سنان از امام ششم كه فرمود : هر آب انگورى كه آتش بدان رسيد حرام است تا دو سوم آن برود و يك سوم آن بماند زيرا رسيدن آتش بمعنى اثر كردن آتش است در آن چنانچه منظور از همه اسباب جوش است از باب دلالت سبب بر مسبب و اما اينكه جوش با خصوص آتش مقصود باشد چنانچه توهم شده از ظاهر روايت درست نيست زيرا اخبار بسيار دلالت دارند بر اينكه حرمت اثر جوش است خواه با آتش يا جز آن ، و جمعى از فقهاء چون شهيد ثانى - ره - تصريح كردند باينكه جوش با آتش و جز آن برابر است و صاحب وسيله جوش آمدن خود به خود را موجب حرمت شمرده و بقولى اختصاص جوش با آتش نظر بفرد غالب است و هدف ذهاب دو سوم كه نهايت حرمت است كه ناشى از جوش با آتش است نه جوش پيش از خود چون نهايت آن سركه‌شدنست نه ذهاب دو سوم .\r\nمن گويم : تا مست كن نشده ذهاب دو سوم و سركه شدن در حليت كافيند و اگر مست كن شد همان سركه شدن بايد و رفتن دو سوم اثر ندارد و در غالب سركه شدن بىمى شدن محقق نشود . و آنچه در اخبار و كلام فقهاء است از اكتفاء به رفتن دو سوم بنا بر غالب است ، ابن برّاج در مهذب گفته : هر آب انگورى تا جوش نيامده استعمالش در هر حال حلال است و جوشى كه حرامش كند اينست كه با آن زير و رو شود و اگر پس از آن سركه شد حلال است ، و اگر آن را با آتش به جوش آرند و دو سوم آن نرفته باشد حرام است و اگر برود حلال است و حدّش آنست كه شيرين شود و بظرف بمالد .\r\n2 - جمعى از فقهاء ، گفتند آب انگور جوش آمده پيش از رفتن دو سوم نجس است و پس از آن پاك شود ، برخى هر جوشى را موجب نجاست دانسته به شرط اينكه سخت باشد و ابن حمزه در وسيله آن را مخصوص به جوش آمدن خود به خود دانسته نه بوسيله آتش و برخى متاخران آب انگور جوش آمده را از نجاسات شمرده\r\n\r\n","description":"","footnote":"","page_name":" 275 ","page_number":277},
  {"content":"\r\n\r\nمطلقا بىتخصيص و شرط و در نجاست سه قول مىشود كه هيچ كدام در رواياتى كه بما رسيده دليلى ندارد چنانچه شهيد - ره - در بيان بدان تصريح كرده آنجا كه گفته : نصّى بر نجاست آن نيافتم جز آنچه دلالت بر نجاست مسكر دارد ولى آب انگور به مجرد جوشيدن هر چه هم سخت باشد مسكر نيست . و در ذكرى پس از از نقل قول ابن حمزه و محقق و ذكر توقف علامه در باره آن در كتاب نهايه گفته :\r\nقول به نجاست را از جز اينها نديدم ، علامه در مختلف گفته : مى و هر مست كن و فقاع و آب انگور جوش آمده پيش از رفتن دو سوم آن به آتش همه نجسند گرچه پيش خود بجوشد و بيشتر علماى ما بدان معتقدند . مانند شيخ مفيد و شيخ ابى جعفر و سيد مرتضى و ابى الصلاح و سلّار و ابن ادريس ، ابن عقيل گفته : كسى كه بجامه و تنش مى يا مسكر برسد شستن آنها بر او واجب نيست ، زيرا خدا آنها را تعبّدا حرام كرده نه براى نجاست آنها و همچنانست حكم آب انگور و سركه كه بجامه و تن رسند .\r\nابو جعفر بن بابويه گفته : باكى نيست به نماز در جامه‌اى كه بمنى آلوده زيرا خدا نوشيدن آن را حرام كرده نه نماز در جامه آلوده بدان را با اينكه حكم كرده چاهى كه مى در آن ريزد بايد همه آبش را كشيد .\r\nدليل ما چند وجه است 1 - اجماع زيرا سيد مرتضى گفته : خلافى نيست ميان مسلمانان در نجاست مى مگر اقوال نادرى كه اعتبارى ندارد .\r\nو شيخ گفته : نجس است بيخلاف و حكم هر مسكرى نزد ما حكم مى است و فقهاء ما فقاع را بدان پيوستند و قول سيد مرتضى و شيخ حجت است در اين باره زيرا هر دو نقل اجماع كردند و راستگو باشند و اطمينان بتحقيق اجماع حاصل شود و چنانچه اجماع با نقل متواتر حجت است همچنان بنقل خبر واحد معتبر پايان - و بر اين گفته اعتراضى نيست .\r\n1 - حكم به نجاست هر مست كن بىاستثناء مست كن غير مايع بالاصاله با اينكه مست كن جامد از اين حكم نجاست باتفاق خارج است و پاك است .\r\n\r\n","description":"","footnote":"","page_name":" 276 ","page_number":278},
  {"content":"\r\n\r\n2 - حكم به نجاست آب انگور مذكور پيش از رفتن دو سوم آن با اينكه خلافى نيست در پاكى برخى اقسامش كه پيش از رفتن دو سوم سركه شود چنانچه بيايد .\r\n3 - حكم به نجاست حصير جوش آمده بىشرط اشتداد باينكه در كتب ديگرش بطور صراحت آن را معتبر دانسته .\r\n4 - نسبت قول به نجاست همه را كه آب انگور مذكور در آن داخل است باكثر علماء كه شيخ و سيد مرتضى رحمهما اللَّه را از آنها برشمرده با اينكه ميبينى سخنى كه از آنها نقل كرده از ذكر عصير عنبى ساكت است و تهى است با آنچه از تصريح شهيد با كمال تتبع و تبحّرش گذشت كه گفته : قول به نجاست آب انگور جوش آمده را نيافته جز از عده علماء كه نام آنها را برده .\r\n5 - دعوى كرده اجماع بر حكم نجاست بطور كلى كه شامل آب انگور هم مىشود بنقل از سيد مرتضى و شيخ با اينكه آنچه از سيد مرتضى نقل كرده در خصوص مى است و كلام شيخ از ذكر آب انگور خالى است بلكه عدم خلاف او هم منحصر به همان خمر است .\r\n3 - چون جوش آمدن موجب حرمت دو راه دارد يكى بىآتش و يكى با آتش و سرانجام هر دو اينست كه شيره شود و يا سركه در اينجا چهار احتمال بيشتر نيست ، و چون شيره شدن بىآتش خلاف عادت است احتمالات عملى سه است :\r\n1 - بىآتش سركه شود و گويند خود به خود سركه شده و گرچه گرمى هوا ، و خورشيد هم در آن اثر كند .\r\n2 - با پخت با آتش شيره گردد .\r\n3 - پس از جوش آمدن با آتش سركه شود بسبب اينكه مدتى به حال خود بماند .\r\nخلافى نيست كه قسم يكم پاك است و حلال مطلقا و خلافى نيست در حلالى و پاكى قسم دوم به شرط اينكه دو سوم آن برود و يك سوم آن بماند .\r\n\r\n","description":"","footnote":"","page_name":" 277 ","page_number":279},
  {"content":"\r\n\r\nو امّا قسم سوم كه بعد از جوش با آتش بماند تا سركه شود صريح كلام شيخ در نهايه و ابن حمزه در وسيله اينست كه پاك شود ولى حلال نشود .\r\nشيخ در نهايه گويد : فروش آب انگور باكى ندارد تا جوش نيامده و حدّ جوشى كه با آن حرام مىشود اينست كه زير و رو شود و چون جوش آمد نوشيدن و فروشش حرام گردند تا سركه شود و اگر آب انگور با آتش جوش آمد نوشيدنش روا نبود تا دو سوم آن برود و يك سوم آن بماند و حدش اينست كه شيرين شود و ظرف را رنگين كند و بدان بچسبد يا بحسب وزن يك سوم شود روى آتش و آن را فرو آرند و وانهند تا سرد شود و چون سرد شد دو سوم آن رفته و يك سوم آن مانده - پايان - ابن حمزه در وسيله گفته : اگر آب انگور باشد يا جوش آمده يا نه اگر جوش آمده يا خود به خود جوش آمده تا زير و رو شده ، حرام و نجس گرديده تا خود به خود سركه شود يا بعلاج و بجلالى و پاكى برگردد و اگر با آتش جوش آمده حرام است تا دو سوم آن برود و نجس نباشد تا اينكه چون ظرف را رنگين كند و بدان بچسبد و شيرين گردد حلال شود و اگر هيچ جوش نيايد حلال است چه سركه باشد چه آب انگور - پايان - و ظاهر كلام محقق و شيخ و علامه در ارشاد و قواعد و كلام شهيد - ره - در لمعه و دروس و ظاهر روايت گذشته ابن سنان هم مخالف ظاهر قول شيخند و ابن حمزه بنا بر ظاهر عبارت آنها و دلالت دارند بر حلال بودن آن .\r\nدر شرايع گفته : و حرام است آب انگور چون از خود به جوش آيد يا با آتش و حلال نشود تا دو سوم آن برود يا سركه گردد .\r\nعلامه در ارشاد گفته : در شمار نوشابه‌هاى حرام يكى آب انگور راست كه سخت بجوشد جز اينكه متقلب شود به سركه يا دو سوم آن برود ، و همچنين است قواعد ، و شيعه در لمعه گفته : حرام است آب انگور چون جوش آيد تا دو سوم آن برود يا سركه شود و همچنين است در دروس و مؤيد آنها است ، روايت كافى ( 6 / 420 ) بسندش از امام ششم عليه السّلام كه مروى گويد : پرسيدمش از آب انگور كه با آتش پخته شود تا در همان ساعت جوش آيد آيا صاحبش از آن بنوشد ؟ فرمود : چون دگرگون گردد و جوش آيد\r\n\r\n","description":"","footnote":"","page_name":" 278 ","page_number":280},
  {"content":"\r\n\r\nخوبى ندارد تا دو سوم آن برود و يك سوم آن بماند ، ولى نهان نيست كه مىشود كلام شيخ و ابن حمزه را تأويل كرد و تخصيص داد تا مخالف قول محقق و علامه و شهيد نباشد و بسا كه اين تخصيص در اينجا روشن و مناسب باشد با عموم قاعده مسلم :\r\nحلال بودن هر خمر و پاك بودنش پس از حرمت و نجاست بتبديل شدن آن به سركه زيرا گردش آب انگور به سركه بودن پس از خمر شدن آنست چنانچه مشهور است و هر خمرى حلال و پاك است به سركه شدن گرچه بمعالجه باشد چنانچه آيد .\r\n4 - بدان كه احكام مذكوره خاص آب انگورند بنا بر مشهور ، و خلافى نيست در عدم حرمت آب هر ميوه جز خرما و كشمش مانند آب انار و ميوه‌هاى ديگر و نه در پاك بودن آنها جز اينكه مست كن شوند و در حلالى و پاكى آنها رفتن دو سوم شرط نيست ولى آب خرما و كشمش مورد اختلافند . شهيد در دروس گفته : و حرام نشود آب كشمش تا در آن جوشى بوجود نيايد و دم پخت كشمش حلال است بنا بر اصح چون در برابر آفتاب غالبا دو سوم آن رفته است و ديگر نام انگور ندارد ، ولى برخى اساتيد معاصر ما آن را حرام دانسته و قول برخى فضلاء پيشين هم هست بدليل مفهوم روايت على بن جعفر ، و اما آب فشرده از خرما برخى فقهاء حلال دانسته تا زمانى كه مست كن نشود ، و در روايت عمار است كه از امام صادق عليه السّلام پرسش شد از آب خرما كه چه كنيم تا حلال شود ؟ فرمود : آب خرما را بگير و بجوشان تا دو سوم آن برود پايان - و گويا مقصود از جوش آمدن در اينجا مست كن شدنست يا آمادگى براى آن نه جوش آمدن و آمادگى براى آن چنانچه معروف است براى سياق سخنش در اينجا و تصريح بمخالف آن در لمعه آنجا كه گفته آب كشمش حرام نشود گر چه جوش آيد بنا بر اقوى ، و شهيد ثانى - ره - در شرحش پس از استدلال بر اين حكم باينكه نام انگور ندارد و اصل حليت است و استصحاب آن جاريست و پس از ذكر قول بحرمت باستناد مفهوم روايت على بن جعفر گفته است سند روايت و دلالت مفهوم بر حرمت هر دو ضعيفند و قول بتحريم اضعف است و شبه در نجس نبودن آن نيست - پايان - .\r\nو گويا فرق ميان قول به نجاست و حرمت در اينجا براى اينست كه نصّى مطلق\r\n\r\n","description":"","footnote":"","page_name":" 279 ","page_number":281},
  {"content":"\r\n\r\nبر نجاست فشرده انگور وجود ندارد و كسى به نجاست آن فتوى نداده جز جمعى برشمرده كه آنان هم در باره فشرده خرماى جوش آمده حرمت گويند نه نجاست و نجس نبودن آن مورد اتفاق است ، در مسالك - ره - گفته : حكم مخصوص آب انگور است و به غير آن سرايت نكند مانند فشرده خرما تا مست كن نشده به حكم اصل و نه بفشرده از كشمش بنا بر اصح چون نام انگور ندارد و دو سوم و بيشتر آن بر اثر خورشيد از ميان رفته ، و برخى علماى ما باستناد مفهوم روايت على بن جعفر آن را حرام دانسته و اين روايت با اينكه در سندش سهل بن زياد است دليل به حرمت آن پيش از رفتن دو سوم آن به هيچ وجه نميشود و تنها دلالت دارد كه اين كار باكى ندارد و نوشابه آن ميماند تا از آن بنوشد ، و تخصيص مورد سؤال به ذهاب دو سوم دلالت ندارد كه بىآن حرام است و مفهومى كه دعوى كردند دليل حرمت است وجود ندارد و فائده قيدى كه آورده اينست كه چون آبش برود تا مدت نامبرده سالم ميماند مانند شيره و بر فرض كه مفهوم داشته باشد ضعيف است و صلاحيت اثبات حكم مخالف اصل را ندارد .\r\nو ابو بصير در حديث صحيح روايت كرده كه امام ششم عليه السّلام از پخته با كشمش خوشش مىآمد و اين ظاهر است در حلال بودنش زيرا خوراك پخته با كشمش دو سوم آن نميرود چنانچه نهان نيست پايان .\r\nمن گويم : قول به حرام نبودن آب كشمش و خرما خالى از قوت نيست براى عمومات حليت گذشته و نبودن مخصص معتبر و روايت على بن جعفر با اينكه ضعيف است بنا بر مشهور دلالتش بمفهوم است و آن هم ضعيف است بويژه كه اين مفهوم از كلام پرسنده برآيد ، بعلاوه مفهومش همين است كه پيش از رفتن دو سوم باكى دارد و آن اعم از حرمت است و روايت عمّار هم ضعيف است از نظر سند و متن هر دو .\r\nاگر گفته شود روايات داله بر حرمت عصير پس از جوش آمدن بيشتر يا عامند و يا مطلق و شامل هر عصير باشند جز آنچه حلال بودنش مورد اجماع است مانند\r\n\r\n","description":"","footnote":"","page_name":" 280 ","page_number":282},
  {"content":"\r\n\r\nفشرده انار و امثالش و فشرده كشمش و خرما در عمومات حرمت ميمانند .\r\nگوئيم : عصير آب انگور است و شمول آن براى آن دو ممنوع است چون فشرده آنها پس از خيس كردن در آبست و آن را عصير ننامند جز بطور مجاز بلكه نام حقيقى آن نقيع است و آنچه از فشرده خرما برآيد بىخيس كردن در آب نامش دبس است نه عصير بلكه بقولى پس از بررسى اخبار و كلام فقهاء لفظ عصير خاص فشرده انگور است و مؤيد آنست آنچه از مقنع و فقه الرضا گذشت و صدوق هم آن را در فقيه گفته : آنجا كه گويد : براى آن پنج نام است :\r\n1 - عصير كه از تاك است 2 - نقيع از كشمش ، و مانند آنست صحيحه عبد الرحمن بن حجاج ، و چون چنين است بايد لفظ عصير را در اخبار مطلقه بر آن تفسير كرد گرچه مجاز باشد براى حذر كردن از ارتكاب تخصيص ناباور ( تخصيص اكثر ) كه صحتش را جمعى از علماى اصول ممنوع دانستند زيرا صدور چنين سخنى از ائمه عليهم السّلام كه هر فشرده‌اى حرام است با خروج بيشتر افراد موضوع از اين حكم بعيد است جدّا .\r\nمحقّق اردبيلى گفته : مشهور اينست كه حرمت با جوش آمدن خاص آب انگور است ، و خلافى نيست در حلالى جز فشرده خرما و كشمش مانند فشرده از سيب و انار و گر چه جوش آيند تا مست كن نشوند ، و همچنين است فشرده‌ها و مرباهاى ديگر ، و اصل و عموم ادله و دليل محصور بودن محرمات از آيات و اخبار بسيار مؤيد حكم بحليت ميباشند مانند روايت جعفر بن احمد مكفوف گفت : نوشتم به آن حضرت يعنى بابى الحسن عليه السّلام و از او پرسيدم از سكنجبين و گلاب و رب توت و رب انار و رب سيب در پاسخ نگاشت حلال باشند .\r\nو در روايت ديگريست از او كه در پرسش رب گلابى را هم افزوده و گفته :\r\nچون فروشنده آنها شيعه نيست و در بازارهاى ما به فروش ميرسند ، و در پاسخ نگاشت جائز است و باكى ندارد .\r\nو در باره جوشانده فشرده خرما و كشمش اختلاف است ، و مشهور حليت است\r\n\r\n","description":"","footnote":"","page_name":" 281 ","page_number":283},
  {"content":"\r\n\r\nو اصل و عمومات و دليل حصر محرمات در آيه مؤيد آنست و هم اخبار بسيار ، و قولى است بحرمت بلكه برآيد كه قولى هم هست به نجاست از كتاب ذكرى ، ولى طهارت آنها روشن است و جاى گفتگو ندارد ، و قياس آنها بامى و آب انگور جوشانده باطل است با اينكه نجاست در اصل هم ثابت نيست ، و ظاهر حلال بودن آنها است براى آنچه گذشت و براى نبودن دليل معتبر بر حرمت جز همان عموم لفظ عصير كه گذشت و ظاهر است كه اين دو داخل در آن نيستند چون مقصود از عصير آب انگور است چنانچه از كلام فقهاء و از اخبار فهميده شود ، و از اين رو هيچ كس قائل بعموم حكم براى همه فشرده‌ها جز آنچه بدليل خارج شود نشده ، و خود قائلين بحرمت هم به اين عمومات استدلال نكردند و كسى آنها را دليل قول او نياورده و لفظ عصير به وضع دوم مخصوص همان آب انگور است نزد آنان فتامّل .\r\nو آنگه - ره - گفته : و مؤيّد آنست اينكه نبيذ مأخوذ از خرما و نقيع مأخوذ از كشمش تنها با مست‌كنندگى حرامند و گذشت كه اگر طورى ساخته شوند كه مست كن نباشند حلالند و دليل آن از مفهوم هم هر دليلى است كه دلالت دارد بر حلالى نبيذى كه مست نكند و هم صحيحه ابى بصير در باره پخته با كشمش پايان - و اما اخبار گذشته داله بر نوشابه حلال و اگر چه اشعار دارند باينكه شرط حلالى رفتن دو سوم است ولى ميان آنها خبر صحيح به زبان فقهاء نيست و دلالت روشنى هم بر اشتراط ندارند زيرا كه در روايت عمّار فرموده ( تا حلال گردد ) بسا مقصود اينست كه حلال بماند و نبيذ مست كن حرام نشود چنانچه در خبر ديگر فرموده ( تا اينكه حلال نوشيده شود ) و چنانچه در روايت هاشمى فرموده ( آن نوشابه‌ايست پاكيزه كه دگرگون نشود چون بماند ) و گر چه بسا اين علّت براى وجوب رفتن دو سوم باشد ، و بقولى معنايش بقرينه روايت ديگرش و جز آن كه در اين باره است اينست كه ، تا نبيذ حلالى شود يا چون نبيذ حرام باشد در بهره دهى نه در حرمت ) .\r\nمن گويم : و گويا براى اين احتمالات روشن در اين اخبار قائل به اينكه آب\r\n\r\n","description":"","footnote":"","page_name":" 282 ","page_number":284},
  {"content":"\r\n\r\nكشمش و آب انگور يك حكم دارند در وجوب رفتن دو سوم براى حلال شدن بدانها استدلال نكرده چنانچه بمفهوم روايت على بن جعفر استدلال كرده و روايت اسحاق اشعار دارد كه تا شيرين است و تغيير نكرده و تلخ مزه نشد حلال است بويژه بعبارتى كه در طب الائمه است .\r\nمحقق اردبيلى پس از نقل آن گفته : مىشود حليت مطلق را از آن فهميد از اينجا كه فرموده ( آيا شيرين نيست ؟ ) فافهم پايان و اما روايت نرسى گر چه دلالت دارد بر حرمت آب كشمش پس از جوشيدن و نشيش ولى اثبات چنين حكمى با چنين روايتى مشكل است ، و شك نيست كه احوط اجتناب از فشرده كشمش است پس از جوشيدن . و دور نيست براى حليت آن اكتفا شود بر نگين كردن ظرف و چسبيدن بدان چنانچه در برخى اخبار است و باينكه آن را شيره نامند و اما رفتن دو سوم آن در آنچه در اين زمانه بسازند غالبا محقق نشود مگر پس از بسته شدن و بيرون شدن از حال شيره بودن . و احوط از آن اجتناب از آنست پيش از رفتن دو سوم مطلقا .\r\n5 - جمعى فقهاء آب انگورى كه در دانه بجوشد به آب انگور جوشانده ملحق دانستند و دليلى ندارد چون آب انگور بر آن صادق نيست و مقتضاى ادله عامه اين است كه حلال است ، محقق اردبيلى گفته : ظاهرا شرط حرمت اينست كه فشرده باشد و اگر انگور در دانه بجوشد بر آن آب انگور جوشانده نگويند و حرمتش مورد تأمّل است ولى تصريح بدان كردند فتأمل ، و اصل و عمومات و دليل محصور بودن محرمات دلالت بر حلالى دارند تا خلاف آن معلوم شود - پايان .\r\nمن گويم : يكى از هم عصران نزديك ما كشمشى كه در خوراك پزند بدان ملحق كرده و حكم بحرمتش نموده چون آبش در درونش ميجوشد و يكى از آنها كه بوى علم و فقه بدماغش نرسيده از هم عصران از او پيروى كرده و آن سستى روى سستى است .\r\nو بسا خبر نرسى را دليل آرند و حال آن را دانستى كه ضعيف است با اينكه\r\n\r\n","description":"","footnote":"","page_name":" 283 ","page_number":285},
  {"content":"\r\n\r\nدلالت بر ادعاى آنها ندارد زيرا ظاهرش اينست كه حرمت در صورتيست كه شيرينى به آب بنشيند تا چون آب انگور گردد و معلوم است كه كشمش داخل برنج پخته در ديك چنين نيست و آب را چون آب انگور شيرين نكند و هم كشمشى كه در شورباجات ريزند كم است كه بدين مقام رسد . آرى اگر كوبند و در آن ريزند بسا بدان ماند و آن پخت كشمشى است كه زبيبه گويند و روايت در حلال بودن آن گذشت و خلاصه حكم بحرمت در همه اينها مشكل است گر چه در برخى موافق احتياط است و اولى است .\r\n6 - در مسالك گفته : با نرفتن دو سوم آن اگر هم شيره شود باز حرام است زيرا در نصوص ذهاب دو سوم شرط شده نه نام با اينكه اين فرض دورى است زيرا تا چهار پنجم آن نرود در غالب طبق وجدان شيره نشود تا برسد به دو سوم و بسا كه اگر پيش از ذهاب دو سوم شيره شود حلال باشد به حكم انتقال و سلب نام آب انگور از آن چنانچه براى همين است كه چون سركه شود پاك باشد ، و در ذهاب دو سوم فرق نيست كه به آتش باشد يا بر اثر آفتاب و هوا و اگر در برابر خورشيد نهندش تا دو سوم آن برود يا بر اثر گرمى هوا برود حلال است و پاك اگر آن را نجس دانند ، و ضرر ندارد بر آن كه پيش از ذهاب دو سوم اجسامى در آن نهاده باشند چنانچه هر چه در آن باشد پس از سركه شدن نزد ما همه پاك شوند پايان .\r\nگويم : و مؤيد كفايت نام شيره براى حليت است آنچه در روايت صحيح از عمر بن يزيد است كه امام ششم عليه السّلام فرموده : چون ظرف را رنگين كند آن را بنوش ، گر چه مىشود اين نشانه براى رفتن دو سوم ذكر شده باشد چنانچه شيخ - - ره - فهميده و در نهايه براى ذهاب دو سوم كه مناط حلال‌شدنست سه نشانه ذكر كرده 1 - شيرين شدن 2 - رنگين كردن ظرف 3 - چسبيدن بدان و كم شدن سه دانك و نيم از آن وقتى روى آتش است .\r\nو كلينى ( 6 / 421 ) بسند صحيح از امام ششم عليه السّلام روايت كرده كه چون شيره فزون باشد بر يك سوم ، وقيه‌اى ، پس حرام است و گويا مقصود فزونى آن بر\r\n\r\n","description":"","footnote":"","page_name":" 284 ","page_number":286},
  {"content":"\r\n\r\nيك سوم باشد به مقدار وقيه كه 7 مثقال يا 40 درهم است ، و اين كنايه از كم بودن زائد و بر يك سوم است يا مقصود اينست كه اگر فزونى كمتر از وقيه باشد و بهواء بخار شود ضرر ندارد ، و بسا اين در صورتى كه آب انگور يك رطل باشد كه 91 مثقال و كسريست و در برخى اخبار است يك دوازدهم به هوا بخار شود چنانچه شيخ باسناد خود از امام ششم عليه السّلام روايت كرده كه چون آب انگور پخته شود تا سه دانگ و نيمش برود و وانهندش تا سرد شود البته دو سوم او رفته است و يك سوم آن مانده و يك دوازدهم بر اين وجه نزديك بيك وقيه در رطل بمعنى نخست است و با اين هم بىاشكال نيست ( در تهذيب 9 / 120 ) .\r\n7 - رفتن دو سوم كه در اين باب معتبر است آيا بر حسب پيمانه است يا وزن ؟ ظاهر برخى اخبار اعتبار پيمانه است و ظاهر برخى فقهاء چون محقّق اردبيلى - ره - اعتبار وزن است و بيشتر فقهاء توجهى به تفاوت ميان اين دو نكردند و از اين رو متعرض آن نشدند و معلوم است كه نسبت آنچه بخار مىشود و ميرود در آب انگور با آنچه ميماند از نظر پيمانه و وزن تفاوت دارد و اين بآزمايش روشن است و مىشود دليل آورد بر آن بدان چه يكى از افاضل متوجه آن شده و آن اينست كه نقصان كيل يا وزن بر اثر جوش براى اينست كه برخى اجزاء آب انگور تبديل به هوا مىشود و از آن كم ميگردد و ترديد ندارد كه اجزاء بخار شده بتدريج لطيف‌ترند از آنچه بجا مانند و لطيف وزن كمتر و حجم بيشتر دارد از كثيف كه بجا ماند و آنچه كم مىشود بايد حجم بيشتر و وزن كمتر داشته باشد ، بعلاوه كه نقصان حجم بسا بواسطه تراكم اجزاء پديد شود كه سفت مىشود و دعوى اينكه تراكم در موضوع بحث محقق نشود چون حرارت مايه باز شدن اجزاء است نه تراكم آنها باطل است ، زيرا بسا كه اين تراكم بوسيله گشايش بستگى اجزاء بوجود آيد و اجزاء بدين وسيله همديگر را جذب كنند و در هم روند و تراكم پديد شود چنانچه در باره پديد شدن رنگ سياه گفتند : كه از آميزش زاج و عفص و در هم شدن آنها پديد گردد فتأمل ، و روشن است كه ذهاب دو سوّم از نظر پيمانه پيش از ذهاب دو سوم است از نظر وزن\r\n\r\n","description":"","footnote":"","page_name":" 285 ","page_number":287},
  {"content":"\r\n\r\nو مىشود معتبر همان نقصان دو سوّم بحسب كيل باشد كه در اين گونه موارد نزد عرف معتبر است و اندازه‌گيرى آن هم آسانتر است كه با كاسه و اندازه ديك و چوبخط خط معين مىشود و نيازى به ترازو و قپان درست و آزموده ندارد كه نياز بدقت و امتحان دقيق دارند و بيشتر مردم بدان راه بردار نيستند و تخمين ذهاب 2 سوم از نظر پيمانه با همان ديد هم براشان ميسر است بىنياز بابزار اصلا ، و دليل آن روايت عقبة بن خالد گذشته است كه رطل را اندازه داده و رطل يك پيمانه است نه وزن چنانچه ما در رساله اوزان تحقيق آن را كرديم ، و هم روايات يك سوم‌گيرى گذشته در باره ساختن نوشابه حلال بر آن دلالت دارد چون صراحت دارند كه معتبر در دو سوم و يك سوم همان گل و پيمانه است نه وزن و گرچه بسا دو سوم رفتن در شرح نوشابه داروئى كه آن حضرت نسخه داده كافى است بنا باحتمالى كه ما داديم بلكه نظر داديم كه رفتن دو سوم در اينجا براى حصول حلال شدن نيست بلكه براى وصول بمنافع طبيه آن نوشابه است ، زيرا پزشكان در باره داروهاى تركيبى اندازه‌هائى دارند كه ذكر ميكنند و غرض آنها حصول مزاج داروئيست و عدم سرعت فساد و تباهى در آن و كمال فوائد مترتبه بر آن .\r\nآرى بنا بر عقيده كسى كه ذهاب 2 سوم را در اين خبر براى حصول حليت داند صريح باشند در اينكه ميزان همان كيل است نه وزن ولى بنا بر تفسيرى كه ما از اين اخبار كرديم اشاره‌اى بدان دارد .\r\nو مىشود گفت : چون شارع عليه السّلام رفتن دو سوم را به زبان آورده و تصريح نكرده كه بحسب كيل است يا وزن همان صدق عرفى ذهاب دو سوم در تحقق حليت كافى است و در صورت رفتن دو سوم بحسب كيل اين صدق عرفى محقق است ولى در اين وجه اعتراض هست بدين تقرير : بسا ميزان در اينجا همان اندازه وزنى باشد و آنچه در حكم آنست و موافق آن براى اينكه ائمه عليهم السّلام در رواياتى كه در اين باب از آنها رسيده حكم كردند كه حلال شدن مترتب بر رفتن دو سوم است از آب انگور و ماندن يك سوم و آنچه\r\n\r\n","description":"","footnote":"","page_name":" 286 ","page_number":288},
  {"content":"\r\n\r\nبه معناى آنست از رفتن دو تا و ماندن يكى كه بايد اين اندازه بوسيله پختن بدست آيد خواه بحسب كيل و خواه بحسب وزن و تا بحسب وزن دو سوم آن نرفته و يك سوم آن نمانده اين اندازه كه شرط حلالى است محقق نشده و احتمال ميرود كه يك سوم شدن بحسب كيل هم محقق نباشد زيرا اين هر دو اندازه پيش از پخت با هم محقق و برابر بودند ؟ و اختلاف آنها پس از پخت و سفت شدن آب انگور پديدار شده بواسطه تراكم اجزاء و به مجرد پيمانه در اين وضع اندازه 2 سوم و يك سوم معين نشود و همان بحسب وزن معين مىشود كه اشتباه در آن راه ندارد اصلا .\r\nو اين موضوع را با يك مثالى روشن كنيم : فرض كن شش من آب انگور داريم برابر شش پيمانه مشخّص و بايد چهار من آن موافق چهار پيمانه نامبرده برود تا حلال شود ، و چون طبخ شد تا دو پيمانه ماند در اين صورت گرچه جاى تو هم اين هست كه بحدّ نصاب يك سوم رسيده بحسب صورت و ناچار دو سوم آن رفته است ولى چون دو پيمانهء مانده بوسيله پخت سفت شده خرد حكم كند باينكه مىشود از نظر واقع بيش از يك سوم باشد چون هنگامى كه شل بود يك سوم آن دو پيمانه بود ولى اكنون كه سفت شده اين دو پيمانه بواسطه غلظت آن بيش از 1 سوم مىباشد به اندازه تفاوتى كه ميان رقيق و غليظ وجود دارد و بنا بر اين آنچه از آن رفته است دو سوم تمام نيست و برخى از آن بواسطه تراكم بجا مانده است و تا مانده آن به اندازه دو من نشود موافق دو كاسه در حال رقت نميگردد و يك سوم باقيمانده و دو سوم رفته تحقق نميپذيرد و ميزان در رسيدن آن به حد يك سوم همان وزن است يا آنچه در حكم آنست مانند اينكه يك پيمانه و نيم از آن بماند در صورتى كه بدانيم يك پيمانه و نيم شيره سفت هم وزن دو پيمانه آب انگور نجوشيده است و بدانيم كه نسبت شيره با آب انگور نجوشيده نسبت 1 و 1 دوم است به 2 و همچنين .\r\nو خلاصه مىشود اين شناخت نسبت براى كسى كه بررسى و آزمايش كرده و آن را فهميده نتيجه همان شناخت وزن را داشته باشد و بىنياز بترازو و قپان از آن استفاده كند ، و با اين تحقيق اين نتيجه بدست آمد كه : يقين برفتن دو سوم آب\r\n\r\n","description":"","footnote":"","page_name":" 287 ","page_number":289},
  {"content":"\r\n\r\nانگور مطلقا موقوف است بر تحقّق يك سوم شدن آن و رفتن 2 سوم آن بحسب وزن و پيش از تحقق آن حالش مشكوك است و اصالة الحرمة جاريست زيرا احتمال ذهاب دو سوم و عدم آن بحسب دو اعتبار صورت و حقيقت با هم تعارض دارند و حرمت متيقنه به جوش آمدن آن برداشته نشود جز بحصول يقين بحليت يقين بحليت كه موقوف است بر تحقق رفتن دو سوم بوجهى كه ذكر شد ، و در الفاظ روايات هم اشاره‌هاى لطيفى بدين تحقيق است ، مانند به كار بردن واژه باقى در برابر ذاهب كه اشعار دارد منظور از ذهاب در اينجا نابودى و جداشدنست نه تراكم با اجزاء ديگر زيرا ذهاب بدين معنى منافات با بقاء ندارد ، و شايد ذكر بقاء يك سوم پس از ذكر ذهاب دو سوم در بيشتر روايات با بىنيازى بحسب ظاهر از آن براى دفع اين توهم باشد ، و مانند به كار بردن واژه اوقيه در روايات ابن ابى يعفور گذشته كه بهر صورت تفسير 40 درهم يا 7 مثقال است چنانچه دانستى و صريح است در اعتبار وزن بدون شائبه احتمال كيل در آن و دليل است كه در اينجا مناط وزنست نه پيمانه ، و مانند به كار بردن واژه دوانيقى در روايت ابن سنان ، زيرا دانگ در اصل وصفش عبارت از يك ششم درهم است كه احتمال پيمانه در آن نميرود و دليل است بر اينكه مناط معناى حقيقى آنست چنانچه شيخ - ره - از آن فهميد آنجا كه در نهايهء خود گفته : يا برود از هر درهم 3 دانگ و نيمش ، و اما لفظ كيل كه در روايت عقبة بن خالد آمده مىشود تفسير كرد بر وزن معروف آن نه پيمانه براى جمع آن با روايات ديگر .\r\nمن گويم : مىشود كه مكلّف مخير باشد ميان اندازه گرفتن بهر دو از وزن و پيمانه براى توسعه به همه مردم چنانچه مناسب ملت حنيفيه است چون تفاوت ميان آنها اندك است و غرض دگرگون نشدن و تباه نشدن بر اثر طول بقاء آن با هر كدام از كيل و وزن حاصل است چنانچه شارع در اندازه كر مخير ساخته ميان اندازه‌گيرى با وجب و وزن ارطال و در مسافت شكسته خواندن نماز براى مسافر ميان مسير يك روز و اندازه با فرسنك و ميل و در ديه ميان هزار دينار و 10 هزار درهم با اينكه تفاوت ارزش ميان آنها بسيار است با اختلاف زمان و احوال و تخيير براى\r\n\r\n","description":"","footnote":"","page_name":" 288 ","page_number":290},
  {"content":"\r\n\r\nجمع ميان اخبار سازگارتر است چون تصريح بتعيين يكى از آن دو در اخبار نيست و در كلام قدماء از فقهاء و متاخرين از علماء هم وجود ندارد ، و اين تخيير نزد من اظهر وجوه است و اگر چه احوط عمل به وزنست مطلقا .\r\nاگر گوئى : چون پيمانه وزن كمترى دارد هميشه اين وجه بر ميگردد به همان وجه اوّل كه مناط پيمانه است گوئيم : اين اعتراض در همه موارد تخيير ميان كمتر و بيشتر وارد است كه يادآور كرديم با اينكه فقهاء در همه اين موارد تصريح دارند به تخيير و فائده آن توسعه بر امت است زيرا بسا كه اندازه‌گيرى با وزن آسانتر باشد با اينكه مىشود گفت رعايت وزن افضل است بر پيمانه و همين خود فائده‌ايست ، و در اينجا سخن را بدرازا آورديم چون فائده‌اش بيش و مورد ابتلاء همه است و فقهاء متعرض آن نشدند .\r\n\r\nباب چهارم برگشت مى به سركه\r\n1 - در قرب الاسناد : 155 بسندش از على بن جعفر از برادرش كه گويد :\r\nپرسيدمش كه مى بوده و اكنون سركه شده مىشود خوردش ؟ فرمود : چون مست كردنش برود باكى ندارد ، در كتاب المسائل : مانندش آمده جز كه پس از خورده شود آرى دارد .\r\n2 - در عيون ( 2 / 40 ) بسندش تا امير المؤمنين عليه السّلام كه سركه مى را بخوريد چون كرمهاى شكم را ميكشد . فرمود : سركه آن مى كه خودش تباه شد و سركه شده بخوريد ، و مخوريد آنچه را شما خود تباه كنيد و بمعالجه سركه نمائيد .\r\n3 - در فقه الرضا ( 38 ) فرمود : عليه السّلام اگر در مى سركه ريخته شود خوردنش روا نباشد تا چند روز بر آن بگذرد و مى سركه شود و پس از آن بخور .\r\n4 - در سرائر ( 1 / 37 ) بسندى از ابى بصير كه پرسش شد از امام ششم عليه السّلام\r\n\r\n","description":"","footnote":"","page_name":" 289 ","page_number":291},
  {"content":"\r\n\r\nاز مى كه آن را با نمك و جز آن درمان كنند تا سركه شود ، فرمود : باكى نيست بدرمانش ، گفتم منش با گل گرفتن سر خمره‌اش درمان كردم وانگه كه سرش را باز كردم پيش از وقت مقرر يا پس از آن و باز مى بود جائز است نگهش دارم ؟\r\nفرمود : باكى ندارد تو ميخواهى مى سركه شود و قصد تو فاسد نيست .\r\nبيان كردنيست : بدان كه مشهور ميان فقهاء ما جواز درمان مى است بدان چه آن را ترش كند و به سركه برگرداند از اجسام پاك خواه درمان با عينى باشد پا برجا يا چيزى كه مستهلك شود و دليل آوردند بر آن موثقه ابى بصير را كه : پرسيدم از امام ششم عليه السّلام از مى كه در آن چيزى به كار برند تا بتر شد ، فرمود : اگر آنچه در آن به كار رود از مى غلبه دارد بر آنچه براى درمانش به كار رفته باكى ندارد ، زيرا ظاهرش اينست كه مقصود اينست كه اگر مى غالب باشد بر ابزار درمان و در آن مستهلك نشود تا ترديد شود كه سركه شده باكى ندارد . و بعموم حسنه زراره كه از امام ششم عليه السّلام پرسيدم از مى كهنه كه سركه در آن نهند ، فرمود : باكى ندارد ، و فتوى دادند كه درمان كردن مى براى سركه شدن مكروه است براى گفته آن حضرت عليه السّلام در روايت ابى بصير كه پرسيده بودش از مى كه در آن سركه نهند تا سركه شود ، فرمود : نه ، جز آنچه خودش سركه شود ، و در روايت ديگر است كه باكى ندارد آنچه خودش به سركه برگشته كه در اكثر نسخه‌هاى تهذيب به قاف آمده كه برگرداندنست و در كافى به غين آمده از غلبه و آن روشنتر است ، و بسا قولى است كه شرط است ابزار درمان پيش از سركه شدن مى نابود شوند زيرا با گذاشتن در آن نجس شده و با برگشت آن به سركه پاك نشود ، زيرا مطهر خود مى انقلابست و آن در اين ابزار درمان وجود ندارد و اين اعتراض در ظرفش وارد نيست زيرا ظرف قابل جدائى از مى نيست و بتبع آن پاك مىشود چون اگر پاك نشود حكم به پاكى سركه آن ميسر نيست و گرچه به خود سركه شود ، و اگر باندازه‌اى سركه در مى ريزند كه مى مستهلك شود مشهور اينست كه نه پاك است و نه حلال ، شيخ در نهايه گفته ، چون مى در سركه افتد استعمالش روا نباشد جز\r\n\r\n","description":"","footnote":"","page_name":" 290 ","page_number":292},
  {"content":"\r\n\r\nاينكه خود آن مى سركه شود ، ابن جنيد گفته : اگر آدمى مى گيرد و بر آن سركه ريزد نوشيدنش حرام است خورش كردن با آن در همان هنگام تا بگذرد زمانى كه در آن تبدل حال حاصل مىشود از حليت بحرمت و بر عكس ، و شيخ روايت گذشته ابى بصير را كه باكى ندارد به شرط كه در آن ننهد چيزى كه آن را برگرداند تفسير كرده باينكه در آن ننهد چيزى كه بر آن غلبه كند و گمان برد كه مى هم سركه شده و هنوز سركه نشده مانند اينكه در اندكى مى سركه بسيار ريزد كه مزه سركه گيرد و هنوز اجزاء مى بجا است كه به كار بردنش روا نيست تا مدتى بگذرد كه اجزاء مى در آن سركه شود ، و ابن ادريس و جز او منكر آن شدند ، ابن ادريس گفته :\r\nدليلى ندارد چون اجماعى است كه سركه بمحض آميختن با مى نجس شده و دليلى نيست كه پس از آن پاك شده باشد زيرا اجزاء مى با انقلاب به سركه پاك شوند و اما خود سركه به حال خود بماند و انقلابى ندارد تا پاك شود .\r\nعلامه - ره - در مختلف گفته : سخن شيخ دور از صواب نيست زيرا بر گرديدن مى مخلوط به سركه دليل است بر آمادگى برگشت آن به سركه و مزاج هر دو آميخته يكى است بلكه آمادگى جزء خمرى اتم است ولى جز بآميختن با سركه دانسته نشود و چون اصلى كه از آن گرفته شود برگردد برگشت آميخته هم دانسته شود ، و نجاست سركه بر اثر مى است كه نابود شده و اثر آن هم كه نجاست است نابود شود چنانچه خود مى سركه شود ، و استاد ما ابو على ابن جنيد بدان آگهى داده است .\r\nشهيد ثانى - ره - گفته : قول به پاك شدن سركه پس از گذشت زمانى كه دانسته شود مى مخلوط با آن سركه شده موجه است در صورتى كه درمان را جائز شماريم و آن را پاك دانيم با بقاء عين ابزار درمان در آن زيرا سركه دست‌كم از اين اعيان ابزار درمان ندارد كه آنها را با پاك شدن خود مى به سركه شدن پاك دانند ، جز اينكه اثبات اين حكم از نصّ حديث بىاشكال نيست ، و استفاده آن از اطلاق جواز درمان خمر اعم است از صورت بقاء عين ابزار علاج پايان - من گويم قول\r\n\r\n","description":"","footnote":"","page_name":" 291 ","page_number":293},
  {"content":"\r\n\r\nبحليت آن مطلقا دور نيست بروايت شيخ در سند صحيح از عبد العزيز بن مهتدى كه نوشتم به امام رضا عليه السّلام قربانت آب انگور مىشود و سركه و چيزى كه آن را بگرداند بر آن ريزند تا سركه شود ، فرمود : باكى ندارد ( تهذيب 9 / 117 ) .\r\n\r\nباب پنجم خوردن و نوشيدن در ظرف طلا و نقره و ظرفهاى مورد غدقن ديگر و جز آن\r\n1 - در مجالس صدوق ( 254 ) بسندش تا رسول خدا صلى اللَّه عليه و آله كه نهى كرد از نوشيدن در ظرف طلا و نقره .\r\n2 - در قرب الاسناد ( 48 ) بسندش تا رسول خدا صلى اللَّه عليه و آله كه از هفت چيز آنها را نهى كرده از آنها است نوشيدن در ظرف طلا و نقره .\r\n3 - و از همان ( 163 ) بسندش از على بن جعفر از برادرش موسى عليه السّلام كه پرسيدمش از آينه كه ميشايد آن را به كار برد با اينكه حلقه نقره دارد ، فرمود : آرى جز اين نيست كه به كار بردن نقره در نوشيدن بد است .\r\n4 - در خصال ( 34 ) بسندش از براء بن عازب كه نهى كرد رسول خدا صلى اللَّه عليه و آله ما را از بدست كردن انگشتر طلا و از نوشيدن در ظرف طلا و نقره ، فرمود : هر كه در دنيا از آنها نوشد در ديگر سرا ننوشد - الخبر - .\r\n5 - در عيون ( 2 / 19 ) بسندش تا محمّد بن اسماعيل بن بزيع كه از امام رضا عليه السّلام پرسيدم از ظرف طلا و نقره و آنها را بد داشت ، گفتمش البته يكى از ياران ما روايت كرده كه موسى عليه السّلام آينه نقره پوشى داشت فرمود : نه ، به حمد اللَّه ، جز آن نبود كه حلقه نقره داشت و آن نزد من است ، ابن عباس گفته : مقصود برادرش بود كه چونش ختنه كردند عود نقره پوشى كه براى بازى كودكان سازند برايش ساختند از نقره كه دسته‌اش به اندازه ده درهم بود و ابو الحسن عليه السّلام فرمود آن را شكستند ، در كافى بسندش مانندش آمده ، در محاسن ( 582 ) مانندش آمده\r\n\r\n","description":"","footnote":"","page_name":" 292 ","page_number":294},
  {"content":"\r\n\r\nدر مكارم از ابى جعفر عليه السّلام مانندش آمده .\r\nبيان : شيخ بهائى - ره - گفته : مىشود از مبالغه آن حضرت در انكار اين روايت بدست آورد كه آلات نقره پوش مانند آينه هم مكروهند بلكه بسا كه از آن حرمت استفاده شود ، و شايد وجهش اينست كه اين پوشش بمانند ظرف است براى آن چيز و اگر نقره چنين باشد طلا بطريق اولى چنين است - پايان - گويم : نهايت آنچه از آن برآيد استحباب بركنارى از آنست ، و مبالغه در انكار از نظر وضع زهد آنها است نه از نظر حرمت و توجيه او ناموجه است چنانچه بر بينا پوشيده نماند و سخن در باره آن آيد ان شاء اللَّه .\r\n6 - در مجالس ابن الشيخ 2 / 133 بسندش تا امام پنجم عليه السّلام كه پرسش شد از پول طلا و نقره و آنچه در دست مردم است ، فرمود : اينها مهره‌هاى خدايند در زمين كه براى مصلحت كار مردم ساخته و بدانها كارشان درست مىشود ، و هر كه از آنها بيش دارد و حق خدا را در آن برپا دارد و زكاتش را بدهد برايش پاك و خالص است و هر كه از آنها بيش دارد و بدان بخل ورزد و حق خدا را از آن نپردازد و از آنها ظرف بسازد هم اوست كه بر او بايست شود و عيد خدا عزّ و جلّ كه در كتابش ميفرمايد :\r\n« روزى كه تافته كنند آنها را در آتش دوزخ و داغ نهند بدانها بر پيشانيها و پهلوها و پشتهاشان اينست آنچه براى خود گنج ساختيد ، پس بچشيد آنچه را بوديد گنج نهاديد ، 35 - التوبه » .\r\nبيان : مهره‌ها : تشبيه اشرفى طلا و پول نقره بخاتم براى اينست كه نقش دارند يا براى عزيزى آنها است يا براى اينكه روا نيست آنها را ظرف و مانند آن ساخت چنانچه شكستن مهر آنچه مهر شده روا نيست .\r\n7 - در قصص راوندى : بسندش تا امام پنجم عليه السّلام كه بد دارم چيزى در ظرفهاى سفالى مصر بخورم ، عياشى ( 2 و 305 ) مانندش را آورده .\r\n8 - در قصص : بسندش از ابو الحسن عليه السّلام كه غذا نخوريد در ظرفهاى\r\n\r\n","description":"","footnote":"","page_name":" 293 ","page_number":295},
  {"content":"\r\n\r\nسفالين مصر و سر خود را با گل مصر نشوئيد كه مايه خوارى و بيغيرتيست ، عياشى مانندش را آورده ( 1 / 304 ) .\r\n9 - در محاسن : ( . . ) بسندش از امام پنجم عليه السّلام كه نهى شده از طرف طلا و نقره .\r\nدر كافى بسندش مانندش آمده ( 6 / 267 ) .\r\n10 - در محاسن : ( . . ) بسندش از امام ششم عليه السّلام كه شايسته نيست نوشيدن از ظرف طلا و نقره .\r\n11 - و از همان ( . . ) بسندش از امام ششم عليه السّلام كه بد داشت ظرف طلا و نقره و ظرف نقره‌كوب را .\r\n12 - و از همان ( . . ) بسندش از امام هفتم عليه السّلام كه ظرف طلا و نقره كالاى آنانست كه يقين ندارند .\r\nدر نوادر راوندى : ( 13 ) بسندش از پيغمبر صلى اللَّه عليه و آله و سلم مانندش آمده .\r\nدر كافى 267 بسندش مانندش آمده .\r\nدر فقيه از پيغمبر صلى اللَّه عليه و آله مانندش آمده ( 3 / 222 ) .\r\n13 - در محاسن ( 583 ) بسندش از امام ششم عليه السّلام كه نخور در ظرف طلا و نقره .\r\n14 - و از همان ( . . ) بسندش از عمرو بن ابى المقدام كه ديدم براى امام ششم عليه السّلام قدح آبى آوردند و روكش نقره‌اى داشت و ديدم آن را با دندانش مىكند ، در كافى ( 267 ) بسندش مانندش آمده .\r\nبيان : شيخ بهائى - ره - گفته : ضبّه با فتح ضاد نقطه دار و تشديد باء يك نقطه در اصل لغت تيكه آهنى است پهن كه كمربند در سازند و مقصود از آن در اينجا صفحه نازكى است از نقره كه كمربند كاسه شده كه خودش چوب يا مانند آن بوده براى زيور آن يا بستن شكست آن .\r\n15 - در محاسن ( . . ) بسندش از معاوية بن وهب كه پرسش شد امام ششم عليه السّلام\r\n\r\n","description":"","footnote":"","page_name":" 294 ","page_number":296},
  {"content":"\r\n\r\nاز نوشيدن از كاسه‌اى كه حلقه نقره دارد ، فرمود : باكى ندارد جز اينكه از نقره بدت آيد و آن را بكنى .\r\n16 - و از همان ( . . ) بسندش از امام ششم عليه السّلام كه بد داشت نوشيدن از ظرف نقره و از كاسه نقره‌كوب و بد داشت روغن مالى كند از روغن‌دان نقره‌كوب و هم از شانه نقره‌كوب .\r\n17 - در محاسن ( . . ) بسندش از يونس بن يعقوب از برادرش يوسف كه من در حجر همراه امام ششم عليه السّلام بودم و آب خواست و كاسه‌اى از مس زردش آوردند و مردى گفتنش كه عباد بن كثير بد دارد نوشيدن از كاسه مس زرد را فرمود :\r\nاز او نپرسيدى كه اين طلا است يا نقره ؟ 18 - در مكارم : ( 173 ) از امام صادق عليه السّلام كه بد داشت روغن بمالد از روغن‌دان نقره يا نقره‌كوب و از شانهء چنين ، و از ابى جعفر عليه السّلام كه باك ندارد كسى از كاسه نقره‌كوب بنوشد ، ولى دهانت را از جايى كه نقره دارد دور كن .\r\n19 - در كتاب المسائل از برادرش موسى عليه السّلام كه پرسيدمش از مردم زمين و كشت آيا از ظرفشان مىشود غذا خورد با اينكه مردار و خوك ميخورند ؟ فرمود :\r\nنه و نه در ظرف طلا و نقره ( در بحار ج 10 ص 268 ) .\r\n20 - در مجازات نبويه : پيغمبر صلى اللَّه عليه و سلم فرمود : نوشنده در ظرف طلا و نقره همانا برشنه كشد در شكمش آتش دوزخ . . سيّد - ره - گفته : اين گفتار بتعبير مجاز اداء شده زيرا آتش دوزخ بحقيقت در شكم او برشنه ندارد كه برشنه در اصل معناى خود آواز شتر است در هنگام خستگى و ادب كردن آن ( در اينجا شعرى گواه لغت آورده ) ولى آن حضرت صلى اللَّه عليه و سلم نوشانوش آدمى را براى آب در اين ظروف مخصوصه از نظر اينكه غدقن است و سزاى كيفر دارد چون برشنه آتش دوزخ مقرّر داشته بطور تشبيه و مجاز ، چون اين كار او را بدوزخ كشاند و بسوزش آتشش رساند ، پناه به خدا از آن ، لفظ خبر ( يجرجر ) با ياء آمده با\r\n\r\n","description":"","footnote":"","page_name":" 295 ","page_number":297},
  {"content":"\r\n\r\nاينكه خوب بود ( تجر جر ) با تاء باشد بنا به روايت رفع ( نار ) كه فاعل مؤنث است ولى چون لفظ ديگر ميان فعل و فاعلش فاصله شده مذكر آوردن فعل نيكو گرديده ( در اينجا مصرع شعرى گواه آورده ) .\r\nو در خبر ديگر است كه ( كانما يجرجر في بطنه نارا ) در اين تعبير آدمى فاعل است و ( نار ) مفعول و مقصود اينست كه گويا ميكشد در شكم خود آتش را و واژه ( يجرجر ) مضاعف لفظ جرّ است براى دلالت بر تكثير فعل چنانچه در قرآن آمده «  فَكُبْكِبُوا فِيها هُمْ وَ الْغاوُونَ  ، 94 - الشعراء و مقصود ( كبوا ) است يعنى برو در افتند و بنا بر اين توان گفت : ( جرّ ) و ( جرجر ) مانند ( كبّ ) و كبكب است با اينكه قاعده اينست كه ( جرّر ) گفته شود ، در كلام عرب آمده « جرجر فلان الماء » هر گاه آن را نوشانوش مصرف كند و آوازى چون آواز برشنه شتر دهد ، و بنا بر اين معنا اينست كه جرعه نوش كند آتش دوزخ را و اين درست ترين تأويل است ، و اما ظرف طلا و نقره در نزد ما شيعه خورد و نوش در آن حلال نيست و به كار بردنش در مصالح تن مانند روغن مالى و سرمه‌كشيدن روا نيست و هم در مجمره بخور ، و من از استاد خودمان ابا بكر محمّد بن موسى خوارزمى - ره - هنگامى كه درس ما بدين مسأله رسيد در كتاب طهارت پرسيدم از خاكستر گير و دودكش طلا و نقره زيرا خلافى در باره مجمره و آتش‌دان نيست ، گفت : قاعده اينست كه حرام نباشد زيرا به كار بردن آن بدنباله مجمره است و خودش تنها در كار نيست ، زيرا مجمره اگر خودش تك باشد نيازى بخاكستر گير و دودكش ندارد كه با آن باشد و آن مانند نوشيدن از ظرف نقره‌كوبست كه دهن روى نقره ننهد ، و در اين مسأله خلافى است از شافعى زيرا او نوشيدن در ظرف نقره‌كوب را مكروه دانسته .\r\nو داود اصفهانى معتقد است بكراهت نوشيدن از ظرف طلا و نقره تنها نه جز آن از خوردن و به كار بردن در مصالح تن بنا بروش خودش در عمل به ظاهر خبرى كه دلالت بر كراهت نوشيدن دارد بخصوص ، و اينجا جاى گفتگوى نهائى\r\n\r\n","description":"","footnote":"","page_name":" 296 ","page_number":298},
  {"content":"\r\n\r\nدر اين مسأله نيست جز اينكه اعتماد در حكم بكراهت به كار بردن اين ظروف خبريست كه پيش گفتم چون تهديد سختى دارد ، و در روايتى است از آن حضرت صلى اللَّه عليه و آله كه هر كه در دنيا از آنها نوشد در آخرت با آنها ننوشد و بدين دو خبر و مانند آنها كراهت نوشيدن در اين ظرفها ثابت شود ، و خوردن و روغن مالى و سرمه‌كشيدن بدان قياس شوند به علت اينكه همه در منافع تن به كار روند .\r\nتوضيح : جزرى در نهايه گفته : در حديث است كه : آنكه بياشامد در ظرف فضّه همانا برشنه كشد در شكمش آتش دوزخ ، يعنى سرازير شود در آن آتش دوزخ و براى نوشيدن برشنه ساخته كه آواز ورود آبست در درون .\r\nزمخشرى گفته : برفع نار روايت شده و بيشتر روايت نصب است و اين گفته مجاز است زيرا آتش دوزخ در حقيقت در شكمش برشنه نكشد و جرجره آواز شتر است هنگام سختى حالش ولى آن حضرت صلى اللَّه عليه و آله آواز نوشانوش آدمى را براى آب در اين ظرفهاى مخصوص كه نهى دارد و سزاى كيفر چون برشنه آتش دوزخ ساخته بطور مجاز و تعبير به يجرجر با ياء ، براى فاصله بودن ميان آن و كلمه نار است ، و بنا بر نصب فاعل فعل نوشنده است و نار مفعول است ، گويند : جرجر فلان الماء ، يعنى پياپى آن را جرعه نوش كرد كه آوازى داد و معنى اينست كه گويا آتش دوزخ را نوشانوش كند .\r\n21 - در كافى ( 6 / 385 ) بسندش از امام ششم كه رسول خدا صلى اللَّه عليه و آله پيوسته در كاسه‌هاى شامى نوش ميكرد كه برايش از شام مىآوردند و به دو پيشكش ميكردند ( و در روايت ديگرش افزوده كه ميفرمود ) اينها نظيف‌تر ظرفهاى شما است .\r\n22 - و از همان ( . . ) بسندش از عمرو بن ابى المقدام كه ديد ابو جعفر عليه السّلام در كاسه سفالين مينوشيد .\r\n23 - و از همان : ( 6 ر 386 ) بسندش از على بن اسباط كه شنيدم امام رضا عليه السّلام كه نام مصر برده شد فرمود : رسول خدا صلى اللَّه عليه و آله فرموده : در سفالهاى مصر مخوريد و سرتان را با گلش مشوئيد كه غيرت برد و ديوثى آورد .\r\n\r\n","description":"","footnote":"","page_name":" 297 ","page_number":299},
  {"content":"\r\n\r\nبيان : بىغيرتى از سياق داستان زليخا زن عزيز مصر معلوم است چنانچه بر انديشمند نهان نيست .\r\nگويم : برخى اخبار را در اين باره در باب آداب نوشيدن آورديم .\r\n24 - در كافى ( 398 ) بسندش از بزيع كه نزد ابى جعفر عليه السّلام رفتم و آن حضرت سركه مىخورد و زيت در كاسه‌اى كه سياه بود و در ميانش برنگ زرد   قُلْ هُوَ اللَّهُ أَحَدٌ   نوشته بود - الخبر - 25 - در مكارم : پيغمبر صلى اللَّه عليه و آله از كاسه‌هاى بلورى كه از شام برايش مىآوردند مينوشيد و هم در كاسه‌هاى چوبى و پوستى و هم در كاسه‌هاى سفالى ( 32 ) .\r\nگويم : گذشت خبرى از امير المؤمنين عليه السّلام در آداب نوشيدن كه آن حضرت از نوشيدن آب در ظرف شيشه‌اى نازك كناره ميكرد و اين از نهايت زهدش بود و ترك لذت تا فقراء شيعه به آن حضرت تاسّى كنند و دلالت بر كراهت ندارد چنانچه از روايتى كه نقل كردم برآيد و گفته : آن حضرت صلى اللَّه عليه و آله كه آن نظيف‌تر ظرف شما است بدان اشاره دارد ، و مىشود مورد اين روايت ظرفى باشد كه رويه شيشه دارد چنانچه در زمان ما در همه بلاد شايع است .\r\n26 - در كافى : بسندش از امام هفتم عليه السّلام در حديثى دراز كه سفارشنامه از خدا برسول خدا صلى اللَّه عليه و آله فرود آمد ، نوشته مسجّلى بود كه جبرئيل بهمراه امناء خدا تبارك و تعالى از فرشته‌ها آن را آورد - و در حديث را كشانده تا آنجا كه - گفته :\r\nسفارشنامه مهرها از طلا داشت كه آتش نديده بودند و آن سفارشنامه بامير المؤمنين عليه السّلام داده شد .\r\n27 - در كتاب طرف سيد بن طاوس بسندش مانند آن آمده .\r\n28 - در مجالس و اكمال صدوق بسندش از امام ششم عليه السّلام كه خدا عز و جل نامه‌اى به پيغمبرش صلى اللَّه عليه و آله فرو فرستاد پيش از وفات پيغمبر - تا گفته - بر آن نامه مهرها از طلا بود - الخبر - ( 241 امالى ) .\r\n\r\n","description":"","footnote":"","page_name":" 298 ","page_number":300},
  {"content":"\r\n\r\nدر روايت ديگر از صدوق - بسندش تا امام ششم عليه السّلام كه جبرئيل صحيفه بر رسول خدا صلى اللَّه عليه و آله از آسمان فرود آورد كه خدا عزّ و جلّ مانندش نامه‌اى فرو نفرستاده بود نه پيش از آن و نه پس از آن و در آن مهرها بود از طلا - الخبر ( علل 1 / 164 ) .\r\n27 - در كتاب غيبت شيخ الطائفه ( 97 ) بسندش تا ابن عباس كه جبرئيل صحيفه‌اى از نزد خدا برسولش فرود آورد كه بر آن 12 مهر از طلا بود - تا آخر خبر .\r\nبيان : اين اخبار دلالت دارند كه به كار بردن طلا در اين گونه موارد جائز است جز كه گفته شود اين حكم خاص طلاى آسمانست كه از آن فرود آمده چنانچه فرموده : آتش بدان نرسيده يا گفته شود كار خدا با كار بشر سنجيده نشود چنانچه خدا تصوير سازد و باوصياء حلال كند مانند اينكه براى عيسى عليه السّلام جائز شد و بر ديگران حرام است و همه اين احتمالات بعيدند ( و اينها از ملحقاتى است كه مصنف پس از تجديد نظر بكتاب افزود ) .\r\n28 - در سرائر بنقل از جامع بزنطى كه : پرسيدم از امام رضا عليه السّلام از زين و دهانه‌اى كه نقره دارند بر آنها سوار شوند ؟ فرمود : اگر آب نقره داده باشند كه نتوان نقره آن را جدا كرد و كند بدان باكى نيست و گر نه بر آن سوار نشوند در محاسن ( 583 ) بسندش از امام هفتم عليه السّلام مانندش آمده ، در قرب الاسناد ( 163 ) بسندش مانند آن آمده با اختلافى در تعبير ، در كتاب المسائل : مانندش آمده .\r\nبيان : جوهرى گفته : تمويه اينست كه مس يا آهن را با نقره يا طلا روكش كنند .\r\n29 - در مكارم : از فضيل كه از امام ششم عليه السّلام پرسيدم از تختى كه در آن طلا است ميشايد آن را در خانه نگهداشت ؟ فرمود : اگر خود طلا باشد نه اگر آب طلا باشد باكى ندارد ( 152 ) .\r\nدر كافى - بسندش مانندش آمده ( 6 / 476 ) .\r\n\r\n","description":"","footnote":"","page_name":" 299 ","page_number":301},
  {"content":"\r\n\r\n30 - در مجالس صدوق ( 440 ) بسندش از ابى جعفر عليه السّلام كه نام پيغمبر صلى اللَّه عليه و آله در صحف ابراهيم ماحى است - تا فرموده - آن حضرت صلى اللَّه عليه و آله زرهى دارد بنام :\r\nذات الفضول كه سه حلقه نقره دارد يكى در جلو و دو تا در پشت - الخبر - در فقيه : مانندش آمده ( 519 ) .\r\n31 - در مجالس و عيون ( 2 / 50 ) بسندش از احمد بن عبد اللّه كه پرسيدم از ابو الحسن عليه السّلام از ذى الفقار شمشير پيغمبر صلى اللَّه عليه و آله كه از كجا بود ؟ فرمود :\r\nجبرئيلش از آسمان آورده بود و زيورش نقره بود و آن در نزد من است .\r\nدر كافى ( 3 / 160 ) بسندش از امام رضا عليه السّلام مانندش آمده .\r\n32 - و در همان ( 8 / 267 ) بسندش از منصور بن حازم كه از امام ششم عليه السّلام پرسيدم از دعا كه آويزان شود بر زن حائض فرمود : آرى ، هر گاه در ميان جلد يا ظرف نقره يا آهن باشد .\r\n33 - و از همان : ( مضمون شماره 51 با اندك اختلافى تعبير آمده ) .\r\n34 - و از همان ( 8 / 331 ) بسندش از يحيى بن ابى العلا كه شنيدم امام ششم عليه السّلام ميفرمود : رسول خدا صلى اللَّه عليه و آله در زره ذات الفضول نماز خواند كه دو حلقه از نقره در جلوش بود دو حلقه در پشتش ، و فرمود على عليه السّلام در روز جنگ جمل آن را پوشيد .\r\n35 - و از همان ( 6 / 385 ) بسندش از امام ششم عليه السّلام كه نشايد نوشيدن در ظرف طلا و نه در نقره .\r\n36 - در فقيه : - بسندش از امام پنجم عليه السّلام كه مخور در ظرف طلا و نه در نقره ( 3 / 222 ) .\r\n37 - در كافى : بسندش از امام ششم عليه السّلام كه مخور در ظرف نقره و نه در نقره‌كوب ( 6 / 267 ) .\r\n38 - در كافى ( . . ) بسندش از بريد كه امام ششم عليه السّلام بد داشت نوشيدن در كاسه نقره و در كاسه نقره‌كوب را و همچنين روغن زدن و عطر زدن از روغندانى\r\n\r\n","description":"","footnote":"","page_name":" 300 ","page_number":302},
  {"content":"\r\n\r\nنقره‌كوب و شانه چنين را .\r\n39 - در ففيه : مانندش آمده و افزوده اگر ناچار باشد از نوشيدن در كاسه نقره‌كوب دهانش را از آنجا كه نقره است بگرداند ، در « مكارم » مانندش آمده ( 173 ) - 40 - در تهذيب ( 9 / 91 ) بسندش از امام ششم عليه السّلام كه باكى نيست باينكه بنوشد مرد از كاسه نقره‌كوب ، و دهان را از جاى نقره بر كنار كن .\r\n41 - در فقه الرضا ( 16 ) فرمود عليه السّلام : نماز مخوان در انگشتر طلا و منوش در ظرف طلا و نقره - الخبر - .\r\n42 - در معانى الاخبار ( 301 ) بسندش از امام ششم عليه السّلام كه نهى كرد مرا رسول خدا صلى اللَّه عليه و سلم و نگويم كه شما را نهى كرد از بدست كردن انگشتر طلا - الخبر - .\r\n43 - در كافى : بسند صحيح از ابى الصباح كه پرسيدم از امام ششم عليه السّلام از زيور طلا براى كودكان ؟ فرمود : على بن الحسين عليه السّلام پيوسته بچه‌ها و زنانش را با طلا و نقره زيور ميكرد ( 6 / 475 ) .\r\n43 - و از همان : ( . . ) بسند صحيح از داود بن سرحان كه پرسيدم امام ششم عليه السّلام را از طلا كه زيور كودكان شود فرمود : پدرم هميشه بچه‌ها و زنهاشان را با طلا و نقره زيور ميكرد پس باكى ندارد .\r\n44 - و از همان : ( . . ) بسند صحيح از محمّد بن مسلم كه پرسيدم امام ششم عليه السّلام را از زيور طلا و نقره براى زنها فرمود : باكى ندارد .\r\n45 - و از همان : ( . . ) بسندش از امام ششم عليه السّلام كه سر غلاف شمشير رسول خدا صلى اللَّه عليه و سلم و دسته‌اش نقره بود ، و ميان آنها هم حلقه‌هاى نقره بود ، و من زره رسول خدا صلى اللَّه عليه و سلم پوشيدم و آن را با خود كشيدم و سه حلقه نقره جلوش بود و دو حلقه نقره در پشتش .\r\n46 - و از همان ( . . ) بسندش از امام ششم عليه السّلام كه زيور گردن شمشير با طلا و نقره باكى ندارد .\r\n\r\n","description":"","footnote":"","page_name":" 301 ","page_number":303},
  {"content":"\r\n\r\n47 - و از همان ( . . ) بسندش از امام ششم عليه السّلام كه از زيور شمشير رسول خدا صلى اللَّه عليه و سلم همه‌اش نقره بود از دسته آن و از سردسته‌اش .\r\n48 - در كافى ( . . ) بسندش از امام ششم عليه السّلام كه زيور كردن مصحف و شمشيرها با طلا و نقره باكى ندارد .\r\n49 - در سرائر ( 491 ) بسندش كه گويد : پرسيدم امام ششم عليه السّلام را از كسى كه خانواده‌اش را با طلا زيور كند ، فرمود : زنها و كنيزها و دخترها را آرى و اما پسر بچه‌ها را نه .\r\nبيان : اخبار پيش كه دلالت داشتند بر جواز زيور طلا براى پسر بچه‌ها بيشترند و سندشان قويتر است و نمىشود حمل بر كراهت نمود چون اخبار پيش دلالت دارند كه خود ائمه عليهم السلام اين كار را ميكردند ، و حمل آنها بر بيان جوازهم دور است زيرا ظاهرشان استمرار بر آن بوده آرى ميتوان آنها را حمل بر تقيه نمود .\r\nو مؤيد اين خبر است منع از نوشاندن نوشابه‌هاى حرام بكودكها ، مىشود اخبار گذشته را تفسير كرد بكودكان غير مميز و اين خبر منع را بكودكان مميز ، و اين وجه جمع خوبى است ، و مؤيد آنست وجوب تمرين كودكان مميز بطاعت و ترك معصيت و محرّمات ، در ذكرى گفته : جائز است زيور كردن زنها و بچه‌ها باطلا ، ولى فقهاء اصحاب اختلاف دارند در جواز تمكين پسر بچه از پوشيدن لباس ابريشم براى ولى و سرپرستش چنانچه بخاطر دارم ، و ظاهر كلينى هم عمل باخبار جواز است ، مؤلف جامع گفته است : جائز است جامه حرير و طلا به پسر بچه بپوشانند .\r\n50 - در مكارم ( 96 ) بنقل از كتاب لباس عياشى از امام ششم عليه السّلام تا على عليه السّلام آمده كه پيغمبر صلى اللَّه عليه و سلم را نهى كرد از انگشتر طلا و از نوشيدن از ظرف نقره ، و از حلبى است كه پرسيدم از امام ششم عليه السّلام دندان پيشين جا كن مىشود ميشايد آن را با طلابست و بند كرد و اگر بيفتد مىشود جايش دندان پيشين گوسفند نهاد ؟\r\n\r\n","description":"","footnote":"","page_name":" 302 ","page_number":304},
  {"content":"\r\n\r\nفرمود : آرى اگر خواهد بجايش دندان گوسفند نهد به شرط كه تذكيه شده باشد ، و از عبد اللَّه بن سنان مانندش آمده و از كتاب زهد امير المؤمنين عليه السّلام است كه حسين بن على باعلى عليه السّلام در رحبه آمدند و بر تن حسين عليه السلام پيراهنى از خز و طوقى از طلا بود و على عليه السّلام فرمود : اين پسر من است ، گفتند : آرى و او را پيش خواست و آن پيراهن را پاره كرد و آن طوق را گرفت تيكه تيكه كرد .\r\nبيان : اين خبر از مجعولاتست يا مقصود از حسين جز امام سوّم است و يكى از فرزندان خردسال آن حضرت يا از كودكان حسين عليه السّلام بوده است زيرا امام حسين هنگام نزول امير المؤمنين بكوفه در حدود 40 سال داشته و داناى به علوم اولين و آخرين بوده و چگونه طلا بتن ميكرده با اينكه در اين سن مرد طوق طلا به گردن نميكند و اگر منظور از رحبه آستانه مسجد مدينه باشد باز هم درست نيست زيرا امامان پيش از سن بلوغ هم معصوم بودند مگر پيش از صدور حكم حرمت پوشيدن و زيور طلا براى مردان باشد .\r\nگويم : به زودى اخبار بسيارى در كتاب آداب و سنن در ابواب زيور و جامه و مراكب و در كتاب صلاة بيايند ان شاء اللَّه تعالى ، چون با آنجا مناسبترند و همانا برخى از آنها را در اينجا آورديم براى شركت احكام ظروف با اين احكام در مدرك و مأخذ .\r\n\r\nتحقيق و جمع ميان اخبار گذشته و بيان احكامى كه از آن اخبار استفاده شود با اشاره بگفته علماء اعلام در اين مقام .\r\nو در اينجا چند مقصد است .\r\n1 - ظاهر كلام بيشتر فقهاء از اصحاب حرمت اوانى طلا و نقره است .\r\nعلامه در منتهى گفته : همه كسانى كه بدانشمندى در يادند اجماع دارند بر حرمت خوردن و نوشيدن در ظرفى كه از نقره و يا طلا ساخته شده جز آنچه از داود نقل شده كه تنها نوشيدن را حرام دانسته است و از شافعى نقل شده كه نهى در\r\n\r\n","description":"","footnote":"","page_name":" 303 ","page_number":305},
  {"content":"\r\n\r\nاينجا نهى تنزيهى است و معنى كراهت دارد ، اين قول قديم او است ، و نيز گفته :\r\nكه آيا به كار بردن آنها بطور مطلق حرام است در جز خوردن و نوشيدن هم ، علماء ما گفتند : حرام است و نقل اجماع فقهاء را نموده بر حرمت مطلق استعمال ظرف طلا و نقره در تذكره و هم در ذكرى ، و محقق در معتبر جازم شده بحرمت مطلق استعمال ولى بر آن نقل اجماع نكرده .\r\nشيخ - ره - در خلاف گفته مكروه است به كار بردن ظرفهاى طلا و نقره و همچنان طلاكوب و نقره‌كوب آنها و شافعى گفته : جائز نيست استعمال ظرفهاى طلا و نقره و ابو حنيفه هم آنها را در خوردن و نوشيدن و عطر زدن حرام دانسته و بر هر حال ، شافعى طلاكوب را مكروه شمرده و ابو حنيفه گفته : مكروه نيست و آن مذهب داود است . دليل ما اجماع فرقه اماميه است ، وانگه روايت حلبى و روايت محمّد بن مسلم را آورده وانگه گفته : و از پيغمبر صلى اللَّه عليه و آله و سلم روايت است كه نهى كرده از استعمال ظرفهاى طلا و نقره و بر همين اكتفا كرده و آغاز سخنش گرچه ظاهر است در كراهت اصطلاحى كه در برابر حرمت است بويژه كه در برابرش قول شافعى را آورده بر عدم جواز ، ولى پايان سخنش با آوردن اخبارى كه ظاهر در حرمتند براى دليل مىنمايد كه مقصودش از حرمت كراهت است يا معنى اعم از كراهت حرمت ، از اين رو و محقق و ديگران پس از او آن را تفسير بحرمت كردند .\r\nشهيد - ره - در ذكرى گفته : ظرفها پنج رسته‌اند :\r\nالف : آنچه از طلا و نقره ساخته شده كه به كار بردنش براى خوردن و آشاميدن باجماع فقهاء حرامست و در خلاف گفته : مكروه است به كار بردن آنها و ظاهرش اراده حرمت است مانند گفته شيخ در مبسوط و براى گفته پيغمبر صلى اللَّه عليه و سلم كه هر كه در ظرف نقره بنوشد همانا در درون خود آتش دوزخ را نوشانوش كرده تا اينكه آن را فرو برد يا برگرداند ، و فرموده عليهم السّلام در ظرف طلا و نقره ننوشيد و در سينى آن مخوريد ، زيرا اينها براى آنهايند در دنيا و براى شمايند در ديگر سرا ، اين دلالت اشاره‌اى دارد بطور ايماء بر حرمت به كار بردن آنها مطلقا مانند بخور\r\n\r\n","description":"","footnote":"","page_name":" 304 ","page_number":306},
  {"content":"\r\n\r\nدادن و سرمه‌كشيدن و وضوء گرفتن ، و ذكر خوردن و نوشيدن براى اهميت آنها است و همچنين است قول امام صادق عليه السّلام مخوريد در ظرف طلا و نقره ، كه البته نهى تعلّق به كارهاى سودبخش دارد ، و هم فرموده امام كاظم عليه السّلام كه ظرف طلا و نقره كالاى آنانيست كه يقين بآخرت ندارند ، و در اين دو حديث اشاره‌ايست بحرمت داشتن آنها مطلقا ، و چون داشتن آنها مايه اسراف و ترك انفاق در راه خير و صرف مجلس آرائى است ، سزاوارتر بحرمت است چون كبرآور و دل شكن فقراء است پايان . و بدان كه روايات خاصّه تصريح بحرمت نوشيدن و همه استعمالات ندارند ، و رواياتى كه دليل حرمت همه استعمالات آوردند برخى بروش فقهاء ما ضعيف هستند و برخى صريح در حرمت نيستند بلكه ظاهر برخى كراهت است ولى لفظ كراهت در اخبار غالبا بمعنى كراهت اصطلاحى نيامده و دلالت مطلق نهى هم بر حرمت ثابت نشده ولى كثرت روايات و شهرت ميان فقهاء بلكه همه مسلمانها و دعواى اجماع قول بحرمت را تقويت مىكند و گر چه در جز خوردن و نوشيدن چنين قوّتى ندارند .\r\nوانگه مشهور ميان فقهاء اينست كه داشتن ظرفهاى طلا و نقره براى جز به كار بردن بلكه صرف نگهداشتن و زيور نمودن خانه هم حرامست به حكم دو روايت محمّد بن مسلم و موسى بن بكر ، و تأييد شده باينكه معطل كردن مال است و اسراف علامه - ره - در نهايه گفته : و همچنين حرام است وجوه ديگر استعمال آنها مانند وضوء ساختن با آنها و خوردن با قاشق نقره و عطر زدن از عطردان نقره و بخور در مجمره نقره كه حاوى آن باشد براى اينكه تكبر آور و دل‌شكن فقراء است ، زيرا امام باقر عليه السّلام نهى كرده است از ظرف طلا و نقره و نهى از اعيان بمعنى نهى از همه بهره‌برى از آنها است ، و آيا حرام است داشتن ظروف طلا و نقره براى غرضى جز استعمال مانند آراستن مجالس ؟ موجّه همين حرمت است چه كه فرموده : آنها براى آنانست در دنيا و براى شما است در ديگر سرا .\r\nو بدليل حديث امام باقر عليه السّلام و براى اينكه تحريم به كار بردن آنها مطلقا\r\n\r\n","description":"","footnote":"","page_name":" 305 ","page_number":307},
  {"content":"\r\n\r\nمستلزم تحريم داشتن آنها است به وضع آماده براى به كار بردن مانند طنبور كه داشتن آن حرام است ، و چون مايه تعطيل مال است و بمنزله اتلاف آنست كه از آن نهى شده پايان .\r\nيكى از محققان اساتيد ما گفته : داشتن آنها نيز حرام است بنا بر اقرب چون داشتن نماينده قصد استعمال است چون فائده روشن آنها همان استعمال است و داشتن آنها خود قصد نافرمانى و اقدام بر حرام است كه خودش حرام است يا كمك بر گناه ، زيرا داشتن آنها اعانه بر استعمال آنها است و اعانت بر اثم است و خود حرام است .\r\nاگر اعتراض شود كه داشتن آنها نماينده قصد استعمال آنها نيست و فائده آنها تنها به كار بردن آنها نيست بلكه نگهداشتن آنها هم خود غرض مستقلى است از آنها مانند استعمال آنها در انجام حوائج .\r\nپاسخ گوئيم كه يا ظهور نگهداشتن آنها در قصد استعمال گفته ما تأييد شود بروايت محمّد بن مسلم كه نهى در آن تعلق به خود ظرف طلا و نقره دارد و شامل نهى از داشتن آن هم هست .\r\nمن گويم : سستى اين وجوه روشن است و هم ضعف روايت عاميه با ضعف دلالت آن و با ضعف دلالت روايت محمّد بن مسلم ، و عمده دليل آنها روايت موسى بن بكر است ، و بعقيده من آن روايت هم دچار ضعف سند است و صريح در حكم حرمت داشتن آنها نيست ، زيرا متاع ابزار بهره بردن و به كار واداشتن است چون اسم مصدر است از ( متّعته ) با تشديد بمعنى ( اعطيته ) ، در قاموس گفته : متاع سود است و مال فروشى و ابزار و هر چه در نياز ما از آن بهره‌مند شوند و جمعش امتعه است .\r\nو اينكه خدا فرموده «  ابْتِغاءَ حِلْيَةٍ  ، 17 - الرعد » يعنى جستن طلا و نقره « او متاع » يعنى آهن و مس زرد و مس معمولى و قلع و با ضمّه و كسره بمعنى توشه راه است ، در صحاح گفته : متاع مال فروشى است و بمعنى سود و آنچه از آن بهره برند ، راغب گفته : متوع كشش است و بالا رفتن و متاع بهره‌گيرى دراز مدت ، گفته\r\n\r\n","description":"","footnote":"","page_name":" 306 ","page_number":308},
  {"content":"\r\n\r\nشود ( متعه اللَّه بكذا و امتعه ) خدا تعالى فرموده «  وَ مَتَّعْناهُمْ إِلى حِينٍ  ، 98 ، يونس ) و باز فرموده «  وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ  ، 36 ، البقرة » براى آگهى باينكه هر آدمى را در دنيا بهره‌منديست تا مدت معلومه‌اى ، و قول خدا كه فرموده «  قُلْ مَتاعُ الدُّنْيا قَلِيلٌ  - بگو متاع دنيا اندك است ، 77 - النساء » آگهى بر اين است كه بهره دنيا نسبت بآخرت قابل اعتناء نيست و چيزى در شمار نيايد ، و بهر چه در خانه از آن سودى برند متاع گويند ، خدا تعالى فرمود « در جستجوى زيور يا متاع » و هر چه بدان سود برده شود بهر نحوى آن را هم متاع گويند و متعه و بدين معنا است قول خدا « و چون برگشودند متاع خود را ، 65 - يوسف » يعنى طعام خود را و آن را هم متاع ناميده ، پايان .\r\nگويم : از اينجا روشن شد كه اصل متاع بهره‌گيريست وانگه استعمال شده در ابزار بهره‌گيرى و در اين حديث يا بمعنى مصدريست براى مبالغه يا بمعنى ابزار بهره‌منديست و بهره‌گيرى در آن منظور است و بر نفس داشتن آن صدق نكند ، و كسى به اين نكته متوجه نشده و تنها در سند حديث سخن گفتند ، و اما آنچه در باره مجلس آرائى بدان گفته كه ظاهر اينست كه آن هم خود بهره‌مندى و استعمال آنها محسوبست و به قسم يكم پيوندد مانند بستن آنها به مجمرهء بخور ظاهر اينست كه دليل درستى نباشد زيرا گذاشتن ظرف طلا يا نقره در مجلس و گذاشتن عطر روى آن خود به كار گرفتن آنها محسوبست ، آرى براى مهمان كه دست به كار آنها نيست و تنها بوى عطر را استشمام كند مورد اشكال است كه آنها را استعمال كرده باشد آرى از جهت حضور در مجلس گناه در صورتى كه اين كار حرام باشد مرتكب حرام شده و همچنين است پرتونشينى شمعى كه در ظرف طلا و نقره نهادند براى جز كسى كه مباشر آنست و آن را انجام داده كه دور نيست جائز باشد بويژه اگر در مجلسى كه چراغ در آن افروخته است نباشد چون اين را انتفاع و تصرف نگويند و از اينجاست كه گويند مالك چراغ حق ندارد مردم را از استفاده پرتو چراغ\r\n\r\n","description":"","footnote":"","page_name":" 307 ","page_number":309},
  {"content":"\r\n\r\nخود منع كند ، و در اينجا اعتراض شود در باره مشاهد مشرفه كه در ظروف طلا و نقره چراغ و شمع افروزند ، زيرا لازم آيد ارتكاب حرام براى انجام زيارت كه مستحب است بنا بر قول باينكه اين گونه استفاده هم انتفاع است و حرام است ، و ظاهر اينست كه اين گونه احتياطهاى دور از حقيقت سبب ترك فضائل به اين بزرگى نشوند ، زيرا آتيه بودن شمعدانها خود محل منع است چنانچه خواهى دانست ، و هم حرمت هر استعمالى ممنوع است ، و اين گونه استفاده را اصلا استعمال نگويند ، و مؤيد آنست روايت كلينى ( 3 / 171 ) و شيخ در سند حسن و صحيح از زراره آورده كه امام پنجم در جنازه مردى از قريش حاضر شد و من همراهش بودم و عطاءهم حاضر بود و زنى شيون كرد و عطاء گفت بايد خاموش شوى يا ما برگرديم و آن زن خاموش نشد و عطاء برگشت ، من به امام عليه السّلام گفتم : عطاء برگشت ، فرمود : چرا ؟ گفتم : اين زن شيون كرد و به او گفت : يا خاموش باش يا من برميگردم و خاموش نشد و او برگشت ، فرمود ما را ببر ، پس اگر اين باشد كه باطلى را بهمراه حقى بينيم و آن حق را وانهيم حق مسلمان را نپرداختيم و اما آنچه برخى ميكنند و با خود شمعى در زيارتگاه مىبرند و با آن زيارت نامه ميخوانند گويا در باره احتراز از استفاده از شمع شمعدان طلا و نقره سودى ندهد مگر در آنجا كه از روشنى آنها هيچ استفاده نكنند و آن هم در غالب نشدنى است و با رسيدن پرتو از شمعدان طلا و نقره خواندن با همه آن روشنيها انجام شود و قصد در اينجا سودى ندارد .\r\nو شگفت است كه يكى از افاضل همعصران ما براى زيارتگاه پاك امام رضا عليه السّلام شمع مىفرستاد تا مردم در پرتو آن زيارتنامه بخوانند به گمان اينكه اين كار برايشان سودى دارد و مانع ارتكاب فعل حرام مىشود .\r\nمحقق اردبيلى - ره - گفته : در هيچ خبر معتبرى نهى از استعمال مطلق ظرف طلا و نقره وارد نشده ، آرى در صحيحه محمّد بن اسماعيل كراهت آمده و در حسنه حلبى نهى از خوردن در ظرف نقره و اين دو درست‌ترين خبرى هستند كه در اين مسأله نقل شدند و در منتهى گفته : ظاهر اينست كه مقصود از كراهت\r\n\r\n","description":"","footnote":"","page_name":" 308 ","page_number":310},
  {"content":"\r\n\r\nحرمت است كه قصد حرمت از كراهت بسيار است و دنبالهء خبر هم مشعر بر آنست فتأمل ، و باقى اخبار غير صحيحه مانند خبر داود بن سرحان و خبر محمّد بن مسلم و روايت موسى بن بكر مىباشند و بر فرض حمل نهى كراهت بر حرمت نهى تحريمى از آن دو استفاده شود و نهى از اعيان خارجيه معقول نيست چون فعل مكلف نيستند پس نهى متوجه عمل مطلوب از آنها است بحسب غالب چنانچه مقتضاى اصول محاوره است و آن مطلق استعمال آنها است نه خصوص خورد و نوش با آنها به حكم ظاهر كلام و نزديك بودن بحقيقت نهى از ذات آنها و از آنچه دانستى روشن شود كه داشتن آنها براى نگهداشتن و ذخيره دليلى بر حرمت ندارد چنانچه مذهب اكثر فقهاء است و نه دليلى بر حرمت تزيين مجالس و خانه با آنها و نه جز آن وجود ندارد زيرا در برابر اصل اباحه دليل شايسته‌اى بر حرمت آن نيست با وجود عموم « من حرّم زنية اللَّه چه كسى حرام كرده زيورى كه خدا آفريده ، 34 - الاعراف » با عموم دليل حصر محرمات در برخى آيات و نبودن اين اعمال در شمار محرمات .\r\nسپس - ره - گفته : خلاصه اگر دعوى اجماع نبود و عدم ظهور مخالف و عدم فرق ، قول بكراهت استعمال ظروف طلا و نقره خوب بود ، چون دليل حرمت نيست و لفظ « بد داشت آنها را » آمده و نهى از ظرف نقره‌كوب را بر آن عطف كرده كه تفسير بكراهت شده و تفسيرى خوبست ، تنها اجماع با ظهور برخى اخبار دلالت دارند بر حرمت استعمال في الجمله ، و احتياط و برخى از اخبار هم مقتضى حرمت داشتن آنها مىشوند و نبايد ترك شود - پايان - من گويم : حمل نهى متعلق باعيان را بر مطلق استعمال و انتفاع مورد اعتراض است بلكه بايد عمل شود بر انتفاع متعارف و غالب آن عين كه در ظرف موضوع بحث در اينجا همان خوردن و نوشيدنست و در قول خدا « حرام است بر شما مادرانتان ، 23 - النساء » و طى است و در « حرامست بر شما ميتة ، 3 - المائده » خوردنست و در امثال آنها چنانچه در پيش بدان اشاره كرديم .\r\n2 - فقهاء اصحاب در ظرفهاى نقره‌كوب و آب نقره‌دار اختلاف دارند .\r\n\r\n","description":"","footnote":"","page_name":" 309 ","page_number":311},
  {"content":"\r\n\r\nشيخ در خلاف گفته : حكم آنها همان حكم ظرف طلا و نقره است ، و در نهايه گفته : استعمال آنها جائز است ولى واجب است لب بر جز موضع نقره نهاد ، و علامه - ره - آن را اختيار كرده ، و عامه متأخرين معتقدند بكراهت و آن اقوى است به حكم صحيحه عبد اللَّه بن سنان .\r\nشيخ براى حرمت حجت آورده به حسنهء حلبى چون عطف دليل برابرى حكم معطوف و معطوف عليه است و هم بروايت بريد چون مقصود از كراهت در نخست همان حرمت است و در دوم هم بايد حرمت باشد براى اينكه معطوف و معطوف عليه برابر باشند و اشتراك و مجاز لازم نشوند ، و هم بروايت عمرو بن ابى مقدام ، و پاسخ دادند كه لزوم برابرى ميان معطوف و معطوف عليه ممنوع است و خبر حلبى حمل بر كراهت شود در خصوص نقره‌كوب براى جمع آن با دليلى كه از آن اقوى است ، و كراهت در خبر بريد اعم از تحريم است و بمعنى مطلق بديست كه جامع ميان معطوف و معطوف عليه است بنا بر قول بكراهت و اينكه امام نقره را كنده است دليل بر حرمت نيست و مىشود براى رفع كراهت باشد يا دورى كردن از جاى نقره بطور وجوب كه فتوى شيخ است در كتاب مبسوط و هم علامه و بيشتر متأخرين باستناد امريه عزل در صحيحهء ابن سنان ، و محقق در معتبر دورى از جاى نقره را مستحب دانسته براى صحيحه معاوية بن وهب و آن خوبست ، زيرا ترك استفصال با قيام احتمال دليل بر عموم حكم است .\r\nمن گويم ظرف نقره‌كوب چند بخش است :\r\n1 - ظرفى كه پاره‌اى از آن نقره است و پاره ديگر مس يا فلز ديگر و از هم جدا هستند مانند ظرفهائى كه از سفالند يا مانند آن و نقره‌كوب مىشوند .\r\n2 - ظرفى كه همه آن روپوش نقره دارد و آن هم دو قسم است :\r\nالف : آنكه آب نقره بدان دادند بطورى كه اگر روى آتشش گذارند چيزى از آن جدا نشود .\r\nب : آنكه تيكه نقره بدان چسباندند بطورى كه بوسيله آتش از آن جدا شود\r\n\r\n","description":"","footnote":"","page_name":" 310 ","page_number":312},
  {"content":"\r\n\r\n3 - ظرفى كه تيكه‌اى يا حلقه‌اى يا زنجير از نقره بدان آويخته است .\r\n4 - ظرفى كه از مخلوط فضه با فلز ديگر ساخته شده .\r\n5 - ظرفى كه با نقره نقشه بر آن درآوردند .\r\nو ظاهر مورد اخبار مفضض بخش يكم و سوم است ولى ظاهر بيشتر آنها ظرفى است كه دسته يا تيكهء از نقره بدان پيوسته نه حلقه و زنجير نقره داشته باشد چون در برخى به دسته نقره تصريح شده .\r\nچون حلقهء نقره در خبر ظروف تجويز شده در دروس گفته : در باره نقره‌كوب رواياتى است و حكم بكراهت اشبه است به صحت ، آرى دورى از جاى نقره واجب است بنا بر اقرب ، و باكى نيست بدسته نقره براى شمشير و نوك غلاف شمشير و در دسته ظرف و حلقه نقره‌اى براى كاسه .\r\nو اما در بخش دوم ظاهر اينست كه در رسته نخستش كه رسته الف است اكل و شرب جائز است و در دومى حرام است چون خود روپوش سراسرى ظرف است بلكه عرفا به همه آن ظرف نقره گويند ، و براى اخبار گذشته كه در باره خبر ظروف وارد شده ، و محتمل است قول بجواز در آن به حكم اصل اباحه و عدم صراحت اخبار در منع از آن .\r\nعلامه - ره - در نهايه گفته : اگر ظرفى از آهن يا جز آن بسازند با روكش طلا و نقره ، اگر با نهادن بر آتش طلا و نقره آن جدا شوند استعمالش ممنوع است و گر نه اشكالى ندارد كه ناشى است از اينكه بر فقراء حالش روشن است و مايه تكبر و باليدن براى صاحبش نميشود پس جائز است و از اينكه مانند بظرف طلا و نقره است و حرام است - پايان - و اما بخش 4 : دور نيست كه تابع نام باشد و اگر نام صرف نقره بر آن نهند حرام است و گر ننهند حرام نيست و با صدق نام آميختن با چيز ديگر اعتبار ندارد .\r\nو اما بخش 5 - بعيد نيست گفته شود : بتفصيل در وضع آن مانند بخش دوم\r\n\r\n","description":"","footnote":"","page_name":" 311 ","page_number":313},
  {"content":"\r\n\r\nو اگر با عرض بر آتش نقره از آن جدا گردد در شمار مفضّض است و حكم آن را دارد و گر نه حكم آن را ندارد .\r\nو بدان كه اخبار باب بعنوان مفضّض واردند كه مشتق از فضه است بمعنى نقره و آيا طلاكوب و روكش طلا هم در آن داخل است يا نه ؟ علامه - ره - در كتاب منتهى گفته : در اين باره گفته‌اى از فقهاء اصحاب نديدم ، وانگه گفته :\r\nاقوى نزد من جواز داشتن آنست به حكم اصل اباحه و مورد نهى همان ظرف طلا و نقره است ، آرى مكروه است زيرا از درجه نقره كمتر نيست ، و اين گفته خوبست جز اينكه اثبات كراهت كه خود يك حكم شرعى است با اينكه نصّى در ميان نيست مشكل است .\r\nو هم او - ره - در نهايه گفته : فرقى ميان نقره‌كوب و طلاكوب در اين باره نيست چون در منع و علت منع هر دو برابرند .\r\nسيد - ره - در مدارك گفته : اظهر اينست كه ظرف طلاكوب چون نقره‌كوبست در حكم بلكه طلاكوب سزاوارتر است بحرمت .\r\nمحقق اردبيلى - ره - گفته : ظاهر اين است كه فرقى نيست ميان طلا و نقره وابسته بظرفى در ثبوت كراهت و در وجوب كناره‌گيرى دهان از آن با احتمال كراهت و واجب نبودن كناره كردن به دهان از آن ، وانگه گفته : وجوب كنار زدن دهان از جاى نقره دلالت دارد بر حرمت نوشيدن از ظرف نقره فتأمل .\r\n3 - شيخ بهائى - ره - گفته : خوردنى و نوشيدنى در ظرف طلا و نقره حرام نميشود گر چه خوردن و نوشيدن حرام باشد چون دليلى ندارد و اصل حليت است و از شيخ مفيد - ره - حرمت آنها نقل شده و از كلام ابى الصلاح هم بر مىآيد ، و بسا پنداشته شود اشاره بدان از قول پيغمبر صلى اللَّه عليه و سلم كه : آنكه در ظرف نقره بنوشد گويا برشته كند در درونش آتش دوزخ ، و شيخ ما در ذكرى آن را مردود دانسته براى اينكه مفاد حديث اينست كه نوشيدن نامبرده سبب دخول در دوزخ است چون معنى حقيقى آن نشدنى است - پايان .\r\n\r\n","description":"","footnote":"","page_name":" 312 ","page_number":314},
  {"content":"\r\n\r\nو ديگرى هم مانند سخن او را گفته .\r\nمن گويم : سخن فقهاء در اين باره مبهم است و مقصود و مفادش مفهوم نيست .\r\nو شرحش اينست كه تحريم عين هر چيز اگر به معناى حرمت استعمال و بهره‌برى از آن نباشد معناى مثبتى ندارد پس اگر مقصودشان از حرمت خوردنى اينست كه چون خوراك در ظرف طلا و نقره باشد حرام است و خوردنش جائز نيست و اگر چه بظرف ديگر هم منتقل شود چنانچه از سخن ذكرى برمىآيد اين معناى مثبتى دارد ولى دليل درستى ندارد ، چون اخبارى كه از طرق خاصّة و عامه نقل شدند بر آن دلالت ندارند ، در ذكرى گفته : خوردنى و آشاميدنى آن ظرفها حرام نشوند و اگر چه استعمال آنها حرامند زيرا نهى وارد شامل خوراك و نوشابه نشود و اگر آنها را در ظرف ديگر ريزد و بخورد گناهى نكرده و از مفيد - ره - حرمت آن نقل شده و از كلام ابى الصلاج هم برآيد وانگه اعتراض گذشته را آورده و اگر مقصودشان اينست كه هنگام خوردن از ظرف نقره خوردنى حرام است نيز يعنى مىتوان گفت چيز حرامى را خورده چنانچه از سخن برخى برآيد اين محصّلى ندارد چنانچه دانستى ، زيرا خوردنى حرام معنائى ندارد جز اينكه خوردنش حرام است .\r\nاگر گوئى فرق است ميان خوردنى حرام كه حرمت متعلق به عين مأكول است با خوردن حرام در كلام فقهاء چون حكم كنند بكراهت خوردن تكيه زده كه فعل مكروه است نه خوردنى و كراهت اعضائى از ذبيحه كه خوردنى مكروه است نه خوردن و هم فرق روشنى است ميان خوردن خوراك حلال در جاى غصبى و ميان خوردن گوشت خوك .\r\nدر پاسخ گويم : همهء اين احكام به فعل مكلّف بر ميگردد ولى باصطلاح فقهاء هر گاه حرمت فعل مكلف نسبت به عين در همهء حالات اختياريه باشد مانند گوشت خوك حرمت را به مأكول نسبت دهند ، و اگر حرمت در وضع خاص يا زمان خاصّى باشد يا مكان خاصّى حرمت را غالبا به فاعل نسبت دهند و اگر مقصودشان عين فرق باشد نزاع كم ثمر است و ثمرى ندارد كه مورد اعتناء شود ولى ظاهر كلام فقهاء در ظرف طلا و نقره معناى يكم است ولى كلام ابى الصّلاح دلالتى ندارد كه\r\n\r\n","description":"","footnote":"","page_name":" 313 ","page_number":315},
  {"content":"\r\n\r\nخوردن حرام است يا خوردنى در كافى گفته :\r\nآنچه خوردنش حرام است بر دو وجه است :\r\n1 - حرمت متعلق به عين خوردنى باشد .\r\n2 - حرمت خوردن بوجه خاصّى باشد ، نوع يكم چون استر و خوك و سگ تا آنكه گويد :\r\nنوع دوّم ، مردار جاندارانى كه خون جهنده دارند و تا گفته : خوراك كافران و آنچه باندام تن خود با آن مباشرت كنند و خوراك بر سر سفره مى خوارى و خوراك در ظرف طلا و نقره وانگه گفته : فصل در آنچه نوشيدنش حرام است ، اندك مست كن و بيشش خمر است و حرام - تا اينكه گفته : و هر پاكى كه نجس شود ، و نوشيدن در آنچه از ظرفها كه خوردن در آنها حرام است - پايان - و سخن او در باره حرمت نوشيدن صريح است و موافق مشهور است و من به خود كلام مفيد دست نيافتم .\r\n4 - اختلاف دارند فقهاء اصحاب در اينكه وضوء و غسل با ظرف طلا و نقره باطل است يا نه ؟\r\nدر معتبر گفته : وضوء و غسل از آبى كه در ظرف طلا و نقره است باطل نيست زيرا برگرفتن آب جزء عمل طهارت نيست بلكه شروع در عمل طهارت پس از برگرفتن آب است و اثرى در بطلان عمل طهارت ندارد و علامه در منتهى گفته موجه بطلانست زيرا گرفتن آب مقدمه عمل طهارتست و اگر حرام باشد نميشود مأمور به باشد چون مفسده دارد .\r\nدر مدارك گفته : كلام علامه خوبست در آنجا كه آب منحصر در ظرف طلا يا نقره باشد و مقدمه بودن آن ثابت باشد و اما اگر آب ديگرى باشد در اختيار او پيش از فوت موالات ظاهر صحت عمل طهارت است چون مأمور باستعمال آب هست و متوقف بر كار حرامى نيست و برگرفتن آب كه حرام است جدا است از حقيقت عمل طهارت - پايان -\r\n\r\n","description":"","footnote":"","page_name":" 314 ","page_number":316},
  {"content":"\r\n\r\nو همچنان اختلاف دارند در بطلان عمل طهارت هر گاه ظرف طلا يا نقره آبريز آب آن باشد و عدم بطلان در اينجا روشنتر است .\r\n5 - در منتهى گفته : حرمت استعمال ظرف طلا و نقره مشترك است ميان مردان و زنان براى عموم ادله آن و مباح بودن زيور طلا براى زنها دليل نمىشود كه استعمال ظرف طلا هم براى آنها مباح است زيرا نياز زدن بزيور طلا سبب مباح بودن آنست و اباحه مخصوص به همان زيور است پايان ، و در ذكرى بر آن دعوى اجماع كرده .\r\n6 - در منتهى گفته : اگر ظرفى از طلا يا نقره بسازد با روكشى از مس يا قلع استعمالش حرام است چون نهى آن را فراگيرد ، و اين يكى از دو قول شافعى است ، و در قول ديگرش حرام نيست زيرا اسراف در باره آن بمردم نمايان نيست و نگرانى فتنه‌اى نسبت به فقراء ندارد و اظهار تكبر هم ندارد و پاسخش اينست كه اسراف هست گرچه پايدار نيست پايان .\r\nمن گويم : اين علتها كه بيان شده در نصّ نيامدند و حكم شرعى وابسته آنها نيست ، و عمده اينست كه نام ظرف طلا يا نقره دارد يا نه در عموم نهى درآيد يا در نيايد و دعوى صدق نام ظرف طلا يا نقره بر چنين ظروفى بعيد نيست .\r\n7 - فقهاء اصحاب در باره جواز برگرفتن ظرفهاى كوچك طلا و نقره كه در خوردن و نوشيدن به كار نروند مانند سرمه‌دان و غاليه‌دان اختلاف دارند و هم در هر چه مانند آنها باشد ، زيرا صدق لفظ آنيه كه مورد نهى است بر اين گونه ابزار مورد شك و ترديد است ، بلكه برخى از فقهاء دعوى كرده كه متبادر و آنچه در ذهن درآيد از لفظ آنيه و اوانى همان ظرفهاى خورد و نوش است و اين لفظ بر شمعدان و چراغ و ظروف چينى و بر قنديلها كه در مشاهده و مساجد آويزند صادق نيست و مؤيد آنست آنچه در خبر على بن جعفر گذشت آنجا كه فرموده : همانا بد است استعمال آنچه با آن نوشند ، و اين حديث دست كمى از صحيح ندارد ، چون حميرى و برقى آن را از كتاب على بن جعفر روايت كردند و كتاب او اظهر\r\n\r\n","description":"","footnote":"","page_name":" 315 ","page_number":317},
  {"content":"\r\n\r\nمن الشمس است و اكنون هم نزد ما موجود است .\r\nو بيشتر لغت‌دانان آن را حواله بر شهرت كردند و هم بر عرف و گفتند معنى لفظ اناء معروف و شناخته است و جمعش آنيه و جمع بر جمعش اوانى است ، در مصباح المنير گفته : اناء و آنيه بمعنى وعاء و اوعيه‌اند راغب گفته : آنيه هر آنچه هست كه در آن چيزى نهند پايان .\r\nو اينكه گفتند اناء بمعنى ظرف است و ظرف آنست كه چيزى در آن قرار گيرد مستندى ندارد و در عرف معلوم است كه اگر كسى گويد برايم آنيه آور و غاليه‌دان يا سرمه دانش آورند در نظر عرف فرمان او را نبردند .\r\nو مؤيد آنست اينكه انگشتر نقره و قاب دعاء و سر غلاف شمشير نقره و مانند آنها تجويز شده با اينكه همه اينها چيزى هستند كه در اينها چيز جا گرفته و خلاصه هر چه دانسته شود كه در لغت يا عرف ائمه عليهم السّلام آنيه بر آن صادق است مشمول نهى است اگر آن را عام و همه گير دانيم و گر نه اصل اباحه و جواز آن اقوى است و احتراز از همه احوط است جز آنچه استثناء آن دانسته شده است و بايد آنچه فقهاء اصحاب در اين باره گفتند يادآور شويم .\r\nشهيد ( ره ) در ذكرى گفته : اقرب حرمت سرمه‌دان و غاليه دانست گرچه به اندازه دسته ظرف باشند چون ظرف بدانها صادق است و اما ميل سرمه حرام نيست .\r\nدر دروس گفته : علامه در تذكره گويد : در باره سرمه‌دان خرد و غاليه‌دان شافعى دو وجه گفته يكى حرمت كه مورد اعتماد است چون ظرف و آنيه باشند و ديگرى اباحه زيرا آنها باندازهء دسته كاسه‌اند كه تجويز شده و جدا هم كه باشند بايد جائز شمرده شوند .\r\nمؤلف مدارك گفته : در جواز سرمه‌دان و غاليه‌دان از طلا و نقره ترديد هست چون صدق آنيه بر آنها مورد ترديد است بويژه اگر از دو سو سرباز باشند .\r\nدر ذكرى گفته : در باره چراغدانهاى طلا و نقره مساجد و مشاهد اعتراضى هست براى فحواى ادله نهى كه در اين موارد بايد ثابت‌تر باشد و براى امر بتعظيم\r\n\r\n","description":"","footnote":"","page_name":" 316 ","page_number":318},
  {"content":"\r\n\r\nشعائر و تجليل آنها كه مقتضى جواز است .\r\nمحقق اردبيلى ( ره ) گفته : بر تقدير حرام بودن آنيه طلا و نقره نبايد مشاهد را براى عنوان تعظيم شعائر و دلبندى مردم بدانها استثناء كرد زيرا چنين استحسانى دليل تخصيص عموم حكم نميشود اگر وجود داشته باشد ، و بسا منع نكردن فقهاء پيشين بفرض اينكه ميتوانستند دليل باشد بر عدم حرمت جز استعمال آنها در خوردن و نوشيدن و جواز نگهدارى آنها بدين روش .\r\n9 - علّامه - ره - در منتهى گفته : باكى نيست در به كار بردن كمى از نقره مانند زيور براى شمشير و كاسه و زنجير كاسه و بينى بند طلا و بست دندان چون جمهور عامه ، در قدح رسول خدا روايت كردند و هم خاصه در باره آينهء موسى بن جعفر عليه السّلام و هم عامه روايت كردند كه : بينى عرفجة بن سعد در جنگ كلاب آسيب ديد و بينى بندى نهاد و بوى گند ميداد و پيغمبرش صلى اللَّه عليه و سلم فرمود : تا آن را از طلا بسازد كه نياز بدان داشت و برگرفتن آن براى نياز جائز است و هم بىنياز بدان گرچه برخى مخالفند ، و برگرفتن آنچه اناء نباشد از طلا و نقره موجه اينست كه مكروه است و حرام نيست مانند صفحه دسته شمشير ، ميل سرمه چون نفع دارد و زيان ندارد .\r\nو براى روايت انس كه گويد : نوك غلاف شمشير رسول خدا صلى اللَّه عليه و سلم و سر دسته‌هاى آن از نقره بود و در ميان آنها هم حلقه‌هاى نقره بود .\r\nو روايت محمّد بن اسماعيل كه امام موسى عليه السّلام فرمود : تا عصاى نقره‌كوب عباس را شكستند بسا حمل بر كراهت شود يا مانند آن .\r\nدر معتبر گفته صاحب وسيله گويد زيور سه دسته است :\r\n1 - طلا و نقره و گوهر ، طلا براى زيور مرد حرام است و براى زيور زنها حلال است جز در حال حداء ( يعنى عزادارى در مرگ شوهر مرده ) .\r\nو نقره و گوهر ( مانند عقيق و فيروزه و الماس ) براى مردها جائز است كه زيور باشند چنانچه براى زنها جائز است ، ولى پوشيدن زيور مخصوص مرد بر زن مكروه است و پوشيدن زيور مخصوص زن بر مرد مكروه است ، و همچنين\r\n\r\n","description":"","footnote":"","page_name":" 317 ","page_number":319},
  {"content":"\r\n\r\nانگشترى كه طلا پوش يا نقره پوش است و آنچه طلا بر آن روكش شده و داخل آن گرديده و آنچه از هر دو جنس ساخته شده بطورى كه از يك ديگر امتياز ندارند .\r\nمؤلف جامع گفته : جائز نيست به كار زدن ظروف طلا و نقره براى زن و مرد هر دو و هم نوشيدن از جاى نقره ظرف نقره‌كوب و هم عطردان و شانه ، براى زن زيور طلا از هر نوع روا است . و او - ره - گفته : زيور طلا براى مرد جائز نيست و براى زن جائز است و زيور نقره براى مرد جائز است چون انگشتر و كمربند و زيور شمشير و گوشواره گردن بند شتر .\r\nدر ذكرى گفته : مانند حلقهء براى كاسه و دسته شمشير و زنجير از طلا و نقره جائز است و اخبار وارده از عامه و خاصه را نقل كرده كه در اين باره گذشتند .\r\nدر دروس گفته : باكى نيست باينكه سر دسته شمشير و نوك غلافش از نقره باشد و هم بر دسته ظرف و حلقه نقره و زيور شمشير و زيور كردن قرآن مجيد با طلا و نقره .\r\nدر ذكرى گفته : آيا دسته كاسه طلا مانند نقره است و جائز است يا نه ؟\r\nممكن است چنين باشد مانند خود ظرف و ممكن است حرام باشد براى قول آن حضرت صلى اللَّه عليه و سلم در باره طلا و ابريشم كه : اين هر دو حرامند بر مردان امت من . پايان .\r\nمن گويم : شرح تخت و زين و دهنه اسب از طلا و نقره گذشت و من نديدم كه فقهاء اصحاب در باره آنها سخنى گفته باشند .\r\nو از امام صادق عليه السّلام روايت شده كه : حلقه گوش و گردن ناقه رسول خدا صلى اللَّه عليه و سلم از نقره بوده .\r\nمن گويم : عامه روايت كردند كه بينى طرفة بن عرفجه صحابى در جنگ كلاب آسيب ديد و آن را با نقره بست و بند كرد و بوى گند گرفت و رسول خدا صلى اللَّه عليه و سلم رخصت داد كه از طلا برگيرد .\r\n\r\n","description":"","footnote":"","page_name":" 318 ","page_number":320},
  {"content":"\r\n\r\nدر شرح شواهد گفته : كلاب بر وزن غراب يك مأوى و آبى است .\r\nو حمزة بن حسن اصفهانى در كتاب خود ( التنبيه على حروف التصحيف ) گفته : تصحيف در واژه‌ها خلقى از قاضيان و علماء و نويسنده‌ها و امراء را رسوا كرده و هم هيئتهائى از قراء را چون حيان بن بشر قاضى اصفهان كه متصدى قضاوت دربار حضرت نيز بود .\r\nزيرا او روايت كرد كه اصحاب روايت كردند در حديث عرفجه كه بينى او در جنگ با كلاب ( سگها ) بريده شد .\r\nو دفتر نويسى داشت بنام كحة ، گفتش ايها القاضى همانا كه اين حادثه در روز جنگ كلاب بود ، و قاضى فرمان داد او را زندان كردند و مردم نزد او رفتند كه تو را چه واداشت بر اين كار ؟ گفت : بينى عرفجه در روز جنگ كلاب در زمان جاهليت بريده شد و من در دوران اسلام بدان آزموده شدم .\r\n10 - فقهاء اختلاف دارند در طلا كارى سقفهاى خانه و ديوارها ، شيخ در خلاف گفته : نصّى در باره حرمت آن نرسيده و اصل اباحه است .\r\nو ابن ادريس نقل كرده كه حرام است و بسا براى آن باشد كه تعطيل مال است و صرف آن در اغراض نادرست و اسراف است و بسا كه امر ابو الحسن عليه السّلام بشكستن عصاى نقره‌پوش ( كه گذشت ) بدان رهبرى كند .\r\n11 - در ذكرى گفته : نوشيدن از كوزه‌اى كه در آن انگشتر نقره باشد يا ظرفى كه در آن پول نقره باشد كراهت ندارد .\r\nگفته : كسى كه ظرفهاى طلا و نقره را بشكند تعهد ارش و كسر ارزش آنها را با جنس شكسته آنها ندارند و بنا بر قول بحرمت داشتن آنها كار حرامى هم نكرده باشد ، و جائز است فروش ظروف طلا و نقره بنا بر قول حرام نبودن نگهداشتن آنها براى جز استعمال در خورد و نوش و مقصود خريدار هم شكستن آنها باشد و اطمينان داشته باشد كه خريدار آنها را خواهد شكست و علامه - ره - گفته : فروش\r\n\r\n","description":"","footnote":"","page_name":" 319 ","page_number":321},
  {"content":"\r\n\r\nآنها مطلقاً جائز است و بر خريدار لازم است آنها را آب كند و از صورت ظرفى بدر آورد .\r\n12 - منتهى گفته : جائز است ساختن ظرف از جز جنس طلا و نقره بهايش بيش باشد يا كم به حكم اصل و استعمال هيچ كدام از آنها مكروه نيست بگفته بيشتر اهل علم و فقهاء جز اينكه از ابن عمر روايت شده وضوء از ظرف مفرغ و مس و قلع و مانند آنها را مكروه ميداشت و ابو الفرج مقدّسى اين قول را براى تغيير آب برگزيده .\r\nو برخى عامه نوشيدن از ظرف مفرغ و مس زرد را مكروه دانسته .\r\nدليل ما روايت عامه است از عبد اللَّه بن زيد كه رسول خدا صلى اللَّه عليه و سلم نزد ما آمد و در يك كاسه از مفرغ و مس زرد براى آن حضرت آب آورديم و از آن وضو ساخت بخارى آن را روايت كرده و ابو داود از عايشه آورده كه : من و رسول خدا صلى اللَّه عليه و سلم در يك باديه برنزى غسل ميكرديم .\r\nو از طريق خاصّه روايتى است كه شيخ - ره - از يونس بن يعقوب آورده و حديث عبّاد بصرى را كه در پيش ذكر نموديم بروايت از برقى نقل كرده .\r\nپايان يافت كتاب ( السماء و العالم ) از بحار الانوار بدست مؤلف حقير و فقير و معترف بتذلل و تقصير محمّد باقر بن محمّد تقى ، عفى اللَّه عن هفواتهما و محا سيئاتهما ، با هجوم هر نوع اشتغال و پريشانى خاطر و پراكندگى احوال در اواسط ماه جمادى الثانيه از ماه‌هاى سال 1104 هزار و يك صد و چهار هجرى قمرى نبوى و از خواننده‌ها درخواست دعا دارم .\r\n\r\n","description":"","footnote":"","page_name":" 320 ","page_number":322},
  {"content":"\r\n\r\nپايان برگردان دهمين جلد كتاب آسمان و جهان بنگارش محمّد باقر بن محمّد كمره‌اى در روز بيست و پنجم ماه رجب ( 1394 ) هزار و سيصد و نود و چهار هجرى قمرى برابر دوم شهريور ماه سال 1352 خورشيدى در شهر رى و پايان چاپ مرداد ماه 1353 شمسى در چاپخانه اسلاميه - تهران .\r\nگزارش 1 - جلد دهم السماء و العالم از روى چاپ قديم كمپانى ترجمه شده و با چاپ جديد مقابله شده .\r\n2 - برخى اخبار كه يك مضمون داشته بهم عطف شده و شماره آنها ادغام شده و با شماره اخبار در چاپ جديد اختلاف دارد .\r\n3 - در يكى دو مورد پيش و پس دارد ولى افتاده ندارد .\r\n4 - شماره اخبار مدارك از چاپ جديد گرفته شده هر جا هم شماره پيش بوده با دو نقطه نشانه‌گذارى شده .\r\n\r\nفهرست جلد دهم كتاب آسمان و جهان\r\n( بقيه ابواب نباتات\r\nباب چهارم جمار و طلع 2\r\nباب پنجم انگور 2\r\nباب ششم كشمش 5\r\nباب هفتم فضيلت انار و انواع انار 6\r\nباب هشتم سيب و به و گلابى و انواع و منافع آنها 14\r\nباب نهم زيتون و زيت و آنچه از آنها ميسازند 21\r\nباب دهم - انجير 26\r\nباب يازدهم موز 28\r\nباب دوازدهم غبيراء ( سنجد ) ازگيل 28\r\nباب سيزدهم : نيشكر 29\r\n\r\n","description":"","footnote":"","page_name":" 321 ","page_number":323},
  {"content":"\r\n\r\nباب چهاردهم آلو و زردآلو 29\r\nباب پانزدهم ترنج 30\r\nباب شانزدهم خربزه 31\r\nباب هفدهم گردو و بادام و خوردن گردو با پنير 35\r\nابواب سبزيها\r\nباب يكم در كليات احوال سبزيها 36\r\nباب دوم در تره 37\r\nباب سوم - در كاسنى 40\r\nباب چهارم باديان 46\r\nباب پنجم چغندر و كلم 48\r\nباب ششم زردك و هويج 50\r\nباب هفتم شلغم 51\r\nباب هشتم بادنجان 51\r\nباب نهم كدو ، تازه و خشك 54\r\nباب دهم - فجل و ترب 57\r\nباب يازدهم - كمأة 57\r\nباب دوازدهم - خرفه 59\r\nباب سيزدهم جرجير - تره تيزك 61\r\nباب چهاردهم - كاهو 63\r\nباب پانزدهم - كرفس 63\r\nباب شانزدهم - سداب 64\r\nباب هفدهم در حزاء 65\r\nباب هجدهم سياه دانه و سعتر كه جوارى است 66\r\nباب نوزدهم گشنيز 68\r\nباب بيستم پياز و سير 69\r\nباب بيست و يكم خيار 73\r\nابواب حبوب و دانه‌ها\r\nباب يكم در گندم و جو و آغاز آفرينش آنها 74\r\nباب دوم در ماش ، لوبيا و گاورس 74\r\nباب سوم - در عدس 76\r\nباب چهارم - برنج 78\r\nباب پنجم - در نخود 80\r\nباب ششم باقلا 82\r\nابواب خوراكها كه از حبوب سازند\r\nباب اول نان و احترام آن و آداب پختن و خوردن 83\r\n\r\n","description":"","footnote":"","page_name":" 322 ","page_number":324},
  {"content":"\r\n\r\nباب دوم انواع نانها 87\r\nباب سوم قاووت و انواعش 89\r\nابواب شيرينيها و ترشيها\r\nباب يكم انواع شيرينها 95\r\nباب دوم در عسل 97\r\nباب سوم در شكر و انواعش و فوائدش 105\r\nباب چهارم سركه 108\r\nباب پنجم مرى و كامخ آبكامه و ماهى آبه 111\r\nباب ششم در آنچه خوردنش مستحب يا مكروه است و برخى نوادر 113\r\nابواب آداب خوردن و آنچه بدان پيوندد\r\nباب يكم آدميزاد درون تهى است و خوراك بايدش 116\r\nباب دوم ستايش خوراك حلال و نكوهش حرام 117\r\nباب سوم احترام خوراك . ستودن خوراك خوشمزه . خدا در خوراك و پوشاك و مانند آنها حسابى از مؤمن نكشد 118\r\nباب چهارم در تواضع در خوراك و خوبى ترك تجمل در خوراكها و كم اعتنائى بدانها 122\r\nباب پنجم نكوهش پرخورى و خوردن بر سيرى و شكوه از خوراك 128\r\nباب ششم باب ديگر در نكوهش آروغ زدن از پرخورى 139\r\nباب هفتم در چاشت و شام و آداب آنها 140\r\nباب هشتم نكوهش تنها خورى و استحباب خوردن با جماعت و صدقه دادن از آنچه خورند 145\r\nباب نهم باب ديگر در استحباب همخورى با خاندان و خدمتگاران و خوراندن به كسى كه بخوراك بنگرد و لقمه گرفتن براى مؤمنان 148\r\nباب دهم شستن دست پيش از خوردن و پس از آن از آداب دستشوئى 149\r\nباب يازدهم بسم اللَّه گفتن و الحمد للَّه گفتن و دعاء خواندن هنگام خوردن 161\r\nباب دوازدهم باب منع از خوردن با دست چپ و تكيه زده و در جنابت و در راه رفتن 172\r\n\r\n","description":"","footnote":"","page_name":" 323 ","page_number":325},
  {"content":"\r\n\r\nباب سيزدهم نمك و فضل آغاز كردن خوراك بدان و انجام به آن 181\r\nباب چهاردهم نهى از خوردن خوراك داغ و از دميدن در آن 184\r\nباب پانزدهم انواع ظرفها و شستن ظرفها 186\r\nباب شانزدهم ليسيدن انگشتان و زبانزدن كاسه 187\r\nباب هفدهم كليات آداب غذا خوردن 189\r\nباب هجدهم باب ديگر در غدقن از دندان زدن استخوانها و بريدن نان و گوشت سر سفره با كارد 204\r\nباب نوزدهم باب ديگر اگر خوراك هنگام نماز حاضر شود 205\r\nباب بيستم خوردن تكه نان و ريزه خوان 206\r\nباب بيست و يكم فضيلت دمخورده مؤمن 210\r\nباب بيست و دوم دهن‌شوئى با اشنان و جز آن 210\r\nباب بيست و سوم خلال و آدابش و ابزارش 211\r\nباب بيست و چهارم جويدن كندر و علك ( كالوك ) و لبان و خوردنشان 216\r\nباب بيست و پنجم - نادر 217\r\nانواع نوشابه‌هاى حلال و حرام و آداب نوشيدن\r\nباب يكم : فضيلت آب و انواعش 217\r\nباب دوم در آداب نوشيدن و ظرفش 229\r\nباب سوم فضل آب باران نيسان و كيفيت گرفتن و نوشيدن آن 243\r\nباب چهارم در نهى از درمان با آب گرمهاى كبريتى و آب تلخ و شور و مانند آنها 246\r\nابواب نوشابه‌ها و ظرفهاى حرام\r\nباب يكم مىها و مست‌كننده‌ها 248\r\nباب دوم نهى از خوردن بر سر سفره‌اى كه بر آن مى نوشند 264\r\nباب سوم آب انگور و اقسام و احكام آن 266\r\nشرح و دنباله‌ايست كه چند مقصد دارد . 274\r\nباب چهارم برگشت مى به سركه 289\r\nباب پنجم خوردن و نوشيدن در ظرف طلا و نقره و ظرفهاى مورد غدقن ديگر 292\r\n\r\n\r\n","description":"","footnote":"","page_name":" 324 ","page_number":326}
  ]