[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nآية الله حسين مظاهرى\r\nعوامل كنترل غرائز\r\nدر زندگى انسان\r\nموسسه\r\nنشر وتحقيقات\r\nذكر\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nموسسهء نشر و تحقيقات ذكر\r\nتهران ، انقلاب ، فلسلطين جنوبى ، محتشم ش 30 ، طبقه اول\r\nتلفن : 66410041 / دورنگار : 6648263\r\nصندوق پستى : 991 / 13185\r\nemail : zkr - publishery @ ahoo . com\r\nعوامل كنترل غرايز در زندگى انسان\r\nآيت الله حسين مظاهرى\r\nزير نظر شوراى بررسى\r\nحروفچينى : كارگاه گرافيك قاصدك\r\nليتوگرافى : كارا\r\nچاپ و صحافى : چاپ گستر\r\nچاپ سيزدهم : پاييز 86 / تعداد : 3100 جلد\r\nحقوق چاپ و نشر محفوظ است .\r\nشابك : 9 - 048 - 307 - 964 - 978\r\n9 - 048 - 307 - 964 - 978 isbn\r\nمظاهرى ، حسين ، 1312 -\r\nعوامل كنترل غرائز در زندگى انسان / حسين مظاهرى -\r\nتهران : ذكر ، 1378 . 252 ص : 4 - 048 - 307 - 964 isbn\r\nفهرستنويسى براساس اطلاعات فيپا . كتابنامه به صورت زير نويس .\r\n1 . غريزه ، جنبه هاى مذهبى ، اسلام . 2 . ايمان ( اسلام ) .\r\n3 . اخلاق اسلامى . 4 . انسان ( اسلام ) . 5 . وجدان . الف . عنوان .\r\n9 ع 64 م / 55 / 250 bp\r\n632 / 297\r\nكتابخانه ملى ايران\r\n1284 - 67 م\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nتوضيح ناشر :\r\nبسمه تعالى شأنه\r\nمجموعه اى كه پيش روى داريد ، حاصل دوازده جلسهء سخنرانى آية الله حسين مظاهرى است كه در ماه صفر المظفر 1405 ايراد گرديده است .\r\nكه در ابتدا نوارهاى سخنرانى پياده و سپس ويرايش گرديده و به نظر استاد معظم رسيده است .\r\nبا تشكر فراوان از حضرت استاد و آروزى سلامت و توفيق روزافزون ايشان ، اميدواريم خداوند ما را در گامزنى در مسير خود موفق و رزمندگان اسلام را هر چه سريعتر به صحن و سراى اباعبدالله الحسين ( ع ) برساند .\r\nانشاء الله .\r\nناشر\r\nسوم شعبان المعظم 1407\r\nخجسته ميلاد مسعود امام حسين ( ع ) و روز پاسدار\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمجلس اول ارزش و مقام انسان از ديدگاه اسلام\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبسم اللّه الرّ حمن الرّحيم\r\nالحَمدُ لِلّه رَبِّ العالمينَ وَ الصَّلوه وَ السَّلا مُ عَلى خَيرِ خَلفِه اشرَفِ\r\nبَريته ابى القاسِمِ مُحَمَّد ( ص ) و عَلى آلِهِ الطَّيِبينَ الطّا هِرينَ وَ عَلى\r\nجَميعِ الانبياءِ وَ المُرسَلين سيّما بَقيَّه اللّه فى الارضين وَ لَعنَه اللّه عَلى\r\nاعدائِهِم ا جمَعين .\r\nموضوع گفتار من در اين چند مجلس اين است كه چه عواملى مىتواند جلو طغيان انسان را بگيرد . انسانى كه از نظر گاه قرآن كريم مى خواهد جلوش باز باشد ، سدّى در مقابل خود نداشته باشد و هر كار كه دلش مى خواهد انجام دهد .\r\nبَل يُريدُ الانسانُ لِيَفجُرَ أمامَهُ « 1 » . يعنى انسان ميخواهد پيشروى خويش را باز كند .\r\nبديهى است كه اگر ترسى در ميان نباشد ، انسان ، طغيانگر و جنايتكار مىشود و بقول قرآن شريف از هر حيوان درنده اى پست تر مىشود\r\n\r\n\r\n","description":"","footnote":"\r\n( 1 ) 1 . سوره قيامت ، آيه 5\r\n","page_name":" 14 ","page_number":14},
  {"content":"\r\n\r\n إِ نَّ شَرَّ الدَّوابِ عِندَ اللّهِ الصُّمُّ البُكمُ الَّذين لا يَعقِلُونَ .  « 1 » همانا بدترين جنبندگان نزد خداوند لالها و كرهايى هستند كه درك نمى كنند .\r\nآرى ، انسانى كه جلوش باز باشد ، و دست به هر عملى كه دلخواه اوست بزند ، زيانش براى خود او و جامعه اش از هر درنده اى بيشتر است .\r\nگفتار ما در اين چند جلسه ، به خواست پروردگار عالم و لطف حضرت بقيه اللّه ( عج ) در اين باره است كه عوامل جلو گيرندهء اين انسان كدام است ؟\r\nدر اين زمينه نظريه هايى مطرح شده است كه بايد دربارهء آنها صحبت كنيم و ببينيم چه چيزهايى مى توانند جلو طغيان انسان را بگيرند .\r\n\r\nقدر و منزلت انسان\r\nقبل از ورود در بحث اصلى ناگريز از بيان مقدّمه اى هستم و آن اين است كه انسان موجود بسيار عجيبى است . همين انسان كه در صورت باز بودن پيش روى او و نداشتن كنترل كرده ، جنايتكار پستى مىشود ، هم او اگر غرائزش را كنترل ، بر نفس امّاره اش غالب شود به مقام بسيار والايى دست مى يابد .\r\nامير المومنين على ( ع ) در اين باره مى فرمايد :\r\n أتزعَمُ جِرمٌ صَغيرٌ * وفيك انطوَى العالَمُ الاكبَر \r\n\r\n\r\n","description":"","footnote":"\r\n( 1 ) سوره انفال آيه 22\r\n","page_name":" 15 ","page_number":15},
  {"content":"\r\n\r\nاى انسان ، گمان مى كنى كه جرثومهء خرد و كوچكى هستى ؟ و حال آنكه جهان بزرگى در وجود تو نهفته است .\r\nقرآن كريم براى انسان قدر و منزلت فراوانى قائل است . قرآن و روايات اهل بيت ( ع ) انسان را بسيار ارج مينهند بطوريكه قرآن هدف از آفرينش جهان را انسان مىداند و مى فرمايد :\r\n هُو الَّذى خَلَقَ لَكُم ما فِى الارضِ جَميعاً .  « 1 » يعنى اوست كه آنچه در زمين است تماماً براى شما آفريد .\r\nو نيز مى فرمايد :\r\n أَلَم تَرَوا أن اللّهَ سَخَّرَ لَكُم ما فى السَّموات وَ ما فِى ألارضِ  « 2 » آيا نمى بينيد كه خداوند آنچه در آسمانها و در زمين است براى شما رام و مسخر گردانيد ؟\r\nيعنى اى انسان ! قدر ومنزلت خويش را بدان ، تو كسى هستى كه عالم هستى بخاطر تو و براى تو خلق شده است .\r\nانسان ، از نظر قرآن ، خليفه اللّه است . خداوند خطاب به ملائكه فرمود :\r\n إنّى جاعِلٌ فِى الأرضِ خَليفَهً  « 3 » يعنى من مى خواهم بر روى زمين خليفه تعيين كنم .\r\nخليفه چيست ؟ استاد بزرگوار ما مرحوم علّامه طباطبائى رحمه اللّه عليه در تفسير الميزان مى فرمايند : خليفه بايد از نظر شئون\r\n\r\n\r\n","description":"","footnote":"\r\n( 1 ) 1 . سوره بقره ، آيه 29\r\n( 2 ) 2 . سوره لقمان ، آيه 20 .\r\n( 3 ) 3 . سوره بقره ، آيه 30 .\r\n","page_name":" 16 ","page_number":16},
  {"content":"\r\n\r\nوجودى مظهرى از صفات منعم باشد .\r\nانسان بايد مظهر صفات خدا باشد يعنى صفات جمال و جلال خداوند بر دل او حكومت كند . بايد دل انسان عرش خدا باشد . سخن قرآن اين است :\r\nاى بشر ! اگر مى خواهى خودت را بشناسى ، بدان كه خليفه اللّه هستى و مى توانى مظهر صفات خدا بشوى . قدرت نفس و ميزان علم تو مىتواند به پايه اى برسد كه قادر به تصّرف در عالم هستى بشوى و بر امور تكوينى عالم مسلط گردى . از جهت اراده مى توانى چنان قدرتى پيدا كنى كه وقتى اراده ات بر وقوع امرى تعلّق گرفت و به آن گفتى : كن يعنى باش ، آنگاه آن امر تحقق يابد . در حديث قدسى آمده است كه :\r\nعَبدى اطِعنى حَتّى أ جعَلَك مِثلى تقول كُن فيكون .\r\nاى بنده من ، مرا اطاعت كن تا ترا همانند خود قرار دهم بطوريكه وقتى بگويى باش ، پس بشود .\r\nتنها انسان امين اللّه است\r\nانسان از نظر قرآن امين اللّه است يعنى امانت خدا در وجود او به وديعه گذاشته شده است . امانت در بينش قرآنى دو گونه است : يك قسم نعمتهايى است كه خداوند تبارك و تعالى به انسان مرحمت فرموده است چنان كه قرآن كريم در باره مى فرمايد :\r\n وَآتُوهُم مِن مالِ اللّه ال‌َذى آتا كُم .  « 1 »\r\n\r\n\r\n","description":"","footnote":"\r\n( 1 ) 1 . سوره نور ، آيه 33 .\r\n","page_name":" 17 ","page_number":17},
  {"content":"\r\n\r\nيعنى از مال خداوند كه در اختيار شما قرار داده به آنها بدهيد .\r\nبه عبارت ديگر خداوند مى فرمايند : اى بشر اين اموالى كه در اختيار تو قرار داده شده از آن من است و تو امين منى ، اين مال را نزد تو امانت نهادم تا از آن براى خود استفاده كنى و به ديگران نيز بدهى . علم به تو دادم ، اين نيز امانت است ، بايد از آن هم خود استفاده كنى و هم در اختيار ديگران قرار دهى . قدرت ، اراده ، سلامتى و از همه مهمتر عقل به تو دادم ، اينها همه امانت است .\r\nقرآن مى فرمايد :\r\n وَاسبَغَ عَلَيكُم نِعمَهُ ظاهِرَه وَ باطِنَه  « 1 » يعنى خداوند نعمتهاى خويش را درنهان و آشكار براى شما فراوان ساخت .\r\nاين يك قسم امانت است . قسم ديگر امانت ، تكليف است . خداوند امانت تكليف را به ما مرحمت فرموده و گفته است اين درّ گرانبها را محافظت كن . اين تكليف است كه تو را به جايى مى رساند كه بجز خدا نباشد . اين تكليف است كه تو را به مقامى مى رساند كه به قول شاعر :\r\nگفت جبريلا بيا اندر پِيم گفت رو ، رو من حريف تو نيم\r\nآرى ، رسد آدمى به جايى كه بجز خدا نبيند يا بجز خدا نداند ، اين نقش تكليف است . از نظر گاه قرآن ، تنها انسان امين اللّه است ، هيچ موجود ديگرى توان حمل بار امانت را ندارد .\r\nإِنا عَرَضنَا الأَما نه عَلَى السَّمواتِ وَ الأَرضِ و الجِبالِ فَأَبَينَ إَن\r\n\r\n\r\n","description":"","footnote":"\r\n( 1 ) 2 . سوره لقمان ، آيه 20 .\r\n","page_name":" 18 ","page_number":18},
  {"content":"\r\n\r\n يحمِلنَها وَ إَشفَقنَ مِنها وَ حَمَلَها الأنسانُ .  « 1 » بدرستى كه ما امانت را بر آسمانها و زمين و كوهها عرضه داشتيم پس ابا داشتند از برداشتن آن و از آن بيمناك بودند و انسان آن را برداشت .\r\nآرى ، امانت تكليف بر عالم هستى عرضه شد هيچ يك نتوانست عهده دار آن شود ، همه از تصدى اين امانت بيمناك بودند . آنكه مى توانست از نظر تكوينى وسعه وجودى عهده دار اين امانت باشد ، كسى بود كه استعداد امين اللّه شدن داشت و او انسان بود . سير انسان از ديدگاه قرآن ، حدّ يقف ندارد . حدّ يقف او عنداللّه است ، جوار اللّه است . انسان گمشده اى دارد و همواره به دنبال اوست . گمشده انسان خدا است نه دنيا . در روايات مى خوانيم كسى كه به دنبال دنياست همانند تشنه اى است كه هر چه آب شور بنوشد سيراب نمى شود . براى اينكه گمشده انسا ن ، پول نيست ، رياست نيست ، حقيقت ديگرى است . گمشده انسان خدا است .\r\nدر حديثى از رسول اللّه ( ص ) نقل شده كه فرمود :\r\nإِنَّ الشَهيد يَنظُر فى وَجه اللّه و إِنَها لَرا حَهٌ لِكُلّ نبىّ وَ شَهيدٍ . « 2 » يعنى شهيد در چهره خدا مى نگرد و اين براى هر پيامبر و شهيدى مايه لذّت و راحتى است .\r\nمنظور از سخن نبوى اين است كه لذّت شهيد و امثال شهيد مانند نبى كه انسان كامل است اين است كه در چهره خد ا بنگرد ، نظر به ذات ربوبى كند . لذّت براى آنها اين امر است نه بهشت .\r\n\r\n\r\n","description":"","footnote":"\r\n( 1 ) 1 . سوره احزاب ، آيه 72 .\r\n( 2 ) 2 . وسائل الشيعه ، جلد 1 ، ص 10 ، ح 20 .\r\n","page_name":" 19 ","page_number":19},
  {"content":"\r\n\r\n\r\nسير انسان حد يقف ندارد\r\nهدف براى انسانى كه خود را شناخت ، خدا است نه دنيا .\r\nدر نظر چنين انسانى دنيا به معنا ى عامش به اندازه بال مگسى ارزش ندارد . به همين دليل است كه وقتى ابن عباس به حضرت على ( ع ) اعتراض مىكند كه چرا كفش خود را چندين بار وصله مى كنى در حالى كه پيشوا و حاكم مسلمانان هستى ؟ آن حضرت كفش را در مقابل ابن عباس مى افكند و مى پرسد اين كفش چقدر ارزش داد ؟\r\nابن عباس مى گويد : هيچ . آنگاه حضرت مى فرمايد : به حق آنكس كه جان على دريد قدرت اوست ، دنيا و رياست برشما نزد على به مقدار اين كفش ارزش ندارد مگر آنكه بواسطه آن حقى را ثابت كنم و يا باطلى را از ميا ن بردارم .\r\nدر جاى ديگرى از نهج البلاغه نيز مى فرمايد : به حق آنكس كه دانه را شكافت و جان را آفريد ، اين دنياى شما نزد من از عطسه بز بى ارزش تر است .\r\nآرى ، هر گاه انسان خود را نشناخت ندانست گمشده او چيست ، مانند كرم ابريشم در اين دنيا به دور خودش مى تند در حالى كه انسان امكان دستيابى به مقام بس والايى را داراست . سير انسان حد يقف ندارد ، حد يقفش عنداللّه است . به آنجا هم كه نائل شد باز سيرش ادامه دارد ، باز از افاضات ربوبى بهره مى برد .\r\nدر روايات آمده است كه در روز قيامت بعضى از بندگان به بهشت مى روند و بهشت آنها عند اللّه است . همسر فرعون وقتى بدستور آن ظالم ميخكوب شد ، اللّه اللّه مى گفت و با خدايش مناجات\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nپر معنايى داشت . قرآن كريم از زن فرعون نقل مىكند كه مى گفت :\r\n رَبِّ ابنِ لى عِندَكَ بَيتاً فِى الجَنَّه وَ نَجِّنى مِن فِرعونَ وَ عَمَلِهِ وَ نَجِّنى مِنَ القَومِ الظّالِمين .  « 1 » پروردگارا در بهشت نزد خودت خانه اى را برايم بنا كن و مرا از دست فرعون و عملش نجات بخش و مرا از گروه ستمكاران رهايى ده .\r\nزبان حال همسر فرعون گويا چنين است : خدايا زندگى در دربار فرعون و دستگاه او برايم بمنزله زندان است . اينكه من زن فرعون ، زن پادشاه مصر هستم برايم نا خوشايند است ، خدايا دلم مى خواهد مرا در بهشت جاى دهى امّا نه بهشتى دور از تو بلكه بهشتى نزد تو . اگر جايگاه من نزد تو نباشد بهشت را هم نمى خواهم ، آنجا نيز برايم زندان است .\r\nبهشت منهاى خدا براى عباد اللّه مانند زندان و جهنّم است . پيغمبر اكرم ( ص ) مى فرمود : در شب معراج من مكان و مقام كسانى را كه به بهشت مى روند ديدم . . قصرهايى را ديدم كه از دانه هاى مرواريد و مرجان ساخته شده بود ، قصرهايى بزرگتر از دنيا . خطاب شد يا رسول اللّه اين قصرها از آن بندگانى است كه من را شناختند . اى رسول خدا من روزى هفتاد مرتبه به اين بندگان خود نظر مى كنم و در هر نظر به آنان افاضه مى كنم و بعد به آنها مى گويم : اى بندگان من ! بگذاريد ساير بهشتى ها در نعمت هاى خود متنعم باشند و نعمت شما سخن گفتن من با شما و سخن گفتن شما با من باشد .\r\nزن فرعون دانست عند اللّه چيست ، خود را شناخت لذا به كم\r\n\r\n\r\n","description":"","footnote":"\r\n( 1 ) 1 . سوره تحريم ، آيه 11 .\r\n","page_name":" 21 ","page_number":21},
  {"content":"\r\n\r\nقانع نشد ، به بهشت بسنده نكرد . بهشت براى انسان بسيار كم است . بهشت چيست ؟ ! به چه قانع مىشويد ؟ بياييد محبوب را ، بيابيد هدف را .\r\nبندگان شايسته خدا همچون زن فرعون ، بهشتى را مى طلبند كه عندا للّه باشد ، جوار اللّه باشد . وقتى انسان به آن مقام رسيد ، آنجا نيز افاضات پروردگار ادامه دارد . خداوند روزى هفتاد مرتبه « 1 » به بنده خويش نظر مىكند ، نظرهايى كه عاشق به معشوق يا معشوق به عاشق مىكند . نظرهايى كه ربّ به مربوب مىكند و نگاههايى كه مربوب به ربّ مىكند . اين نگاهها همه افاضه است . لذا براى انسان حد يقف وجود ندارد . وقتى به منزلگاه نهايى خود يعنى عنداللّه رسيد آنجا افاضه روى افاضه ، نظر روى نظر ، سعه وجودى و كمال روى كمال است . خوشا به حال آنان .\r\nالبته دربهشت كسانى هستند كه پايان سيرشان همان بهشت است امّا غايت آفرينش انسان بالاتر از بهشت است بقول قرآن كريم :\r\n وُجُوهٌ يَومَئِذٍ نا ضِره 8 الى رَبِّها ناظِرَه .  « 2 » يعنى كسانى هستند كه در آن روز بانشاطند و به چهره ى خداى خويش مى نگرند .\r\nاين افراد كه مانند ماه بدر در ميان صف محشر مى درخشند به قدرى با نشاطند كه ديگران به حال آنان غبطه مى خورند ، كار اين\r\n\r\n\r\n","description":"","footnote":"\r\n( 1 ) 1 . هفتاد از اعداد كثرت است و نشانه زيادى و فراوانى است .\r\n( 2 ) 2 . سوره قيامت ، آيه 23 .\r\n","page_name":" 22 ","page_number":22},
  {"content":"\r\n\r\nافراد چيست ؟ اينان كه حساب و كتاب و باز خواست ندارند ، كارشان اين است كه به مقام ذات خدا مى نگرند .\r\nاميدوا رم در مجلس ما باشد كسى كه اين مطالب را درك كند ، من كه درك نمى كنم .\r\nقرآن كريم خطاب به انسان مى فرمايد :\r\n يا أَيَّتُهَا النَفسُ المُطمَئِنَّه ارجِعى  « 1 » اى نفس مطمئنه ، اى كسى كه گمشده ى خود را پيدا كردى و به هدف و مقصود خويش رسيدى ، بيا ، بيا !\r\nكجا بيا ؟ الى ربّك ، بسوى پروردگارت .\r\nدر همين دنيا گمشده ات را پيدا كردى ، ديگر هيچكس جز خدا بردلت حكومت ندارد . مقام لقاء را در همين دنيا بدست آوردى . به مقامى رسيده اى كه به يك يا اللّه گفتن به عالم هستى پشت پا مى زنى .\r\n إرجِعى إلى رَبِّكَ راضِيِّه مَرضِيّه .  « 2 » بيا ، بيا ، به مقامى رسيده اى كه تو از خدا راضى و خدا از تو راضى است .\r\nخوشا به حال كسى كه چنين مقامى دارد كه خدا از او راضى و او هم از خدا راضى است .\r\n فَادخُلى فى عِبادى وَادخُلى جَنَّتى .  « 3 »\r\n\r\n\r\n","description":"","footnote":"\r\n( 1 ) 1 . سوره فجر ، آيه 27 .\r\n( 2 ) 2 . سوره فجر ، آيه 28 .\r\n( 3 ) 3 . سوره فجر ، آيات 29 و 30 .\r\n","page_name":" 23 ","page_number":23},
  {"content":"\r\n\r\nبيا ، داخل شو ! كجا داخل شوم ؟ به محفل بندگان صالحم داخل شو .\r\nبيا نزد پيامبرم ، بيا پيش حسينم ، بيا نزد شهداى كربلا ، پيش افراد شايسته همچون سلمان ها و ابوذرها .\r\n فَمَن كانَ يَرجُوا لِقاءَ رَبِّهِ فَليَعمَل عَمَلًا صالِحاً .  « 1 » پس هر كس آرزو و اميد لقاء پروردگارش را دارد بايد عمل شايسته انجام دهد .\r\nآرى ، اى بشر خدا را اطاعت كن و عمل شايسته انجام ده تا خدا را بيابى و همانگونه كه انسان تشنه ، تشنگى را مى يابد و پس از نوشيدن آب ، سيراب شدن را درك مىكند تو نيز لقاء پروردگار را درك كنى .\r\nقرآن شريف مى فرمايد :\r\n إِنَّ المتقينَ فى جَنّاتٍ وَ نَهَرٍ فى مَقعَدِ صِدقٍ عِندَ مَليكٍ مُقتَدِر .  « 2 » انسانهاى با تقوى در بهشتند ، در يك سعه وجودى و در يك فضاى مقدّس مى باشند .\r\nچه فضائى ؟ فضايى كه حقيقت است نه حرف ، واقعيت است نه سراب ( مانند اين دنيا ) و بالاخره منزلگاه نهايى انسان : عِندَ مَليكٍ مُتَدِرٍ ، پيش خداست .\r\nانسانها ، پس از مرگ همه زنده اند . امّا عده اى زنده اند در جهنّم و عدّه ديگر زنده اند در بهشت و عدّه اى نيز زنده اند نزد خدا .\r\n\r\n\r\n","description":"","footnote":"\r\n( 1 ) 4 . . سوره كهف ، آيه 110 .\r\n( 2 ) 5 . سوره قمر ، آيات 54 و 55 .\r\n","page_name":" 24 ","page_number":24},
  {"content":"\r\n\r\nوَلا تَحسَبَنَّ الَّذينَ قُتِلُوا فى سَبيلِ اللّه أَمواتاً بَل أَحياءٌ عِندَ رَبِّهِم يُرزَقُونَ « 1 » انسان خلق شده تا زنده بماند نزد خدا ، عِندَ مَليكٍ مُقتَدِرٍ .\r\nخداوند مى فرمايد : اى انسان همه چيز را براى تو خلق كردم امّا تو را براى خودم آفريدم .\r\n وَاصطَنَعتُكَ لِنَفسى .  « 2 » تو را براى خودم برگزيدم .\r\nهر گاه آياتى را كه در رابطه با هدف آفرينش بودن انسان ذكر كردم ، با اين آيه كنار هم قرار دهيم مضمون اين حديث قدسى حاصل مىشود كه : همه اشياء را براى تو آفريدم و تو را براى خودم خلق كردم « 3 » .\r\nاى انسان ، خداوند تو را خلق كرد براى خودش ، نه براى دنيا . اين دنيا را براى تو آفريده ، چرا خدمتگزار آن شده اى ؟ ! راستى چه خفّت بار و احمقانه است كه انسان در خدمت چيزى باشد كه بايد آن صد در صد در اختيار انسان باشد .\r\n\r\nانسان موجود ناشناخته\r\nالحق كه دنياى امروز با همه پيشرفت خود در زمينه هاى علمى از شناخت انسان محروم است . تمام جنايتها و بد بختيهاى\r\n\r\n\r\n","description":"","footnote":"\r\n( 1 ) 1 . سوره آل عمران ، آيه 169 .\r\n( 2 ) 2 . سوره طه ، آيه 41 .\r\n( 3 ) 3 . حديث مشهورى است به اين عبارت : خلقت الشياء لاجلك و خلقتك لاجلى .\r\n","page_name":" 25 ","page_number":25},
  {"content":"\r\n\r\nبشر ، از زمان حضرت آدم تا كنون و تا روز قيامت تنها بخاطر آن است كه انسان خود را نشناخت . چون خود را نشناخت به اين نكتب گرفتار شد . قرآن در ادامه آيه ى عرضه امانت در مورد انسان مى فرمايد :\r\n إِنَّهُ كانَ ظَلُوماً جَهولًا .  « 1 » يعنى اين انسان نسبت به خودش بسيار ستمگر و بسيار نادان است .\r\nانسان خود را نمى شناسد و به خويشتن ستم مى ورزد . انسان ظالم است چرا كه جاى او بايد عند اللّه باشد حال آنكه همچون كرم ابريشم بدور خودش مى تند ، بلكه از نظر عرفا و آنان كه چشم بصيرت دارند ، وقتى انسان در دنياى حرام زندگى مىكند مانند كرمى است كه در كثافات بسر مى برد .\r\nانسانى كه قرآن خطاب به او مى گويد : يا أَيَّتُهَا النّفسُ المُطمَئِنَّه . ( اى موجود به مقصود رسيده ، بيا ، به نزد من بيا ، بهشت براى تو كم است ) ، چنين انسانى مىتواند بقدرى خود را پست كند كه مانند كرم ابريشم در اين دنيا بسر برد تا بميرد . وقتى كه مرد و به جهنّم فرو افتاد و فرياد و ناله اش بلند شد ، خطاب به او مىشود كه :\r\nإِخسَئُوا فيها وَ لا تُكَلِّمُونِ « 2 » يعنى دور شويد و حرف نزنيد .\r\nبه اين ترتيب آيا بشر بواقع ظلوم و جهول نيست ؟ انسانى كه از ديدگاه قرآن ، جايگاهش عند اللّه است و لذّتش نظر كردن به ذات ربوبى است ، وقتى اين انسان خود را به اندازه اى پست و فرومايه\r\n\r\n\r\n","description":"","footnote":"\r\n( 1 ) 4 . سوره احزاب ، آيه 72 .\r\n( 2 ) 1 . سوره مومنون ، آيه 108 .\r\n","page_name":" 26 ","page_number":26},
  {"content":"\r\n\r\nسازد كه درباره او گفته شود :  اولئِكَ كَالانعامِ بَل هُم أَضَلُّ  « 1 » ( اينان همچون چهار پايان بلكه گمراهتر و دون پايه تر از آنانند ) آيا انسانى كه مصداق اين آيه بشود جهول نيست ؟ آيا چنين انسانى ظلوم نيست ؟\r\nچرا انسان به اين مصيبت دچار مىشود ؟ چرا شيطان و نفس امّاره بر او مسلط مى گردند ؟ همه اين بدبختيها ناشى از آن است كه انسان خود را نشناخت .\r\nاز بزرگى سئوال كردند كه چرا بشر با پيشرفت دانش خود توانست طبيعت را تسخير كند امّا نتوانست انسان را تسخير كند ؟\r\nآن بزرگ در پاسخ فرمود : به خاطر اينكه بشر طبيعت را شناخت و تسخير كرد امّا انسان را نشناخت تا تسخير كند .\r\n\r\nتلقى شرق و غرب از انسان\r\nآيا مى دانيد دنياى امروز با همه پيشرفت علمى اش درباره انسان چه تلقى يى دارد و چه مى گويد ؟ بلوك شرق انسان را در حد ابزار كار پايين آورده اند . شعار آنها اين است : هر كس به اندازه ضرورت بايد برداشت كند و به اندازه قدرت بايد كار كند ، خوب ماشين هم همينطور است ، به قدر ضرورت روغن و بنزين درآن مى ريزند و آن هم به اندازه قدرت خود كار مىكند . الاغ هم همينطور است ، در ديدگاه آنها انسان ، يعنى الاغ خوب . الاغ هم همينطور است ، به اندازه ضرورت به او كاه و جو مى دهند و به اندازه قدرت هم از آن كار مى كشند . اين تلقى دنياى شرق است .\r\n\r\n\r\n","description":"","footnote":"\r\n( 1 ) 2 . سوره اعراف ، آيه 179 .\r\n","page_name":" 27 ","page_number":27},
  {"content":"\r\n\r\nدر عالم غرب تلقى يى كه از انسان وجود دارد از تلقى بلوك شرق اسفبارتر است . در غرب مكتبهايى ظهور مى كنند كه هر چند پس از مدتى به بوته بطلان سپرده مى شوند اما اثر سوء آن درجامعه باقى مى ماند . نظريه هاى انسان شناسانه به جايى مى رسد كه مى گويند انسان تمام وجودش به غرائز جنسى بر مى گردد . همه رفتارهاى انسان منشأ جنسى دارد . فرويد چنين ايده اى را اظهار داشت . آيا فرويد انسان را شناخته بود ؟ آثار جنايت آميزى كه اين نظريه در جوامع غربى و بطور كلى در دنيا باقى گذاشت ، همه بخاطر اين بود كه فرويد انسان را نشناخته بود .\r\nنظريات ديگرى نيز وجود دارد كه تماماً در اين جهت است كه انسان را با حيوانات هم خانواده و هم طراز سازند . قرآن كريم نيز انسانهايى را كه مورد نظر آنان مى باشد مانند حيوانات بلكه پست تر از آنها مىداند . الئِكَ كَالانعامِ بَل هُم أَضَلُّ .\r\nفراموش نمى كنم كه يك وقتى ديدم يك مهندس آلمانى مواد تشكيل دهنده بدن انسان را محاسبه و بر آورد كرده بود و پس از جمع بندى اظهار داشته بود كه قيمت انسان مىشود 80 مارك . مثلًا گفته بود : در بدن انسان چند گرم قند ، چند گرم آهن ، چند گرم سديم و . . . وجود دارد ، قيمت اين مواد را هم به نرخ روز تعيين كرده ، جمع نموده بود و قيمت انسان را 80 مارك تعيين كرده بود . وقتى من محاسبه اين آقا را ملاحظه كردم ، روايتى از امير المومنين ( ع ) به خاطرم آمد كه آن حضرت فرمود : انسانى كه تمامى همّتش مصروف شكمش مىشود ، قيمت او برابر همان چيزى است كه ازشكمش خارج مىشود ! يعنى 80 مارك خيلى زياد است\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nبراى چنين انسانى . همين امير المومنين در نهج البلاغه مى فرمايد : انسان مومن از كعبه بالاتر است و مرتبه اش از جبرئيل والاتر است .\r\nاين انسان اين قدر تنزّل كند كه امير المومنين ( ع ) آنگونه درباره اش سخن بگويد .\r\nببينيد تفاوت ره از كجا تا به كجاست !\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nمجلس دوم ارزش و احترام انسان\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nبسم اللّه الرّحمن الرّحيم\r\nگفتار پيشين در اين باره بود كه انسان مى خواهد مانعى بر سر راه او نباشد و به عبارت ديگر از نظر قرآن دلش مى خواهد آنچه را كه بدان متمايل است انجام دهد و معلوم است اين امر نه به صلاح خودش و نه به صلاح جامعه است . سخن در اين است كه چه عاملى مىتواند جلوگير انسان باشد و انسان را در چارچوب شرع و عقل و وجدان اخلاقى حركت بدهد .\r\nاين بحث ، مقدّماتى لازم دارد . مقدّمه اول را در جلسه قبل به طور خلاصه تشريح نمودم . در طى آن مباحث روشن شد كه ديدگاههاى غربى و شرقى ارزش و مقام انسان را پايين آورده ، در حالى كه اسلام براى انسان قدر و منزلت فراوانى قائل بوده و به شخصيت انسان ارج و احترام زيادى نهاده است . از نظر اسلام ، اين وجود مىتواند حركت كرده و بالا رود و به جايى برسد كه بجز خدا نداند يا بجز خدا خدا نبيند انسان مىتواند بندهايى را كه او را به طبيعت وابسته ساخته ، بگسلد و به مقامى نائل شود كه از ملائكه برتر باشد . آدمى در همين دنيا مىتواند\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nبه مقامى برسد كه هيچ كس و هيچ چيز جز خدا بر دلش حكومت نداشته باشد و به تعبير روايات دل او ميتواند عرش الهى گردد .\r\nأَلمُومِنُ قَلبُهُ عَرش الرَّحمن .\r\nاين مقدمه اول بود كه در جلسه قبل درباره آن صحبت كردم . بحث اين مجلس در بيان مقدمه دوم است و آن عبارت از اين است كه ارزش و احترام انسان از چه چيز ناشى مىشود ؟ چرا ساير موجودات اينقدر محترم و ارزنده نيستند ؟\r\n\r\nانسان موجود دو بعدى\r\nاز نظر گاه قرآن و روايات ارزش و احترام انسان به اين دليل است كه انسان موجودى دوبعدى و دو جهتى است و چون داراى دو بعد است مىتواند بسوى كمال حركت كند . يك بعد به نام روح ناميده شده كه عقل ، وجدان اخلاقى ، قلب و صدر و امثال اينها از مراتب همان است . اين جنبه ، جنبه ملكوتى انسا ن است . بعد ديگر اين انسان جنبه ناسوتى اوست ، يعنى بُعد حيوانى كه به آن جسم ، يا مجموعه غرائز و تمايلات گويند .\r\nنحوه تركيب اين دوبعد چگونه است ؟ هيچكس نمى داند . نحوه تركيب ، عجيب و حيرت آور است . همانند اين جرثومه كه بقول امير المومنين ( ع ) عالم هستى در او نهفته شده و بسيار شگفت انگيز است ، تركيب اين انسان از نظر بُعد ملكوتى و بُعد ناسوتى نيز عجيب است ، براى اينكه بين اين دو بُعد تضاد وجود دارد ، مثل آب و آتش .\r\nحقيقت اين تضاد و نحوه تركيب اين دوبعد را درك نكرده و نمى دانيم ، اما از آثارشان به آنها پى مى بريم . مى بينيم اين انسان يك\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nلذاّتى به نام لذّات روح دارد . مانند لذّت از عبادت و لذّت از كمك به همنوع . اگر دل يك مسلمان را بدست آورد لذّت مى برد . از علم يا بى و حقيقت جويى لذّت مى برد . همين لذّتها براى آن بُعد حيوانى دردناك است . يعنى اگر انسان را از بُعد ناسوتى و حيوانى مورد بررسى قرار دهيم مى بينيم عبادت نمى خواهد ، عبادت نمى خواهد ، عبادت برايش سخت است . اگر از جنبه حبّ مال اور ا بسنجيم خود خواه بوده و ديگر گرا نيست . نمى خواهد پولش را به ديگران بدهد ، نمى خواهد براى ديگران كاركند . چنانچه تمام لذّات جسم براى روح ، الَم است . حتّى امور مباح مانند خوردن ، آشاميدن ، خواب ، اطفاء شهوت ، كسب مال در بازار ، اينها همه براى دلش زنگار مى آورد .\r\nلذا به پيغمبر اكرم ( ص ) نسبت مى دهند كه ايشان فرموده است : بواسطه همين تماس با مردم ، همين خوردن و خوابيدن و اطفاء شهوت و امثالهم ، دل من كدورت و زنگار مى گيرد ، لذا روزى 70 مرتبه استغفار مى كنم . اين روايت يا نظائر آن كه فراوان است ، به ما مى گويد هر چه براى انسان در بُعد حيوانى ، لذّت بشمار مى رود ، براى روح دردناك است . روح را ضربه زده و خمود مىكند . لذا از اين آثار پى مى بريم كه بين اين دو بُعد تضاد است .\r\nدر روايتى پيغمبر اكرم ( ص ) فرموده است كه شب معراج ملكى را ديدم كه نصف او از برگ و نصف ديگرش از آتش بود و برگ سرايت به آتش نمى كرد و آتش نيز صدمه اى به برگ نمى زد . و شايد اين امر بقول افلاطون مثال يا سمبلى براى انسان باشد كه اين انسان نحوه وجودش ، تركيب از ضدّ ين مى باشد .\r\nاين دو بعد عجيب است . اگر به بعد انسانى او نظر كنيم\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nبقدرى عالى است كه مسجود ملائكه است . وقتى كه پروردگارم عالم به يد قدرتش آدم را خلق كرد ، به همه ملائكه خطاب كرده و فرمود : وقتى كه روحم را دميدم ، به او سجده كنيد .\r\n فَاذا سَوَّيتُهُ وَ نَفَختُ فيهِ مِن روحى فَقَعُوالَهُ ساجِدينَ .  « 1 » پس چون آن عنصر را بيارايم و در آن از روح خويش بدمم ، پس بر او سجده كنيد .\r\nبه اندازه اى اين بُعد انسانى ، قدر و منزلت داشته و مورد احترام است كه در اين آيه شريفه روح الله ناميده شده است . روح من ، اضافه تشريفى است . مثل اينكه شما به يك پسر عزيز كرده تان بگوئيد پسرم ، اين يك تشريف است و قدر و منزلت فراوان دارد بحدّى كه روح الله مسجود ملائكه است . يعنى ملائكه همه و همه حتّى جبرئيل بايد به او سجده كنند و بعد خداوند مى فرمايد : هر كس از سجده به او سرباز زند ، رانده درگاه است . ابليس به او سجده نكرد .\r\nوَكانَ مِنَ الكافِرينَ . او از ناسپاسان بود و از درگاه الهى رانده شد .\r\n\r\nكنترل بعد حيوانى انسان\r\nبعد حيوانى انسان را اگر مورد ارزيابى و سنجش قرار دهيم بايد بگوئيم شقى بالفطره است ، در ذات او شقاوت نهفته است .\r\n\r\n\r\n","description":"","footnote":"\r\n( 1 ) 1 . سوره حجر ، آيه 29 .\r\n","page_name":" 35 ","page_number":35},
  {"content":"\r\n\r\nهر كدام از غرائز حيوانى انسان را كه مجموعاً قرآن كريم به نفس اماره تعبير مىكند اگر شما سنجيده و در مقام ذات آنها نظر كنيد ، مى بينيد شقاوت در ذات او نهفته و كار او شرّ است و در شرارت حدّ يقف ندارد . به آنجا مى رسد كه اگر غريزه جنسى خداى نكرده بر او غلبه كرد نه تنها حرمسرا تشكيل مىدهد بلكه هميشه چشمش بدنبال نواميس مردم است . اگر خداى نكرده غريزه حبّ به مال دنيا او را مهار كند ، اگر كره زمين را يك جا به او بدهند باز چشمش دنبال اين است كه كره ديگرى را بدست آورد ، براى اينكه مقدارى سعه ملكى او بيشتر شود . اگر غريزه حبّ به رياست او را مهار كند ، ديگر حاضر است دو سوم مردم جهان را بكشد ، براى اينكه بر يك سوم جهان حكومت كند . شما اگر در وضعيت دنياى امروز مطالعه كنيد ، مى بينيد علم را وسيله غارت محرومان و نوشيدن خون ضعيفان ساخته اند ، شرق اين گونه است و غرب نيز همينطور . امروز اين گونه است ، فردا هم همينطور ، اين حركت تاجايى ادامه مى يابد كه همين علم باعث نابودى خودش بشود . تكنولوژى ريشه اين تمدّن را بسوزاند والّا روز بروز بدتر مىشود وبقول استاد بزرگوار ما رهبر عظيم الشان انقلاب ادام الله ظله ، وقتى به ذات اين بّعد حيوانى نگاه كنيم ، مى بينيم ذاتش شر و كارش نيز شر و بالاخره بعد از آنكه مرتكب شرّ شد ، خود را تشويق و تحسين هم مىكند . مى گويد : آفرين ! خوب آدم كشتى ! دكمه شليك موشك را مى فشارد و چندين هزار نفر زن و بچّه و پير مرد بى گناه را خاكستر مىكند ، آنگاه مى خندد و با كمال صراحت مى گويد خوب كارى كردم . اين بُعد حيوانيش ، آن هم بُعد رحمانيتش كه قبلًا توضيح دادم .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nاگر پروردگار عالم توفيق عنايت كند و انسان بكوشد بعد حيوانى خود را كنترل كند و آن را نظير يك اسب چموش ، دهنه زده و بر آن سوار شود ، اگر آدمى فعاليت كند و به كمك مدد الهى بتواند آن بعد رحمانى را بر بّعد حيوانى غلبه دهد ، مىتواند بر اين اسب چموش سوار شده و تيز تك تا مقصد براند . مقصدش كجاست ؟ اين اسب چموش به منزله براق او مىشود و او را تا جايى مى برد كه فرشتگان مقرّب اجازه حركت در آن وادى را ندارد .\r\nگفت جبريلا بيا اندر پيم گفت رو ، رو من حريف تونيم\r\nاگر بتواند سوار اين بُراق بشود ، بُراقى كه جبرئيل ندارد ، براقى كه ملك مقرّب خدا ندارد و بخاطر همين نداشتن ، استكمال هم ندارد ، مىتواند بسوى قلّه كمال عروج كند . فرشته نمى تواندبه اين حد عروج كند زيرا نحوه وجود او ، وجود استكمالى نيست ولى انسان مىتواند . امكان عروج انسان تنها از ناحيه بُعد رحمانى اش نيست ، هر گاه بُعد رحمانى بر بُعد جسمانى مسلّط شود و اسب چموش نفس را دهنه بزند و بمنزله براق بر آن سوار شود ، آنگاه عروج مىكند . از جمادى مى ميرد و نامى مىشود ، از نامى مى ميرد ، انسان مىشود .\r\nبه قول آن شاعر يك دفعه پرو بال پيدا مىكند . ديگر مى رسد به آنجا كه در وهم نيز نمى گنجد .\r\n فَلا تَعلَمُ نَفسٌ ما أُخفِىَ لَهُم مِن قُرَّه أَعيُنٍ جَزاءً بِما كانوا يَعمَلُون .  « 1 » پس كسى نمى داند به پاداش اعمال نيك آنان چه نهان شده است براى ايشان از روشنى چشم .\r\n\r\n\r\n","description":"","footnote":"\r\n( 1 ) 1 . سوره سجده ، آيه 17 .\r\n","page_name":" 37 ","page_number":37},
  {"content":"\r\n\r\nديگر هيچ كس نمى داند الّا آنكه براق داشته باشد و بوسيله آن عروج كرده و به مقصد نائل آيد .\r\nوامّا اگر به عكس شد يعنى اگر بُعد حيوانى ، انسان را مهار كرد ، چه مىكند ؟ به جاى اينكه عقل ، شهوت را استخدام كند ، شهوت ، عقل را به كار گرفت . به جاى اينكه وجدان اخلاقى ، آن بعد حيوانى را استخدام كند تمايلات حيوانى نظير پول پرستى ، عقل را و آن بعد رحمانى را كنترل كرد ، آن هم سوار مىشود ، سوار اسب نجيب ، نانجيب مىشود ، لذا اين اسب نجيب را به صورت و به رنگ خود در مى آورد . چه مىشود ؟\r\nقرآن مى گويد از هر ميكروبى پست تر و زيا ن بخش تر مىشود .\r\n إِنَّ شَرَّ الدّوابِّ عِندَالله الصُمُّ البُكم الَّذينَ لا يَعقِلونَ  « 1 » همانا برترين جنبندگان نزد خدا كران و گنگانى هستند كه خرد نمى ورزند .\r\n\r\nانسان و نفس اماره\r\nبدترين موجودات ، انسانى است كه نفس امّاره او عقلش را به استخدام در آورده است . وقتى پول پرستى از عقل اين انسان و بعد رحمانى او كار مى كشد ، آدمى مىشود معاويه . معاويه عقل داشت امّا عقلش در خدمت هواى نفس او بود . وقتى از امير المومنين ( ع ) مى پرسند معاويه عقل و زيركى داشت يا نه ؟ آن حضرت ميفرمايد : آنچه معاويه داشت شيطنت بود و نه عقل . راستى معاويه عقل\r\n\r\n\r\n","description":"","footnote":"\r\n( 1 ) 2 . سوره انفال ، آيه 22 .\r\n","page_name":" 38 ","page_number":38},
  {"content":"\r\n\r\nداشت ، امّا اين عقل چه شد ؟ عمرو عاص ، عاقلِ عرب بود امّا اين عاقل عرب براى خاطر رياست ، براى پول ، مهمترين دُرّ ( به گفته خودش ) را داد ، يعنى ايمان را .\r\nپيغمبر اكرم وقتى مى بيند بعضى انسانها كارشان به آنجا رسيده كه بعد حيوانيشان ، عقلشان را استخدام نموده و سوار بر اين اسب نجيب شده و آن را هم نا نجيب شده و آن را هم نانجيب كرده ، ناراحت مىشود ، آنگاه خطاب مىشود : يا رسول الله ! غم مخور ، غصه نخور ، اينها ديگر حيوانند ، بگذار در مرتع دنيا بچرند .\r\n قُلِ الله ثُمَّ ذَرهُم فى خَو ضِهِهُم يَلعَبُونَ  « 1 » بگو خدا آنگاه آنها را رها ساز تا به سرگرمى و بازى خود بپردازند .\r\nو در آيه ديگر مى فرمايد :\r\n ذَرهُم يَأكُلُوا وَيَتَمَتَّعُوا وَ يُلهِهِمُ الأ مَلُ فَسَوفَ يَعلَمُونَ .  « 2 » بگذار بخورند و بهره مند شوند و آرزو آنان را سرگرم سازد ، پس به زودى خواهند دانست .\r\nبه تعبير قرآن كريم ، اين گونه افراد مانند مرد گانند و ارشاد پيامبر در دل آنها تاثيرى ندارد . قرآن خطاب به رسول خدا مى فرمايد :\r\n إِنّكَ لا تُسمِعُ المَوتى وَ لا تُسمِعُ الصُّمَّ الدُّعاء  « 3 » براستى كه تو به مردگان چيزى را نمى شنوانى و به كران ندايت را نمى رسانى .\r\n\r\n\r\n","description":"","footnote":"\r\n( 1 ) 1 . سوره انعام ، آيه 91 .\r\n( 2 ) 2 . سوره حجر ، آيه 3 .\r\n( 3 ) 3 . سوره نمل ، آيه 80 .\r\n","page_name":" 39 ","page_number":39},
  {"content":"\r\n\r\nموجود مرده گوش شنوا ندارد ، چشم حق بين ندارد ، دل حق فهم ندارد . براى خاطر همين غلبه بعد حيوانى از هر ميكروب سرطانى ، از هر سگ و گرگ درنده اى پست تر و زيانباتر مىشود .\r\nشما اگر مطالعه اى در تاريخ جوامع بشرى از زمان حضرت آدم تا به الان بكنيد ، مى بينيد كارهايى كه از اين انسانهاى ناپاك سر مى زند از هيچ گرگ و سگ درنده اى سر نمى زند . قابيل برادرش هابيل را بيگناه ميكشد . اين نخستين جنايتى است كه واقع شده . برادران يوسف ، يوسف را مى خواهند بكشند و بعد آن برادرشان التماس مىكند ، او را درچاه مى اندازند .\r\nكم كم قدرت پيدا مىكند ، بمب اتمى مى سازد و با انفجار آن صدها هزار نفر بى گناه را به خاك و خون مى كشاند ، چرا ؟ او رياست مى خواهد ، وقتى هم كه سفينه فضايى ساخته و به اوج آسمان بالا مى رود و در اين انديشه است كه آنجا مىشود پايگاه نظامى درست كرد يا نه . اين شيوه انسان گمراه است .\r\n\r\nانسان سعيد است يا شقى\r\nلذا در پاسخ اين سوال كه اين انسان سعيد است يا شقى ، اختلاف نظر عجيبى در ميان فلاسفه مشاهده مىشود . اين اختلاف نظر در ميان فلاسفه قبل از ميلاد مسيح نيز بوده كه آيا اين انسان ، سعيد بالفطره است يا شقى بالفطره ؟ آنچه ما از قرآن استفاده مى كنيم اين است كه بايد قائل به تفكيك بشويم . يعنى اين انسان از نظر روح سعيد بالفطره است ، جنبه ملكوتى دارد . امّا از جنبه ناسوتى شقى بالفطره است . اگر همه غرائزش را يكى يكى حساب كنيم مى بينيم\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nكه شقاوت در او نهفته است . قرآن درباره اين بُعد انسان مى فرمايد :\r\n إِنَّ النَّفس لَامّارَه بِالسُّوءِ إلّا ما رَحِمَ رَبّى .  « 1 » اين نفس امّاره همان بعد حيوانى انسان است . غرائز و تمايلاتش لَاّ مّارَه بِالسّوء ، امركننده به بدى است ، يعنى ذاتاً داراى شقاوت است . لذا بعضى ها مخصوصاً فلاسفه اى كه بعد از جنگ جهانى دوّم در آلمان پيدا شدند و قبل از اسلام هم نظاير آنها وجود داشتند قائل به شقاوت ذاتى انسان بودند .\r\nلذا فيلسوفى چون ابوالعلاءِ معرى به عالم وجود بسيار بد بين است . سبب آن هم عقده اى بود كه براى اين نابغه پيدا شده بود . خدا نكند براى يك جامعه اى ، براى يكفردى عقده پيدا بشود . لذا تقاضا دارم از شما عزيزان مواظب باشيد فرزندا نتان عقده اى نشوند كه معمولًااين عقده ها خيلى جنايتها بار مى آورد . اينكه اسلام اينقدر نسبت به مسائل تربيت كودكان يتيم سفارش كرده ، يكى از نكاتش همين است . مواظب باشيد در جامعه تان فقير ، عقده پيدا نكند . مخصوصاً بچّه يتيم عقده پيدا نكرده ، گَردِ يتيمى به صورت او ننشيند . ابوالعلاء معرى چون نابينا به دنيا آمده عقده اى بود ، امّا نبوغ سرشارى داشت . او ازدواج نكرده و بدبين به عالم وجود بود . بعد هم دستور داد كه وقتى مُرد روى قبرش بنويسند : هَذَا مَن ظُلم ابوه . يعنى اين صاحب قبر كسى است كه پدرش جنايت كرده يعنى پدرش ازدواج كرده واو به دنيا آمده است و اين به هيچكس جنايت نكرد زيرا زن نگرفت تا فرزندى بوجود آورد .\r\n\r\n\r\n","description":"","footnote":"\r\n( 1 ) 1 . سوره يوسف ، آيه 53 .\r\n","page_name":" 41 ","page_number":41},
  {"content":"\r\n\r\nعدّه اى از انسان شناسان مى گفتند انسان شقى بالفطره است .\r\nاشتباهشان هم از آنجا بود كه در جنگ جهانى دوم ديدند كه صاحبان قدرت چه جنايتهايى براى رياستشان مرتكب شدند ، چه خيانتهايى براى حكومتشان به جامعه بشرى كردند . لذا همين امر در تلّقى آنان نسبت به انسان اثر گذاشت و گفتند انسان شقى بالفطره است .\r\nمعمولًا علماى علم اخلاق و فلاسفه اسلامى مى گويند انسان سعيد بالفطره است . شايد هم اينها چون كه بُعد رحمانى انسان را مورد توجّه قرار مى دهند لذا مى گويند سعيد بالفطره است ، كلّ مولود يولد على الفطره . بعضى مانند ابن مسكويه رحمهالله عليه در كتاب اخلاقش مى گويند : انسان لا اقتضا ست . مثل آب كه نه سعيد بالفطره است نه شقى بالفطره . بايد ديد خودش را به كدام سو مى كشاند ، به شقاوت يا سعادت .\r\nمثل استاد اكبر ، مرحوم آخوند رحمهالله عليه ، ايشان در كفايه مى فرمايند : بعضى از انسانها شقى بالفطره و بعضى ديگر سعيد بالفطره اند . همه اين حرفها زده شده يا مىشود . مانند اينكه اگر از قرآن استفاده كرده و به آن بُعد ملكوتى انسان نظر بكنيم ، درباره اش مى گويد :\r\nفَإذا سَوَّيتُهُ وَنَفَختُ فيهِ مِن رُوحى فَقَعُوالَهُ ساجِدينَ . و اگر به آن بعد حيوانيش نظر كنيم درباده اش مى گويد :\r\nإَنَّ النَّفسُ لَأَمّاره بِالسُّوءِ إلّا ما رَحِمَ رَبّى .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nانسان و اختيار\r\nانسان محصول تركيب اين دو بُعد است و همه ى ارزشهاى انسان ناشى از مركب بودن او از اين دو بُعد است . خداوند انسان را به خِلعت اختيار نيز آراسته ، حال ، اوست كه هم مىتواند به مقام بالاتر از فرشته نائل شود و هم مىتواند از چهارپايان نيز پست تر و بى ارزش تر شود .\r\nاى انسان ! اين را هم بدان كه « نمى شود » و « نمى دانم » در قاموس تو راه ندارد . اگر بخواهى مى توانى ، در هر محيطى كه باشى اگر بخواهى مىشود . در هر زمينه و اقتضايى كه باشى ، اگر بخواهى ، مى دانى اگر چه كُند ذهن باشى . نحوه وجود انسان بگونه اى است كه اگر بخواهد ، مىتواند ، اگر بخواهد ، مىشود و اگر بخواهد ، مىداند . لذا در روز قيامت اگر كسى بگويد نمى توانستم يا نمى دانستم يا نمى شد ، از او نمى پذيرند . فوراً برايش نمونه مى آورند . در روز قيامت خطاب مىشود :\r\nهلّاعملت ؟ چرا عمل نكردى ؟\r\nچرا آدم نشدى . چرا سوار اين براق ، اين نعمت بزرگى كه برايت قرار دادم نشدى تا به جايى برسى كه بهشت برايت كم باشد ؟ اگر بگويد نمى شد ، نمونه برايش مى آورند كه امكان پذير بود . اگر بگويد نمى دانستم نمونه برايش مى آورند كه مى توانستى بدانى يا اين كه نه ، دروغ مى گويى ، مى شد . و چه بسيار انسانها را ديدم كه در\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمحيطهايى كه همچون قفس بود ، قفس را شكستند .\r\nدر گفتار قبل درمورد زن فرعون گفتم كه در قفس زندگى فرعونى چگونه عمل كرد . پيرامون او از هرنظر آلوده بود . او مى بايست غريزه مال دوستى و جاه طلبى خود را زير پا گذاشته ، به دستگاه پر جاذبه و به ظاهر شكوهمند فرعونى پشت پا زند . او به خاطر خداوند اين كارها را كرد و همه قفسها راشكست . وقتى كه عليه شوهرش قد برافراشت ، فرعون ابتدا با زبان خوش ، با موعظه و با نصيحت ( موعظه و نصيحت شيطانى ) خواست او را گمراه سازد ، ديد فايده ندارد پس با ارعاب و تهديد وارد شد . ديدند نه ، قفس شكسته شد ، پرواز شروع شد ، آخر الأمر مردم را جمع كردند و اين زن را آوردند و آنگاه دستور داده شد ميخكوبش كنيد . زير ميخها مى گفت : احداً احداً احداً . تا بالاخره گفت : ربّ اجعل لى عندك بيتاً فى الجنه .\r\nقرآن مى گويد بارك الله بشر به كجا مى رسد ! خدايا آنچه برايم مشكل است اين قفس و همنشينى با فرعون است . خدايا دلم مى خواهد نزد تو بيايم . خدايا مرا از اين زندان نجات بده . از اين قفسها نجات بده ، مراببر پيش خودت . رفت پيش خودش . در يك لحظه آدمى ميتواند راه صد سال را بپيمايد . اين شيوه ى برخورد زن فهميده ى فرعون بود .\r\nدرباره مشّاطه ى فرعون نيز وضع اين گونه است . مشّاطه فرعون را ظاهراً همين زن فرعون به راه توحيد و خداپرستى آورد .\r\nيك وقت زن مشّاطه سر دختر فرعون را خواست شانه كند ، در هنگام شروع گفت : بسم الله الّرحمن الرّحيم . اين دختر چنين عبارتى به گوشش نخورده بود . گفت اين كلمه چيست ؟ گفت حقيقت اين\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nاست كه پد ر تو آدم متقلّب و حقّه بازى است كه ادعاى خدايى مىكند . خدا حقيقت ديگرى است . خدا آن است كه موسى ( ع ) مى گويد . كم كم خبر به نزد فرعون بردند . در تاريخ آمده است كه اين زن را با چهار فرزندش آوردند . گفتند در ميان مردم از عقايدت دست بردار ، رهايت مى كنيم . گفت : دست نمى كشم ، احداً احداً احداً . خدا ، خداى موسى است و فرعون دروغ مى گويد .\r\nآتش برافروخته ، دستور دادند فرزندانش را يكى يكى در آتش افكندند و او باز مى گفت : احداً احداً احداً .\r\nخوشا به حال آنكس كه اين قفسها را بشكند . تا آنكه نوبت به طفل شير خوارش نيز رسيد . در آن حال ، دادنِ فرزند در راه خدا برايش مشكل شد ، كودك فرياد زد : مادر جان ! چرا برايت مشكل است ؟ احداً احداً احداً .\r\nآنگاه مادر و كودك را با هم در آتش انداختند . در دم آخر وصيتى كرد و گفت : دلم ميخواهد خاكستر من و فرزندانم را در يك مكان دفن كنيد . در آن لحظات هم عاطفه اش جلوه گر بود اما باز هم فرياد مى كرد : احداً احداً احداً .\r\nپيغمبر اكرم ( ص ) مى فرمود : شب معراج در آسمان چهارم بوى عطر استشمام نمودم كه تمام آسمان را فرا گرفته بود . گفتم اين بوى چيست ؟ جبرئيل گفت يا رسول الله بوى عطر زن و فرزندان و مشاطّه فرعون است كه همه جا را د ربرگرفته است .\r\nلذا اگر كسى بگويد نمى توانم و نمى شود ، صحيح نيست چرا كه از اين نمونه ها فراوانند . چه بسيارند افرادى كه در مضيقه بوده اند\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nاما بتها و قفسها را شكستند . شما مى خواهيد يك مسافرت تا مشهد بكنيد چقدر مشكلات داريد ؟ مسلّم است كه سير الى الله و سير به عالم ملكوت مشكلات و سختيها دارد . مسلّم است كه اين بعد حيوانى را رام كردن و اين بندها را پاره كردن مشكل است . لذا آنها كه بندها را پاره نكنند زمانى مى رسد كه پاره كردن بندها برايشان مشكل مىشود .\r\n\r\nانسان و راز و نياز\r\nدر مثنوى جمله اى وجود دارد كه بسيار عالى است . مى گويد اين بشر را براى خدا خدا كردن و راز و نياز كردن خلق كرده اند . اگر اينچنين نكرد بايد راز و نيازها و گريه هايش را در جهنّم بكند . سخن زيبايى است . لذا به شما مى گويم كه اين قفسها را شكسته و اين بندها را ببريد . اگر در اين دنيا بُريد كه فبها والّاهنگام مرگ اين كار را ميكنند كه بسيار مشكل است .\r\nلذا در روايات مى خوانيم هنگامى كه عزرائيل مى آيد تا جان آنهايى كه بندها را نبريده و قفسها را پاره نكرده اند بگيرد و از تنشان بيرون كشد ، درست مثل بيرون كشيدن رگ يا ناخن از بدن است كه چقدر مشكل است . مى دانيد معنايش چيست ؟ وقتى انسان آن بعد ناسوتيش به اين زمين چنگال زده باشد و بخواهد اين بند را ببرد ، بسيار مشكل است . عزرائيل قطع كننده اين بند است ، لذا هر بندى نشانگر يك بت در دل اوست . گاهى دل ، يك بت دارد و آن پول است . هنگام مرگ كارش به آنجا مى رسد كه همان بتش مجسّم شده ، شيطان از همان بت استفاده مىكند و آنگاه عزرائيل آن رگ را بريده و از بدنش بيرون مى كشد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nخانم مقدّسه اى به من گفت به كسى در حال احتضار مى گفتند بگو لا إله الا الله ، مى گفت : سنار ، يه عباسى ، 3 سنار دو عباسى ، ده شاهى . چون اين فرد رباخوار بوده و سواد نداشته با انگشتانش حسابهايش را مى كرده است . آنقدر سنار ، يه عباسى گفت تا آنكه بند بريده شد و رگ از بدن بيرون آمده و جان ، گرفته شد . اين بعُد و اين قفس كه غريزه شهوت او را مهار كرد از او گرفته شد .\r\nدرباره ى هارون مى گويند در حال مرگ نگاه مى كرد و مى گفت من را به بلندى ببريد تا نگاه كنم . معنايش اين است كه مى خواهند اين بند را كشيده و اين رگ را از بدن بيرون آورند . لذا مرتب نگاه مى كرد و مى گفت : ما اغنى عَنّى مالِيَه هَلَكَ عَنّى سُلطانِيَه . « 1 » ديدى كه اين مال براى من هيچ فايده اى نداشت ! ديدى كه اين سلطنت ، من را نابود كرد ! حالا اگر به اين مقدار باشد ( يعنى بيرون كشيدن رگ از بدن ) اشكالى نيست . امّا اگر يك دفعه ايمان را بگيرند آنوقت چه ؟ اينجاست كه همه بايد بترسند . آن كسانى كه بت در دلشان است . آنها كه بت هوى و هوس ، بت پول پرستى ، بت رياست طلبى و بت شهوترانى دارند ، آنها كه دلشان باغ وحشى است كه هر گوشه اى را يك بت گرفته است و ديگر جايى براى خدا ندارد .\r\nيكى از علماى علم اخلاق مى فرمود : اى مردم ! اگر همه بگويند مشرك نشو ، من مى گويم بيا لااقل مشرك شو ، براى اينكه يك جايى هم براى خدا در دل قرار بدهى . اين دل مال خداست ، اين\r\n\r\n\r\n","description":"","footnote":"\r\n( 1 ) 1 . سوره الحاقه ، آيات 29 و 30 .\r\n","page_name":" 47 ","page_number":47},
  {"content":"\r\n\r\nخانه متعلّق به خداست . خدا را بيرون كرده و غاصبها را آورده اى ؟ لااقل يك قفس هم جايگاه حضرت خداست . اينها هنگام مرگ برايشان بسيار مشكل است . شيطان فرصت طلب هم از هر راهى بشود مى آيد و بالاخره ايمان را مى گيرد . اگر شيطان نتواند كار كند اين انسان نمى خواهد .\r\n\r\nانسان و مرگ\r\nامير المومنين ( ع ) با آن اجازه ى قبض روح آمده و ملك مقرّبِ خدا قبض روح مىكند و اين فرد نمى خواهد برود . تا آنكه با بغض ملك مقرّبِ خدا و امير المومنين ( ع ) از دنيا مى رود . مثل اينكه شما را بخواهند از مجلسى بيرون بكشند و شما نمى خواهيد برويد . هر كه امر كند و هر كه هم شما را بكشد ، دشمنش مىشويد . اگر شما را بخواهند از خانه بيرون بكشند ، آنكس كه امر مىكند و آ « كس كه بخواهد شما را از خانه بيرون كند را ، دشمن ميداريد . آيا تا به حال به اين امور فكر كرده ايد ؟ آيا نبايد اين فكرها را بكنيد ؟ مرا قبت كنيم كه نكند يك وقت هنگام مرگ ، عزرائيل بيايد ، امير المومنين ( ع ) بيايد و نتوانيم اميرالمومنين ( ع ) را آنگونه كه هست ببينيم . آينه ى مكفوف بوده و دل زنگار گرفته باشد .\r\nآيا ديده اى كه آينه وقتى زنگار گرفته باشد ، صورت را خوب نمايش نمى دهد ؟ اگر دل زنگار گرفته باشد صورت على ( ع ) و صورت ملك مقرّب خدا را خوب نمى توانيم ببينيم و اين مشكل است .\r\nپيغمبر اكرم به بالين جوانى آمدند و فرمودند بگو لا إله الا الله ، نتوانست . اين طبيب سيّاف متوجّه شد كه از گناه زنگار گرفته\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nاست فرمودند آيا مادر دارد ؟\r\nگفتند بلى . مادر آمد . حضرت فرمودند آيا از فرزندت راضى هستى يا نه ؟\r\nگفت : نه . حضرت به مادر فرمود كه راضى شو ، و بالاخره كارش اصلاح شد .\r\nآنگاه به جوان فرمودند بگو : لا إله الا الله . زبان باز كرد .\r\nفرمودند چه مى بينى ؟ ( مراد اينجاست ) گفت : يا رسول الله يك آدم بد هيكل مهيبى را مى بينم كه آمده است و دست روى گلويم گذاشته و فشار ميدهد . فرمودند بگو :\r\nيا من يَقبَلُ اليسيرو يَعفوا عن الكثير اقِبَل مِنّى اليسير واعفُ عن الكثير .\r\nاى خدايى كه خواستهاى بسيار كوچك را قبول كرده و از گناهان بسيار بزرگ در مى گذرى . از گناهان بزرگم در گذر و نيازهاى كوچكم را قبول كن . خدايا تو رئوفى ، خدايا تو رحيمى ، خدايا تو غفورى .\r\nو فرمودند تكرار كن . سپس فرمودند چه مى بينى ؟\r\nگفت يا رسول الله يك جوان خوشبوى خوش جوارى مى بينم كه نگاه مىكند و به من گل مىدهد تا ببويم .\r\nحضرت فرمود گل را بگير . گل را گرفت وبوئيد و به عالم ملكوت پر كشيد .\r\nاز اين روايت از نظر عرفان اسلامى ، عرفان فقهى ، قرآن و روايات استفاده مى كنيم كه اگر دل زنگارها داشته و بتها در دل باشد ، هنگام مرگ بسيار مشكل است . براى احتمال خطر ، همين بس است كه نكند نتوانيم\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nعلى ( ع ) را به صورت خودش ببينيم . يك احتمال در يك ميليون هم باشد براى اينكه ما منقلب شديم كافى است . و خداى نا كرده يكوقت كارى بكنيم كه عزرائيل ، ملك بسيار با جمال و رئوف ومقدّس خدا از ما ناراحت شود !\r\nپيغمبر اكرم ( ص ) به بالين اميرالمومين ( ع ) آمدند ، چشمان على ( ع ) خيلى درد مى كرد .\r\nحضرت فرمودند يا على ! مثل اينكه خيلى چشمانت درد مىكند ؟\r\nگفت يا رسول الله دردى به اين شدّت تا حالادر عمرم نديده ام . اين طبيب سيّاف قصد كرد كه كلمه اى بگويد تا على ( ع ) درد را فراموش كند . لذا فرمودند : يا على ! هنگام قبض روح كافر ، عزرائيل با سيخ آهنين مى آيد و جان را با همان سيخ از بدن بيرون مى كشد ، نظير رگى كه از بدن بيرون مى كشند .\r\nامير المومنين ( ع ) برخاست و گفت يا رسول الله درد را فراموش كردم . يك مرتيه ديگر بفرمائيد كه اصلًا ديگر درد معنايى ندارد ، حال آنكه درد اصلى اينجاست . و سپس گفت يا رسول الله آيا از امّت شما كسى هست كه اين گونه باشد ؟\r\nفرمود : بله و آن ظالم است . ظالم به چه چيز ؟ خيال نكنيد كه ظالم يعنى اينكه به مردم آزار و اذيت مىكند . اين مرتبه اى ازظلم است . تصوّر نكنيد كه ظالم يعنى اينكه مال مردم را به غارت مى برد . اين نيز مرتبه اى از ظلم است . بالاتر از اين دو مرتبه ، ظلم به آبروى مردم است . آنكه عِرض و آبروى مردم را برده و شخصيت مردم را در پشت سر يا د رمقابلشان پايمال مىكند ، اين بالاترين ظلمهاست .\r\nدر پايان عرايضم جمله اى بگويم ، گر چه اين جمله\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nناراحت كننده است ، نمى خواهم در اين باره زياد صحبت بكنم امّا چه كنم . مى بينم كه خودم سياهم و زنگار دارم . شايد بواسطه اين جمله ها ، نظير كشيده اى ، كه به انسانى كه غش مىكند ، مى زنند ، بيدار شده و متنبّه بشويم .\r\nاستاد بزرگ ما رهبر عظيم الشان انقلاب نقل مى كردند كه بالاى سر يك اهل علمى رفتم . در هنگام مرگ چشمانش را باز كرد و گفت فلانى تويى ؟\r\nگفتم بلى .\r\nگفت اين خدا عجب ظالمى است ! !\r\nگفتم مگر چه شده ؟ چرا خدا ظالم است ؟\r\nگفت براى اينكه مى خواهد بين من و اولادمان تفرقه بياندازد . اگر دست على ( ع ) و ولايت ائمه اطهار عليهم السلام برسر ما نباشد به اينجا مى رسد . شخصى كه 70 سال در اين دنيا با فلاكت اهل علمى زندگى كند و بعد بخاطر اين بندى كه نتوانسته ببرد ، حالاديگر خدا ظالم شده است . او نه با بغض على ( ع ) كه با بغض خدا از دنيا مى رود .\r\nحضرت آيت الله گلپايگانى يك جمله نقل مى كردند و مى گفتند بالاى سر يك نفر اهل علم رفتم كه در حال احتضار بود . پيرمرد چشمانش را باز كرد و گفت فلانى تويى ؟\r\nگفتم بله . گفت اين خدا عجب ظالمى است .\r\nگفتم چه شده ؟ گفت آخر ما هر دو طلبه بوديم ، هر دو با هم درس خوانده و با هم زندگى كرديم . تو چرا به اين مقام رسيدى و من چرا گوشه نشين شدم ؟\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nاگر نتوانستى بند را پاره كنى ، اگر چه طوفانى نيست ، آتش زير خاكستر يكوقت طوفانى مىشود . اگر مثل كرم ابريشم در اين بازار و كوچه و خيابان تنيدى ، يك زمان بيدار مى شوى .\r\n  أَلهيكُمُ التَّكاثُرُ حَتّى زُرتُمُ المَقابِر   « 1 »\r\nآقا چه مى كنى ؟ شما را به خدا قسم ما طلبه ها ، شما كاسبها و تاجرها چه مى كنيم ؟ صبح مى رود دنبال كار ، من طلبه مى روم دنبال درسم ، تو هم ميروى دنبال بازار تا ظهر . آنوقت ظهر اگر مقدّس هستى ابتدا نماز خوانده ، سپس نهار بخور و دنبال كسب برو . اين چكها ، اين سفته ها ، اين بازار كساد ، اين وضع نكبت بار تاشب . شب شامى بخور تا صبح شود و مجدداً صبح بيدار شو . دو دفعه شروع شد . پس فردا همين ، يكسال ديگر همين ، تكرار مكرّر . معنايش همين است : النّاس نيام واذامات تُنبَتَهوا . يك وقت بيدار مىشود و مى بيند در حال مرگ است . مى بيند ملك مقرّب خدا و امير المومنين ( ع ) آمده .\r\nرَبِّ ارجِعُونَ لَعَلّى أَعمَلُ صالِحاً فيما تَرَكتُ « 2 » « 3 » مى گويد اى خداى مرا برگردان . يعنى اين بندها را قطع كن .\r\nبه انسان خطاب مىشود : إَنّها كَلِمَه هُوَ قائلُها . « 4 » اين كلمه را از حسرت بگويد و ثمرى ندارد . اين شخص 70 سال در خود تنيده .\r\nوَمِن وَرائِهِم بَرزَخٌ إَلى يَومِ يُبعَثُونَ . « 5 »\r\n\r\n\r\n","description":"","footnote":"\r\n( 1 ) سوره تكاثر ، آيات 1 و 2 .\r\n( 2 ) . سوره مومنون ، آيه 99\r\n( 3 ) . سوره مومنون ، آيه 99\r\n( 4 ) . سوره مومنون ، آيه 99\r\n( 5 ) . سوره مومنون ، آيه 99\r\n","page_name":" 52 ","page_number":52},
  {"content":"\r\n\r\nاز عقب آنها تا روز حشر برزخ است . مراقبت كنيد كه هنگام مرگ مشكل است . مواظب باشيد كه از همه چيز بگذريم . وُجوهٌ يومَئذٍ ناضِرَه الى رَبِّها ناظِرَه . چهرهايى نورانى كه به خداى خويش نظر مى كنند . يعنى در روز قيامت باعث بشود كه با يك بشاتت و نورانيّت ، لذّتش نظر كردن به خدا باشد . حسرتى كه يك شيعه اى كه درآتش افكنده شده مى برد بالاتر از اين است كه نگاه مىكند و رفقايش را نزد امير المومنين ( ع ) مى بيند ؟ لذا به رفقايش مى گويد مقدارى از اين آبها بده بخورم ( در آنجا بهشتى ها ، جهنّمى ها را و جهنّمى ها ، بهشتى ها را مى بينند ) . آنها مسخره مى كنند و مى گويند اين آبها براى شما حرام است . مسخره شان مى كنند و مى گويندكه ما آنچه بنا بود بيابيم ، يافتيم ، آيا آنچه بنا بود شما بيابيد ، يافتيد ؟ مى گويند بلى .\r\nقرآن مى گويد كه موذن مرتّب با صداى بلند فرياد مىكند لعنت خدا بر تو باد ! خداوند تبارك و تعالى بهشت را براى تو خلق كرد و تو پيغمبر و على عليهم السلام را رها كردى و شيطان را گرفتى . لعنت خداوند بر تو باد .\r\n\r\n","description":"","footnote":"","page_name":" 53 ","page_number":53},
  {"content":"\r\n . \r\n","description":"","footnote":"","page_name":" 54 ","page_number":54},
  {"content":"\r\n\r\n\r\nمجلس سوم تعادل در زندگى انسان از ديدگاه اسلام\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nبسم الله الرّحمن الرّحيم\r\nمقدّمه ى سوّم بحث ما اين بود كه انسان ، موجودى دو بعدى است . يك بعد ، ملكوتى و رحمانى بنام روح . بُعد ديگر ، ناسوتى و مادى به معناى جسم . اين دوبُعد موجب شده است كه اين وجود بتواند استكمال كرده تا جايى كه مقام عند الله پيدا كند . تا آنجا كه در خور آن شود كه مخاطب خدا قرار گرفته و خداوند او را به نزد خود بخواند .\r\n\r\nارضاء بُعد رحمانى\r\nآنچه كه بايد توجّه داشته باشيم و مقدّمه ى مهمّى است اين است كه از نظر اسلام اين دو بُعدبايد ارضا و تغذيه شوند همانگونه كه بعد ملكوتى انسان نيازمند است و از نظر اسلام بايد آن را ارضاء و تغذيه كرد ، بعد ناسوتى وى يعنى جسم ، غرائز و تمايلات نيز از نظر اسلام بايد ارضاء و تغذيه شود . اگر آن بعد ملكوتى انسان بميرد ، تغذيه نشود و كشته شود ، آن انسان از هر سگ درّنده اى ، درّنده تر\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nمىشود .\r\nچنانچه اگر آن بعد مادى يعنى غرائز و تمايلات وى نيز ارضاء نشود علاوه بر اينكه انسان نمى تواندسير كند براى او عقده پيدا مىشود و اگر از آن فردى كه بعد رحمانيش مرده است بدتر نشود قطعاً كمتر نمى شود . لذا وقتى وارد قرآن وروايات اهل بيت ( س ) مى شويم مى بينيم به همان اندازه كه سفار ش به ارضاء و تغذيه ى بعد ملكوتى و رحمانى شده ، به همان اندازه تاكيد به ارضاء و تغذيه بعد جسمانى و مادى شده است . اسلام در رابطه با تغذيه ى بعد ملكوتى ، نماز و سفارشهايى كه در آن شده است را تجويز كرده است . همانگونه كه جسم ، صبح ، ظهرو شب نيازمند غذاست ، آن بعد ملكوتى را هم قرآن مى فرمايد :\r\n أَقِمِ الصَّلوهَ طَرَفَىِ النَّهارِ و زُلَفاً مِنَ الّيلِ إنَّ الحَسَناتِ يُذهِبنَ السَّيِئاتِ  « 1 » نماز بخوان ، صبح ، عصر و شب نماز بپاى دار . براى اينكه نماز است كه زنگارها را مى برد .\r\n« إِنَّ الحَسَناتِ يِذهِبنَ السَّيئات » ظاهراً معنايش اين نيست كه نماز گناه را مى آمرزد ، اگر چه آن معنا هم هست امّا اينجا ظاهراً معنايش اين است كه نماز بخوان تا زنگار دل برود ، نماز بخوان تا آن آلودگيها برود .\r\n أَقِمِ الصَّلوةَ يدلِوُكِ الشَّمسِ إَلى غَسَقِ الَّيلِ وَ قُرآنَ الفَجرِ إنَّ قُرآنَ الفَجرِ كانَ مَشهُوداً  « 2 »\r\n\r\n\r\n","description":"","footnote":"\r\n( 1 ) 1 . سوره هود ، آيه 114 .\r\n( 2 ) 1 . سوره اسراء ، آيه 78 .\r\n","page_name":" 57 ","page_number":57},
  {"content":"\r\n\r\nبر پا داريد نماز را وقت زوال آفتاب تا تاريكى شب و خواندن صبح را بدرستيكه خواندن صبح باشد حاضر به ملائكه شب و روز . و قرآن الفَجرِ انَّ قرآنَ كانَ مَشهوداً ، شايد معنايش اين است كه تمام خصوصياتى كه در نمازهاى ظهر و عصر و مغرب و عشاء هست در نماز صبح ( اگر طلوع صبح خوانده شود ) موجود است . يك نماز ديگر نيز برايت هست . تو بايد شب بيدار باشى ، آخر شب بايد بيدار شوى  وَمِنَ الَّيلِ ، فَتَهَجَّد بِهّ نا فِلَه لَكَ عَسى أَن يَبعَثَكَ رَبُّكَ مَقاماً محموُداً .  « 1 » خدا مى خواهدبه تو مقام محمود بدهد و اين مقام محمود متوقف بر اين است كه در دل شب بيدار شوى .\r\nقرآن شريف در آيه 41 ، سوره احزاب مى فرمايد :\r\nيا أَيُّهَا الّذينَ آمَنُوا ذكُرُوا الله ذِكراً كَثيراً . يعنى اى انسان با ايمان ! بايد هميشه متذّكر خدا باشى . هميشه و تا آنجا كه مى توانى ذكر بگو .\r\nامام صادق ( ع ) مى فرمايد : پروردگار عالم ، براى هر كدام از واجبات و مستحبات حدّى قرار داده . امّا در اين آيه براى ذكر ، حدّى قائل نشده است . گفته 17 ركعت نماز واجب و 51 ركعت نماز مستحبى بخوان ، سالى يك مرتبه حج واجب و يا مستحبى برو . امّا آنگاه كه به ذكرمى رسد مى فرمايد :\r\nذِكراً كَثيراً . خيلى بايد متذكّر من باشى .\r\n\r\n\r\n","description":"","footnote":"\r\n( 1 ) 2 . . سوره اسراء ، آيه 79 .\r\n","page_name":" 58 ","page_number":58},
  {"content":"\r\n\r\n بُكرَه وَعَشّياً  « 1 » در صبح و شام به ياد من باش .\r\nو بالاخره پس از 11 قسم مى فرمايد :  قَد أَفلَحَ مَن زَكيّها .  « 2 » در قرآن شريف جمله اى كه به اين مقدار بر ان تاكيد شده باشد ، يعنى براى يك مطلب 11 قسم خورده باشد . نداريم . و تنها منحصر به اين آيه : « قَد أَفلَحَ مَن زَكيّها » است . رستگارى فقط متعلق به كسى است كه خودش را ساخته باشد . زنگارها ، قساوت ها ، صفات رذيله و بندها و . . . را رد كرده باشد .\r\nوَ قَد خابَ مَن دَسَّيها . « 3 » همانا شقاوتمند و بدبخت كسى است كه بند و زنگار داشته و صفت رذيله اى در او رسوخ كرده باشد . و بالاخره در آخركار مى فرمايد :\r\nفَوَيلٌ لِلقاسِيَه قُلُوبُهُم مِن ذِكرِ الله « 4 » واى بر كسى كه دل او سياه شده و زنگار آن را گرفته باشد ، واى بر كسى كه آن بعد رحمانى را روشن و ارضاء نكرده است .\r\nأَفَمَن شَرحَ الله صَدرَهُ لِلإسلام . آيا آنكس را كه خدا شرح صدر عطايش كرد براى اسلام .\r\nنظير اين آيه در قرآن فراوان است كه مرتّب سفارش به مواظبت بعد ملكوتى مىكند و مى گويد كه اگر اين چنين نكنى زنگار\r\n\r\n\r\n","description":"","footnote":"\r\n( 1 ) 3 . سوره مريم ، آيه 11 .\r\n( 2 ) 1 . 2 و 3 . سوره شمس ، آيات 9 و 10 .\r\n( 3 ) 2 سوره زمر ، آيه 21 .\r\n( 4 )\r\n","page_name":" 59 ","page_number":59},
  {"content":"\r\n\r\nمى گيرد و اگر زنگار گرفت و سر تاسر دل را قساوت گرفت ، وَلَن يُفلِحَ ابداً . لذاروايات متعددى داريم كه آنگاه كه انسان گناه مىكند ، نقطه ى سياهى در دلش پيدا مىشود و اگر توبه نكرد و گناه دوم آمد آن نقطه سياه زياد مىشود و اگر آن نقطه ى سياه دل را فرا گرفت ، وَلَن يُفلِحَ ابداً . ديگر رستگارى در آن راه ندارد .\r\n\r\nتغذيه بُعد مادى\r\nقرآن به همان اندازه كه اندازه كه در سفارش تغذيه بعد ملكوتى وجود مى گويد : فَوَيلٌ لِلقاسِيَه قُلُوبُهُم مِن ذِكرِ الله ، به همان مقدار نيز بر تغذيه ى بعد مادى غرائز و تمايلات سفارش كرده .  يا بَنى آدَم خُذُوا زَنِيِتِكُم عِندَ كُلِّ مَسِجدٍ وَ كُلُوا واشربُوا وَلا تُسرِفُوا انُّهُ لا يُحبُّ المُسرِفينَ .  « 1 » اى انسانهامواظب باشيد بگونه اى كه در اجتماع ، در دل مردم جا باز كنيد . بخوريد و بياشاميد ، امّا مراقبت كنيد كه اسراف نكرده و عياشگر نباشيد . سپس مى فرمايد :\r\n قُل مَن حَرّمَ زينَه اللهِ الَّتى اخرَجَ لِعِبادِهِ و الطَّيبات مِنَ الرِزقِ .  « 2 » بگو اى پيغمبر چه كسى زينت هاى خدا را كه براى بندگان خود آفريده ، حرام كرده و از صرف رزق حلال منع كرده است ؟ !\r\nاى پيامبر آنان كه ازدواج نمى كنند ، آنهايى كه نمى خو . رند و نمى آشامند و درميان جامعه نيستند ، براى اينكه مى خواهند تارك دنيا باشند ، به آنها بگو اين عمل شما يهودى گرى است . چه كسى گفته\r\n\r\n\r\n","description":"","footnote":"\r\n( 1 ) 3 . . سوره اعراف ، آيه 30 .\r\n( 2 ) 1 . سوره اعراف ، آيه 32 .\r\n","page_name":" 60 ","page_number":60},
  {"content":"\r\n\r\nاست كه مسلمان بايد اين گونه باشد ؟ بگو چه كسى حرام كرده ؟ سپس مى فرمايد اين ها زينه الله است ، اينها طيّبات مِنَ الرزق و متعلق به توست . اصلًابراى فرد مسلمان خلق شده است . اگر فرد كافر از آنها استفاده مىكند بخاطر وجود توست . خدا براى تو خلق كرده و سبب وجود اين نعمات الهى وجود توست . اگر چه اين نعمات دردنيا بين تو و كافر مشترك است امّا د رآخرت مختص توست .\r\n وَابتَغِ فيما آتاكَ اللهُ الدّارَ الاخِره .  « 1 » به هر چه خدا به تو عطا كرده بكوش تا ثواب و سعادت در آخرت تحصيل كنى .\r\nيعنى اى انسان همان گونه كه بايد به فكر آخرتت بوده و از عقل ، قدرت ، علم ، مال و شخصيت براى آخرت استفاده كنى ، . بايد مراقبت نمايى تا آن نيروها را براى دنيا يت نيز به كار بندى . اى انسان دنيا را فراموش نكرده و تارك دنيا نشو .\r\nمرحوم ملّا محسن فيض كاشانى رحمه الله عليه همين جا يك روايتى نقل مىكند و مى فرمايد : به رسول اكرم ( ص ) خبر دادند كه سه تن از جوانها ى شهر منزوى شده اند ، يك آيه ى عذاب آمده و اينها ترسيده اند . هر سه تن شهر را رها كرده و به بيابان رفته و آنجا در حال عبادت هستند و هر كدام نذرى كرده اند . يك تن نذر كرده كه ديگر زن نگرفته و تماس با زن نگيرد . ديگرى نذر كرده كه به هيچ وجه غذاى لذيذ نخورد . و سوّمى نذر كرده كه ديگر در اجتماع زندگى نكند .\r\n\r\n\r\n","description":"","footnote":"\r\n( 1 ) 2 . سوره قصص ، آيه 77 .\r\n","page_name":" 61 ","page_number":61},
  {"content":"\r\n\r\nاز نظر اسلام ، از نظر فتواى همه ى علما اگر شخصى چنين نذرى كند ، اصلًا نذر منعقد نمى شود ، براى اينكه نذر بايد راجح باشد و فقها مى گويند اين گونه نذور راجح نيست .\r\nپيامبر كارى به نذر آنان نداشت كه نذرشان غلط است ، براى او جلوگيرى از بدعت مهم بود . لذا بى وقت به مسجد آمدند . به اندازه اى با عجله آمدند كه عبا از دوش مبارك افتاده بود . يك طرف عبا روى دوش مبارك بود و طرف ديگر كشيده مى شد . با سرعت به مسجد آمدند . به بلال گفتند اذان بگو و مردم را جمع كن كه :\r\n« اصّلوه جماعَه »\r\nآيا چه خبر است ؟ مردم ريختند و كار و كسب و همه تعطيل شد ، زن و مرد به مسجد آمدند تاببينند چه شده . پيغمبر روى همان پلة اول ايستاد براى اينكه به جامعه اسلامى بگويد كه كار خيلى مهم است . و فرمود اى مردم ! من كه پيغمبر هستم با زن تماس دارم ، من كه پيغمبر شما هستم غذاى لذيذ مى خورم و در دل جامعه بوده و با اجتماع تماس دارم . فمن رغب عن سنّتى فليس منّى .\r\n\r\nاسلام ، مسلمان منزوى را قبول ندارد\r\nهر كه چنين نباشد اصلًا مسلمان نيست . اسلام ، مسلمان منزوى را قبول ندارد . مسلمان تنبل و هميشه گوشه ى مسجد نشين را كسى قبول ندارد .\r\nامير المومنين ( ع ) همان روز اول آمدند كوفه و وارد مسجد شدند ، ديدند كه دسته اى هيپى مانند گوشه اى نشسته اند . فرمودند\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nاينها چه كسانى اند ؟ به ايشان گفتند اينها « رجال الحق » هستند . اين براى اميرالمومنين تازگى داشت . پس فرمودند : رجال الحق يعنى چه ؟ گفتند اينها به مسجد آمده و عبادت مى كنند . اگر چيزى گيرشان آمد ميخورند و اگر چيزى گيرشان نيامد ، صبر مى كنند .\r\nامير المومنين فرمود سگ هم همين طور است . اگر چيزى گيرش آمد ، مى خورد ، اگر چيزى گيرش نيامد ، صبر مىكند . سپس امير المومنين تازيانه كشيده و بر سر آنها كوبيد و گفت رجال الحق يعنى چه ؟ برخيزيد ، برويد و كار كنيد ، كسب و فعاليت كنيد .\r\nعمربن ازينه پيرمرد مقدّسى از اصحاب خاصّ امام صادق ( ع ) و يكى از تجّار كوفه است . ظاهراً از كار در بازار خسته شده بود . حال ، اين خستگى يا به علت كسادى بازار و يا به علت كار زياد بود ، پس كسب را رها كرده ( امّا تمكّن مالى او خوب بود ) به مدينه خدمت امام صادق ( ع ) آمد . حضرت فرمودند كه عمربن ازينه حالت چطور است ؟\r\nگفت كسب را رها كرده ايم . حضرت بر آشفتند و فرمودند چرا ؟\r\nگفت يابن رسول الله به اندازه ى كافى براى خوردن دارم و مى خواهم هنگام پيرى در گوشه ى مسجد معتكف شوم .\r\nحضرت فرمودند : هذا مِن قِلّه عَقل . معلوم مىشود ديوانه شده و عقلت كم شده است . بعد فرمودند : عمر بن ازينه برو كار و تجارت كن ، هنگام نماز ، نماز به پاى دار و مراقبت كن تا دل را روشنايى بدهى و آنگاه كه كسب كردى ، اگر خودت به اندازه ى كافى دارى ، به ديگران بده . و بالاخره هم بخور و هم بخوران . هم مواظب خودت\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nباش و هم مواظب ديگران . وقت نماز هم به مسجد رفته و نماز بخوان .\r\nصاحب وسائل عليه الرحمه در جلد دوازدهم وسائل رواياتى نقل مىكند . از جمله اينكه دسته اى تجّار و كسبه از كوفه خدمت امام صادق ( ع ) آمدند .\r\nحضرت سراغ يكى از اصحاب خاصّش را گرفت . گفتند كه آقا ايشان دست از كار كشيده و گوشه مسجد رفته ، منزوى شده و نماز مى خواند . امام صادق ( ع ) سه مرتبه فرمودند : هذا مِن عَمَلِ الشَّيطان . بعد هم همين دستورى كه به عمر بن ازينه داده بودند برايش پيغام داده و فرمودند : برو به بازار و كار وكسب حلال كن ، هنگام نماز برو و نماز بخوان . هم مواظب دنيايت باش و هم مواظب آخرتت . اگرهم پول اضافه داشته و احتياج ندارى به فكر ديگران باش . براى ديگران كار كن وبالاخره منزوى شدن در خانه صحيح نيست .\r\n\r\nمعناى زهد در اسلام\r\nاصولًا زهد در اسلام آن چيزى كه ما يا ديگران تصور كرده ايم ، نيست . معناى زهد در اسلام اين نيست كه انسان از جامعه كنار كشيده ودرجامعه نباشد ، كم خورى ، كم خوابى يا عدم تماس با مردم و زن و فرزند را پيشه ى خود ساخته و مشغو . ل به خود شود . اين معناى زهد نيست . معناى زهد در اسلام را حافظ شيرازى عليه الرحمه بسيار شيوا و بليغ معنا كرده است و مى گويد :\r\nغلام همّت آنم كه زير چرخ كبود زهر چه رنگ تعلّق پذيردآزاد است\r\nزاهد آن است كه بند نداشته باشد نه اينكه پول نداشته باشد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nزاهد آن است كه بند حبّ رياست اورا مهار نكرده باشد نه آنكه رياست نداشته باشد . زاهد آن فردى است كه بندها را گسسته باشد تا هنگام مرگ بتواند از اين دنيا برود ، بدون اينكه علاقه اى او را منحرف كند .\r\nدرباره ى مرحوم ملّا احمد نراقى صاحب السعادة ، اين فقيه بزرگوار و معلّم علم اخلاق گفته شده است كه درويشى اين كتاب معراج السعاده را ديده و باب زهد آن را مطالعه كرده و نفهميده بود . او كه فريفته ى مرحوم نراقى شده بود از راه دور به كاشان آمد . مرحوم محقق نراقى عليه الرحمه از فقهاى بزرگى بود كه حتّى شيخ انصارى عليه الرحمه از شاگردان ايشان بوده است كه مقدارى پيش ايشان شاگردى كرد و حوزه اى در كاشان داشت . در كاشان ايشان وجهه اى داشتند . از نظر تمكّن ، قدرت و رياست ايشان يك مرجعيّتى داشتند .\r\nاين آقاى درويش وقتى آمد ، ديد كه اين تشكيلات با زهد و درويشى هماهنگ نميآيد چرا كه يك مكنت ، دستگاه ورياستى دارد ، پس مات و مبهوت شده و نتوانسته بود هماهنگى بين مبحث زهد نوشته شده در معراج السعادة ، و اين تشكيلات را بيابد .\r\nچند روز گذشت ، دلش مى خواست بگويد امّا خجالت مى كشيد ، و بالاخره نگفت . امّا مرحوم نراقى كه فرد عالمى است ، همان ساعت اول حس كرد كه او چه مشكلى دارد . روز سوم كه اين درويش مى خواست برود ، مرحوم نراقى گفت كجا مى خواهى به روى ؟\r\nگفت : مى خواهم به كربلا بروم .\r\nايشان گفت من هم مى آيم . اين درويش تعجّب كرد و گفت\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nآقا من چند روز معطّل شما بشوم تا شما بياييد ؟\r\nگفت همين الان مى آيم . درويش تعجب كرد كه آيا مىشود از اين مال ، مكنت ، مرجعيت و اين دستگاه يك دفعه دل شست و آمد .\r\nمرحوم نراقى گفت : بله همين الان بلند شو ، پياده هم مى رويم . درويش كشكولش را جا گذاشت و يادش رفت بردارد . در چهار فرسخى كنار چشمه آبى منزل كردند . درويش يادش آمد ، كه كشكول را همراه نياورده اند وردّش را تعقيب كرد تا برگردد .\r\nمرحوم محقق نراقى فرمودند : چه شده ؟\r\nگفت : كشكولم را جا گذاشته ام .\r\nفرمودند : اشكالى ندارد . براى اينكه مى رويم كربلا و بعد كه برگشتيم يا يك كشكول برايت مى خرم يا كشكولت را مىدهم .\r\nگفت : خير من به كشكولم علاقه دارم و بدون كشكول نمى توانم راه را ادامه بدهم .\r\nمرحوم نراقى فرمودند : نمى خواهد از اينجا تا كاشان برگردى .\r\nگفت : خير ، نمى شود .\r\nهمانجا به او فرمودند كه من هم نمى خواهم به كربلا بروم و از همين جا بر مى گردم ، برگرد برويم تا كشكولت را بدهم . فرق بين من و تو اين است كه من مال و مكنت و رياست دارم ، امّا علاقه اى به آنها نداشته و آنها برايم بند نشده است و تو هيچ كدام از اينها را نداشته و تنها يك كشكول دارى امّا همين يك كشكول براى بت شده است .\r\nلذا استاد بزرگوار ما ، رهبر عظيم الشان انقلاب ادام الله ظلّه بارها همين نصيحت را به ما مى كردند و مى فرمودند : برفرض اين\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nانگشتر مال توست و تو در صورت علاقه يا عدم علاقه به آن از آن استفاده مى كنى . حال چه داعى دارى كه برايت بت شود ؟ و يا اين عبا مال من است ، من علاقه به آن داشته باشم يا نداشته باشم ، استفاده مى كنم . حال چه داعى دارى كه اين برايت بت شود ؟\r\nأَلهيكُمُ التَّكاثر حَتّى زُرتُمُ المَقابِر .\r\n\r\nزهد يعنى بى علاقگى\r\nلذا زهد در اسلام يعنى بى علاقگى . پول دارد ، امّا اين پول نمى تواند قفس و بند براى او بشود . رياست دارد امّا اين رياست نمى تواند او را در سلطه خود بگيرد . اين رياست نمى تواند او را به قول قرآن شريف اخلَدَ الىَ الارض كند . مكنت ، قدرت ، تمكّن و بالاخره در دنيا در بين مردم مريد دارد امّا بند ندارد . يكى هم تنها انگشتر دارد امّا بت دارد . جز يك انگشتر چيزى ندارد امّا همان انگشتر برايش بت شده است . جز يك خانه هيچ ندارد اما همان خانه برايش بت شده است . يا چيزى جز يك فرزند و يك زن ندارد اما برايش بت شده اند . لذا اسلام مى گويد نفس كشى حرام است . حتّى دستورهايى كه بعضى از صوفى ها راجع به خودسازى مى دهند ، اسلام آنها را حرام مىداند . اسلام مى گويد بايد با نفس امّاره مبارزه كرد ، بايد باهوى و هوس مخالفت كرد . بايد با حبّ مال ، حبّ رياست ، و هر آنچه كه غير خدايى است ، مخالفت كرد . اين حبّ ، مخصوص به خداست و لذا نبايد در دلش هيچ چيز و هيچ كس جز خدا باشد . اسلام مى گويد بايد بگونه اى باشد كه بت\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nنداشته باشد . لذا در شيوه مبارزه با نفس ، علماى علم اخلاق مى گويند : يك كسى مثلًا يك دروغ گفت ، بخواهد زبان خودش را قطع كرده و تازيانه اش بزند ، آيا صحيح است ؟ يا شخصى مثلًا يك غيبت كرد ، حالا سى تازيانه به خودش بزند ، صحيح است ؟ خير . يا يك كسى مثلًا دست خودش راببرد ، براى اينكه كار بد يا دزدى كرده ، اين نيز صحيح نيست .\r\nيك كسى كارى بكند كه ديگر احتياج به زن نداشته باشد . مثل آدم كشى ، خودكشى ، خير ، نفس كشى در اسلام حرام است ، مبارزه مهم است . امّا مهمتر از مسئله مبارزه ، مسئله تعديل است .\r\n\r\nتعادل در زندگى انسان\r\nاينكه انسان بتواند اين اسب چموش را مهار كند ، با توّجه به اينكه اين اسب غذا لازم دارد . شما اگر اسبى را بخواهيد سوار شويد كاه و جو مى خواهد . حالا اگر كاه و جو به او ندهيد ، خوب سوارى نمى دهد . انسان يك عضوش را كه از دست دهد ، مقدارى از عقلش را از دست مىدهد . عقل سالم دربدن سالم است . انسانى كه ضعف اعصاب داشته باشد نمى تواند فكر كند ، نمى تواند فرزندش را تربيت كند . انسانى كه ضعف جسمانى داشته باشد ، نمى تواند نماز شب بخواند ، نمى تواند در بازار براى ديگران يا براى خودش كاركند . همانقدر كه بايد مواظب روح باشد ، بايد از جسم مراقبت نمايد . تا اينجا از نظر همه فقها و علماى علم اخلاق و از نظر قرآن و روايات اهل بيت مسئله بلا اشكال است .\r\nاولين مطلبى كه هست و بايد مواظب باشيم اين است كه ما\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nبايد دنيا دار بوده ، امّا نبايد دلبستگى داشته باشيم . سير الى الله با دلبستگى به دنيا تطابقى ندارد . اين كلام قرآن است ، قرآن مى فرمايد : انسانهايى هستند كه سير ملكوتى بسيار بالايى دارند ، در ميان مردمند ، اينها افرادى هستند كه كار و كسب مى كنند ، امّا كسب و تجارت و پولشان آنها را از ياد خدا باز نمى دارد . يعنى به اينها دلبستگى ندارد .\r\n فى بُيُوتٍ أَذِنَ اللهُ أَن تُرفَعَ وَ يُذكَرَ فَيها إسمُه .  « 1 » در خانه هايى ( مانند معابد و منازل انبياء و اولياء ) خداوند رفعت داده كه آنجا رفعت يابد و ذكر نام او شود .\r\n« فى بيوت » نمى دانم متعلّق به چيست . اگر متعلّق به اول آيه باشد كه يك مطلب ديگر نيز از آن استنباط مىشود : « اللهُ نُورُ السَمواتِ وَالارضِ . »\r\nخلاصه اينكه قرآن ميفرمايد ابدان مطّهره اى هستند كه بسيار مرتفعند و مقام محمود دارند . اينها سير كرده و مقصود را پيدا كرده اند . اينها افرادى هستند كه در محضر خدايند و خدا را هميشه حاضر و ناظر ميدانند . اينها افرادى هستند كه :\r\n رِجالٌ لا تُلهيهِم تِجارَه وَ لا بَيعٌ عَن ذِكرِ الله .  « 2 » مردانى كه تجارت و خريد و فروش آنها را از ذكر خدا باز نمى دارد .\r\nدر بازار فعاليت مى كنند امّا بازار برايشان بند و قفس نشده\r\n\r\n\r\n","description":"","footnote":"\r\n( 1 ) 1 . سوره نور ، آيه 36 .\r\n( 2 ) 2 . سوره نور ، آيه 37 .\r\n","page_name":" 69 ","page_number":69},
  {"content":"\r\n\r\n، در ميان مردمند امّا مريد ها برايشان قفس و بند نشده اند . اين « لا تُلهيهِم تِجارَة » از باب مثال يعنى هيچ چيز جز خدا اينها را نمى تواند مشغول خود بكند . در ميان مردمند امّا اينها را مشغول نمى كنند . كارو كسب و پول و رياست دارد امّا اينها نميتوانند اورا مشغول كنند . لا تُلميهِم تِجارَه وَلا بَيعٌ عَن ذِكرِ الله .\r\nهنگام نماز ، نماز مى خوانند و هنگام ديگر گرايى ديگر گرايند .\r\n يخافُونَ يَوماً تَتَقَلَّبُ فيهِ القُلُوبَ وَالابصارُ .  « 1 » از روزيكه ديده ها و دلها در ان روز حيرانند ، ترسان و هراسانند .\r\nاينها به فكر قيامتشان هم هستند . به فكر قبر ، عالم برزخ ، صف محشر و به فكر بهشت و جهنّم . قرآن مى گويد : بايد در دنيا باشى . اين دنياست كه مىتواند ما را آباد بكند . اين غرائز و تمايلات است كه مىتواند ما را به مقام عالى برساند . امّا بايد مواظب باشيم كه دلبستگى در كار نباشد .\r\n\r\nاسراف و تبدير\r\nدوّمين مطلب اينكه نبايد اسراف و تبذير و اتراف در كار باشد . قرآن مى گويد در دنيا باش و به فكر دنيايت باش . از زينت هاى خدا ، از غذاهاى طيّب و از لباسهاى خوب استفاده كن . امّا مواظب باش كه عيّاش نباشى ، اگر عيّاشى مطرح شد ، آنوقت هم خود و هم جامعه را بيچاره ميكنى . در سوره ى واقعه مى فرمايد :\r\n\r\n\r\n","description":"","footnote":"\r\n( 1 ) 3 . سوره نور ، آيه 37 .\r\n","page_name":" 70 ","page_number":70},
  {"content":"\r\n\r\n واصحابُ الشِّمالِ ما أَصحابُ الشِّمال .  « 1 » دست چپها در روز قيامت چقدر شومند . انسانى كه آنجا دست چپى باشد چقدر شوم و بدبخت است . اينها در آتش جهنّم و در عذاب بسيا ر سختى هستند .\r\n إِنَّهم كانُوا قَبلَ ذلكَ مُترِ فينَ .  « 2 » بدرستى كه آنهابودند پيش از اين به ناز و نعمت .\r\nآنان شومند و گناه آنان بسيار بزرگ بوده و آن اسراف و تبذير و عياشى در دنيا بوده است . به قول علما ى علم اخلاق توغّل در مشتهيات داشتند . اين در ربط با فرد بود . در ربط با جامعه هم قرآن مى فرمايد كه جامعه اسراف گر ، تبذير گر ، عياشگر نابود خواهد شد ، يعنى وقتى كه انسانهاى عياش در يك جامعه زياد شدند اين ملت نابسامان زيرو رو و نابود خواهد شد . انسان عيّاش نه تنها به خود ضرر مىزند بلكه براى ديگران ضرر دارد . اسلام مى گويد كه نبايد جامعه ، در فرد و در خانه اسراف باشد . ولخرجى در اسلام غلط است چنانچه ولگردى ، بى اختيار سخن گفتن و پر گويى نيز از ديد اسلام غلط است . از همين پرگوئيها است كه غيبت ، سخن چينى و تهمت پيدا مىشود . خواب زياد در اسلام نكوهش شده است . ابغض النّاس عند الله الّنوام . البته نه اينكه انسان نخوابد ، خير . به قدر احتياج واجب است كه بخوابد امّا پر خوابى ممنوع است . همانطور كه كم خوابى ممنوع است ، چرا كه اسب چموش نفس را اگر كاه و جو ، ندهى ، مى ميرد و وقتى مرد ، تو هم\r\n\r\n\r\n","description":"","footnote":"\r\n( 1 ) 1 . سوره واقعه ، آيه 41 .\r\n( 2 ) 2 . سوره واقعه ، آيه 45 .\r\n","page_name":" 71 ","page_number":71},
  {"content":"\r\n\r\nدر قفس مى ميرى و نمى توانى سير و حركت الى الله بكنى .\r\nپرخورى نيز در اسلام تقبيح شده است . ابغض النّاس عند الله الأكول و اصولًا از ديداسلام هر چه پر باشد غلط است حال با اين . تفاسير چه چيز از ديد اسلام خوب است ؟ نگاهى به آيه اين مسئله را روشن مى سازد اين آيه بايد سرمشق زندگى باشد و اگر جامعه اى ، فردى اين آيه را سرمشق زندگيش قرار دهد ، اقتصاد سالمى پيدا مىكند .\r\n والذين اذا انفقوا و لم يقتروا و كان بين ذلك قواما  « 1 » نه پرخورى و نه كم خورى ، نه پرخوابى و نه كم خوابى ، نه پر گفتن و نه كم گفتن ، همه جا بايد تعادل رعايت شود . آنگاه كه تعادل برقرار شد ، مقصود اسلام عملى مى گردد . بعد مادى بايد تغذيه و ارضاء گردد اما تعديل شود . مراقبت كنيد كه سر خود كارى انجام نداده يا مطلبى نگفته ، يا چيز ى خلق نكنيد كه گناهش بسيار بزرگ است . بايد ببينيم قرآن چه مى گويد :\r\n  يا ايها الذين امنوا لا تقدموا بين يدى الله و رسوله .   « 2 » يعنى بر خدا و رسولش پيشى نگرفته و ببينيم آنها چه مى گويند نه آنكه ببينيم « من » چه مى گويد . اسلام مى گويد اسراف ، تبذير و عياشى نباشد چون هم انسان و هم جامعه را نابود كرده و به كام دوزخ مى كشاند .\r\n\r\nارضاء غرائز از راه حلال\r\nسومين مطلب آن است كه اسلام مى گويد ارضاء غرائز از راه گناه نبوده و از راه حلال باشد . بايد دقت كرد كه غرائز از راه حرام\r\n\r\n\r\n","description":"","footnote":"\r\n( 1 ) 1 . سوره فرقان ، آيه 67 .\r\n( 2 ) 2 . سوره حجرات ، آيه 1 .\r\n","page_name":" 72 ","page_number":72},
  {"content":"\r\n\r\nارضاء نشوند . قرآن كريم در سوره اعراف ، آيه 30 مى فرمايد :\r\n يا بنى آدم خذوا زينتكم .  « 1 » يعنى با شخصيت و نظيف باش ، لباس خوب و تميز واتو كرده بپوش ، موهايت شانه زده باشد ، بى قيد نباش و بالاخره تميز وارد جامعه شده و شخصيتت را حفظ كن .\r\nعايشه مى گويد : پيغمبر اكرم ( ص ) هر گاه مى خواست از خانه بيرون رود ، در خود جستجو مى كرد . عمّامه و قبايشان را نگاه مى كردند . بعضى اوقات مى گفتند : يا رسول الله ! مگر مردم هم بايد زينت كنند ؟ مى فرمود : مى خواهم آلت غيبت مردم واقع نشوم .\r\nيك وقت خداى ناكرده به نام حزب اللهى وارد مسجد بشود ، دهانش بو بدهد يا العياذُ بالله با يك لباسهاى پاره اى كه هيپى گرى است د رجامعه حاضر بشود . اين حزب اللّهى نيست . اتفاقاً از همين راههاست كه دشمن استفاده مىكند . لذا قرآن مى گويد :\r\n يا بنى آدم خذوا زينتكم عند كل مسجد وكلوا واشربوا و لا تسرفوا انه لايحب المسرفين  « 2 » خدا عياش را دوست ندارد ، انسان عياش بدبخت مىشود . اى پيغمبر به آنها كه منزوى شده و دنيا را حرام كرده اند ، بگو چه كسى برشما زينت خدا را حرام كرد ؟  قل من حرم زينه الله التى اخرج لعباده و الطيبات من الرزق .  « 3 » بگو چه كسى بر شما طيبات من الرزق را حرام كرد .\r\n\r\n\r\n","description":"","footnote":"\r\n( 1 ) سوره اعراف ، آيه 30 .\r\n( 2 ) سوره اعراف ، آيه 31 .\r\n( 3 ) . سوره اعراف ، آيه 32 .\r\n","page_name":" 73 ","page_number":73},
  {"content":"\r\n\r\n قل هى للذين آمنوا فى الحيوه الدنيا خالصه يوم القيامه  « 1 » بگو اين نعمت ها در دنيا براى اهل ايمان است و نيكوتر از اينها در آخرت برايشان خواهد بود .\r\nبگو خدا اينها را براى تو خلق كرده اما تو كنار مى كشى ؟ مقصودم اينجاست كه مى فرمايد :\r\n قل انما حرم ربى الفوا حش ما ظهرمنها و ما بطن والأثم و البغى به غير الحق و أن تشركوا بالله ما لم ينزل به سلطانا و ان تقولوا على الله ما لا تعلمون .  « 2 » بگو پيامبر كه خدا هر گونه اعمال زشت را چه در آشكار و چه پنهان و گناهكارى و ظلم بنا حق و شرك به خدا را كه براى آن دليلى نداريد و اينكه چيزى را نمى دانيد و از جهالت به خدا نسبت مىدهد ، حرام كرده است .\r\nاين جمله : « وان تقولوا ما لا تعلمون » را جوانهاى عزيز هميشه در فكرشان داشته باشند . و سپس آنچه را كه حرام است در اين قضيه ذكر مىكند . عايشه زنى را ديد كه بسيار افسرده بود ، از او پرسيد مگر شوهر ندارى ؟\r\nگفت : چرا .\r\nگفت : اگر شوهر دارى پس چرا اين قدر افسرده اى وزيور و زينت براى آرايش به خود آويزان نكرده اى ؟\r\nگفت : شوهرم مرا رها كرده و به بيابان رفته ، نذر كرده كه ديگر با زن تماس نگيرد . يكى از رفقايش هم نذر كرده كه غذاى لذيذ\r\n\r\n\r\n","description":"","footnote":"\r\n( 1 ) 3 . . سوره اعراف ، آيه 32 .\r\n( 2 ) 4 . سوره اعراف ، آيه 33 .\r\n","page_name":" 74 ","page_number":74},
  {"content":"\r\n\r\nنخورد ، ديگرى هم نذر كرده كه ديگر با جامعه تماس نگيرد .\r\nعايشه به نزد پيامبر رفته و قضيه را به ايشان گفت . پيامبر با عجله به مسجد آمد ، بطوريكه عباى ايشان روى زمين كشيده مى شد .\r\nلذا زن بايد تميز باشد ، اما براى شوهر ، آنچه كه بايد دقت شود اين است كه در جامعه با روى باز و جلف نگردد ، لباسهاى شهوت انگيز نپوشد و زيورش را براى نامحرم استفاده نكند .\r\nقل انما حرم ربى الفواحش ما ظهر . مقصود ار « ما ظهر » همين است . از نظر قرآن ارضاء غريزه شهوت از راه گناه ، زنا ، نگاه شهوت آميز به زن مردم ، از راه مال مردم خوردن ، تقلب ، حقه بازى ، گران فروشى ، احتكار و بالاخره مردم را سوزاندن صحيح نيست . اين شيوه ارضاء شهوت بد بختى مى آورد . از ظلم كردن به مردم ، مال مردم را تصرف كردن يا خورن « والبغى به غير الحق » نبايد از اين را باشد .\r\nوان تقولوا على الله ما لا تعلمون . خداى ناكرده فكر و تصورات خود را در قالب اسلام عرضه كند و مطلبى كه خدا نگفته باشد ، در جامعه بگويد و بخواهد از اين راه غرائز خويش را ارضاء كرده ، اين سخن است كه اسلام مى گويد غرائز را بايد ارضاء كرد ، اما نه از راه گناه .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nخلاصه بحث\r\nخلاصه بحث جلسه سوم اين شد كه انسان دوبعدى است و انسان اين دو بعد را حتماً بايد ارضاء بكند . تنها چيزى كه بايد سخت مواظب باشيم ، اين است كه نبايد دلبستگى به دنيا داشته باشيم . مسرف ، مبذر و عياشگر نبوده و گناه در زندگى ما نباشد .\r\n\r\nايمان عاطفى\r\nحال ما تصميم گرفته ايم كه دلبستگى و علايق مادى در زندگيمان نباشد ، بندها را بريده و گناه در زندگيمان مدخل نباشد ، مى خواهيم اين بعد مادى را مهار كنيم . اما چه كسى مىتواند اين مهم را انجام دهد ؟ آيا خودمان ، عقلمان ، وجدان اخلاقيمان ، مردم يا قانون ؟ آيا اينها بدون ايمان به خداوند تبارك و تعالى مىتوانند اين اسب چموش را مهار كنند ؟ عقل انسان ، وجدان اخلاقى ، تربيت و علم ، قانون ، نظارت ملى و حتى ايمانى كه از علم سر چشمه گرفته باشد ، نمى توانند . فقط و فقط يك نيروست كه مىتواند اين بعد مادى انسان را مهار و كنترل كرده و دهنه اين اسب چموش را به آن بعدمعنوى داده و بگويد پرواز كن . با اين مركب راهوار به جايى برس كه اسمش عند الله و جوار الله است . فقط يك عامل مىتواند و آن ايمانى ا ست كه از راه عمل و راز و نياز با خدا در دل شب بدست آمده باشد . ايمان نشأت گرفته از نماز شب و ايمانى كه از خدمت به جامعه در قلب رسوخ پيدا كرده باشد . اين ايمان عاطفى مى ناميم . آن\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nايمانى كه امام سجاد سلام الله عليه در اواخر دعاى ابوحمزه مى فرمايد :\r\nاللهم انى اسئلك ايمانا تباشر به قلبى . نه ايمانا تباشر به عقلى . ايمان گاهى تباشر به عقلى است كه ايمان را از اسفار ملاصدرا ، برهان نظم ، برهان حركت ، برهان صديقين درست كرده . دل ، معاد را باوركرده ، خدا را باور كرده است اما اين باور از راه استدلال نيست ، بلكه راهش رابطه با خداست . هر چه رابطه با خدا محكمتر باشد ، اين ايمان بيشتر در دل رسوخ مىكند . و قرآن مى گويد : اگر اين باور ، مراتب اولش باشد ، نفس كنترل مىشود ، ديگر چه رسد به آن مقام والايش كه اسمش را حق اليقين و علم اليقين نام نهاده اند .\r\nدرهمين سوره تكاثر مى فرمايد : خوشا به حال آن كسانى كه اين نيروى كنترل كننده را دارند كه نيرويى عظيم است .\r\nجوانان عزيز ! كارى كنيد كه اين نيروى كنترل كننده برايتان ايجاد شود و الا هيچ كس و هيچ چيز نمى تواند شما را كنترل كند . قانون هر چه باشد ، اين بشر همان قانون را زير پا مى گذارد . اگر تمام دنيا با يكديگر متحد شوند تا يك زن بى عفت را عقيم كنند ، نمى شود . حتى اگر شوهر شبانه روزمواظبش باشد ، اگر زن بى عفت باشد ، كار خودش را مىكند . چه چيز مىتواند اين زن را كنترل كند ؟ فقط و فقط نيروى كنترل كننده اى بنام ايمان . آن هم ايمانى كه در دل رسوخ كرده باشد .\r\n\r\n","description":"","footnote":"","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n\r\n\r\nمجلس‌چهارم عوامل هشت گانه كنترل نيروها و غرائز انسان\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبسم الله الرحمن الرحيم\r\nبحث ما در اين بود كه از نظر قرآن اين انسان مى خواهد بدون مهار باشد ، بل يريد الانسان ليفجر أمامه . انسان ميخواهد هر كارى را مايل است انجام دهد . مسلم است كه انسان شيوه به ضرر خود و جامعه اش است . اين انسان بايد كنترل شود اما چه چيز و چه كس مىتواند او را كنترل كند ؟\r\n\r\nعوامل هشت گانه كنترل غرائز\r\nسه مقدمه درباره بحثمان ذكر كرديم . اكنون در اصل بحث با شما صحبت مى كنم . در رابطه با كنترل نيروها و غرائز انسان ميتوان هشت مهار كه هركس به نحوى به آن ها معتقد است را نام برد :\r\n1 - عقل : گفته اند اگر عقل جامعه قوى شود ، اگر عقل فرد آبيارى شده و شخص بتواند حسن و قبح را از هم تميز دهد ، اين عقل مىتواند انسان را كنترل كند .\r\n2 -\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nعلم : افلاطون در بيان خصوصيات مدينه فاضله اش مى گويد اگر انسان عالم به صفات رذيله و خوبيهاى فضايل انسانى را فهميد ، همان علم مىتواند او را كنترل كند .\r\n3 - وجدان اخلاقى : كه قرآن شريف از آن به عنوان نفس لوامه ياد كرده و معمولًا علماى علم اخلاق و همچنين روانشناسان براى آن ارزش زيادى قائلند . قرآن هم براى آن ارزش فراوانى قائل بوده و مى گويد اگر وجدان اخلاقى بيدار بوده و د رانسان كشته نشود ، مىتواند انسان را كنترل كند . اين سه نيرو ، نيروهاى درونى بود و از اينجا نيروهاى بيرونى مطرح مى شوند .\r\n4 - تربيت : اگر فردى تربيت صحيح انسانى داشته باشد ، ميتواند خود يا جامعه را كنترل كند . يعنى آن تربيت صحيح ، فرد و جامعه را مىتواند كنترل كند .\r\n5 - قانون : كه معمولًادنياى ديروز و امروز بر اساس آن ميچرخد و مى گويند قانون ميتواند اين انسان را كنترل كرده تا افعال زشت از او سر نزند وبالاخره قانون ميتواند مدينه فاضله تشكيل بدهد .\r\n6 - نظارت ملى : يعنى همان امر به معروف و نهى از منكرى است كه د راسلام مطرح است و اينچنين گفته اند كه اگر مردم نظارت بر يكديگر داشته و گفتار و كردار يكديگر را كنترل كنند ، اين نظارت ملى مىتواند نيروى كنترل كننده اى براى انسان باشد .\r\n7 و 8 - ايمان : كه بر دو قسم است . يك ايمان مربوط به عقل است ، برهان و استدلال است كه به اين ايمان در فلسفه مى گوئيم « علم » . علم به وجود خدا ، به نبوت ، معاد و امامت ،\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nاين علم از راه برهان پيدا مىشود . مثلا برهان صديقين ملاصدرا ، وجود خدا را اثبات مىكند . يا برهان نظم كه آن از قرآن گرفته شده و اثبات وجود خدا مىكند يا حركت جوهرى او كه معاد جسمانى را اثبات مىكند . گفته اند اگر ايمان علمى پيدا بشود ، اين نيرو مىتواند نيروى كنترل كننده انسان باشد ، براى اينكه اگر انسان علم به مبدا و معاد حاصل كرد ، آن علم به مبدا و معاد او را گرفته و كنترل مىكند .\r\nقسم دوم كه نيروى هشتم است ، ايمان عاطفى يا ايمان قلبى و نه عقلى است . كه ايمان قلبى را از نظر فلسفه ، « معرفت » مى گويند و معنايش اين است كه آن ايمانى كه مربوط به عقل است ، نمى تواند انسان را كنترل كند . آنكه مىتواند ، ايمانى است كه رسوخ در دل كرده و دل باور كرده باشد . گاهى عقل باور مىكند كه خدا هست . اين باور آيا مىشود نيروى كنترل كننده باشد يا خير ؟ خير ، نمى تواند . گاهى عقل باور دارد كه معاد هست اما گاهى دل باور دارد . اين باور غير از باور عقل است كه قرآن شريف به اين باور يقين مى گويد . « اللهم ان ياسئلك ايمانا تباشر به قلبى » نه « تباشر به عقلى » .\r\nگفته اند آنكه مىتواند نيروى كنترل كننده براى اين حيوان دو پا بوده و او را آدم كند ، فقط و فقط نيروى هشتم است يعنى ايمان قلبى و ايمان عاطفى . اين ايمان از راه برهان از راه عمل پيدا مىشود ، اين ايمان نيازمند رياضت و ترك گناه است تا اجتناب از گناه ، درخت ايمان را در دل ريشه دار كند . نماز شب ، نماز اول وقت ، مخصوصاً اهميت دادن به مستحبات و در ميان مستحبات اهميت دادن به خدمت به ديگران ، از رياضتهاى اين ايمان است . اين اعمال\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nدرخت ايمانى كه در دل روئيده شده است را آبيارى كرده و ريشه آن را در دل رسوخ داده و مى دواند .\r\n\r\nايمان قلبى\r\nما اعتقاد داريم كه اين انسان را هيچكس و هيچ چيز جز اين نيروى هشتم يعنى ايمان عاطفى نمى تواند كنترل كند . در اينجا پاى عقل لنگ است . وجدان اخلاقى و علم نيز اين چنينند . تربيت اگر چه تربيت صحيح ، آنگاه كه غريزه طوفانى شد ديگر آه و ناله و داد او به جايى نمى رسد . آنگاه كه اين انسان دلش بخواهد كارى بكند ، قانون نمى تواند سدى در مقابل او باشد . اگر غريزه حب رياست اين انسان طوفانى شد آنگاه ديگر از ايماه عقلى هيچ كارى ساخته نيست و براى رسيدن به هدفش نه تنها از اسفار ملا صدرا ، كه از قرآن نيز مى گذرد .\r\nعبدالملك مروان ملقب به « كبوتر مسجد » بود . در آن هنگام كه خبر رياستش را برايش آوردند در مسجد نشسته و قرآن در دامانش بود . در هماندم قرآن را بر زمين انداخته و گفت تا حالا با من بودى و ديگر نيستى .\r\nآنچه كه مىتواند انسان را كنترل كند فقط و فقط ايمان عاطفى و ايمان قلبى است . اين ايمان است كه اگر در دل كسى پيدا شد ، اگر تمام غرائز هم طوفانى بشود مثل برفى است كه بر كوه ببارد يا بادى است كه به كوه بوزد ، ديگر نم يتواننداين كوه را ريشه كن كنند . ديگر غرائز مانند برف وبادى است كه بر يك درخت كهنسال وارد شوند و البته كه نمى توانند آن را ريشه كن كنند .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nالمومن كالجبل الراسخ . اين مومن در اينجا همان نيروى هشتم است . عاطفه غريزه جنسى ، غريزه حب به مال و اولاد ، غريزه رياست طلبى ، شهرت طلبى ، شخصيت طلبى ، ومنيت طلبى و همه و همه ، اگر چه طوفانهايى بسيار شديد هستند اما اينها در كوه ريشه دار ( ايمان مومن ) اثر ندارند .\r\nاما اين مهارهاى هشت گانه را بايد يكايك بررسى نمود و براى آنها ارزش قائل شد . بنابراين از نخستين مهار شروع كرده و بحث را با مبحث عقل آغاز مى نمائيم\r\n\r\nتعريف عقل\r\nعقل چيست ؟ حقيقت عقل را هيچ كس نمى داند . حقيقت اين جوهر و اين گوهر كه از ديد قرآن و اسلام ارزشمند است را نمى دانيم لذا قرآن هم مى گويد كه نمى توان درك كرد . آن اندازه كه مفهوم عقل را ميتوان درك كرد ، اين است كه ميوه عقل ، فكر است و به شخص متفكر ، عاقل گويند . لذا امام صادق ( ع ) مى فرمايد : تفاوت بين عاقل و احمق اين است كه عاقل سنجيده مى گويد و سنجيده كا ر مىكند ، ابتدا فكر كرده و سپس سخنى گفته يا كارى مىكند اما احمق بر عكس اين است . نسنجيده سخن گفته و كار ميگند ، ابتدا كار مى كندو سپس از عمل خود پشيمان مىشود .\r\nاگر از ما بپرسند كه عقل چيست ؟ مى گوئيم آثار آن را مى توانيم بگوئيم و تعريف از آثارش اين است كه ميوه آن نيكوست . قرآن هم مى فرمايد : ان فى ذلك\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nلايات لقوم يعقلون . در قرآن اين كلام تكرار هم مىشود . قران شريف در تعريف عقل با آيات : ان فى ذلك لايات لقوم يعقلون ، لقوم يتفكرون و امثالهم ، اثرات عقل را بيان مىكند .\r\nعقل چيست ؟ از امام صادق ( ع ) درباره عقل مى پرسند . مى فرمايد :\r\nالعقل ما عبد به الرحمن واكتسب به الجنان .\r\nعقل آن است كه انسان به واسطه آن بهشتى مىشود ، يا از نظر قرآن شريف ، عقل آن است كه انگاه كه جهنمى ها به جهنم مى روند ، مى گويند ما عقل نداشتيم و الا جهنم نمى آمديم .\r\n لو كنا نسمع او نعقل ما كنا فى اصحاب السعير .  « 1 » اهل دوزخ با حسرت گويند كه اگر در دنيا سخن انبياء را شنيده يا بدستور عقل رفتار مى كرديم امروز از دوزخيان نبوديم .\r\nآيه شريفه اى كه خواندم باز تعريف عقل را به اثر آن كرده و مى گويد عقل آن است كه انسان بتواند بتوسط آن از اين دنيا سالم بيرون برود و خوشا به حال آنكس كه سالم و با دين از اين دنيا بيرون رفته و در اين دنيا هم به فكر قبر ، قيامت ، جهنّم و بهشت باشد . از نظر قرآن شريف عقل آن است كه عاقل ، يعنى آن انسانى كه عقل دارد ، خوبيها را از بدى تميز داده ، بديها را رها كرده و خوبيها را مى گيرد .\r\n فبشر عباد الذين يستمعون القول فيتبعون احسنه .  « 2 » عاقلان آنانند كه قرآن مى گويد : اين گونه عاقلها دست عنايت خدا بر سرشان است و به اين عاقلها بشارت به سعادت بده . آنها كيانند ؟ آنها كه مى شنوند ، در شنيدنيها خوبش را گرفته و بدش را رها مى كنند . در كارهاى نيك ، خوبش را گرفته و بدش را رها مى كنند .\r\n\r\n\r\n","description":"","footnote":"\r\n( 1 ) 1 . سوره ملك ، آيه 10 .\r\n( 2 ) 2 . سوره زمر ، آيه 18 .\r\n","page_name":" 85 ","page_number":85},
  {"content":"\r\n\r\n\r\nاقسام تقليد\r\nدر مقابل اين انسان عاقل ، فرد ديوانه را مى شناسيم كه قرآن نيز بيان مىكند و آن انسانى است كه مقلد باشد . تقليد دو قسم است : يك نوع تقليد ، تقليدى است كه عقل و فطرت به انسان حكم مىكند و بايد آنچنان باشيم . مانند تقليد كردن جاهل از عالم و اين يك امر فطرى هم هست براى مثال شما ميخواهيد خانهاى خريدارى كنيد و قيمت آن را نميدانيد . عقل شما به طور نا خود آگاه شما را نزد معمار مى برد . كليد برق خانه شما خراب شده ، عقل بطور نا خود آگاه شما را نزديك برق سا زمى برد و يا مسئله دين را نمى دانيد ، عقل بطور نا خود آگاه شما را به نزد فقيه يا رساله مجتهد جامع الشرائط مى برد و اين از مسلمات بلا اشكال است . لذا فقها رضوان الله عليهم در مسئله تقليد مى گويند كه دليلش فطرى است .\r\nقسم ديگر تقليد در باب آداب و رسوم اجتماعى است . در چيزهايى كه عقل انسان با فكر و بررسى خودش درك كرده و بر آن حكم مىكند . در اين مطالب ، تقليد بسيار بد است و به كلام قرآن ، ديوانگى است . در ربط با اصول دين هر انسانى مىتواند با اندكى صرف وقت و تفكر ، خداى هستى بخش را درك كرده و بتواند بفهمد كه قرآن معجزه است . و معاد بايد باشد . قرآن ، تقليد در اصول دين را صحيح نمى داند . در كارهاى ديگر نيز ( غير از آنها كه ذكر شد ) تقليد صحيح نيست . قرآن مى فرمايد كه آنگاه كه به اينها مى گويند بيائيد مسلمان شويد ، مى گويند :  إنا وجدنا اباءنا على امه و انا على آثارهم مقتدون .  « 1 »\r\n\r\n\r\n","description":"","footnote":"\r\n( 1 ) 1 . سوره زخرف ، آيه 23 .\r\n","page_name":" 86 ","page_number":86},
  {"content":"\r\n\r\nمى گويد ببينيد اينها ديوانه اند ، عاقل نيستند . به اينها مى گويند بيائيد ايمان بياوريد ، مى گويند پدرانمان بت پرست بوده و ما نيز بايد بت پرست باشيم . و تقليد در اين گونه مطالب ، در آنجاها كه فكر و عقل انسان كار مىكند اما انسان عقل را متابعت نكرده و درهاى فكر و انديشه را بسته و از ديگران متابعت بكند بسيار مضر است .\r\nمثنوى براى همين تقليد قضيه اى بسيار شيرين براى آنها كه تمام و كمال در اختيار ديگران واقع مى شوند ، دارد . آن وقتها نظير غربزدگى و حالا نظير مشرق زدگى و اينها يك نحو ديوانگى است . و اين مثال مثنوى بسيار زيباست كه درويشى به خانقاه رفته و در آنجا نشسته بود . افراد خانقاه چون شام نداشتند گفتند الاغ او را امشب فروخته و غذايى تهيه مى كنيم و مى خوريم .\r\nرفتند الاغ او را فروخته و شامى تهيه كردند . آمدند و دم گرفتند . وقتى كه گرم شدند دمشان اين بود كه مى گفتند : خر برفت و خر برفت و خر برفت . يعنى خر اين درويش را فروخته و با پولش شام خورديم . اين درويش نمى دانست آنها چه مى گويند معذالك خود او داد و كف دهانش بلندتر و بيشتر بود و او هم همان دم را تكرا ر مى كرد ! بعد كه اين دم و اين سور تمام شد ، درويش به نزد خادم خانقاه آمده و گفت الاغم را پس بده .\r\nخادم گفت الاغت را فروخته و غذا تهيه نموديم و خورديم .\r\nدرويش گفت كه يعنى چه ؟\r\nگفت افراد خانقاه سور نداشتند ، الاغ تورا فروختند و با پولش\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nشام تهيه نموده و خورديم .\r\nگفت خوب چرا نيامدى به من بگويى .\r\nگفت آمدم بگويم ديدم تو داغتر از آنها دم گرفته و مى گويى خر برفت و خربرفت و خر برفت .\r\nپس از نقل داستان ، مولوى شعرى نقل كرده و مى گويد :\r\nخلق را تقليدشان بر باد داد اى دو صد لعنت بر اين تقليد باد\r\nلذا تقليد به اين گونه كه مردم عوام دارند ، براى جامعه ضرر دارد و قرآن مى گويد اين ديوانگى است .\r\nاز اين بدتر متابعت و پيروى بى اراده است كه اگر دليل اين متابعت را از وى بپرسند ، علتش را نداند ، اما بدون چون و چرا در تحت اراده و اختيار كسى واقع شود ، يعنى اراده هيچ نقشى در اعمال او ندارد . قرآن شريف اين افراد را به گوسفند تشبيه مىكند .\r\n و مثل الذين كفروا كمثل الذى ينعق بما لا يسمع  « 1 » يعنى اى پيامبر ! سخنان تو به آنان كه درعصبيت و لجاجت واقع شده و ايمان نمى آورندنظير آن شبانى است كه گوسفندانش را هى مىكند و اين گوسفندان چيزى سرشان نمى شود .\r\nوسپس مى فرمايد :\r\nصم بكم و هم لا يعقلون . اينان عقل ندارند ، چشم بصيرت ندارند . اينها گوش شنوا و زبان گويا ندارد . لذا اينها ديوانه اند .\r\nروانشناسان مى گويند كه يك گله گوسفندى را تصور كنيد ،\r\n\r\n\r\n","description":"","footnote":"\r\n( 1 ) 1 . سوره بقره ، آيه 171 .\r\n","page_name":" 88 ","page_number":88},
  {"content":"\r\n\r\nشما تيركى در وسط جاده بگذاريد . گوسفند اول كه مى آيد به اين دليل كه مانعى در راه دارد از روى آن مى پرد . گوسفند دوم ، سوم و دهم نيز مى پرند . سپس اين تيرك را از ميان راه برداريد ، تيرك را كه برداشتيد گوسفند يازدهم نيز وقتى به آنجا رسيد مى پرد و تمام گوسفندان اين چنين مى كنند در حالى كه آن اولى كه پريده بود بر سر راه مانع داشت اما براى بعديها مانعى در كار نيست . كه قرآن شريف اين عمل را مذمت كرده و مى گويد اى انسان مسلمان ! بايد عاقل بوده و مقلد نباشى ، مگر آن تقليدى كه مانعى از آن نيست . نظير تقليد در فقه اسلام از مجتهد جامع الشرايط . لذا اگر به ما بگويند عقل چيست ؟ مى گوئيم ميوه اوفكر و غذاى او علم است . مى گوئيم كه كار او بدست آوردن بهشت و عبادت پروردگا ر است .\r\n\r\nفضيلت عقل\r\nقرآن شريف در روايات اهل بيت ( س ) بر عقل بسيار پا فشارى كرده و تعريف كرده اند .\r\nفبشر عبادالذين يستمعون القول فيتبعون أحسنه . ابتدا مى فرمايد : بشارت سعادت به عالم بده . و سپس مى فرمايد :\r\n أولئك الذين هديهم الله و اولئك هم اولوا الالباب .  « 1 » دست عنايت خدا بر سر آنان است و مورد عنايت خاص\r\n\r\n\r\n","description":"","footnote":"\r\n( 1 ) 1 . سوره زمر ، آيه 18 .\r\n","page_name":" 89 ","page_number":89},
  {"content":"\r\n\r\nپروردگار عالم اند . اگر امتيازى برا عاقل و عقل نبود جز اين آيه شريفه كه مرتب در قرَآن تكرار شده است ( شايد بيشتر از 50 مورد ) و مى فرمايد :  كذلك نفضل الايات لقوم يعقلون  « 1 » ( يعنى ما قرآن را با تفصيل و محكم و براى انسان عاقل فرستاديم ) ، براى او كافى بود . از اين آيه شريفه استفاده مى كنيم كه يكى از اهداف نزول قرآن ، پرورش و احترام و به عقل و عاقل است .\r\nمرحوم كلينى رحمه الله عليه در ابتداى اصول كافى قريب 30 روايت در فضيلت عقل مى فرمايد . نخستين روايت اين است كه آنگاه كه پروردگار عالم عقل را خلق كرد ، خود پروردگار با آن حرف زد . فرمود\r\n: فقال اقبل فاقبل ثم قال ادبر فادبر .\r\n( يعنى تسليم صد در صد ) گفت برو ، رفت ، گفت بيا ، آمد . سپس از جانب حق سبحانه و تعالى خطاب شد كه به عزت و جلالم سوگند هيچ موجودى شريف تر از تو خلق نكردم و هركس را كه خيلى دوستش دارم ، به او عقل داده و عقلش را كامل مى كنم و سپس فرمود به واسطه تو عقاب كرده و ثواب مىدهم و كارها بدست توست .\r\nموسى بن جعفر ( ع ) به هشام بن حكم روايت مفصلى را ميفرمايد و در ضمن روايت مى فرمايد :\r\nان الله على الناس حجتين حجه ظاهره فهو النبياء وحجه باطنه فهو العقل .\r\nيعنى پروردگار عالم دو حجت دارد يكى پيغمبر و امام و ديگرى عقل انسان . يكى حجت ظاهر و ديگرى حجت باطن است . براى شرافت عقل همين روايت كافى است كه به فضيلت آن پى\r\n\r\n\r\n","description":"","footnote":"\r\n( 1 ) 2 . سوره روم ، آيه 28 .\r\n","page_name":" 90 ","page_number":90},
  {"content":"\r\n\r\nبرده و شب و روز بدنبال تحصيل عقل باشيم . چه خوش گفت آنكه گفت : به آنكه دادى ، چه ندادى و به آنكه ندادى ، چه دادى . مال و منال و تمكن و رياست در مقابل ذره‌اى عقل اصلًا و ابداً ارزش ندارند . لذا امام صادق ( ع ) مى فرمايد : اف برآن قومى كه درپى كامل كردن عقلشان نباشند . علم ، عقل را آبيارى مىكند ، اين گونه جلسات به عقل نشاط مىدهد ، چنانچه غرق شدن در دنيا و كارهاى آن عقل را بى نشاط كرده ، كم كم آن را كشته و انسان را بى عقل مىكند .\r\nو بالاخره در روايتى امام صادق سلام الله عليه مى فرمايند كه اصلًا عقل آن است كه عمل را با آن مى سنجند و الا اگر انسان بى عقل باشد هر چه اعمال زياد هم بجا آورد ارزشش كم است . بعد امام صادق سلام الله عليه مثالى زده مى فرمايند : عابدى در جزيره اى عبادت مى كرد . ملكى آمد و رد شد . عابد را بسيار گرم عبادت يافت ، اما وقتى نظر كرد ثواب او را بسيار كم ديد . تعجب كرد كه اين همه عبادت ، چرا اينقدر ثواب كم دارد ! ؟ لذا ذستور داده شد برو و كمى با او حرف بزن اين ملك به جزيره آمد ، يك شبانه روز با او بود . ديد خيلى عبادت مىكند ، خيلى در عبادت گرم است . ملك به اوگفت كه خيلى عبادت مى كنى ، براى عبادت محل خوبى است .\r\nاين عابد گفت : بله ، جاى خوبى است اما يك عيب دارد و آن اين است كه اگر خدا خرش را مى داد ما اينجا مى چرانيديم خيلى خوب بود\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nآيا عقل مىتواند جلو غرائز را بگيرد ؟\r\nمعمولًا اگر انسان عالم و متفكر نبوده و مانند كرم ابريشم در اين دنيا به خود بتند و به فكر تحصيل پول و شهرت وزندگانى مرفه و . . . باشد ، كم كم عقلش را از دست داده و انسان كوته فكرى مىشود و آنقدر خرفت و بى عقل مىشود كه در اواخر عمر حتى به فكرنظافت نيز نيست .\r\nشخصى مى گفت در اصفهان قحطى آمده بود . آقايان نانوا پيش يك مرد ثروتمند گندم دار رفته و به او گفتند : آقا گندم دارى ؟\r\nگفت يك من چند مى خريد ؟\r\nگفتند مثلًا يك تومان ، گفت برو بالا . گفتند 12 قران ، گفت برو بالا . گفتند 15 قران ، گفت برو بالا . گفتند 2 تومان ، گفت برو بالا . هر چه آنها گفتند آن شخص ثروتمند گفت برو بالا و بالاخره گندم به آنها نداد .\r\nقحطى و گرانى تمام شد . بعد از مدتى پاى اين شخص ثروتمند درد گرفت . در شوراى پزشكان و بيمارستانها معالجه نشد تا اينكه يك دكتر از خارج آوردند . دكتر آمد ، نگاهى به پا كردو گفت اين پا را بايد بريد . اين مرد وحشت كرد و دست روى انگشت پايش گذاشته و گفت از اينجا ؟ پزشك گفت برو بالا . قدرى بالا آمد و گفت از اين جا ؟ گفت نه بروبالا . قدرى روى ساق پا آمد ، دلش نمى آمد پا را ببرد تا آنكه به ران رسيد ودكتر گفت بله از اينجا بايد قطع شود . فردا پاى او را بريدند ، اما درد او خوب نشد و از دنيا رفت . پير است و در هنگام مرگ ، اما باز هم تقلب\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nگرانفروشى مىكند ، باز هم به فكر خود و ديگران نيست . اگر انسان عقل داشته باشد به اينجا مى رسد ؟ به جهنم رفته و در آنجا هم مى سوزد و ميگويد : لو كنا نسمع او نعقل . همه و همه مخصوصاً پيران مجلس قبل از اينكه العياذ بالله در جهنم بگوئيد : لوكنا نسمع او نعقل ، هنگام خواب مقدارى به فكر قبر باشيد .\r\nموسى بن جعفر سلام الله عليه فرمود : ليس منا من لم يحاسب نفسه . يعنى شيعه نيست آنكه حساب شبانه روزش را نكند .\r\nاى آقاى تاجر يا كاسبى كه دفتر روزانه و سالانه و دفتر جزء وكل دارى ، خواهش مى كنم بيا و دفترى براى گفتار و كردارت باز كن . بيا عاقل شو و اين عقل را بكارببر . وقت خواب يك حسابى بكن وببين آيا امروز بهشتى شدى يا نه ؟ نكند يك وقت خداى نكرده روى هم جمع شود و ناگهان جهنمى بشوى ! شيعه نبايد جهنمى شود .\r\nحال اين عقل با اين شرافت و فضيلتش آيا مىتواند جلوى غرائز را بگيرد ؟ آيا مىتواند اين انسان را كنترل كند ؟ در حال عادى بله . اگر انسان عاقل باشد در حالى كه غريزه جنسيش طوفانى نباشد ، عقل اين غريزه را مىتواند مهار كند كه فرد بى عفت نشود . زن عاقل ، بى عفت نيست . عقل و عفتش در حال عادى در مقابل گناه او سدى مىشود . اگر غريزه طوفانى شد و شهوت جنسى جلوه كرد ، عقل گوشه نشين مىشود .\r\nيوسف ( ع ) مى گويد :\r\nولقد همت به و هم بها لو لا ان را برهان ربه .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n« 1 » اگر عصمت من نبود ، اگر « برهان ربه » نبود ، من هم تمايل به زليخا پيدا مى كردم . « برهان ربه » مرتبه آخر ايمان است . ايمان قلبى مراتبى دارد كه بعد درباره اش صحبت مى كنم . مرتبه اولش را علم اليقين و مرتبه آخرش را حق اليقين مى گوئيم . خدا نكند انسان پول پرست بشود يعنى در بازار ، غريزه حب به مال در او جلوه گر شود كه آنوقت ديگر از عقل كارى ساخته نيست .\r\n\r\n\r\n","description":"","footnote":"\r\n( 1 ) 1 . سوره يوسف ، آيه 24 .\r\n","page_name":" 94 ","page_number":94},
  {"content":"\r\n\r\n\r\nمجلس پنجم اهميت علم در اسلام\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nبسم الله الرحمن الرحيم\r\nبحث ما درباره اين بود كه انسان مى خواهد رها باشد و اين ممكن نيست و بايد غرائز او مهار شود . چه چيز مىتواند او را مهار كند ؟ در اين رابطه هشت عنوان گفته شده است . يكى از آنها عقل بود كه درباره آن صحبت شد و ديديم كه انصافاً موجود شريفى است كه امتيا زانسانها از ساير حيوانات به اوست .\r\nاين عقل ، غرائز را در حال عادى مىتواند كنترل كند ، اما اگر غريزه طوفانى شد ، ديگر صداى عقل به جايى نمى رسد . عقل مانند يك سد خاكى براى آب است . اگر آب طغيان نكرده باشد اين سد خاكى براى اين آب كافى است و ميتواند اين آب را كنترل كرده و آن را براى استفاده مهيا سازد اما اگر طوفان شد و آب طغيان كرد ، معلوم است كه سد خاكى در مقابل آن سيل نمى تواند عرض اندام كند ، سيل بنيان كن است و بايد مقابل آن را سد كرد . غريزه به منزله آب است كه اگر حالت عادى خود را حفظ كرده باشد ، عقل ميتواند آن را كنترل كرده و از آن استفاده كند . اما اگر اين غريزه طوفانى شد ، نظير آبى كه تبديل به سيل گردد\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nديگر سد خاكى در مقابلش نمى تواند قد علم كند . آنگاه كه غريزه طوفانى شد از عقل كارى ساخته نيست و نمى تواند آن را مهار كند . براى مهار آن چيز ديگرى لازم است و آن همانا ايمان به خدا ، ايمان به مبدأ و معاد ، ايمان قلبى ، يعنى ايمانى كه از را تقيّد به شرع براى انسان پيدا مىشود است . ايمانى كه از نماز ، روزه ، جهاد ، حج ، كمك به ديگران ، خمس و زكات و مخصوصاً اجتناب از گناه پيدا بشود ، سدى محكم در مقابل غرائز يست كه بر انگيخته شده اند . غرائز هر چه زياد ، طوفانى و طغيانى باشند اين سدّ در مقابل آنها مىتواند عرض اندام كند . در واقع بايد بگويم اگر ايمانى قلبى حاصل شد ، اصلًا نمى گذارد غرائز طوفانى شده و طغيان كند ، ايمان قلبى مى توانداسب چموش غرائز را رام كرده وآنگاه عقل عروج كند و به منتهاى سيرش كه عند الله است برسد .\r\n\r\nاهميت علم\r\nبحث بعدى درباره علم است . افلاطون و شاگردانش مى گويند اگر جامعه يا فردعالم شد ، علم آنان سد محكمى در مقابل غرائز و نيروى كنترل كنندهاى براى انسان است لذا افلاطون در مدينه فاضله اش ميگويد : اگر جامعه يا فرد را عالم كردى مى توانى آنها را كنترل نمايى ، اگر براى انسانها علم به مفاسدو مصالح يا علم به اخلاق رذيله و فضائل انسانى حاصل گشت آنگاه ديگر جامعه يا فرد كنترل و تضمين شده است . حال بايد نگريست كه آيا اين سخن افلاطون صحيح است ؟\r\nعلم در اسلام اهميت زيادى دارد . تعليم و تعلّم به اندازه اى\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nدر اسلام اهميت دارد كه از نظر قرآن شريف برنامه 23 ساله پيغمبر اكرم برنامه تعليم و تعلم است . شهيد ثانى عليه الرحمه درربط با سوره علق كه بنابر مشهور در ابتداى پيامبرى بر حضرت نازل شده است ، مى فرمايد : اين سوره به منزله برائت و استحلال است . اين سوره برنامه 23 ساله پيغمبر اكرم را تعيين مىكند و مى بينيم قرائت ، قلم ، تعليم ، تعلم ، معلّم ، و متعلّم در اين سوره بوده است .\r\nإقرا و ربك الاكرم الذى علم بالقلم علم الانسان ما لم يعلم . « 1 » لذا به فرمايش اين فقيه استاد اخلاق يعنى شهيد دوم رضوان الله عليه برنامه پيغمبر اكرم تعليم و تعلم است . در سوره جمعه هم مى فرمايد هدف همين است :\r\n هو الذى بعث فى الأميين رسولا منهم يتلوا عليهم آياته و يزكيهم و يعلمهم الكتاب و الحكمه .  « 2 » پيغمبر با معجزه آمده و هدف از آمدن پيامبر و قرآن ، آموزش و پرورش ، تربيت و تعليم و تعلّم است . در روايات هم مى خوانيم كه 9 پيامبر اكرم بارها فرموده اند كه\r\n: بعثت للتعليم . چنانچه فرموده اند : بعثت لاتمم مكارم الاخلاق .\r\nشهيد عليه الرحمه مى نويسد كه پيغمبر وارد مسجد شدند . يك جلسه قرآن بود ، از آن گذشتند ، بعد از آن جلسه دعا بود ، از آن نيز گذشتند . در كنار آن جلسه ورد و ذكر بود ، از آن نيز عبور كردند تا\r\n\r\n\r\n","description":"","footnote":"\r\n( 1 ) 1 . سوره علق ، آيات 3 - 5 .\r\n( 2 ) 2 . سوره جمعه ، آيه 2 .\r\n","page_name":" 98 ","page_number":98},
  {"content":"\r\n\r\nآنكه به جلسه اى رسيدند كه جلسه اهل علم بود ، درآن نشستند و سه مرتبه فرمودند : بعثت للتعليم . من براى تعليم و تعلّم آمده ام ، آمده ام تا علم را رواج داده و سطح علم را بالاببرم .\r\nتعليم تعلم در اسلام\r\nبا ملاحظه كوتاهى به كتب مخصوصاً كتاب بحارالانوار مرحوم علامه مجلسى رضوان الله عليه كه بر گردن شيعه حق بزرگى دارد ، مى بينيم كه در يك جلد كتاب ، روايات اهل بيت درباره تعليم و تعلم و فضيلت تعلم را گرد آورى نموده است . و بالاخره نخستين روايتى كه مرحوم كلينى در اصول كافى نقل مىكند درباره علم است . يعن اين 8 - 7 جلد اصول كافى نخستين روايتش همين است . مى فرمايد كه اين روايت را شيعه و سنى هر دو از رسول اكرم ( ص ) نقل كرده اند كه : طلب العلم فريضهٌ على كل مسلم و مسلمه .\r\nپيغمبر فرمود : تعليم و تعلم برهر زن و مرد مسلمان واجب است . و مى فرمود : خداى تبارك و تعالى مدرسه و اين گونه مجالس را دوست دارد . لذا روايات فراوانى داريم كه در اين گونه مجالس ، ملائكه مى آيند ، بالهايشان را پهن كرده و معلّم و متعلم بر بال آنا ن مى نشينند و وقتى به آسمانها مى روند افتخار ميكنندكه ما بالمان فرش معلّم و متعلّم شده است و به اين كلام افتخار مى كنند كه رفتيم و بالهايمان را پهن كرده ، فرش براى جلسه حوزه و جلسه تعليم وتعلّم قرار داديم . و به عكس آن اسلام ، تسامح در تعليم و تعلّم را به اندازه اى مبغوض داشته كه در روايات فراوانى مى خوانيم : من لم يتفقه فالّدين فهو اعرابى .\r\nو اين زنگ خطر بزرگى است و به قول اعرابيون اين\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nجمله ، جمله ساده اى نيست . آن كسى كه در صدد تعليم وتعلم نبوده و جاهل باشد مسلمان نيست . اگر چه مى گويد مسلمانم ، لكن از آن افراد زمان جاهليت است . اى كاش لااقل مى گفت كافر است . كفر زمان جاهليت يك كفر خاص نكبت بار و سراپا نكبت و انحراف بوده است . كفر دختر كشى ، كفر آدم كشى ، كفر غارت گرى و بالاخره كفر بى عفتى كه قرآن شريف مى فرمايد : اينان بقدرى آلوده بودند كه با عشوه گريها و رقصها در طواف كعبه بودند . اين روايت مى فرمايد كسى كه در ربط با تعليم و تعلم اهميت به دينش ندهد\r\n، فهو اعرابى\r\n. بعد مى فرمايد :\r\nلا ينظرإليهم يوم القيامه\r\n. و اين جمله نسبت به جمله اول زنگ خطر مهمترى است . يعنى در روز قيامت خدا اصلًا نظرى به اين فرد ندارد ، واى به حال كسى كه پروردگار عالم در اين دنيا و يا در آخرت نظرى به او نداشته باشد . و اصولًا ذكر پيغمبر اكرم ( ص ) اين بود كه ميفرمود :\r\nاللهم لا تكلنى الى نفسى طرفه عين ابدا . « 1 » يعنى خدايا مرا يك لحظه به خودم وا مگذار . آنكس كه جاهل بوده يا بى تفاوت نسبت به كارو كسب و نماز و . . . باشد ، خدا ديگر نظر لطف به او ندارد . پيغمبر اكرم ( ص ) مى فرمود : بدا به حال مسلمانى كه لااقل روز جمعه مهيّا براى تعليم و تعلّم و ياد گرفتن مسائل دينى نباشد . و بالاخره الكمال كل الكمال التفقه فى الدين و الصبر على اللنائبه و تقدير المعشيه .\r\nاين روايت هم از طريق نبوت و هم از ولايت نقل شده كه\r\n\r\n\r\n","description":"","footnote":"\r\n( 1 ) 1 . سوره آل عمران ، آيه 77 .\r\n","page_name":" 100 ","page_number":100},
  {"content":"\r\n\r\nمى فرمود : يك انسان كامل انسانى است كه اين سه صفت را داشته باشد :\r\nاول اين كه مسئله دان باشد يعنى آنچه در ربط با دين احتياج دارد ، بداند .\r\nدوم اين كه استقامت ، صبر وبردبارى در مسائل داشته باشد .\r\nسوم اينكه ميانه رو باشد نه عياشگر باشد نه بخيل ، نه افراطگر و نه تفريط گر باشد . قرآن شريف به اندازه اى اهميت به علم مىدهد كه ميفرمايد آنجا كه علم و تعليم و تعلم و عالم باشد اگر چه از تمدن ، دهى بيش نباشد اما شهر است ، و بر عكس آنجا تعليم و تعلّم و علم ، عالم و متعلّم نباشد ، اگر چه از نظر تمدّن بسيار عالى باشد امّا ده است .\r\nدر سوره « يس » مى بينيد قضيه « انطاكيه » را مطرح مىكند . انطاكيه شهر بسيار مهمى است . مى فرمايد :\r\n واضرب لهم مثلًا اصحاب القريه اذ جاءها المرسلون .  « 1 » بعد چند آيه كه ميگذرد ، مى فرمايد :\r\nوجاءمن اقصى المدينه رجل يسعى قال يا قوم اتبعوا المرسلين . « 2 » قبل از اينكه آن پيغمبر يا آن سه رسول در شهر بيايند ( يا پيغمبر بوده يا فرستاده حضرت عيسى ( ع ) ، اما ظاهراً پيغمبر بودند ) قبل از اينكه عالم در آن شهر بيايد ، يك ده بود . واضرب لهم\r\n\r\n\r\n","description":"","footnote":"\r\n( 1 ) 2 . سوره يس ، آيه 13 .\r\n( 2 ) 3 . سوره يس ، آيه 20 .\r\n","page_name":" 101 ","page_number":101},
  {"content":"\r\n\r\nمثلًا اصحاب القريه . وآنگاه كه پيامبران در آن آمدند ، مى گويد : و جاء من اقصى المدينه رجل . يك شهر شد .\r\nاين شهر قم د راين چهل ، پنجاه ساله ، بيش از چندين هزار مدرس ، مبلّغ و بالاخره عالم تحويل جهان داده . گرچه انصافاً از قمى ها بايد تشكر كنيم ، اما بايد بدانند افتخار بسيار بزرگى دارند . از نظر قرآن ، شهر ، تمدن دارد براى اينكه علم دارد ، براى اينكه مرجع تقليد تحويل جامعه مىدهد . براى اينكه يك نفر مثل استاد بزرگوار ما رهبر عظيم الشان انقلاب طلبه اى بوده و قم او را تحويل داده است .\r\nوبالاخره قرآن شريف م يفرمايد كه اگر عالمى ازشهرى رفت و يا فوت شد ، آن شهر سبك قيمت ، سبك وزن و ناقص مىشود . ميفرمايد :\r\n اولم يروا انا ناتى الارض ننقصها من اطرافها .  « 1 » آيا مردم نديدند كه ما مى آئيم زمين را ، كم مى كنيم آن را از اطرافش .\r\nاما سجاد ( ع ) مى فرمايد اگر عالمى از يك دهى يا از يك شهر مُرد ، اين شهر سبك قيمت و بى وزن و ناقص مىشود ، خوشا به حال آنكه علم دارد . اين خلاصه تا اندازه اى مفسر قرآن و روايات اهل بيت ( س ) است . اگر انسان عالم و يا لاا قل متعلم نشد به قول اميرالمومنين ( ع ) « همج » و به قول امام صادق ( ع ) « رعاء » است .\r\n\r\n\r\n","description":"","footnote":"\r\n( 1 ) 1 . سوره رعد ، آيه 41 .\r\n","page_name":" 102 ","page_number":102},
  {"content":"\r\n\r\n\r\nانسان جاهل\r\n\r\nامام صادق ( ع ) مى فرمايد :\r\nالناس ثلاثه : عالم ، متعلم ، اورعاء .\r\nيعنى مردم سه دسته اند : يك دسته عالم ، يك دسته متعلّم و يك دسته رعاء يعنى نفهم .\r\nامير المومنين ( ع ) در نهج البلاغه مى فرمايد :\r\nالناس ثلاثه اما عالم او متعلم او همج .\r\n« همج » پشه هايى هستند كه شب پيدا مى شوند . اين پشه هاى شب ، اذّيت ميكنند . اما اگر نسيمى بوزد ديگر پيدا نيستند . همان نسيم اگر چه تند بادى هم نيست اما آنها را مى برد . باد از هر طرف بيايد از همان طرف مى روند . انسانى كه عالم نباشد به قول امام صادق ( ع ) و امير المومنين ( ع ) ، « رعاء » و « همج » است . اميرالمومنين ( ع ) مى فرمايد : كه انسان جاهل يا افراط گر است يا تفريط گر كه در آن صورت به خود و ديگران آزار مى رساند . و . اتفاقاً اين انقلاب ما يكى از بد بختيهايش همين بوده است . اگر چه بسيار فرق كرده و ان شاء الله بهتر هم مىشود اما ميدانيد كه يكى از مصيبتهاى اين انقلاب همين بوده كه يك عدّه بى تفاوت و يك عدّه هم آنچنان كه حتى از رهبر عظيم الشان انقلاب نيز پيشى گرفته . المخلص فى خطر عظيم .\r\nلذا همه بدبختيها از زمان حضرت آدم تابه الان ، از زمان حضرت رسول تا حال ، همين بوده است . علّت همه بدبختيها ،\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nانسان جاهل است . جاهلى كه نمى تواند توازن خودش را حفظ كند .\r\n\r\nالجاهل اما مفرط و مفرط .\r\nاگر انسان عالم ، يا پيرو عالم وروحانيت نشد ، يا ظلم مىكند يا زير بار ظلم ميرود . كار استثمارگران از آن ابتدا كه روى كار آمدند اين بود كه مردم را در جهل نگه داشته ، تا بتوانند از آنها كار بكشند . اكنون فرهنگ استثمارى در ممالك اسلامى بسيار زياد كار مىكند براى اينكه مردم در جهل نگه داشته و سپس از آنها كار بكشند ، مانند زالو از آنها ، مكيده و به آنها بگويند بارك الله . اكنون دقّت كنيد . آمريكا نفت عربستان را مى بلعد و همين عربستان به او ميگويد بارك الله . يادم نمى رود با يكى از آنها صحبت مى كردم ، مى گفت كه شما نبايد بگوييد : « مرگ بر آمريكا ! » براى اين كه آمريكا به ما خدمت مىكند . ما اينجا لباس آمريكايى پوشيده ، و زير كولر آمريكايى ها نشسته ايم استراحت مى كنيم ، صدمه اش را او مى كشد و استراحتش را ما مى كنيم ! اين همه خدمت مىكند پس بايد از او قدر دانى كرد ! معمولًا اين فرهنگهاى استعمارى اين نتايج را در بر دارد .\r\nانسان جاهل قصد ثواب و آبادى دارد اما اعمال او گناه شده و باعث خرابى مى گردد . به اين مثالها كه ايينه فكر جامعه است دقّت كنيد ، مثال دوستى خاله خرسه مَثَل زيبايى است . مى گويند كه صاحبش گفت كه كار كن ، ديد مگسى روى صورت صاحبش نشست . اى خرس ناراحت شد . سنگى برداشت و براى اين كه مگس را فرارى دهد ، بر سر صاحبش زد ، معمولًا جاهل اين گونه است . ميآيد عمل نيكى انجام دهد ، منجر به گناه مىشود .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nاما صادق ( ع ) فرموده بودند كه تعريف يك شخصى را پيش من ميكردند ، من دلم مى خواست اين فرد را ببينم . يك وقتى از خانه بيرون رفتم ، ديدم كه اطراف يك شخصى را گرفته اند و به من گفتند : آن كسى راكه مى خواستى ببينى اين فرد است .\r\nدنبال او راه افتادم ، او هم تا چشمش به من افتاد من را رها كرد و رفت . دنبال او رفتم گفتم بهتر است او را تنها پيدا كنم . ديدم رفت به يك مغازه انار فروشى ، دو تا انار دزديد و بعد رفت به يك مغازه نانوايى و دو تا نان دزديد . بعد هم رفت به يك خرابه و اين ها را صدقه داد و آنها را بين 4 فقير تقسيم كرد . زمانى كه خواست از خرابه بيرون برود ، او را گرفتم و گفتم : چرا اين كار را كردى ؟\r\nگفت : چه كار كردم ؟\r\nگفتم : همه چيز را ديدم .\r\nگفت : تو كه هستى ؟ خودت را معرفى كن !\r\nمعرفى كردم . گفت تو نوه رسول خدا هستى و مسئله بلد نيستى ؟ مگر قرآن را نخوانده اى ؟\r\nگفتم : كدام قسمت را ؟\r\nگفت : من جاء بالحسنه فله عشر امثالها « 1 » . اگر كسى يك كار خوب بكندخدا 10 برابر به او ميدهد . من 4 فقره دزدى كردم ، 2 تا انار و 2 قرص نان . 4 فقره دزدى و لذا 4 گناه در نامه عمل من نوشته شد اما اينها را صدقه دادم ، يك انار برابر 10 حسنه ، انار دوم برابر 10 حسنه . همچنين 1 قرص نان برابر 10 حسنه ى ديگر و قرص دوم نان باز\r\n\r\n\r\n","description":"","footnote":"\r\n( 1 ) 1 . سوره انعام ، آيه 160 .\r\n","page_name":" 105 ","page_number":105},
  {"content":"\r\n\r\nهم برابر 10 حسنه ى ديگر . 40 حسنه ، 40 ثواب در مقابل 4 گناه ، پس 36 ثواب براى من باقى مى ماند .\r\nامام صادق ( ع ) مى فرمايند : به او گفتم چه حسابى كردى ؟ تو نه تنها ثواب نكردى كه 8 گناه كردى . 4 گناه مربوط به دزدى ، 4 گناه مربوط به تصرف بى اجازه د راموال مردم . اعمال جاهل معمولًا اين گونه است ، لذا اسلام و روايات اهل بيت ( س ) درباره علم ، تعليم و تعلم صحبتهاى فراوانى كرده است . حتّى رئيس المحدثين مرحوم صدوق عليه الرحمه ، اين مردى كه آشنا به روايات اهل بيت ( س ) است در اعمال شب قدر مى فرمايد كه ثلث آخر شب قدر فضيلتش بهتر از اول شب و ثلث او ل و دوم است . ثلث آخر بهترين اوقات در تمام ايام سال است . يعنى در تمام سال به انداره آن ثلث آخر از نظر فضيلت و قد رو منزلت ، زمانى پيدا نمى شود . صدوق عليه الرحمه ميفرمايد در جلسه مجتهدين ، علما و آشنايان به دين مذاكره شد كه در آن ثلث آخرشب ، چه عملى افضل از همه اعمال است ؟ همه گفتند : تعليم و تعلّم .\r\n\r\nآيا علم مىتواند غرائز را كنترل كند ؟\r\nحال آيا اين علم با اين فضيلتش مىتواند غريزه را مهار كند ؟\r\nدر حال عادى بله . براى اينكه معمولًا عالم يا افرادى كه با علم سر و كار دارند ، مى بينم مسئله اى بنام جنايت برايشان بسياركم است حالا اگر چه براى حفظ آبرو و شخصت باشد . براى مثال بازاريهاى نجيب معمولًا شهربانى و داد گسترى را نديده اند . رو حاينون صالح با دادگسترى و شهربانى سرو كار ندارند يا كاسبهاى اصيل اين ها معمولًا\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n( مخصوصاً زمان طاغوت ) سرو كارى با امنيه ، شهربانى ، دادگاه و دادگسترى نداشته اند ، دليلش هم ، اين است كه علم ، تعلّم و متعلّم در حال عادى غريزه را در كنترل دارد اما اگر اين غريزه طوفانى شد ، از علم كارى ساخته نيست .\r\nظاهراً افلاطون به خودش يا به شاگردانش نگاه كرده است و نديده كه تمام جنايتهايى كه در دنياى روز است به خاطر علم است و از مكاتب پيدا شده ، از مكاتبى كه به جامعه بشريت عرضه شده است ( مانندمكتب فرويد ) . اگر چه مكتب فرويد را شاگردانش باطل كردند اما اثر مخرب آن هنوز باقى است وشايد تا 1000 سال ديگر باقى باشد . بى بند و بارى و شهوترانى دنياى روز ، بخاطر علم و بخاطر مكتب فرويد است . چرا كه مى گويد همه غرائز به غريزه جنسى بر مى گردد حتى كودكى كه پستان مادر را ميمكد ، اين هم از غريزه جنسى است بعد يكى از شاگردانش مى گويد : اگر تو گرسنه بشوى يك زن زيبا را براى خوردن بهتر مى دانى يا برا ى اعمال شهوترانى ؟ اين حرف ، عالى است . مكتب فرويد باطل شد اما نكبتش بسيار است .\r\nمكتب دوركيم نيز قابل تامل است . او يك يهودى است ، فرويد نيز يهودى است . اين يهوديها مصيبتها بار مى آورند . تمام اين مكتبها ، حتى مكتب ماركس ( ماركس يهودى است ) ساخته و پرورده يهوديها است ، خودشان هم ميدانند ، شايد فرويد مى دانسته كه مكتب وى باطل است . اما مى گويد كه مىشود از اين را ه مردم را بى عفت كنيم . مكتب دوركيم ديگر از اين بدتر است كه توسط شاگردانش باطل شد و گفتند كه او بر خلاف عقل و فطرت حرف زده است .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nشما تصور مى كنيد كه مكتب ماركس با اين جامعه چه كرد ؟ او جامعه و انسان را بسيار پست و بى مقدار كرد . من وقتى « سرمايه دارى » ماركس را مطالعه مى كردم از قضيه تيمور لنگ ياد كردم .\r\nمى گويند تيمور لنگ به حمام رفت ، كيسه كش آمد كه كيسه اش بكشد . پشت او را كيسه كشيد ، رويش را به سمت او كرد و مى خواست با او حرف بزند . تيمور گفت : آقاى كيسه كش ! من چه قدر ارزش دارم ؟\r\nگفت : قربان شما 100 تومان ارزش داريد .\r\nگفت : اى احمق ! اين لنگ كه به من بسته شده 100 تومان قيمتش است ، آنوقت من 100 تومان ارزش دارم ؟\r\nگفت : قربان با لنگ حساب كردم وگفتم 100 تومان ارزش داريد !\r\nمى بينيم ماركس انسان را به اينجا رساند كه بيشتر از يك اسباب يدكى بى ارزش ، ارزش ديگرى براى او قائل نيست . به قول استاد بزرگوار ما ، رهبر عظيم الشان انقلاب ، ريشه ى هر بدعت و دين تراشى ، علم است اگر غريزه طوفانى نباشد ، علم آنها را مهار مىكند ، اما اگر غريزه شهرت طلبى طوفانى شود ، مىشود ماركس و فرويد . جامعه را به آتش مى كشد ، مىشود ميرزا محمد باب موسس فرقه بهائيت . به قول قرآن شريف مى كويد علمش نمى تواند كاربكند . مى گويد اگر غريزه طوفانى شد ، خودش ، الاغ و عملش يك بار بى سود مىشود .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n مثل الذين حملوا التوراة تم لم يحملوها كمثل الحمار يحمل أسفاراً  « 1 » عالم بى عمل مانند الاغى است كه يك بار كتاب را خود حمل كند . اين دروس براى خودش سودى ندارد . آنگاه كه غريزه طوفانى شد انسان در مقابل اين دروس ، همانند الاغى باركش است .\r\n\r\nطوفان غرائز و ايمان قلبى\r\nقران شريف در سوره اعراف قضيه بلعم با عورا را مطرح مىكند .\r\nاين قضيه بلعم باعورا در روايات معناى عجيبى دارد . خدا نكند غريزه طوفانى بشود . لذا از همه مخصوصاً از بازاريها كه صبح به صبح از خانه بيرون مى آيند تقاضا دارم به خدا پناه ببريد كه غرائز طوفانى نشود . براى مثال عصبانى نشويد . اگر وضعتان كساد است ، اين پير زن كه بر در مغازه ات مى آيد يا زن و فرزندانت كه در خانه هستند ، اينها كه كارى نكرده اند ، تلافى كسادى بازار را بر سر اينها خالى كردن صحيح نيست . تقاضا دارم مواظب باشيد كه عصبانى نشويد . خداى نا كرده با گفتن يك حرف تند به يك پير زن ، خطاب مى آيد كه ديگر تو را نمى آمرزم . يا يك دفعه شكستن دل مرد روستايى و ساده ، خطاب مى آيد هر كارى هم كه انجام دهى ديگر تو را نمى آمرزم . خدا نكند غضب خداوند به جوش بيايد .\r\nاز كسبه مخصوصاً از جوانها تقاضا دارم كه بدانيد آنچه غضب خدا را متلاطم مىكند دل شكسته است ، اگر چه انسان\r\n\r\n\r\n","description":"","footnote":"\r\n( 1 ) 1 . سوره جمعه ، آيه 5 .\r\n","page_name":" 109 ","page_number":109},
  {"content":"\r\n\r\nفاسدى باشد ، چرا كه خدا بنده هايش را دوست دارد ، اگر چه انسان نفهمى باشد . به شما اطمينان بدهم كه اين سيل ها و اين مسائل مى گذرد . انقلاب يك دفعه درست نمى شود اما شما مراقبت كنيد كه در اين طوفانها و در اين جزومدها خودتان را له نكنيد ، اعصابتان را از بين نبرده وخودتان را نبازيد . فرد شجاع آن كسى است كه در پستى و بلنديهاى روزگار خويشتن را نبازد . در اين جزر و مدها ، در اين سيل ها در اين طغيانها و طوفانهاى زندگى خودتان را نبازيد . علم و عقل تنها نمى توانند انسان را به جايى برسانند ، پس چه چيز انسان را به آن مقام والاى حزب اللهى مى رساند ؟\r\nكاشف الغطاء انسان عالمى است ، مى گويند كاشف الغطاء كه مرجع تقليد بود در محراب نشسته بود . گداى بى حيايى آمد و از ايشان چيزى خواست . ايشان چيزى به او ندادند . آن فرد به كاشف الغطاء آب دهان انداخت . ايشان براى خاموش كردن غضب ديگران بلند شد و د رمحراب ايستاد وعبايش را از شانه هايش انداخت و گفت هر كس كاشف الغطاء را دوست دارد به اين فرد پول بدهد . و خود ايشان بلند شده و در تمام صفهاى نماز گشت و پول زيادى جمع آورى كرده و به فرد گدا داد و سپس از او عذر خواهى كرده و گفت ببخشيد كه خشمگينتان ساختم !\r\nچه چيز مىتواند انسان را به اين مقام برساند ، ؟ در جلسه اى ديگر از ايشان درباره عصمت انبياء و ائمه طاهره سئوال شد و تعجب كردند كه چگونه شخصى مىتواند هميشه معصوم باشد . كاشف الغطاء با يك بيان پر حقيقتى گفت : من به نوبه خودم 40 سال است كه حتى يك مكروه نيز به جا نياورده ام . پس\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nچه چيزمى تواند اين حالت را به انسان بدهد . يقيناً از ايمان قلبى چنين عملى ساخته است و نه ايمان عقلى كه حتى 40 دليل براى اثبات وجود خدا بياورد اما خدا را نبيند . براى روشن تر شدن مطلب قضيه بلعم باعورا را نقل مى كنم . او فردى بسيارمقدس و عجيب بود ، حتى على بن ابراهيم عليه الرحمه نقل مىكند كه بلعم با عورا ، مستجاب الدعوه بود اما خود را نساخته بود و ايمان در دل او رسوخ نكرده بود . معلوم مىشود از راه علم به جايى رسيده و اسم اعظم را بدست آورده بود تا زمانى كه غرائز طوفانى نبود ، مقدس بود اما آنگاه كه اسم اعظم را فهميد بتوسط آن كارهاى ناشايست مى كرد .\r\nفرعون او را به نزد خود خواند . بلعم با عورا كه ديدرفتن به نزد فرعون مساوى با جاه و مقام ، پول و شهرت است دعوت او را قبول نمود و فرداى آن روز قصد نمود تا با الاغش به نزد فرعون برود . هر چه خواست حركت كند ، الاغ حركت نكرد ولى آنقدر غريزه ى او طوفانى بود كه پياده شد و بقدرى الاغ را زد كه او را كشت . اسم اعظم هم يادش رفت . دو سه حاجت شرم آور از خدا خواست كه هيچ ديوانه اى از خدا اين حاجتها را نمى خواهد و سپس به اندازه اى مبغوض پروردگار شد كه قرآن او را تشبيه به سگ كرد . در آن آيه كه ذكر شد تشبيه به الاغ شده بود و در اين آيه تشبيه به سگ كرده است .\r\n واتل عليهم نبا الذى اتيناه اياتنا  « 1 » بخوان براى مردم ، حكايت كسى را كه آيات خود را به او عطا كرديم .\r\n\r\n\r\n","description":"","footnote":"\r\n( 1 ) 1 . سوره اعراف ، آيه 175 .\r\n","page_name":" 111 ","page_number":111},
  {"content":"\r\n\r\nدر طوفانها علمش را زير پا گذاشت . يعنى علم نتوانست غريزه او را مهار كند .\r\n فانسلخ منها فاتبعه الشيطان فكان من الغاوين  « 1 » او تابع غريزه شد شيطان مهارش نمود ، پس از گراهان عالم گرديد .\r\n ولو شنا لرفعناه بها و ولكنه اخلد الى الارض و اتبع هويه .  « 2 » او خود را نساخته بود ولذا غريزه اش طوفانى شده و پيروى هواى نفس كرد و مخلّد در زمين ماند .\r\nفمثله كمثل الكلب ان تحمل عليه يلهث او تتركه يلهث . « 3 » و چنين انسانى مانند سگ هار و درنده اى است كه ديگران از او در امان نيستند و چه او را تعقيب كنى يا به حال خود واگذارى ، از گزند او در امان نيستى .\r\n\r\nخلاصه كلام\r\nخلاصه كلام اى است كه تحصيل علم ، واجب و برهمه لازم است . بدا به حال آن كسى كه د رميان حوزه علميه قم بوده اما مسائل دينى را بلد نباشد .\r\nنبوت و امامت هر دو فرموده اند : لا ينظروا الله يوم القيمه . علم خوب است اما براى بحث ما مفيد نيست . براى جلوگيرى از غرائز در هنگام طوفانى شدن مفيد نيست كه آن نيازمند نيروى ديگرى است . ايمان كاشف الغطايى مى خواهد . از همه و مخصوصاً از جوانهاى\r\n\r\n\r\n","description":"","footnote":"\r\n( 1 ) 2 . سوره اعراف ، آيه 175 .\r\n( 2 ) 3 . 2 و 3 . سوره اعراف ، آيه 176 .\r\n( 3 )\r\n","page_name":" 112 ","page_number":112},
  {"content":"\r\n\r\nعزيزم تقاضا دارم كه بيائيد معاهده كنيم كه مقيد به ظواهرشرع شويم كه تقيد به ظواهر شرع نيازمند كوشش فراوان است . اين درخت فطرت و ايمان را آبيارى و ريشه داركنيم كه در آن صورت در جزر و مد سرگردان نمى شويم و اگر دنيا آخرت بخواهيد راه همين است . براى سعادت چاره اى نيست الا ايمان قلبى و ايمان قلبى هم پيدا نمى شودمگر با تقيد به ظواهر شرع ، به نماز ، به روزه ، به انفاق به ديگران ومخصوصاً خدمت به ديگران و بدست آوردن دل آنها و مخصوصاً اجتناب از گناه . چرا كه گناه هر چند كوچك اما براى پژمرده ساختن نهال و درخت ايمان سمى بزرگ و مهلك است .\r\n\r\n","description":"","footnote":"","page_name":" 113 ","page_number":113},
  {"content":"\r\n . \r\n","description":"","footnote":"","page_name":" 114 ","page_number":114},
  {"content":"\r\n\r\n\r\nمجلس ششم آثار وجدان اخلاقى\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nبسم الله الرحمتن الرحيم\r\nسومين عاملى كه براى كنترل گفته اند ، نفس لوامه است كه به آن وجدان اخلاقى هم مى گويند و علماى علم اخلاق ، روانشناسان و مخصوصاً روانشناسان امور تربيتى درباره اين نيرو اصرار فراوان دارند .\r\n\r\nحقيقت نفس لوامه\r\nمقصود از نفس لوامه يعنى وجدان . كه البته حقيقتش را نمى دانيم ، چنانچه حقيقت علم را نمى دانستيم كه چيست و از آثارش پى به آن برديم . در وجدان اخلاقى و نفس لوامه هم ، چنين است . حقيقت آن را نميدانند ، اما كارش معلوم است و از آثار آن پى مى بريم كه حالتى بنام نفس لوامه يا وجدان در انسان هست . كار نفس لوامه در كارهاى خير و خوب ، قبل از عمل ، تشويق و در حين عمل ، ترغيب و بعد از عمل ، تحسين است . شما كه وجدان و نفس لوامه داريد ، اگر تصميم به انجام كار خيرى گرفتيد ، نيرويى از درون ، شما را تشويق\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nبه آن مىكند كه به موجب آن حتى تاخير را جايز نمى دانيد .\r\nآنگاه كه دنبال آن كاريد ، ترغيب مىكند تا اينكه كار را انجام دهيد و وقتى كار انجام شد شما را تسحين مىكند آنچنان كه از انجام آن كار نشاط و سرورى در خود مى يابيد .\r\nبراى مثال تصميم گرفته ايد كه جهاز به دخترتان داده و او را شوهر دهيد . وقتى اين تصميم را گرفتيد نيرويى در وجودتان مرتب شما را تشويق به اين كار كرده و كوتاهى در آن امر را جايز نمى دانيد . وقتى هم كه پيگيرى آن كار را مى كنيد ، آن نيرو مرتب ترغيب به جزء ديگر كار مى نمايد و آنگاه كه جهاز فرزندتان را كامل كرديد و او به خانه شوهر رفت ، آن شب شما بسيار با نشاط و با سروريد ، گويا نيرويى از درون شما را تحسين مىكند . لذا در كارهاى خير ، عمل وجدان اين است : تشويق قبل ازعمل ، ترغيب در حين عمل و تحسين بعد از عمل .\r\nاما در كارهاى بد : تهديد است قبل از عمل ، كفّ و جلوگيرى است در حين عمل ، و ملامت و سرزنش است بعد از عمل . يك انسان با وجدان اگر تصميم بگيرد كه نعوذ بالله با كسى تخلف كرده يا شخصى را گول بزند ، براى مثال يك كاسب با وجدان تصميم بگيرد كه جنسى راكه دارد نفروخته ، بازار سياه درست كند ، در هماندم كه مى خواهد اين تصميم را بگيرد حالتى در درون اوست كه او را از اين عمل ترسانده و تهديدش مىكند . علم نيز دخالت زيادى در اين تصميم گيرى وجدان دارد . چرا كه به همان اندازه كه علم داشته باشد ، تهديد كرده و او را از دنيا و آخرت مى ترساند . و در هر صورت تمام حربه ها را براى جلوگيرى از اين عمل به كار مى بندد .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nاما اگر آن كار را انجام داد اين نيروى درونى ، كف و جلوگيرى مىكند . يعنى اگر در مرتبه اول موفق نشد ، در مراحل بعد مدام جلوگيرى و تهديد كرده ، او را مى ترساند . تا اينكه عمل به پايان برسد و آنگاه ضربات و تازيانه هاى وجدان كار خود را آغاز مىكند . كه تو مسلمانى ، چرا گرانفروشى و غش در معامله كردى ؟ ! چرا آبروى ديگران را بردى ؟ چرا ضربه به انقلاب زدى ؟ اين ضربات وجدان آنقدر سنگين است كه گاه منجر به ضعف اعصاب يا حتى ديوانگى مى گردد . بسيارى از جنايتكاران را سراغ داريم كه ضربات و تازيانه هاى وجدان اينها را ديوانه كرده است .\r\n\r\nنفس لوامه از ديدگاه قرآن\r\nقرآن به نفس لوامه به اعتبار قوه ملامتگرى و سرزنش آن نظر دارد . يعنى به اين اعتبار به آن نام نفس لوامه مىدهد كه بعد از عمل ، ملامت و سرزنش مىكند .\r\nاز ديدگاه علم ، وجدان اخلاقى زير بناى بسيارى از كارهاست و مى توان گفت كه موضوع بعضى از رشته هاى جامعه شناسان نيز بوده و علماى علم اخلاق هم از آن استفاده ها كرده اند . اسلام براى وجدان اخلاقى اهميت زيادى قائل است . و براى اهميتش همين بس كه قرآن به آن قسم خورده و علاوه بر قسم ، آن را در رديف ومجاور روز قيامت قرار داده و به هر دو قسم خورده است .\r\nلا اقسم بيوم القيامه و لا اقسم بالنفس اللوامه .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n« 1 » يعنى قسم به روز قيامت و قسم به نفس لوامه . قسم به وجدان اخلاقى كه در انسان است .\r\nشايد مراد از پهلوى هم قرار گرفتن نفس لوامه و روز قيامت اين باشد كه در روز قيامت جا بجايى و اشتباه د ركار نيست . اين گونه نيست كه درروز قيامت جاى انسان بهشتى و جهنمى عوض شود . اين گونه نيست كه در آن روز حقى را ناحق نا حقى را حق جلوه داده و پارتى بازى و رشوه خوارى صورت گيرد . در آن روز با زور نيز نمى توان به بهشت يا جهنم رفت . لذا قرآن شريف به هر چهار مورد در دو آيه اشاره مىكند . در ابتداى سوره بقره آيه 48 ميفرمايد :\r\nواتقوا يوماً لا تجزى نفس عن نفس شيئا . اشتباه نيست . ولا يقبل منها شفاعه . پارتى بازى نيست . ولا يوخذ منها عدل . رشوه بازى هم نيست . ولا هم ينصرون . زور هم نيست . همين شيوه روز قيامت در نفس لوامه و وجدان اخلاقى نيز هست . نفس لوامه اشتباه نمى كند . در سوره والشمس نيز به آن قسم خورده و د رضمن قسم خوردن ، اهمينش را مى رساندو مى فرمايد :\r\nونفس و ما سويها .\r\nقسم به نفس لوامه ، آن نفس لوامه اى كه اشتباه نداشته و تميز خوبى ها از بديها در ذات اوست . اگر بخواهيد با او پارتى بازى كنيد و از او تعريف كنيد و بگوئيد بارك الله ! كارى به ما نداشته باش تا ما كارمان را انجام بدهيم يا به او رشوه بدهيد كه تو مونس خوبى براى من هستى ، پس بگذار كارم را انجام دهم يا اينكه به زور بخواهيد كلاه سرش بگذاريد ، اينها اثرى نداشته و او كار خود را بدون اشتباه انجام\r\n\r\n\r\n","description":"","footnote":"\r\n( 1 ) 1 . سوره قيامت ، آيه 1 و 2 .\r\n","page_name":" 119 ","page_number":119},
  {"content":"\r\n\r\nمىدهد . لذا از نظر قرآن موجود با شرافتى است .\r\n\r\nوجدان اخلاقى و عاطفه\r\nبيشتر كارهاى خير مربوط به اين وجدان است ، براى اينكه اگر وجدان نباشد ، عاطفه نيست و واى به حال ملت ، خانواده يا فردى كه عاطفه دربين آنها و در وجودشان نباشد . شما ميدانيد كه دنياى روز با تمدن و علمش در لجنزار شهوت و فساد غوطه ور است و كسى هم نيست كه به فريادش برسد و آن به اين دليل است كه وجدان ، عاطفه و نفس لوامه از قلوب بيرون رفته و علم جايگزين آن شده است . عاطفه از ديد اسلام اهميت زيادى دارد و آنچه در روز قيامت دستگير ماست ، همين وجدان ، عاطفه و كارهاى عاطفى است .\r\nعلامه مجلسى عليه الرحمه ، آن مرد بزرگ كه انصافاً خيلى به اسلام خدمت كرده است ، آن مردى كه به قول استاد بزرگوار ما رهبر عظيم الشان انقلاب ادام الله ظلّه ، شاه عباس را به استخدام خود در آورد . لذا يك دفعه د رمحضر ايشان مى گفتند كه چرا علامه مجلسى در بارى شد ؟ ايشان فرمودند : خير ، اشتباه كرديد ! بگوئيد علامه مجلسى كه شاه عباس ، درباره ى اوست .\r\nعلامه مجلسى ، صفويه را استخدام كرد و آنها براى شيعه خيلى كار كردند . كاشف الغطاء شيخ بهايى و مجلسى اول ، اينها واقعاً براى اسلام كار كرده اند و علامه مجلسى كه انصافاً خيلى كار كرد . يكى از سنيها گفته بود نگوئيد دين جعفرى ، بگوئيد دين مجلسى . استاد بزرگوار ما مرحوم علامه طباطبايى رحمة الله عليهبارها به ما سفارش مى فرمودند ( خود ايشان آنزمان كه در تبريز بودند اين كار را\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nكرده بودند ) كه اگر كسى يك دوره بحارالانوار را مطالعه كند يا داشته باشد ، از معارف اسلامى همه چيز دارد . مقصودم خدمات بزرگ علامه مجلسى است كه هر كدامش را كه حساب بكنى از مراتب آخر بهشت است .\r\nشخصى خواب ايشان را ديد . عرض كردآقا در چه حال هستيد ؟\r\nفرمودند يك چيز به درد من خورد . زمانى به مسجد مى رفتم ، تگرگ بسيار تندى شروع شد و بچه گربه اى زير رگبار تگرگ بود . من اين گربه را زير پوستينم گرفتم . پوستين را روى سرم انداخته بودم و تگرگ به هيچ كدام ما اصابت نمى نمود . وقتى كه تگرگ تمام شد بچه گربه را رها كردم . اين امر خيلى مرا كمك نمود .\r\nمجدداًدر باره ايشان نقل مى كنند كه فرموده بود يك كار مرا خيلى كمك نمود . و آن اينكه روزى در كوچه هاى جو باره ( در اصفهان كوچه اى است بنام جوباره كه يهودى نشين وبسيار كثيف بود . اين كوچه نزديك مسجد جمعه است كه علامه مجلسى اول و دوم در آنجا نماز مى خواندند ) يك كودك يهودى را ديدم . در آن وقت يك سيب در دست من بود . زمانى كه اين كودك به من رسيد و سيب را در دست من ديد خيلى خوشحالى كرد . من سيب را به آن كودك يهودى دادم و همين امر براى من نتايج پر بارى داشت .\r\n\r\nتجسم اعمال در آخرت\r\nدر ذكر اخلاقيات يك عارف نقل مى كنند كه فرموده بود :\r\nمن بى توفيقى عجيبى پيدا كردم و شب خواب ديدم كه من گفتند :\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nشَكَت عَنكَ عُصفُورتَه فى الحَضرَة . گنجشكى از تو در نزد خدا شكايت كرده است . وقتى از خواب بيدار شدم به خاطر آوردم كه من بچه گنجشكى را گرفتم ، مقدارى باآن بازى كرده و رهايش كردم . مى گويد از اين مسئله خيلى ناراحت شدم . و از بس دلم گرفته بود به بيابان رفتم . آنجا ديدم كه يك مار ، بچه گنجشكى را به دهان گرفته است . عصايم را بلند كردم . مار بچه گنجشك را رها كرد . شب در خواب ديدم كه به من گفتند : شكرت عنك عصفورته فى الحضره . گنجشكى نزد خدا از تو تشكر كرد . آنگاه توفيق و نشاط در عبادت پيدا كردم .\r\nبر عكس اين جريان هم هست كه يكى از علماى بزرگ را به خواب ديدند . فرموده بود كه عقربى صبح به صبح شست پاى مرا نيش مى زند و من تا فردا صبح به درد اين عقرب مبتلايم و فردا صبح دوباره اين عقرب مى آيد . و بعد فرموده بود اين عقرب را خود من با زخم زبان به يك مسلمان فراهم كردم .\r\nاين گونه مسائل ريشه قرآنى هم دارد . قران مى فرمايد :\r\nيَومَ تَجِدُ كُل نَفس ما عملت من خير محضراً . « 1 » خدا خيلى برانسان رافت دارد ، از اين رو او را ترسانده و مى گويد : بدان كه هر كارى انجام دهى ، همه را در پيش روى خود حاضر مى بينى و اين عمل ، رفيق خوب يا بد تو تا روز قيامت است . لذا غيبت ، آبروى مسلمان ريختن ، پرخاشگرى در خانه و بيرون و زخم زبانهاى ما مخصوصا به افراد زير دست و افرادى كه پناهى جز\r\n\r\n\r\n","description":"","footnote":"\r\n( 1 ) 1 . سوره آل عمران ، آيه 30 .\r\n","page_name":" 122 ","page_number":122},
  {"content":"\r\n\r\nخدا ندارند ، اينها عقرب شده و ميگزد . و بترسيد از اين عقربها كه خود تهيه ميكنيد .\r\nاز همه شما تقاضا دارم در اين اوضاع استثنايى انقلاب كه امتحان عجيبى براى همه اقشار ملت اعم از روحانى ، كارگر ، تجار ، كسبه و . . . است ، مراقب خود باشيد .\r\nروايتى است از وصاياى ائمه طاهره ( س ) كه امام موسى بن جعفر ( ع ) از امام باقر ( ع ) و ايشان از امام سجاد ( ع ) و ايشان از امام حسين ( ع ) و ايشان از امير المومنين ( ع ) روايت را نقل مى كنند كه پدرم فرمود\r\n: اياك و الظلم من لا يجد ناصراً الّا الله\r\n. يعنى اصلا ظلم نكن ، مخصوصاً به كساى كه پناهى جز خدا ندارند . مانند زن در خانه ، شاگرد در مغازه ، زن يا مرد روستايى يا آن مشترى ساده لوح . مراقب باشيد كه پرخاشگريها از بى عاطفگى و مهربانيها از عاطفه و و جدان است . لذا هر كه وجدانش بيشتر ، اين فرد ، ايثار ، عفو وگذشتش بيشتر است تا آنجا كه به مقامات والايى برسد .\r\nغزالى در احياءالعلوم نقل مىكند كه شخصى با عنوان فرماندار به شهر حمصّ آمد . بعد از مدتى از او شكايت كردند و اين فرد با پاى پياده از آنجا به مدينه آمد و با همان كوله بارى كه بردوش داشت به مسجد وارد شد . گفتند اولين شكايت اين است كه روزها دير از خانه بيرون مى آيى .\r\nگفت : درست است .\r\nشكايت دوم اين است كه شبها اصلًا پيدايت نيست .\r\nگفت : اين هم درست است .\r\nشكايت سوم اين است كه هفته اى يك مرتبه هم ناپديد\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nمى شوى . گفت : اين نيز درست است . اما اينكه صبح دير از خانه بيرون مى آيم بخاطر اين است كه من كارهاى خانه را با خانمم قسمت كرده ام و نان پختن به من افتاده و من خميرر مى كنم ، چون هوا بسيار سررد است تامى آيم نان را بپزم مقدارى دير مىشود .\r\nگفتند بسيار خوب اين جوابت قانع كننده است .\r\nاينجا يك نكته بگويم و آن اينكه آقا مقدارى ياد بگيريد . حالا يك وقت خداى ناگرده يكى بگويد زنها را جسور كردى ! حالا اگر هم ياد نمى گيرى ، تقاضا دارم پرخاشگريها در خانه نباشد . اين برخوردها فشار قبر دارد وفشار قبر و منگنه الهى انسان را له مىكند و حرف ما به اينجا مى رسد كه اين پرخاشگريها و بد اخلاقيهاى در خانه ، انسان را سگ مىكند . يكى از بزرگان خواب يكى از ديگر از بزرگان را ديد كه به صورت سگ است . گفت تو كه فرد مقدسى بودى ، چرا سگ شده اى ؟ !\r\nگفت : آه از بد اخلاقى در خانه ! آه از بداخلاقى در خانه ! آه از بد اخلاقى در خانه !\r\nلذا پيغمبر اكرم شير ميدوشيد ، لباس وصله ميكرد ، خمير مى كرد ، نان مى پخت . اينها را نمى گويم اما تقاضا دارم د رخانه و سركسب مرد باشيد ، پر خاشگر نباشيد . پرخاشگرى مال پلنگ است و لذا اين روحيه انسان را به صورت پلنگ در مى آورد . زشت است كه يك شيعه به صورت پلنگ وارد صف محشر بشود .\r\nاما اينكه چرا شب ها پيدايم نيست به اين دليل است كه من وقتم را بين مردم و خدا قسم كرده ام . شبها را به خدا و روزها را با\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nمردم اختصاص داده ام . لذا روزها براى خدمت كردن به مردم آماده ام و شبها هم دلم مى خواهد رابطه و راز و نياز با خدا داشته باشم .\r\nاما اينكه چر هفتهاى يك بار ناپديد مى شوم بخاطر ايناست كه من يك دست لباس دارم و هفتهى يك بار حمام ميروم . وقتى حمام مى روم لباسم را د رمى آورم و زنم آنها را مى شورد و چون هوا بسيار سرد است ، اين لباس دير خشك مىشود . بنابراين وقت مى گذرد ، و روزهاى جمعه مردم نميتوانند من را ببينند . علاوه بر اين روز جمعه روز عبادت است .\r\nآنها به او علاقمند شدند و مقدارى پول به عنوان جايزه به او دادند تا كسى را استخدام كند كه برايش نان پخته و درضمن يك دست لباس ديگر نيز تهيه كند . پولها را گرفت و پياده به شهر بازگشت . قبل از بازگشت به منزل به جارچى گفت كه فرياد كند كه من مقدارى پول پيدا كرده ام و هركس احتياج دارد بيايد تا به او پول بدهم . مقدارى از پولها را به محتا جين داد و مقدارى نيز باقى ماند . به خانه باز گشت و ما وقع را براى زنش تعريف كرد . همسرش سراغ پولها را گرفت و وقتى كه فهميد مقدارى از پولها باقيمانده به او گفت كه برود و لباسى تهيه كرده و شخصى را براى نان پختن و كار در منزل استخدام كند .\r\nگفت نه ، كار مهمترى در پيش است ، پول را نگاه داشت . يك هفته طول نكشيد كه يك فرد مستمند به در خانه آمد و همه پولها را به آن فرد داد . وقتى كه رفت به زنش گفت ما خودمان نان پخته و با يك لباس هم مى گذرانيم پروردگار عالم هم ان شاء الله لباس خوب آخرت به ما ميدهد .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\nآيا وجدان اخلاقى مىتواند غرائز را كنترل كند ؟\r\nاين گونه قضايا از عاطفه و وجدان انسان سر چشمه مى گيرد . و عاطفه چه موجود لطيفى است ! چنانچه عقل و علم نيز بسيار گرانبها بودند . اما آيا وجدان اخلاق مىتواند نيروى كنترل كننده اى براى انسان باشد ؟ جوابش همان است كه براى عقل و علم ذكر شد . در حال عادى بله ، نيروى خوبى است ، اما خدا نكندكه يكى از غرائز ، طوفانى و طغيانى شده و اسب چموش غريزه رم كند . اگر چنين شود ، ديگر تنها چيزى كه به جايى نرسد ، فرياد اين وجدان اخلاقى است . خيلى از افراد جنايتكار را سراغ داريم كه بعد از جنايتشان ضربات و تازيانه هاى وجدان اخلاقى آنها را ديوانه كرد . اما در حين جنايت و در آن هنگام كه غريزه طوفانى بود ، وجدان را زير پا گذاشتند . اين بهترين دليل بر اين مدعاست كه وجدان اخلاقى خوب است اما آنگاه كه غريزه طوفانى باشد ، ابداًنمى تواند كار كند .\r\nانيشتن اتم را شكست . نخستين نتيجه عمل وى بمبى شد كه 75 هزار بى گناه را در ژاپن به خاك و خون كشيد . به اين شكل افسر 25 ساله نيرومندى از نيروى هوايى را جايزه مفصلى ( ارتقاء درجه از افسرى به سپهبدى ) برايش تعيين كردند و به او گفتند اين بمب را در ژاپن انداخته و برگردد . در بحبوحه غريزه شهرت طلبى ، پول پرستى و تحسين سناى آمريكا ، غرائز او طوفانى وبحرانى شد . و آنگاه وجدان اخلاقى پايمال شد ، بمب را در ژاپن انداخت و بعد هم خبر كشتار و خاكستر شدن 75 هزار نفر بيگناه به گوشش رسيد . همان موقع تكان خورد و شب خوابش نبرد . ضربات وجدان اخلاقى\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nاز اينجا شروع شد . مرتب مى گفت من همان هستم كه 75 هزار بى گناه راكشتم . كم كم خوابش نبرد و ضعف اعصاب پيدا كرد . و هر چه به او ارتقاء درجه داده و تحسينش مى نمودند ، شب اعصابش ضعيفتر مى شد . تا آنكه بالاخره ديوانه شد و او را به تيمارستان بردند و از آنجا دو ، سه مرتبه فرار كرد . و خدا نكند آن وقتى كه ضربات وجدانى شروع مىشود انسان لج كند . همان وقت كه مى گفت من قاتل و جنايتكارم ، وقتى كه فرار مى كردم آدم مى كشت و دزدى مى كرد تا اينكه بالاخره در يك اتاق او را زندانى كردند . مرتب مى گفت من قاتل و جنايتكارم تا آنكه از دنيا رفت . دقت كنيد كه تا وقتى مى خواهد بمب بيندازد ، چون غرائز طوفانى است ، وجدان اخلاقى نمى تواند كار بكند . اما آنگاه كه عمل زشتى انجام داد ، وجدان اخلاقى به ميدان مى آيد\r\nاين بهترين دليل براى سخن من است كه براى مهار غرائز از وجدان اخلاقى كارى ساخته نيست چرا كه اگر غرائز بر انگيخته شوند ، وجدان اخلاقى را زير پا مى گذارند .\r\n\r\n","description":"","footnote":"","page_name":" 127 ","page_number":127},
  {"content":"\r\n . \r\n","description":"","footnote":"","page_name":" 128 ","page_number":128},
  {"content":"\r\n\r\n\r\nمجلس هفتم : نقش قانون در كنترل غرائز\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nبسم الله الرحمن الرحيم\r\nسه مطلبى كه بحث آنها گذشت نيروهاى درونى در ربط با مهار غرائز بود . گفته شده است كه نيروهاى برونى نيز ميتوانندانسان را كنترل كنند و گفته اند يكى از آن نيروها قانون است . اگر قانون و مجرى خوب در جامعه باشد ، انسان بواسطه آن ها كنترل مىشود . آيا قانون آنگاه كه غرائز بر انگيخته مى شوند نيز مهار كننده انسان است ؟\r\n\r\nانسان و قانون\r\nاز روزيكه انسان زندگى اجتماعى را شروع كرد ، براى اينكه بتواند در اجتماع زندگى كند ، قانون داشت . اين انسان ، مدنى و اجتماعى است و اگر بخواهد در اجتماع زندگى كندبايد بسيارى از تمايلات خود را كنار گذارد و اگر بخواهد اين چنين كند نيازمند قانون است .\r\nاز آن هنگام كه انسان دسته دسته و قبيله قبيله زندگى مى كرد\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nتا الان ، قانون داشته است . با نگرشى به تاريخ زندگى انسانها مى بينيم كه اين انسانها ، چه متمدن ، يا غير آن ، قوانينى براى خود داشته اند و اسلام نيز قانون دارد . اگر شما در فقه اسلام مطالعه كنيد مى بينيد كه بيشتر از نصف فقه ما قانون است . يعنى غير از كتابهاى عبادى مثل كتاب طهارت ، صلواه و حج ، ما بقى قانون است . لذا نصف بيشتر فقه كه به طور اعم به آن معاملات مى گوئيم قوانين اسلام استو قرآن شريف هم آنها را امضاء كرده و ميفرمايد : و لكم فى القصاص حيوه يا اولى الالباب « 1 » . كه اين قصاص اينجا از باب مثال است ، يعنى زندگى و اجتماع زنده در سايه داشتن قانون است .\r\nدر سوره انعام پس از ذكر قوانين مى فرمايد :\r\nان هذا صراطى مستقيماً فاتبعوه و لا تتبعوا السبل فتفرق بكم عن سبيله . « 2 » « 3 »\r\nيعنى راه راست براى انسان همين است كه بايد قانون داشته و بدان عمل كند . لذا درباره اينكه انسان قانون داشته و لازم دارد ، اشكالى نيست . درباره اينكه قرآن قانون دارد بسيارى از روايات اهل بيت ( س ) درباره قانون است ، اشكالى نيست . به تجربه هم اثبات شده كه انسان نيازمند قانون است . شما فرض كنيد يك ساعت قانون راهنمايى در يكى از خيابانهاى قم نباشد ، چه تصادفات و بدبختيها پيش مى آيد . از اينجا پى مى بريم كه انسان اگر بخواهد زندگى اجتماعى كند ، محتاج قانون است . اما سخن در اين است\r\n\r\n\r\n","description":"","footnote":"\r\n( 1 ) 1 . سوره بقره ، آيه 179 .\r\n( 2 ) 2 . سوره انعام ، آيه 153 .\r\n( 3 )\r\n","page_name":" 131 ","page_number":131},
  {"content":"\r\n\r\nكه آيا اين قانون با اين قدر و منزلتى كه قرآن و ائمه اطهار ( س ) براى آن قائل شده اند ، آيا مىتواند انسان را كنترل كند ؟ دردحال عادى بله ، تا زمانى كه غرائز بر انگيخته نشده و نفس اماره سركشى نكرده باشد ، قانون براى انسان خوب است . مخصوصاً اگر قانون خوب نظير قانون اسلام ومجرى خوب نظير پيغمبر و ائمه طاهرين ( س ) يا ولايت فقيه باشد . اما اگر غرائز طوفانى شد و اين اسب ، سركشى آغاز كرد و سيلى جارى شد ، آيا اين سدخاكى ( قانون ) مىتواند راه سيل را سد كند ؟ خير آنچه بايد متذكر شويم اين است كه قانون ، عالى است اما نارسائيهاى فراوان هم دارد .\r\n\r\nنارسائيهاى قانون\r\nنخستين نارسايى قانون اين است كه قانون با مقام شامخ انسان ساز گار نيست . قانون را معمولًا براى رفع تجاوز وضع مى كنند ، و انسان با مقام شامخش متجاوز نيست . قانون را براى رفع ظلم وضع مى كنند و انسان اگر انسان باشد ظالم نيست و اصولًااگر انسان در انسانيتش كامل شد قانون لازم ندارد . لذا جامعه شناسان مى گويند افزايش قانون دليل بر انحطاط اخلاقى انسانهاست . يعنى اگر قرآن شريف قانون وضع مىكند و مى فرمايد : ولا تقتلواو اولادكم من املاق « 1 » ( فرزندان خود را از بيم فقر نكشيد ) ، دليل بر اين است كه مردم زمان جاهليت بسيار گمراه بوده اند . بدان اندازه كه دختران خود را زنده زنده زير خاك دفن مى كردند . اگر قرآن مى فرمايد : لا تقربوا الفواحش ما ظهر منها و مابطن « 2 » « 3 » ، يعنى قانون براى فحشاى درون و برون وضع\r\n\r\n\r\n","description":"","footnote":"\r\n( 1 )\r\n1 . سوره انعام ، آيه 151 .\r\n( 2 ) 2 . سوره انعام ، آيه 151 .\r\n( 3 )\r\n","page_name":" 132 ","page_number":132},
  {"content":"\r\n\r\nمىكند ، دليل بر اين است كه انسانيت منحط شده است ، و الا اگر انسان متخلق به اخلاق الله و خليفة الله باشد ، قانون لازم ندارد . لذا نكته دقيقى در قرآن است كه نشانگر احترام خداوند به شخصيت انسانهاست و آن كم بودن قانون در قرآن است قريب هفت هزار آيه در قرآن است ولى آنگونه كه فقهاى بزرگ نظير مقدس اردبيلى آيات الحكام نوشتند ، نتوانستند بيش از ششصد آيه در قرآن پيدا كنند كه ربط به قانون داشته باشد . اما بالعكس بيش از چهارهزار آيه مستقيم و غير مستقيم مربوط به انسانها و اخلاق آنان است و اين احترام بزرگى به انسانهاست . قرآن مى گويد : من كتابم براى تو ، كتاب قانون نيستم چرا كه نو انسانى ، اگر انسان شدى اصلًاقانون لازم ندارى . اگر جامعه اى نيازمند قانون شد ، پى ببريد كه انسانيت خدشه دار شده است .\r\nنقل مى كنند كه اسكندر ذوالقرنين وارد شهرى شد و چيزهايى كه نديده بود به چشمش خورد . ديد كه مغازه ها و خانه هاى آنان در ندارد ، و شب ها مغازه را رها كرده و به خانه مى روند . تعجب كرد كه مگراينجا دزد نيست ؟ چرا مغازه ها در ندارد ؟ چند روزى بطور مخفى در اين شهر رفت و آمد كرد و جز تلطف و مهربانى و ترحم نسبت به يكديگر از مردم اين شهر نديد . همه با هم برادرندو با يكديگر تعاون دارند وبالاخره بقول سعدى ديد همه اينها اجزاى يك عضوند و اگر عضوى به درد آورد و روزگار ، همه عضوها دردمندند . بقول امام صادق ( ع ) مسلمان آن است كه اگر بفهمد برادر مومنش دردى و حاجتى دارد ، شب خوابش نيايد . و يا به نص قرآن شريف :\r\nمحمد رسول الله و الذين معه اشداء على الكفار رحماء\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nبينهم . « 1 »\r\nديد « رحماء بينهم » در بين آنها حكم فرماست . تعجب سوم اينكه ديد اينها قبرستان ندارند و قبر هايشان د رمقابل خانه شان است . و بالاتر از اين تعجب اينكه ديد همه اشخاصى كه در قبر خاك شده اند ، جوان بوده اند . همه قبرها را گشت ، شخص بيشتر از 30 سال پيدا نكرد . همه در سنين 15 الى 30 بودند . تعجب كرد كه اينها چرا همه درجوانى مرده اند ! لذا يكى از پيرمردهاى عاقل و آزموده را پيدا كرد و با او صحبت نمود وگفت در طول اين همه جهانگردى ، شهرى مثل شهر شما نديده ام . چرا در ودربان وجود ندارد ؟ !\r\nپير مرد گفت : در و دربان براى دزد است ، اينجا دزدى وجود ندارد . اينها همه مال يكديگر را حفظ كرده و به فكريكديگرند .\r\nگفت تعاون و تلطف عجيبى درميان شما مى بينيم ، اين چيست ؟\r\nگفت نبايد تعجب كنى براى اينكه انسان يعنى عطوفت و تلطف ، اگر تلطف نباشد بايد تعجب كنى كه چرا انسان تلطف و عاطفه ندارد . انسان اگر بخواهد ظلم كند بايد اول وجدان اخلاقى و عقلش را زير پا گذاشته وسپس ظلم كند . لذا اصلًا معنى انسان اين است كه اگر عاطفه را مجسم كنند يك آدم مىشود . روانشناسان مى گفتند عاطفه را اگر مجسم كنند يك سگ مىشود خير ، اشتباه كردند . اگر عاطفه را مجسم كنند يك انسان مىشود . انسان يعنى آنكه سر تا پا تلطف ، تعاون و ديگر گر است . اگر ديگر گرا نباشد ،\r\n\r\n\r\n","description":"","footnote":"\r\n( 1 ) 1 . سوره فتح ، آيه 29 .\r\n","page_name":" 134 ","page_number":134},
  {"content":"\r\n\r\nانسان نيست .\r\nچو عضوى به درد آورد روزگار دگر عضوها را نماند قرار\r\nتو كز محنت ديگران بى غمى نشايد كه نامت نهند آدمى\r\nپير مرد افزود : اما دليل اينكه قبرستانها مقابل خانه هاست ، براى اينكه صبح به صبح كه از خانه بيرون مى آئيم چشممان به قبر پدر و مادر دوستانمان بيفتد و اين تنبيهى براى ماست . اينها مردند ما هم مى ميريم ، پس بايد كنترل شويم . اما اينكه مى بينى روى قبرها 30 و 25 و 20 سال مى نويسيم ، بخاطر اين است كه دروغ و تخلف و تظاهر در زندگى ما نيست ، در شهر ما نمى توانى يك دروغ و يك تظاهر پيدا كنى . اگر روى قبر بنويسيم فلانى 70 سال عمر كرده است ، دروغ گفته اينم براى اينكه كسى كه 35 سالش را خواب بوده ، در زندگى انسانى نبوده و ما مى خواهيم به زندگى انسان ، نام حيات بدهيم . يك انسان بايد چنين باشد .\r\nدر تفسير « ان الله يحيى الارض بعد موتها « 1 » » امام صادق ( ع ) مى فرمايد : آنگاه كه فرزندم مهدى بيايد انسانها و زمين مرده را زنده مىكند . هو الذى ارسل رسوله بالهدى و دين الحق ليظهره على الدين كله و لو كره المشركون . « 2 » يملا الله الارض قسطاً وعدلا بعد ما ملئت ظلما و جورا .\r\nپرچم اسلام روى كره زمين بر افراشته شده و عدالت سر تاسر زمين را مى گيرد . از نظرر اسلام و قرآن ، انسان به اين آرزو خواهد رسيد و اين مقام انسان با قانون سازگار نيست . لباس قانون مناسب اندام انسان\r\n\r\n\r\n","description":"","footnote":"\r\n( 1 ) 1 . سوره حديد ، آيه 17 .\r\n( 2 ) 2 . سوره توبه ، آيه 33 .\r\n","page_name":" 135 ","page_number":135},
  {"content":"\r\n\r\nنيست . قانون براى انسان مانند وصله ناجور مى ماند . انسان براى چه قانون مى خواهد ؟ اگر مى بينيد قرآن و روايات ، قانون دارد ، اگر مى بينيد قانون از زمان حضرت آدم تا به الان و تا ظهور مهدى ( عج ) و بلكه در زمان ظهور ايشان نيز حكمفرماست پى ببريد كه بعضى از انسانها نا صالحند . نيازى به قانون ندارد . قران براى انسان سازى نازل شده و آنگاه كه اين كار او عملى شد نيازى به قانون نيست . پس مىشود اسم قرآن را كارخانه انسان سازى گذاشت .\r\n\r\nنقش قانون در خلوت\r\nدومين نارسايى قانون اين است كه از قانون در جلوت كارى ساخته نيست و تنها در خلوت كارساز و مفيد است وغالب جرمها و خيانتها در خفاء واقع مى شوند . اين انسان يك پليس مخفى مى خواهد كه دائما با او باشد . پليس انسان چيست ؟ آن است كه قرآن شناخته و برايش آورده .\r\nقرآن مى فرمايد : الم يعلم بان الله يرى « 1 » . استاد بزرگوار ما علامه طباطبايى اين را درك كرده بود و اين پليس هميشه همراه ايشان بود و هر گاه كه كسى به ايشان مى گفت آقا يك نصيحتى بكنيد ، ايشان نظير همين آيه را به عنوان نصيحت مى خواند .\r\nدر جلسه اى خدمت ايشان بوديم . يكى از علماى بزرگ\r\n\r\n\r\n","description":"","footnote":"\r\n( 1 ) 3 . سوره توبه ، آيه 105 .\r\n","page_name":" 136 ","page_number":136},
  {"content":"\r\n\r\nخدمت ايشان آمده بود و مى خواست مرخص بشود . ايشان در شهرش عنوان خوبى داشت . گفت آقا نصيحتى بفرمائيد كه در گوش من باشد . لذا ايشان با كمال سادگى و تواضع فرمودند :\r\nالم يعلم بان الله يرى .\r\nآيا اين انسان نمى داند كه خدا او را مى بيند ؟\r\nيا د رجلسه اى ديگر باز به ايشان همين مطلب عرض شد ،\r\nفرمودند : قل اعملوا فسيرى الله عملكم و رسوله والمومنون . « 1 »\r\nبشر هر كار مى خواهى بكن اما خدا ، پيغمبر ( ص ) و اهل بيت ( س ) مى بينند . الان كه شما اينجا نشسته ايد و من صحبت مى كنم خدا مى بيند ، پيغمبر حاضر و ناظر است و ائمه طاهرين ( س ) و حضرت زهرا ( س ) همه شان حاضرند اين آيه شريفه ظاهر است و تاويل ندارد . نه تنها عمل را كه نحوه عمل را نيز مى بينند . يعنى الان كه من مى گويم ، آيا خلوص دارم يا نه ؟ اما زمان ( عج ) روز قيامت مى خواهد شهادت بدهد ، اگر تسلط بر دل من نداشته باشد چگونه مىتواند بگويد اين فرد با خلوص بود يا العياذ بالله نبود ؟ شما كه اينجا نشسته ايد بايد از نحوه عمل شما خبر داشته باشد تا بتواند شهادت بدهد .\r\nوكذلك جعلنا كم امه و سطا لتكونوا شهداء على الناس و يكون الرسول عليكم شهيدا . « 2 »\r\nائمه طاهرين شما ،\r\nشهدا در روز قيامت هستند ، امام زمان در\r\n\r\n\r\n","description":"","footnote":"\r\n( 1 ) 1 . سوره توبه ، آيه 105 .\r\n( 2 ) 2 . سوره بقره ، آيه 143 .\r\n","page_name":" 137 ","page_number":137},
  {"content":"\r\n\r\nروز قيامت مى خواهد شهادت اين مجلس محترم را بدهد . پس بايد تسلط بر دل من و شما داشته باشد . واقعاً انسان اين را هضم كند كه « قل اعملوا فسيرى الله عملكم و رسوله و المومنون . »\r\nفراموش نمى كنم جلسه آخر كه بعد از آن ، ديگر ايشان را نديديم . براى ايشان تنفس مصنوعى گذاشتند و فرصت صحبت با ايشان فراهم نشد ، و فرداى آن روز هم به جوار الله رفتند . در اين جلسه عده اى از علماء فضلاء و مدرسين محترم بودند . يك ساعتى ما حرف زديم و ايشان ساكت نشسته ، گوش ميدادند ، بى توجه هم نبود . پس از يك ساعت من حس كردم ايشان خسته شده است . نزديك بود جلسه تمام بشود لذا به ايشان عرض كردم آقا نصيحتى به ما بفرمائيد .\r\nفرمودند : فاذ كرونى اذ كركم و اشكروا لى و لا تكفرون . « 1 »\r\nاينها همه يك معنا دارند : « الم يعلم بان الله يرى . » معنايش اين است كه اى بشر پس به ياد من باش كه اگر اين گونه باشى : اقرب اليه من حبل الوريد . « 2 » اين گونه باش : ان الله يحول بين المرء و قلبه . « 3 » بدانيد كه خدا در ميان شخص و قلب او حائل است و از اسرار درونى او آگاه است . قبل از آنكه تو درك كنى ، من درك مى كنم . قبل از اينكه كار كنى ، ميدانم و قبل از آنكه بفهمى مى فهمم . براستى اگر اين جمله قرآن يعنى نصيحت استاد بزرگوار ما در گوش جانمان باشد ، قانون به چه كارمان مى آيد ؟ !\r\nاستاد بزرگوار ما رهبر عظيم الشان انقلاب هم اين گونه بود و\r\n\r\n\r\n","description":"","footnote":"\r\n( 1 ) 1 . سوره بقره ، آيه 152 .\r\n( 2 ) 2 . سورهق ، آيه 16 .\r\n( 3 ) 3 . سوره انفال ، آيه 24 .\r\n","page_name":" 138 ","page_number":138},
  {"content":"\r\n\r\nنيز وقتى به ايشان عرض مى كرديم كه نصيحتى بكنيد . يا در جلسات اخلاقى يا در جلسات عمومى مى خواستند نصيحتى بكنند ، همين را مى گفتند و مى فرمودند : خود را در محضر خدا بدانيد ، اگر خدا را نمى بينى لااقل اين گونه باش كه بدانى خدا تو را مى بيند .\r\nامام صادق ( ع ) همين را درباره نماز دارد و مى فرمايد : آنگاه كه براى نماز ايستادى ، معنايش اين است كه تودارى خدا را مى بينى اما اگر خدا را نمى بينى لااقل متوجه اين باش كه خدا تو را مى بيند .\r\nيعنى آقاى كاسب ، آقاى تاجر ، همه و همه وقتى كه سر كسب هستى ، توجه به اين داشته باش كه در تمام كارهاى تو حاضر و ناظر است . بنابراين دومين نارسايى قانون اين است كه در جلوت خوب است . براى مثال در خانه بين زن و شوهر بايد تلطف و مهربانى باشد ، هر دو حقوقى دارند كه بايد رعايت كنند . حال يك مرد نا جنسى ، تمام حقوق را رعايت كند ، اما وقتى وارد خانه ميشودبا داد و فحش خانه را تاريك مىكند ، قانون با او چه كار مىتواند بكند ؟ ! اما اى مرد بدان اولين مصيبت تو اين است كه فشار قبر دارى . اين مىتواند براى مرد در خانه مهار كننده باشد . يا خدا نكندزن ، بى عفت باشد . كارش به اينجا مى رسد كه در مقابل شوهر از ماهى ها رو مى گيرد و در دل شوهر عفيف جازده مىشود اما چون به خلوت ميرود ، كار ديگر مىكند . چه قانون و عقل و وجدانى مىتواند او را كنترل كند ؟ تنها عاملى كه ميتواند او را مهار كند « الم يعلم بان الله يرى » است .\r\nنقل مى كنندكه گرانى شد . زن سيده اى وضع معيشتش خيلى بد\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nبود و در همسايگى اش مرد آهنگرى بود كه وضعش خوب بود . به نزد آهنگر آمد و گفت مقدارى گندم به من بده . اين مرد بى عفت بود . لذا تمناى آميزش كرد . زن جوابش را نداد و رفت . دوسه روز طول كشيد و چون ديد كه براى كودكانش بسيار سخت است دوباره مراجعه كرد ومجدداً همان جواب را شنيد ، لرزيد . دفعه سوم مجبور شد ، لذا آمد و گفت حاضرم اما يك شرط دارد و آن اينكه مرا به جايى ببرى كه جز من و خودت كسى نباشد . گفت معلوم است كه تو را به جايى مى برم كه كسى نباشد . زن را تنها به اتاقى در خانه برد . يك وقت ديدكه زن دارد مى لرزد . گفت چرا مى لرزى ؟\r\nگفت براى اينكه تو به سخنت وفا نكردى ؟\r\nگفت اينجا كسى نيست ! زن گفت اى بدبخت ! اينجا خدا هست . اينجا ملك رقيب و عتيد هست .\r\n ما يلفظ من قول الا لديه رقيب عتيد  « 1 » كلامى نمى گويى مگر اينكه در طرف راست تو يك ملك و در طرف چپ تو ملك ديگرى حضور دارند .\r\nمرد ترسيد . كلامى كه از دل برخيزد ، به دل مى نشيند . زن گفت : اميدوارم همانگونه كه آتش شهوتت را از من خاموش كردى ، خدا آتش ديا و آخرت را از تو خاموش گرداند . نقل مى كنند كه ديگر آتش دنيا به اين مرد سرايت نمى كرد . دست خود را د ركوره حدادى كرده وآهن سرخ شده را با دستش بيرون مى آورد . لذا قانون براى\r\n\r\n\r\n","description":"","footnote":"\r\n( 1 ) 1 . سوره ق ، آيه 18 .\r\n","page_name":" 140 ","page_number":140},
  {"content":"\r\n\r\nانسان اين است كه اين زن مى گويد .\r\nاز شما عزيزان تقاضا دارم كه وقتى مى خواهيد از خانه بيرون بيائيد اين آيه را بخوانيد . آن آيه كه استاد بزرگوار ما علامه طباطبايى گفت :\r\nفاذكرونى اذكركم واشكروا لى و لا تكفرون .\r\nبه ياد من باشيد و من شما را ميبينم تا دست عنايت من بر سر شما باشد .\r\n« الم يعلم بان الله يرى » خدا مرا ميبيند پس بايد مراقبت كنم كه غضب را متلاطم نكنم .\r\n\r\nقانون براى همه نيست\r\nسومين نارسايى قانون اين است كه قانون براى همه نيست . اگر هيئت حاكمه بد باشد ، از قانون چه كارى ساخته است ؟ معمولًا وضع قانون براى رعيت است . هيئت حاكمه اگر ناباب شد ، قانون با آنها چكار مىتواند بكند ؟\r\nدر باره معاويه نقل مى كنند كه عبدالملك مروان را به عنوان حاكم به كوفه فرستاده بود . مردى ورشكسته شد و او يك زن با وفايى داشت . پدر و مادرش گفتند كه بايد طلاق بگيرى و اين زن جوان مى گفت وقتى شوهرم سالم بود همراه اوبودم ، حال كه ورشكسته شده ، چرا شوهرم نباشد ؟\r\nتقاضا دارم اى پدر و مادرها ، چه پدر مادر و دختر و چه پسر ، بگذاريد اين پسر و دختر با هم زندگى كنند . اينقدر دخالت در كارهاى اين جوانها نكنيد . وقتى به من مراجعه مىشود ،\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمى بينم 50 % اختلافها تقصير پدر و مادرهاست . وقتى كه مى بينى بين اين پسر و دختر خيلى گرم است ، چرا حسادتت شعله و رشده و خوشحال نمى شوى ؟ چرا بايدچنين باشد ؟ بسيارى از اين اختلافها ، تقصير پدر و مادر هاست .\r\nپدر و مادرى بين پسر و دخترى اختلاف انداختند . پدر خدمت امام حسين ( ع ) رفت . امام حسين ( ع ) خيلى غضبناك شده و رو به آنها كرده و فرمود : شنيده ام كه تو و زنت اين كار را كرده ايد ! اين كار شما گناهش اينقدر بزرگ است كه انگار اين زن و مرد را مثله كرده . تفرقه بين زن و شوهر انداختن گناهش آدمكشى است .\r\nكم كم نزاع به نزد حاكم كشيده شد . وقتى كه آن پدر و مادر و دختر و پسر را به نزد مروان آوردند ، مروان نگاهى به زن كرد و عاشق اوشد . خدا نكند غريزه جنسى كسى را مهار كند . ممكن است حرمسرا داشته و باز دنبال زن مردم باشد . اينها حرمسرا داشتندف زنهاى با جمال جوان را آنجا جمع مى كردند و شايد سالى يك مرتبه و ماهى يك مرتبه هم به اين زنها نمى رسيدند . اما همين بى حياها كه شهوت مهارشان كرده بود ، دنبال هزار و يكمى بودند و لذا رو به زن كرد و گفت : بيا اين شوهر به درد تو نمى خورد ، طلاق بگير .\r\nگفت نه .\r\nبه مرد گفت : طلاق بده . گفت نه . بالاخره به زور طلاقش دادو مرد را هم زندانى كرد و زن را گرفت .\r\nاين مرد از زندان بيرون آمد و پاى پياده به نزد معاويه رفت و گفت كه حاكمت اينچنين كرده است . معاويه نوشت كه عبدلملك\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nمروان و اين زن و پدر مادرهاى اين زن و مرد نيز به شام بيايند . همه آمدند . وقتى كه وارد مجلس شد مثل اينكه دختر با جمال بود ، معاويه هم پايش لغزيد . و گفت كه بيا طلاقش بده .\r\nزن گفت خير .\r\nمعاويه روكرد به زن و گفت كه اى زن ! ( مى خواهد تحريك عاطفى بكند ) خليفه را مى خواهى با اين قصرش يا حاكمش را مى خواهى با آن قدرتش يا اين شوهر را ميخواهى با آن فلاكتش ؟ خودت انتخاب كن . آن مرد همانجا پيش معاويه گفت : خدايا من شكايت حاكم را پيش خليفه آوردم ، شكايت خليفه را پيش چه كسى ببرم ؟\r\nلذا آن زن با وفا هم رو به معاويه كرد و دو سه بيت شعر زيبا گفت . معناى اشعارش اين است كه گفت : يك موى شوهرم را به خليفه و اين دستگاهش و به حاكم و آن قدرتش و به پدر و مادر خودم هم نمى دهم . من يك موى شوهرم را به قصرت و يا قدرتت نمى دهم و بالاخره با همين بلاغت لسان توانست شوهرش را بگيرد . مقصودم اينجاست كه اگر قانون بتواند مردم را كنترل كند و هيئت حاكمه بد بودند چه ؟\r\n\r\nقانون و غضب\r\nچهارمين اشكال اين است كه قانون به اين انسان كارگر نيست . خدا نكند يك غريزه برانگيخته شود و خدا نكند انسان لج كند كه آنوقت حاضر است خودش را بكشد تا به صاحبش ضرر بزند .\r\nلذا قرآن كريم در مورد همين انسان مى گويد :\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n واذ قالوا اللهم ان كان هذا هو الحق من عندك فامطر علينا حجاره من السماء او ائتنا لعذاب اليم .  « 1 » و گفتند خدايا اگر اين قرآن براستى بر حق و از جانب تست پس اينجا يا بر سرمان سنگى از آسمان ببار يا ما را بعذابى دردناك گرفتار ساز .\r\nمفسرين گويند اين آيه آنگاه كه اميرالمومنين ( ع ) را پيغمبر ( ص ) منصوب به خلافت كرد يك عرب جلو آمده و گفت : يا رسول الله اين كار كه كردى ، خودت كردى يا با اجازه بود ؟ خدا كرد يا تو ؟ اگر خودت كردى قبول ندارم و اگر خدا گفته نمى توانم ببنم لذا از خدا بخواه كه سنگى بر سر من اصابت كند . انسان اين گونه است ! خدا نكند انسان غضب كند كه وقتى غضب كرد ديگر ديوانه است .\r\nاياك والغضب فان اوله جنون و آخره ندم .\r\nمواظب باش كه غضب تو را نگيرد كه ابتدايش ديوانگى و آخرش پشيمانى است .\r\nبعضى اوقات انسان غضب مىكند و ديگر زن و زير دست و فرزند و اينها سرش نمى شود . خدا نكند انسان بى حيا باشد كه ديگرآبرو نمى شناسد . چه چيز مىتواند غضب اين انسان را فرونشاند ؟ صفت عقل براى اين انسان آيا مىتواند او رامالك اشتر كند ؟\r\nدو قضيه از مالك اشتر نقل مى كنند . مى گويند وارد كوفه شد . 6000 لشگر همراه داشت . آنها را بيرون شهر گذاشت و وارد كوفه يا\r\n\r\n\r\n","description":"","footnote":"\r\n( 1 ) 1 . سوره انفال ، آيه 32 .\r\n","page_name":" 144 ","page_number":144},
  {"content":"\r\n\r\nبصره شد . دختر بچه اى را درحال گريه ديد . انسان مگر مىتواند ببيند دختر بچه اى گريه مىكند و بى تفاوت باشد ؟ نتوانست تحمل كند . به دختر بچه تلطف كرد كه عزيزم چه شده است ؟\r\nگفت اين مرد پولم را گرفته و نمى دهد . آمد در مقابل اين كافر سلام كرد وگفت : اين دختر بچه معلوم است كه راست مى گويد ، اگر راست هم نگويد تو بايد تلطف داشته باشى . پس پولش را بده تا برود .\r\nاين مرد مشغول كسبش بود . پرخاشگر بود و به مالك اشتر جسارت كرد . مالك اشتر جمله اش را تكرار كرد . او باز نديده گرفت . جمله اى از امير المومنين ( ع ) نقل كرد و او باز نديده گرفت و از سر كسبش آمد توى كوچه و به سينه مالك اشتر ضربه اى زد و گفت بگذار كسبم را بكنم . يكوقت مالك اشتر را شناخت ، به دست و پاى او افتاد .\r\nمالك اشتر فرمودند اين دختر بچه را راضى كن ، من از تو راضيم . آنچه دل را متلاطم كرده ، آه اين دختر بچه بود .\r\nمجدداً از او نقل مى كنند كه از كوچه اى رد مى شد . فردى سر كوچه نشسته بود ، خواست كارى كند كه رفقايش بخندند . مقدارى گل درست كرده بود ، به عباى مالك اشتر زد . مالك اصلًا به او نگاه نكرد و به مسجد رفت . بعد او فهميد كه اين مالك اشتر بوده است . مغازه اش را بست و به دنبالش روان شد تا از او عذر خواهى كند . ديد ايشان در حال نماز خواندن است . نمازش تمام شد ، آن مرد آمد كه عذر خواهى كند ، گفت من آنم كه جسارت به شما كردم ، گل به سينه شما زدم . فرمودند كه ناراحت نيستم . وقتى گل به من\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nزدى ، توهين به يك مسلمان كردى و توهين به يك مسلمان جنگ با خداست . لذا در روايات داريم :\r\n من اهان وليا فقد بارزنى بالمحاربه .  « 1 » اگر توهين به يك مسلمان بكنى ، گناهش مثل جنگ با خداست .\r\nامام صادق ( ع ) مى فرمايد مراد از ولى ، يعنى شيعيان . حال عادل باشد يا فاسق ، گنهكار باشد يا نابكار .\r\nفرمودند ديدم گناهت بزرگ است آمدم در مسجد نماز خواندم كه بعد از نماز به تو و خودم دعا كنم ، و بگويم خدايا از تقصير هر دو در گذر .\r\nواليعفوا واليصفحوا لا تحبون ان يغفر الله لكم . عفو كن وبدى ها را ناديده بگير تا خدا در روز قيامت تو را عفو كند .\r\nاگر مى خواهى مورد عفو خدا در روز قيامت قرار گيرى بايد اين جا عفو كنى . از اين آيه شريفه به خوبى استفاده مى كنيم كه آن افراديكه در زندگيشان عفو و گذشت و صبر نيست ، پروردگار عالم در روز قيامت آنها را عفو نمى كند و بدا به حال آنكه مورد عفو خدا واقع نشود . مگر مىشود انسان در روز قيامت بدون عفو خدا بهشتى شود ؟ ! حتى همه انبياء بايد به شفاعت اهل بيت ( س ) و با عفو خدا به بهشت بروند ، با اينكه خودشان شفاعت ميكنند . مگر مىشود اعمال ما ، ما را بهشتى كند ؟ ! اعمال ما چيست كه ما را بهشتى كند ؟ بقول آن بزرگ ، چه زيبا گفت كه بيائيد از عبادت خود توبه كنيم ! ما بايد از\r\n\r\n\r\n","description":"","footnote":"\r\n( 1 ) 1 . سوره نور ، آيه 22 .\r\n","page_name":" 146 ","page_number":146},
  {"content":"\r\n\r\nعبادتهايمان نيز توبه كنيم . با اين عبادات كسى به بهشت نمى رود . بهشت عفو مى خواهد و اين را هم به شما بگويم كه عفو ، عفو خداست .\r\n\r\nثواب و گناه را كوچك مشماريد\r\nدر كافى از امام صادق ( ع ) نقل مىكند كه ايشان مى فرمايد : گناه را كوچك مشمار ، براى اينكه ممكن است يك گناه خيلى كوچك ، غضب خدا را بر انگيزاندو خطاب شود كه دست عنايتم را از سرت برداشتم . بعد فرمودند ثوابها را كوچك مشماريد . براى اينكه ممكن است دل كسى را بدست آوريد و د رنزد شما كوچك باشد ، اما همين عمل كوچك ، رحمت پروردگار عالم را بر انگيراند و خطاب شود كه تو را آمرزيدم و مورد عفوم واقع شدى و دست عنايتم ديگر روى سرت مى باشد .\r\nمرحوم سيد رضى رحمه الله عليه خيلى عمر كرده بود . علاوه بر اينكه بقول استاد بزرگوار مرحوم آيت الله العظمى بروجردى رحمه الله عليه علاوه بر اينكه عالم بود ، عابد هم بود و علاوه بر اينكه عالم بود انقلابى ، در اسلام كرد . يك باقيات صالحات هم بنام مسجد سيد دارد ، كه هم مسجد و هم مدرسه است و خيلى هم با بركت است و نورانيت عجيبى دارد . ايشان فرموده بودند كه اين عنايت كه خدا به من كرد مرهون يك سگ بوده است .\r\nفرموده بودند كه من دو سه روزى بود و ضعم بد بود ، مقدارى قرض كرده و رفتم مقدارى غذا تهيه كردم . وقتى برگشتم ديدم چند تا بچه افتاده اند به پستان يك سگى ، دارند مى مكند و اين سگ شير\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nندارد . لذا دلم سوخت ، ايثار كردم و غذا را پيش اين سگ گذاشتم . بعدظرف را تميز كرده به صاحبش دادم . همان روزديدم كه وضعم عوض شده ، نورانيتى ديگر وفهم و شعور و درك ديگرى دارم . مى فرمايد 6 ماه بعد هم آمدند به مى گفتند فلانى مرده و وصيت كرده كه ثلث مالش متعلق به تو باشد . ثلث مالش هم خيلى مى شد ، ديدم كه از كمك به آن سگ متمول هم شدم . ايشان مرجع بود ، هم قدرت داشت و هم از نظر علمى در سطح بالايى بود . با آن همه مشغله زياد يك دوره فقه جواهر نوشت ، و حتى به اندازه اى مقام ايشان بالا گرفت كه گدايى به در خانه پسر ناصر الدين شاه ( ظل السلطان ) رفته بود . او عصبانى شده و گفته بود چرا اينجا آمدى ؟ اگر پول خواهى برو مسجد سيد ، اگر علم مى خواهى برو مسجد سيد ، اگر قدرت مى خواهى برو مسجد سيد . اين سيد بزرگوار فرموده بود اين علم ، قدرت و تمول از اثر كمك كردن و دل سگى را بدست آوردن است . همين است كه امام صادق ( ع ) مى فرمايد گناه را كوچك مشمار ، ثواب را هم كوچك مشمار .\r\n\r\nخلاصه سخن\r\nخلاصه سخن اين شد كه قانون هم نمى تواند كارى بكند . اشكالهاى قانون بيشتر از اشكالات عقل و وجدان اخلاقى است و اصلًا تكرار مى كنم كه قانون به اندام انسان نارساست . انسان قانون نمى خواهد بلكه بايد آدم بشود كه اگر اين چنين شد ، همه كارها درست مىشود . آنچه مىتواند انسان را آدم كند در اين كلام خلاصه مىشود :\r\nالم يعلم بان الله يرى .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\nمجلس هشتم : نظارت ملى يا امر به معروف و نهى از منكر\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nبسم الله الرحمن الرحيم\r\n\r\nامر به معروف و نهى از منكر در اسلام\r\nاز ديگر عواملى كه براى كنترل انسان ذكر كرده اند نظارت ملى است و مراد از نظارت ملى همان امر به معروف و نهى از منكرى است كه در اسلام است و گفته اند كه اگر در جامعه عمل شود نيروى كنترل كننده اى بر انسان است . مى دانيد امر به معروف و نهى از منكر يكى از واجبات بزرگ اسلام است و از نظر كتاب و سنت به انداره اى به آن اهميت داده شده است كه قرآن مى فرمايد : امّت اسلام اگر بهترين امتها هستند به اين دليل است كه نظارت ملى ( امر به معروف و نهى از منكر ) دارند .\r\nكنتم خير امه اخرجت للناس تامرون بالمعروف و تنهون عن المنكر . « 1 » شما بهترين امت ما هستيد ، شما براى سايرين الگوئيد ، بخاطر اينكه امر به معروف و نهى از منكر داريد .\r\nالمومنون والمومنات بعضهم اولياء بعض يامرون بالمعروف وينهون عن المنكر .\r\n\r\n\r\n","description":"","footnote":"\r\n( 1 ) 1 . سوره آل عمران ، آيه 110 .\r\n","page_name":" 150 ","page_number":150},
  {"content":"\r\n\r\n« 1 » مسلمان ها دوست يكديگرند و علامت و معناى دوستيشان اين است كه بايد نظارت ملى ( امر به معروف و نهى از منكر ) ، داشته باشند و آن ملتى كه امر به معروف و نهى نداشته باشد و آن فردى كه امر به معروف و نهى از منكر نكند ، گناهش بسيار بزرگ است . امير المومنين ( ع ) در نهج البلاغه مى فرمايد :\r\nاذا ترك الامر بالمعروف و نهى عن المنكر سلط الله عليهم شرارهم و يدعون خيارهم فلا يستجاب لهم .\r\nاگر بر يك امت اسلامى امر به معروف و نهى از منكر نباشد ، پست ها مسلط بر خوبها مى شوند و خوب ها دعا مى كنند اما دعايشان مستجاب نمى شود .\r\nو در روايات مختلفى مى خوانيم يكى از چيز هايى كه موجب مىشود دعا مستجاب نشود اين است كه امر به معروف و نهى از منكر نمى كنيم و بالاخره قرآن مى فرمايد :\r\nوالعصر ان الانسان لفى خسر الا الذين آمنوا و عملو الصالحات و تواصوا بالحق و تواصوا بالصبر . « 2 » يعنى حتماً و يقيناً در دنيا و آخرت همه زيانكارند مگر آنان\r\n\r\n\r\n","description":"","footnote":"\r\n( 1 ) 2 . سوره توبه ، آيه 71 .\r\n( 2 ) 1 . سوره عصر .\r\n","page_name":" 151 ","page_number":151},
  {"content":"\r\n\r\nكه ايمان داشته و طبق ايمان عمل كنند و ديگر اينكه امر به معروف و نهى از منكر كنند : تواصوا بالحق و تواصوا بالصبر . اين سوره مباركه ، سوره عجيبى است و به اندازه اى اين سوره در نزد مسلمانان اهميت داشت كه وقتى به يكديگر مى رسيدند پس از عرض سلام ، يكى از آنان مى گفت : الا الذين آمنوا و عملو ا الصالحات و تواصوا بالحق و تواصوا بالصبر . اين سوره مباركه مى گويد انسان براى سعادت يك زير بنا بنام ايمان و دو بال براى پرواز مى خواهد : يكى بال عمل كردن و ديگرى امر به معروف و نهى از منكر . و تا زمانى كه چنين نباشد مانند مرغ بى بال است ، كه گربه او را مى خورد . اگر هم يك بال داشته باشد مرغ پر شكسته است و نمى تواند سعادت پيدا كند و بقول امير المومنين ( ع ) باز گربه او را مى خورد . اصل مطلب امر مسلمى است و درباره آن دركتاب و سنت سفارش بسيار شده است .\r\nمراتب امر به معروف و نهى از منكر\r\nامر به معروف و نهى از منكر مراتبى دارد و مهمترين مراتبش يكى جنبه مثبت اين امر است كه اگر انسان ديد كسى در امر واجب كوتاهى مىكند به او گفته و به آن ترغيبش كند . اگر گناهى از كسى ديد با زبان خوش و مهربانى جلوگيرى كند .\r\nاذهبا الى فرعون انه طغى فقولا له قولًا لينا لعله يتذكر او يخشى .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n« 1 » اين آيه شريفه مى گويد پيشرفت وقتى است كه انسان تسلط بر اعصابش داشته باشد و با زبان خوش بگويد . لعله يتذكر اويخشى . خدا دوست دارد كه فرعون آدم بشود پس به موسى مى فرمايد كه آدم شدن او در اين است كه با زبان خوش با او سخن بگويى . فقولا له قولا لينا . و مخصوصاً از پدرها و مادرها تقاضا دارم در خانه بايد امر به معروف و نهى از منكر داشته باشند اما با تسلط بر اعصاب با زبان خوش و مخصوصاً\r\nبا جوانها با استدلال سخن گويند . داد و فرياد معمولًا نتيجه عكس مىدهد . و بالاخره قران شريف به ما ياد داده و مى فرمايد :\r\n واذ قال لقمان لابنه و هو يعظه يا بنى لا تشرك بالله ان الشرك لظلم عظيم .  « 2 » لقمان پسرش را نصيحت مى كرد و به طور موعظه با او سخن مى گفت و با مهربانى به او مى گفت پسر عزيزم مشرك نشو براى اينكه شرك ظلم بزرگى است .\r\nمى بينيد كه اين آيه هم استدلال و هم مهربانى دارد و هم طرز كلام ، طرز موعظه و اندرز است .\r\nدومين مرتبه ، مبارزه منفى است و آن در صورتى است كه نتوانسته اى با مبارزه مثبت كارى انجام دهى .\r\n\r\nمبارزه منفى\r\nمبارزه منفى آن است كه اگر ديدى مبارزه مثبت فايده اى ندارد ترك معاشرت ، قهر و ترك و بى اعتنايى بسيار موثر است .\r\n\r\n\r\n","description":"","footnote":"\r\n( 1 ) 1 . سوره طه ، آيه 43 و 44 .\r\n( 2 ) 2 . سوره لقمان ، آيه 13 .\r\n","page_name":" 153 ","page_number":153},
  {"content":"\r\n\r\nدو سه نفر به جنگ تبوك نرفتند ، پيغمبر ( ص ) به جنگ رفتند و هنگاميكه برگشتند ، اينها پررويى كرده و هر سه نفر به استقبال ايشان آمدند ، هنوز به آنها نرسيده بودند كه حضرت به اصحاب فرمودند كسى كه با اينها صحبت نكند . آنها جلو آمده و سلام كردند ، پيغمبر ( ص ) جوابى دادند اما ديگر با ايشان حرف نزدند . مسلمانان نيز با آنها حرف نزدند . اينها به خانه رفته و به زنانشان خبر دادند كه پيغمبر ( ص ) دستور ترك معاشرت با اينها را داده است . زنان و فرزندان نيز ب آنها ترك معاشرت كردند و بقدرى زندگى برآنان سخت شد كه ديدند در شهر نمى توانند زندگى كنند . پس به بيابان رفتند و آنجا گريه ها و زارى ها كردند تا تو به شان قبول شد و پيغمبر بدنبال آنها فرستاد . وقتى آمدند آيه نازل شد كه اين آيه ميگويد :\r\nمبارزه منفى ، بى اعتنايى با گناهكار بسيار موثر است . مى فرمايد :\r\n وعلى الثلاثه الذين خلفوا حتى ضاقت عليهم الارض بما رحبت و ضاقت عليهم انفسهم وظنوا ان لا ملجا من الله الا اليه .  « 1 » يعنى پيامبر ( ص ) بگو مبارزه منفى بسيار مفيد است . آن سه نفر را كه تخلف از جنگ كردند ياد كن كه كارشان به اينجا رسيد و بقدرى زندگى برايشان مشكل شد كه نفس در سينه هايشان پيچيد و آنان توبه كردند و خدا توبه آنها را قبول كرد .\r\nاين آيه شريفه به ما مى گويد مبارزه منفى لازم است . لذا در روايات ميخوانيم كه به شراب خوار زن نداده و از او زن نگيريد و يا با\r\n\r\n\r\n","description":"","footnote":"\r\n( 1 ) 1 . سوره توبه ، آيه 118 .\r\n","page_name":" 154 ","page_number":154},
  {"content":"\r\n\r\nربا خوار و فاسد معاشرت نكنيد . مثلًا يك كاسب ربا خوار را اگر همه بازار با او ترك معاشرت كرده هيچكس از او چيزى نخريده يا به او نفروشد ، طولى نمى كشد كه درب مغازه او بسته مىشود . اگر مردم با انسان گنهكار رفت و آمد نكنند ، دست از گناهش بر ميدارد . لذا خطاب شد به شعيب پيغمبر ، كه اى شعيب ! صد هزار نفر از قوم تو را هلاك ميكنيم ، 40 هزار نفر از آنان بد هستند و شصت هزار نفر از آنان خوبند .\r\nگفت : خدايا بدها گناهشان دامنگيرشان است اما خوبها چه كرده اند ؟\r\nخطاب شد : به اين دليل كه بدها گناه كردند و اينها نشسته و بى تفاوت بودند .\r\nمهمترين مراتب امر به معروف و نهى از منكر دو مسئله است كه اگر اين دو مسئله را عمل كنيم ، انسانها كنترل مى شوند ، مخصوصاً اگر خود ، اهل عمل باشيم كه عمل انسان بسيار كارساز است .\r\nامام صادق ( ع ) به طلبه هايشان سفارش مى كردند كه : كونوا دعاه اللناس به غير السنتكم . با اعمالتان مردم را بسازيد . وقتى كه يك مرد در خانه زبان مودبى داشت يا زمانى كه يك زن در خانه در مقابل شوهر متواضع بود ، بطور نا خودآگاه در همسر وفرزندان موثر است . كردار پدر و مادرها بسيار تاثير دارد . از همه شما تقاضا دارم كه در خانه با عملتان ، مسلمان بسازيد . در خانه مسلمان باشيد تا زن و فرزندانتان بطور ناخودآگاه مسلمان بشوند . وقتى كه همسرتان با شما به خيابان آمد وديد كه شما مقيد هستيدو نگاه به نامحرم نمى كنيد ، يا وقتى ديد كه شما كسب اسلامى مى كنيد ، عمل شما بر روح اين\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nخانم بطور نا خود آگاه اثر مثبت داشته ، اين خانم عفيف و با صداقت مىشود . فرزندان شما نيز اين گونه اند .\r\n\r\nغيبت\r\nنخستين قسمت از امر به معروف و نهى از منكر اين است كه بايد مراقب بود كه غيبت نكرد كه غيبت هويت انسان را تغيير داده و او را به صورت سگ مىكند . اين سگ اگر توبه نكند به صورت سگ به جهنم مى رود ، اين سگ در جهنم غذا مى خواهد . امام حسين ( ع ) مى فرمايد : غذاى اين سگ ، غيبتهايى است كه كرده و غيبتها هم به صورت چرك و خون و گوشت گنديده به آنجا مى روند و مانند سگى كه در ميان مردم لاشه مى خورد ، آن سگ در ميان جهنمى ها لاشه مى خورد .\r\nمن سى سال با استاد بزرگوارم مرحوم علامه طباطبايى رحمه الله عليه بوده ام . سى سال با استاد بزرگوارم رهبر عظيم الشان انقلاب بودم ، در اين سى سال بجان اين دو شخصيت بزرگوار قسم مى خورم مطلبى كه شبهه غيبت باشد از اين دو نديدم . فراموش نمى كنم كه همين رهبر عظيم الشان انقلاب براى درس گفتن به مسجد سلماسى آمدند . نفس ايشان به شماره افتاده بود ، و در منبر فرمودند : والله تا حال اينقدر نترسيده ام . و افزودند : نيامده ام كه درس بگويم ، آمدم كه قدرى حرف بزنم . من تقريبا 10 ، 15 سال درس ايشان رفتم و هيچ وقت يك جسارت از ايشان به طلبه ها نديدم اما حالا اينجا فرمودند :\r\nاگر علم ندارى ، اگر عقل ندارى ، اگر دين ندارى ، عاقل باش و نخواه\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nكه هويت انسانى ات را بهم بزنى .\r\nبعد هم به خانه رفتند و تب مالت ايشان عود كرد و سه روز براى تب مالت در خانه ماندند . همه اين قضايا براى چه بود ؟ شنيده بودند كه يك طلبه پشت سر يكى از مراجع غيبت كرده بود . خودش غيبت نكرده بود بلكه يك طلبه پشت سر يكى از مراجع غيبت كرده ، اما نفس او به شماره افتاده و تب مالتش عود مىكند ، چرا ؟ براى اينكه او درك كرده كه غيبت بسيار بد است . چرا ما اينقدر غيبت كرده ، و منفى بافيم ؟ ! چرا جنبه هاى مثبت را نمى گوييم ؟ ! چه كسى جنبه مثبت ندارد ؟ اگر هم نمى خواهى بگويى ، مرا به خير تو اميدى نيست ، شر مرسان . اگر عيبى كه روى منبر از من ديدى ، اين را پشت سرم نگفتى وآمدى به خودم با حالت سرزنش گفتى آن هم براى اينكه عيب جويى كنى ، اين نيز گناهش بسيار بزرگ است . آنچنان كه درباره آن روايا ت فراوانى داريم .\r\nمرحوم ثقه الاسلام كلينى د كافى نقل مى كنند و مى فرمايند :\r\nمن اير مومنا و لو فى معصيه ابتلاء الله به . يعنى كسى را اگر چه در فعل گناهش سرزنش كنى همان را مبتلا مى شوى ، كه به تجربه هم اثبات شده است . لذا قرآن هر دو را حرام اعلام كرده و مى گويد :\r\n  ويل لكل همزه لمزه   « 1 » يعنى واى بر كسى كه زخم زبان زده ، عيب جويى و غيبت مىكند .\r\nلذا آنان كه به نام انتقاد ، تهمت زده و غيبت و شايعه پراكنى مى كنند ، بدانند كه شيطان مهارشان كرده است و بايد اين مهار پاره\r\n\r\n\r\n","description":"","footnote":"\r\n( 1 ) 1 . سوره همزه ، آيه 1 .\r\n","page_name":" 157 ","page_number":157},
  {"content":"\r\n\r\nبشود . اين يك قسمت از امر به معروف و نهى از منكر كه در آداب و رسوم اسلامى است .\r\n\r\nتشكيل حوزه هاى علميه\r\nدومين قسمت اين است كه بر امت اسلامى واجب است كه تشكيل حوزه هاى علميه داده و بطور واجب كفايى اين حوزه ها را اداره كنند و قرآن در وجوب اين امر با لحن شديد سخن مى گويد :\r\n فلو لا نفر من كل فرقه منهم طائفه ليتفقهوا فى الدين و لينذروا قومهم اذا رجعوا اليهم لعلهم يحذرون .  « 1 » يعنى چرا همه مسلمانها يك عده اى را نمى فرستند ؟ ( معناى « عده اى را بفرستند » يعنى اينكه عده اى بايد بيايند و اداره آنان با آنهايى است كه نمى آيند ) . لذا تشكيل حوزه از نظر قرآن يك امر به معروف و نهى از منكر و واجب موكد است و اداره كردن اين حوزه ها نيز بر همه واجب كفايى است . از اين نظر از قم و بازار قم بايد تشكر كرد . در اين سى سال كه درحوزه ها هستم ، بازار قم حقيقتاً حقى به حوزه دارد چنانچه حوزه هم حقى به قم دارد و بايد افتخار كند كه داراى حوزه است . آنچه مسلم است اينكه حوزه هاى علميه از ابتدا تا به حال توسط بازار تامين مالى مى شده است يعنى سهم امام را معمولًا بازارى ها و كسبه مى دهند ، افراد ادارى يا زارعين كه سهم امام نمى دهند چون ندارند كه بدهند . معمولًا سهم امام از ابتدا تا به حال از مسئوليتهاى بازار بوده و بايد تشكر كرد . وبالاخره بر بازار و بر زارع و\r\n\r\n\r\n","description":"","footnote":"\r\n( 1 ) 2 . سوره توبه ، آيه 122 .\r\n","page_name":" 158 ","page_number":158},
  {"content":"\r\n\r\nكاسب و بر همه واجب كفايى است كه حوزه ها را اداره كنند و بر جوانها نيز واجب كفايى است كه تشكيل و گرمى اين حوزه ها را به عهده داشته باشند .\r\n\r\nزنده كردن شعائر اسلامى\r\nسومين قسمت از امر به معروف و نهى از منكر اين است كه اين امر بايد زنده كننده شعائر اسلامى باشد . آنان كه به حجاز مشرف شده اند هيئت « آمرين بالمعروف ناهين عن المنكر » را ديده اند . هيئتى است كه بجاى اينكه كارش احياء شعائر خدايى و زنده كردن دين او باشد ، بر سر شيعه مى زند . اگر يك شيعه ضريح حضرت رسول ( ص ) را ببوسد ( كه عاشق پيش معشوق آمده و مى خواهد در و ديوار معشوق را ببوسد ) آنها نمى گذارند . در روز قيامت كسى كه بين عاشق و معشوق تفرقه مياندازد چه گناهى دارد ؟ گناهش از نهى بودنش قطعاً بيشتر است . گفتم كه امام حسين ( ع ) مى گويد : هر كه بين زن و شوهر را تفرقه بيندازد مثل اين است كه هر دوى آنها را مثله كرده باشد . كار اينها تفرقه بين پيغمبر و امتش شده است . قرآن مى فرمايد :\r\nولتكن منكم امه يدعون الى الخير يامرون بالمعروف و ينهون عن المنكر « 1 » يعنى در ميان امت اسلامى همانگونه كه عده اى تاجرند ، عده اى زارع و عده اى ديگر طلبه هستند و غيره 000 ، عده اى هم بايد مهياى امر به معروف و نهى از منكر باشند .\r\n\r\n\r\n","description":"","footnote":"\r\n( 1 ) 1 . سوره آل عمران ، آيه 104 .\r\n","page_name":" 159 ","page_number":159},
  {"content":"\r\n\r\n\r\nنظارت ملى\r\nچهارمين قسمت ، بحث نظارت ملى است كه همه بايد مواظب يكديگر باشيم . هنگام نماز بازار تعطيل شود ويكديگر را به نماز ببريم . اگر يك گناه در خانه يا از رفيقتان ديديد ، بى تفاوتى نكرده و بگوئيد ، چنانچه خود نبايد گناه بكنيد ، بايد مراقب باشيد كه ديگران گناه نكنند كه گناه ، آتش است . و آتش اگر د رخانه ات باشد خانه ات را ميسوزاند و اگر در خانه رفيقت باشد آنجا را نيز مى سوزاند . نگذاريد خانه خراب بشود ، البته اگر ديديد نپذيرفت ، مسئوليت از شما سلب مىشود .\r\nدر باره خانواده نيز دارد كه وقتى آيه شريفه آمد  : يا ايها الذين آمنوا قوا انفسكم و اهليكم  « 1 » ( خود و زن و فرزندانتان ) اصحاب متوقع شدند و گفتند يا رسول الله ( ص ) ! تكليف خودمان كم بود ، براى ما تكليف آنها را هم درست كرديد ؟ ! پيامبر فرمودند : شما بايد بگوئيد و در صورت عدم پذيرش مسئوليتى بر شما نيست .\r\nآيا امر به معروف و نهى از منكر مىتواند انسان را كنترل كند ؟\r\nاما آيا امر به معروف و نهى از منكر با اين اهميت بسيار ميتواند انسان را كنترل كند يا خير ؟ در حال عادى بله و يكى از نيروهاى كنترل كننده است ، اگر غريزه به ميدان بيايد همانگونه كه از عقل ، علم ، وجدان اخلاقى و قانون كارى ساخته نبود ، از امر به\r\n\r\n\r\n","description":"","footnote":"\r\n( 1 ) 1 . سوره تحريم ، آيه 6 .\r\n","page_name":" 160 ","page_number":160},
  {"content":"\r\n\r\nمعروف و نهى از منكر نيز كارى ساخته نيست . تنها چيزى كه مىتواند انسان را كنترل كند ايمان است . زمانى كه تقيد به ظواهر و تهذيب نفس نمود ، آنگاه درخت ايمان دردل مى رويد ، وقتى كه اينچنين شد ، علم اليقين ( مرتبه اول يقين ) ، انسان را كنترل مىكند .\r\nمرحوم ميرزاى كوچك ( مرحوم ميرزا محمد تقى شيرازى ) از نظر علم عجيب بود و نزد همه مسلم بوده است كه بعد از ميرزاى بزرگ ( مرحوم آقا ميرزا حسن شيرازى همانكه حكم تحريم تنباكو را داد ) او مرجع تقليد است .\r\nميرزاى بزرگ غروب از دنيا رفت ، خبر مرگش را به مرحوم ميرزاى كوچك دادند . يك وسوسه و خوشحالى از اين رياستى كه به او مى رسد در دل ميرزاى كوچك پيدا شد ، خيلى ناراحت شد و شب تا صبح گريه كرد . در تشييع جنازه قرار بود ايشان نماز بخوانند اما د رنماز ، ايشان را پيدا نكردند . در تشييع جنازه آن اواخر كه جنازه را روى زمين گذاشتند ، ايشان رفت و بالاخره در سرداب مطهر ايشان را پيدا كردند ، ديدند ايشان آنقدر گريه كرده كه چشمايش باد كرده است . گفتند كه بيائيد نماز بخوانيد .\r\nگفت كه خير ، من مرجع نيستم .\r\nگفتند : آقا مردم مهيا يند .\r\nگفت كه خير من مرجع نيستم براى اينكه من دراينجا امام زمان را به پهلوى شكسته مادرش زهرا قسم دادم كه اين بار را روى دوش من نگذارد . چرا كه دلى كه حب رياست داشته باشد لياقت اين كار را ندارد . ولذا من مرجع نمى شوم ، بالاخره نشد و زير بار نرفت و هر چه گفتند رساله بنويس ، ننوشت .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nوقتى كه صاحب جواهر بار مرجعيت را بر دوش شيخ انصارى گذاشت ، شيخ ديد كه بار بسيار سنگين است و تحمل آن را ندارد ، لذا به طلبه ها گفت : شما اشتباه مى كنيد ، من يك هم مباحثه داشتم كه از من اعلم و خيلى هم عالى بود . او مرجع است و در مازندران است . به نزد ايشان رفتند و ايشان گفت : خير مرجع خود اوست و مى خواسته فرار كند ، من اعلم بودم اما تقريباً 10 سال پيش به مازندران آمدم ، در اين مدت او درس مى خواند و من متاركه درس كردم ، من اينجا امام جماعتم ، او اعلم است ، پس به نزد او برويد . آنكه شيخ انصارى مى سازد ، ايمان است ، آنكه ميرزاى شيرازى را كنترل مىكند و اينكه مى بيند حتى بسيار ضعيف حب رياست دارد ، نفس را كوبيده و مرجعيت قبول نمى كند ، ايمان است ، آن هم ايمان قلبى كه در اثر تهذيب نفس در دل او رسوخ كرده باشد .\r\nدر روايات مى خوانيم كه پيغمبر وقتى مى خواستند به جنگ بروند عده اى را براى سر پرستى خانه ها در مدينه مى گذاشتند . جوانى براى سرپرستى خانه ها گماشته شده بود . روزى از اين خانه به آن خانه مى رفت به خانه دوستش رسيد و در زد . خانم پشت در آمد و جوان به او گفت چه لازم دارى تا برايت بگيرم ؟\r\nزن در را باز كرد و مرد كه شيطان او را وسوسه كرده بود به داخل رفت ، دست شهوت انگيز روى سينه زن گذاشت . يك دفعه زن مثل اينكه مار توى سينه اش آمده ، گفت النار ، النار ، ( آتش‌آتش ) چكار مى كنى ؟\r\nمثل جرقه اى كه روى يك انبار بنزين بيايد ، آن مرد آتش\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nگرفت . آمد بيرون و ديوانه وار فرياد ميكردالنار - النار . به پيغمبر ( ص ) خبر دادند او گناهى كرده و در بيابان فرياد مى كشد .\r\nخطاب شد به پيامبر ( ص ) كه او را آمرزيديم ، او را بياور . وقتى آمد كه پيغمبر مشغول نما ز بود ، پس در صف ايستاده و حال خجالت مى كشد چگونه در صورت رسول خدا نگاه كند ! پيغمبر به منبر رفتند . او سرش پائين بود . پيامبر شروع به تلاوت سوره « تكاثر » نمودند :\r\nالهيكم التكاثر حتى زرتم المقابر كلا سوف تعلمون ثم كلا سوف تعلمون كلا لو تعلمون علم اليقين لترون الحجيم ثم لترووتها عين اليقين ثم لتسئلن يومئذ عن النعيم . اين دنيا مردم را مشغول كرده ، يك وقت چشمها را باز كرده مى بينيد در قبرند . كاش اين بشر مى دانست ذره‌اى ايمان در دلش رسوخ كرده بود ! اى كاش مرتبه اى از ايمان دا داشت ! اى كاش مى دانست كه د رجهنم از او سوال مى كنند كه با نعمتهاى خدا چه كردى !\r\nيك وقت اين جوان افتاد . بالاى سرش رفتند و ديدند كه دق كرده و مرده است .\r\nچه چيز اين زن و اين مرد را مى سازد ؟ ايمان . خلاصه سخن اين بود كه امر به معروف و نهى از منكر واجب و لازم است و همه بايد داشته باشند اما آنچه مىتواند انسان را كنترل كند تنها و تنها ايمان مكتبى است .\r\n\r\n","description":"","footnote":"","page_name":" 163 ","page_number":163},
  {"content":"\r\n . \r\n","description":"","footnote":"","page_name":" 164 ","page_number":164},
  {"content":"\r\n\r\n\r\nمجلس نهم نقش ايمان عقلى در كنترل غرائز\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nبسم الله الرحمن الرحيم\r\n\r\nايمان عقلى چيست ؟\r\nششمين عاملى را كه گفته شده است مىتواند انسان را كنترل كند ، ايمان عقلى است . ايمان عقلى يعنى انكه انسان بتواند از راه برهان و علم كلام ، وجود خدا ، نبوت ، امامت ، معاد و بهشت و جهنم را اثبات كند و بالاخره با دليل ، اصول دين را بفهمد . گفته اند كه اين عامل ، نيروى كنترل كننده اى براى انسان است به اين مفهوم كه آنگاه كه انسان بتوسط برهان ، يقين پيدا كرد كه بهشتى وجود دارد كه افراد نيكوكار به آنجا مى روند وجهنمى نيز وجود دارد كه افراد بدكار به آنجا مى روند ، يا اينكه برهاناً فهميد كه خدا در همه جا حاضر و ناظر است خواه نا خواه كنترل مىشود و اگر غريزه اى بخواهد بر انگيخته شده و طغيان كند ، اين اعتقاد مانع او مىشود بحث ما اين است كه اين نيرو با اينكه مهم است اما بى فايده بوده و نمى تواند انسان سركش را مهار كند . لذا همه فقها و مجتهدين در\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nابتداى رساله مى نويسند كه در اصول دين تقليد جايز نيست . يعنى هر كس به فراخور حالش بايد بتواند اثبات وجود خدا كند ، حتى پير زن بيسواد پشت كوه نشين نيز بايد به فراخور عقل و حالش بتواند دليل بياورد كه خدايى در اين جهان هست .\r\nروايت مشهورى است كه رسول اكرم ( ص ) رد مى شدند ، به پيرزنى رسدند كه نخ ميريسيد فرمودند : به چه دليل مى گويى خدائى در اين عالم هست ؟\r\nاو دست از چرخى كه در دست داشت برداشت ، چرخ ايستاد . عرض كرد يا رسول الله چرخ به اين كوچكى به نيروى دست من نياز دارد ، اگر دست من نباشد اين چرخ نمى گردد پس اين عالم حتماً يك مدبر محركى مى خواهد . پيغمبر ( ص ) فرمود : عليكم بدين العجائز . از همين پير زن ياد بگيريد . اگر چه دليل اين پيرزن در فلسفه ملاصدرا يكى از دلايل مهم بنام حركت است اما به هر حال قدرى كه از آن سطح فلسفه پائين بيائيم دليلى فراخور حال همه است . لذا فقها مى نويسند همه به فراخوار حال و عقل و سوادشان بايد بتوانند اثبات نبوت و معاد و امامت كنند . در اين باب « توحيد مفضل » كتاب خوبى است و مضمونش دليل بر اين است كه تقرير امام صادق ( ع ) است . زيارت جامعه نيز زيارت عجيبى است و از همه شما عزيزان تقاضا دارم اين زيارت جامعه را صبح به صبح بخوانيد . كه سرودى ، صبحگاهى است و شما عزيزان بايد صبح به صبح توسلى به آقا امام زمان داشته باشيد . نمى شود كه يك شيعه ، صبحگاهى نداشته باشد . لذا تقاضا دارم اين زيارت جامعه را بخوانيد كه به امضاى حضرت ولى عصر ( عج ) هم رسيده است و ايشان فرموده : نعم الزياره هذه . زيارت\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nخوبى است . مراد در اينجا سند زيارتش بود . استاد بزرگوار ما رهبر انقلاب مى فرمود : اگر سند هم نداشت كافى بود ، براى اينكه غير امام نمى تواند اين گونه الفاظ و معانى را در قالب اين گونه افكار بريزد .\r\nتوحيد مفضل كتاب خوب سر تا سر خواندنى يى است ، بهتر از توحيد مفضل و بهتر از رواياتى كه شيخ بزرگوار علامه مجلسى رحمه االله عليه در بحار آورده است ، خود قرآن است . شايد در قرآن بيش از هزار آيه آن هم با ظرافتهاى خاص مربوط به معارف اسلامى باشد . برهان صديقين ، برهان نظم ، برهان حدوث و حركت ملاصدرا را در يك الفاظ فوق العاده پرمعنا گنجانده است . لذا قرآن تمام براهينى كه فلاسفه و منجمله ملاصدرا براى اثبات وجود خدا در اسفار و غيره آورده اند را بسيار رسا و عالى مطرح كرده و به اين كلام اكتفانمى كند كه بايد راجع به اصول دين با برهان و دليل بتوانيم تنها عقل خودمان را قانع كنيم بلكه در مقابل ديگران نيز مسئوليم . مخصوصاً جوانان عزيز بايد بتوانند اگر برخورد با مخالفان دين نمودند سوالها و اشكالها را جواب داده و عقل او را هم قانع كنند .\r\nقرآن شريف براى اثبات خدا ، گاه با اشاره و گاه با تصريح برهان مى آورد و مى فرمايد :\r\n سنريهم آياتنا فى الافاق و فى انفسهم حتى يتبين لهم انه الحق .  « 1 » يعنى ما نشانه هايى در زمين و در خود انسان داريم كه اگر دقت كند خدا را در آنها مى يابد .\r\n افى الله شك فاطر السموات و الارض  « 2 »\r\n\r\n\r\n","description":"","footnote":"\r\n( 1 ) 1 . سوره فصلت ، آيه 53 .\r\n( 2 ) 2 . سوره ابراهيم ، آيه 10 .\r\n","page_name":" 168 ","page_number":168},
  {"content":"\r\n\r\n. در خود ، عالم هستى دقت كن كه دل هر ذره را كه بشكافى آثارى از او در آن مى يا بى .\r\nقرآن شريف در رابطه با انسان بر دو نكته پا فشارى مىكند : يكى تن صدا و يكى هم شكل و شباهت خطها و نشانه هايى كه در انسان ها است . اكنون سه ميليارد جمعيت بلكه بيشتر در اين كره خاكى زندگى مى كنند . شما نمى توانيد دونفر را پيدا كنيد كه مثل هم باشند . كارخانه وقتى كه استكان توليد مىكند همه آنها مانند هم هستند اما سه ميليارد جمعيت نه ، بلكه از زمان حضرت آدم تا روزقيامت هر چه انسان بيايد مثل هم نبوده و با هم تفاوت دارند و حتى دو برادر دو قلو . اين مصداق برهان نظم است . آيا اين ، دليل بر اين نيست كه يك مدبر حكيم عالمى بر اين جهان حكمفرماست ؟ لذا قرآن مى فرمايد :\r\n و من آياته خلق السموات و الارض و اختلاف السنتكم و الوانكم  « 1 » يعنى اگر مى خواهى بدانى خدا در اين عالم هست يا نه ، در عالم هستى بنگر ، يا به صدا و شكلت نگاه كن و از آنها بفهم كه خدا هست .\r\nنكته اى كه درسوره قيامت هست مى فرمايد :\r\nلا اقسم بيوم القيامه و لا اقسم بالنفس اللوامه ايحسب الانسان الن نجمع عظامه « 2 » يعنى قسم به روز قيامت ، انسان گمان مىكند كه ما نمى توانيم استخوانهايش را جمع كنيم ، ما نمى توانيم سر انگشتهايش را هم بسازيم .\r\n\r\n\r\n","description":"","footnote":"\r\n( 1 ) 1 . سوره روم ، آيه 22 .\r\n( 2 ) 2 . سوره قيامت ، آيه\r\n","page_name":" 169 ","page_number":169},
  {"content":"\r\n\r\nاين كلام نكته اى دقيق دارد . انگشت نگارها مى گويند خط هاى سر انگشت هر كس غير از ديگرى است . مى گويند از زمان حضرت آدم ( ع ) تا روز قيامت و الان كه سه ميليارد به بالا جمعيت روى كره خاكى زندگى مى كنند نمى توانى دو نفر پيدا كنى كه سر انگشتشان مثل هم باشد . لذا انگشت نگارها مى گويند امضاء اهميت نداشته و مى شود آن را جعل كرد اما اثر انگشت را نمى شود ساخت . بنابراين در كارهاى مهم امضاء نگرفته و انگشت نگارى مى كنند . در اين عالم هستى دو نفر اثر انگشتشان مثل هم نمى تواند باشد ، آيا اين دليل نيست كه يك مدبر عالم حكيمى حكم فرماست . عالم هستى بقدرى به يكديگر متكى هستند كه اگر غير از اين باشد عالم هستى رو به فساد مى رود . كره زمين كه ما روى آن زندگى مى كنيم ، شانزده حركت دارد . از يك حركت ، روز و شب پيدا شده و از حركت ديگر سال پيدا مىشود و . . . از ابتداى اين بحث تا كنون ما بيش از يك ميليون فرسخ حركت كرده ايم . زمين كجا مى رود ؟ علم مى گويد نميدانم ، قرآن هم ميگويد نمى دانم و مى گويد : مستقرا لها . حالااين يك ميليون فرسخ كه ما رفتيم اگر يك فرسخ كم و يا زياد تر باشد مانند اين است كه دو اتومبيل تصادف بكند عالم هستى بهم مىخورد مانند اينكه اتومبيل هايى كه به دنبال هم مى آيند يكى كه ترمز مىكند همه با هم تصادف مى كنند . لذا كره زمين اگر با يك كره تصادف كند در فضا پرتاب شده و آب مىشود . از روزى كه اين عالم هستى خلق شده ، با اين نظم و اين حركت هاى دقيقش اصطكاك پيدا نكرده و پيدا نخواهد شد و وظيفه خود را به خوبى عمل مىكند . اين حركت ، اين نظم و اين دقت را چه كسى بوجود آورده است ؟\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nايمان عقلى در مقابل انسان سركش\r\nمعلم ستاره شناس موحدى بودكه رقيبى داشت كه منكر خدا بود ، هر چه به او مى گفت اوانكار مى كرد . من يك هم مباحثه اى داشتم ( خدا طول عمرش بدهد ) . نيم ساعت با او صحبت ميكردم بعد از نيم ساعت مى گفت نه ، خدا نكندكه انسان نه گفتن را شيوه خود كند . آن فرد موحد چون منجم بود و به ستارگان علاقه داشت در اتاقش يك منظومه شمسى درست كرده بود و اين منظومه ، وقتى كليد برق را مى زد ستاره « وگا » در حركت شده ، منظومه شمسى به دنبالش روان مى شد . كره زمين نيز حركت وضعى پيدا كرده ، بدور خودش مى چرخيد و يك حركت انتقالى نيز بدور خورشيد پيدا مى كرد . روزى رفيق لا ابالى و لجوج را به كارگاه خواند ، رفيق او آمد و او آهسته بدون اينكه دوستش متوجه شود كليد برق را زد . تا دستگاه روشن شد ، نگاه كرد و ديد چه صحنه شيوايى است . خيلى خوشش آمد ، گفت اين را چه كسى برايت ساخته ؟\r\nفرد موحد با بى اعتنايى همچنانكه سرش به زير بود و مطلبى مى نوشت .\r\nگفت اين تصادف بود .\r\nگفت مسخره نكن چه كسى اين را دست كرده ؟\r\nگفت به تو گفتم كه تصادف بود !\r\nگفت من كه ديوانه نيستم ، مرا مسخره نكن وبگو چه كسى اين را درست كرده ، فرد موحد سرش را بلند كرد و گفت اين چند كره\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nكوچك بيش نيست و نمى توانى عقلت را قانع كنى كه اين ها خود به خود درست شده باشد ، چگونه مى توانى بگويى كه اين عالم هستى پهناور كه منظومه شمسى ما در مقابلش يك دانه شن در بيابان يا قطره اى از درياست ، خود به خود درست شده باشد ؟ !\r\nدر هر حال آن فرد ملحد با لجبازى قانع نشد كه مدبر حكيم عالمى بر اين جهان حكمفرماست . قرآن شريف ، برهان نظم ملاصدرا يا برهان نظم آن موحد را چه قدر زيبا و با يك جمله رسا بيان مىكند :\r\nان فى خلق السموات والارض و اختلاف اليل والنهار لايات لاولى الالباب « 1 » در خلقت آسمان و زمين و در نظمى كه در خلقت آسمان و زمين است ، در اين حركتى كه در نهاد اين عالم نهاده شده است نشانه هايى از حكمفرمايى يك مدبر عالم حكيم است .\r\n\r\nاعجاز قرآن\r\nقرآن مى گويد اصول دين بايد با اجتهاد باشد . بدانيد كه معاد را چگونه مى توان اثبات نمود ، بايد بتوانى اثبات كنى كه چرا قرآن معجزه است . قران شريف مى گويد من معجزه ام ودليل بر اعجازم اين است كه كسى نمى تواند يك سوره يا يك آيه مثل من بياورد .\r\n\r\n\r\n","description":"","footnote":"\r\n( 1 ) 1 . سوره آل عمران ، آيه 190 .\r\n","page_name":" 172 ","page_number":172},
  {"content":"\r\n\r\n قل لئن اجتمعت الانس والجن على ان ياتوابمثل هذا القران لا ياتون بمثله  « 1 » اگر همه جهان با يكديگر يكى شده و بخواهند يك سوره مثل قران بياورند نمى شود .\r\nبراى اين كار تلاش فراوان كردند ولى نتوانستند مثل اين قرآن ، اگر چه يك سوره بياورند . الان هم اين گونه است ، الان من كه مدعى هستم مبلغ قرآنم با كمال صراحت از طرف همه مسلمين مى گويم كه اگر كسى بتواند يك سوره بياورد كه با قران هماهنگ باشد ما دست از اسلاممان بر مى داريم .\r\nاثبات اعجاز قرآن راههاى مختلفى دارد . يكى فصاحت و بلاغت قرآن است . اين را عربها مى دانند كه يعنى چه . دليل ديگرى بر اعجاز قرآن اين است كه اختلاف در قرآن راهى ندارد ، قرآن در طى 23 سال بر پيغمبر نازل شده و در اين 23 سال معمولًا اگر كسى بخواهد سخنى بگويد اختلاف راى و فتوى پيدا مىكند . ما مى بينيم شيخ انصارى رحمه الله عليه ، كه فرائض را نوشته ، ابتدا ، وسط و انتهاى آن با هم خيلى تفاوت دارد . تناقض و اختلاف فتواى فرائض زياد است . مرحوم آخوند خراسانى رحمه الله عليه كتاب كفايه را نوشته و با آنكه چند بار آن را بررسى نموده و شاگردانش كتاب را تنظيم كرده اند بيش از ده تناقض و اختلاف در آن موجود است .\r\nولو كان من عند غير الله لوجد وا فيه اختلافاً كثيرا « 2 » . اگر از جانب غير خدا بود اختلاف بسيار در آن بود .\r\n\r\n\r\n","description":"","footnote":"\r\n( 1 ) 2 . سوره اسراء ، آيه 88 .\r\n( 2 ) 3 . سوره نساء ، آيه 82 .\r\n","page_name":" 173 ","page_number":173},
  {"content":"\r\n\r\nاز بعد ديگر اينكه انسان آنگاه كه هم و غم داشته ، بگونهاى و آنگاه كه نشاط داشته باشد بگونه اى ديگر حرف مى زند ، در هر كدام از حالتها فقر ، جنگ ، رياست ، ذلت و . . . بگونه اى متفاوت با حالت ديگر سخن مى گويد .\r\nبنابراين پيغمبر ( ص ) در طول 23 سال پيام آورى در تمام اين صحنه ها بود . به حسب ظاهر در فقر و مذلت بود ، سه سال در شعب ابى طالب زندان بود . 74 جنگ بر او تحميل شد . زمانى 12 هزار لشكر مجهز در اطرافش بود بگونه اى كه وقتى وضو مى گرفت نمى گذاشتند آب وضو بر زمين بريزد و همه آب وضو را ميخوردند . از ابتدا تا انتهاى قرآن يك روش بيشتر نيست . اگر قرآن از طرف غير خدا بود اختلاف فتوى و اختلاف راى ، نيسان و غفلت در آن مشهود بود . اما سر تا سر آن يك شيوه بود ، غلط و اختلاف فتوى در آن نيست . به اين ، معجزه قرآن مى گويند .\r\n\r\nبرهان عقل نفس اماره\r\nفراگيرى اصول دين حتى مانند ملاصدرا و . . . آيا ميتواند غرائز بر انگيخته شده را مهار نمايد ؟ خير ، چه بسيار از افرادى را سراغ داريم كه مجتهد در فلسفه اند اما گناه در زندگيشان وجود دارد . چه بسيار افراد ى را مى بينيم كه عقل را بواسطه برهان نظم و بالاتر از آن تغذيه كرده ، اما غريزه جنسى و يا رياست طلبى را نتوانسته اند كنترل نمايند .\r\nنقل شده كه در جنگ روم ديدند غلامى به دشمن حمله كرد و لشكر فرار كرد . غلام براى اينكه كسى او را نشناسد به ميان لشكر\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nآمده خودش را پنهان كرد . من چشم دوخته بودم كه او را ديده و از او تشكر كنم . ديدم به گوشه اى رفت و شروع به دعا كرد و گفت : خدايا توانستم لشكرى را فرارى دهم اما هنوز نتوانسته ام مسلط بر نفس اماره خودم شوم ! خدايا كارى كن كه مسلط بر نفس اماره ام شوم .\r\n ان النفس لاماره بالسوء الا ما رحم ربى  « 1 » مگر اين نفس سركش را ميتوان براحتى مهار كرد ؟\r\nدر باره يكى از علما مى نويسند كه كتابى در اثبات وجود خدا نوشته بود  . احسب الناس ان يتركوا ان يقولوا آمنا و هم لا يفتنون  « 2 » . امتحان براى همه مى آيد ، امتحان ، امروز براى همه و بخصوص براى ما هست . لذا آنگاه كه انسان در بحرانها وارد مىشود قرآن شريف مى فرمايد : براى اينكه به انسان بنمايانيم كه چقدر توانايى دارد او را مى آزمائيم . لذا اين عالم فقر گريبانگيرش شده بود . در اثر فقر و بى چيزى غم و غصه اى دلش را گرفت ، رفت كه در صحرا بگردد . كنار آبى نشست وصحنه بدى برايش پيش آمد و آن صحنه موجب شد كه او به خانه آمده كتابى عليه خودش بنويسد ، يعنى يك كتاب بر ضد اسلام نوشت . كه خدا در اين جهان بينى نيست .\r\nشاعر در اين باره شعرى گفته است كه در جامع الشواهد هم هست و رفقا به آن توسل مى كنند و مفهومش اين است كه : چه بسيار از عقلا را مى بينم كه از نظر اقتصادى خيلى در تنكنا بوده و چه بسيار از احمقها و افراد جاهل را مى بينيم كه چقدر د ررفاه و آسايش اند و\r\n\r\n\r\n","description":"","footnote":"\r\n( 1 ) 1 . سوره يوسف ، آيه 53 .\r\n( 2 ) 1 . سوره عنكبوت ، آيه 2 .\r\n","page_name":" 175 ","page_number":175},
  {"content":"\r\n\r\nاين مطلب است كه عالم متخصص در علم كلام را زنديق كرده است . خدا نكند انسان در بن بست واقع بشود ، كه اگر چنين شد و چيز ديگرى نداشت ، عقل و علم و علم كلام و برهان صديقين و برهان نظم و برهان حدوث ، همه زير پا مى رود . نيازمند عامل ديگرى هستيم و آن فقط و فقط ايمان است ، ايمانى است كه رسوخ در دل كرده و از راه عمل پيدا شده باشد . آن ايمانى كه نخستين مرحله اش اين است كه خدا را با چشم دل ديده ، او را حاضر و ناظر بداند ، و الا خدا نكند كه انسان در بحران و سرازيرى واقع بشود .\r\nبه مقدس اردبيلى رحمه الله عليه گفتند شما اگر در خانه اى باشى كه هيچكس جز يك زن نباشد ، آيا زنا مى كنى يا نه ؟\r\nاو نگفت نه ، گفت پناه ميبرم به خدا كه چنين صحنه اى براى من پيش نيايد !\r\nخدا نكند كه انسان در بحرانهايى واقع شود . غير ممكن است كه براى انسان امتحان و بحران پيش نيايد و در آن مقاطع بايد پناهگاهى محكم داشته باشد تا در آن بحرانهاى استثنايى فرياد رس او باشد .\r\n و من يتوكل على الله فهو حسبه .  « 1 » آنكه بر خدا توكل كند ، خدا او را كفايت مىكند .\r\nو اين علم كلام و علم فلسفه نيست . وليد بن مغيره ، ريحانه الادب است . اين لقب را عرب به او داده . يعنى او گل\r\n\r\n\r\n","description":"","footnote":"\r\n( 1 ) 1 . سوره طلاق ، آيه 3 .\r\n","page_name":" 176 ","page_number":176},
  {"content":"\r\n\r\nسر سبد ادب است و واقعاً در فصاحت و بلاغت عجيب است . روزى او به مسجد الحرام در مكه آمد و ديد كه پيغمبر قرآن مى خواند . وليد قران را بدست گرفت و يقين كرد كه اين قرآن مال خداست . بنزد رفقايش مانند ابوسفيان و ابو جهل آمد و گفت كه مسلمان شده ام . اينجا تذكر نكته اى لازم است كه آن اينكه مواظب باشيد عصبيت بر شما چيره نشود ، مواظب باشيد خود گرا ، شخص گرا و حزب گرانبوده و حقيقت گرا باشيد . براى انسان شخص گرا ، حزب گرا ، وطن گراو . . . خواه نا خواه لجاجت هم مى آيد و آنگاه كه لجاجت آمد حقيقت را نيز پايمال مىكند . بارها استاد بزرگوار ما رهبر عظيم الشان انقلاب تاسف خورده مى فرمودند : مگربه اين زودى مىشود صفات رذيله را ريشه كن كرد . بيست سال خون جگر مى خواهد تا بشود صفت رذيله اى را ريشه كن نمود .\r\nاستاد بزرگوار ما مرحوم ايه الله بروجردى رحمه الله عليه به ما نصيحت مى فرمودند كه : بيست سال خون جگر مى خواهد تا انسان بتواند شهرت طلبى و رياست طلبى را از سر خود بيرون كند ، لذا اين روايت را مى خواندند : آخر شىء يخرج عن القلوب الصديقين حب الجاه .\r\nبالاخره آقاى وليد از نظر علم مسلمان شد ، او جمله اى دارد كه به اندازه اى فصيح و بليغ است كه همتاى روايت ماست . همه بلغا مى گويند اين ريحانه الادب عجب جمله اى گفته است ! گفت : ان له الحلاوه و ان له لطراوه و ان اعله لمثمرو ان اسفله لمعذق و انه يعلوا و لا يعلى عليه . گفت : اين قرآن طراوت و شيرينى خاصى دارد . و واقعاً اينچنين است . اين قران درختى است كه شاخه هاى او ثمر بخش است و واقعاً ثمر بخش است . اين قرآن ريشه هايى در زمين\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nدارد كه كنده نمى شودو واقعاً كه كنده نمى شود . اين قرآن كتاب خداست و هيچ انسانى مثل آن را نمى تواند بياورد .\r\nابوسفيان ها و ابو جهل ها ديدند كه اگر وليد برود خيلى ضرر مى كنند ، چه كار كنيم ؟ ابوجهل فردى مكار و شيطان بود ، گفت كه من كار را درست مى كنم . بنزد وليد آمد و حال غم و غصه به خود گرفت .\r\nوليد گفت ابوجهل چرا غمگينى ؟\r\nابوجهل گفت : حقيقت اين است كه مردم مى گويند توخرفت و پير شده اى و تمايل به اسلام پيدا كرده اى و مى خواهى به آنجا به روى تا به تو پول و مقام بدهند . اين سخن ابوجهل براى وليد گران آمد ، يعنى غريزه شهرت طلبى و رياست طلبى او جلوه كرد . اين مسلمان از نظر خود برگشت و گفت حالا بر ضد پيغمبر چه بگويم ؟ مى توان گفت ديوانه است ؟\r\nهمه گفتند انسانى را كه 40 سال با كياست زندگى كرده نمى توانيم بگوئيم ديوانه است !\r\nمىشود گفت دروغگوست ؟\r\nهمه گفتند چگونه مى توان به كسى كه چهل سال است به صداقت و امينى مشهور شده و دروغگو گفت !\r\nمى توان گفت شاعر است ؟ گفتند چهل سال است كه شعرى از او ديده نشده و آنچه مى گويد عاقلانه و متفكرانه است . چند آيه نازل شد :\r\nانه فكر وقدر فقتل كيف قدر ثم قتل كيف قدر ثم نظر ثم عبس و بسر ثم ادبر و استكبر فقال ان هذا الا سحر يوثر ان هذا الا قول\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n        البشر         « 1 » فكر و انديشه ى بدى كرد و خدايش بكشد . چه انديشه بدى كرد ، باز خدايش بكشد كه چه فكر خطايى نمود ، پس باز انديشه كرد ، و روترش كرد و چهره درهم كشيد ، آنگاه تكبر نخوت آغاز كرد ، و گفت اين قرآن بجز سحر چيزى نيست و اين ايات گفتار بشرى بيش نيست .\r\nوليدى كه مى گفت : يعلوا و لا يعلى عليه ، چرا اين گونه مىكند ؟ خدا نكند انسان در بحران و مواقع استثنايى واقع شود ! مامون مى گويد من شيعه گرى را از پدرم آموختم . واقعاً هم هر دوى آنها شيعه هستند اما شيعه امام كش ! هارون حضرت موسى بن جعفر ( ع ) را خوب مى شناسد ، مامون حضرت رضا ( ع ) را خوب مى شناسد ، لذا مى گويد من شيعه گرى را از پدرم ياد گرفتم . زمانى نزد پدرم بودم ، موسى بن جعفر ( ع ) آمد . ديدم پدرم دوان دوان پشت در آمده و ايشان را بغل كرد ، آقا را بالا نشانده و مانند عبد ذليل در مقابلش نشست . ابهت آقا او را گرفته و نمى توانست سخن بگويد . بعد كه مقدارى آرام گرفت به من و برادرم امين گفت آقا را استقبال كرده تا خانه برسانيد . من خطا كردم و به پدرم گفتم او كه بود ؟ گفت اين كسى است كه خلافت متعلق به اوست .\r\nگفتم خلافت مال اوست ، پس چرا به او نمى دهى ؟ !\r\nگفت پسر جان من ! الملك عقيم . اگر ببينم به احتمال بسيار ضعيف ضد رياستم شوى ، تو را هم مى كشم .\r\nمگر مىشود اين نفس اماره را با برهان نظم تاديبش كرد ؟\r\n\r\n\r\n","description":"","footnote":"\r\n( 1 ) 1 . سوره مدثر ، آيات 25 - 18 .\r\n","page_name":" 179 ","page_number":179},
  {"content":"\r\n\r\nهمه اينها كه اين همه ظلم را به حضرت امام حسن ( ع ) كردند . آيا حضرت امام حسن ( ع ) را نمى شناختند ؟ همان كسى كه دستور داد جنازه امام را تير باران كنند ، چه روايت هايى براى حضرت امام حسن ( ع ) و امام حسين ( ع ) نقل مىكند ! چه روايتهايى از پدرش على ( ع ) نقل مىكند !\r\n\r\nحاصل كلام\r\nحاصل كلام اينكه از ايمان عقلى نيز براى مهار انسان كارى ساخته نيست و آنچه انسان نيازمند آن است ، ايمانى است كه در دل رسوخ كرده باشد و آن نيست مگر ايمان قلى ، ايمانى كه راهگشاى حركت و سلوك الى الله است .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nمجلس دهم ايمان قلبى عامل منحصر بفرد در كنترل غرائز\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nبسم الله الرحمن الرحيم\r\n\r\nاقسام و مراتب ايمان\r\nهفتمين عامل ا ز عواملى كه به عقيده ما منحصر بفرد بوده و ميتواند انسان را كنترل كند ، ايمان عاطفى است . از نظر قرآن و روايات اهل بيت ( س ) ايمان به 3 نوع منحصر مىشود . يكى ايمان لسانى كه قرآن به آن ايمان حرفى مى گويد . يعنى ايمانى كه رسوخ در دل و عقل نكرده است . قرآن مى فرمايد :\r\n و من الناس من يعبد الله على حرف فان اصابه خير اطمان به وان اصابته فتنه انقلب على وجهه خسر الدنيا و الاخره ذلك هو الخسران المبين  « 1 » و بعضى از مردم خدارا به زبان مى پرستند و هر گاه خير و نعمتى رسد اطمينان خاطر پيدا مىكند و اگر به فتنه اى برخورد از اين خدا رو گردان\r\n\r\n\r\n","description":"","footnote":"\r\n( 1 ) 1 . سوره حج ، آيه 11 .\r\n","page_name":" 182 ","page_number":182},
  {"content":"\r\n\r\nمىشود . چنين كسى زيانكار در دنيا و آخرت است و زيانش بر همه آشكار است .\r\nامام حسين ( ع ) در روايتى كه مربوط به ايشان است مى فرمايد : الناس عبيد الدنيا والدين لعق بالسنتهم . مردم در دنيا هستند ، اما دين رسوخ در دل آنها نكرده و تنها دين را چشيده اند .\r\nدر روايت ديگر امام صادق ( ع ) مى فرمايد : غالب ايمانها ، ايمان لسانى و تقليد است و ايمانى نيست كه رسوخ در دل يا در عقل آنها كرده باشد و قرآن مى فرمايد اين گونه اشخاص نمى توانند خودشان را حفظ كنند . اگر در رفاه و آسايش باشند ايمان ( اطمينان ) دارند . اما اگر وضعى بحرانى بر ايشان پيش بيايد ، خود را باخته و اينان در دنيا و آخرت آشكارا زيانكارند . در آيه ديگر مى فرمايد :\r\nان الانسان خلق هلوعا . « 1 » انسان موجودى حريص و بى صبر است .\r\nانسانها اگر ايمان در دل و عقلشان رسرخ نكرده باشد ، اذا مسه الشر حزوعا . « 2 » آنگاه كه وضع استثنايى پيش به ياد ، مثل فقر ، نا امنى و يا مورد كمبود واقع شوند بيقرارى مى كنند .\r\n واذا مسه الخير منوعا .  « 3 » و آنگاه كه خير برايشان پيش بيايد و در رفاه و آسايش قرار گيرند سر كشى مى كنند .\r\n\r\n\r\n","description":"","footnote":"\r\n( 1 ) 1 . سورهمعارج ، آيه 19 .\r\n( 2 ) 2 . سوره معارج ، آيه 20 .\r\n( 3 ) 3 . سوره معارج ، آيه 21 .\r\n","page_name":" 183 ","page_number":183},
  {"content":"\r\n\r\nاين گونه انسانها نمى توانند اين ايمان را براى قبر و قيامتشان ببرند . مخصوصاً شيطان در هنگام مرگ براى گرفتن وبردن اين ايمان مهيا است .\r\nدومين قسمت ايمانى بود كه درباره آن صحبت شد . ايمانى كه از راه برهان رسوخ در عقل كرده و شخص توانسته است عقل را قانع كرده ، اضطراب و شك را از او بگيرد . اين ايمان را معمولًا شيطان نمى تواند ببرد ، نه شيطان انسى و نه شيطان جنى . براى اينكه اگر عقل قانع شد و ايمان در آن رسوخ كرد مى توان در مقابل شيطان قد برافراشته ، او را هم قانع كند .\r\nگفته شد كه اگر برهان نظم قرآن را كسى درك و هضم كند ، ديگر شيطان نميتواند ايمانش را ببرد و او مىتواند رفيق بى ايمانش را با ايمان كند . اما مطلب اساسى اين است كه اين ايمان اگر چه بسيار خوب بوده و در گرانبهايى است ، امّا در طوفانها و بحرانها نمى توان از آن كار كشيد و كار بردى ندارد . لذا گفته شد چه بسيار افرادى را سراغ داريم كه براى مثال چهل دليل براى اثبات وجود معاد مىتواند بياورند اما گناه در زندگيشان وجود دارد . مى توانند خدا را اثبات نمايند ، اما نفس امّاره شان را نتوانسته اند مهار كنند .\r\n\r\nايمان عاطفى و يقين\r\nسومين قسمت ، ايمانى است كه رسوخ در دل كرده و دل باور كرده باشد . قسم دوم اين بود كه عقل باور كند و منافات ندارد كه گاهى عقل باور كرده ولى در آن شك و وسوسه نيز بيايد . امّا\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nقسم سوم اين است كه دل باور كرده باشد كه خدا هست و مى بيند : الم يعلم بان الله يرى . « 1 » دل باور كرده است كه : نحن اقرب اليه من حبل الوريد . از رگ گردن به من نزديكتر است .\r\nدل ، معاد را باور كرده است ، آتش جهنّم را به دل مى بيند امّا برهان نمى داند\r\nزيد بن حارثه پاى منبر رسول اكرم ( ص ) نشسته بود . پيغمبر به او نگاه كرد ، ديد در عالم ديگرى است . فرمود : كيف اصبحت ؟ زيد حالت چگونه است ؟\r\nزيد گفت : اصبحت موقناً ( خيلى ادعاى بزرگى است ) . گفت صبح كردم با يقين . ايمان عاطفى دارم ، ايمان دردلم رسوخ كرده ، مبدأ و معاد را باور كرده ام .\r\nپبغمبر فرمودند علامتش چيست ؟\r\nزيد سيرى در عالم ملكوت نمود وگفت يا رسول الله بهشت و جهنّم را مى بينم . بهشتى ها را مى شناسم ، جهنمى ها را مى شناسم . اگر اجازه بدهى بعضى شان را معرفى كنم . پيامبر فرمودند كافى است . اين ايمان است كه قرآن شريف تصريح به آن مىكند .\r\nقرآن در سوره حجرات مى فرمايد :\r\nقالت الاعراب آمنا قل لم تومنوا و لكن قولوا سلمنا « 2 » « 3 » اعراب گفتند ايمان آورديم ، بگو ايمان نياورديد بلكه اسلام آورديد\r\n\r\n\r\n","description":"","footnote":"\r\n( 1 ) 1 . سوره ق ، آيه 16 .\r\n( 2 ) 1 . سوره حجرات ، آيه 14 .\r\n( 3 ) 2 . سوره حجرات ، آيه 14\r\n","page_name":" 185 ","page_number":185},
  {"content":"\r\n\r\n. مومن كسى است كه ايمان در دلش رسوخ كرده باشد ، ايمان عاطفى باشد ، و الا ايمان عقلى و ايمان حرفى ، اسلام ظاهرى است . لذا قرآن مى فرمايد آنهايى كه ايمان دردلشان رسوخ نكرده باشد ، ولما يدخل الايمان فى قلوبكم « 1 » . نگويند ايمان داريم بلكه بگويند مسلمانيم . عقلمان درمقابل اسلام خاضع است . ازنظر قرآن ، ايمان قلبى همان مرتبه نخستينش ديگر نمى گذارد كه انسان گناه كرده و جلوگيرى مىكند . اين ايمان اگر چه به حد يقين نرسيده و درحد اطمينان باشد ، اما اگر رسوخ در دل كرده باشد ، آن هم مهار كننده است . قرآن مى فرمايد :\r\nويل للمطففين الذين اذا كتالوا على الناس يستوفون و اذا كالوهم او وزنوهم يخسرون الا يظن اولئك انهم مبعوثون . « 2 » واى بر كم فروشان ، واى به آنكه وقتى مى گيرد زياد ميگيرد و وقتى مى فروشد ، كم مى فروشد . آيا اين گمان ندارد حسابى و كتابى و بهشت و جهنمى در كار است . اگر « گمان » هم باشد معلوم است كه ديگر كم فروشى نيست . قرآن مى گويد اگر كسى واقعاً اطمينان داشته باشد كه حق النّاس مشكل است و اين مطلب در دل او و نه در عقل وى رسوخ كرده باشد ، اين مهار كننده اوست . معناى كم فروشى ، فروختن با ترازو نيست ، اين يك مصداق است . ندادن حق ديگران ، كم كارى ادارى و كارگر ، ندادن اجاره و . . . از مصاديق ديگر كم فروشى است . هر كه حقى ر ناحق كند و هر كه\r\n\r\n\r\n","description":"","footnote":"\r\n( 1 ) 3 . سوره مطففين ، آيات 1 - 4 .\r\n( 2 )\r\n","page_name":" 186 ","page_number":186},
  {"content":"\r\n\r\nحقى را ندهد ( از نظر روايات ما كه ازنظر مفسرين عالى مقام تفسير شده ) اينها همه از مصاديق كم فروشى است . لذا تقاضا دارم از همه كسبه و تجار محترم كه مواظب باشيد كه در تعاونى ها خداى نا كرده اگر كاسبى جنسى بگيرد و به مردم نداده و به نرخ آزاد بفروشد اين كم فروشى است و قرآن مى گويد : واى بر كم فروشان . اين « واى » يك معنا داردكه ميگوئيم واى به تو ، و امام صادق ( ع ) مى فرمايد : علاوه بر اين ، يك معناى دقيق ترى دارد و آن اينكه در جهنم چاهى ايت به نام ويل و كم فروشها را علاوه بر جهنم در آن چاه مى برند . لذا ويل هايى كه در قرآن آمده است مانند  : فويل للمصلين الذين هم عن طلاتهم ساهون  « 1 » . ( واى برآن مسلمانى كه نمازش را سبك مى شمارد ، مىتواند نماز را به جماعت يا در اول وقت بخواند ، نهار مى خورد ، مى خوابد و به تاخير مى اندازد ) همه از اين مصداقند .\r\n\r\nحق الناس\r\nتقاضاى ديگرى از تجار و كسبه محترم دارم كه اگر مغازه اى را اجاره نموده اند حد واقعى اجاره را بدهيد ، چنانچه آن آقاى موجر هم بايد مواظب باشد كه حق واقعى اين مستاجر را بدهد . شما كارى به قانون ديروز و امروز نداشته باشيد ، وجدان اخلاقى را حاكم كنيد . لذا براى خاطر اين دنيا كه نزد مولا على ( ع ) اصلًا و ابداً ارزش نداشته ( به اندازه اى كه در نهج البلاغه ميفرمايد اين دنياى شما مثل يك استخوان خوك در دست يك انسان خوره است ) به جهنم نرويد\r\n\r\n\r\n","description":"","footnote":"\r\n( 1 ) 1 . سوره ماعون ، آيه 4 .\r\n","page_name":" 187 ","page_number":187},
  {"content":"\r\n\r\nكه جهنم رفتن بسيارمشكل است . براى خاطرزرق و برق ، براى خاطر صد تومان و هزار تومان و ميليون و بالاتر ، مراقب باشيد كه جهنّم نرويد كه حسرت و ندامت دارد . پول چيزى نيست كه انسان را جهنِمى كند ، كه د رنزد مردان واقعى ارزش ندارد .\r\nشيخ انصارى عليه الرحمه مقدارى پول طلا و نقره برايش آورده بودند بگونه اى كه در مقابلش پشته اى از طلا و نقره بود . شيخ انصارى داشت نگاه ميكرد به آن طلبهاى كه پهلوى او نشسته بود و ظاهراً طلاها دل او را تسخير كرده بود . فرمودند كه ميدانى اين پولها درنزد من چه ارزشى دارد ؟ سنگهاى دستشويى در نزد من با اين پولها تفاوتى ندارند .\r\nدر جلسه اى مى گفتم شخصى به نزد محقق ابن يمين رفته و گفت خوابى ديده ام كه در نجاسات افتاده و بدنم ملوث شده است . ابن يمين مى گويد خواب بسيار خوبى است ، مقدار فراوانى پول بدست ميآورى ! مبناى اين كلام چيست ؟ دنياى حلال چقدر براى انسان وفا دارد كه العياذ بالله بدنبال دنياى حرامش باشد ، كه بر روى زمين غصبى بخواهد كسب كند . خداى نكرده ده تومان حرام درمال حلالت بيايد آن را آلوده كند .\r\n ان الذين ياكلون اموال اليتامى ظلما انما ياكلون فى بطونهم نارا وسيصلون سعيرا  « 1 » آنان كه اموال يتيمان را به ستمگرى مى خورند در حقيقت درشكم خود آتش فرو مى برند و به زودى در دوزخ در آتش فروزان خواهند افتاد .\r\n\r\n\r\n","description":"","footnote":"\r\n( 1 ) 1 . سوره نساء ، آيه 10 .\r\n","page_name":" 188 ","page_number":188},
  {"content":"\r\n\r\nآنان كه چشم بصيرت دارند آتش و عذابش را ميبينند . لذا تقاضا دارم در رابطه با حق الناس خيلى مواظب باشيد كه بسيار مشكل است . و پروردگار عالم قسم خورده و فرموده به عزتم و جلالم سوگند ، ممكن است از همه چيز بگذرم اما از حق مردم نخواهم گذاشت .\r\nدر سوره تكاثر مراتب ابتدايى يقين را براى مهار غرائز مطرح مىكند :\r\nحتى زرتم المقابر كلا سوف تعلمون ثم كلا سوف تعلمون كلا لو تعلمون علم اليقين . دنيا فرد را مشغول مىكند ، يك وقت چشمش را باز كرده و مى بيند كه مانند كرم ابريشم درخود تنيده است ، خواب است و ناگهان بيدار مىشود : الناس ناموا فاذا ما توانبتهوا . حسرت خورده و مى فرمايد اى كاش او به علم اليقين مى د ا نست ( علم اليقين همان مرتبه اول ايمان عاطفى است )\r\nهمين مقدار كه درخت ايمان در دل كاشته شود ديگر گناه نميكند . اگر ميدانست كه با صورت د رآتش جهنم مى افتد ، اگر مى دانست كه از او سوال مى كنند كه اين نعمت كه به تو داديم چه كردى ؟ نعمت عقل ، نعمت اراده ، قدرت ، مال ، اسلام و بالاتر از همه نعمت ولايت را چه كردى ؟ ديگر گناه نمى كرد . اين سوره هم به ما مى گويد آنچه مىتواند انسان را كنترل كند ايمان قلبى و عاطفى است و از خصوصياتش اين است كه غم و غصه ها را زايل كرده ، دلهره ها ، نگرانى و اضطراب خاطر را مى برد . اگر ايمان رسوخ در دل نمود و شخص مبدا و معاد را درك نمود و باور كرد كه خداى حكيم سرپرست اوست ، اين عبد است و او مولى\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nووظيفه مولى اين است كه عبد را نگاه داشته و حق او را بدهد ، ديگر غم و غصه و نگرانى از آينده و دلهره و اظطراب خاطر ندارد .\r\n الا بذكر الله تطمئن القلوب  « 1 » همانا بذكر خدا دلها آرامش مى يابند .\r\nاگر ياد خدا در دل آمد ، اگر ايمان قلبى در دل رسوخ نمود ، اين دل ديگر مطمئن است . هيچ كدام از عوامل بحث هاى گذشته نمى تواند غم و غصه و نگرانى ها راببرد ، الاباياد و ايمان به خداوند تبارك و تعالى .\r\n الا ان اولياء الله لا خوف عليهم و لا هم يحزنون  « 2 » همانا دوستان خدا هرگز ترس از آينده و اندوه از گذشته دردلشان نيست .\r\nآنها كه دوست خدايند از گذشته غم و غصه نداشته و از آينده نيز نمى ترسند چرا كه پناهى مانند خدا دارند ، چه :  و من يتوكل على الله فهو حسبه .  « 3 » آنكه توكل بر خدا مىكند ، او را كفايت مىكند .\r\nو از گذشته غم و غصه به دل ندارند كه  : ما اصاب من مصيبه فى الارض و لا فى انفسكم الا فى كتاب من قبل ان نبرا ها ان ذلك على الله يسير  « 4 » . هر رنج و نصيبتى كه د رزمين ( از قطحى و آفت و فقر و ستم ) و يا از نفس خويش ( چون ترس ، غم ، درد و الم ) بشما مى رسد ، همه در\r\n\r\n\r\n","description":"","footnote":"\r\n( 1 ) 2 . سوره رعد ، آيه 28 .\r\n( 2 ) 1 . سوره يونس ، آيه 62 .\r\n( 3 ) 2 . سوره الطلاق ، آيه 3 .\r\n( 4 ) 3 . سوره حديد ، آيه 22 .\r\n","page_name":" 190 ","page_number":190},
  {"content":"\r\n\r\nكتاب ما پيش از آنكه در دنيا ايجاد كنيم ثبت است و خلق آن بر خدا آسان است . آنگاه كه ايمان در دل انسان رسوخ كند ، براى گذشته كه مىداند مقدرش بوده ، غم و غصه به خود را ه نمى دهد ، چرا كه سر نوشت او بوده كه بر اساس حكمت ( آن هم حكمت مطلقه ) برايش پيش آمده و نگرانى از آينده ندارد . اگر مى بينيم نگران آينده بوده و كارهاى ناباب مى كنيم و اگر مى بينيم از غصه و اندوه ، ضعف اعصاب داريم بايد پى ببريم كه آنچه بايد داشته باشيم نداريم .\r\nامام سجاد ( ع ) در دعاى ابوحمزه مى فرمايد :\r\nاللهم انى اسئلك ايماناً تباشر به قلبى و يقيناً صادقاً حتى اعلم انه لن يصيبتى الا ما كتبت لى و رضنى من العيش بما قسمت لى يا ارحم الراحمين . خدايا ايمانى كه در دلم رسوخ كرده باشد عطايم كن . اگر اين ايمان آمد يقين است و اگر يقين و ايمان آمد ديگر ميدانم كه هر چه بر سرم آيد و آنچه شده و خواهد شد مقدر و درست است .\r\n\r\nمراتب ايمان قلبى\r\nايمان قلبى مراتبى دارد و علماى اخلاق سه درجه براى آن ذكر كرده اند . مرتبه اول را علم اليقين نام نهاده اند و معناى آن اين است كه ايمان دردل رسوخ كرده و شخص دور نمايى از مبدا و معاد را مى بيند . او به چشم دل به مقامى رسيده كه خدا را مى بيند ، به اين مفهوم كه خدا را درك مىكند ، نظير انسان تشنه اى كه تشنگى را درك مىكند و معمولًا انسانها در بن بست ها ، اگر چه ايمان قلبى نداشته باشند ، اين حالت را پيدا مى كنند .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nقرآن مى فرمايد :\r\n فاذا ركبوا فى الفلك دعوا الله مخلصين له الدين فلما نجيهم الى البر اذا هم يشركون .  « 1 » چون به كشتى نشينند و به خطر افتند در آن حال خدا را با اخلاص ميخوانند و چون از خطر دريا به ساحل نجات رسيدند باز به خداى يكتا مشرك مى شوند .\r\nاگر بخواهم تعبير به ذهن بكنم اين گونه است كه انسان گرسنه وقتى كه غذا خورده و سير مىشود ، سيرى را درك مىكند . بعضى اوقات انسان حالتى پيدا مىكند كه خدا را درك كرده ، معبود و گمشده اش را در بن بست ها مى يابد . اين حال براى همه و حتى براى كافر نيز پيدا مىشود .\r\nفلما نجيهم الى البراذا هم يشركون . پس آنگاه كه از آن بن بست بيرون آمد ، دركش را فراموش مىكند .\r\nاما انها كه توانسته اند اين در گرانبها را مثل آن كسى كه در بن بست است بدست آورند ، ديگر هميشه خدارا درك كرده اند .\r\n فى بيوت اذن الل ان ترفع و يذكر فيها اسمه يسبح له فيها بالغدو و الاصال  « 2 » در خانه هايى ( مانند مساجد ، منازل انبياء و اولياء ) خداوند رفعت داده كه آنجا رفعت يابد و در ان ذكر نام خدا شود و صبح و شام تسبيح و تنزيه ذات پاك او كنند .\r\n\r\n\r\n","description":"","footnote":"\r\n( 1 ) 1 . سوره عنكبوت ، آيه 65 .\r\n( 2 ) 2 . سوره نور ، آيه 36 .\r\n","page_name":" 192 ","page_number":192},
  {"content":"\r\n\r\nقرآن مى فرمايد انسانهايى هستند كه خيلى ارتقاء درجه دارند . اينان درعالم ملكوت « مومن » ناميده شده اند . اينان چه كسانى هستند ؟ آن افرادى كه هميشه خود را در محضر خدا مى بينند . گمشده خود را يافته و اورا درك كرده اند .\r\n رجال لا تلهيهم تجاره و لا بيع عن ذكر الله  « 1 » مردانى كه هيچ كسب و تجارت آنانرا از ياد خدا غافل نمى كند .\r\nهر جا كه هست خود را در محضر خدا مبيند . اگر اين حالت حاصل شد ( آنگونه كه در سوره تكاثر گفتيم ) ديگر معقول نيست كه گناه در زندگى او باشد مگر اينكه غفلتى پيش آيد . وقتى كه پيش آيد اين غفلت ظاهر شدنى است و زمانى كه شخص متوجه مىشود كه فعل گناه انجام داده ، حضور پيدا شده و توبه وانابه ، فرياد و گريه متعاقب آن است . اگر هم يك خبطى پيش آمد ، يعنى غريزه مسلط شده و او را مسخر خويش كرداند ، شياطين جن و انسى جمع شده و توانستند يك ساعت او را به دنبال خويش برده و گناهى از او سر زد ، فوراً فرارى مىشود .\r\nغزّالى مى نويسد كه تاجرى يك كشتى گندم به شهرى فرستاد و به طرف حساب خود نوشت كه به محض رسيدن گندم ، آنها را به فروش چرا كه من شنيده ام رسول اكرم ( ص ) فرموده است احتكار حرام است .\r\nغزالى مى گويد كه گندم روز دو شنبه رسيد . طرف حساب كه انسان خير خواهى بود حساب كرد كه اگر گندم را روز جمعه\r\n\r\n\r\n","description":"","footnote":"\r\n( 1 ) 1 . سوره نور ، آيه 37 .\r\n","page_name":" 193 ","page_number":193},
  {"content":"\r\n\r\nبفروشد چون نرخ گندم در جمعه قبلى بالا بود پس استفاده اش بيشتر است . لذا گندم را از روز دوشنبه تا جمعه نگاه داشت . اتفاقاً همان حدسى كه زده بود درست بود . و هفت هزار در هم سود برد . با خوشحالى نامه اى به طرف حساب نوشت كه گندم دوشنبه آمد و من جمعه آنهارا فروختم و هفت هزار درهم نيز تفاوتش بود كه پولها را فرستادم .\r\nوقتى اين نامه به تاجر رسيد ، او كه ايمان در دلش رسوخ كرده و ديگر هيچ نمى توانست آن ايمان را ببرد ، ناراحت شد و در نامه اى بجاى تشكر براى او نوشت : اى جنايتكار ! اى خيانتكار ! براى خاطر پول و دنيا ميخواهى من و خودت را جهنمى كنى ؟ ! چرا سه روز آذوقه مردم را احتكار كردى ؟ من هفت هزار درهم را پس فرستادم ، به مجرّد رسيدن اين پول ، آن را صدقه داده و د ركوفه بين همه فقرا تقسيم كن ، شايد خدا از گناه من و تو در گذرد .\r\nمجدداً غزالى مى نويسد يك تاجر شكر به طرف حسابش نوشت كه امسال شك رنيست چرا كه سرما نيشكرها را خشكانده ، پس اگر بتوانى شكر بخرى ، شكرترقّى مىكند . او مقدار زيادى شكرخريد امّا به يك باره متوجّه به غفلت خود گرديد . آن ايمانى كه رسوخ در دل پيدا كرده ، ضربات و تازيانه هايش شروع شد كه چه كردى ؟ اگر چه استفاده خيلى شده امّا مردم گول خورده اند .\r\nرسول اكرم ( ص ) فرمود : آن مسلمانى كه مسلمان ديگر را گول بزند اصلًا مسلمان نيست . لذا پيغمبر اكرم ( ص ) از كنار ميوه فروشى رد مى شدند دست به ميوه ها زدند ، ديدند كه روى جعبه با زير آن تفاوت دارد . فرمودند چرا اينچنين است ؟ گفت يا رسول الله من نكرده ام ، باران آمده و زرق و برقش بعلّت قطرات باران است .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nفرمودند چرا آنها را بهم نزدى\r\n. من غش مسلما فليس منا\r\n. اگر مسلمانى ، مسلمان ديگر را گول بزند مسلمان نيست . لذا اين ضربات آنقدر بر او وارد شد كه تا اذان خوابش نبرد و هنگام اذان صبح به مسجد آمد . ديگر صبر نكرد كه بازار باز بشود . همانوقت به در خانه يكايك آنها رفت و گفت : من تو را گول زدم ، شكر قيمتش گرانتر است و تو نمى دانستى . لذا تقاضا دارم اين معامله را باطل كرده مرا راحت كن . همه شكرها را پس داد .\r\nغزالى مى نويسد كه اين تجّار ديدند كه او خيلى خير خواهانه كار كرده ، گفتند آقا ! ما راضى هستيم . درابتدا او قبول نمود ، اما مجدداً وقتى به رختخواب رفت ضربه هاى وجدان شروع شد ، آنجا گفت : اى نفس ! بالاخره مردم را گول زدى ، پول ناحق بدست آوردى . با اينكه آنان راضى هستند امّا آيا تو ناحق كرده اى يا نه ؟ تا صبح خوابش نبرد و دوباره صبح به در اين مغازه و آن ومغازه رفته و گفت كه شما را به خدا قسم مرا راحت كرده اين معاملعه را اقاله كنيد تا من بتوانم بخوابم . بالاخره معامله را اقاله « 1 » كردند و شكرها را پس داد و آنگاه به حال خويش گريست .\r\nالهيكم التكاثر حتى زرتم المقابر . اگر رابطه با خدا و ولايت محكم شد ، اگر آنچنان از گناه اجتناب نمود كه به سر حد ملكه رسيد ، مرتبه علم اليقين بالا مى رود . اين ايمان قلبى از اسفار ملا صدرا پيدا نمى شود . اين ايمان رابطه ميخواهد . هر چه رابطه با خدا و تقيد به احكام شرع محكم بود ، اين ايمان رو به تزايد مى رود .\r\n\r\n\r\n","description":"","footnote":"\r\n( 1 ) 1 . اقاله : فسخ كردن معامله .\r\n","page_name":" 195 ","page_number":195},
  {"content":"\r\n\r\n\r\nعين اليقين\r\nمرتبه دوم ايمان را عين اليقين نام نهاده اند . در مرتبه اول ايمان ، از دورآتش را مى بيند ، امّا در اين مرتبه پهلوى آتش بوده و از آن گرم مىشود . يعنى كم كم مقام تخليه و تحليه به پايان رسيده است .\r\n فلما اتيها نودى يا موسى انى انا ربك فاخلع نعليك انك بالواد المقدس طوى  « 1 » چون موسى به آن آتش نزديك شدن ندا داده شد كه اى موسى من پروردگار توام ، نعلين ( همه ى علاقه ى غير را ) از خود بدور كن كه اكنون دروادى مقدس ( مقام قرب ما ) قدم نهادى .\r\nشخص توانسته صفات رذيله را از ميان برده ، خود را ملبس به صفات انسانيت نمايد و به عبارت بهتر ملكه ى عدالت برايش حاصل شده است . آن هنگام است كه نور خدا دردلش پيدا شده و آن نور راهبر اوست و به عبارت قرآن و علماى اخلاق مقام تحليه و عين اليقين برايش حاصل شده است .\r\n ويجعل لكم نوراً تمشون به و يغفر لكم .  « 2 » و نورى از پرتو ايمان به شما عطا كند كه بدان نور راه بپيمائيد و از گناه شما نيز در گذرد .\r\n\r\n\r\n","description":"","footnote":"\r\n( 1 ) 1 . سوره طه ، آيه 12 .\r\n( 2 ) 2 . سوره حديد ، آيه 28 .\r\n","page_name":" 196 ","page_number":196},
  {"content":"\r\n\r\n اومن كان ميتا فاحييناه و جعلنا له نورا يمشى به فى الناس كمن مثله فى الظلمات ليس بخارج منها  « 1 » آيا آنكه مرده بود و او را زنده كرديم و به او روشنى علم و ديانت داديم كه با آن روشنى ميان مردم سر افراز رود مانند كسى است كه د رتاريكيهاى جهل فرو شده و از آن بدر نتواند گشت ؟\r\nعزيزان من مقدارى با قرآن سرو كار پيدا كنيد ، مقايسه كنيد آيا كسى كه نور د دارد و با نور در ميان مردم است ، مانندكسى است كه در عمق ظلمت روى ظلمت در ميان مردم گرفتار شده ؟ خير . خيلى فرق دارد . لذا قرآن مى فرمايد اين انسان ديگر با نور خدا راه رفته ، نگرانى ، دلهره و اضطراب خاطر و . . . ندارد . نورساطع خالق رحمان آمده ، او ديگر با نور خدا سرو كار دارد . ديگر در بن بست ها تميز بين حق و باطل داده ، به مرحله اى مى رسد كه حتى بت محبت خود ومحبّت به زن و فرزندان وجود ندارد .\r\n\r\nحق اليقين\r\nمرتبه سوم ايمان مرتبه اى است كه شخص بواسطه رابطه با خدا و رابطه با ولايت قدرى نزديكتر شده و به حق اليقين رسيده است . حق اليقين يعنى مثل انسانى كه در آتش است . و آن زمانى است كه صاحبخانه به خانه مى آيد . قلب المومن عرش الرحمن . ديگر هيچ چيز و هيچكس جز خدا بردل او حكومت ندارد . ديگر « الله ولى الذين آمنوا » « ولى » به معناى سرپرست است ، يعنى خدا سرپرست و حاكم بر قلب اوست و آنگاه كه خدا حاكم بر دل انسان شد ديگر كسى يا چيزى\r\n\r\n\r\n","description":"","footnote":"\r\n( 1 ) 3 . سوره انعام ، آيه 122 .\r\n","page_name":" 197 ","page_number":197},
  {"content":"\r\n\r\nغير از خدا نمى بيند . ديگر خود را نمى بيند كه مال را ببيند و العياذ بال از راه حرام بخواهد آن را بدست آورد ، و يا رياست ببيند و بواسطه رياست بخواهد تفاخر كند . چه زيبا گفت :\r\nبه صحرا بنگرم صحرا توبينم\r\nبه دريا بنگرم دريا تو بينم\r\nبه هر جا بنگرم كوه و در و دشت\r\nنشان از روى زيباى تو بينم\r\n و من الناس من يتخذ من دون الله اندادا يحبونهم كحب الله والذين آمنوا اشد حبا لله  « 1 » برخى از مردم غير خدا را مانند خدا گيرند و چنانچه خدا را بايد دوست داشت ، به آن بتان دوستى مى ورزند و ليكن آنان كه اهل ايمانند كمال محبت و دوستى را فقط به خدا مخصوص دارند .\r\nبعضى از مردم ، هر گوشه اى از دل آنها به چيزى وابسته است . گوشه اى پول پرستى ، گوشه اى حب بازار ، گوشه اى حب زن و فرزند و گوشه اى ديگر حبّ . . . ، حبّ همه چيز در دل آنهاست جز حبّ خدا ! صاحبخانه را بيرون كرده و غاصب ها جايش را گرفته اند . قرآن مى گويد اين بت پرستى است . اين دل نه يك بت ، كه بت ها دارد . امّا آنكه عاشق خداست ، خدا بر دلش حكومت دارد . عاشق اگر مرتبه ى عشقش را به مراتب سوم و چهارم برساند . ديگر در عالم هستى چيزى جز معشوق نمى بيند . بقول آن شاعر كه مى گويد : تو د رزبان و چشم و قلب منى ، پس كى غايبى ؟ غائب آن است كه در دل و چشم و سر و زبان نباشد .\r\n\r\n\r\n","description":"","footnote":"\r\n( 1 ) 1 . سوره بقره ، آيه 165 .\r\n","page_name":" 198 ","page_number":198},
  {"content":"\r\n\r\n ما تلك بيمينك يا موسى قال هى عصاى اتوكوا عليها واهش بها على غنمى ولى فيها مارب اخرى  « 1 » اى موسى باز گو تا بدست راست چه دارى ؟ موسى گفت اين عصاى من است كه بر آن تكيه مى زنم ، گوسفندانم را مى رانم و از درختان بر آنها برگ مى ريزم و حوائجى ديگر نيز به آن انجام مى دهم .\r\nوقتى عاشق بنزد معشوق آمد خطاب شد : اى موسى ! چه چيز در دست توست ؟ گفت : عصا ، به اين عصا تكيه مى دهم ، و با آن گوسفندانم را ميچرانم . اين ايه شريفه ميخواهد بگويد اگر خدا حاكم بر دل شد ديگر بالاترين لذّت ها براى اين انسان ، دعا و خواندن قرآن است . قرآن يعنى چه ؟ به قول استاد بزرگوار ما رهبر عظيم الشان انقلاب ادام الله ظلّه ، كلام نازل و دعا ، كلام صاعد است .\r\nيعنى قرآن صحبت كردن خداست با بنده و دعا صحبت كردن عاشق است با معشوق ، صحبت عبد است با مولى . در نزد اهل ذوق چه چيز بالاترين مقام لذّات در دنياست الا خلوت كردن عاشق با معشوق ؟\r\nاگر به انسان اهل ذوقى بگويند بالاترين لذّات اين جهان را براى من برشمار ، مى گويد خلوت عاشق با معشوق . و اگر از او بپرسى آيا بالات از اين لذّت نيز هست ؟ مى گويد : آرى لذّت حرف زدن عاشق با معشوق . باز اگر بپرسى بالاتر از اين هم هست ؟ مى گويد دعوت كردن معشوق از عاشق . بالاتر از آن توجّه داشتن معشوق به سخنان عاشق و بالاتر از آنها حرف زدن ، تلطّف و مهربانى كردن معشوق و عاشق كه همه اينها در « دل شب » هست .\r\n\r\n\r\n","description":"","footnote":"\r\n( 1 ) 1 . سوره طه ، آيات 17 و 18 .\r\n","page_name":" 199 ","page_number":199},
  {"content":"\r\n\r\n تتجافى جنوبهم عن المضاجع يدعون ربهم خوفا و طمعا و مما رزقناهم ينفقون  « 1 » شبها پهلو از بستر خواب حركت داده و در دل شب با بيم و اميد خداى خود را بخوانند و از آنچه روزى آنها كرده ايم انفاق كنند .\r\nيعنى انسانهايى هستند كه عاشقند و ديگر هر دوصفات جمال و جلال خدا بردل اينان حكومت دارد . خوفا و طمعا . اينان آنچه دارند درراه خدا داده و آنچه خدا گفته عمل مى كنند . قرآن درك اين لذّت را منوط به اتّصال به الله تعالى مىداند .\r\nامام صادق ( ع ) مى فرمايد\r\n: ركعتان فى جوف الليل احب الى من الدنيا و ما فيها\r\n. دو ركعت نماز دردل شب براى من از دنيا و آنچه در آن است بهتر است . چرا ؟ براى اينكه عاشق است ، خدا بر دل او حكومت دارد و او دردل شب گمشده اش را پيدا كرده است . بقول قرآن شريف : مبارك باد بر او ، مبارك باد .\r\nدر سوره ى نحل قضيه موسى را كه نقل مىكند ، اين مراتب سه گانه وجود دارد :\r\n اذ قال موسى لاهله انى آنست ناراً  « 2 » به ياد آر هنگاميكه موسى به اهل بيتش گفت مرا آتشى به نظر مى آيد .\r\nاين مرتبه علم اليقين است كه مى گويد از دور آتش را مى بينم .\r\nفلما جاءها نودى ان بورك من فى النار و من حولها « 3 »\r\n\r\n\r\n","description":"","footnote":"\r\n( 1 ) 2 . سوره سجده ، آيه 16 .\r\n( 2 ) 1 . سوره نمل ، آيه 7 .\r\n( 3 ) 2 . سوره نمل ، آيه 8 .\r\n","page_name":" 200 ","page_number":200},
  {"content":"\r\n\r\n. چون موسى به آتش نزديك شد ، او را ندا كردند كه آن كس را كه در اشتياق اين آتش است ، يا به گردش در طلب است ، مقدمش بلطف حق مبارك و منزه باد .\r\nاين دو مرتبه ى ديگر ايمان است كه قرآن مى گويد مبارك باد . مبارك باد به آن كسى كه به مرحله عين اليقين و مرحله حق اليقين رسيده است . مبارك باد بر آن كسى كه خدا بر دل او حكومت مىكند .\r\nبه جهان خرم از آنم كه جهان خرم از اوست\r\nعاشقم بر همه عالم كه همه عالم از اوست .\r\nديگر دشمنى چه معنا دارد ؟ انسان با كسى دشمنى دارد كه عاشق خدا نبوده و خدا بر دل او حكومت نداشته باشد . در باره ى مجنون جمله اى نقل مى كنند كه سگى را گرفت . گفتند مگر ديوانه شده اى ؟\r\nگفت :\r\nاين سگ فرّخ رخ ليلى است اين\r\nپاسبان كوچه ى ليلى است اين .\r\nاگر حقيقتاً به اين مقام برسيم ، ديگر غيبت ها و تهمت ها و شايعه ها و بالاخره تقلّب ها و حقه بازى در معامله ها ، همه و همه كنار مى رود ، چرا كه وقتى خدا را دوست داشته باشد ، بنده ها را نيز دوست دارد .\r\n\r\n","description":"","footnote":"","page_name":" 201 ","page_number":201},
  {"content":"\r\n . \r\n","description":"","footnote":"","page_name":" 202 ","page_number":202},
  {"content":"\r\n\r\n\r\nمجلس يازدهم ايمان قلبى چگونه حاصل مىشود\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nبسم الله الرحمن الرحيم\r\nگفته شد كه اگر درخت ايمان در دل ريشه دار شود ، انسان ميتواند در هنگام طوفانها و طغيان غريزه يا غرائز ، خود را مهار كند و تنها همين عامل است كه مىتواند مهار كننده ى انسان باشد . هيچ چيز جز ايمان قلبى نمى تواند در طوفانها به فرياد انسان برسد . ايمانى كه رسوخ در دل كرده باشد ، ايمانى كه همان مرتبه اولش ( علم اليقين ) مهار كننده ى انسان است . از قرآن استفاده كرديم كه حتى نزديك به مرحله علم اليقين ( اطمينان ) كه قرآن اسمش را گذاشته بود « مظنّه » ، نيز جلوگير است ، ديگر چه رسد به مرتبه دوم بنام عين اليقين و مرتبه سوم كه ديگر حق اليقين است و مرحله اى است كه ديگر خدا بر دل حكومت مىكند و بقول قرآن شريف خوشا به حال آنكسى كه به اين مرتبه عين اليقين يا حق اليقين رسيده باشد .\r\n نودى ان بورك من فى النار و من حولها  « 1 »\r\n\r\n\r\n","description":"","footnote":"\r\n( 1 ) 1 . سوره نمل ، آيه 8\r\n","page_name":" 204 ","page_number":204},
  {"content":"\r\n\r\n فمن كان يرجوا لقاء ربه فليعمل عملا صالحا و لا يشرك بعباده ربه احدا  « 1 » و هر كس به لقاى او اميد وار است بايد نيكو كار شده و در پرستش خدا احدى را با او شريك نگرداند .\r\n\r\nايمان قلبى و عبادت\r\nمراتب دوم و سوم آنجاست كه صاحبخانه مى آيد و لقاء حاصل مىشود و قرآن بيش از بيست جا « لقاء » را متذكر است . امّا آنچه كه از مهمترين مباحث است اين است كه اين مقام از كجا پيدا مىشود ؟ آيا مانند ايمان عقلى از راه برهان پيدا مىشود ؟ خير . اگر كسى بخواهد اعتقاد قلبى پيدا كند بايد در آن فن يعنى در فن فلسفه و عرفان و علم كلام كار كند تا اينكه اعتقادات عقليش محكم شده و ايمان عقلى پيدا كند ، يعنى درخت ايمان در عقلش ريشه دار شود . امّا آيا ايمان قلبى نيز اينچنين است ؟ خير . قرآن بطور اجمال مى فرمايد كه اين ايمان قلبى از راه عبادت پيدا مىشود .\r\n واعبد ربك حتى ياتيك اليقين  « 2 » دائم به پرستش خداى خود مشغول باش تا ساعت ( مرگ و هنگام لقاى ما ) يقين بر تو فرا رسد .\r\nايمان قلبى ، عبادت مى خواهد . خيلى آشكارا از راه رابطه با خدا بايد به او برسى .\r\n\r\n\r\n","description":"","footnote":"\r\n( 1 ) 2 . سوره كهف ، آيه 110 .\r\n( 2 ) 1 . سوره حجر ، آيه 99 .\r\n","page_name":" 205 ","page_number":205},
  {"content":"\r\n\r\n و ما خلقت الجن و الانس الا ليعبدون  « 1 » و جن و انس را نيافريديم مگر براى اينكه مرا پرستش كنند .\r\nامام صادق ( ع ) مى فرمايد « اى ليعرفون » ، يعنى اگر كسى معرفت مى خواهد و نه علم ، عبادت كند . انسان اگر بتواند خدارا از راه برهان نظم اثبات كند اين علم است و نه معرفت . قرآن مى فرمايد : اگر معرفت مى خواهى ، راهش عبادت است . بوسيله عبادت مى توانى به هر مرحله اى كه ميخواهى برسى . همين آيه ى فوق مى فرمايد راه لقاء ، راه عبادت است . اگر مى خواهى خدا بردل تو حكومت كند راهش اين است كه بايد بتهارا بيرون رانده ، عبادت را پيشه ى خود سازى . فمن كان يرحوا القاء ربه . يعنى هركس ايمان قلبى مى خواهد ( آن مرتبه ى آخرش را ميگويد ) فليعمل عملًا صالحا ، بايد عبادت كرده و كار نيكو انجام دهد . ولا يشرك بعباده ربه احدا . بايد بند هارا پاره كرده ، قفسها را در دل بشكنى . بايد غاصبها را از دل بيرون برانى چرا كه صاحبخانه مى آيد . ديو چو بيرون رود ، فرشته در آيد . اگر ما بخواهيم اين درّگرانبها ى ايمان قلبى كه هدف خلقت است را بدست بياوريم ، 3 چيز بايد در زندگى ما باشد و بواسطه ى اين 3 چيز هر كه باشد به هر كجا كه مى خواهد مى رسد . ديگر با سواد و بى سواد ، معمّم و غير معمّم ، بازارى و زارع ، شهرى و روستايى ، زن يا مرد ندارد .\r\n من عمل صالحا من ذكر او انثى و هو مومن فلنحيينه حيوه طيبه  « 2 » هر كس از مرد و زن كار نيكى به شرط ايمان به خدا بجاى آورد ما او را در زندگانى خوش و با سعادت زنده ( ابد ) مى گردانيم .\r\n\r\n\r\n","description":"","footnote":"\r\n( 1 ) 2 . سوره الذاريات ، آيه 56 .\r\n( 2 ) 3 . سوره نحل ، آيه 97 .\r\n","page_name":" 206 ","page_number":206},
  {"content":"\r\n\r\nاگر انسان زندگى پاكيزه مى خواهد ( زندگى پاكيزه و مقام محمود در قرآن يعنى انسان دلش عرش خدا شده و خدا بر دل او حكومت كند ) و اگر بتوسط عبادت رابطه اش را خدا محكم گرداند اين انسان زندگى طيّب را در دنيا و آخرت پيدا مىكند .\r\n ولنجزينهم اجرهم باحسن ما كانوا يعملون  « 1 » و اجرى بسيار بهتر از عمل نيكى كه كرده به او عطا مى كنيم .\r\n\r\nعوامل سه گانه در حصول ايمان قلبى\r\nلذا هر كس مى خواهد به اين مقام برسد سه چيز بايد داشته باشد :\r\n1 - تقيِد به ظواهر شرع . 2 - اجتناب از گناه . 3 - انجام مستحبّات .\r\n\r\nتقيِد به ظواهر شرع\r\n1 - تقيّد به ظواهر شرع : اگر تقيّد به ظواهر شرع نباشد ، قطعاً انسان به جايى نمى رسد ، اگر هم خيال كند كه رسيده ى تخيل و وسوسه ى شيطانى است . تقيّدبه ظواهر شرع است كه معناى لقاء را بدنبال مى آورد . من كان يرجوا لقاء ربه فليعمل عملًا صالحاً . از موارد تقيّد به ظواهر شرع اهميت دادن به واجبات و در مقابل قانون اسلام ، اوامر خدا ، اوامر پيغمبر ( ص ) و امام ( ع ) مطيع بودن است . اهميت دادن به همه ى واجبات ، اهميت دادن به نماز ،\r\n\r\n\r\n","description":"","footnote":"\r\n( 1 ) 2 . سوره نحل ، آِيه 97 .\r\n","page_name":" 207 ","page_number":207},
  {"content":"\r\n\r\nروزه و وظيفه اى كه يك مرد و زن در خانه دارند ، اهميت دادن به آن اوامرى كه در ازدواج براى مرد و زن گفته اند ، اهميت دادن به آن اوامرى كه براى كاسب و تاجر در رابطه با كسب و تجارت گفته اند ، امرى لازم است و مسلّم است كه ناديده گرفتن امر خدا انسان را بجايى نمى رساند . اگر مى خواهيد به مقام والايى برسيد بايد مقّيد به واجبات باشيد . آن كسى كه از اول ظهر تلاطم درونى نداشته وانگار كه اصلًا ظهر نشده ، نمى تواند ايمان قلبى پيدا كند . آن كسى كه در خانه مواظب نيست كه چه وظيفه اى دارد ، آن تاجر و كاسبى كه مقيّد به اوامرى كه برايش آمده نيست ، نمى تواند بجايى برسد . آن دختر يا آن جوان كه مقيّد نيست كه در ازدواجش چه اوامرى دارد ، نمى تواندبجايى برسد .\r\nفليعمل عملا صالحا واعبد ربك حتى ياتيك اليقين . و عبادت منحصر به اين نيست كه انسان نماز بخواند . البته نماز امرمهمى است . هيچ عبادتى را نميتوانيد پيدا كنيد كه به اندازه نماز بر آن سفارش شده باشد امّا تنها نماز نيست ، انسان بايد صد در صد مطيع مولى باشد .\r\nدر باره يك دختر خانم در تاريخ مطلبى گفته اند كه شايد اين جمله تاريخى ، سخنان مرا قدرى واضح كند . جويبر يك آدم فقير و سياهى از اصحاب صفّه بود . يعنى به انداره اى فقير بود كه در ايوان مسجد زندگى مى كرد ( در آنزمان چون عده اى از فقرا خانه نداشتند رسول اكرم ( ص ) ايوانى در مقابل مسجد براى آنان ساخت و آنها آنجا زندگى مى كردند ) . روزى پيغمبر آمدند ديدند جويبر سر به\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nزانوتن گذاشته و غصه دار است . فرمودند جويبر زن مى خواهى ؟\r\nعرض كرد يا رسول الله ! چه كسى به من زن مىدهد ؟ !\r\nفرمودند : بلند شو برو در خانه زياد بن زبير و بگو پيغمبر گفت كه فاطمه ات را به من بده .\r\nزياد بن زبير چه كسى است ؟ او اول متموّل ، اول با شخصيت و اول طائفه دار در مدينه است . فاطمه زياد بن زبير كيست ؟ دخترى با شخصيت و فهميده ، علاوه بر اينكه بسيار با وقار و زيباست .\r\nجويبر با ترديد آمد و در زد . زياد آمد و جويبر عرض كرد كه پيغمبر فرموده است دخترت فاطمه را براى من عقد كنى . گفت خوب شما برو الان من خودم بنزد پيغمبر مى آيم . دختر خانم پشت در شنيد و گفت پدر موضوع چيست ؟\r\nگفت جويبر ، سياهى است كه به خواستگارى تو آمده و مى گويد پيغمبر چنين فرموده است .\r\nدختر گفت : چه جواب داديد ؟\r\nزياد گفت : گفتم الان خودم بنزد پيغمبر اكرم ( ص ) مى آيم .\r\nدختر گفت اگر پيغمبر فرموده باشد ، اين سخن شما جسارت به مقام مقدّس ايشان است .\r\nزياد گفت چه كنم ؟\r\nگفت برو و او را برگردان تا بيايد و در خانه بنشيند . خودت خدمت پيغمبر برو ببين چه فرموده ؟\r\nزياد اين چنين كرد و از حضرت درباره مطلب سوال كرد .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nپيغمبر ( ص ) فرمود بله من گفته ام فاطمه ات را به عقد جويبر در آور . زياد بنزد دخترآمد و گفت پيغمبر اينطور فرمود . دختر عرض كرد هر چه پيغمبر مى گويد بايد عمل نمود . خانه اى برايش تهيه كردند و هماندم مراسم عروسى برگزار شد و دختر به حجله بردند . جويبر وارد حجله شد و معلوم است شخصى كه چند ساعت قبل در صفه با پيراهنى زندگى مى كرده و آن هم پيراهنى كهنه كه حتى بعضى از آنان بايك لباس مندرس كه شايد جويبر هم از همينها بوده ، حالا وارد مىشود و مى بيند خانه ، زنى بسيار با جمال و زندگى دارد . از اول شب تا به صبح نزديك دختر نرفت و مشغول عبادت شد . شبهاى دوم و سوم نيز مشغول عبادت شد . زنان خوشحال شدند و گفتند مثل اينكه جويبر لذت نمى خواهد پس قضيه تمام شد . لذا خدمت پيغمبر اكرم ( ص ) آمده و گفتند : يا رسول اللهً او نزديك اين دختر نمى رود ، معلوم است كه زن نمى خواهد .\r\nپيامبر او را طلب كرده و فرمودند : جويبر ! مى گويند كه تو زن نمى خواهى ؟\r\nگفت چرا يا رسول الله .\r\nفرمودند پس چرا اينچنين مى كنى ؟\r\nگفت يا رسول الله وقتى وارد اتاق شدم ، نعمت هاى الهى را ديدم و بايد شكر اين نعمت ها را بجا آورم لذا تصميم گرفتم 3 شب عبادت كنم . ديگر شب سوم تمام شد ، امشب عروسى خانم است .\r\nوصول به ايمان قلبى مانند زياد بن زبير ، گذشت چون فاطمه بنت زياد بن زبير ، تحت فرمان خدا بودن همانند جويبر ، اطاعت\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nمى خواهد . در جلسه اى مى گفتند كه سه نفر 3 گذشت داشتند . يكى از نظر شخصيت گذشت داشت . آن زمان زياد بن زيبر كار خيلى مهمى كرد . او درميان عربهايى كه در قرآن شريف و د رتاريخ و روايات مى خوانيد كه كارشان به اينجا رسيده بود كه شخص اگر مى خواست وارد خانه شود و سر در كوتاه بود ، حاضر نبود سرش را خم كرده و وارد شود و بايد اين در را خراب كنند تا او وارد شود . يا اگر جاى مهمانى بود و مى رفت و در اين خانه كوتاه بود ، مى گفت آن را خراب كن تا وارد شوم و الا بر مى گردم . حالا زياد بن زيبر در ميان اين مردم دختر خود را به جويبر ميدهد .\r\nفاطمه صد در صد مطيع خداست ، تقيّد به اوامر خدا و رسول اكرم ( ص ) دارد . آنگاه كه پدرش جويبر را روانه كرد و به او گفت كه نزد پيغمبر برو و الان من خودم مى آيم ، فاطمه حاضر نيست و ميگويد نه ، اين كار ناديده گرفتن امر رسول الله است ، او را برگردان و خودت برو و ببين پيغمبر چه مى فرمايد و اگر پيغمبر بفرمايد من مطيع و فرمانبردارم .\r\nاگر كسى آمد كه از تو دختر بگيرد دقت كن كه آيا دين و اخلاق دارد يا نه ؟ اگر دارد بايد حتماً دخترت را به او بدهى و اگر سراغ دختر مى روى ، ببين دين و اخلاق دارد يا نه ؟ اگر ندارد حتماً نباى اين دختر را بگيرى ، اگر چه دختر فلان مسئول باشد . در اسلام مى گويد بدنبال عفت برو . دقت كن كه آيا عفيف است يا نه ؟ اگر ديدى رو نمى گيرد ، با او ازدواج نكن ، هر چه و هر كه مى خواهد باشد . اين امر خداست . دختر و پسر ، پدر و مادر وقتى كه مقيد به اين امر خدا باشند ، اين تقيد برايشان ايمان قلبى آورده و ريشه ايمان را\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nمحكم و درخت ايمان را آبيارى مىكند . در كسب و كار نيز چنين است . لذا مقيّد نباشيد كه حتماً مكه برويد . البتّه مكّه بايد رفت ، قرآن مى فرمايد اگر نروى ، كافرى . همچنين مقيّد نباشيد كه فقط خمس و زكاه بدهيد ، بايد پرداخت و قرآن مى فرمايد اگر زكاه و خمس ندهى ، هم كافر هم مشرك هستى و واى بر تو .  وويل للمشركين الذين لا يوتون الزكوه و هم بالا خره هم كافرون  « 1 » . واى بر مشركان ، مشرك چه كسى است ؟ آن كسى است كه زكاه و خمس نمى دهد . ايمان قلبى تنها در اين مطلب خلاصه نمى شود . اسلام مى گويد بايد نماز بخوانى ، اگر مقيّد به نماز اول وقت و نماز جماعت نباشى واى بر تو نا مسلمان .\r\nارايت الذى يكذب بالدين . سپس مى فرمايد :\r\nفويل للمصلين الذين هم عن صلاتهم ساهون . يعنى واى برآن مسلمان نمايى كه اهميت به نماز نمى دهد .\r\nامّا فقط اين نيست . اوامرى كه در خانه دارى ، زن درباره شوهر و شوهر درباره زن و اوامرى كه در بازار و سر كسب داريد مهم است . امّا كافى نيست .\r\n\r\nاجتناب از گناه\r\n2 - لذا تقيد به واجبات يك شرط اساسى است امّا از آن مهمتر اجتناب از گناه است . تقيد به واجبات يك مرحله اش تقيد به\r\n3 -\r\n\r\n\r\n","description":"","footnote":"\r\n( 1 ) 1 . سوره فصلت ، آيات 6 و 7 .\r\n","page_name":" 212 ","page_number":212},
  {"content":"\r\n\r\nظواهر دين و دومى كه مهمتر از اين است ، اجتناب از گناه است . درخت ايمان اگر چه در دل رسوخ هم كرده باشد ، گناه آن را مى سوزاند ، اگر چه در اثر عبادت انسان به جايى هم رسيده باشد . قرآن شريف مى فرمايد كه قساوت قلب مى آورد ، و اگر گناه روى گناه آمد : فويل للقاسيه قلوبهم . اين درختى كه كاشته بودى ، نابود مىشود .  ثم كان عاقبه الذين اساو السواى ان كذبوا بايات الله  « 1 » آنان كه د رزندگيشان گناه زياد است ، درخت ايمانشان خشكيده و ريشه كن مىشود .\r\n\r\nانجام مستحباب\r\n3 - سومين مطلب براى دستيابى به ايمان قلبى ، اهميت دادن به مستحبات ( به اندازه اى كه كار انسان فداى آن نشود ) است . به اندازه اى كه انسان درخت ايمان را آبيارى مىكند ، ريشه هاى آن را در دل تنومند مىكند . در ميان مستحبات ، خواندن قرآن ، رازو نياز با خدا ، نماز شب وبيدارى در آخر شب و در حد توان خدمت به جامعه ( كه شايد از مهمترين مستحبات است ) مهم هستند . از ديد اسلام خدمت كردن به ديگران گاهى از اوقات . به سر حد وجوب بلكه به خود وجوب مى رسد و ممكن است راه پنجاه ساله را انسان در يك شب بپيمايد . يعنى ممكن است درخت ايمان را به يك شب در دل بسيار محكم كند . چنانچه آبروى مسلمان ريختن ، شخصيت كسى را كوبيدن و از اين سنخ ، ممكن است به يك لحظه درخت ايمان را\r\n\r\n\r\n","description":"","footnote":"\r\n( 1 ) 1 . سوره روم ، آيه 10 .\r\n","page_name":" 213 ","page_number":213},
  {"content":"\r\n\r\nريشه كن سازد . چه بسيار سراغ داريم افرادى كه راه پنجاه ساله را در يك سال گشودند .\r\nچه جوانانى را سراغ داريم كه بواسطه تقيّد به ظواهر دين و مخصوصاً خدمت به ديگران و بواسطه گذشت ، ايثار و فداكارى به يك روز را ه پنجاه ساله را پيمودند .\r\nمرحوم آخوند ملا حسين قلى همدانى كه از شاگردان شيخ انصارى است ، اوشاگردان عجيبى تحويل جامعه داده كه استاد بزرگوار ما مرحوم علامه طباطبايى رحمه الله عليه شاگرد مرحوم قاضى و ايشان شاگرد مرحوم ملا حسين قلى همدانى است . از ايشان گفتنى ها نقل مى كنند .\r\nروزى به كربلا آمد ( خدا قسمت همه ما كند ) يكى از شاگردهاى ايشان كار داشت و عقب ماند . هنگام شب دلش نيامد كه استادش را رها كند ، لذا تصميم گرفت به هر نحو ممكن خودش را فردا به استاد برساند و توجه نمود كه اگر از راه دريا برود مىتواند فردا صبح خودش را به كربلا برساند . سوار قايق شد و از كوفه از راه فرات آمد . ايام زيارت بود . در وسط راه ، عربها در قايق او ريختند و قايق پر شد . عربى پهلوى اين شاگرد مرحوم آخوند همدانى كه اسمش آقا سيد سعيد بود آمد و چون خسته بود كم كم خوابش برد و تكيه به آقا سيد سعيد داد . مضاف بر آنكه بدنش بوى بدى مى داد .\r\nآقا سيد سعيد قصد كرد كه آن فردرا بيدار كند اما دلش نيامد و گفت مسلمان و زائر امام حسين ( ع ) است . دفعه دوم آمد بيدارش كند مجدداً آن ايمان نگذاشت . دفعه سوم نيز نگذاشت . بالاخره تا صبح همينگونه بود . شاگردان آخوند ديدند كه ايشان مرتّب مى گويد : بارك الله آقا سيد سعيد ، و ما نمى فهميديم ،\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n« بارك الله آقاسيد سعيد » يعنى چه ؟\r\nشاگردان مرحوم آخوند مى گويند مثل اينكه مرحوم آخوند تا صبح براى خير مقدم گفتنى و بارك الله گفتن به آقا سيد سعيد مهيا بود . مرحوم آخوند آمد در را باز كرد ، سلامش نموده ، بجاى تعارف گفت : بارك الله آقا سيد سعيد . راه پنجاه ساله را يك شبه طى كردى .\r\nاز همه و مخصوصاً از شما تقاضا دارم تا آنجا كه توان داريد به ديگران خدمت كنيد . مخصوصاً به افرادى مانند زنانى كه روستايى و ساده لوح هستند و بالاخره افرادى كه ناشناسند ، بعنوان يك مسلمان و شيعه على ( ع ) تا مى توانيد به ايشان خدمت كنيد كه براى بحث ما بسيار مفيد است .\r\n\r\nتوسّل به اهل بيت ( ع )\r\nاز جمله چيزهايى كه باز مربوط به تقيّد به ظواهر دين است ، توسّل به اهل بيت ( ع ) است . بدون توسّل كسى بجايى نمى رسد . اگر بخواهيد به درجات ايمان نائل شويد بايد در زندگى شما توسل باشد . بلكه بايد بگويم كه تقيّد به ظواهر دين مانند اهميت دادن به واجبات ، اجتناب از گناه و اهيمت دادن به مستحبات در حد توان ، نمك اينها دو چيز است : يكى توسل و ديگرى خلوص . اگر خلوص نباشد كه پوچ است و اگر توسل هم نباشد نيز اينچنين است .\r\nمرحوم علّامه مجلسى اول رحمه الله عليه مرد عجيبى است . فقيه ، عارف ، مفسّر و آشنا به روايات اهل بيت ( س ) است . تقريباً يك دوره فقه ، ايشان نوشته اند . اين دوره فقه به خوبى دلالت دارد كه\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nايشان فقيهى آشنا به روايات اهل بيت ( س ) و آشنا به قرآن شريف است . ايشان در شان « من لا يحضره الفقيه » دوازده جلد كتاب نوشتهاند . ايشان درضمن شرح زيارت جامعه ( زيارت جامعه را مرحوم صدوق در « من لا يحضره الفقيه » نقل مى كنند ) قضيه اى را نقل مى كنند كه اين قضيه براى بحث ما فوق العاده لازم است . ايشان مى فرمايد : به نجف مشرف شدم . ديدم من رابطه با على ( ع ) ندارم و اگر بخواهم بروم حرم ، اول بايد رابطه را محكم كنم . خوشا به اين عقلها ، خوشا به اين فهم ها ، اينها عقل و فهم و علم نيست ، اينها چيز ديگرى است ، اينها ايمان عاطفى است ، ايمانى كه رسوخ در دل كرده است . مى فرمايد كه ديدم رابطه با على ( ع ) ندارم ، بايد رابطه را محكم كرده و بعد مشرف شوم .\r\nسپس مى فرمايد روزها به مقام قائم مى رفتم . در وادى السلام مكانى مربوط به حضرت بقيه الله ( عج ) است . گفت روزها آنجا عبادت مى كردم و روزه مى گرفتم و شب ها چون آنجا ميترسيدم ، ميآمدم و در رواق مطهّر امير المومنين ( ع ) عبادت ميكردم امّا حرم نمى رفتم . مى فرمايد چند شبى طول كشيد ، يك شب عالم مكاشفه برايم پيدا شد . اين عالم مكاشفه مربوط به ما نيست . آن افرادى كه موفّق د رعلم و عمل باشند نظير علامه مجلسى ها ، ملاصدراها و اينان مى توانند اين ادعاها را بكنند . امّا آن افرادى كه متبحّر ، متخصص در متون و معارف اسلامى نباشند قطعاً اگر از اين فكرها بكنند تخيلى بيش نيست . بله ملا صدرا ميتواند بگويد . معمولًا در اخبارش مى گويد : هذا تحصيل لنا عقيب الكشف والخلوت واقمنا عليه البرهان . علّامه مجلسى نيز مىتواند بگويد امّا\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nكسى كه چند روزى نماز شب خوانده نمى تواند چنين ادعايى كند . جاهل ، قطعاً اگر ادعاى كشف كند غلط و تخيل است ، يا ، دام است يا تخيل و معمولًا تخيل است . لذا براى خودتان و براى ديگران مواظب باشيد كه از اين چيزها گول نخوريد . امّا علّامه مجلسى عليه الرحمه مىتواند ادعا كند و ادعايش درست است . لذا مى فرمايد عالم كشف برايم پيدا شد ديدم كه سر من راى ( سامرى ) هستم ، آقا امام زمان آنجاست ، نور آقا را ديدم مداح وار زيارت جامعه را از اول تا آخر براى آقا خواندم ، بعد آقا فرمودند : بيا جلو ، ترسيدم بروم . ابّهت آقا مرا گرفته بود . بالاخره رفتم دست مبارك روى شانه ام گذاشته فرمودند : نعم الزياره هذه .\r\nمى گويد عالم كشفم تمام شد ديدم به من گفتند بيا سرمن راى . علامه مى فرمايد پاى پياده سر من راى رفتم . بدون اينكه زيارت امير المومنين ( ع ) بكنم رفتم غسل كردم و پس از غسل وارد حرم شدم . ديگر اينجاكشف نيست ، اينجا حس است . وارد حرم شده ديدم آقا امام زمان سر قبر پدر و جدش است . از دور مداح وار انگشت را اشاره كرده و زيارت جامعه را مى خواندم : السّلام عليكم يا اهل بيت النبوه و موضع الرساله . . . تا آخر . مى گويد تا زيارت تمام شد امام زمان هم توجّه داشتند ، فرمودند بيا جلو . مى گويد ابهّت آقا مرا گرفته بود نمى توانستم جلو بروم ، مى رفتم و بر مى گشتم . فرمودند بيا . مى گويد كم كم جلو رفتم ، آقا دست تلطّف روى شانه ى من گذاشته فرمودند : نعم الزياره هذه . گفتم آقا اين زيارت مال جدتان است ( و اشاره به قبر مطهر امام على النقى ( ع ) كردم ) ، فرمودند بله . لذا علّامه مجلسى اول ، اين مردى كه بايد بگوئيم « درياى در همه چيز » ، وقتى به اين زيارت\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nمى رسد مى فرمايد : بهترين زيارات است در ميان زيارات . به اين دليل است كه هيچ زيارتى از نظر مضمون و ا زنظر دلالت به اين صراحت نداريم .\r\nلذا استاد بزرگوار ما رهبر عظيم الشان انقلاب ادام الله ظله مى فرمودند : خود مضمون دلالت بر ، سند مىكند و اگر سندش هم درست نبود خود مضمون مى گويد مال امام است . مرادش همين قضيه است يعنى امام زمان امضايش كرده و فرموده است : نعم الزياره هذه . لذا تقاضا دارم از همه كه صبح به صبح اين سرود را ، اين صبحگاهى شيعه را بخوانيد . بايد در زندگى توسّل باشد . اسلام منهاى ولايت پوچ است . اسلام منهاى امامت نظير ماده منهاى صورت است و پوچ است .\r\n يا ايها الرسول بلغ ما انزل اليك من ربك و ان لم تفعل فما بلغت رسالته  « 1 » اگر على را وارث خلافت نكنى و اگر ولايت نباشد ، اسلام منهاى ولايت مفهومى ندارد .\r\nدو جمله امام رضا ( ع ) دارند كه بحث اين ده شب ما در اين دو جمله خلاصه مىشود . حضرت رضا ( ع ) را آوردند در نيشابور ، جمعيت بسيار عجيبى بود و آقا در كجاوه بود و دلشان ميخواست آقا را ببينند . آقا مردم را مهيّا كرد . وقتى مهيا شدند سر از كجاوه بيرون آورده ، فرمودند : از پدرم و پدرم از پدرش و . . . تا رسيد به الله تبارك و تعالى ، كه خدا فرموده است :\r\n\r\n\r\n","description":"","footnote":"\r\n( 1 ) 1 . شوره مائده ، آيه 67 .\r\n","page_name":" 218 ","page_number":218},
  {"content":"\r\n\r\nكلمه لا إله الا الله حصنى فمن دخل حصنى آمن من عذابى . كلمه « لا إله الا الله » قلعه محكم است . كدام كلمه « لا إله الاالله » قلعه محكم است ؟ همانگونه كه اگر شما وارد قلعه محكمى شويد ديگر دشمن نميتواند به شما آزار برساند . اگر حقيقتاً كلمه « لا إله الا الله » رسوخ در دل شما نمود ، ديگر غرائز نمى توانند بر انگيخته شده و شيطان نمى تواند بر شما حكم فرما شود .\r\nانما سلطانه على الذين يتولونه .\r\nشيطان بر آن كسى كه زير پرچم او باشد سلطنت دارد ، اما اگر زير پرچم خدا باشد ، ليس له سلطان .\r\nبعد مقدارى سر در كجاوه كردند و مجدداً مردم را مهيا كردند . مفصلًا گفتند ، براى اينكه جامعه اسلامى بداند كه اين د ررديف همان كلمه « لا إله الا الله » است . ولايت ، ادامه ولايت خداست ، لذا سر بيرون آورده فرمودند : بشرطها و شروطها . يا بشرطها و ان من شروطها . اما اين را بگويم كه : ولايه على ابن ابيطالب حصنى فمن دخل حصنى آمن من عذابى .\r\n\r\nايمان قلبى و اخلاص\r\nلذا تقيد به ظواهر شرع مى خواهيم و اين تقيد به ظواهر شرع ، اهميت دادن به واجبات ، اهميت دادن به اجتناب از گناه و اهميت دادن به مستحبات و من جمله نمك همه آنها و بلكه بقول قرآن همه چيز آنها ، توسل به اهل بيت ( س ) و خلوص است . مواظب باشيد همه كارهاتان براى خدا باشد . بقول قرآن كه مى فرمايد :\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n صبغه الله و من احسن من الله صبغه  « 1 » . رنگ خدا ، چه رنگ خوبى است ، خوشا به حال كسى كه همه كارهايش رنگ خدايى داشته باشد كه ديگر نمى توان براى آن قيمت گذاشت . اين آيه ولايت ها قرآن بهترين آيه هاست . سيصد آيه يا بيشتر درباره امير المومنين سلام الله عليه در قرآن داريم . بهترين اين سيصد آيه اين آيه است :\r\n انما وليكم الله و رسوله والذين آمنوا الذى يقيمون الصلوه و يوتون الزكوه .  « 2 » اين ادامه ولايت خداست يعنى ولى شما ، سر پرست شما ، سر پرست دل شما ، سر پرست جامعه اسلامى ابتدا خداست ، سپس پيغمبر و در نهايت آن فردى است كه ايمان دارد ، آنكه نماز مى خواند و آنكه در ركوع انگشترش را ميدهد . مسلم است تمام شيعه و سنى مى گويند آنكه انگشتر داد ، على ( ع ) بود . اين آيه درباره على ( ع ) است .\r\nاين آيه ولايت براى چه آمد ؟ براى يك انگشتر ؟ مگر اين انگشتر چقدر ارزش داشت ؟ خيلى معمولى بود . بعضى از نفهم ها براى اينكه مى ديدند اين آيه خيلى عالى است ، قيمت انگشتر را بالا بردند و خيال كردند حالا قيمت انگشتر چون بالا رفت و آيه ولايت مى آيد ! خير . اين يك انگشتر معمولى بود و شايد يك درهم قيمتش بود . امير المومنين ( ع ) انگشترى را كه بدست مى كرد مانند لباسى بود كه ميپوشيد . اما يك رنگ به آن خورد و آن رنگ ، رنگ خلوص\r\n\r\n\r\n","description":"","footnote":"\r\n( 1 ) 1 . سوره بقره ، آيه 138 .\r\n( 2 ) 2 . سوره مائده ، آيه 55 .\r\n","page_name":" 220 ","page_number":220},
  {"content":"\r\n\r\nبود . خلوص على ( ع ) به آن خورد و قيمت به آنجا رسيد كه بايد بگوئيم نه دنيا و نه آخرت و آنچه در آنهاست ، ارزش اين انفاق را ندارد و اين انگشتر بالاتر است . چرا ؟\r\nاستاد بزرگوار ما مرحوم علامه طباطبايى رحمه الله عليه جمله خوبى درباره خلوص دارند . مى فرمايند : كار اگر رنگ خلوص به آن خورد ، ديگر قيمت آن به آنجا مى رسد كه غير از خدا نمى داند . گاهى به آنجا مى رسد كه ديگر پاداش آن خود خداست . گاهى بهشت براى پاداش عمل او كم مى آيد و خود خدا پاداش او مىشود . يا ثار الله وابن ثاره . كار هر چه مهم ، اما اگر خلوص نداشته باشداز سنگ و از خاك و از هر پستى مسلماً پست تر است .\r\nكارى بكنيد كه كارهايتان رنگ خدايى داشته باشد . از كسبه و تجار محترم تقاضا دارم وقتى سر كسب آمديد كارى بكنيد كه كار شما ، جهاد در راه خدا باشد . چه موقع جهاد در راه خدا مىشود ؟ وقتى رنگ الهى بگيرد . الكاد على عياله كالمجاهد فى سبيل الله .\r\nآنكس كه براى رفاه زن و فرزندانش و براى خدمت به اسلام ، كسب كند مانند اين است كه جهاد در راه خدا كند .\r\nدر رابطه با زن و كارهاى منزل نيز مى فرمايد : جهاد المراه حسن التبعّل .\r\nاگر زن براى خاطر خدا شوهردارى كند ، براى اينكه يك مسلمان يعنى شوهرش را دررفاه و آسايش بگذارد ، براى اينكه بتواند فرزندانى مسلمان به جامعه تحويل دهد ، عمل او ارزش جهاد را دارد .\r\nدر روايت دارد كه چنين زنى هنگاميكه غذايى طبخ كرده و سفره را پهن كند ، مانند اين است كه در خون خود غوطه ور شود . درس خواندن و\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nكسب و اداره و شوهر دارى او همين است . زن دارى نيز چنين است . در روز قيامت بعد از انبياء ، بعد از اوصياء ، علما هستند . بعد از علما ، شهدا هستند . خوب اين مقام شهيد است و آن مقام عالم . شهيد عليه الرحمه مى نويسد روز قيامت يك عالمى را مى آورند ، مى گويند آقا چه كاره بودى ؟\r\nمى گويد بخاطر خدا و تقويت دينش قال الباقر وقال الصادق گفتم .\r\nمى گويند قال الباقر و قال الصادق گفتى اما براى اينكه به تو بگويند : « انت العالم » براى اينكه به تو بگويند به به ! چه فرد عالمى ! خطاب مىشود او را به رو در آتش جهنم بفرستيد . دومى را آورده ميگويند آقا چه كاره بودى ؟\r\nمى گويد به جبهه رفتم . در خط مقدم مرا محاصره كردندو آنقدر كشتم تا در راه خدا كشته شدم . خطاب مىشود جبهه رفتى و مقاتله كردى . كشتى تا كشته شدى امّا رنگ فى سبيل الله در آن نيست . براى اين جلو رفتى كه به تو بگويند بارك الله ! خطاب مى كنند اورا نيز به رو در آتش جهنم بينداريد . لذا اگر مى خواهيد به جايى برسيد خلوص پيدا كنيد .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n\r\nمجلس دوازدهم پرورش ايمان در قلب\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nبسم الله الرحمن الرحيم\r\n\r\nتوبه از گناه\r\nاگر ايمان قلبى بخواهيم بايد از سه راه آن را تحصيل كنيم . ايمان قلبى مانند ايمان عقلى نيست كه احتياج به برهان داشته باشد . درباره تقليد به ظواهر شرع صحبت نمودم . اكنون يك خواهش از همه ى عزيزان دارم و آن اينكه تقاضا دارم اين تقيد به ظواهر شرع و مخصوصاً اجتناب از گناه را مراعات كنيد . نگذاريد گناه در زندگى شما بيايد . گناه براى آينده شما ، براى دنيا و آخرت شما و حتى براى شقاوت اولاد شما موثر است . گناه اگر چه بسيار كوچك اما در اينكه انسان را بد بخت دنيا و آخرت كند ، خيلى بزرگ است . تقاضا دارم نگذاريد گناه در زندگى بيايد و اگر آمد فوراً توبه و انابه كنيد . مخصوصاً اگر بشود ( چنانچه امام صادق ( ع ) دستور داده اند ) دو ركعت نماز بخوانيد . امام صادق ( ع ) به آن فرد كه به غنا گوش داده بود فرمودند بلند شو برو غسل كرده و نماز بخوان و بعد از نماز توبه\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nكن ، كه واى بر تو اگر به اين حال مرده بودى .\r\nلذا اگر غسل توبه نمى كنيد ، نمازش را بخوانيد و اگر نمازش را نمى خوانيد فوراً جبران كرده و تدارك ببينيد . تلاطم درونى برايتان پيدا بشود . معلوم است كه اگر انسان توبه كرد ، گناه هر چه بزرگ باشد خدا آن را مى آمرزد . اين نخستين چيزى است كه ريشه هاى ايمان قلبى را دل محكم كرده و بالاخره ايمان قلبى براى انسان پيدا مىشود .\r\n\r\nصبر در مقابل مصيبت\r\nاگر بخواهيم ايمان قلبى پيدا كنيم دومين چيزى كه بايد در زندگى ما باشد صبر در مقابل مصيبت است . دنيايى كه ما را در آن زندگى مى كنيم معلوم است كه جزر و مد و مواقع بحرانى و مانند دريا موجها دارد . نمى شود كسى در دريا باشد و موج و جزر ومد را نبيند .\r\nاز امير المومنين ( ع ) ، امام صادق ( ع ) و همچنين از رسول اكرم ( ص ) روايت داريم كه : الدنيا بحر عميق قد غرق فيها خلق كثير . دنيا درياى بى پايانى است كه جزر و مد ها و موجها دارد و انسان بايد مراقبت كند كه د رجزر و مدها و موجها خود را گم نكند .\r\nهمه بد بختى ها اين است كه انسان در دريا خود را گم كند . آنها كه شنا بلدند بعضى اوقات غرق مى شوند ، غرق شدنشان هم براى اين است كه خودشان را گم مى كنند و از خود بى خود شده و در اين حال غرق مى شوند . اين دنيا دريايى است . معنا ندارد كه كشى در اين دنيا باشد و گرفتارى نداشته و در دو راهى ها واقع نشود .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nاين بحرانها ، مواقع استثنايى و جز و مدها را قرآن شريف امتحان مى نامد .\r\nدر قرآن شريف دو قسم امتحان است . گاهى در يك معنا آن ر استعمال كرده و مراد اين است كه انسان در اين دنيا امتحان مىشود . براى اينكه به خودش بفهماند چه كاره است . براى اينكه روز قيامت نگويد من آدم خوبى هستم .\r\n ليميز الله الخبيث من الطيب و يجعل الخبيث بغضه على بغض  « 1 » تا آنكه خدا پليد را از پاكيزه جدا سازد و پليدان را بعضى با بعضى ديگر در آميزد .\r\nيعنى بحرانها و امتحانها پيش مى آيد تا پروردگار عالم به انسان بنماياند كه چند مرده حلّاج است .\r\nدر ابتداى سوره عنكبوت امتحان را اين گونه مى فرمايد :\r\nاحسب الناس ان يتركوا ان يقولوا آمنا و هم لا يفتنون و لقد فتنا الذين من قبلهم فليعلمن الله الذين صدقوا و ليعلمن الكاذبين . ايا مردم چنين پنداشتند كه به صرف اينكه گفتند ما به خداى يگانه ايمان آورده ايم ، رهاشان كنند و بر اين دعوى هيچ امتحانشان نكنند ؟ و ما اممى كه پيش از اينان بودند به امتحان در آورديم تا خدا دروغگويانرا از راستگويان جدا سازد .\r\nانسان تصور نكند كه به حال خودش وا گذاشته مىشود . خير حتماً امتحان مىشود و امتحانش براى اين است كه پروردگار عالم به او بفهماند چه كاره است . براى اين است كه صادق را از كاذب و\r\n\r\n\r\n","description":"","footnote":"\r\n( 1 ) 1 . سوره انفال ، آيه 37 .\r\n","page_name":" 226 ","page_number":226},
  {"content":"\r\n\r\nخبيث را از طيب تميز دهد . اين نوع امتحان است كه براى انسان پيش مى آيد .\r\nيك نوع امتحان ديگر در قرآن است كه آن مورد بحث ماست و آن اين است كه مصيبت ها و بحرانها و جز و مد پيش مى آيد براى اينكه انسان ساخته شود . بقول آن شاعر :\r\nناز پرورده تنعم نبرد راه بجايى عاشقى شيوه زندان بلاكش باشد\r\nاين بحرانها ، جزرومد ها و اين موجها براى اين است كه انسان ساخته شود و معمولًا انسان از مصيبت بهتر مىتواند استفاده كند تا از نعمت . لذا گفته مىشود نعمت از الطاف جليه خدا و بلا از الطاف خفيه حق تعالى است . بلا و نعمت هر دو خوب است آن هم براى كسى كه بداند چگونه از نعمت استفاده كند و چگونه در بلا ساخته شود . بلا درنزد بزرگان ، از نعمت هاى بزرگ خداست ، امّا بر آن لطف الخفيف ميگويند ، يعنى لطفى كه معمولًا مردم توجهى به آن نكرده و خواص متوجه آنند .\r\n\r\nالطاف خفيفه\r\nمرحوم آقا ميرزا جواد آقا ملكى را شايد پيرهاى مجلس ديده باشند . قمى ها انصافاً نعمت هاى بزرگى داشتند ، نظير موسس حوزه ى علميه ، مرحوم آقا شيخ عبدالكريم حائرى با آن مقامش و نظير اين آقا ميرزا ملكى كه پدران اهل بازار در درس او خيلى نشسته اند . ايشان مرد عجيبى بود و كرامت ها داشت . شاگردان بزرگى تحويل جامعه داده است و از جمله شاگردهاى ايشان استاد بزرگوار ما رهبر عظيم الشان انقلاب ادام الله ظله است . از ايشان قضيه اى نقل مى كنند\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n. كه پسر بيست و پنج ساله اى داشت ، روز عيد غدير د رحوض افتاد و خفه شد . ايشان د رجلسه نشسته بودند . صدايشان زدند ، آمدند و ديدند كه جسد فرزندشان روى آب افتاده . فرمودند جنازه ى پسرم را كنار بگذاريد و عيد مردم را عزا نكنيد . سپس با طمانينه آمده و در مجلس نشستند . علما از ايشان پرسيدند آقا چه خبر است ؟\r\nفرمودند خدا عيدى به ما داده است امّا زنها متوجه نيستند !\r\nيا درباره ى رهبر عظيم الشان انقلاب ادام الله ظله مى گويند وقتى خبر مرگ آقا مصطفى را به او دادند ، فرمودند : انا لله و انا اليه راجعون .\r\nمرگ مصطفى از الطاف خفيه خدا است .\r\nلذا بلا از الطاف خفيه خدا و بهتر از نعمت است . براى كسى كه مى خواهد خودش را بسازد ، براى آنكه ميخواهد ايمان قلبى در دلش ريشه بدواند ، امرى مفيد است . قرآن مى فرمايد ما شما را امتحان مى كنيم . اين امتحان ديگر امتحان نوع اوّل نيست . براى مثال ، سنگ ارزش كيفى ندارد ، اگر بخواهد طلايش را بگيرند چكارش بكنند ؟ بايد در كوره رفته و در چندين هزار در جه حرارت ، كدورت ها ، مسها و آهنهايش گرفته شود و آن طلا تحويل داده شود . اين انسان در اين دنيا آمده و اين دنيا كوره است . آمده تا طلاى ناب شود ، لياقت پيدا كند تا مصداق : يا ايتها النفس المطمئنه ارجعى الى ربك راضيه مرضيه « 1 » شود . بيا بيا بسوى خودم ولى دير آمدى . لذا اگر از شما بپرسند هدف از خلقت موجودات چيست ؟ بايد بگوئيد « انسان » . و اگر پرسيده شود هدف از خلقت انسان چيست ؟ بايد\r\n\r\n\r\n","description":"","footnote":"\r\n( 1 ) 1 . سوره فجر ، آيه 26 و 27 .\r\n","page_name":" 228 ","page_number":228},
  {"content":"\r\n\r\nگفته شود « لقاء الله » . تو را براى خودم خلق كردم . تو را خلق كردم تا مصداق :  وجوه يومئذ ناضره الى ربها ناظره  « 1 » ( رخسار طايفه اى از شادى بر افروخته و نورانى است و به چشم قلب جمال حق را مشاهده مى كنند ) شوى . اين انسان بايد در كوره ناملايمات رفته و مصيبت ببيند . لذا در روايات مى خوانيم خدا كسانى كه را كه دوست دارد مانند باران ، بلا بر سرشان مى بارند . البلاء للولاء البلاء للانبياء .\r\nقرآن مى فرمايد :\r\nولنبلونكم بشىء من الخوف و الجوع و نقص من الاموال و الانفس و الثمرات و بشر الصابرين الذين اذا اصابهم مصيبه قالوا انا لله و انا اليه راجعون « 2 » اولئك على هدى من ربهم و اولئك هم المفلحون . « 3 » هدايت در اينجا يعنى گمشده را پيدا كردن ، مورد عنايت خاص خدا واقع شدن ، دست عنايت خدا بر سر انسا ن كشيده شدن و همين بحث ماست . يعنى ايمان قلبى پيدا كردن و خدا بر دل انسان حكومت كردن . مى فرمايد حتماً امتحانتان مى كنيم به چه ؟ به نا امنى ، به جنگ ها ، به كمبود ها ، به جانتان ، به فرزندانتان و به مالتان ، به كسادى بازار ، به ورشكستگى ها ، به دخل نداشتن ها ، به دست روى دست گذاشتن و از اوّل صبح تا شب توى مغازه نشستن ، تا ببينم چكاره ايد ؟ چرا ؟ براى اينكه از همين جا ساخته مىشويد كه انسان در اين دو راهى ها خوب ساخته مىشود . يعنى مى بيند كه ميتواند از راه حرام پول بدست بياورد امّا دست روى دست گذاشته\r\n\r\n\r\n","description":"","footnote":"\r\n( 1 ) 2 . سوره قيامت ، آيات 8 و 9 .\r\n( 2 ) 3 . سوره بقره ، آيات 155 و 156 .\r\n( 3 ) 4 . سوره بقره ، آيه 5 .\r\n","page_name":" 229 ","page_number":229},
  {"content":"\r\n\r\nو مى نشيند . مى بيند مىتواند از راه تقلّب و غش در معامله و از راه رباخوارى پول بدست بياورد امّا آن را انتخاب نميكند و بالاخره در بحران و در مواقع استثنايى واقع مىشود و صبر مىكند . از همين صبر هاست كه درخت ايمان در دل روئيده مىشود .\r\n\r\nاقسام صبر\r\nدر روايات ما صبر را به 3 نوع تقسيم مىكند . يكى صبر در مصيبت ، يكى صبر بر معصيت ، و ديگرى صبر بر عبادت . آنگاه كه گناه پيش بيايد ، نگاه كردن به نامحرم پيش به ياد ، براى خاطر خدا پا بر نفس امّاره مى گذارد .\r\n\r\nصبر در عبادت\r\nصبر در عبادت : و آن اينكه در اوّل وقت خسته است امّا براى نماز بر مى خيزد ، در دل شب براى نماز شب قامت مى بندد ، يخ ها را شكسته و براى خدا وضو مى گيرد . در روزهاى بسيار گرم روزه مى گيرد . اينهاكه « انسان » مى سازند را صبر در عبادت ، صبر در معصيت و صبر در مصائب نام مى نهند . اين براى كسى است كه ايمان قلبى ميخواهد كه البتّه بسيار مشكل است امّا ياد گرفتن آن براى افرادى كه مبانيشان محكم است ، مشكل نيست . برهان نظم را براى شما گفتم و عملى شد و بيشتر از اينها مىشود و كتاب هم درباره اش نوشته اند ، امّا برهان براى اينكه ايمان در دل رسوخ كند بسيار بسيار مشكل است . به اندازه اى مشكل است كه اگر انسان در بحرانها راه\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nحق را بگيرد مانند اين است كه ناخن يا رگ از بدن او بيرون مى كشند . مشكل است امّا معلوم است كه انسان خوب ساخته مىشود . آنگاه كه بخاطر خدا پا بر گناه ميگذارد و آنگاه كه مصيبتى پيش بيايد صبر كند ، علاوه بر اينكه مصيبتش رفع ميگردد ، ساخته مىشود . اصلًا انسان در اين دنيا براى ساخته شدن آمده است .\r\nدر سوره انسان همان آيه اوّل مى فرمايد :\r\nانا خلقنا الانسان من نطفه امشاج نبتليه . اين انسان را در اين دنيا براى امتحان آفريديم .\r\nاين امتحان غير از امتحان اول است . اين همان امتحانى است كه از سنگ معدنى مى كنند . يعنى او را آورده ايم كه بسازيم . براى اينكه بعد از آن مى فرمايد :\r\nفجعلناه سميعاً بصيراً . اورا بسازيم تا شنوا و بيدار دل شود .\r\nاين امر مراتب دارد . در مرتبه اول آن ، درخت ايمان در قلب روئيده شده و نور خدا در دلش تابيده و دل او روشن است كه قرآن از آن به عنوان شرح صدر و سعه صدر ياد مىكند امّا كم كم اگر ساخته شود اين سميع و بصير بودن بالا مى رود و به آنجا ميرسد كه قرآن مى فرمايد او ملك را مى بيند .\r\n ان الذين قالوا ربنا الله ثم استقاموا تنزل عليهم الملائكه الا تخافوا و لا تحزنوا  « 1 »\r\n\r\n\r\n","description":"","footnote":"\r\n( 1 ) 1 . سوره فصلت ، آيه 30 .\r\n","page_name":" 231 ","page_number":231},
  {"content":"\r\n\r\nيعنى آنان كه مى گويند الله و پا بر جا به اين الله هستند ، يعنى الله در دلشان رسوخ كرده ، ملائكه بر آنان نازل مىشود . ملائكه را ديده و مى شنود . الا تخافوا و لا تحزنوا . ملائكه با او سخن مى گويند كه غم و غصه به خود راه مده . چرا كه در اين بحرانهاى دنيا و آخرت ما دوست تو هستيم . « سميعاً بصيراً » نيز مراتب دارد . اگر علم اليقين باشد ، روشنايى دل و اگر عين اليقين باشد كم كم در خواب ارتباط برقرار مىكند .\r\nاستاد بزركوار ما مرحوم آيت الله بروجردى رحمه الله عليه در مجالس خصوصى مى فرمودند : ما يك حرفها داشتيم ، چيزها مى ديديم و چيزها به ما مى گفتند امّا حالا ديگر از اين چيزها محروم شده ايم .\r\nيكى از اساتيد علم اخلاق ما مى فرمود : وقتى كه نجف بوديم ما را بيدار مى كردند . گاهى مى گفتند آقا پاشو ، آقا پاشو ، كسى را نمى ديدم امّا آقا را مى شنيدم .\r\nگاهى مى گفتند كه آقاى شيخ پاشو ، گاهى هم بالاخره به اينجا مى رسيد كه ميگفت : ا ا پاشو .\r\nمى گفت تعجّب كردم كه چرا مختلف صدا مىكند ؟ ! بعد مى ديدم كه اعمال روز . من در صدا كردن شب تاثير دارد . اگر آدم خوبى بودم در عالم ملكوت آقا بودم و اگر آدم عاطلى بودم ، در عالم ملكوت نيز عاطل و پادو بودم . و اگر حق اليقين شد ، يعنى مرتبه سوم ديگر ديدن ملك صورت مى گيرد ، ديگرچشم بصيرت است و واقعاًبهشت و جهنم را مى بيند ، بهشتى و جهنمى را مى بيند . به اينجا مى رسد كه مى بيند آنكه غذاى حرام مى خورد ، آتش مى خورد .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nپير زنى فرزندش را گم كرده بود . لذا به نزد شخص بزرگى آمد و گفت من فرزندم را از تو مى خواهم . او گفت آخر فرزندت را از كجا پيدا كنم ؟\r\nگفت فرزندم در دست حاكم اسير است لذا او را مجبور نمود كه به نزد حاكم برود . او رفت و گفت فرزند پيرزن گمشده ، او را كجا پيدا كنم ؟\r\nموقع غذا ، حاكم به او گفت غذا بخور ، گفت نمى خواهم . حاكم او را تهديد كرد ، او ظرف غذا را وارونه كرد و دست حاكم را گرفته فشارى داد . خون از زير انگشت هاى حاكم بيرون زد ، رو به حاكم كرد و گفت : تو خون مردم را مكيده اى و اكنون از زير ناخنهايت خون بيرون زده است ، مرا مجبور به خوردن چه چيز ميكنى آنگاه كه خدا بر دل حكومت كند ، انسان مىتواند تصرّف در عالم ملكوت كند .\r\nعبدى اطعنى حتى اجعلك مثلى اقول كم فيكون تقول كم فيكون .\r\nپس كارى كن كه خدا بر دلت حكومت كند ، كه اگر اينچنين شد همانگونه كه خدا هر چه بخواهد مىشود ، تو هم هر چه بخواهى مىشود . اين بحرانها ، مصائب ، صبر در عبادت ، صبر بر معصيت و صبر در ابتلائات ، انسان را خوب ميسازد . و تقاضا دارم در اين بحرانها كه براى همه پيش ميآيد مواظب باشيد كه ممكن است انسان در يك دوراهى ، راه پنجاه ساله را در يك لحظه طى كند .\r\nاين مصيبت ها كه پيش مى آيد مراقب باشيد . مانند اين\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nجنگ كه مى دانيم خيلى براى مامصيبت دارد . من يك وقت مى گفتم اگر پالايشگاه ابادان و بلكه همه ايران را بمباران و با خاك يكسان كرده بودند ، امّا اين جوانها را از ما نگرفته بودند همه راضى بوديم چرا كه اينها نمونه بودند ، خيلى براى ما ضربه مادّى داشت . جوانهاى عزيزى كه هر كدامشان يك دنيا ارزش داشتند از دست رفتند . امّا از آن طرف جبهه ، سنگرو . . . و اين حالاتى كه اين جوانها در جبهه دارند ، آنهايى كه جبهه رفته اند مى دانند چه حالات و مقاماتى آنجاست . وصيت نامه اين جوانان بعضى اوقات انسان را مى لرزاند . بعضى اوقات من به حال خودم تاسف مى خورم ، چرا كه رفته ام او را تبليغ كنم امّا او مرا تبليغ مىكند . من با كلام خود مى خواهم او را تبليغ كنم امّا او با حالش مرا تبليغ مىكند ! اگر جنگ نبود پشت جبهه و اين افرادى كه چه گذشت ها و چه ايثارها يى دارند ، نبود . اين حالات از كجا پيدا شده ؟ انسان اگر از امتحان سر افراز بيرون بيايد ، فقط آخرت نيست ، خدا دنيا هم به او مىدهد . خدا وعده داده است كه به او دنيا نيز داده و مافات را جبران كند .\r\nيك زن انصارى يك پسر داشت و اين تنها پسرش هم مرد . وقتى كه شوهرش به خانه آمد خودش را براى شوهر دارى مهيّا نمود و گفت حالاشوهرم مى آيد و خسته است ، چرا دلش را بشكنم ؟\r\nشوهرش آمد ، مهيّاى شوهر دارى شد و حتّى خودش را تا اوّل اذان صبح به او عرضه داشت . اوّل اذان صبح كه شوهرش مى خواست به نماز برود گفت : اگر يك امانتى پيش تو باشد و صاحب امانت بيايد و بگويد آن را بده و ندهى چگونه است ؟\r\nگفت خيلى بد است . گفت اگر چنين است پسرت مرده ، به\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nنماز برو و به مردم بگو بيايند . اين مرد وارد مسجد شد . مثل اينكه پيغمبر ( ص ) مهيّا بودند . تا او را ديدند ( ظاهراً ابو ايّوب بود ) فرمودند : ابو ايّوب مبارك باد ديشب تو . و در روايات مى خوانيم پروردگار عالم همان شب يك پسر به اين زن داد . اين گونه نيست كه فقط آخرت بدهد . دنيا هم مىدهد . خدا يك پسر به اين زن و مرد داد كه علاوه بر اينكه در راه امير المومنين ( ع ) در جنگ صفين شهيد شد ، مى نويسند 32 سال اين جوان نماز صبحش را با وضوى مغرب و عشا خواند . از اوّل شب تا صبح با خدا راز و نياز داشت .\r\nقضيه حضرت خضرو حضرت موسى كه قضيه عجيبى است و بقول استاد بزرگوار ما رهبر عظيم الشان انقلاب ادام الله ظله كه مى فرمودند در اين دو سه آيه ، يك دنيا عرفان و يك دنيا فلسفه است . و اتفاقاً همين دو سه آيه ، مسئله جبر و تفويض و مسئله قضا و قدر را كه مسئله فوق العاده مشكلى در فلسفه و عرفان است به خوبى حل كرده . يعنى اگر تمام فلاسفه مانند شيخ الرئيس ها ، ملّا صدراها و علّامه طباطبايى ها و رهبر كبير انقلاب ها جمع شوند و اين عرفا و فلاسفه بخواهند مسئله جبر و تفويض و مسئله قضا و قدر را حل كنند ، بهتر از اين طريق كه در قرآن ، در اين دو ، سه آيه مطرح كرده ، نمى شود . آنجا در اين دو سه آيه همين تذكّر را مىدهد كه كودك را حضرت خضر كشت ، بعد در روايات مى خوانيم پروردگار عالم فرزندى به او داد كه هفتاد پيغمبر از نسل او بود . لذا تقاضا دارم ازاين بلاها ، از اين مصائب ، جزرومد ها و از اين موجها خيلى استفاده كنيد . اين بحث اگر چه ناقص است امّا به همين اندازه كفايت مى كنم . اميدوارم تفصيل آن به عمل شما درست شود .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nايمان قلبى و اخلاق انتفاعى\r\nسوّمين مطلبى كه براى ايمان قلبى مهم است و مهمتر از مسئله اوّل و دوّم است ، تربيت ، تهذيب نفس و اخلاق است . تربيت دو معنا دارد . اگر خاطرتان باشد براى كنترل انسان ، هشت عامل بر شمردم كه يكى از آنها تربيت بود . تربيتى كه غربيها مى گويند بى فايده است . مراد از تربيتى كه آنها مى گويند « ادب » است . يعنى انسان از نظر گفتار مودب بوده و سنجيده سخن بگويد و از نظر كردار نيز مودب بوده و سنجيده كار كند ، در خانه مودب باشد ، از نظر لباس و ظاهر مودب باشد ، از نظر تماس با جامعه نيز اينچنين باشد ، يعنى مراعات آداب و رسوم اجتماعى را بنمايد . اين تربيت است و در اين باره حد اقل ده شب صحبت لازم است كه من نظر اسلام راجع به آداب و رسوم اجتماعى را برا ى شما بيان كنم .\r\nاسلام براى آداب و رسوم اجتماعى ارزش فراوانى قائل است و يك مسلمان بايد مودب باشد . از نظر قرآن يك نفر مسلمان حتّى در خانه نيز بايد طرز لباس پوشيدنش را بداند . و قرآن شريف به پدران و مادران تذكّر مىدهد كه مواظب باشيد كه بالاتر از زانو د رخانه پيش فرزندتان پيدا نباشد . پيراهن خواب ، اختصاص به اتاق خواب دارد . و مراقب باشيد در ميان فرزندان مودب باشيد . مواظب باشيد كه فرزند شما مغزش دوربين عكاسى است و تمام كردار و گفتار شما را ضبط مىكند و اگر از نظر رفتار ، رفتار غير انسانى داشته باشيد ، روى او تاثير بد مى گذارد . اسلام حتّى مى گويد مواظب باشيد كه كودك چند روزه\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nدر گهواره اگر بيدار است ، زن با مرد تماس نداشته باشد كه اگر اين طفل زنا كار شد ، پدر و مادر خودشان را ملامت نكنند .\r\nدر باره تماس با يكديگر ، مراعات نظافت ، مراعات ادب در زبان ، مراعات مجالس ، طرز نشستن ، سخن گفتن و همه ى اينها در اسلام ارزش مختص به خود دارد . لذا يك نفر مسلمان بايد تربيت داشته باشد . امّا اين تربيتى كه به آن مى گوئيم « اخلاق انتفاعى » كه غربيها اخلاقشان همين است ، مورد نظر اسلام نيست . شما اگر كتاب آئين دوست يا بى « 1 » را خوانده باشيد ، كه انصافاً كتاب خوبى است وشايد چندين ميليون از اين كتاب چاپ شده ، معلوم مىشود آنهايى كه مادى گرا هستند به اخلاق انتفاعى اهميت مى دهند . لذا اين اخلاق انتفاعى كتاب خوبى است . از ابتدا تا انتها درباره اين است كه كاسب چگونه با مشترى رفتار كند تا جلب مشترى بشود ، يا مثلًا مرد چگونه جلب نظر همسرش را در خانه بكند يا زن چگونه جلب محبّت شوهرش را بنمايد ، دو طرف چگونه جلب محبت يكديگر كنند و بالاخره چگونه مى توان بر دل جامعه حكومت كرد . به اين مى گويند اخلا ق انتفاعى و اسلام براى آن ارزش فراوانى قائل است ، اما براى بحث ما مفيد نيست .\r\nدنياى روز را شما مى بينيد كه حتى تربيتش به اينجا رسيده كه قانون حمايت از حيوانات دارد . حتّى براى اينكه ديگران را گول بزند در روزنامه ها و كتاب ها مى نويسند كه گنجشكى به ماشين خورد و پايش شكست و اين فرد بسيار ناراحت شد . كارش را رها\r\n\r\n\r\n","description":"","footnote":"\r\n( 1 ) 1 . آئين دوست يا بى : اثرديل كارنگى .\r\n","page_name":" 237 ","page_number":237},
  {"content":"\r\n\r\nكرده و گنجشك را به بيمارستان برد و پاى گنجشك را پانسمان كرد . اينرا مى گويند قانون حمايت از حيوانات و اسلام نيز دارد . يا شوراى بين الملل كه قوانين آن را قريب يكسال ، 64 مملكت يا دويست نفر عاقل و عالم متخصص نشستند و نوشتند و اين قانون را درست كردند ، خوب اينهم تربيت انتفاعى است . اينان كه قانون حمايت از حيوانات و قانون اخلاق انتفاعى دارند ، چرا با دنياى روز اين گونه معامله مى كنند ؟ چرا با مظلوم اين گونه مى كنند ؟ چرا خون از سر انگشتان شرق و غرب مى ريزد ؟ چرا مواد شيميايى به عراق مى دهند ؟ چرا اولين نتيجه عملش اين است كه يك بمب بر سر ژاپن فرود آورده و 75 هزار نفر را به خاك و خون بكشد ؟ چرا قضيه افغانستان پيش آمده ؟ چرا شرق و غرب مثل زالو خون بدن مردم رامى مكند ؟ همه براى اين است كه اخلاق انتفاعى نمى تواند آدم بسازد . خوب است امّا وقتى كه غريزه رياست طلبى طغيان مىكند ، دكمه موشك را مى زند يا هواپيما با بمب بر بالاى سر مظلومين به پرواز در مى آيد . آنگاه كه غريزه پول پرستى طغيان مىكند ، اگر چه ايران يا ا فغانستان نيز از بين برود ، خاك مى خواهد .\r\nبين يك پادشاه و وزيرش اختلافى بود . پادشاه مى گفت كه با تربيت مىشود انسا ن را ساخت . وزير ميگفت : خير با تربيت نمى شود انسا ن را ساخت . بحث بين اين دو ، روزها ادامه داشت و بالاخره بجايى نرسيد . شاه مى خواست به وزيرش بفهماند كه با تربيت مى توان انسان ساخت . لذا دستور داده بود چند تا گربه را مرتّب آموزش داده و به آنها ياد داده بودند كه وقتى كه سفره را مى انداختند ، يك شمع بدست گربه ها مى دادند ، آنها مى ايستادند و مردم غذا مى خوردند .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nلذا وقتى اين چهار گربه خيلى كار آموزده شدند ، يك روز سفره انداخت و وزير هم آمد . وزير ديد چهار گربه در چهار گوشه ى سفره آمده ، شمع بدست همين طور ايستاده بودند . غذاى پادشاهى هم در سفره بود و حتّى به آن نگاه هم نمى كردند . شاه گفت ببين تربيت ، گربه مى سازد ، مى خواهى آدم نسازد ؟\r\nوزير هيچ نگفت . چهار تا موش تهيه كرد و موشها را در كيسه اى گذاشت و سر سفره آمد ، گربه ها آمدند و در گوشه ها ايستادند . در بين غذا خوردن آهسته موشها را رها كرد . گربه ها شمع ها را رها كرده و همانطور كه دور شاه و وزير مى گشتند ، بدنبال موشها افتاده بودند .\r\n\r\nرفع صفات زذيله\r\nمگر مىشود تربيت آدم بسازد ؟ خير ممكن نيست . لذا اين تربيت بنام اخلاق انتفاعى معناى آن اين است كه دين كنار برود . امّا اسلام تربيتى بنام تهذيب نفس دارد كه بيشتر قرآن درباره همين است . بيش از چهار هزار آيه براى خاطر همين تهذيب نفس است . لذا اگر نام قرآن را ، كارخانه آدم سازى و كارخانه تهذيب نفس بگذاريم اشتباه نكرده ايم . استاد بزرگوار ما رهبر عظيم الشان انقلاب ادام الله ظله بالاتر از اين مى فرمودند . مى فرمودند : در قرآن اصلًا نمى توان آيه اى پيدا نمود كه درباره تهذيب نفس نباشد . قرآن به اين تهذيب نفس اهميّت زيادى مىدهد . بحدّى كه در سوره والشمس پس از يازده قسم مى گويد : قد افلح من زكيها و قد خاب من دسيها . رستگارى فقط و فقط از آن كسى است كه مهذّب بوده ، صفات رذيله را محو كرده و\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nصفات خوب و حسنه را جايگزين آنها كرده باشد و بد بخت آن است كه صفت رذيله اى بر دل او حكمفرما باشد .\r\nقرآن در سوره ى يس مى فرمايد :\r\nانا جعلنا فى اعناقهم اغلالا فهى الى الاذقان فهم مقمحون و جعلنا من بين ايديهم سدا و من خلفهم سدا فاغشينا هم فهم لا يبصرون . ما هم بر گردن آنها غل و زنجير نهاديم پس آن تا ذقن هاست ، پس ايشان سر به هوا كنندگانند . و گردانيديم از ميان دستهاشان سدّى و از پس سرشان سدى ، پس فرو انداختيم بر چشمهاشان ، پس ايشان نمى بينند .\r\nيعنى يك صفت رذيله ، يك غل ، آن هم نه يك غل معمولى ، بلكه غل جامعه ، غلى كه دست و پا و دل و گوش وقلب و همه را غل مىكند ، غلى كه بواسطه آن ، فرد ديگر نمى تواند سر بچرخاند . صفت رذيله سد است . خدا نكند يك آدم حسود باشد ، ديگر حاضر است برادر خودش را بكشد . ديگر قابيل شده و هابيل مى كشد ، برادران يوسف شده و يوسف را در چاه مياندازند . خدا نكند يك آدم متكبر و خود خواه شود كه مستبد مىشود و آنوقت ديگر حرف هيچكس را نمى شنود .\r\nلذا تقاضا دارم از شما عزيزان كه مواظب باشيد كه لجوج ، خود سر خودراى و خود فكر نباشيد مواظب باشيد خداى نكرده ، منيت ، تفاخر و تكبر در كارتان نباشد ، كه اگر يكى از اين اوصاف رذيله در دل رسوخ كند ديگرقرآن مى گويد :\r\n قل كل يعمل على شاكلته .  « 1 » هر كسى بر اسا س بر ذات و طبيعت خود عملى انجام خواهد داد .\r\n\r\n\r\n","description":"","footnote":"\r\n( 1 ) 1 . سوره اسراء ، آيه 84 .\r\n","page_name":" 240 ","page_number":240},
  {"content":"\r\n\r\nاز كوزه همان برون تراود كه در اوست . خداى نكرده اگر انسان متكبرى شد ، ديگر گفتار ، كردار و فكرش نيز تكبر آميز است .\r\nمانند كوزه اى كه در آن شراب باشد ، مسلم است كه تراوش كوزه شراب است . كارى كنيد كه دل پاك پيدا كنيد .\r\n يوم لما ينفع مال و لا بنون الا من اتى الله بقلب سليم  « 1 » در روز قيامت هيچ چيز غير از دل پاك به درد نمى خورد . لذا علماى اخلاق مقدمه اين ايمان كه رسوخ در دل مىكند را تخليه مى نامند 0 ( يعنى رفع صفات رذيله ) و تا رفع صفات رذيله نشود ، معنا ندارد كه درخت ايمان در دل كاشته شود و آنچه هست يا ايمان حرفى است يا ايمان عقلى . ايمان حرفى كه به درد نمى خورد و ايمان عقلى نيز در بن بست ها گره اى را نمى گشايد . قرآن مى گويد تا « تخليه » نباشد ، يعنى رفع صفات رذيله نشده و ديو بيرون نرود ، « تحليه » يعنى صفات خوب پيدا نمى شود .\r\n والبلد الطيب يخرج نباته باذن ربه  « 2 » در زمين شوره زار ، اگر علف هرزه ها را هم نگيرى مسلم است كه هر چه بذر بريزى هدر رفته است . اما وقتى زمين آباد بود و علف هرزه ها را هم گرفتى ، نتيجه مفيد مى گيرى . وقتى كه دل پاك شد ، گفتار ، كردار و نيت او پاك است .\r\n والذى خبث لا يخرج الا نكدا  « 3 »\r\n\r\n\r\n","description":"","footnote":"\r\n( 1 ) 2 . سوره شعراء ، آيات 88 و 89 .\r\n( 2 ) 1 . سوره اعراف ، آيه 58 .\r\n( 3 ) 2 . سوره اعراف ، آيه 58 .\r\n","page_name":" 241 ","page_number":241},
  {"content":"\r\n\r\nاما اگر دل خبيث شد و صفت رذيله اى در آن رسوخ كرد ، براى مثال ، آدم حسود ، گفتار و كردارش حسادت ، غيبت ، تهمت و شايعه است . خدا نكند يك آدم حسود ببيند كه همسايه اش امروز چند تا مشترى دارد . آن روز مثل اينكه روز عزاى اوست . خدا نكند ببيند كه همسايه اش امسال مقدارى وضعش خوب است . آن سال عزاى اوست . چرا ؟ بايد دل ، پاك باشد و الا به جايى نمى رسد . لذا اين تربيت كه مقدمه اين است كه درخت ايمان در دل رسوخ كند بدون درنظر گرفتن قرآن و روايات ، افرادى كه معلم علم اخلاق بودند و هستند به آن خيلى اهميت مى دهند . حتى كار به اينجا مى رسد كه آنهايى را كه مى بينند زمينه در آنها هست ، دنبال مى كنند .\r\nمرحوم آقا سيد على شوشترى كرامت ها داشت . مرحوم آخوند همدانى و مرحوم قاضى شاگرد او بود و استاد بزرگوار ما علامه طباطبايى شاگر قاضى بود . آقا سيد على شوشترى در شوشتر قضاوت داشت و از علماى خيلى بزرگ بود .\r\nجريان نزاعى را پيش او آوردند . او ميخواست نزاع را حل كند ، نمى دانست چه بكند . به اين معنا كه يك زمين وقفى بود . آنها سندى درست كرده بودند كه زمين وقف رااز بين ببرند و اين آقا قرار بود فردا حكم كند كه زمين وقف نيست . همان شب ديدند كه يك نفر بنام ملاقلى آمد پيش آقا سيد على و گفت آقا اين حكمى كه فردا مى خواهى بدهى نا حق است ، مدركش هم فلان جاست ، برو ببين و اين زمين وقف است . بعد هم گفت : آقا ديگر نمى شود اينجا بمانيد ، براى اينكه مهذب شويد به نجف بيائيد .\r\nايشان دست از همه چيز شست و به نجف آمد و خيلى بالا\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nگرفت . با وصف اينكه شاگرد شيخ انصارى بود ، اما شيخ انصارى روزهاى پنج شنبه درباره او و هم درباره آخوند همدانى مى گفت : دل ما زنگار گرفته است ، فردا بايد برويم درس آقاى شوشترى تا زنگار از دل ما بريزد .\r\nاين مرد مثل آخوند همدانى متقى بود . مثل مرحوم قاضى متقى بود .\r\n\r\nتهذيب نفس\r\nاستاد بزرگوار ما علامه طباطبايى مى فرمودند : من وقتى به نجف رفتم حيران بودم كه چه كنم و به درس كه بروم ؟ مى فرمودندكه خانه اى اجاره كرده بودم . همان روزهاى اول سيد بزرگوارى آمد نشست و گفت : اگر انسان نصف عمرش را صرف اين كند كه يك استاد اخلاق پيدا كند ، بجاست و بعد فرمود : علم منهاى تهذيب به درد نمى خورد . بايد تو مهذّب باشى ، به درس اخلاق بيا .\r\nمى گويد فردا به درس اخلاق ايشان رفتم . ايشان مى فرمودند :\r\nمن هر چه دارم از قاضى دارم . آقاى طباطبايى را بدنبال خويش كشاند . بقول مرحوم قاضى اگر انسان نصف عمرش را صرف پيدا كردن استاد اخلاق كند بجاست ، ديگر چه رسد كه جلسه ، جلسه اخلاق باشد . چرا اينقدر اهميت به آن مى دهند ؟ ائمه طاهرين ( ع ) هم همين طورند .\r\nعلى بن يقطين وقتى كه يك كار خيلى جزئى از او نسبت به على بن ابراهيم جمّال سر مىزند ، حضرت موسى بن جعفر ( ع ) او را به منزل راه نمى دهند . سه روز او را راه نداده و ميگويند تا على\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nبن ابراهيم از دست تو دلخون است ، من هم از دستت دلخون هستم . گفت چكنم ؟\r\nفرمودند شترى تهيه كن . شتر را تهيه كرد و از مدينه به كوفه آمد و در خانه ابراهيم را زده ، و گفت مرا ببخش .\r\nگفت بخشيدم . اين وزير روى خاك افتاد ، سرش را گذاشت روى خاك و گفت بيا پايت را روى سر من بگذار كه يقين كنم از دست من راضى هستى . على بن ابراهيم نمى گذاشت .\r\nعلى بن يقطين گفت اگر مى خواهى دلم راحت شود اين كار را بكن . آمد پايش را روى سر او گذاشت . گفت دلم راضى شد . خدمت موسى بن جعفر ( ع ) آمد و حضرت فرمود از دستت راضى شدم .\r\nبزنطى مى گويد خدمت امام رضا ( ع ) بودم ، بعد از اينكه مردم رفتند ، امام فرمود اگر مى خواهى بمان . مى گويد ماندم . يك وقت خوشحال شدم ، مثل اينكه غرور برايم پيدا شد و گفتم من آن هستم كه امام رضا ( ع ) امشب مرا مهمان كرد .\r\nمى گويد در سجده بودم ، يك وقت امام رضا ( ع ) دو مرتبه برگشته وفرمودند : امير المومنين ( ع ) خانه صعصعه آمدند . صعصعه را غرور گرفت . بعد امير المومنين ( ع ) فرمودند : صعصعه ! يكوقت ننشينى ، اينجا و آنجا بگويى كه من آنم كه امير المومنين بخانهام آمد ! !\r\nتكبّر اگر چه ذرّه اى باشد ، درخت ايمان را ريشه كن مىكند . مواظب خودتان باشيد . تقاضايى از همه دارم و آن اين است كه مواظب باشيد . همه و همه درس اخلاق مى خواهيم . نگوئيد خودم\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nآشنا به مسائل هستم .\r\nپيغمبر اكرم ( ص ) مى فرمودند : ابن مسعود قرآن بخوان و من گوش بدهم . امير المومنين ( ع ) مى فرمودند : مرا موعظه كن . عرض كرد يا على ! من شما را موعظه كنم ؟ !\r\nمى فرمود : بله ، در موعظه و در گفتن يك اثرى هست كه در دانستن نيست . مرا موعظه كن .\r\nبايد از اين گونه مجالس ، مخصوصاً براى رفع زنگارها داشته باشيم .\r\nخلاصه سخن\r\nخلاصه سخن اين شد كه هيچ چيز جز ايمان قلبى نمى تواند انسان را كنترل كند و اين ايمان قلبى از 3 چيز حاصل مىشود :\r\n1 - تقيِد به ظواهر شرع .\r\n2 - صبر در بحرانها و مصائب .\r\n3 - رفع صفات رذيله . كه سوّمى بسيار مشكل امّا امرى واجب است .\r\nوالسلام عليكم و رحمه الله و بركاته . . .\r\n\r\n","description":"","footnote":"","page_name":" 245 ","page_number":245},
  {"content":"\r\n . \r\n","description":"","footnote":"","page_name":" 246 ","page_number":246},
  {"content":"\r\n\r\nفهرست اعلام\r\nاشخاص\r\nآخوند : 38\r\nآخوند خراسانى : 169\r\nآخوند ملّا حسين قلى همدانى : 214 ، 215\r\nآدم ( ع ) ، پيامبر : 170 ، 169 ، 136 ، 101 ، 40 ، 35 ، 26\r\nابراهيم ( ع ) ، پيامبر : 168\r\nابن عباس : 20\r\nابن مسعود : 245\r\nابن مسكويه : 42\r\nابن يمين : 188\r\nابوالعلاءمعرى : 41\r\nابو ايوب انصارى : 235\r\nابو جهل : 178 ، 177\r\nابو حمزه : 191 ، 77\r\nابوذر : 24\r\nابوسفيان : 178 ، 177\r\nاسكندر ذوالقرنين : 133\r\nافلاطون : 107 ، 97 ، 34\r\nاميرالمومنين على ( ع ) : 45 ، 244 ، 235 ، 225 ، 220 ، 217 ، 216 ، 152 ، 151 ، 145 ،\r\n144 ، 123 ، 103 ، 102 ، 63 ، 53 ، 52 ، 50 ، 48 ، 38 ، 33 ، 29 ، 28 ، 15\r\nامين - پسرهارون الرشيد : 179\r\nانصارى ، مرتضى : 243 ، 215 ، 189 ، 173 ، 162 ، 65\r\nانيشتن : 126\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nباب ، ميرزا محمد : 108\r\nباقر ( ع ) - امام پنجم : 222 ، 123\r\nبروجردى ، محمد حسين : 232 ، 181 ، 147\r\nبزنطى : 244\r\nبقة الله ( عج ) - امام دوازدهم : 15\r\nبلال : 62\r\nبلعم با عورا : 111 ، 109\r\nپيغمبر اكرم ( ص ) : 245 ، 235 ، 210 ، 209 ، 208 ، 207 ، 194 ، 185 ، 178 ، 174 ، 173 ، 167 ، 163 ، 154 ، 144 ، 137 ، 124 ، 100 ، 98 ، 73 ، 62 ، 53 ، 50 ، 48 ، 45 ، 39 ، 34 ، 21\r\nتيمور لنگ : 108\r\nجبرئيل : 37 ، 35 ، 29 ، 18\r\nجويبر : 211 ، 210 ، 209 ، 208\r\nحائرى ، عبدالكريم : 227\r\nحافظ : 64\r\nحسن ( ع ) - امام دوّم : 180\r\nحسين ( ع ) - امام سوّم : 214 ، 183 ، 180 ، 159 ، 156 ، 142 ، 123 ، 24\r\nخضر ( ع ) ، پيامبر : 235\r\nخمينى ، مصطفى : 228\r\nدور كيم : 107\r\nديل كارنگى : 237\r\nرسول اكرم ( ص ) : ، 211 ، 208 ، 193 ، 185 ، 167 ، 194 ، 159 ، 99 ، 61 ، 225\r\nرسول الله ) : 211 ، 210 ، 209 ، 194 ، 185 ، 167 ، 160 ، 144 ، 63 ، 49 ، 39 ، 21 ، 19\r\nرضا ( ع ) - امام هشتم : 244 ، 218 ، 179\r\nرضى ، سيّد : 147\r\nزليخا : 94\r\nامام زمان ( عج ) - امام دوازدهم : 218 ، 217 ، 167 ، 137\r\nزهرافاطمه زهرا ( س ) : 161 ، 137\r\nزياد بن زبير : 211 ، 210 ، 209\r\nزيد بن حارثه : 185 ،\r\nسجاد ( ع ) - امام چهارم : 151 ، 123 ، 102 ، 77\r\nسعدى : 133\r\nسعيد ، سيد : 215 ، 214\r\nسلمان : 24\r\nشاه عباس : 120\r\nشعيب ( ع ) - پيامبر : 155\r\nشوشترى ، سيد على : 243 ، 242\r\nشهيد ثانى : 222 ، 98\r\nشيخ بهايى : 120\r\nشيخ الرئيس - ابوعلى سينا : 235\r\nصادق ( ع ) - امام ششم : 225 ، 224 ، 22 ، 206 ، 200 ، 187 ، 183 ، 167 ، 155 ، 148 ،\r\n147 ، 146 ، 139 ، 135 ، 133 ، 106 ، 105 ، 103 ، 102 ، 91 ، 85 ، 84 ، 64 ، 63 ، 58\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nصدوق : 216 ، 106\r\nصعصعه : 244\r\nظلّ السلطان : 148\r\nطباطبائى ، محمدحسين : 243 ، 242 ، 235 ، 221 ، 214 ، 156 ، 141 ، 16\r\nفاطمه ( س ) : 211 ، 210 ، 209\r\nفرعون : 153 ، 152 ، 45 ، 44 ، 22 ، 21 ، 20\r\nفرويد : 108 ، 107 ، 28\r\nفيض ، ملا محسن : 61\r\nقابيل : 40 ، 240\r\nقاضى : 243 ، 242 ، 214\r\nعايشه : 75 ، 74 ، 73\r\nعبد الملك مروان : 142 ، 141 ، 83\r\nعزرائيل : 50 ، 48 ، 46\r\nعلى ( ع ) - امام اوّل : 245 ، 221 ، 220 ، 218 ، 216 ، 215 ، 180 ، 53 ، 51 ، 50 ، 48 ، 20\r\nعلى النقى ( ع ) - امام دهم : 217\r\nعلى بن ابراهيم : 111\r\nعلى بن ابراهيم جمال : 244 ، 243\r\nعلى بن يقطين : 244 ، 243\r\nعمر بن ازينه : 64 ، 63\r\nعمروعاص : 39\r\nعيسى ( ع ) - پيامبر : 111\r\nغزالى : 195 ، 194 ، 193 ، 123\r\nكاشف الغطاء : 120 ، 110\r\nكلينى : 156 ، 99 ، 90\r\nگلپايگانى ، محمد رضا : 51\r\nلقمان : 153 ، 18 ، 16\r\nليلى : 201\r\nماركس : 108 ، 107\r\nمالك اشتر : 145 ، 144\r\nمامون - پسر هارون الرشيد : 179\r\nمجلسى اول : 217 ، 216 ، 215 ، 121 ، 120\r\nمجلسى دوم : 166 ، 121 ، 120 ، 99\r\nمجنون : 201\r\nمحمد ( ص ) : 133 ، 14\r\nمقدّس اردبيلى : 176 ، 133\r\nمظاهرى ، حسين : 5 ، 4 ، 3\r\nمعاويه : 143 ، 142 ، 141 ، 38\r\nملا صدرا : 235 ، 230 ، 216 ، 195 ، 174 ، 172 ، 168 ، 167 ، 83 ، 82 ، 77\r\nملا قلى : 242\r\nموسى ( ع ) - پيامبر : 235 ، 201 ، 200 ، 1999 ، 196 ، 153 ، 45\r\nموسى بن جعفر ( ع ) - امام هفتم : 244 ، 243 ، 179 ، 123 ، 92 ، 90\r\nمولوى : 88\r\nمهدى ( ع ) - امام دوازدهم : 136 ، 135\r\nميرزا جواد ملكى : 227\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nميرزا حسن شيرازى : 161\r\nميرزا محمد تقى شيرازى : 162 ، 161\r\nناصر الدين شاه : 148\r\nنراقى ، ملا احمد : 66 ، 65\r\nوليد بن مغيره : 179 ، 178 ، 177 ، 176\r\nولى عصر ( عج ) - امام دوازدهم : 167\r\nهابيل : 240 ، 40\r\nهارون : 179 ، 47\r\nهشام بن حكيم : 90\r\nهمدانى ، آخوند : 243 ، 242\r\nهود ( ع ) ، - پيامبر : 57\r\nيوسف ( ع ) ، - پيامبر : 240 ، 175 ، 94 ، 93 ، 41 ، 40\r\nامكنه\r\nآبادان : 234\r\nآلمان : 41 ، 28\r\nآمريكا : 126 ، 104\r\nاصفهان : 121\r\nافغانستان : 238\r\nانطاكيه : 101\r\nايران : 238\r\nبصره : 145\r\nتبريز : 120\r\nجمعه ، مسجد : 121\r\nجوباره ، كوچه : 121\r\nحجاز : 159\r\nحمّص : 123\r\nروم : 174\r\nژاپن : 238 ، 126\r\nسامرا : 217\r\nسلماسى ، مسجد : 156\r\nسيّد ، مسجد : 147 ، 146\r\nشام : 143\r\nشعب ابيطالب : 174\r\nشوشتر : 242\r\nفرات ، رودخانه : 214\r\nقائم ، مقام : 216\r\nقم : 227 ، 158 ، 131 ، 112 ، 102\r\nعراق ، 238\r\nعربستان سعودى : 104\r\nكاشان : 66 ، 65\r\nكربلا : 214 ، 65 ، 24\r\nكوفه : 244 ، 214 ، 194 ، 144 ، 141 ، 64 ، 63 ، 62\r\nمازندران : 162\r\nمدينه : 244 ، 209 ، 123\r\nمسجد الحرام : 177\r\nمشهد : 46\r\nمكّه : 212 ، 177\r\nمصر : 21\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nنجف اشرف : 243 ، 242 ، 232 ، 216\r\nنيشابور : 218\r\nوادى السلام : 216\r\nوگا : 171\r\nويل‌نام چاهى در جهنّم : 187 .\r\nكتب *\r\nآئين دوست يا بى : 237\r\nاحياء العلوم : 123\r\nاسفار : 195 ، 168\r\nاصول كافى : 147 ، 99 ، 90\r\nبحارالانوار : 121 ، 99\r\nتوحيد مفضّل : 168 ، 167\r\nجامع الشّواهد : 175\r\nسرمايه دارى : 108\r\nفرائض : 173\r\nفقه جواهر : 148\r\nكفايه : 173 ، 41\r\nمثنوى : 87 ، 46\r\nمعراج السعاده : 65\r\nمن لا يحضره الفقيه : 216\r\nوسايل الشيعه : 64 ، 19\r\nمتفرقه\r\nآمرين بالمعروف و ناهين عن المنكر ، هيئت : 159\r\nبهائيت ، فرقه : 108\r\nجامعه ، زيارت : 217 ، 216\r\nصفّه ، اصحاب رسول اكرم ( ص ) : 210 ، 208\r\nصفين : جنگ : 235\r\n* بديل اينكه اسامى « قرآن » و « نهج البلاغه » در متن كتاب به كرات استعمال شده است ، لذا از آوردن اسامى آنها در فهرست كتب خوددارى نموديم .\r\n\r\n\r\n","description":"","footnote":"","page_name":" 251 ","page_number":251}
  ]