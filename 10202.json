[
  {"content":"\r\n\r\nبسم الله الرحمن الرحيم\r\nآشنايى با\r\nتاريخ تمدن اسلامى\r\n5 / 205\r\nپژوهشكده تحقيقات اسلامى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nپژوهشكده\r\nتحقيقات اسلامى\r\nنمايندگى ولى فقيه\r\nنام كتاب : تاريخ تمدن اسلامى\r\nتهيه كننده : پژوهشكده تحقيقات اسلامى\r\nنويسنده : عبد الحسين بينش\r\nحروفچينى و صفحه آرايى : پژوهشكده تحقيقات اسلامى\r\nناشر : اداره عقيدتى سياسى نمايندگى ولى فقيه در سپاه\r\nچاپ : مركز چاپ نمايندگى ولى فقيه در سپاه\r\nنوبت چاپ : اول\r\nتيراژ :\r\nتاريخ چاپ : بهار 1387\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nپيش‌گفتار\r\nانقلاب اسلامى ايران ، بزرگ‌ترين و عميق‌ترين انقلاب ارزشى و فكرى عصر حاضر است . بنيانگذار اين نهضت مقدس ، حضرت امام خمينى رحمة الله عليه ، با پيروى از مكتب حضرت سيد الشهداء عليه السلام ، دست ستم و سلطهء قدرت‌هاى استكبارى را از كشور امام زمان ( عج ) كوتاه كرد و به احياى سيرهء رسول الله صلى الله عليه و آله ، و اصلاح امور امّت و تحكيم پايه‌هاى حكومت اسلامى پرداخت و نهادهاى پرثمرى را يكى پس از ديگرى در جامعهء اسلامى ايران بنيان نهاد .\r\nسپاه پاسداران انقلاب اسلامى از خجسته نهادهايى است كه همزمان با شكل‌گيرى نظام مقدس اسلامى ، به دستور آن پير عارف و دورانديش تأسيس گرديد و رسالت عظيم پاسدارى از انقلاب اسلامى و دستاوردهاى آن و دفاع از حريم ولايت مطلقهء فقيه را بر عهده گرفت .\r\nتحقق اين مأموريت خطير ، در گرو برخوردارى اين نهاد مقدس از « بينش اسلامى » و « آگاهى سياسى » مىباشد كه امر « آموزش » يكى از راه‌هاى تأمين كنندهء آن است . از اين رو ، ارتقا و تقويت بينش اعتقادى و بصيرت سياسى پاسداران نيازى اجتناب‌ناپذير است .\r\nولىّ امر مسلمانان جهان ، حضرت آية اللَّه العظمى خامنه‌اى « مدظلّه العالى » خطاب به نمايندهء خود در سپاه پاسداران انقلاب اسلامى چنين مىفرمايد :\r\nسپاه پاسداران انقلاب اسلامى يك نيروى انقلابى است كه بر پايهء دين و تقوا و درك و عمل انقلابى به وجود آمده و وظيفهء اساسى نمايندهء اين‌جانب در آن عبارت از : نظارت مستمر بر حفظ و استحكام اين پايهء اساسى و برخورد با تخلّفات و پيشگيرى از آن‌هاست . « 1 »\r\n\r\n\r\n","description":"","footnote":"\r\n( 1 ) . بخشى از حكم مقام معظم رهبرى به نماينده ولى فقيه در سپاه ( مورخه 6 / 4 / 1369 )\r\n","page_name":" 5 ","page_number":5},
  {"content":"\r\n\r\nاهميّت و نقش زيربنايى آموزش‌هاى عقيدتى سياسى در حفظ و استحكام پايه‌هاى اعتقادى و بصيرت‌هاى سياسى موجب شد كه اين مهم در چارچوب « نظام آموزشى » جامع و فراگيرى تحقق يابد كه در برگيرندهء سطوح مختلف علمى و تخصصى پاسداران ، بسيجيان و سربازان باشد .\r\nبا تشكيل نيروهاى پنجگانهء سپاه و تصويب قانون استخدامى و نيز لحاظ عنصر عقيدتى - سياسى در كليهء درجات ، ادارهء آموزش‌هاى عقيدتى سياسى نمايندگى ولى فقيه در سپاه « نظام آموزش » را هماهنگ با نظام آموزشى و خدمتى كاركنان سپاه تدوين و با اهداف زير براى اجراى آن برنامه‌ريزى كرده است :\r\n1 . تربيت نيروى مؤمن و متعهد به ارزش‌هاى اسلام ناب محمدى صلى اللَّه عليه وآله .\r\n2 . توسعه و تعميق دانش و بينش عقيدتى سياسى پاسداران .\r\n3 . ايجاد توانايى و انگيزهء فكرى و معنوى در انجام وظايف و مأموريت‌هاى محوّله .\r\nدر نظام آموزشى عقيدتى سياسى ، مباحث بر اساس تحصيلات كاركنان ، در دو سطح كلى يك و دو ارائه مىگردد . براى سطح يك ، آموزش عمومى و سه مرحله آموزش ضمن خدمت شامل شش دورهء تداوم آموزش و سه دورهء آموزش تخصصى ( تخصصى اوليه ، تخصصى تكميلى و سرپرستى ) در نظر گرفته شده است .\r\nسطح دو نيز شامل دوره‌هاى كاردانى ، كارشناسى ، مقدماتى رسته‌اى ، عالى رسته‌اى ، دافوس ، عالى جنگ و چهار مرحله آموزش ضمن خدمت شامل شش دوره تداوم آموزش مىشود .\r\nبراى هر يك از دوره‌ها شمارهء شناسهء ( كد ) مخصوصى در نظر گرفته شده است كه مشخص كننده سطح ، مرحله و دوره است ؛ براى مثال شماره شناسه « 132 » رقم سمت چپ نشان‌گر سطح يك ، رقم وسط بيان‌گر مرحلهء سوم و رقم سمت راست گوياى دوره دوم است .\r\nاز آنجا كه دوره‌هاى عمومى ، تخصصى و سرپرستى ، عمومى افسرى ، كاردانى ، كارشناسى ، مقدماتى و عالى رسته‌اى ، دافوس و عالى جنگ مرحله ندارند ، رقم وسط با صفر مشخص شده است ؛ به عنوان مثال شمارهء شناسهء « 102 » نشان‌گر سطح يك و دوره دوم از دوره‌هاى آموزش طولى است .\r\nنظام آموزشى در برگيرندهء هفت موضوع به شرح ذيل است :\r\n1 . اصول عقايد\r\n2 . اخلاق اسلامى\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n3 . احكام\r\n4 . معارف قرآن\r\n5 . تاريخ اسلام\r\n6 . دانش سياسى - اجتماعى\r\n7 . نظام دفاعى\r\nبا توجه به تنوع موضوعات ، شمارهء هر موضوع نيز در پى شماره هر دوره ، پس از علامت مميز ( / ) مىآيد . براى مثال ، عدد 5 در شماره شناسهء « 5 / 132 » بيان‌گر آن است كه موضوع دورهء ياد شده « تاريخ اسلام » است .\r\nمسئوليت تهيه و تدوين متون آموزشى مورد نياز نمايندگى ولىّ فقيه در سپاه بر عهده پژوهشكده تحقيقات اسلامى است . متون مورد نظر با توجه به سطح معلومات و تخصّص نيروهاى آموزشى و نوع و حوزهء مأموريت آنان ، در گروه‌هاى تحقيقاتى پژوهشكده ، تدوين و پس از طى مراحل اعتبار بخشى محتوايى و شكلى زير نظر كارشناسان و صاحب نظران موضوع در سطح حوزه و دانشگاه ، به تأييد نماينده ولىّ فقيه در سپاه و يا نمايندهء ايشان مىرسد .\r\nكتاب حاضر با شناسه ( كد ) 5 / 205 و شامل 4 بخش از نظام آموزش‌هاى عقيدتى سياسى سپاه پاسداران انقلاب اسلامى است .\r\nپيشنهادها و تجربيات مربيان ارجمند و برادران عزيز متربّى ، راهگشا و مشوّق ما در رفع كاستىهاى متون آموزشى خواهد بود . از خداوند متعال مىخواهيم كه روز به روز بر بينش و آگاهىهاى اسلامى ما بيفزايد و آنها را عميق‌تر سازد .\r\nادارهء آموزش عقيدتى سياسى\r\nنمايندگى ولىّ فقيه در سپاه\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمقدمه\r\nبحث دربارهء تمدن اسلامى به دليل گستردگى مباحث آن به‌طور طبيعى دراز و پردامنه است و البته همهء ابعاد و جوانب آن در يك نوشته نمىگنجد . نوشتار حاضر نيز هرگز مدعى بررسى همهء جوانب تمدن اسلامى نيست ، بلكه بايد حداكثر آن را كوششى در راستاى ارائه حداقل آگاهيهاى لازم به يك دانشجوى مسلمان براى آشنايى با تمدن اسلامى تلقى كرد ؛ كه اگر در اين مهم كامياب شده باشد توفيق بزرگى بهره‌اش گرديده است .\r\nاين نوشتار قصد آن را ندارد كه نسبت به گذشتهء مسلمانان غرورى كاذب ايجاد كند و چنين وانمود سازد كه گويى مسلمانان همهء حرفها را در همهء زمينه‌ها زده‌اند و همهء جهان نيز امروزه وامدار علم آنهاست ، بلكه هدف بيان يك حقيقت است و آن اين‌كه مسلمانان ، آنگاه كه نوبت ساختن تمدن به آنها رسيد نقش خود را به خوبى ايفا كردند و از خود كم‌مايگى و فرومايگى نشان ندادند . هدف ديگر اين نوشته اين است كه با نشان دادن گوشه‌هايى از كوشش گذشتگان ، آيندگان را به اصالتها و نيز رسالتهايشان آگاه گرداند .\r\nما بايد در گام اول دارايىهاى تمدنى خويش را بشناسيم و آنگاه با ديگران به داد و ستد بپردازيم . تنها به عنوان خريدار به بازار نرويم و خودمان نيز مانند نياكانمان چيزى را توليد و به ديگران عرضه كنيم ، كه اگر جز اين باشد در بازار جهانى تمدن ، چيزى جز زيان عايدمان نخواهد گشت .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nنوشتارى كه در پيش روى داريد در چهار بخش و شانزده فصل صورت‌بندى شده است :\r\n- در بخش نخست كلياتى دربارهء تمدن به طور عام و تمدن اسلامى به طور خاص گفته شده است .\r\n- بخش دوم به بيان ابعاد علمى ، هنرى ، صنعتى و بازرگانى تمدن اسلامى پرداخته است .\r\n- در بخش سوم گسترهء جغرافيايى تمدن اسلامى مورد بحث قرار گرفته است .\r\n- بخش چهارم دربردارندهء مباحثى پيرامون چالشهاى فراروى تمدن اسلامى در مسير نوسازى است .\r\nدر پايان يادآور مىشود كه نوشتار حاضر نه فراهم آمدهء يك فكر ، بلكه محصول كار يك گروه است . برادران محترم حجت‌اله كاوندى ، هادى طاهرى ، صفر سفيدرو و حبيب زمانى محجوب در تهيه راهنماى برنامه درسى نقشى بس سازنده داشته‌اند . سروران گرامى حجت‌الاسلام عبداللهى و آقاى دكتر رودگر نوشته را مورد مطالعه و ارزيابى دقيق قرار داده‌اند و كاستيهايش را گوشزد كرده‌اند . همچنين آقاى نصيرى كار ويرايش را عهده‌دار بوده است كه نويسنده از همهء آن بزرگواران قدردانى مىكند و خويش را رهين منت آنان مىداند . زحمات برادر گرامى آقاى زاهدى براى حروفچينى و صفحه‌آرايى نيز جاى سپاس فراوان دارد .\r\nو من الله التوفيق\r\nع - بينش\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nبخش يكم : كليات\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nفصل يكم : كلياتى دربارهء تمدن و تمدن اسلامى\r\n« سرگذشت انسان از معبر تمدنها مىگذرد » و « تمدنها در طول تاريخ در شكل دادن به هويت بشر گسترده‌ترين نقش را داشته‌اند . » امروزه تمدن به سند تاريخىِ فرهنگ ملل تبديل گشته و نزد آنان از اهميتى ويژه برخوردار است ؛ و كم‌تر ملّتى را مىتوان يافت كه نسبت به مواريث خود تعصب نورزد ؛ زيبايى ، و قدمتش را به رخ ديگر ملل نكشد و براى حفظ و نگهدارى آنها مبالغى هنگفت هزينه نكند .\r\nدرس حاضر بر آن است تا كلياتى را دربارهء اين جنبهء مهم از زندگى انسان بيان كند ؛ و چون موضوع اصلى اين مادهء درسى تمدن اسلامى است ، علاوه بر معناكاوى مفهوم كلى تمدن ، موضوعات زير را به بحث بگذارد :\r\n- مفهوم تمدن اسلامى\r\n- ويژگيهاى تمدن اسلامى\r\n- مبانى تمدن اسلامى\r\n1 . تمدن در لغت و اصطلاح\r\nفرهنگ‌نويسان براى واژهء تمدن معانى زير را نوشته‌اند : « شهرنشينى » ، « اساليب شهرنشينى گزيدن » ، « به زىّ شهرنشينان درآمدن » ، « فرهيختگى » . اين معانى ناظر بر بيرون آمدن انسان از حالت بربريت و وحشىگرى يعنى نخستين شرط و مرحلهء تمدن است ؛ « 1 » در حالى كه امروزه از\r\n\r\n\r\n","description":"","footnote":"\r\n( 1 ) . براى آگاهى بيشتر ر . ك . لغتنامهء دهخدا ، واژهء « تمدن »\r\n","page_name":" 13 ","page_number":13},
  {"content":"\r\n\r\nتمدن معانى ياد شده مراد نيست و اين واژه صورت اصطلاحى را به خود گرفته كه مفاهيم زير از آن اراده مىگردد .\r\n- مرحله يا نوعى خاص از فرهنگ كه در عصر معينى موجوديت يافته است . « 1 »\r\n- نوعى فرهنگ پديدار شده در شهرها . « 2 »\r\n- انقلاب شهرى . « 3 »\r\n- حالتى از جامعه كه در آن قليلى از جمعيت ، هر چه قدر هم اندك ، نه تنها در توليد غذا شركت ندارند ، بلكه از هر نوع فعاليت ديگر اقتصادى - مثلًا صنعت و تجارت - نيز آزادند و به عبارت ديگر بار اين عدهء قليل را جامعه به دوش مىكشد تا آنان بتوانند مداومت حيات جامعه را در عرصهء مادى و در سطح تمدن فراهم آورند . اين عدهء قليل در زمرهء متخصصان غير اقتصادى ، نظاميان حرفه‌اى و مديران و شايد بالاتر از همه روحانيان هستند كه در قالب تمدنهاى شناخته شده زندگى شهرنشينى داشته‌اند . « 4 »\r\n- تمدن عبارت است از تلاش براى آفريدن جامعه‌اى كه كل بشريت بتواند با همنوايى در كنار يكديگر و به منزلهء اعضايى از يك خانوادهء كامل و جامع در درون آن زندگى كنند . « 5 »\r\n- نظمى اجتماعى كه در نتيجهء وجود آن ، خلاقيت فرهنگى امكان‌پذير مىشود و جريان پيدا مىكند . در تمدن چهار ركن اساسى را مىتوان تشخيص داد كه عبارتند از :\r\nپيش‌بينى و احتياط در امور اقتصادى ؛ سازمان سياسى ؛ سنن اخلاقى ؛ و كوشش در راه معرفت و بسط هنر . « 6 »\r\n- تمدن بر مجموع فعّاليتهاى عينى ، فنى و اطلاعاتى جامعه اطلاق مىگردد و فرهنگ امور ذهنى مانند دين ، فلسفه و هنر را در برمىگيرد . « 7 »\r\n\r\n\r\n","description":"","footnote":"\r\n( 1 ) . بررسى تاريخ تمدن ، توين بى ، ترجمهء محمدحسين آريا ، ص 47\r\n( 2 ) . همان\r\n( 3 ) . همان\r\n( 4 ) . همان\r\n( 5 ) . همان ، ص 48\r\n( 6 ) . تاريخ تمدن ، ويل دورانت ، ترجمهء احمد آرام ، ع . پاشائى ، اميرحسين آريانپور ، ج 1 ، ص 3\r\n( 7 ) . تعريفها و مفهوم فرهنگ ، داريوش آشورى ، ص 35\r\n","page_name":" 14 ","page_number":14},
  {"content":"\r\n\r\nچنان‌كه در برخى تعاريف بالا نيز ديده مىشود ، دو واژهء فرهنگ و تمدن با يكديگر ارتباطى وثيق دارند و در موارد بسيارى مترادف هم مىآيند . از اين رو لازم است مفهوم اين واژه و ارتباط آن با تمدن نيز مورد اشاره قرار گيرد .\r\nدر يك تعريف كلى « فرهنگ به مجموعهء آداب و عادات و انديشه‌ها و اوضاعى اطلاق مىگردد كه گروهى از مردم در آن شركت دارند و از نسلى به نسل ديگر انتقال پيدا مىكند . » اما جامعه‌شناسان و مورخان و دانشمندان علوم سياسى و اجتماعى جنبه‌هاى گسترده‌ترى را از فرهنگ بيان كرده و ارتباط آن را با تمدن به گونه‌اى تخصصىتر روشن كرده‌اند . به باور برخى دانشمندان ، در عين حالى كه اين دو واژه به حوزهء معناشناختى واحدى تعلق دارند و مفاهيم اساسى يكسانى را منعكس مىكنند ، ولى به طور كامل معادل يكديگر نيستند . « فرهنگ بيشتر يادآور پيشرفتهاى انفرادى است و تمدن يادآور پيشرفتهاى جمعى . »\r\nدانشمند ديگرى ضمن ريشه‌يابى واژه‌هاى فرهنگ و تمدن ، ارتباط مفهوم آن دو را روشن كرده و دربارهء معناى فرهنگ توضيح بيشترى ارائه داده است . او مىنويسد :\r\nواژهء فرهنگ  ( culture )  كه از كولترا  ( cultra )  ى لاتين گرفته شده ، در اصطلاح‌شناسى انسان‌شناسان به خوبى جا افتاده است . پيشينه كاربرد تمدن ديرينه‌تر است ، ولى انسان‌شناسان چون از ابهام اين واژه ناخشنود بودند آن را كنار گذاشتند و به جاى آن واژهء فرهنگ را به كار بردند . البته هم اكنون هر دو واژه بر يك مفهوم دلالت مىكند ، جز آنكه دامنهء « فرهنگ » محدودتر از « تمدن » است . فرهنگ راه مشترك زندگى ، انديشه و كنش انسان و دربرگيرندهء اين چيزهاست :\r\n1 . سازگارى كلى با نيازهاى اقتصادى يا محيط جغرافيايى پيرامون ؛\r\n2 . سازمان مشتركى كه براى فرو نشاندن نيازهاى اجتماعى و سياسى كه از محيط پيرامون برخاسته‌اند ، پيدا شده است .\r\n3 . مجموعهء مشتركى از انديشه‌ها و دستاوردها . « 1 »\r\nاز تعاريف بالا چنين دانسته مىشود كه هر يك از واحدهاى اجتماعى ممكن است فرهنگ ويژهء خود را داشته باشند . در عين حال بايد دانست كه جامعهء پيچيده و مفصل ممكن است\r\n\r\n\r\n","description":"","footnote":"\r\n( 1 ) . تاريخ تمدن ، هنرى لوكاس ، ترجمهء عبدالحسين آذرنگ ، ج 1 ، ص 3 - 4\r\n","page_name":" 15 ","page_number":15},
  {"content":"\r\n\r\nفرهنگهاى فرعى نيز داشته باشد كه از منشأ ملى ، دين و اوضاع اجتماعى حاصل مىشود . چنان كه بر عكس از طريق تماسهاى صلح‌آميز يا قهرى فرهنگى ، ممكن است يك فرهنگ مشترك مورد قبول چند جامعهء مختلف قرار گيرد . اين عمل متضمن همفرهنگى است و آن فرايندى است كه به وسيلهء آن اعضاى يك گروه آداب و عادات گروه ديگر را مىپذيرد . « 1 »\r\nفعاليت :\r\nبا همكلاسان به گفت و گو بنشينيد و تعريفهاى ارائه شده دربارهء فرهنگ و تمدن و نيز ارتباط آنها با يكديگر را جمع‌بندى كنيد .\r\n2 . مفهوم تمدن اسلامى\r\nتمدنى كه روزگارى به نام اسلام بر بخشهاى گسترده‌اى از جهان حكمفرما شد ، محصول تلاش و كوشش دو دسته از اقوام و ملتها است . دستهء نخست كسانى بودند كه با ظهور و دعوت اسلام كيش پيشين خود را كنار نهادند و به اسلام گرويدند . دستهء دوم كسانى بودند كه آيين گذشتهء خودرا حفظ كردند و به عنوان همپيمان و معاهد ، همچنان در قلمرو اسلامى به زندگى خود ادامه دادند . اين هر دو گروه در دوران گسترش اسلام با حفظ نوعى وابستگى به فرهنگ بومى خود ، جذب اصول و ارزشهاى اسلامى گشته و تمدن بزرگ اسلامى را رقم زدند .\r\nاما در يك نگاه دقيق‌تر مىتوان تمدن اسلامى را شامل دو جنبه دانست . يك جنبهء آن به وسيلهء خود اسلام پديد آمد و در پرتو خلاقيت و ابتكار مسلمانان بسط و گسترش يافت . در حقيقت منشأ اين جنبه از تمدن اسلامى قرآن و سنت پيامبر ( ص ) ، و اهل بيت ( ع ) بود . اما جنبهء ديگر تمدن اسلامى ، نه ابداع مسلمانان ، بلكه ميراث به جاى مانده از تمدنهاى پيشين در قلمرو اسلام بود كه به دست مسلمانان توسعه و تكامل يافت و به رنگ اسلام درآمد . در طول دوران گسترش ، فرايند جذب تمدنهاى گوناگون به تمدن اسلامى يا به تعبيرى اسلامى شدن تمدنها ، ادامه يافت . ملتهايى كه اسلام را پذيرا گشتند به فرهنگ و تمدن خويش نيز رنگ اسلامى بخشيدند و خود را با ارزشها و اعتقادات اسلامى هماهنگ ساختند .\r\n\r\n\r\n","description":"","footnote":"\r\n( 1 ) . براى آگاهى بيشتر ر . ك . دايرة المعارف فارسى ، واژهء « فرهنگ »\r\n","page_name":" 16 ","page_number":16},
  {"content":"\r\n\r\nرويهمرفته تمدن اسلامى ميراث مشترك مردم و ملّتهايى است كه روزگارى زير سلطهء اسلام درآمدند و در ساخت و شكوفايى آن ايفاى نقش كردند . اينان مردم و ملتهايى بودند كه تار و پود مستحكم امت اسلامى را تشكيل مىدادند . به اين ترتيب تمدن اسلامى نه به نژاد خاصى تعلق دارد و نه ملى است كه به مردم خاصى تعلق داشته باشد ، بلكه تمدنى است گسترده كه همهء گروههاى نژادى و قومىاى را كه در پيدايش ، رونق و طراوت و گسترش و نفوذ آن در دوران اوج شكوفايى نقش داشته‌اند دربرمىگيرد .\r\nبدين گونه ، اسلام كه يك امپراتورى عظيم جهانى بود با سماحت و تساهلى كه از مختصات اساسى آن به شمار مىآمد مواريث و آداب بى زيان اقوام مختلف را تحمل كرد ، همه را به هم درآميخت و از آن چيز تازه‌اى ساخت . فرهنگ تازه‌اى كه حدود و ثغور نمىشناخت و تنگ‌نظريهايى كه دنياى بورژوازى و سرمايه‌دارى را تقسيم به ملتها ، به مرزها و به نژادها كرد ، در آن مجهول بود . مسلمان ، از هر نژاد كه بود - عرب يا ترك ، سندى يا افريقايى - در هر جايى از قلمرو اسلام قدم مىنهاد خود را در وطن خويش و ديار خويش مىيافت . يك شيخ ترمذى يا بلخى در قونيه و دمشق مورد تكريم و احترام عامه مىشد و يك سياح اندلسى در ديار هند عنوان قاضى مىيافت . همه جا ، در مسجد ، در مدرسه ، در خانقاه ، در بيمارستان از هر قوم مسلمان نشانى بود و يادگارى . اما بين مسلمانان نه اختلاف جنسيت مطرح بود نه اختلاف تابعيت . همه جا يك دين بود و يك فرهنگ ؛ فرهنگ اسلامى كه فى المثل زبانش عربى بود ، فكرش ايرانى ، خيالش هندى بود و بازويش تركى ، اما دل و جانش اسلامى بود و انسانى ، پرتو آن در سراسر قلمرو اسلام وجود داشت : مدينه ، دمشق ، بغداد ، رى ، نشابور ، قاهره ، قرطبه ، غرناطه ، قونيه ، قسطنطنيه ، كابل ، لاهور و دهلى ، زادگاه آن هم همه جا بود و هيچ جا . در هر جا از آن نشانى بود و در هيچ جا رنگ خاصى بر آن قاهر نبود . اسلامى بود ، نه شرقى و نه غربى . با اين همه ، رشد و نمو آن در طى مدت سه چهار قرن متوالى چنان سريع بود كه به يك معجزهء شگرف مىمانست . « 1 »\r\nاما اينكه در برخى نوشته‌ها از تمدن اسلامى به تمدن عربى ياد مىشود ، دو منشأ دارد : يكى اعراب متعصب هستند كه حتى از پيامبر اسلام نيز با عنوان پيامبر عربى ياد مىكنند ؛ و ديگر\r\n\r\n\r\n","description":"","footnote":"\r\n( 1 ) . كارنامهء اسلام ، ص 31\r\n","page_name":" 17 ","page_number":17},
  {"content":"\r\n\r\nمستشرقان هستند كه به دليل سلطهء سياسى اعراب و نيز زبان عربى بر جهان اسلام ، تمدن اسلامى را تمدن عربى مىخوانند . گروهى نيز اين دو عنوان را به هم درآميخته و اصطلاح تمدن اسلام و عرب را به كار مىبرند . ولى حقيقت يك چيز بيش نيست : تمدن اسلامى .\r\n3 . ويژگيهاى تمدن اسلامى\r\nتمدنهاى گوناگون علاوه بر اصول مشترك ، وجوه خاصى نيز دارند كه آنها را از يكديگر متمايز مىسازد . اين وجوه مىتواند قومى ، ملى يا دينى يا با قلمرو جغرافيايى يك تمدن مرتبط باشد . در اين ميان تمدن اسلامى از دو ويژگى « جهانى بودن » و « مذهبى بودن » برخوردار است كه ويژگى نخست ، آن را به تمدنى ميان قاره‌اى تبديل كرده و ويژگى دوم آن را در زمرهء تمدنهاى دينى جهان درآورده است .\r\n1 - 3 . جهانى بودن\r\nچنان كه از قرآن كريم نيز برمىآيد ، اين ويژگى مربوط به باورها و بينشهاى اسلام است . مخاطب اسلام همهء انسانها ، در همهء اعصار و قرون هستند و هر مسلمانى وظيفه دارد در اندازهء توان ديگران را به اين دين سعادت آفرين دعوت كند . برنارد لويس در اين باره مىنويسد :\r\nمسلمانان خود را مالك خوشبخت آخرين وحى خداوند مىدانستند و احساس مىكردند كه موظف‌اند كلام خداوند را به گوش ديگر انسانها برسانند ، ولو به قهر و از راه جنگ و جهاد در راه خدا .\r\nفعاليت :\r\nشما تا چه اندازه با ديدگاه بالا موافقيد ؟ و فتوحات اسلامى را چگونه ارزيابى مىكنيد ؟\r\nاو در ادامه مىنويسد :\r\nتمدن اسلامى اولين تمدنى بود كه مىتوان آن را از اين جهت كه افراد و اقوام و فرهنگها و قاره‌هاى گوناگون را دربرمىگرفت جهانى ناميد . اسلام تنها آسيايى و آفريقايى نبود ، بلكه از آن جهت كه مدتهاى طولانى در اسپانيا و جنوب ايتاليا و استپهاى روسيه و شبه جزيرهء بالكان حضور داشت اروپايى نيز تلقى مىشد . به لحاظ جغرافيايى از جنوب اروپا تا قلب آفريقا و در\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nآسيا تا آن سوى مرزهاى چين و هند گسترده بود و نژادهاى سياه و زرد را دربرمىگرفت . اسلام از زمان پيامبر حضرت محمد ( ص ) در قرن هفتم در عربستان و سپس راهيابى پيروان او به ممالك اطراف مديترانه هميشه به عنوان همسايه ، رقيب و حتى دشمن مسيحيت مطرح بود . « 1 »\r\nويژگى جهانى بودن به تمدن اسلامى امكان داد تا نژادها ، اقوام و فرهنگها و تمدنهاى گوناگون را در خود جاى دهد و از عناصر سازنده و ارزندهء آنان بهره ببرد . تأثير اين ويژگى در اعتلاى تمدن اسلامى و نيز تأثيرگذارى آن بر تمدن غربى به اندازه‌اى است كه شمارى از نويسندگان متأخر غربى بر اين باورند كه مدرنيته هم از اسلام سربرآورده است . « 2 »\r\n2 - 3 . مذهبى بودن\r\nتمدن اسلامى تمدنى مذهبى و دينى است ؛ به اين معنا كه مسلمانان موظفند علاوه بر جانبدارى از آن ، آداب و مناسك ويژه‌اى را نيز رعايت كنند . ما دانشمندان و نويسندگان غير مسلمان بسيارى را سراغ داريم كه دربارهء اسلام و فرهنگ و تمدن آن بسيار جانبدارانه صحبت كرده و خدمتهاى شايانى نيز به آن ارائه كرده‌اند ؛ به طورى كه مسلمان نبودنشان ما را شگفت‌زده مىسازد . ولى شمار بسيارى از اينان هرگز اسلام نياورده و همچنان بر كيش خود باقى مانده‌اند . روشن است كه چنين كسانى با وجود جانبدارى از اسلام و تمدن اسلامى مسلمان به شمار نمىآيند ، بلكه تمدن اسلامى كسانى را در برمىگيرد كه اسلام را دين خويش برگزيده ، به آداب آن پايبند هستند و مناسك و عباداتش را به جاى آورند . « 3 »\r\n\r\n\r\n","description":"","footnote":"\r\n( 1 ) . برخورد فرهنگها ، ص 12\r\n( 2 ) . از آن جمله ، نويسندگان كتاب « برخورد تمدنها » هستند كه براى اثبات چنين ادعايى موارد ذيل را ذكر مىكنند :\r\n- تأثير مسلمانان در گسترش علوم تجربى ؛\r\n- آنچه مسلمانان در حوزهء اقتصاد ، به ويژه تجارت و بانكدارى از خود به ميراث نهادند ؛\r\n- مشاركت مسلمانان در رياضيات و نجوم ؛\r\n- نقش مسلمانان در معمارى ، هنر و ادبيات .\r\nبا توجه به همين پيشينه و نقش است كه اين نويسندگان ، مسلمانانِ خاور ميانه را زير سؤال مىبرند كه چرا دست كم به اندازهء مسلمانان آسياى جنوب شرقى در توليد علم و فناورى سهيم نيستند . ( ر . ك . برخورد تمدنها ؛ چالش سنت و مدرنيته ، برنارد لويس ، كارن آمسترانگ ، ويسلاو ژيگولسكى ، ترجمهء غلامحسين ميرزا صالح ، ص 24 - 25 . )\r\n( 3 ) . براى آگاهى بيشتر ر . ك . وحدت و تنوع در تمدن اسلامى ، گوستاو اى . فن گرونبام ، ترجمهء عباس آريان‌پور ، ص 84 - 85\r\n","page_name":" 19 ","page_number":19},
  {"content":"\r\n\r\nاسلام در حقيقت حكم شناسنامه‌اى را دارد كه افراد با داشتن آن در قلمرو تمدن اسلامى احساس خودى بودن مىكنند ، ولى اين به معناى نفى تأثيرى كه افراد غير مسلمان حاضر در قلمرو آن داشته‌اند نيست . « 1 »\r\n4 . مبانى تمدن اسلامى\r\nچنان‌كه پيش‌تر گفته آمد ، تمدن اسلامى از هرگونه رنگ نژادى ، ملى و قومى بر كنار است ؛ و به همين دليل توانست بدون تحميل و اجبار ، با جاذبهء ويژه‌اى بر بخشهاى گسترده‌اى از جهان حكمفرما گردد . « 2 » حال ببينيم راز اين جاذبه در چيست و بناى تمدن اسلامى بر چه پايه‌هايى استوار است كه توانسته اين چنين در گذر زمان در برابر طوفان حمله‌هاى بدخواهان و مخالفان مستحكم و پا برجا بماند . بدون ترديد استوارترين و موثق‌ترين سند و راهنماى ما در اين باره قرآن كريم است ؛ و آيه‌هاى مبارك اين كتاب شريف ما را رهنمون مىگردد به اينكه تمدن اسلامى بر سه پايهء « يكتاپرستى » ، « عدالت » و « آزادى » استوار مىگردد .\r\nاين هر سه مبنا ريشه در فطرت انسانى دارد و به همين دليل بود كه اسلام ملتهاى گوناگون را متقاعد ساخت تا بخشهاى سودمند تمدنهاى خود را حفظ كنند آنها را با ارزشهاى اسلامى درآميزند و باورهاى اين دين مبين را سرلوحهء زندگى خويش قرار دهند . پر واضح است كه اگر در رفتار برخى حكمرانان اسلامى خلاف مبانى فوق ديده مىشود ارتباطى با اسلام ندارد و در حقيقت عيب به مسلمانان بازمىگردد و نه به اسلام .\r\n1 - 4 . يكتاپرستى\r\nنخستين مبناى تمدن اسلامى همچون ديگر تمدنهاى مبتنى بر اديان آسمانى ، يكتاپرستى است .\r\nدعوت اسلام با يكتاپرستى آغاز گرديد و همهء تلاش رسول خدا ( ص ) در دوران مكّى بازداشتن مردم از شرك و بت‌پرستى ، و در دوران مدنى علاوه بر مبارزه با شرك قبولاندن اين باور به يهوديان و مسيحيان حاضر در جزيرة العرب بود كه دين او همان دين حضرت ابراهيم - پدر توحيد - است ؛ و آنان بايد دين وى را تصديق كنند همان‌گونه كه او دينشان را تصديق مىكند .\r\n\r\n\r\n","description":"","footnote":"\r\n( 1 ) . همان\r\n( 2 ) . براى آگاهى بيشتر در اين باره ر . ك . برخورد تمدنها ، ص 102\r\n","page_name":" 20 ","page_number":20},
  {"content":"\r\n\r\nاما از نگاه قرآن :\r\n1 . يكتاپرستى فرمان الهى به همهء ارباب اديان است ، چنان‌كه دربارهء مسيحيان فرموده است :\r\nاتَّخَذُوا أَحْبَارَهُمْ وَرُهْبَانَهُمْ أَرْبَاباً مِن دُونِ اللّهِ وَالْمَسِيحَ ابْنَ مَرْيَمَ وَمَا أُمِرُوا إِلَّا لِيَعْبُدُوا إِلهاً وَاحِداً لَاإِلهَ إِلَّا هُوَ سُبْحَانَهُ عَمَّا يُشْرِكُونَ . ( توبه : 31 )\r\n[ آنها 
  ] علماى يهود و كشيشهاى مسيحى و نيز مسيح پسر مريم را به جاى خداوند معبود قرار دادند ، در حالى كه [ در تورات و انجيل 
  ] تنها به پرستش خداى يگانه كه هيچ معبودى جز ذات اقدسش وجود ندارد ، امر شده بودند ؛ پاك مطلق است خداوند يكتا و منزّه است از اينكه شريك براى او قرار دهند .\r\n2 . در پيمانهايى كه خداوند از قوم يهود گرفته يكتاپرستى در صدر همه قرار دارد :\r\nوَإِذْ أَخَذْنَا مِيثَاقَ بَنِي إِسْرَائِيلَ لَاتَعْبُدُونَ إِلَّا اللّهَ وَبِالْوَالِدَيْنِ إِحْسَاناً وَذِي الْقُرْبَى وَالْيَتَامَى وَالْمَسَاكِينِ وَقُولُوا لِلنَّاسِ حُسْناً وَأَقِيمُوا الصَّلَاةَ وَآتُوا الزَّكَاةَ ثُمَّ تَوَلَّيْتُمْ إِلَّا قَلِيلًا مِنْكُمْ وَأَنْتُمْ مُعْرِضُونَ . ( بقره : 83 )\r\nو [ اى پيامبر 
  ] يادآور باش زمانى را كه از فرزندان اسرائيل پيمان گرفتيم و فرموديم : « جز خداى يگانه را نپرستيد ، به پدر و مادر و خويشاوندان و يتيمان و بينوايان نيكى كنيد و با مردم سخن خوش و نيكو بگوييد ، نماز را بر پا داريد و زكات بدهيد . » سپس جز عدهء كمى از شما [ قوم يهود 
  ] ، معترضانه سرپيچى و نافرمانى كرديد و از وفاى به عهد الهى روى گردان شديد .\r\n3 . سرانجام چون نوبت رسالت پيامبر اسلام رسيد از سوى خداوند فرمان يافت تا همهء اهل كتاب را براى گرد آمدن بر كلام مشترك ميان همهء اديان ابراهيمى يعنى توحيد فرابخواند :\r\nقُلْ يَا أَهْلَ الْكِتَابِ تَعَالَوْا إِلَى كَلِمَةٍ سَوَاءٍ بَيْنَنَا وَبَيْنَكُمْ أَلَّا نَعْبُدَ إِلَّا اللّهَ وَلَا نُشْرِكَ بِهِ شَيْئاً وَلَا يَتَّخِذَ بَعْضُنَا بَعْضاً أَرْبَاباً مِنْ دُونِ اللّهِ فَإِن تَوَلَّوا فَقُولُوا اشْهَدُوا بِأَنَّا مُسْلِمُونَ . ( آل عمران : 64 )\r\n[ اى پيامبر 
  ] بگو : « اى اهل كتاب ! بياييد به كلام [ توحيد 
  ] كه مشترك بين ما و شماست تمسك جوييم ! يعنى جز خداى يكتا را نپرستيم ، براى او شريك قايل نشويم و هرگز بعضى از ما بعضى ديگر را به جاى او به خدايى برنگزينيم . » پس اگر از اين دعوت روى برگرداندند ، [ اى مسلمانان 
  ] بگوييد : گواه باشيد كه ما مسلمان و تسليم امر خداونديم .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n2 - 4 . عدالت\r\nدوّمين پايهء تمدن اسلامى دادگرى است كه در جاى جاى قرآن كريم با دو تعبير قسط و عدل از آن سخن به ميان آمده است :\r\n1 . همهء پيامبران الهى آمده‌اند تا دادگرى را در ميان مردم برپاى دارند :\r\nلَقَدْ أَرْسَلْنَا رُسُلَنَا بِالْبَيِّنَاتِ وَأَنزَلْنَا مَعَهُمُ الْكِتَابَ وَالْمِيزَانَ لِيَقُومَ النَّاسُ بِالْقِسْطِ وَأَنزَلْنَا الْحَدِيدَ فِيهِ بَأْسٌ شَدِيدٌ وَمَنَافِعُ لِلنَّاسِ وَلِيَعْلَمَ اللَّهُ مَن يَنصُرُهُ وَرُسُلَهُ بِالْغَيْبِ إِنَّ اللَّهَ قَوِيٌّ عَزِيزٌ .\r\n( حديد : 25 )\r\nما پيامبران خدا را با نشانه‌ها و معجزات و دلايل بارز فرستاديم و به ايشان كتاب دين و معيار شناخت حق از باطل را عنايت فرموديم كه مردم را به روال رفتار عادلانه برانگيزانند . و ما آهن را ايجاد فرموديم كه هم وسيلهء ساختن سلاح براى جنگ است ، هم سودمنديهاى ديگر براى مردم دارد . خداوند كسانى كه او و پيامبرانش را در راه استقرار دين يارى مىكنند معلوم و مشخص مىفرمايد . همانا خداوند ، آن بىهمتا ، قدرتمند شكست‌ناپذير است .\r\n2 . در فضاى مسالمت‌آميز وجود اختلاف مذهبى مانع اجراى عدالت نيست :\r\nلَا يَنْهَاكُمُ اللَّهُ عَنِ الَّذِينَ لَمْ يُقَاتِلُوكُمْ فِي الدِّينِ وَلَمْ يُخْرِجُوكُم مِن دِيَارِكُمْ أَن تَبَرُّوهُمْ وَتُقْسِطُوا إِلَيْهِمْ إِنَّ اللَّهَ يُحِبُّ الْمُقْسِطِينَ . ( ممتحنه : 8 )\r\nخداوند شما را از نيكى كردن و رعايت عدالت نسبت به كسانى كه در امر دين با شما نجنگيده اند و شما را از خانه و ديارتان بيرون نرانده‌اند ، نهى نمىكند ؛ همانا خداوند مردم اهل انصاف و برپا دارندگان عدالت را دوست مىدارد .\r\n3 . دشمنى نيز نمىتواند مانع اجراى عدالت گردد :\r\nيَا أَيُّهَا الَّذِينَ آمَنُوا كُونُوا قَوَّامِينَ لِلّهِ شُهَدَاءَ بِالْقِسْطِ وَلَا يَجْرِمَنَّكُمْ شَنَآنُ قَوْمٍ عَلَى أَلَّا تَعْدِلُوا إِعْدِلُوا هُوَ أَقْرَبُ لِلتَّقْوَى وَاتَّقُوا اللّهَ إِنَّ اللّهَ خَبِيرٌ بِمَا تَعْمَلُونَ . ( مائده : 8 )\r\nاى كسانى كه ايمان آورده‌ايد ! براى خداوند دربرپاداشتن عدالت و نظارت بر اجراى آن ، قيام كنيد و براساس حق و عدالت گواهى دهيد . دشمنيهاى گروهى و قومى شما را به ترك عدالت نكشاند . عدالت پيشه باشيد كه آن نزديك‌ترين ركن به پرهيزگارى است . از كيفر الهى بترسيد ، همانا خداوند به اعمال شما وقوف كامل دارد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n4 . در هر حال داورى بايد بر پايهء عدالت انجام گيرد :\r\nإِنَّ اللّهَ يَأْمُرُكُمْ أَن تُؤَدُّوا الْأَمَانَاتِ إِلَى أَهْلِهَا وَإِذَا حَكَمْتُم بَيْنَ النَّاسِ أَن تَحْكُمُوا بِالْعَدْلِ إِنَّ اللّهَ نِعِمَّا يَعِظُكُم بِهِ إِنَّ اللّهَ كَانَ سَمِيعاً بَصِيراً . ( نساء : 58 )\r\nخداوند به شما امر مىفرمايد كه امانات مردم را به صاحبان آنها برگردانيد و بين مردم براساس عدالت داورى كنيد ؛ خداوند چه پندهاى گرانبهايى به شما مىدهد ! و خداوند آن شنوندهء بيناست . [ به قدرت علم واسعه صداها را مىشنود و امور را مىبيند . 
  ]\r\n3 - 4 . آزادى عقل\r\nيكى از مهم‌ترين هدفهاى ارسال پيامبران الهى ، از جمله اسلام ، آن است كه علاوه بر واداشتن مردم به نيكيها و بازداشتن آنان از بديها ، بندهاى خرافه را از پايشان بگشايند :\r\nالَّذِينَ يَتَّبِعُونَ الرَّسُولَ النَّبِيَّ الْأُمِّيَّ الَّذِي يَجِدُونَهُ مَكْتُوباً عِندَهُمْ فِي التَّورَاةِ وَالْإِنْجِيلِ يَأْمُرُهُم بِالْمَعْرُوفِ وَيَنْهَاهُمْ عَنِ الْمُنْكَرِ وَيُحِلُّ لَهُمُ الطَّيِّبَاتِ وَيُحَرِّمُ عَلَيْهِمُ الْخَبَائِثَ وَيَضَعُ عَنْهُمْ إِصْرَهُمْ وَالْأَغْلَالَ الَّتِي كَانَتْ عَلَيْهِمْ . . . . ( اعراف : 157 )\r\nآنهايى كه از پيامبر امى خداوند پيروى مىكنند ، پيامبرى كه اوصاف و مشخصات او را در تورات و انجيل كه كتاب آنها و در اختيارشان است مىخوانند ؛ [ خواهند ديد كه 
  ] اين پيامبر ، مردم را به عمل نيكو فرمان مىدهد و از بدى بازمىدارد ، چيزهاى پاكيزه را بر آنها حلال و ناپاكها را بر آنها حرام اعلام مىكند و بارهاى سنگين قيود و تكاليف [ خرافى گذشته 
  ] را از دوش آنها برمىدارد . . . .\r\nفعاليت :\r\nآيا شما مبانى تمدن اسلامى را در تمدن ايرانى - اسلامى جلوه‌گر مىبينيد ؟ چگونه ؟ در اين باره با همكلاسان به گفت‌وگو بنشينيد .\r\nنتيجه‌گيرى\r\nاز مجموع آنچه گفته شد مىتوان نتيجه گرفت كه جنبه‌هاى انسانى تمدن اسلامى ، چنان پر رنگ بود كه توانست به عناصر پراكندهء آن وحدت بخشد و عناصر غير خودى را نيز پذيرا گردد و در خود هضم كند . پر واضح است كه اگر مسلمانان تنگ نظرانه به اين بُعد از مذهب خود\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nتوجه نمىكردند ، درخت تمدنشان به بار نمىنشست . در روزگار كنونى نيز چنانچه تعصبهاى بىجا را كنار بگذارند و همدلى گذشته را تجديد كنند ، آن شوكت و عظمت ديرينه بار ديگر پديدار خواهد گرديد .\r\nپرسش\r\n1 . مهم‌ترين عناصر در تعريف تمدن كدامند ؟\r\n2 . در ميان تعريفهاى ارائه شده در متن كدام تعريف جامع‌تر است ؟\r\n3 . مفهوم جهانى بودن تمدن اسلامى چيست ؟\r\n4 . آيه شريفه‌اى كه در مبحث آزادى در تمدن اسلامى آمده ناظر بر كدام جنبه از ابعاد فكرى و اعتقادى انسانهاست ؟\r\n5 . پژوهشى كوتاه دربارهء نخستين نظريه‌پرداز تمدنى اسلام ، يعنى ابن خلدون تهيه كنيد .\r\n\r\n","description":"","footnote":"","page_name":" 24 ","page_number":24},
  {"content":"\r\n . \r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\n\r\nبخش دوم : ابعاد علمى ، هنرى ، صنعتى و بازرگانى تمدن اسلامى\r\n\r\nفصل اول : دانش در تمدن اسلامى\r\nقُلْ هَلْ يَسْتَوِي الَّذِينَ يَعْلَمُونَ وَالَّذِينَ لَايَعْلَمُونَ إِنَّمَا يَتَذَكَّرُ أُولُوا الْأَلْبَابِ . ( زمر : 9 )\r\nبگو آيا آنان كه مىدانند با آنان كه نمىدانند برابرند ؟ به راستى كه تنها خردمندان پند مىپذيرند .\r\nنقل است كه روزى رسول خدا ( ص ) به مسجد درآمد و با دو دسته از يارانش رو به رو گرديد :\r\nيك گروه سرگرم گفت و گوى علمى و فراگيرى دانش بودند و گروه ديگر سرگرم راز و نياز و انجام نيايش . پرسيدند : از اين دو گروه كدام بهتر است ؟ فرمود : « اين گروه خداى را مىخوانند و اما آن گروه ديگر دانش مىآموزند و نادان را آگاه مىسازند ، اينان بهترند . من براى تعليم فرستاده شده‌ام . » سپس خود در حلقهء علم‌آموزان نشست . « 1 »\r\nاين رويكرد احترام‌آميز به دانش از سوى پيامبر ( ص ) چنان شوق‌برانگيز و وجدآفرين بود كه بر ژرفاى جان مؤمنان تأثير مىنهاد و آنان را به انگيزش درمىآورد تا طلب علم را سرلوحهء برنامهء زندگى خويش گردانند و چونان وظيفه‌اى دينى به آن اهتمام ورزند . اين سخنان رسول خدا ( ص ) كه : « طلب علم بر هر مسلمانى واجب است » ، و « دانش را بجوييد ، اگرچه در چين باشد » ، « 2 » مسلمانان را بر آن مىداشت تا در جست و جوى علم و دانش به سوى كانونهاى علمى جهان بار سفر بندند و هرگونه رنجى را در اين راه بر خود هموار سازند و از جان مايه بگذارند .\r\n\r\n\r\n","description":"","footnote":"\r\n( 1 ) . منية المريد ، شهيد ثانى ، ص 106\r\n( 2 ) . حكيم ناصرخسرو قباديانى مضمون اين سخن پيامبر ( ص ) را به نظم درآورده گويد :\r\n هيچ شنيدى كه چه گفتت رسول * بار خداى و شرف المرسلين\r\nگفت « ببايد جستن علم را * گر نبود جايگهش جز به چين » \r\nديوان ناصرخسرو ، به تصحيح مجتبى مينوى ، مهدى محقق ، ص 457\r\n","page_name":" 27 ","page_number":27},
  {"content":"\r\n\r\nحاصل اين تشويقهاى معنوى و تلاشهاى پيوستهء مسلمانان فرهنگ و تمدن اسلام بود كه هم علم و ادب و هنر را به اوج رساند و هم دانشمندانى بس بزرگ را به جهان علم تقديم داشت .\r\nتفصيل اين مطلب موضوع فصل حاضر است كه در چارچوب عناوين زير مورد بحث قرار مىگيرد :\r\n- جايگاه دانش در اسلام ،\r\n- مقام والاى دانشمندان ،\r\n- هدفهاى علمى و آموزشى در تمدن اسلامى ،\r\n- نهادهاى علمى و آموزشى در تمدن اسلامى ،\r\n- جامعهء مشترك المنافع علمى در تمدن اسلامى .\r\n1 . جايگاه دانش در اسلام\r\nبراى تبيين جايگاه دانش در اسلام ، آشنايى با ديدگاه قرآن كريم و نيز رسول خدا ( ص ) و پيشوايان راستين اسلام ( ع ) ، ما را به واقعيت امر هر چه نزديك‌تر خواهد ساخت .\r\n1 - 1 . دانش در نگاه قرآن\r\nحقايق قرآنى زير ما را به جايگاه دانش در اين كتاب شريف رهنمون مىگردد :\r\n1 . قرآن كريم خود يك كتاب يعنى « سمبل دانش » است :\r\nذلِكَ الْكِتَابُ لَا رَيْبَ فِيهِ هُدىً لِلْمُتَّقِينَ . ( بقره : 2 )\r\nاين كتاب كه در حقانيت آن هيچ شك و ترديدى وجود ندارد ، راهنماى پرهيزكاران است .\r\n2 . نخستين آيهء نازل شده بر پيامبر ( ص ) وى را به خواندن فرمان مىدهد :\r\nاقْرَأْ بِاسْمِ رَبِّكَ الَّذِي خَلَقَ خَلَقَ الْإِنسَانَ مِنْ عَلَقٍ اقْرَأْ وَرَبُّكَ الْأَكْرَمُ الَّذِي عَلَّمَ بِالْقَلَمِ عَلَّمَ الْإِنسَانَ مَا لَمْ يَعْلَمْ . ( علق : 1 - 5 )\r\nبخوان به نام پروردگارت كه بيافريد ، آدمى را از لختهء خونى بيافريد . بخوان و پروردگار تو ارجمندترين است . خدايى كه به وسيلهء قلم آموزش داد . به آدمى آنچه را كه نمىدانست بياموخت .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n3 . خداوند از پيامبر ( ص ) مىخواهد تا براى فزونى يافتن دانش خويش دعا كند :\r\nوَقُل رَبِّ زِدْنِي عِلْماً . ( طه : 114 )\r\nو بگو : پروردگارا بر دانش من بيفزا .\r\n4 . از برنامه‌هاى اصلى پيامبر ( ص ) در كنار تزكيه تعليم است :\r\nهُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آيَاتِهِ وَيُزَكِّيهِمْ وَيُعَلِّمُهُمُ الْكِتَابَ وَالْحِكْمَةَ وَإِن كَانُوا مِن قَبْلُ لَفِي ضَلَالٍ مُبِينٍ . ( جمعه : 2 )\r\nاوست خدايى كه به ميان مردمى بىكتاب پيامبرى از خودشان مبعوث داشت تا آياتش را بر آنها بخواند و آنها را پاكيزه سازد و كتاب و حكمتشان بياموزد ، اگرچه پيش از آن در گمراهى آشكار بودند .\r\nاز سوى ديگر قرآن كريم دربردارندهء آيه‌هايى است كه فهم آنها جز در پرتو علوم تجربى امكان‌پذير نيست . چنان‌كه هر اندازهء علوم به پيش مىرود ، حقايق قرآنى نيز آشكارتر مىگردد .\r\nبراى مثال در آيهء شريفهء زير جنين انسان به زالو تشبيه گرديده است :\r\nوَلَقَدْ خَلَقْنَا الْإِنسَانَ مِن سُلَالَةٍ مِن طِينٍ ثُمَّ جَعَلْنَاهُ نُطْفَةً فِي قَرَارٍ مَّكِينٍ ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً فَخَلَقْنَا الْمُضْغَةَ عِظَاماً فَكَسَوْنَا الْعِظَامَ لَحْماً ثُمَّ أَنشَأْنَاهُ خَلْقاً آخَرَ فَتَبَارَكَ اللَّهُ أَحْسَنُ الْخَالِقِينَ . ( مؤمنون : 14 )\r\nهر آينه ما انسان را از گل خالص آفريديم . سپس او را نطفه‌اى در جايگاهى استوار قرار داديم .\r\nآنگاه از آن نطفه لختهء خونى آفريديم و از آن لختهء خون پاره گوشتى و از آن پاره گوشت ، استخوانى آفريديم و استخوان را به گوشت پوشانيديم . باز او را آفرينشى ديگر داديم . در خور تعظيم است خداوند ، آن بهترين آفرينندگان . « 1 »\r\n\r\n\r\n","description":"","footnote":"\r\n( 1 ) . چند سال پيش گروهى از علماى عربستان در نامه‌اى به دانشگاه تورنتوى كانادا عنوان مىكنند كه در قرآن كريم جنين انسان به زالو تشبيه شده ، ولى آنها دانش كافى براى درستى اين ادعا را ندارند و از آن دانشگاه مىخواهند كه در اين باره به طور علمى پژوهش كند . دانشگاه ، محقق جنين‌شناسى به نام آقاى كيث مور ( ) را كه آثار علمى او به عنوان كتاب درسى در دانشگاهها تدريس مىشد ، مأمور پژوهش در اين باره مىكند . آقاى مور به رياض مىآيد . همهء آنچه او نياز دارد از زبان عربى برايش ترجمه مىشود . وى سپس به تورنتو بازمىگردد و سراغ آزمايشگاه جنين‌شناسى مىرود و از متخصصان مىخواهد تا اسلايدهايى را از زالو و جنين در اختيارش بگذارند . وقتى آنها را كنار هم مىنهد و با يكديگر مقايسه مىكند ، با كمال شگفتى مىبيند كه دو تصوير عين يكديگر است . اين خبر در روزنامه‌ها منعكس مىشود و با تيتر درشت مىنويسند كه در يك كتاب - به زعم آنان - كهنه و قديمى مطالب شگفت‌انگيز علمى يافت شده و داستان را نقل مىكنند ؛ و مردم كانادا از شنيدن آن بسيار شگفت‌زده مىشوند .\r\nآقاى مور در مصاحبه با خبرنگار - نويسنده مقاله - مىگويد : چيزهايى كه در قرآن دربارهء مراحل رشد انسان آمده تا سى سال پيش براى كسى شناخته شده نبود و اين سخن قرآن كه جنين انسان مانند زالو است ، براى او نيز تازگى داشت . او مىگويد : من صحت اين ادعا را جست‌وجو كرده و پس از حصول اطمينان آن را در كتابهاى درسىام گنجانده‌ام . خبرنگارى مىپرسد : درست است كه اعراب دانشمند نبوده‌اند ، ولى آيا فكر نمىكنيد كه يكى از آنها بىباكانه شكمى را پاره كرده و حالت جنينى را با چشم ديده باشد . آقاى مور پاسخ مىدهد : « شما بايد يك نكتهء مهم را به ياد داشته باشيد و آن اينكه جنين موجودى ميكروسكپى است ، در حالى كه از اختراع اين دستگاه بيش از دويست سال نمىگذرد . مگر اينكه بگوييد كسى در آن روزگار ميكروسكپى داشته و جنين را با شيوه‌اى كه شما مىگوييد - بدون هيچ خطايى - ديده و سپس آن دستگاه را نابود كرده و يا براى هميشه پنهان نگاه داشته است . سپس به ترتيبى اين تجربه را به محمد آموخته و از او خواسته است تا آن را در كتابش بگنجاند ! » هنگامى كه از آقاى مور دربارهء تفسير وجود چنين آياتى در قرآن مىپرسند ، او پاسخ مىدهد كه « قرآن چيزى جز وحى الهى نمىتواند بوده باشد . » ( نقل از مقالهء \" \" خ - قرآن شگفت‌انگيز - در ( . / . . / : )\r\n","page_name":" 29 ","page_number":29},
  {"content":"\r\n\r\n2 - 1 . دانش از نگاه رسول خدا ( ص ) و ائمه ( ع )\r\nاين جايگاه والاى دانش در قرآن ، در سخنان پيامبر ( ص ) و امامان نيز بازتابى نيكو يافته است .\r\nرسول خدا ( ص ) فرموده است :\r\nطَلَبُ الْعِلْمِ فَريضَةٌ عَلى كُلِّ مُسْلِمِ وَ انَّ اللَّه يُحِبُّ بُغاةَ الْعِلْمِ . « 1 »\r\nطلب علم بر هر مسلمانى واجب است . همانا خداوند دانشجويان را دوست دارد .\r\nمَا اهْدَى الْمَرْءُ الْمُسْلِمِ إلى أَخيهِ هَدِيَّةً أَفْضَلَ مِنْ كَلِمَةِ حِكْمَةٍ يَزيدُهُ اللَّهُ بِها هُدىً وَ يَرُدَّهُ مِنْ رَدِىّ . « 2 »\r\nبهترين هديه يك مسلمان به برادرش سخن حكمت‌آميزى است كه بدان وسيله خداوند بر هدايتش بيفزايد و از پستى بازدارد .\r\nمِنْ أَفْضَلِ الصَّدَقَةِ أَنْ يُعَلَّمَ الْمَرْءُ عِلْماً ثُمَّ يُعَلِّمَهُ أَخاهُ . « 3 »\r\nاز بهترين صدقه‌ها دانشى است كه مرد بياموزد و آنگاه آن را به برادرش بياموزاند .\r\n\r\n\r\n","description":"","footnote":"\r\n( 1 ) . اصول كافى ، محمد بن يعقوب كلينى رازى ، ترجمهء سيد جواد مصطفوى ، ص 36\r\n( 2 ) . محجة البيضاء ، مولا محسن كاشانى ، ج 1 ، ص 22\r\n( 3 ) . همان\r\n","page_name":" 30 ","page_number":30},
  {"content":"\r\n\r\nقَليلُ الْعِلْمِ خَيْرٌ مِنْ كَثيرِ الْعِبادَةِ . « 1 »\r\nدانش اندك بهتر از عبادت بسيار است .\r\nامام على ( ع ) فرموده است :\r\nأَيّها النَّاسُ إِعْلَمُوا أَنَّ كَمالَ الدّينِ طَلَبُ الْعِلْمِ وَالْعَمَلُ بِهِ ، الا وَ إِنَّ طَلَبَ الْعِلْمِ أَوْجَبُ عَلَيْكُمْ مِنْ طَلَبِ الْمالِ . انَّ الْمالَ مَقْسُومٌ مَضْمُونٌ لَكُمْ قَدْ قَسَمَهُ عادِلٌ بَيْنَكُمْ وَ ضَمِنَهُ وَ سَيفِى لَكُمْ وَالْعِلْمُ مَخْزُونٌ عِنْدَ أَهْلِهِ وَ قَدْ امِرْتُمْ بِطَلَبِهِ مِنْ أَهْلِهِ فَاطْلُبُوهُ . « 2 »\r\nاى مردم بدانيد كمال دين طلب علم و عمل بدان است . بدانيد كه طلب علم بر شما از طلب مال لازم‌تر است . زيرا مال براى شما قسمت و تضمين شده است و عادلى ( خداوند ) آن را ميان شما قسمت كرده و تضمين نموده و به شما مىرساند . ولى علم نزد اهلش نگهداشته شده و شما مأموريد كه آن را از اهْلَش طلب كنيد . پس در جست‌وجوى دانش باشيد .\r\n2 . مقام والاى دانشمندان\r\nعلاوه بر جايگاه والايى كه دانش در نگاه پيشوايان دينى دارد ، دانشمندان نيز در نزد آن بزرگواران از منزلتى بسيار و الا برخوردار مىباشند . براى مثال به روايتهاى زير توجه كنيد :\r\nرسول خدا ( ص ) فرموده است :\r\nالْعُلَماءُ وَرَثَةُ الْأَنْبِياءِ . « 3 »\r\nدانشمندان وارث پيامبرانند .\r\nيَسْتَغْفِرُ لِلْعالِمِ مَا فِى السَّماوات وَالْأَرض . « 4 »\r\nآنچه در آسمان و زمين است براى دانشمند طلب بخشايش مىكند .\r\nالْعالِمُ أَمينُ اللَّهِ سُبْحانَهُ فِى الأَرْض . « 5 »\r\nعالم ، امينِ خداوندِ پاك و منزّه در زمين است .\r\n\r\n\r\n","description":"","footnote":"\r\n( 1 ) . همان\r\n( 2 ) . محجة البيضاء ، ج 1 ، ص 25\r\n( 3 ) . محجة البيضاء ، ج 1 ، ص 13\r\n( 4 ) . همان\r\n( 5 ) . همان ، ص 15\r\n","page_name":" 31 ","page_number":31},
  {"content":"\r\n\r\nيَشْفَعُ يَوْمَ القِيامَةِ ثَلاثَةٌ : الأَنْبِياءُ ، ثُمَّ الْعُلَماءُ ، ثُمَّ الشُّهَداءُ . « 1 »\r\nروز قيامت سه گروه شفاعت مىكنند : پيامبران ، سپس عالمان ، سپس شهيدان .\r\nمَنْ خَرَجَ فى طَلَبِ الْعِلمِ فَهُوَ فى سَبيلِ اللَّهِ حتَّى يَرْجِعَ . « 2 »\r\nهر كس در جست‌وجوى دانش بيرون رود ، در راه خداوند است تا بازگردد .\r\nانَّ الْمَلائِكَةَ لَتَضَعُ أَجْنِحَتَها لِطالِبِ الْعِلْمِ رِضًى بِما يَصْنَعُ . « 3 »\r\nفرشتگان به خاطر رضايت از كار جويندهء دانش براى او بال خويش را مىگسترانند .\r\nمَنْ سَلكَ طَريقاً يَلْتَمِسُ بِهِ عِلْماً سَهَّلَ اللَّهُ لَهُ طريقاً إِلَى الْجَنَّةِ . « 4 »\r\nهر كس در جست‌وجوى دانشى راهى را بپيمايد ، خداوند راهى را به سوى بهشت برايش هموار گرداند .\r\nأَلْعالِمُ وَالمُتَعَلِّمُ شَريكانِ فِى الْأَجْرِ وَ لا خَيْرَ فِى سائِر النَّاسِ . « 5 »\r\nعالم و دانشجو در پاداش سهيم‌اند و در ديگر مردم خيرى نيست .\r\nاين توجه به دانش و دانشمندان موجب گرديد كه دانش در جامعهء اسلامى همگانى شود ، مردم سخت به دنبال علم باشند و نسبت به دانشمندان با ديدهء احترام بنگرند .\r\n3 . هدفهاى علمى و آموزشى در تمدن اسلامى\r\nبا توجه به ارزش والاى دانش و جايگاه والاى دانشمندان در اسلام ، اينك اين پرسش مطرح است كه علوم ارزشمند مورد نظر اسلام كدام است ؟ آيا اين علوم منحصر به علوم دينى است و يا آنكه دانشهاى غير دينى را نيز دربرمىگيرد ؟ در پاسخ به اين پرسش با نظر به آيه‌هاى قرآنى و روايتهاى پيامبر ( ص ) و امامان ( ع ) و نيز سيرهء دانشمندان مسلمان و تلقى آنان از دانش در دوران تمدن اسلامى حقايق زير در خور ذكر است :\r\n\r\n\r\n","description":"","footnote":"\r\n( 1 ) . همان ، ص 16\r\n( 2 ) . همان ، ص 21\r\n( 3 ) . همان ، ص 20\r\n( 4 ) . همان ، ص 21\r\n( 5 ) . همان ، ص 22\r\n","page_name":" 32 ","page_number":32},
  {"content":"\r\n\r\n1 . به طور مشخص فراگيرى آن دسته از علومى كه ناظر بر انجام صحيح و درست وظايف شرعى آحاد مسلمانان مىباشد ، بر همگان واجب است و چنين علومى از مصاديق روشن دانشهاى ارزشمند مىباشند .\r\n2 . كسب علومى كه موجب سعادت دنيوى و اخروى مردم مىگردد از ديگر علوم برتر تلقى مىشده است .\r\n3 . وانهادن علومى كه سود دنيوى يا اخروى ندارند ، تشويق گرديده است .\r\n4 . با وجود فضيلتى كه علم دين در نزد دانشمندان اسلامى داشته ، هيچ منع و محدوديتى براى آموختن ديگر علوم و فنون در كار نبوده و بلكه براى رفع نيازهاى همگانى تشويق نيز شده است .\r\nدر حقيقت دانشمندان همهء رشته‌هاى علمى سودمند از مقام والايى كه اسلام براى دانشمندان قائل است برخوردارند . « 1 »\r\nآنچه در دوران شكوفايى تمدن اسلامى رخ داده مؤيد اين حقيقت است كه در سايهء تشويقهاى علمى اسلام ، در ميان مسلمانان « روحيه علمى » پديد آمد و موجب گرديد كه آنان استعدادهايشان را در همهء زمينه‌ها به كار گيرند ؛ و كسب علم در جامعه ( با هر گرايش دينى ) ، به صورت يك سنّت درآيد . به خلاف مسيحيت ، كه در آن روزگار ، علم را تنها به جنبه‌هاى دينى منحصر مىدانست ، اسلام هيچ‌گونه محدوديتى - به جز موارد زيانبار - براى تحصيل دانش قايل نبود . « 2 »\r\nهمين رويكرد موجب گرديد كه دانشمندان در تمدن اسلامى براى دستيابى به هدفهاى گوناگون به تحصيل دانش بپردازند و آثار بسيار ارزشمندى تأليف نمايند ؛ هدفهاى ايشان را مىتوان به صورت زير فهرست كرد :\r\n1 . گسترش شريعت - تفسير قرآن ، فقه و حديث - ( بيان الفرقانِ شيخ مجتبى قزوينى ، تبيانِ شيخ طوسى ، شرايع الاسلام محقق حلّى ) .\r\n\r\n\r\n","description":"","footnote":"\r\n( 1 ) . ر . ك . احياء علوم الدين ، ابوحامد غزالى ، ج 1 ، باب اول ( فى فضل العلم والتعليم و شواهده من النقل والعقل )\r\n( 2 ) . براى آگاهى بيشتر ر . ك . دانش مسلمين ، محمدرضا حكيمى ، ص 80 - 81 ؛ علم و تمدن در اسلام ، حسين نصر ، ترجمهء احمد آرام ، ص 58 - 59\r\n","page_name":" 33 ","page_number":33},
  {"content":"\r\n\r\n2 . كاوش در اسرار طبيعت و گشودن رازهاى علمى آفرينش - فيزيك ، شيمى ، نجوم و . . .\r\n( الزيجِ بتانى ، صحيفهء زرقالى ) .\r\n3 . آشنايى با اوضاع و احوال طبيعى زمين و رويدادهاى انسانى جهان - جغرافى و تاريخ - ( تاريخ طبرى ، تاريخ يعقوبى ، تاريخ مسعودى ، تقويم البلدان ابوالفدا و معجم البلدان ياقوت حموى ) .\r\n4 . بهبود بخشيدن به زندگى فرهنگى و اجتماعى انسان - علوم تربيتى - ( مُنية المريد شهيد ثانى ) .\r\n5 . كاستن از آلام روحى و جسمى انسان - روان‌شناسى ، پزشكى ، داروسازى - ( « منصورى » رازى و « قانون » بوعلى ) .\r\n6 . تأمين سعادت انسان - علم اخلاق - ( مكارم الاخلاقِ شيخ ابومنصور طبرسى ، ارشاد القلوب ديلمى و اخلاق ناصرى خواجه نصير طوسى ) .\r\n7 . گسترش فرهنگ پژوهشى - طبقه‌بندى و احصاى علوم ، تهيه دايرة المعارف - ( احصاء العلوم فارابى ، الفهرست ابن نديم ) .\r\n8 . درآوردن حيوانات به خدمت انسان - جانورشناسى - ( كتاب الحيوانِ جاحظ ، اوصاف الحيوان و منافعها نوشتهء ابن بختيشوع ، منافع الحيوان ابن الدريهم و عجائب المخلوقات قزوينى ) .\r\n9 . كشف و استفاده از منابع طبيعى زير و روى زمين - كانىشناسى و گياه‌شناسى - ( الادوية المفردهء ابن سرابى ، كتاب الفلاحهء ابن العوام ، ازهار الافكار فى جواهر الاحجار تيفاشى ) .\r\n10 . برآوردن نيازهاى تكنولوژيك جامعه - كليه صنايع روز - .\r\nفعاليت :\r\nهدفهاى علمى تمدن اسلامى به موارد ياد شده محدود نمىگردد ، دربارهء ديگر هدفهايى كه مىشناسيد با ديگر دانشجويان گفت و گو كنيد .\r\n4 . نهادهاى علمى و آموزشى در تمدن اسلامى\r\nدر تمدن اسلامى ، نهادهاى علمى و مؤسسه‌هاى پژوهشى ، تاريخى به قدمت خود اسلام دارند .\r\nپيامبر خدا ( ص ) اعلام فرمود كه « براى تعليم فرستاده شده است » و اين امر اقتضا مىكرد كه آنچه\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nايشان از سوى خدا مىآورد ، به گونه‌اى بنيادين به همگان آموزش داده شود . در اين راستا ، نخستين هسته‌هاى آموزشى در قالب آموزش قرآن در مساجد تشكيل گرديد . هسته‌هايى كه از منبع وحى تغذيهء علمى و معنوى كردند و به تدريج در جامعهء اسلامى جايگاهى ويژه يافتند و از درون آنها نهادهايى چون مدرسه ، دار العلم ( سراى علم ) ، دارالحكمه ( سراى حكمت ) ، خزانة الحكمه ( گنجينهء حكمت ) و سرانجام دانشگاه سربرآورد .\r\nجزئيات اين نهادها را بايد در كتابهاى ويژهء اين موضوع جست‌وجو كرد « 1 » و در اينجا به طور فهرستوار به عنوان و كاركرد آنها اشاره مىگردد :\r\n1 - 4 . مسجد\r\nمسجد نخستين نهاد آموزشى در تمدن اسلامى است كه بيشتر در آن علوم دينى و به ويژه قرآن تدريس مىشده است . در روزگار رسول خدا ( ص ) مسجد النبى و مسجد قبا كانون تعليم و تعلم بود و از آن پس نيز سنت تعليم و تربيت در مساجد ادامه يافت . چنان كه امام صادق ( ع ) اصحاب خويش را به تشكيل حلقه‌هاى علمى در مساجد تشويق مىكرد . در تاريخ اسلام ، فاصلهء آغاز سدهء دوم تا پايان سدهء سوم ، درخشان‌ترين دوره‌هاى تعليم و تعلم در مساجد بوده است . « 2 »\r\n2 - 4 . مسجد - مدرسه\r\nمتناسب با گسترش جوامع و نيز تنوع يافتن علوم ، در كنار مساجد مدارسى بنياد نهاده شد كه آنها نيز تدريس علوم دينى را برعهده داشتند . با وجود تفاوت كاركردهاى مسجد - مدرسه و مسجد ، اغلب هر دو نهاد را مسجد مىناميدند ، تا آنكه در حدود يازده سده پيش ، اين نهاد تكامل يافت و كاركردى دانشگاهى پيدا كرد . بارزترين نمونه‌هاى اين نهاد كه همچنان فعال هستند ، قرويين فاس در مراكش ، مدرسهء زيتونه در تونس و دانشگاه الأزهر در قاهره مىباشد . در شهرهاى قم ، مشهد ، سمرقند ، اصفهان ، نجف ، صنعا و لكهنو نيز شمارى از مسجد - مدرسه‌ها فعالند . « 3 »\r\n\r\n\r\n","description":"","footnote":"\r\n( 1 ) . براى نمونه ر . ك . تاريخ دانشگاههاى بزرگ اسلامى ، عبدالرحيم غُنيمه ، ترجمهء نورالله كسايى ، ص 61 - 116\r\n( 2 ) . براى آگاهى بيشتر ر . ك . مقالهء « تعليم و تربيت » در دانشنامهء جهان اسلام ، بنياد دايرة المعارف اسلامى ، تهران ، 1382\r\n( 3 ) . ر . ك . علم در اسلام ، ص 29 - 30\r\n","page_name":" 35 ","page_number":35},
  {"content":"\r\n\r\n3 - 4 . مدرسه\r\nپيدايش اين نهاد در تمدن اسلامى به سدهء چهارم هجرى بازمىگردد . هرچند كه برنامه‌هاى مدارس در آغاز دينى بود ولى رفته رفته جنبهء علمى - دينى پيدا كرد . نخست مدارس خصوصى ايجاد شد ، به اين شيوه كه اگر عالمى از مكنتى برخوردار بود ، در منزل شخصى خود ، حلقهء درس تشكيل مىداد . يا اينكه توانگران و دولتمندان با هزينهء شخصى خود ، ويژهء عالمان بزرگ مدرسه مىساختند تا مجالس درس خود را در آنجا برپا كنند . از جملهء مدارس خصوصى ، مدرسهء اسفراينى ، مدرسهء بيشكى و مدرسهء سعديه در نيشابور و نيز مدرسهء عبدالجبار مفيد در رى بود كه به گفتهء عبدالجليل قزوينى ، چهارصد فقيه و متكلم در آن درس مىآموختند . نوع ديگر ، مدارس دولتى بود كه برنامه و نيز بودجهء ويژه دولتى داشتند ؛ و افتخار هر دو نوع اين مدارس از آنِ ايرانيان است . خواجه نظام الملك طوسى نخستين كسى بود كه مدارس مشهور به نظاميه را در شهرهاى بغداد ، نيشابور ، اصفهان ، بصره ، مرو ، هرات و چندين شهر ديگر تأسيس كرد و نام خويش را در تاريخ تمدن اسلامى ماندگار ساخت . « 1 »\r\n4 - 4 . كتابخانه\r\nيكى ديگر از مؤسسه‌هاى آموزشى ، كتابخانه يا دارالكتب است . گرچه هدف اصلى تأسيس كتابخانه‌ها فعاليت آموزشى نبود ، ولى گزارشهاى موجود دربارهء برخى كتابخانه‌ها ، حكايت از چنين فعاليتى در اين نهاد است . چنان كه در دارالكتب مسجد عتيق همدان ، جلسه‌هاى تدريس برگزار و به طلاب نيازمند كاغذ و قلم داده مىشد و ابوغالب شيرازى در دارالكتب صاحب بن عباد املاى حديث مىكرد . « 2 »\r\n5 - 4 . بيمارستان\r\nبيمارستانها علاوه بر وظيفهء درمان بيماران ، عهده‌دار تدريس علوم پزشكى نيز بودند . در اين نهاد ، دانشجويان در كنار آموزش عملى طبابت ، به تحصيل دانش طب نيز اشتغال داشتند . وظيفهء\r\n\r\n\r\n","description":"","footnote":"\r\n( 1 ) . ر . ك . تاريخ دانشگاههاى بزرگ اسلامى ، ص 101 - 121 ؛ مدارس نظاميه و تأثير علمى و اجتماعى آن ، نورالله كسايى ، ص 69 ؛ علم و تمدن در اسلام ، ص 64 ( نخستين مدرسه‌هايى كه در ايران ساخته شد ) .\r\nدربارهء مدارس متعددى كه در دوران آل زنگى و ايوبيان ساخته شد ، ر . ك . تاريخ آموزش در اسلام ، احمد شلبى ، ترجمهء محمدحسين ساكت ، ص 102 - 108 ؛ نيز ر . ك . دانشنامهء جهان اسلام ، ج 7 ، ص 554 - 555\r\n( 2 ) . ر . ك . دانشنامهء جهان اسلام ، ج 7 ، ص 554\r\n","page_name":" 36 ","page_number":36},
  {"content":"\r\n\r\nدانشجويان تنها كسب تجربهء استادان محدود نبود ، بلكه بايد مدارج علمى را نيز مىپيمودند و براى دريافت مجوز طبابت رسالهء علمى ارائه مىدادند . نمونه‌هايى از اين بيمارستانها هنوز هم در شهرهاى هند و پاكستان مثل حيدرآباد و دكن موجود است . « 1 »\r\n6 - 4 . رصدخانه\r\nاز ديگر نهادهاى علمى و پژوهشى رصدخانه بوده است . پيدايش رصدخانه مولود پيشرفت دانش در جهان اسلام بود . دامنهء فعاليت اين نهاد در آغاز محدود و از تلاش يك منجّم فراتر نمىرفت ، ولى از سدهء سيزدهم ميلادى و پس از ساخته شدن رصدخانه به وسيلهء خواجه نصيرالدين طوسى ، به دستگاه علمى عظيمى تبديل شد كه دانشمندان در آن گرد مىآمدند و به كار رصد و تدريس مىپرداختند . « رصدخانهء مراغه الهام‌بخش و سرمشقى براى ساخته شدن رصدخانهء الغ‌بيگ در سمرقند و رصدخانهء دورهء عثمانى در استانبول شد كه تقىالدين در آن رصد مىكرد . اين رصدخانه به نوبهء خود نمونه‌اى بود كه جَىْ سينْگه  ( Jai Singh )  به تقليد از آنها در قرن دوازدهم / هجدهم رصدخانه‌هايى در دهلى و جيپور  ( Jaipur )  بنا كرد و نيز الگوى رصدخانه‌هايى بود كه در اروپا به دست تو كوبرائه و كپلر ساخته شد . » « 2 »\r\n7 - 4 . فرهنگستان\r\nعلاوه بر نهادهايى كه كار آموزش علوم را برعهده داشتند ، نهادهاى ديگرى نيز در تمدن اسلامى وجود داشت كه مأموريت اصلىشان توليد علم بود . اين مؤسسه‌ها بيشتر جنبهء دربارى داشتند و بودجهء آنها از سوى خلفا ، سلاطين و وزيران بزرگ تأمين مىگشت . مناسب‌ترين نامى كه امروزه مىتوان بر اين نهادها گذاشت فرهنگستان و يا آكادمى است . ريشهء اصلى اين نهادها را بايد در فرهنگهاى ايرانى ، هندى و يونانى جست و جو كرد كه در اوج تمدن اسلامى به جوامع مسلمانان راه يافت . اين نهادها در كنار كاخهاى سلطنتى تأسيس شد و مديريت آنها نيز با خود حكمرانان بود . آنان با انگيزه‌هاى علمى شخصى و در مواردى به خاطر همچشمى و رقابت با ديگران اقدام به ايجاد اين مؤسسه‌ها مىكردند و بودجهء آنها از طريق منابع شخصى و يا دولتى تأمين مىشد .\r\n\r\n\r\n","description":"","footnote":"\r\n( 1 ) . علم در اسلام ، ص 30 ؛ علم و تمدن در اسلام ، ص 80 - 81\r\n( 2 ) . علم در اسلام ، ص 32 ؛ علم و تمدن در اسلام ، ص 72 - 80\r\n","page_name":" 37 ","page_number":37},
  {"content":"\r\n\r\nبيت الحكمه و دار العلم نامهايى بود كه اين مؤسسه‌ها به خود گرفته بودند و مترجمان و نويسندگان در آنجا به كار پژوهش اشتغال داشتند ؛ و در مواردى كلاسهاى درس سطوح عالى نيز در آنها تشكيل مىگرديد . « 1 »\r\n5 . جامعهء مشترك المنافع علمى در تمدن اسلامى\r\nپيدايش روحيهء علمى در ميان مسلمانان و مبادلهء آزادانهء كالاى دانش در درون جامعهء اسلامى و داد و ستد آن با جهان خارج ، موجب هرچه شكوفاتر شدن دانش در حوزهء تمدن اسلامى گرديد .\r\nاين تلاش علمىِ گسترده ما را به سوى وجود نوعى « جامعهء مشترك المنافع علمى » رهنمون مىگردد كه نمونه‌هاى روشن آن امروزه در اروپا و امريكا به چشم مىخورد . به گواهى آنچه در جهان كنونى در حوزهء دانش در جريان است ، يك جامعهء مشترك المنافع علمى از ويژگيهاى كلى زير برخوردار مىباشد :\r\n1 . با وجود تنوع نژادى ، قومى و زبانى ، افتخارات علمى و دستاوردهاى پژوهشى جامعه به همگان متعلق دارد و آحاد مردم از آن بهره‌مند هستند .\r\n2 . دانشمندان در انتخاب مكان براى فعاليتهاى علمى آزادند و اختلافات سياسى مانند تلاشهاى علمى نيست .\r\n3 . زبان علمى دانشمندان مشترك است .\r\nبا چنين تعريفى از يك جامعهء مشترك المنافع علمى ، نخستين نمونهء آن ، هرچند به طور غير رسمى در قلمرو تمدن اسلامى به چشم مىخورد . درستى اين ادعا هنگامى تأييد مىشود كه حقايق زير را مد نظر قرار دهيم :\r\n1 . بيشتر دانشمندان اسلامى آثار خود را به زبان عربى نگاشته‌اند . ابوريحان بيرونى ، خواجه نصيرالدين طوسى ، ابن سينا ، محمد بن موسى خوارزمى ، محمد بن زكرياى رازى و ابوالوفا جوزجانى ، با وجود غناى زبان فارسى ، ترجيح مىدادند كه آثار علمى خود را به زبان عربى بنگارند . « 2 »\r\n\r\n\r\n","description":"","footnote":"\r\n( 1 ) . تاريخ دانشگاههاى بزرگ اسلامى ، ص 85 - 100\r\n( 2 ) . ر . ك . حضور ايرانيان در جهان اسلام ، گروهى از نويسندگان ، ترجمهء فريدون بدره‌اى ، ص 173 - 178\r\n","page_name":" 38 ","page_number":38},
  {"content":"\r\n\r\n2 . كانونهاى دانش در قلمرو تمدن اسلامى از عصرى به عصر ديگر تفاوت مىكرد . گاه ايران و عراق ، روزگارى مصر ، دوره‌اى اندلس و زمانى هند بود ، ولى همه به حوزهء اسلامى تعلق داشت . « 1 »\r\n3 . دانشمندان اسلامى در انجام مسافرتهاى علمى و شركت در پروژه‌هاى علمى آزاد بودند و نيازى به محدود كردن خود در قلمرو جغرافيايى ويژه‌اى احساس نمىكردند . « 2 »\r\n6 . چه بايد كرد ؟\r\nدر دوران اوج تمدن اسلامى ، مسلمانان در حالى اهتمام به دانش داشتند كه رقابت علمى همانند روزگار ما در ميان نبود چنان كه مىدانيم امروزه قدرت به دانايى است و سخن فردوسى ، « توانا بود هر كه دانا بود » ، تفسيرى عينى يافته است ؛ و مسلمانان براى حضور هرچه قدرتمندانه‌تر در صحنهء بين‌الملل بايد بر ميزان دانايى خود بيفزايند و در رواج هر چه بيشتر علم و دانش در ميان خود بكوشند .\r\nپرسش\r\n1 . با توجه به ارج و منزلت دانش در اسلام ، آيا به نظر شما مسلمانان به وظايف علمىشان درست عمل كرده‌اند ؟ توضيح دهيد .\r\n2 . آيا در روزگار كنونى امكان ايجاد يك جامعهء مشترك المنافع علمى در جهان اسلام وجود دارد ؟\r\nچگونه ؟\r\n3 . تفسير شما از اين سخن پيامبر ( ص ) چيست : « عالم و متعلم در پاداش شريكند ، و در ديگر مردم خيرى نيست . »\r\n5 . مقالهء « بيت الحكمه » را در دايرة المعارف بزرگ اسلامى و يا ديگر دايرة المعارفها بخوانيد و خلاصه‌اى را از آن در كلاس ارائه دهيد .\r\n\r\n\r\n","description":"","footnote":"\r\n( 1 ) . علم و صنعت در اسلام ، م . ا . منان - ن . بامات ، ترجمهء محمدجواد سهلانى ، ص 9 - 11\r\n( 2 ) . همان\r\n","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\n\r\nفصل دوم : تبادل علمى در تمدن اسلامى\r\nاطلبو العلم ولو بالصين .\r\nدانش را بجوييد ، اگرچه در چين باشد .\r\nرسول خدا ( ص )\r\nاوج‌گيرى و شكوفايى دانش و فناورى در حوزهء تمدن اسلامى علل گوناگونى داشت كه از جمله مىتوان به داد و ستد علمى با ديگر تمدنها اشاره كرد . اين داد و ستد سازنده ، كمك بزرگِ تمدن اسلامى به هدفهاى علم بود ؛ كمكى كه هم موجب استوارى هر چه بيشتر پايه‌هاى دانش در درون خود گرديد ، و هم بر رونق و شكوفايى آن در سطح جهانى تأثيرى ماندگار بر جاى نهاد . تمدن اسلامى با انتقال دانشهاى هندى و ايرانى و يونانى به سراسر قلمرو خود ، دانشمندان بزرگى را پرورش داد و آن علوم را چنان كه در خور روزگار خودش بود فربه ساخت و سپس با انتقال آن به سراسر جهان ، به ويژه غرب مسيحى ، آنان را وامدار خويش گردانيد .\r\nاين حقيقتى است انكارناپذير و مورد قبول همهء مورخان علم ، كه مسلمانان تنها مصرف كنندهء اندوخته‌هاى علمى ديگر ملل نبوده‌اند ، بلكه با توليد و نوآوريهاى فراوان خود ، بر ذخيرهء علمى جهان افزوده‌اند . حتى اگر كه فعاليت آنان به انتقال صرف نيز محدود بوده باشد ، كار آنان به تلاش خستگىناپذير زنبور در استفاده از شهد گلها و گياهان پراكنده براى فراهم آوردن عسل شفابخش همانند است . با قرار گرفتن مهد تمدن اسلامى در ميان خاور و باختر جهان ، دانش را از كانونى به كانون ديگر انتقال داد و با اين شيوه محصولى فراهم آورد كه با منابع اصلى خود تنها در نام شباهت داشت ! دانشى كه مسلمانان به غرب انتقال دادند از چنان غنايى برخوردار بود كه\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nبراى ساليانى دراز ، مرجع علمى موثق و معتبر علمى دانشگاهها ، دانش‌پژوهان و دانشجويان غربى بود . « 1 »\r\nدرس حاضر تلاشى است براى نشان دادن اين بعد از تمدن اسلامى ؛ و بر آن است تا چندين سده تلاش و تكاپوى علمى بىوقفهء مسلمانان را براى پروراندن دانشهاى جهانى در كانونهاى علمى خود و سپس انتقال آنها به ديگر مراكز علمى به بحث بگذارد و نقش سازندهء آنان را در پيشبرد كاروان دانش بشرى از خلال مباحث و موضوعات زير نشان دهد :\r\n- انتقال علوم به جهان اسلام\r\n- كانونهاى انتقال دانش جهانى به تمدن اسلامى\r\n- سرچشمه‌ها\r\n- انتقال علوم اسلامى به غرب\r\nچنان كه از اين عناوين پيداست ، براى بررسى جريان مبادلهء علمى ميان تمدن اسلامى و ديگر تمدنهاى جهانى ، نخست انتقال علوم به تمدن اسلامى و سپس به كانونهاى علمى جهان به بحث گذاشته خواهد شد .\r\n1 . انتقال علوم به جهان اسلام\r\nايدهء تلاش براى جلب دانشهاى گوناگون به درون جامعهء اسلامى ، از آغازين دورهء پيدايش اسلام در ميان مسلمانان رايج بود . ولى آنچه زمينه مساعد و مناسب عملى شدن اين ايده را فراهم آورد ، همانا گسترش حوزهء جغرافيايى اسلام بود ؛ و در عصر موسوم به « عصر طلايى تمدن اسلامى » روند انتقال علوم بيگانه و عمدتاً غير دينى به تمدن اسلامى به اوج خود رسيد .\r\n\r\n\r\n","description":"","footnote":"\r\n( 1 ) . براى مثال از ابن سينا مىتوان ياد كرد كه آثار علمى و فلسفى او كتاب درسى دانشگاههاى مغرب زمين بوده است . دكتر نصر در اين باره مىنويسد : « تأثير ابن سينا در مشرق و مغرب هر دو عظيم بوده است . در جهان اسلام روح علمى او بر فعاليت عقلانى همهء زمانهاى پس از وى مسلط بوده و فلسفه و طب او تأثير زنده‌اى تا زمان حاضر داشته است . در باختر زمين وى را به لقب « امير پزشكان » مىشناختند و قرنها طرز فكر و آثار او بر علوم پزشكى استيلا داشت ، و نظرهاى علمى و فلسفى و كلامى او بر چهره‌هاى برجسته‌اى همچون آلبرتوس ماگنوس و قديس توماس آكوئيناس و دونس سكوتوس و راجر بيكن تأثير فراوان كرده است . » ( علم و تمدن در اسلام ، ص 44 - 45 )\r\n","page_name":" 42 ","page_number":42},
  {"content":"\r\n\r\n1 - 1 . عصر طلايى تمدن اسلامى\r\nدر دوران خلافت عباسيان ، « 1 » به ويژه پس از راه‌يابى فرهنگ ايرانى به دستگاه خلافت ، فعاليتهاى علمى نيز در جهان اسلام شتاب گرفت . تلاشهاى اين دوره چنان گسترده و چشمگير بود كه به « عصر طلايى - تمدن اسلامى » شهرت يافته است . سيد اميرعلى در اين باره مىنويسد :\r\nهر ملت بزرگى در جهان عصرى طلايى داشته است . چنين بود آتن در دورهء پريكلين و رُمْ در عصر آگوستن و همچنين جهان اسلامى در دورهء شكوه و جلالش ؛ و ما بايد به ديدهء عدالت به دوره‌اى بنگريم كه از جلوس منصور شروع و به مرگ معتضد بالله خاتمه مىيابد . . . اعراب با نفوذ الهام‌بخش پيامبر بزرگ كه به آنها يك كتاب قانون و يك مليت بخشيد و ( نيز ) به كمك حكمرانان خود دروس عقلى را از شرق و غرب گرفتند ، آنها را با تعليمات پيامبر درآميختند و « از جنگجويى به دانشجويى رسيدند . » هامبولد مىگويد : « اعراب به نحو تحسين‌آميزى در موقعيتى قرار گرفته بودند تا نقش ميانجى را بازى كنند و به مللى از سرزمين فرات گرفته تا گودال كوئيوير و آفريقاى ميانى نفوذ يابند . فعاليت بىنظير فكرى ايشان عصر مجزا و متمايزى را در تاريخ جهان مشخص مىسازد . » « 2 »\r\nمطالعهء دقيق تاريخ اين دوره ، سه ويژگى را در تلاشهاى علمى مسلمانان نشان مىدهد .\r\n1 . بروز رقابت علمى ميان شهرهاى گوناگون و نيز همچشمى حكمرانان محلى با خلفا و سلاطين در ترويج علم و تكريم عالمان .\r\n2 . رقابت علمى ميان خلافتهاى بزرگ رقيب يعنى عباسيان در بغداد ، فاطميان « 3 » در قاهره .\r\n3 . رقابت علمى ميان حكمرانان اسلامى در اسپانيا .\r\nگرمى بازار رقابت علمى موجب گرديد تا آواى فلسفه و تعليم و تربيت به راهنمايى مسلمانان ، از سواحل آتلانتيك به طرف مشرق تا اقيانوس هند و حتى فراتر از آن تا اقيانوس\r\n\r\n\r\n","description":"","footnote":"\r\n( 1 ) . عباسيان يا آل عباس يا بنى عباس ؛ سلسله‌اى مشهور و با دوام‌ترين سلسله‌هاى خلفاى اسلامى بود كه ، بعد ازامويان ، 37 تن از ايشان از 132 ه تا 656 ه به توالى خلافت داشته‌اند و پس از بناى بغداد ، اين شهر مقر خلافتشان بود ( دايرة المعارف فارسى )\r\n( 2 ) . روح علمى اسلام ، سيد اميرعلى ، ترجمهء محمدمهدى حيدرپور ، ص 43 - 44\r\n( 3 ) . سلسلهء شيعى اسماعيلى كه از 297 تا 567 ه . ق ابتدا در شمال غرب آفريقا و سپس در مصر سلطنت كردند . نام اين سلسله بدين مناسبت است كه فاطميان مدعى بودند كه از نسل على ( ع ) و فاطمه ( س ) هستند . ( دايرةالمعارف فارسى )\r\n","page_name":" 43 ","page_number":43},
  {"content":"\r\n\r\nآرام انعكاس يابد . « 1 »\r\nدر اين عصر در جاى جاى قلمرو اسلامى ، دانشمندان برجسته‌اى ظهور كرده و آثار علمى فراوانى پديد آوردند . به طورى كه تهيهء فهرست نامها و آثارشان بخش مهمى از تاريخ علوم اسلامى را به خود اختصاص داده است . در اين ميان پيدايش نهضت ترجمه به رونق دانش در ميان مسلمانان كمك فراوان كرده است .\r\n2 - 1 . نهضت ترجمه\r\nمأمون عباسى با تشكيل يك آكادمى علمى به نام بيت‌الحكمه - خانهء حكمت - به سال 200 ه / 815 م در بغداد ، امكانى فراهم ساخت كه دانشمندان رشته‌هاى گوناگون ، علوم يونانى را به زبان عربى ترجمه كنند . دانشمندان حاضر در اين آكادمى در طول سده‌هاى سوم / نهم و چهارم / دهم كتابهاى بسيارى را از يونانى و سريانى و نيز از پهلوى و سانسكريت به عربى برگرداندند ، به طورى كه :\r\n1 . امروز هم شمارهء ترجمه‌هاى آثار ارسطويى - يعنى آثار ارسطو و شارحان وى - كه در زبان عربى موجود است ، از شمار ترجمه‌هاى به هر زبان ديگر بيشتر است .\r\n2 . قطعاتى از نوشته‌هاى ارسطو و فيلسوفان اسكندرانى و نوفيثاغورسيان و نوافلاطونيان و مجموعهء هرمسى و آثار دانشمندانى همچون جالينوس ، تنها به صورت ترجمه‌هايى عربى از آنها در دست است كه در فرهنگستان مأمون صورت گرفته و فعاليتهاى همين سازمان علمى مشوّق مترجمان در فراهم آوردن اين ترجمه‌ها بوده است . « 2 »\r\n2 . كانونهاى انتقال دانش جهانى به تمدن اسلامى\r\nعلوم يونانى پيش از آن از طريق كانونهايى ، كه اينك در قلمرو تمدن اسلامى قرار داشت ، در ميان ملل شرقى رواج يافته بود . مهم‌ترين اين كانونها و مجامع علمى ادِسا ( رها ) ، جندىشاپور و صابئان حرّان بودند .\r\n1 - 2 . ادِسا ( رها )\r\n\r\n\r\n","description":"","footnote":"\r\n( 1 ) . ر . ك . مختصر تاريخ العرب ، سيد اميرعلى ، تعريف عفيف البعلبكى ، ص 246 - 47 ؛ روح علمى اسلام ، ص 44 - 47\r\n( 2 ) . علم و تمدن در اسلام ، ص 62 - 63\r\n","page_name":" 44 ","page_number":44},
  {"content":"\r\n\r\nاين شهر وارث علوم اسكندرانى بود ؛ علومى كه از اسكندريه به انطاكيه و سپس به اين شهر انتقال يافته بود . ذخاير علمى موجود در اين كانون به وسيلهء مسيحيان نسطورى به سرزمينهاى دوردستى چون ايران انتقال يافت . « 1 »\r\n2 - 2 . جندى ( گندى ) شاپور\r\nاين شهر به وسيلهء شاپور يكم و به منظور نگهدارى اسيران جنگى روم ساخته شد و به تدريج به يك مركز علمى تبديل گرديد . در اين شهر علومى چون پزشكى ، رياضيات و منطق از روى متون يونانى به سريانى ترجمه و تدريس مىگرديد . « 2 »\r\n3 - 2 . صابئان حرّان « 3 »\r\nجامعهء دينى صابئان حران عامل انتقال معتقدات مكتب فيثاغورسى به جهان اسلام بودند . ريشهء اين جامعه به ادريس پيغمبر مىرسيد ؛ و اينان اطلاعات زيادى دربارهء نجوم و رياضيات داشتند و اصول عقايد فلسفىشان به فيثاغورسيان شباهت داشت . « 4 »\r\nنهضت ترجمه و رونق بيت الحكمه ، گذشته از حمايتهاى مالى دستگاه خلافت ، مرهون وجود مترجمان بزرگى بود كه در اين دوره ظهور كردند . مترجمان اين دوره هم خود دانشمند بودند و هم به زبانهاى علمى رايج دنيا همچون ، سريانى ، يونانى ، هندى و فارسى آشنايى و تسلط داشتند . در اينجا براى نمونه به نام و نقش چند تن از آنها به طور خلاصه اشاره مىگردد .\r\n1 . ابوزكريا يوحنّا بن ماسَوَيْه ( متوفاى 857 ) : از مسيحيان نسطورى جندىشاپور كه در مغرب زمين به مسومايور شهرت دارد . « 5 »\r\n2 . على طبرى : وى فرزند سهل ربّن طبرى و به قولى نخستين كسى بوده كه به ترجمهء\r\n\r\n\r\n","description":"","footnote":"\r\n( 1 ) . علم و تمدن در اسلام ، ص 28\r\n( 2 ) . همان\r\n( 3 ) . صابئين يا صابئون يا صابئه ، فرقهء مذهبى قديم در بين النهرين كه مركز اصلى آن حران بود . ( دايرة المعارف فارسى )\r\n( 4 ) . علم و تمدن در اسلام ، ص 28\r\n( 5 ) . علوم اسلامى و نقش آن در تحول علمى جهان ، آلدو ميدلى ، ترجمهء محمدرضا شجاع رضوى و اسدالله علوى ، ص 158\r\n","page_name":" 45 ","page_number":45},
  {"content":"\r\n\r\nالمجسطى بطلميوس به زبان عربى دست يازيده است . اثر مهم وى فردوس الحكمه نام دارد . « 1 »\r\n3 . حسين بن اسحاق ؛ از پزشكان نسطورى جندىشاپور . « وى در حيره به دنيا آمد كه پدرش در آنجا دكان داروفروشى داشت . در بغداد زيردست پزشك مشهورى چون ابن ماسويه پزشكى آموخت و براى تكميل اطلاعات خود در زبان يونانى به آسياى صغير سفر كرد . او و شاگردانش ، از جملهء پسر و برادرزاده‌اش ، درست‌ترين ترجمه‌ها را از آثار سريانى و يونانى به زبان عربى فراهم آوردند و در توجه ناگهانى مسلمانان به مؤلفان يونانى و يونانىمآب سهم بزرگى داشتند .\r\nحنين خود پزشك برجسته‌اى بود و آثار وى را مؤلفان متأخر به عنوان مرجع ، در تأليفات خود مورد اشاره و استفاده قرار داده‌اند . » « 2 »\r\n4 . ابو يعقوب بن حنين بن اسحاق عبادى ( متوفا در حدود سال 298 / 910 ) و نوادهء او به نام حُبَيْشِ بن حسن . « 3 »\r\n5 . ثابت بن قره ( 211 / 826 يا 221 / 836 - 288 / 901 ) : وى از صابئان حران بود و مانند بسيارى ديگر از اعضاى خاندانش در رياضيات و نجوم تبحّر داشت . ثابت ، در تسلط بر ترجمه همپايهء حنين بود و مانند وى ، آثارى جاودانى در طب و فلسفه از خود به جاى گذاشت . به علاوه رساله‌هاى چندى در نجوم و نظريه اعداد و ساير رشته‌هاى رياضى نوشت كه بر دانشمندان مسلمان تأثير فراوان داشته است . پژواك نظريه‌هاى علمى وى ، خاصه در مورد حركت ميزانى زمينى در سراسر قرون وسطى در مغرب زمين شنيده مىشده است . ثابت در بغداد شهرت يافت و به مقام منجمى دربار خليفه رسيد . « 4 »\r\nكسان ديگرى چون يحيى بن بطريق ، عبدالله بن مقفع ، يوحنا بن ماسويه و حجاج بن مطر نيز از مترجمان نامدار بيت الحكمه بوده‌اند . « 5 »\r\nاما از بحث نهضت ترجمه كه بگذريم نوبت به اين مىرسد كه ببينيم سرچشمه‌هاى اصلى علومى كه مسلمانان اقدام به انتقال آنها به جهان اسلام كرده‌اند چه بوده است ؟\r\nپرسش :\r\n\r\n\r\n","description":"","footnote":"\r\n( 1 ) . همان\r\n( 2 ) . علم و تمدن در اسلام ، ص 39 - 40\r\n( 3 ) . علوم اسلامى و نقش آن در تحول علمى جهان ، ص 158\r\n( 4 ) . علم و تمدن در اسلام ، ص 40\r\n( 5 ) . پويايى فرهنگ و تمدن اسلام و ايران ، علىاكبر ولايتى ، ج 1 ، ص 100\r\n","page_name":" 46 ","page_number":46},
  {"content":"\r\n\r\nبه نظر شما مسلمانان براى ترجمهء آثار يونانى ، به جز روحيهء علمى ، آيا انگيزهء ديگرى هم داشته‌اند ؟\r\n3 . سرچشمه‌هاى اصلى\r\nچينى\r\nبابلى\r\nصابئى\r\nايرانى\r\nهندى\r\nيونانى\r\nيونانىمآبى\r\nمصرى\r\nاسلامى\r\nشكل ( 1 ) : نمودار انتقال دانش از تمدنهاى باستانى به جهان اسلام\r\nچنان كه از نمودار فوق پيداست ، تمدن اسلامى توانست دانش را از سرچشمه‌هاى باستانى آن به طور باواسطه يا بىواسطه به درون خود جذب كند . در ميان اين سرچشمه‌ها يونان ، هند و ايران از اهميت بيشترى برخوردارند ، زيرا طبق نوشته‌هاى مورّخان علم ، آنچه از تمدن باستانى چين وارد تمدن اسلامى گشت ، چيزى فراتر از برخى هنرها و صنايع نبود و هيچ گزارشى\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nمبنى بر اينكه اثرى علمى از زبان چينى به زبان عربى ترجمه شده باشد به دست نداريم . « 1 » علوم تمدنهاى باستانى بابل و مصر نيز به واسله علوم يونانى و يونانىمآبى به جهان اسلام انتقال يافت .\r\nالبته اين نكته را هم نبايد از ياد برد كه تبادل علمى در ميان خود تمدنهاى باستانى نيز حقيقتى است انكارناپذير .\r\n1 . علوم هندى\r\nتمدن اسلامى از علوم هندى تأثيرى چشمگير پذيرفته و گواه آن ترجمه‌هاى فراوانى است كه از نوشته‌هاى هندى به زبان فارسى و عربى موجود است . محمد بن موسى خوارزمى نخستين رياضيدان اسلامى - كه تاريخ اين علم در ميان مسلمانان با او آغاز مىشود ، به هند سفر كرد و دستاورد سفر وى ، انتقال اعداد هندى به جهان اسلامى بود . « از طريق تأليف رياضى وى ، اين ارقام به باختر زمين راه يافت و به نام ارقام « عربى » شناخته شد . » « 2 »\r\nديگر از نشانه‌هاى تأثير علوم هندى بر علوم اسلامى ، آثار ابوريحان است . وى در خدمت سلطان محمود غزنوى به هند سفر كرد و دستاورد آن را در اثرى به نام « تحقيق ما للهند » به رشتهء تحرير درآورد . اين كتاب بهترين گزارش دربارهء هندوستان و مذهب هندوان و علوم و رسوم هندوستان در قرون وسطى است . « 3 »\r\n\r\n\r\n","description":"","footnote":"\r\n( 1 ) . ر . ك . علوم اسلامى و نقش آن در تحولات علمى جهان ، ص 54 - 55 . آن طور كه از نوشته‌هاى آلدوميه‌لى برمىآيد ، به طور كلى علوم چينى تاريخى واقعى ندارند . اومىنويسد : « . . . هرچند تحليلگران بىشمار سلسله‌هاى گوناگون در آثار خود جاى وسيعى را به تاريخ دانشمندان و تئوريها و اكتشافات آنها تخصيص داده‌اند و توجه بسيارى را به ذكر تواريخ لازم و حتى غير لازم معمول داشته‌اند ، با اين وجود ما تاريخى واقعى به نام تاريخ علوم چينى ، دست كم به معنايى كه ما اروپائيان از اين واژه درك مىكنيم ، در اختيار نداريم . تنها تلاشهاى جسته و گريخته‌اى ديده مىشود كه جنبهء نظريه‌اى كلى دارد . » ( ص 55 ) . نيز در اين باره ر . ك . علم و تمدن در اسلام ، ص 28\r\n( 2 ) . ر . ك . علوم اسلامى و نقش آن در تحول علمى جهان ، ص 56 ؛ علم و تمدن در اسلام ، ص 41 . گفتار خانم دكتر زيگريد هونكه نيز در اين باره شنيدنى است : « نه تنها ما ( آلمانها ) ، بلكه تمام ملل متمدن امروز از همان اعدادى استفاده مىكنند كه زمانى مسلمانان به ما ياد دادند . بدون اين اعداد ، وجود بليت ، اتيكت قيمت ، دفتر تلفن و اخبار بورس غير قابل تصور مىبود . بدون آنها ساختمان عظيم علوم رياضى ، فيزيك ، ستاره‌شناسى و بقيه علوم غير ممكن بوده و هواپيماى ما فوق صوت ، موشكها ، ماهواره‌ها و فيزيك اتمى نمىتوانست پا به عرصهء وجود بگذارد . ( فرهنگ اسلام در اروپا ، زيگريد هونكه ، ص 102 )\r\n( 3 ) . علم و تمدن در اسلام ، ص 46 . نيز ر . ك . تاريخ علم ، دامپىير ، ترجمهء عبدالحسين آذرنگ ، ص 99\r\n","page_name":" 48 ","page_number":48},
  {"content":"\r\n\r\nهر چند كه اثر بيرونى تنها اثر موجود از اين دست نيست ، « زيرا ما اكنون ترجمهء نوشته‌هاى هندى به زبان عربى و فارسى را در دست داريم كه متعلق به پنج يا شش سدهء نخستين اسلام است » .\r\n2 . علوم ايرانى\r\nايرانيان با برخوردارى از پيشينه‌اى كهن در علم و فرهنگ ، دانشهاى فراوانى را به جهان اسلام انتقال داده‌اند . چنان كه در مباحث پيشين ذكر گرديد جُندى ( گُندى ) شاپور از كانونهاى علمى بسيار فعال بود و نقش يك مركز دانشگاهى را ايفا مىكرد . اين مركز با رشد سريع خود جاى انطاكيه و ادِسا را گرفت . مردان دانش از سراسر جهان به آنجا سرازير مىگشتند و به پژوهش مىپرداختند ، به طورى كه همزمان با انقراض امپراتورى ساسانى ، اين شهر به صورت يكى از مهم‌ترين مراكز دانش آسيايى به ويژه دانش پزشكى درآمده بود .\r\nجندىشاپور نقش مركز علمى بين‌المللى را بازى مىكرد كه دانشمندان ايرانى ، هندى و يونانى در آن سرگرم فعاليت بودند . اما نقش ايرانيان به اين اندازه محدود نبود و آنان علاوه بر پرورش و تكميل علوم يونانى و هندى ، خود نيز در علم نجوم و داروشناسى صاحب اكتشافاتى بوده‌اند . « 1 »\r\nايرانيان در همهء جنبه‌هاى تمدن اسلامى نقش سازنده داشته و در ميدان علم ، اين سه نقش برجسته را ايفا كرده‌اند :\r\n1 . انتقال سنتهاى علمى خود به جهان اسلام ، مانند ترجمهء زيج شهريارى به عربى .\r\n2 . انتقال علوم يونانى به جهان اسلام .\r\n3 . انتقال علوم هندى به ويژه پزشكى ، نجوم و تاريخ طبيعى به جهان اسلام ؛ كه نمونهء برجسته‌اش ترجمهء كتاب كليله و دمنه توسط ابن مُقَفّع به زبان عربى است . « 2 »\r\nاز عواملى كه به حضور فعال ايرانيان در عرصهء علوم اسلامى كمك كرد ، حضور رجال سياسى و خاندانهاى با فرهنگ ايرانى در دستگاه خلافت بود ؛ كه از آن جمله مىتوان\r\n\r\n\r\n","description":"","footnote":"\r\n( 1 ) . علم در اسلام ، به اهتمام احمد آرام ، ص 24\r\n( 2 ) . همان ، ص 24 - 25\r\n","page_name":" 49 ","page_number":49},
  {"content":"\r\n\r\nبه وجود برامكه « 1 » در دربار خلفاى عباسى و نقش آنان در جذب دانشمندان ايرانى به بغداد اشاره كرد . « 2 »\r\n3 . علوم يونانى\r\nمورخان علوم بر اين عقيده‌اند كه همهء علوم عقلى منشأ يونانى دارد ؛ و از آنجا به ميان ديگر ملتها سرايت كرده است . مسلمانان نيز همچون ديگر ملل ، اقدام به انتقال علوم يونانى به درون جامعهء خويش كردند . كارگزاران اين فعاليت علمى دو دسته بودند :\r\n1 . مسيحيانى كه اسلام آورده بودند ،\r\n2 . كسانى كه به واسطهء پاداشهاى خلفاى اسلامى در خدمت آنان قرار گرفتند . عمدهء زمينه‌هايى كه مسلمانان از علوم يونانى بهره گرفتند رياضى ، نجوم ، پزشكى و علوم طبيعى بوده است . آنان نجوم را از طريق آثار بطلميوس دريافت كردند و به آن عنوان المجسطى دادند . نيز با استفاده از كتاب صورة الارض همين دانشمند بود كه موفق به ترسيم نقشه‌هاى جغرافيايى گشتند ؛ و از طريق آثار جالينوس و بقراط بر گنجينه‌هاى دانش پزشكى يونان دست يافتند . « 3 »\r\nاز نخستين آورندگان دانش پزشكى يونان به جهان اسلام ، بايد به يوحنا بن ماسَوَيْه ، على بن رَبَّن طبرى ، حنين بن اسحاق و ثابت بن قره اشاره داشت . در اين ميان حنين بن اسحاق كه فعاليتهاى علمى را از سن 17 سالگى آغاز كرد ، توانست تا پايان عمر ، با همكارى شاگردانش ، نزديك به صد اثر را از جالينوس به عربى ترجمه كند . علوم طبيعى يونانى هم از طريق ترجمهء كتاب ويسقوريدس در زمينهء علم گياه‌شناسى ، در ميان مسلمانان رسوخ كرد . « 4 »\r\n\r\n\r\n","description":"","footnote":"\r\n( 1 ) . برامكه يا برمكيان يا آل برمك ؛ خاندان محتشم و معروف ايرانى ، از اهل بلخ ، كه در دورهء سفاح ، منصور ، مهدى وهارون الرشيد عباسى بعضى از رجال آن وزير و كاتب و امير و نديم خلفا بوده‌اند . رجال مشهور اين خاندان ، كه گويند جدّ آنها در زمان خليفه عثمان به نزد او رفته اسلام آورده و عبدالله نام يافته بود ، در عهد عباسيان مشهور شدند و مشاهير آنها عبارت بوده‌اند از خالد برمكى و پسرش يحيى برمكى كه مخصوصاً شخص اخير با دو تن از پسرانش - جعفر و فضل - در دستگاه هارون الرشيد قدرت و نفوذ تمام داشته‌اند و عاقبت نيز بر اثر خشم و سخط آن خليفه ، جعفر مقتول و پدرش يحيى و برادرش فضل محبوس و غالب كسان و منسوبان آنها مقهور و متوارى گشتند . ( دايرة المعارف فارسى )\r\n( 2 ) . پويايى فرهنگ و تمدن اسلام و ايران ، ص 90\r\n( 3 ) . پويايى فرهنگ و تمدن اسلام و ايران ، ج 1 ، ص 78\r\n( 4 ) . همان\r\n","page_name":" 50 ","page_number":50},
  {"content":"\r\n\r\nپرسش :\r\nسرچشمه‌هايى كه از آنها نام برده شد ، تا چه اندازه ممكن است به انديشه‌هاى اصيل اسلامى آسيب رسانده باشد ؟\r\n4 . انتقال علوم اسلامى به غرب\r\nداستان انتقال دانش مسلمانان به مغرب زمين و تأثيرى كه اين دانشها بر نوزايى و شكوفايى علوم غربى نهاده ، پيش از هر چيز به چند رويداد سياسى - نظامى بازمىگردد . عمده اين رويدادها ، لشكركشيهاى مسلمانان به اسپانيا و سيسيل « 1 » و در مقابل ، تهاجم اروپائيان براى تصرف سرزمين فلسطين در جنگهاى موسوم به صليبى است . اين تهاجمات متقابل ، موجبات همجوارى و اختلاط مسلمانان با مسيحيان و يهوديان را فراهم ساخت و زمينه‌اى را فراهم آورد تا دانشمندان نيز در كنار نظاميان ، به تعقيب هدفهاى علمى خاص خود بپردازند .\r\n1 . نقش جنگهاى صليبى\r\nجنگهاى صليبى به يك دورهء دويست سالهء برخورد ميان مسلمانان و مسيحيان اطلاق مىگردد كه طى آن شمار بسيارى از اروپائيان با انگيزهء آزادسازى بيت‌المقدس از چنگ مسلمانان ، عازم سرزمين فلسطين گشتند . اروپائيان در اين سرزمين ، با تمدنى بسيار فراتراز تمدن خودشان روبه‌رو گشتند ؛ و آن دسته از ايشان كه از هوش بيشترى برخوردار بودند ، در دوران حضورشان در فلسطين ، با بخشى از ادبيات عرب آشنا گشتند و پس از احاطه بر آنها ، مبادرت به شناساندنشان به كشورهاى خود كردند .\r\nاز جملهء اين افراد مىتوان به چهرهء سرشناسى چون آدلارد دوبث  ( Adelard de beth )  اشاره كرد « كه در پى سفرى به مشرق زمين و در دوره‌اى كه در اين سرزمين اقامت داشت ( 510 - 537 ه ) ، تحت تأثير علوم اسلامى قرار گرفت . اين تأثير را مىتوان هم در آثار اصلى خود او ، كه به گونه‌اى چشمگير متحول شده است ، ديد و هم در متونى كه او از نوشته‌هاى عربى به زبان لاتينى ترجمه كرده است . بنابراين آدلارد از نخستين مترجمانى بوده كه با آسيا تماس مستقيم داشته است .\r\n\r\n\r\n","description":"","footnote":"\r\n( 1 ) . سيسيل ، ايتاليايى سيچيليا ، در مآخذ اسلامى صقليه ، جزيره‌اى خودمختار در ايتاليا ؛ كرسيش پالرمو . ( دايرة المعارف‌فارسى )\r\n","page_name":" 51 ","page_number":51},
  {"content":"\r\n\r\nگفتنى است كه تأثير صليبيان از جهت ارتباط بخش بزرگى از رويدادهاى تاريخى حايز اهميت است ، لكن از ديدگاه انتقال انديشه‌ها و تئوريهاى علمى به طور اخص ، در مقايسه با سهم ديگران - كه بايد به بررسى آن بپردازيم - در رديف عقب‌تر قرار دارد . « 1 »\r\n2 . نقش سيسيل\r\nنقش سيسيل و تا حدودى جنوب ايتاليا در انتقال علوم اسلامى با وجود محدوديتهاى مكانى بسيار عميق بوده است . مسلمانان آفريقا در سال 213 / 827 در سيسيل پياده شدند . در 216 / 831 بر پالرمو « 2 » تسلط يافتند و در 228 / 842 مسينا « 3 » را به تصرف درآوردند . سرانجام در سال 265 / 878 با تصرف سرقسطه بر تمام جزيره چيره گشتند و تا سال 452 / 1060 در آنجا اقامت داشتند .\r\nگرچه پس از تصرف جزيره به دست روجرو سلطهء مسلمانان به پايان رسيد ، ولى با وجود نوعى حس مسالمت‌جويى در روزگار سلاطين نورمان « 4 » و نيز پادشاهان دانش‌دوست اين خاندان ، بسيارى از مردم همچنان مسلمان باقى ماندند . از جملهء اين پادشاهان روجروى دوم بود كه نام وى در كنار ادريسى در اثر مشهور او ديده مىشود . « 5 » فدريگوى دوم معروف به هوهنستافن - كه مادرش دختر روجروى دوم بود - خود يك نويسنده و شاعر بود . وى علاقه‌مند بود كه نه تنها\r\n\r\n\r\n","description":"","footnote":"\r\n( 1 ) . علوم اسلامى و نقش آن در تحولات علمى جهان ، ص 489\r\n( 2 ) . پالرمو ( فرانسه پالرم ( ) ) شهر ، كرسى و بزرگ‌ترين شهر و بندر سيسيل ايتاليا بر گوشهء شهر كونكاد / اورودر شمال غرب جزيره . ( دايرة المعارف فارسى )\r\n( 3 ) . مِسينا ، فرانسه مسين ( ) ، شهر مركز ايالت مسينا ، در شمال شرق سيسيل در ايتاليا ، بندرى بر تنگهء مسينا . ( دايرة المعارف فارسى )\r\n( 4 ) . نورمانها يا نورسها وايكينگهاى اسكانديناويايى كه در قرون 9 - 10 ميلادى به سواحل برّ اروپا ، مخصوصاً فرانسه‌هجوم بردند . در انگلستان آنان را دنيها و در روسيه وارانگيان مىنامند . ( دايرة المعارف فارسى )\r\n( 5 ) . شريف ادريسى - شايد بزرگ‌ترين جغرافيدان اسلامى - در حدود سالهاى 493 - 494 / 1099 - 1100 در سبسته‌ديده به جهان گشود . او جوانى را در قرطبه گذراند و در آنجا به تحصيل علوم پرداخت . از آنجا كه وى در ممالك مسيحىنشين ساكن بوده اطلاعات جغرافيايى او از ممالك مسيحى ، از ديگر جغرافيدانان عرب بيشتر است . وى از كسانى است كه در انتقال علوم عربى به غرب نقش عمده‌اى داشت . آثار وى را مىتوان در دو بخش طبقه‌بندى كرد . بخش اولِ آن كه به پيش از مرگ روجروى دوم مربوط مىشود ، از جمله نقشهء جهان‌نمايى است كه حكاكى شده بر روى ميزى از جنس نقره و رساله‌اى موسوم به نزهة المشتاق فى اختراق الآفاق كه در تفسير اين نقشه نگاشته شده است . كتاب نزهة المشتاق ، اغلب با نام كتاب الرُجارى مشهور است ؛ چه ، بر اين پادشاه هديه شده است . ( علوم اسلامى و نقش آن در تحولات علمى جهان ، ص 436 - 37 )\r\n","page_name":" 52 ","page_number":52},
  {"content":"\r\n\r\nدانشمندان و سربازان ايتاليايى و يا از كشورهاى مسيحى ، بلكه افراد مسلمان را نيز در كنار خود نگه دارد . پس از وى نيز با وجود مخالفتهاى پاپها اين شرايط ادامه يافت .\r\nبه اين ترتيب سيسيل به صورت كانونى درآمد كه زبانهاى زندهء علمى يعنى لاتين ، نئولاتين - برگرفته شده از لاتين - ، يونانى و عربى در آن رواج تام يافت . نخستين اقدام براى ترجمهء علوم از زبانى به زبان ديگر در اين جزيره انجام شد و در همين جا بود كه آثار عربى به لاتين ترجمه گرديد . « 1 »\r\n3 . اسپانيا و نقش آن در انتقال علوم اسلامى\r\nبه عنوان مقدمه لازم است به يك نكتهء مهم اشاره گردد ، و آن اينكه حضور مسلمانان در اندلس و ظهور دانشمندان بزرگ اسلامى در اين سرزمين موجب گرديد تا يك بار ديگر « عصر زرّين » تمدن اسلامى در آنجا تكرار گردد و انتقال علوم اسلامى به غرب راه خود را هموار سازد . اندلس در عصر زرين خود دانشمندان فراوانى را به جهان علوم تقديم كرد . دانشمندانى كه آثارشان چهرهء علمى آن سرزمين را دگرگون و آوازهء تمدن اسلامى را در غرب طنين‌انداز ساخت .\r\nدر اينجا ، براى نمونه ، از چند دانشمند بزرگ كه نسبت به ديگران مرتبهء بلندترى داشته‌اند نام مىبريم :\r\n- ابوبكر محمد بن يحيى بن صائغ مشهور به ابن باجه ( متوفاى 532 ق ) : انديشه‌هاى فلسفى وى ، از مسلمانان بر ابن رشد و از مسيحيان بر آلبرت كبير تأثير گذارده است . او در نجوم ، هندسه ، موسيقى و . . . نيز متبحر بوده است .\r\n- ابن طفيل ( متوفاى 581 ق ) : هرچند كه از وى آثارى در طب باقى مانده ، او بيشتر شهرتش را از رسالهء حىّ بن يقظان - زندهء بيدار - دارد كه رساله‌اى است رمان‌وار در فلسفه . اين كتاب حاوى مطالبى چون نظرى بر تاريخ فلسفهء اسلامى ، شرحى در طبقه‌بندى علوم و بحثى دربارهء خلق الساعة مىباشد .\r\n- ابن رشد يا به قول غربيها اوِروس ( 520 - 595 / 1126 - 1198 ) : وى در نزد اقوام لاتين عنوان مفسر بدون رقيب ارسطو و يا به قول دانته « آن‌كه شرح بزرگ را نوشته است » را داراست .\r\nاز آثار وى سه تفسير بر آثار ارسطو ، دايرة المعارفى پزشكى به نام كتاب الكليات فى الطب ، كتاب فى حركة الفلك و شرح مجملى بر المجسطى را مىتوان نام برد .\r\n\r\n\r\n","description":"","footnote":"\r\n( 1 ) . علوم اسلامى و نقش آن در تحولات علمى جهان ، ص 491 - 492\r\n","page_name":" 53 ","page_number":53},
  {"content":"\r\n\r\n- ابو محمد جابر بن افلح : صاحب كتاب مشهور اصلاح المجسطى و چند اختراع مربوط به وسايل و ادوات نجومى .\r\n- ابواسحاق بطروجى اشبيلى - از شاگردان ابن طفيل . اثر وى « كتاب الهيئة » نام دارد . بطروجى با اصول بطلميوسى به مخالفت برخاست و زمينه‌هاى ظهور علم جديدى را در نجوم فراهم ساخت . « 1 »\r\nكار و آثار اين دانشمندان مكمل نقش دانشمندانى بود كه در مشرق اسلامى علوم را به كمال رساندند و نهايت توان خويش را در فربهى آن به كار بستند . علومى كه حركت خود را از شرقىترين نقاط جهان اسلام مانند مرو آغاز كرد و از آنجا به بغداد ، سپس قاهره و سرانجام به قرطبه رسيد و از آنجا آمادهء انتقال به اروپا گرديد .\r\nترجمهء آثار اسلامى\r\nشمار آثارى كه در دوران انتقال علوم اسلامى به مغرب زمين ، از عربى به لاتين ترجمه شده ، فراوان و به مراتب بيش از آن چيزى است كه در دوران انتقال علوم بيگانه به تمدن اسلامى ، از ديگر زبانها به عربى ترجمه شده است . در اينجا به ويژه بايد اين نكته را يادآور شد كه علوم انتقال يافته از جهان اسلام به دنياى مسيحيت داراى چنان قوت و ارزشى بوده كه برخى آثار آن مدتها در باختر زمين عنوان كتاب درسى داشته و در دوران رنسانس نيز چندين بار به چاپ رسيده است . « 2 »\r\nپيداست كه شرح اين رويداد بزرگ را بايد در آثار مفصل و مختص به اين موضوع جست‌وجو كرد ؛ و در اينجا تنها به ذكر نام چند تن از نخستين مترجمانى كه كتابهاى اسلامى را به زبانهاى لاتين و عبرى برگردانده‌اند بسنده مىشود :\r\n- يوهان هيسپالنسيس « 3 » ( يوحناى اسپانى ) و دومينگو گونديسالوو « 4 » : از اين دو تن اولى آثار عربى را به زبان قشتاله‌اى و دومى آن را از قشتاله‌اى به لاتين ترجمه مىكردند .\r\n\r\n\r\n","description":"","footnote":"\r\n( 1 ) . علوم اسلامى و نقش آن در تحولات علمى جهان ، ص 416 - 434\r\n( 2 ) . علم و تمدن در اسلام ، ص 44\r\n( 3 )  1 . sisnelapsiHnahoy \r\n( 4 )  2 . o vlasidnoGognimoD \r\n","page_name":" 54 ","page_number":54},
  {"content":"\r\n\r\n- روبرت آوچستر « 1 » ( اواسط قرن دهم ) : ترجمهء جبر خوارزمى وى نقطهء عطفى در علوم مسيحى به شمار مىرود .\r\n- افلاطون تِيووُلى « 2 » و ژرار كِرِمونى « 3 » : اين دو ايتاليايى بودند ولى به دليل زندگى دراز مدت در اسپانيا ، اسپانيولى شده بودند . ارزش و آثار اين دو از همهء كسانى كه قبل و بعد از اينان آمده‌اند ارجح است . افلاطون تيوولى مترجم نسخهء عربى كتاب الاربعه بطلميوس و نيز الجبر ابراهيم برحياست .\r\nژرار كرمونى به حق مشهورترين مترجمى بوده كه آثار عربى را به لاتين برگردانده است .\r\nترجمهء المجسطى از عربى به لاتين بخش كوچكى از آثار وى بوده است . آثار گستردهء ژرار اين گمان را تقويت مىكند كه وى رهبر مترجمانى بوده كه در طليطله با حمايت و كمك حكومت كار مىكرده‌اند .\r\n- آلفرد دوساراشل « 4 » : وى برخى از آثار ابن سينا را از عربى به لاتين برگردانده است .\r\n- ابن عزرا ، يوسف قمحى و خانوادهء ابن طبون : اينان كسانى بوده‌اند كه متون عربى را به عبرى ترجمه مىكردند . « 5 »\r\nنتيجه‌گيرى\r\nدر تبادل علمىِ ميان تمدنى ، تلاشى بود از نوع علمى ، سخت و پيگير ، آميخته به احترام و بزرگداشتى دوسويه ، بىهيچ نشانى از تعصب قومى و كوچك‌ترين توجهى به رنگ و نژاد .\r\nروزگارى پرچم دانش به دست يونانيان ، هنديان ، مصريان ، بابليان و ايرانيان بود . سپس اين رسالت به تمدن درخشان اسلامى سپرده شد و آنگاه نوبت به اروپاييان رسيد . گرچه اينان به جاى آنكه دانش را در خدمت رفاه انسان و ارتقاى سطح اخلاق و معنويتش به كار گيرند ، چنان جهتى به آن بخشيده‌اند كه نوع بشر در معرض نابودى قرار گرفته و هر روز بر ويرانى محيط زيست ،\r\n\r\n\r\n","description":"","footnote":"\r\n( 1 )  1 . retsehcfOtreboR \r\n( 2 )  2 . ylovuTotalP \r\n( 3 )  3 . ynomerKrare G \r\n( 4 )  4 . lehsarosedderflA \r\n( 5 ) . علوم اسلامى و نقش آن در تحولات علمى جهان ، ص 507 - 529\r\n","page_name":" 55 ","page_number":55},
  {"content":"\r\n\r\nآلام ناشى از ستم و تجاوزگرى و فشارهاى ناشى از تبعيض و بىعدالتى افزوده مىشود . بنابراين گاه آن رسيده است كه بار ديگر ما مسلمانان ، شرقيان و به ويژه ايرانيان رسالت علمى جهانى را به عهده گيريم و آن را با معنويت اسلامى و شرقى بياميزيم و از جهان چهره‌اى زيبا ، آرام و مهربان بنگاريم .\r\nپرسش\r\n1 . عمده‌ترين ويژگيهاى فعاليت علمى مسلمانان چه بوده است ؟\r\n2 . مهم‌ترين سرچشمه‌هاى علوم بيگانه كه به جهان اسلام انتقال يافته كدام است ؟\r\n3 . چهره‌هاى علمى برجستهء بيت الحكمه چه كسانى بوده‌اند ؟\r\n4 . جايگاه دانشمندان ايرانى را در تمدن اسلامى تحليل كنيد .\r\n5 . دربارهء چاپ نخستين آثار اسلامى در غرب تحقيق كنيد .\r\n6 . چگونه مىتوانيد ثابت كنيد كه آنچه از جهان اسلام به غرب انتقال يافته همان علوم يونانى نبوده است ؟\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nفصل سوم : هنر و معمارى در تمدن اسلامى\r\nمقدمه\r\nجاى جاى دنياى اسلام شاهد حضور آثار هنر و معمارى است ، آثارى كه هر چند در اجزايشان از فضاى بومىشان تأثير پذيرفته‌اند ، اما روح حاكم بر آنها اسلامى است . زيرا اشتراك مذهبى مجال را بر اختلافهاى نژادى و سنن باستانى ملتها تنگ كرده و از اين رهگذر نه تنها علايق معنوى بلكه حتى آداب و رسوم كشورهاى گوناگون را در جهتى روشن و مشخص هدايت كرده است .\r\nنكتهء شايان توجه اينكه در هنر اسلامى هر چند كه عبادتگاهها به علت نيازهاى كاربردى شكل معمارى ويژه‌اى پيدا كرده ولى اصول تزيين آنها با ابنيه غير دينى تفاوتى نمىكند .\r\nنكتهء ديگر اينكه چون از نظر اسلام مجسمه‌سازى ممنوع است ، فعاليت استادكاران اسلامى به معمارى ، صنايع مستظرفه و خط محدود گشته است و الحق كه در اين حوزه‌ها گوى سبقت ربوده‌اند .\r\nموضوع هنر و معمارى اسلامى مبحث پردامنه‌اى است و پيداست كه بايد جنبه‌هاى تخصصى آن را در تأليفهاى فنى و مستقل جست‌وجو كرد . آنچه در فصل حاضر مورد بررسى قرار گرفته ، جنبهء كلى و عمومى دارد و به ويژه سعى گرديده تا جلوه‌هاى هنر و معمارى اسلامى با ارائهء تصوير نشان داده شود ؛ و اين مهم از طريق عناوين ذيل به انجام رسيده است :\r\n1 . ماهيت هنر اسلامى\r\n2 . بناهاى اسلامى\r\n1 - 2 . مسجد\r\n2 - 2 . مدرسه\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n3 - 2 . آرامگاه\r\n4 - 2 . كاروانسرا\r\n5 - 2 . كاخ\r\n3 . خوشنويسى\r\nچنان كه از عناوين فوق پيداست در اين درس تنها به هنرهاى معمارى و خوشنويسى پرداخته شده است و ديگر هنرها را بايد در منابع مستقل جُست .\r\n1 . ماهيت هنر اسلامى\r\nدر اسلام چيستى هنر تعريف نشده است ، اما هنرمندان اسلامى پيوسته در آفرينش آثار خود اصول ويژه‌اى را رعايت مىكنند كه در حقيقت چيستىِ آن را القا مىكند . اين اصول همچون يك دستورالعمل و قانون مدوّن و مكتوب در دست هنرمندان مسلمان موجود نبوده است ، اما براساس سنّتى شفاهى و سينه به سينه از سرزمينى به سرزمينى و از نسلى به نسلى ديگر انتقال يافته است ؛ و آثار هنرى اسلامى وجوه تمايز خود را از رعايت همين اصول دارند . اما اين اصول كدامند ؟\r\n1 . اصل توحيد : هنرمند اسلامى در هنگام آفرينش يك اثر هنرى ، آن را تجليگاه يگانگى خداوند مىسازد . « هنر اسلامى همواره مركزى دارد كه از آن سخن مىگويد ؛ اعم از اينكه معمارى باشد يا خوشنويسى ، مينياتور باشد يا قالىبافى و جز اينها . و اين مركز انعكاسى از توحيد است .\r\nاين بدان معناست كه بايد همهء اشكال بت‌پرستى را از هنر اسلامى طرد كرد » ؛ و هر آنچه شائبهء چندگانه‌پرستى دارد ، از ساحت هنر اسلامى به دور است .\r\n2 . اصل زيبايى الهى : هنرمندان مسلمان پيوسته كوشيده‌اند تا آنچه مىآفرينند عنصر زيبايى را به كمال در خود داشته باشد . « هنر اسلامى در همهء اشكال خود يك هدف مشترك دارد . اين هنر مىكوشد تا زيبايى چيزها را نشان دهد . همهء چيزها آفريدهء خدا و منعكس كنندهء زيبايى الهى است . . . زيبايى شرط ضرورى و اساسى آفرينش هر يك از اشكال هنر اسلامى است . »\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n3 . اصل غير تمثالى بودن : در هنر اسلامى - به خلاف مسيحيت - تمثال راهى ندارد . هنگامى كه وارد يك معبد هندى يا كليساى مسيحى مىشويم ، شىء مركزى كه توجه ما را به خود جلب مىكند نقاشى ، مجسمه يا تصويرى است كه نمايندهء مستقيم حضور الهى است . امّا هنگامى كه وارد مسجد مىشويم ، حضور خاصى كه در آن مىيابيم حضور خلأ است ؛ يعنى فقدان نقطه‌اى كه بتوان آن را مركز حضور الهى دانست ، هر چيز اشاره به حضور الهى دارد . همين خصيصه نتايج كاملًا متفاوتى را در هنر اسلامى ، در معمارى و شهرسازى اسلامى و جز آنها به وجود مىآورد . » در حقيقت آن حضورى از الوهيت كه در ديگر اديان با رسم تصوير نشان داده شده در معمارى اسلامى از طريق طرحهاى هندسى متقارن بيان شده است .\r\n4 . اصل رئاليسم : رئاليسم در هنر اسلامى به معناى وفادار ماندن به ذات و حقيقت چيزهاست .\r\nدر هنر اسلامى تلبيس راه ندارد . اين هنر مىكوشد تا از فريب بپرهيزد . نمىخواهد چيزى بسازد كه آنچه مىنمايد نباشد . يعنى از سه بعدى نشان دادن دو بعدى پرهيز مىكند . كاغذ دو بعد دارد و آن را سه بعدى نشان دادن خود فريبى است و همين اعتقاد موجب پيدايش هنر مينياتور گرديد . « 1 »\r\nفعاليت :\r\nديدگاه سه تن از فقيهان را دربارهء نقاشى در اسلام انتخاب و با هم مقايسه كنيد .\r\n2 . انواع بناهاى اسلامى\r\nبناهاى اسلامى ، نظر به كاركردشان ، به دو نوع مذهبى و غير مذهبى قابل تقسيم‌اند .\r\n1 - 2 . بناهاى مذهبى\r\n1 - 1 - 2 . مسجد : از ميان بناهاى مذهبى ، مسجد نخستين و اصلىترين بناى اسلامى است و تاريخ بناى آن به نخستين روزهاى ورود پيامبر ( ص ) به مدينه منوره بازمىگردد . ايشان در اقامت چند روزهء خود در محل قبا ، در آنجا مسجدى بنا كردند و پس از ورود به شهر مدينه نيز بناى مسجدى را با معمارى بسيار ساده‌اى برافراشتند .\r\n\r\n\r\n","description":"","footnote":"\r\n( 1 ) . ر . ك . راز و رمز هنر دينى ، تنظيم و ويرايش مهدى فيروزان ، ص 75 - 87\r\n","page_name":" 59 ","page_number":59},
  {"content":"\r\n\r\nتصوير شماره 1\r\nمدينه ، خانه پيامبر ، ديد سه بعدى\r\nدر نگاه مسلمانان مسجد بنايى معمولى كه عناصر گوناگون معمارى تنها به منظور ايجاد زيبايى - همچون ديگر بناها - در كنار هم قرار گرفته باشد نيست ، بلكه مسجد نخستين تجليگاه معمارى قدسى است . پروردگار تمام طبيعت بكر ، اين شاهكار كامل فعل خلاقه‌اش را خلق كرد و آن را جايگاه پرستش براى مسلمانان قرار داد و بر اسلام ، دين نخستين ، روا شمرد تا به طبيعت ازلى به عنوان عبادتگاه خويش بازگردد و اين چنين ، آخرين پيامبر خود را از ساير پيامبران متمايز ساخت . معمارى قدسى اسلام پيش از هر چيز در وجود مسجد متجلى است كه پروردگار آن را به مثابهء خانهء هميشگى مسلمانان براى عبادت تعيين كرد . مسلمانان با نماز گزاردن در مسجد سنتى ، به تعبيرى به آغوش طبيعت بازمىگردند . اين ارتباط فقط بيرونى نيست بلكه از طريق پيوند درونى ، مسجد را به اصول و ريتمهاى طبيعت مربوط كرده و فضاى مسجد را با آن فضاى مقدس خلاقيت ازلى متحد مىسازد . طبيعت بكر توانسته در برابر حملات انسان پرومته‌دار دوام آورد ، در « حضور الهى » كه آرام مىبخشد و در عين حال موجب وحدت روح مىشود ، گسترش يافته و همچنان گسترش مىيابد . معمارى قدسى اسلام ، به واسطهء فرمان الهى كه طبيعت را عبادتگاه مسلمانان قرار داده است ، به گسترش طبيعت مخلوق پروردگار در چهارچوب محيط مصنوع دست انسان تبديل مىشود . معمارى قدسى اسلامى از اين طريق در وحدت ، در هم تنيدگى ، هماهنگى و آرامش طبيعت ، حتى در حيطهء شهرهاى بزرگ و كوچك\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nمشاركت مىكند . در واقع مركزى مىشود كه اين كيفيات به واسطهء آن در كل محيط شهر سريان مىيابد . فضاها و فرمهاى شهرهاى بزرگ و كوچك سنتى به تعبيرى گسترش و امتداد مساجد محسوب مىشوند ، از پيوندى ارگانيك با آن بهره‌مندند و درست به همان ترتيب كه كل شهر در تبرك ناشى از تلاوت قرآن و پخش اذان از محوطهء مسجد شريك مىشود ، در خصلت تقدس‌بخش و وحدت‌آفرين آن مشاركت مىكند .\r\nبا بنا كردن مسجد به صورتى كه تداوم طبيعت ازلى باشد ، اسلام بر فطرت نخستين انسان تأكيد مىكند . اسلام با برانگيختن انسان از رؤياى نسيان ، در جستجوى احياء و تأييد مجدد فطرت اوست و از اين طريق ، آگاهى نسبت به حقانيت پروردگار يكتا يا قادر مطلق را در درون او برمىانگيزد ، همان آگاهىاى كه جوهرهء اصلى انسان ازلى را تشكيل مىدهد و علت وجودى هستى بشرى است . « 1 »\r\nمسجد به‌طور قطع بناى اصلى اسلام است كه از بين كاركردهاى متعدد سياسى ، ادارى ، اجتماعى و آموزشى آن والاتر از همه كاركرد عبادت جمعى آن است . ساده‌ترين شكل مسجد از يك حياط مركزى تشكيل مىشود كه رواقهايى آن را احاطه كرده و متصل به يك سرسراى سرپوشيده ( شبستان ) است .\r\nتصوير شماره 2\r\nكوفه ، مسجد كبير ، در شكل اصلى ، منظر مقطع سه بعدى\r\n\r\n\r\n","description":"","footnote":"\r\n( 1 ) . هنر و معنويت اسلامى ، سيد حسين نصر ، ترجمهء رحيم قاسميان ، ص 41 - 42\r\n","page_name":" 61 ","page_number":61},
  {"content":"\r\n\r\nدر اين مكان ( مساجد اوليه ) عبادت مىشد ، اجتماعات بزرگ برپا مىگرديد ، سان ديده مىشد ، قضاوت مىشد ، بيت‌المال نگهدارى مىشد و شوراهاى جنگى تشكيل مىگرديد .\r\nتصوير شماره 3\r\nحماة ، مسجد كبير ، بيت المال\r\nتصوير شماره 4\r\nمَهْديه ، مسجد كبير ، نما\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nبا گسترش اسلام و فزونى گرفتن جمعيت شهرها « جامع » ها ساخته شد . جامع رويهمرفته نوع باشكوهى از بنا بود كه رابطهء كاملًا مستقيمى با كاركرد خيلى بزرگ‌تر مسجد داشت . در حقيقت مسجد به هر مرد بالغ و آزاد مسلمان يادآورى مىكرد كه از مراسم نماز جمعه بازنمانند و همين تكليف نيازى را براى پديد آوردن بنايى با مقياس خيلى بزرگ‌تر از مسجد به وجود آورد . در حقيقت بيشتر مساجدى كه از گذشته باقى مانده است همان « جامع » ها مىباشد .\r\nتصوير شماره 5\r\nكوردوبا ( قُرْطُبَه ) ، مسجد كبير\r\nمحراب ، منبر ، گنبد و مناره شاخصهاى ويژه مسجدند .\r\nالف . محراب : يا طاقنماى نماز ، جايگاهى است كه امام درون آن قرار مىگيرد و نمازگزاران را امامت مىكند . قديمىترين نمونهء محراب به سال 86 ه / 705 م برمىگردد و آن زمانى بود كه مسجد بازسازى شدهء پيامبر با يك محراب به پايان برده شد .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nتصوير شماره 6\r\nقيروان ، مسجد كبير\r\nب . منبر : منبر يادبودى از كرسى خطابهء حضرت محمد ( ص ) است كه از فراز آن براى يارانش خطابه مىخواند و آنان را وعظ مىفرمود .\r\nتصوير شماره 7\r\nدامغان ، مسجد تارىخانه ، محراب و منبر\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nج . مناره : مناره به تقليد از معمارى بيزانسى به مسجد افزوده گشت ؛ و پيدايش آن در حقيقت ريشهء سياسى داشت . براى نخستين بار در سرزمين شام و در شهرهايى كه جمعيتهاى مسلمان و مسيحى با يكديگر زندگى مىكردند ساخته شد . شايد مناره براى آن بنا شد كه به غير مسلمانان گفته شود كه بناهاى اسلامى از بناهاى مسيحيان چيزى كم ندارد .\r\nتصوير شماره 8 تصوير شماره 9\r\nحلب ، مسجد كبير ، مناره‌رباط ، مسجد حسن ، مناره\r\nد . گنبد روى محراب : گنبد روى محراب اقتباس از معمارى رومى است . در يك مسجد با بام تخت ، شيب‌دار يا طاق‌بندى شده ، وجود گنبد تأكيدى بر يك كانون عبادى است . گنبد روى محراب موقعيت قبله را مشخص مىسازد و همين امر در بافتهاى شلوغ شهرى كه بدون آن از نقاط ثابت هدايتگر محرومند ، از اهميت فوق‌العاده‌اى برخوردار است . گنبد بر فراز محراب ثابت كرد كه پايدارترين و فراگيرترين وجه معمارى قرون وسطاى اسلامى است و فايدهء آن به عنوان علامت مشخصه ، به تدريج آن چنان اعتبارى كسب كرد كه موجب شد اين فكر در مقياس وسيع‌ترى كاربرد پيدا كند .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nتصوير شماره 10\r\nدمشق ، مسجد كبير\r\n2 - 1 - 2 . مدرسه : مؤسسه‌اى است كه در آن علوم سنتى اسلامى همچون حديث ، تفسير و فقه آموزش داده مىشود . مدرسه محصول تغيير در شيوه‌هاى آموزشى بوده است . سنت ساخت مدرسه بيش از جاهاى ديگر در شهرهاى بزرگ ايران شرقى ديده مىشود . مثل نيشابور كه پيش از ساخت نظاميه در نيمه دوم سدهء پنجم ، در اين شهر حدود 38 مدرسه وجود داشت .\r\nتصوير شماره 11\r\nطبس\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nتصوير شماره 12\r\nزوزن\r\nمدارس اسلامى ، علاوه بر ايران در سرزمينهايى چون سوريه ، مصر و يمن رواج تام داشت .\r\nتصوير شماره 13 ، ص 188\r\nحلب ، مدرسه شرفيه\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nتصوير شماره 14\r\nقاهره\r\nتصوير شماره 15\r\nرباط\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n3 - 1 - 2 . آرامگاه : در صدر اسلام آرامگاه با مشخصاتى كه بعدها پديدار شد وجود نداشت ، مسلمانان بىهيچ تمايزى از يكديگر به خاك سپرده مىشدند . اما يك نسل از رحلت پيامبر ( ص ) نگذشته بود كه محل دفن ايشان با ساختمانى مشخص گرديد . سپس ساخت آرامگاه و مقبره‌هاى بزرگ در سراسر جهان اسلام به ويژه ايران به صورت يك سنت درآمد .\r\nدر ايران ، مقبره‌ها به دو نوع چهارگوش گنبدپوش و برج مقبره تقسيم مىگردد .\r\nتصوير شماره 16\r\nبخارا ، مقبرهء سامانيان\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nتصوير شماره 17\r\nقاهره ، مجموعه سلطان قلاوون\r\nتصوير شماره 18\r\nسلطانيه ، مقبرهء اولجايتو\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nدر اين ميان آرامگاههاى امامان و اولياى شيعه با كاركردهاى گوناگون خود ، به صورت مراكز بزرگ علمى درآمده است . بارگاه امام على ( ع ) در نجف اشرف ، بارگاه امام رضا ( ع ) در مشهد و آرامگاه حضرت معصومه در قم بارزترين اين نوع بناها مىباشند .\r\nتصوير شماره 19\r\nبارگاه امام على ( ع )\r\nتصوير شماره 20\r\nبارگاه حضرت رضا ( ع )\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nتصوير شماره 21\r\nحرم حضرت معصومه ( س )\r\n4 - 1 - 2 . كاروانسرا : كاروانسرا در ساده تعريف خود بنايى است كه كاروانى را در خود جاى دهد . رباط و خان واژگان مترادف كاروانسرا در زبان عربى هستند . جالب اينكه واژهء كاروان به معناى كاروانسرا در زبان انگليسى نيز مصطلح گرديده است .\r\nتصوير شماره 22\r\nدير گچين ، كاروانسرا\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nتصوير شماره 23\r\nحلب ، خان الوزير ، دروازه\r\n2 - 2 . بناهاى غير مذهبى\r\n1 - 2 - 2 . كاخ : كاخ از بناهاى غير مذهبى اسلامى است . در ساخت اين بنا هيچ‌گونه منفعتى عمومى لحاظ نشده و توجيهى جز خواست حكمرانان و درباريان براى ساخت آن وجود نداشته است . كاخها - به جز چند استثنا - از مصالحى سست ساخته مىشدند و بيش از تزيين درون كاخ به تزيين بيرون آنها اهميت داده مىشد . در درون كاخها مسجد ، حمام ، و معمولًا گورستانى وجود داشته است كه نشان مىدهد بانيان آنها در حقيقت زندگى جاودانه‌اى را براى خودشان طراحى كرده بودند .\r\nتصوير شماره 24\r\nشهر سبز ، آق سراى\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n2 . هنر خوشنويسى\r\nدر ميان هنرهاى اسلامى ، خوشنويسى هنرى است كه ضرورتش از كتابت قرآن كريم ناشى گرديده و تا پيش از نزول قرآن ، هنرى به نام خوشنويسى در ميان اعراب متداول نبوده است . پس از نزول قرآن ، مسلمانان كوشيدند ظاهر قرآن را نيز همانند آيات و كلمات آهنگين و گوشنواز آن زيبا و چشم‌نواز كنند . اين بود كه هنر خوشنويسى در ميان جوامع اسلامى رواج يافت . قداست قرآن كريم موجب شده است تا خوشنويسى نيز همچون هنرى مقدس كه حاكى از پاكى و لطافت روح و انضباط درونى خوشنويس است ، در ميان هنرهاى اسلامى جايگاه ويژه‌اى را به خود اختصاص دهد ؛ و خطوط متنوع و بسيار زيبايى به دست مسلمانان ابداع و ابتكار گردد .\r\nتصوير شماره 25\r\nتصوير نمونه‌هايى از آثار خوشنويسى اسلامى\r\nنتيجه‌گيرى\r\nآثار هنر و معمارى اسلامى به جاى مانده از روزگار كهن اين حقيقت را براى نسلهاى آينده بازگو مىكند كه هنرمندان اصيل اسلامى با وجود اخذ و اقتباسهاى فنى كه از ديگر تمدنها داشته‌اند ، آثار خويش را چنان آفريده‌اند كه براى بيننده يادآور پروردگار جهانيان و يگانگى او باشد .\r\n« نمونه‌هاى متعدد كتيبه‌هاى روى بناها گواه بر اين معناست كه قصد معماران از ساختن اين بناها\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاستفاده از آنها به عنوان ابزارهايى براى انتقال مفاهيم انتزاعى و نيز به عنوان وسايلى براى تأمل است ، « تا چشمها قادر به دريافت بينايى نور خدا شود . » « 1 »\r\nنشان آموزه‌هاى دينى حتى در بناهاى غير مذهبى اسلامى نيز مشهود است و كم‌تر بنايى را مىتوان يافت كه به زيور آيه‌اى از قرآن كريم ، حديثى از پيشوايان دين و يا شعرى با مضمون معنوى و عرفانى آراسته نباشد .\r\nپرسش\r\n1 . يك مسجد دانشگاهى را انتخاب و معمارى آن را با معمارى سنتى اسلامى مقايسه كنيد .\r\n2 . پيرامون ارتباط ميان خوشنويسى و تصوف ، متنى يا مقاله‌اى تهيه كنيد .\r\n3 . آيا مىتوان هنرهاى غير مذهبى را اسلامى خواند ؟ توضيح دهيد .\r\n4 . كاركردهاى اصلى مسجد كدامند ؟\r\n5 . اصول حاكم بر هنر اسلامى كدامند ؟\r\n\r\n\r\n","description":"","footnote":"\r\n( 1 ) . راز و رمز هنر دينى ، ص 311\r\n","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n\r\n\r\nفصل چهارم : علوم در تمدن اسلامى\r\nتلاشهاى گوناگون علمى مسلمانان ، از جمله عوامل بسيار مهمى بود كه تمدن اسلامى را در مرتبهء سرآمدى تمدنهاى روزگار نشاند . كنجكاوى علمى عادت معمول دانشمندان گشته بود و آنان را به كشف عجايب و ناشناخته‌هاى دنيا وامىداشت ؛ كه نمونه‌هاى آن را مىتوان در تلاش براى اندازه‌گيرى سطح كرهء زمين و فعاليتهاى دامنه‌دار به خوبى مشاهده كرد . اخبار مندرج در قرآن و روايات دربارهء ملتهاى پيشين انگيزه‌اى بود كه افكار مسلمانان را به پيش مىراند و آنان را ترغيب مىكرد تا به محيط پيرامون خود با ديد علمى بنگرند ، سفر علمى و تحقيقاتى كنند و به منظور تكميل آثار علمىشان راههاى دور و دراز را در پيش گيرند و رنج غربت را بر خويش هموار سازند .\r\nدر فصل حاضر كوشيده شده است تا به اندازهء امكان گوشه‌هايى از تلاشهاى علمى مسلمانان و علوم رايج در جوامع اسلامى بيان گردد ؛ و اين مقصود از طريق عناوين زير به انجام رسيده است :\r\n- شمارش علوم\r\n- شاخص‌ترين علوم رايج در ميان مسلمانان\r\n1 . جغرافيا ؛ جغرافىدانان اسلامى\r\n2 . پزشكى\r\n3 . فيزيك\r\nصنعت و فناورى در تمدن اسلامى\r\nنتيجه‌گيرى\r\nپرسش و فعاليت\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n1 . شمارش علوم\r\nاصول مربوط به همهء زبانها\r\nعلوم زبان و شاخه‌هاى آن همچون صرف و نحو و املاء\r\nو قرائت و عروض\r\nمقولات ( قاطيغورياس )\r\nعبارت ( بارى ارمينياس )\r\nقياس ( تحليلات اولى )\r\nمنطق و شاخه‌هاى آن برهان ( تحليلات ثانيه )\r\nمواضع جدل ( طوبيقا )\r\nسوفسطيقا ( سوفسطيقا )\r\nخطابه ( ربطوريقا )\r\nشعر ( بوطيقا )\r\nحساب\r\nهندسه\r\nمناظر\r\nعلوم علوم تعليمى و شاخه‌هاى آن نجوم\r\nموسيقى\r\nعلم اثقال اصول فلسفهء طبيعى\r\nعلم حيل بحث در اجسام بسيط\r\nعلوم طبيعى بحث در اعراض و انفعالات عناصر\r\nاجسام تركيب شدهء از عناصر\r\nبحث در معادن\r\nعلوم طبيعى و متافيزيكى گياهان\r\nجانوران\r\nبحث در موجود از لحاظ وجود\r\nعلوم متافيزيك بحث در اصول و مبادى علوم\r\nبحث در موجودات غير مادى\r\nفقه\r\nعلوم مدنى و شاخه‌هاى آن\r\nكلام\r\nشكل 2 - رده‌بندى علوم بنابر كتاب « احصاء العلوم » فارابى .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nنمودار فوق محصول انديشهء يك دانشمند مسلمان به نام فارابى « 1 » است . فارابى مطابق اين نمودار همهء دانشهاى رايج روزگار خويش را برمىشمرد و دربارهء هر يك از شاخه‌هاى علمى توضيحاتى ارائه مىدهد كه نشان مىدهد در روزگار وى مسلمانان نه تنها به اصول و كليات ، بلكه به جزئيات بسيارى از علوم آگاهى كامل داشته‌اند .\r\nنكتهء ديگر ميزان تأثير علم‌شناسى فارابى بر تمدن غربى است كه با آگاهى از آن باور ما دربارهء سطح عالى دانش مسلمين و كمكهايشان در پيشبرد علوم جهانى دو چندان مىگردد . در اين زمينه بهترين گواه اعتراف خود غربيها است كه گفته‌اند : « كتاب احصاء العلوم تنها در زندگى عقلى دنياى اسلام مؤثر نيفتاد ، بلكه از اين مرز هم گذشت و در دسترس دانشمندان قرون وسطاى مغرب زمين قرار گرفت . اين كتاب همان‌گونه كه در مدارس اسلامى طرفدار پيدا كرد ، در مدارس مسيحيان نيز مورد استفاده واقع شد و سرانجام در شمار كتابهايى درآمد كه خواندنش براى هر دانش پژوهى لازم گشت . حتى انتشار كتاب « تقسيم فلسفهء » خاورشناس اسپانيايى يعنى گونديسالينوس  ( Gundissalinus )  ( قرن دوازدهم ميلادى ) نتوانست مانع نفوذ و گسترش آن در محيط علمى اروپا شود . حتى برخى دانشمندان را عقيده بر اين است كه تأثير احصاء العلوم بر كار تمام فلاسفهء لاتين زبان عموماً و « گونديسالينوس » خصوصاً ،\r\n\r\n\r\n","description":"","footnote":"\r\n( 1 ) . ابو نصر فارابى ( ح 258 / 870 - 339 / 950 ) : فارابى ؛ به لاتينى الفارابيوس ( ) ، دومين فيلسوف مشائىبرجستهء پس از كندى ، در فاراب ، ماوراء النهر ، به دنيا آمد كه نيمهء اول زندگى خود را در آنجا گذراند . پدرش از سرداران سپاه بود و توانست بهترين آموزگاران را به تعليم و تربيت او بگمارد . نخست به تعليم علوم دينى و لغوى پرداخت و مهارت فراوان كسب كرد . مورخان بعد نوشته‌اند كه تقريباً همهء زبانها را مىدانست و اين بدان معناست كه وى به احتمال قوى چندين زبان مىدانسته است : محققاً عربى و فارسى و تركى و محتملًا بعضى از لهجه‌هاى آسياى مركزى و زبانهاى محلى . پس از جوانى به فلسفه و علوم دلبستگى پيدا كرد ، و بر خلاف بسيارى از چهره‌هاى مشابه تاريخ اسلام ، به پزشكى علاقه‌مند نشد . عازم بغداد شد كه در آن زمان مركزيت علمى داشت و در خدمت ابوبشر متى بن يونس مسيحى استاد مسلم منطق ، به آموختن اين فن پرداخت . بعدها وى خود بزرگ‌ترين استاد منطق شد و منطقى و فيلسوف بزرگى چون يحيى بن عدى از ميان شاگردان او برخاست . فارابى ، پس از آنكه مدت بيست سال در بغداد اقامت داشت ، عازم دربار سيف الدوله ( حمدانى ) در حلب شد ، و باقى عمر را در اين شهر گذراند و در عين احترام و افتخار زياد از دنيا رفت . فارابى نخستين كسى است كه در اسلام علوم را طبقه‌بندى كرده و حدود هر يك را نشان داده و شالودهء هر يك از تعاليم را تثبيت كرده است . به همين دليل وى را « معلم ثانى » ناميده بودند ، از آن جهت كه نخستين معلم را ارسطو مىدانستند كه همين كار را در زمانهاى باستانى كرده و سابقه‌اى براى فيلسوفان برجاى گذاشته بود . نيز فارابى بزرگ‌ترين شارح و مفسر آثار ارسطو به شمار مىرود . » ( علم و تمدن در اسلام ، ص 42 )\r\n","page_name":" 79 ","page_number":79},
  {"content":"\r\n\r\nچنان بوده است كه مىتوان گفت همهء كتاب « تقسيم فلسفهء » او از احصاء العلوم اقتباس شده است .\r\n« موريس دو ولف » از اين مرحله فراتر رفته و گفته است : كتاب گونديسالينوس شامل همان كتاب احصاء العلوم است كه با اندكى تصرف و انتخاب مطالبى از كتابهاى ديگر دانشمندان بعد از فارابى مانند « امونيوس ، اسحاق اسرائيلى ، ابن سينا و ايزودور اشبيلى . . . » تدوين شده است .\r\n« اسن بويچ » عقيده دارد كه اين سخن - كه تمام كتاب « تقسيم فلسفه » از احصاء العلوم نقل شده - تا حدى اغراق‌آميز است . او ثابت مىكند كه بيش از سه پنجم مطالب احصاء العلوم در كتاب « تقسيم فلسفه » نيامده و ترتيب علوم در اين كتاب با ترتيب احصاء العلوم هم‌آهنگ نيست . با اين همه سن بويچ خود اعتراف مىكند كه گونديسالينوس از كتاب فارابى بهرهء فراوان برده است .\r\n« فارمر » موسيقىدان انگليسى مىگويد : « دو كتاب احصاء العلوم و تقسيم فلسفه در اواخر قرن دوازدهم ميلادى در شهرهاى انگليس معروف بوده‌اند و افتخار ورود اين دو كتاب و انتشار آنها در شهرهاى انگليس ، نصيب دانيل آومورلى مىشود ، زيرا او شاگرد « ژرار دوكريمونا » در طليطله ( 1175 م ) بوده است . بعيد نمىنمايد كه او همان كسى باشد كه اين دو كتاب را همراه ديگر كتابهاى فراوان عربى از اسپانيا با خود آورده باشد . » « 1 »\r\nاحصاءالعلوم فارابى و تأثير آن بر دانشهاى جهانى ما را به سوى دو حقيقت زير رهنمون مىگردد :\r\n1 . آنچه موجب ظهور دانشمندان بلندآوازه‌اى چون فارابى گشته ، پس از استعدادهاى ذاتى خودشان ، فضاى علمى حاكم بر تمدنى است كه آنها در درون آن زاده شده و نشو و نما يافته‌اند .\r\nفارابى در اين عرصه تنها نيست و صدها ستاره چون او در اين آسمان مىدرخشند . اين اختران فروزان محصول تمدنى هستند كه هم فيلسوف داشت و هم دانشمند ؛ هم شاعر و اديب داشت و هم منجم و جغرافىدان ؛ هم قدر علم را مىشناخت و هم هنر را . هم دنياى معنوى پيروانش را به نور معرفت روشن ساخت و هم دنياى مادى آنان را با حمايت از دانش و دانشمندان توسعه بخشيد . تمدنى كه دانشمندانش به خود اجازه مىدادند تا به هر جايى كه هماى انديشهءشان پر مىكشيد عروج كنند و از بيان آرا و ديدگاههاى علمى خويش نهراسند .\r\n\r\n\r\n","description":"","footnote":"\r\n( 1 ) . احصاء العلوم ، ابو نصر محمد بن محمد فارابى ، ترجمهء حسين خديوجم ، ص 14 - 15\r\n","page_name":" 80 ","page_number":80},
  {"content":"\r\n\r\n2 . اگر فارابى به شمارش علوم مىپردازد ، نشان آن است كه مسلمانان با آن علوم آشنايى كامل دارند و مىتوانند كه اندوخته‌ها و سرمايه‌هاى علمى خويش را با كمال اعتماد به نفس به جهانيان عرضه كنند و انديشه‌هاى ديگران را به چالش بكشانند .\r\n2 . شاخص‌ترين علوم رايج در ميان مسلمانان\r\nعمده علومى كه به وسيلهء فارابى شمارش گشته به ويژه كيهان‌شناسى ، هيئت و نجوم ، جغرافيا ، پزشكى و داروسازى و كيمياگرى ، در ميان مسلمانان رواج كامل داشته است . ما در اين فصل به حكم محدوديت تنها سه موضوع جغرافى ، پزشكى و فيزيك را مورد بحث قرار مىدهيم . انتظار مىرود كه دانشجويان علاقه‌مند ، كاستيهاى اين مبحث را با انجام پژوهشهاى ارائه شده در پايان فصل جبران كنند .\r\n1 - 1 . جغرافيا\r\nتصوير شماره 26\r\nجغرافيا از جمله علومى است كه مسلمانان با تأليفهاى گوناگون خويش به ويژه در زبان عربى در تكامل آن كوشيده‌اند . در اين ميان ، دو عامل باز بودن مرزهاى جهان اسلامى - با همهء گستردگىاش - بر روى دانشمندان و ديگرى مراسم حج ، در رواج و رونق اين دانش مؤثر بوده است .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nاما در يك نگاه كلى تصور مسلمانان دربارهء زمين پيوسته در تحت تسلط كوه مركزى كيهانى قاف بوده است . و هفت اقليم زمينى كه به شكل تصاويرى از آنچه در آسمان است جلوه‌گر مىشدند ، در واقع متناظر با هفت آسمان بودند ؛ و اين امر با يك نماديگرى احكام نجومى بيان شده است كه در آن هر اقليم با يكى از سيارات و يكى از بروج منطقة البروج نظير است . اقاليم ، كه قرينه‌هاى زمينى هفت آسمان محسوب مىشدند ، در نزد بابليان و يونانيان معروف بوده‌اند و نيز ايرانيان قديم چنين تصور مىكردند ، ولى به جاى تصور طولى تصوير دواير متحد المركز از اقاليم داشتند . قرآن نيز از هفت آسمان سخن مىگويد و علماى جغرافياى اسلامى اين هفت آسمان را هفت اقليم سنتى مىپنداشتند و بنابر همين تقسيم ، به بحث تفصيلى در موضوع نواحى مختلف زمين مىپرداختند . « 1 »\r\nتصوير شماره 27\r\n1 - 1 - 1 . جغرافيدانان اسلامى :\r\nنخستين جغرافىدان مسلمان هشام بن محمد كلبى بوده است ( سدهء سوم / نهم ) و به خاطر تحقيقاتش دربارهء جزيرة العرب شهرت دارد . پس از وى نيز در همين سده جغرافىدانان ديگر\r\n\r\n\r\n","description":"","footnote":"\r\n( 1 ) . علم و تمدن در اسلام ، ص 88 ، با اندكى تصرف\r\n","page_name":" 82 ","page_number":82},
  {"content":"\r\n\r\nپيدا شدند كه مشهورترينشان موسى الخوارزمى رياضيدان و منجم مشهور و صاحب كتاب صورة الارض است . از ديگر جغرافىنويسان اين دوره مىتوان از الكِندى صاحب كتاب رسالة فى ربع المسكون و يعقوبى مصنف كتاب البُلدان نام برد . شايان ذكر است كه در اين سده نياز به آشنايى با راهها موجب تأليف رشته كتابهايى با عنوان المسالك والممالك ( راهها و كشورها ) به وسيلهء كسانى چون كِنْدى ، احمد سرخسى و ابن خردادبه گرديد . « 1 »\r\nسدهء چهارم علاوه بر كتابهاى مسالك و ممالك ، شاهد تأليف كتابهاى بزرگ جغرافيايى مانند دايرة المعارف بزرگ ابن رسته ، سفرنامهء ابن فضلان ، صور الاقاليم ابوزيد بلخى ، احسن التقاسيم فى معرفة الاقاليم مقدسى و حدود العالم ، به زبان فارسى ، از مؤلفى ناشناخته بوده است . در ميان تأليفهاى جغرافيايى سدهء پنجم / يازدهم بايد از سفرنامهء ناصرخسرو ، المسالك والممالك و مُعْجَم ما استُعْجَم البكرى - قديم‌ترين جغرافىدان اندلسى - و نيز نهاية الاماكن و تحقيق ماللهند بيرونى نام برد . اما جغرافىدانان سدهء ششم / دوازدهم ، از مغرب اسلامى و به ويژه اندلس برخاسته‌اند كه از مشهورترين آنان الزهرى غرناطى صاحب كتاب جغرافيا ، المازنى صاحب كتاب المُغْرِب عن بعض عجائب المغرب و ابن جبير صاحب رحلهء ابن جبير مىباشند ؛ و معروف‌ترين آنان ابوعبدالله ادريسى نويسندهء كتابهاى الكتاب الروجارى ، نزهة المشتاق فى اختراق الآفاق و روض الانس و نزهة النفس است . وى را به دليل ساختن صورتى از جهان شناخته شدهء آن روز به صورت يك قرص ، مىتوان برجسته‌ترين نقشه‌نگار جهان اسلام نام نهاد . « 2 »\r\nمهم‌ترين تأليفهاى جغرافيايى سدهء هفتم / سيزدهم معجم البلدان ياقوت حموى ، بسط الارض فى طولها والعرض ابن سعيد غرناطى و تقويم البلدان ابوالفداى شامى هستند . برجسته‌ترين شخصيت قرن هشتم / شانزدهم ابن بطوطه است و پس از اين سده علم جغرافى رو به انحطاط رفت و آثارى مانند وصف افريقيه ( قرن دهم / شانزدهم ) حسن بن محمد الوزان الزيات ، آيين اكبرى ابوالفضل علامى - كه به اكبرشاه مغول در هند تقديم شد - ، مناظر العلوم محمد عاشق و دايرة المعارف جغرافيايى حاجى خليفه را بايد استثنا به شمار آورد .\r\nدر دورهء تركان عثمانى ، به دليل رشد دريانوردى ، آثار جغرافيايى چندى پديد آمد كه از آن\r\n\r\n\r\n","description":"","footnote":"\r\n( 1 ) . علم و تمدن در اسلام ، ص 90 - 92\r\n( 2 ) . همانجا\r\n","page_name":" 83 ","page_number":83},
  {"content":"\r\n\r\nجمله مىتوان به الفوائد فى اصول البحر و القواعد ابن ماجد ، محيط در احوال بحر سيدى على ، دريا سالار عثمانى و تحقيقات نقشه‌نگارى پيرى رئيس ، ديگر دريا سالار عثمانى ، ياد كرد . « 1 »\r\nپرسش :\r\nبا توجه به مطالب فوق ، آيا ميان اقتدار سياسى - نظامى مسلمانان و آثار جغرافيايى آنان ارتباطى وجود دارد ؟ چگونه ؟\r\n2 - 1 . پزشكى\r\nدر تاريخ تمدن جهانى اسلام ، دانش پزشكى فصل بلندى را به خود اختصاص داده است .\r\nمسلمانان با بهره‌گيرى از دانش و تجربهء ملتهاى ديگر ، در بيشتر رشته‌هاى پزشكى روزگار خويش صاحب تخصص گشتند و با نگارش آثار علمى مهم و ارزشمند به تكميل و توسعهء ديدگاههاى پيشينيان پرداختند . آثار كلاسيك طب اسلامى نه تنها در قلمرو سياسى خودشان تدريس مىشد ، بلكه پس از ترجمه به زبانهاى اروپايى ، ساليانى بس دراز مرجع علمى طب مردمان مغرب زمين به شمار مىرفت .\r\nپزشكى اسلامى از سه منبع عمدهء ايرانى ، يونانى و هندى تغذيه كرده و به طور طبيعى نخستين بذرهاى پزشكى علمى نيز به وسيلهء پزشكانى از اين اقوام در جهان اسلام پاشيده شده است . پس از گسترش اسلام در ايران ، جندىشاپور همچون وارث سنتهاى پزشكى يونانى و هندى با اهتمام ويژهء حكمرانان اسلامى به مركز علمى بزرگى تبديل گرديد كه پژوهشهاى مربوط به پزشكى اسلامى را سامان مىداد . اما اوج شكوفايى پزشكى در اسلام با ظهور رازى ، نويسندهء 56 اثر پزشكى آغاز شد . او با تأليف دو اثر بزرگ خويش يعنى الحاوى و طب المنصورى - كه در مغرب زمين با نام لاتينى  Liber midicinalis ad Almansorem  شهرت دارد - جايگاه والايى را در طب اسلامى و جهانى به خود اختصاص داده است . « آثار رازى تقريباً همهء جنبه‌هاى طب را شامل است . مردى كه خود را همسنگ افلاطون و ارسطو مىدانست ، ميراث پزشكى باستانى را با قدرت ملاحظه و مشاهده و استنتاج خود در هم آميخت و توانست بيماريهاى تازه‌اى اكتشاف كند و\r\n\r\n\r\n","description":"","footnote":"\r\n( 1 ) . همانجا\r\n","page_name":" 84 ","page_number":84},
  {"content":"\r\n\r\nراههاى درمان جديد بياورد و روشهاى تازه‌اى در طب سنتى بگشايد . وى اوجى را در طب اسلامى جلوه‌گر مىسازد و تأثير وى در جهان اسلام و نيز در مغرب زمين در تقريباً همهء شاخه‌هاى علم طب از اندازه بيرون است . شهرت وى در هزار سال گذشته گواهى بر نقش مؤثر او در تاريخ پزشكى اسلام و نيز در تاريخ پزشكى مغرب زمين است . » « 1 »\r\nديگر پزشك نامدار و صاحب تأليف ، على بن عباس مجوسى اهوازى است كه در مغرب زمين به  Haly Abbas  شهرت دارد . كتاب كامل الصناعه ، معروف به كتاب الملكى  reegius ) ( Liber  وى نه تنها بازتاب دانش فراوان او از مطالعهء آثار ديگران است ، بلكه در تأليف آن تجربهء وسيع شخصى او نيز سهمى عمده داشته است . ابوالقاسم زهراوى ( منسوب به شهر الزهراء قرطبه ) ، نويسندهء كتاب التصريف در پزشكى و على بن عيسى ، نويسندهء كتاب تذكرة الكحالين ، و عمار موصلى سرآمد پزشكان اسلامى در اندلس ، مصر و تونس بوده‌اند .\r\nاما مشهورترين پزشك اسلامى ، ابن سيناست كه در مغرب به  Avecina  شهرت دارد . او حرفهء پزشكى را پيش خود آموخت و در 18 سالگى پزشكى صاحب نام شد . « دسترسى داشتن وى به كتابخانهء بزرگ سلطنتى در سمرقند و تجربهء بالينى و قدرت عقلى كه وى را به صورت بانفوذترين و معروف‌ترين دانشمند و فيلسوف زمان خود درآورده بود ، به وى اين اجازه را داد كه علم پزشكى را چنان به صورت قطعى منظم و مُبَوّب سازد كه آثار وى در خاور و باختر تا قرنها پس از وى كمال نفوذ و تأثير را داشته باشد ، و هم امروز نيز مهم‌ترين مرجع براى كسانى است كه در هر جاى زمين به حرفت طبابت اسلامى اشتغال دارند . مهم‌ترين اثر ابن سينا كتاب القانون در طب است كه شايد با نفوذترين كتاب در سراسر تاريخ پزشكى ، حتى با در نظر گرفتن آثار بقراط و جالينوس بوده است . » « 2 »\r\nفعاليت :\r\nاگر گفته شود كه شمار پزشكان و آثار پزشكى اسلامى نسبت به علم جديد پزشكى در مغرب زمين ناچيز و غير قابل ذكر است ، چه پاسخى مىدهيد ؟\r\n\r\n\r\n","description":"","footnote":"\r\n( 1 ) . علم در اسلام ، ص 185 - 186 ؛ نيز ر . ك . علم و تمدن در اسلام ، ص 185 - 195\r\n( 2 ) . علم در اسلام ، ص 186 - 187\r\n","page_name":" 85 ","page_number":85},
  {"content":"\r\n\r\nبا وجود جهانى شدن پزشكى جديد اروپايى ، سنتهاى پزشكى اسلامى همچنان در برخى از كشورها مثل هندوستان و پاكستان باقى است ؛ و مسلمانان پس از يك دوره عقب‌نشينى و ركود در مقابل طب جديد ، بار ديگر درصدد احيا و گسترش طب سنتى خود برآمده‌اند . « 1 »\r\nدر جوامع اسلامى پزشك از مقامى بس بلند برخوردار بود ، چرا كه او هم مرد انديشه بود و هم تهذيب ، هم دردهاى جسمانى را درمان مىكرد و هم الگوى اخلاق و معنويت به شمار مىرفت .\r\nمشهورترين پزشكان اسلامى چون رازى و ابن سينا فيلسوف بودند و به اين اعتبار به طبيبان لقب « حكيم » و براى مثال در زبان فارسى به مطب پزشك « محكمه » و به كار طبيب « حكيمى » اطلاق مىشده است . « 2 »\r\nداستان زير دربارهء درمان منصور بن نوح سامانى به وسيلهء رازى ، پزشك مشهور ايرانى ، ميزان حكمت و حذاقت طبيبان اسلامى را به خوبى بيان مىكند :\r\nحكايت . هم از ملوك آل سامان امير منصور بن نوح بن نصر را عارضه‌اى افتاد كه مُزمن گشت و بر جاى بماند و اطبّا در آن معالجت عاجز ماندند . امير منصور كس فرستاد و محمد بن زكرياء رازى را بخواند بدين معالجت . او بيامد تا به آموى و چون به كنار جيحون رسيد و جيحون بديد گفت : من در كشتى ننشستم ، قال اللّه تعالى « وَ لا تُلقوا بِايديكُم الى التَّهلُكه » ، خداى تعالى مىگويد كه خويشتن در تهلكه ميندازيد و نيز همانا كه از حكمت نباشد در چنين مهلكه نشستن . و تا كَسِ امير به بخارا رفت و بازآمد ، او كتاب طب منصورى تصنيف كرد و به دست آن كس بفرستاد و گفت : « من اين كتابم و از اين كتاب مقصود تو بحاصل است ، به من حاجتى نيست . چون كتاب به امير رسيد رنجور شد . پس هزار دينار بفرستاد و اسب خاص او ساخت ، و گفت : « همه رِفقى بكنيد ، اگر سود ندارد دست و پاى او ببنديد و در كشتى نشانيد و بگذرانيد . » چنان كردند و خواهش به او در نگرفت ، دست و پاى او ببستند و در كشتى نشاندند و بگذرانيدند و آنگه دست و پاى او باز كردند و جنيبت « 3 » با ساخت در پيش كشيدند ، و او خوش‌طبع پاى در اسب گردانيد و رو به بخارا نهاد . سؤال كردند كه : « ما ترسيديم كه چون از آب\r\n\r\n\r\n","description":"","footnote":"\r\n( 1 ) . همان ، ص 198 - 200\r\n( 2 ) . ر . ك . لغت‌نامهء دهخدا ، ذيل واژه‌هاى ياد شده . حافظ : گر فلاطون به حكيمى مرض عشق بپوشد . .\r\n( 3 ) . اسب ؛ اسب يدك ( فرهنگ فارسى )\r\n","page_name":" 86 ","page_number":86},
  {"content":"\r\n\r\nبگذريم و تو را بگشاييم با ما خصومت كنى ، نكردى و تو را ضَجَر و دلتنگ نديديم . » گفت : « من دانم كه در سال بيست هزار كس از جيحون بگذرند و غرق نشوند و من هم نشوم ، و ليكن ممكن است كه شوم ، و چون غرق شوم تا دامن قيامت گويند : ابله مردى بود محمد زكريا كه به اختيار در كشتى نشست تا غرق شد ، و از جملهء ملومان باشم نه از جملهء معذوران . » چون به بخارا رسيد ، امير درآمد و يكديگر را بديدند و معالجت آغاز كرد و مجهود بذل كرد ، هيچ راحتى پديد نيامد . روزى پيش امير درآمد و گفت : « فردا معالجتى ديگر خواهم كردن ، اما در اين معالجت فلان اسب و استر خرج مىشود . » و اين دو مركب معروف بودند در دوندگى ، چنان كه شبى چهل فرسنگ برفتندى . پس به ديگر روز امير را به گرمابهء جوى موليان برد ، بيرون از سراى ، و آن اسب و استر را ساخته و تنگ كشيده بر در گرمابه بداشتند ، و ركابدارى ، غلام خويش را بفرمود ، و از خدم و حشم هيچ كس را به گرمابه فرو نگذاشت . پس ملك را در گرمابهء ميانگين بنشاند و آب فاتر [ نيم گرم 
  ] بر او همى ريخت و شربتى كه كرده بود چاشنى كرد و به دو داد تا بخورد و چندانى بداشت كه اخلاط را در مفاصل نضجى [ پختگى 
  ] پديد آمد . پس برفت و جامه در پوشيد و بيامد در برابر امير بايستاد و سَقَطى [ دشنامى 
  ] چند بگفت كه : « اى كذا و كذا ! تو بفرمودى تا مرا ببستند و در كشتى افكندند و در خون من شدند ؟ اگر به مكافات آن جانت نبرم نه پسر زكريا ام ! » امير به غايت در خشم شد ، و از جاى خويش درآمد تا به سر زانو . محمد زكريا كاردى بركشيد و تشديد زيادت كرد . امير ، يكى از خشم و يكى از بيم ، تمام برخاست ؛ و محمد زكريا چون امير را بر پاى ديد برگشت و از گرمابه بيرون آمد . او و غلام هر دو پاى به اسب و استر گردانيدند و روى به آموى نهادند . نماز ديگر [ عصر 
  ] از آب بگذشت و تا مرو هيچ جاى نايستاد .\r\nچون به مرو فرود آمد نامه‌اى نوشت به خدمت امير كه : « زندگانى پادشاه دراز باد در صحت بدن و نفاذ امر ! خادم علاج آغاز كرد و آنچه ممكن بود به جاى آورد ، حرارت غريزى ضعفى تمام بود ، و به علاج طبيعى دراز كشيدى ، دست از آن بداشتم و به علاج نفسانى آمدم ، و به گرمابه بردم و شربتى بدادم و رها كردم تا اخلاط نضجى تمام يافت ، پس پادشاه را به خشم آوردم تا حرارت غريزى را مدد حادث شد و قوت گرفت ، و آن اخلاط نضج پذيرفته را تحليل كرد ، و بعد از اين صواب نيست كه ميان من و پادشاه جمعيتى باشد . » اما چون امير بر پاى خاست ، و محمد زكريا\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبيرون شد و برنشست ، حالى او را غشى آورد ، چون به هوش بازآمد بيرون آمد و خدمتگزاران را آواز داد و گفت : « طبيب كجا شد ؟ » گفتند : « از گرمابه بيرون آمد و پاى در اسب گردانيد و غلامش پاى در استر ، و برفت . » امير دانست كه مقصود چه بوده است ، پس به پاى خويش از گرمابه بيرون آمد . خبر در شهر افتاد ، و امير بار داد ، و خدم و حشم و رعيت جمله شاديها كردند ، و طبيب را هر چند بجستند نيافتند ، هفتم روز غلام محمد زكريا در رسيد . امير نامه برخواند و عجب داشت ، و او را معذور خواند و تشريف فرمود از اسب و ساخت و جبه و دستار و سلاح و غلام و كنيزك ، و بفرمود تا به رى از املاك مأمون هر سال دو هزار دينار زر و دويست خروار غله به نام وى برانند و اين تشريف و ادرار نامه به دست معروفى به مرو فرستاد و امير صحت كلى يافت و محمد زكريا با مقصود به خانه رسيد . « 1 »\r\nپرسش :\r\nدر انجام درمانهايى از اين قبيل ، اولويت را به كدام جنبه از شخصيت طبيب مىدهيد : استعداد فردى ؟ سطح آموزش ؟ يا غناى فرهنگى و تمدنى او ؟\r\nدر طب اسلامى ميان تن و روح و نيز ميان انسان و كل هستى ارتباط كامل وجود دارد .\r\n« پزشكان مسلمان تن آدمى را امتدادى از نفس و روح او در نظر گرفته‌اند . در طب اسلامى توجه خاصى به تداخل و عمل متقابل نيروهاى كيهانى و تأثير اين نيروها بر تن آدمى شده است .\r\nپزشكان مسلمان همچنين از « مهر و همدردى » موجود ميان همهء مراتب هستى و كنش و واكنش ميان يك آفريده و آفريدهء ديگر كاملًا آگاه بوده‌اند . بنابراين موضوع پزشكى يعنى انسان را هم از لحاظ درونى و از طريق نفس و روح و هم از لحاظ بيرونى و از طريق درجات سلسله مراتب جهان كبير وابسته به خود اصل تجليات كيهانى مىدانستند . به همين ترتيب اصول پزشكى را در علومى كه با اين اصل و تجليات آن سر و كار دارد يعنى در ما بعد الطبيعه و جهان‌شناسى جست‌وجو مىكردند . آغازهاى تاريخى طب اسلامى هر چه بوده باشد ، اصول آن را جز در پرتو ما بعدالطبيعه و علوم جهان‌شناختى نمىتوان شناخت . « 2 »\r\n\r\n\r\n","description":"","footnote":"\r\n( 1 ) . چهار مقاله ، احمد عروضى سمرقندى ، ص 113 - 116\r\n( 2 ) . علم در اسلام ، ص 165 - 168\r\n","page_name":" 88 ","page_number":88},
  {"content":"\r\n\r\nتصوير شمارهء 28\r\nپزشكى داخلى ، چشم پزشكى و جراحى عمده‌ترين شاخه‌هاى پزشكى اسلامى به شمار مىروند ، اما مقدم بر همهء اينها بهداشت عمومى و همچنين پرهيز بود . در اسلام حفظ بهداشت عمومى مقدمهء بسيارى از عبادات و مناسك دينى است . نيز تحريم برخى خوراكيها كه مضر به سلامت عقل و جسم است ، شخص مسلمان را ملزم مىسازد تا پيوسته از سلامت خويش مراقبت كند و محيط زندگى فردى و اجتماعى خويش را از هرگونه پليدى و پلشتى پاكيزه نگاه دارد .\r\nفعاليت :\r\nمواردى را از بهداشت عمومى در اسلام برشمريد و دربارهء تأثيرات آنها در سلامت شخص و محيط زندگى انسان بحث و گفت‌وگو كنيد .\r\n3 - 1 . فيزيك\r\nواژهء فيزيك به معناى امروزى آن كاربردى متأخر دارد و دانشمندان اسلامى مسائل مرتبط با اين علم را ذيل طبيعيات بحث كرده‌اند . آنان پس از حصول آگاهى كامل از تحقيقات و آثار دانشمندان يونانى ، مفاهيم تازه‌اى را وارد علم فيزيك كردند كه از جمله مىتوان به مفهوم مَيْل و گشتاور اشاره كرد .\r\nدر ميان فيزيكدانان اسلامى ابن هيثم ، قطب‌الدين شيرازى ، كمال‌الدين فارسى ، بيرونى و خازنى شهرتى بسزا دارند . ابن هيثم ( به لاتينى  Alhazen  ) به « پدر نورشناخت » مشهور است و كتاب المناظر وى در سال 1572 در بازِل به چاپ رسيد . او شهرتى به اندازهء اوقليدس داشت و\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nنخستين كسى است كه قانون دوم انعكاس نور را دربارهء همسطح بودن شعاع تابش و شعاع بازتافته و خط عمود بر سطح تابش بيان و اثبات كرده است . كار مهم ديگر وى تعيين ضخامت جوّ است .\r\nاو همچنين اتاق تاريك را از لحاظ رياضى مورد بحث قرار داد . « 1 »\r\nپس از ابن هيثم فعاليتهاى او به وسيلهء قطب‌الدين شيرازى ( 634 - 710 ه ) دنبال گرديد ؛ و او با استفاده از مناظر ابن هيثم علت پيدايش رنگين‌كمان را تبيين كرد . شاگرد قطب‌الدين به نام كمال‌الدين فارسى - كه مهم‌ترين شرح را بر مناظر ابن هيثم به نام تنقيح المناظر نوشته است - كار او را تكميل كرد و در باب پيدايش رنگين‌كمان آزمايشهايى انجام داد كه مورد استفادهء فيزيكدانى غربى به نام « تئودور » از مردم فرايبرگ قرار گرفت و هر دو به نتايج مشابهى دست يافتند .\r\nاز ديگر كارهاى چشمگير مسلمانان ، فعاليتهايشان دربارهء ترازو و اندازه‌گيرى جرم ويژه است .\r\nچنان‌كه از جدول پيداست ، نتايج اين اندازه‌گيرى دقتى به اندازهء اندازه‌گيرى ابزار پيشرفتهء امروزى دارد . قوانين مربوط به علم‌الحيل [ مكانيسم 
  ] از ديگر زمينه‌هايى بود كه در ميان مسلمانان توسعه يافت .\r\n3 . صنعت و فناورى در تمدن اسلامى\r\nصنايع رايج در ملل اسلامى بسيار متنوع بود ، به طورى كه بيشتر و بلكه همهء نيازهاى عمومى در داخلهء سرزمينهاى اسلامى تأمين مىگردد . هر يك از شهرها به صنعتى ويژه شهرت داشت . به استخراج معادن توجهى ويژه مىشد و صنعتكاران در شهرهاى نزديك معادن در رواج و رونق صنايع فلزى مىكوشيدند . معادن سنگ مرمر ، نمك ، گوگرد ، نفت و قير به ويژه در ايران فعال بود . شيشه‌گرى ، صابون‌سازى ، پارچه‌بافى ، كاغذسازى ، بافت انواع فرش ، مرصع كارى ، فلزكارى و كشتىسازى از جمله صنايعى بود كه در سرزمينهاى اسلامى رواج تام داشتند .\r\nنتيجه‌گيرى\r\nملل اسلامى در گذشتهء خود در بسيارى از رشته‌هاى علمى سرآمد روزگار بوده‌اند . جوّ حاكم بر جوامعشان زمينه ظهور دانشمندانى بزرگ را فراهم ساخته بود . اين دانشمندان رسالت علمى خويش را به خوبى انجام داده و راهى روشن را فراروى آيندگان گذاشته‌اند . اما ، اگر مسلمانان در گذشته\r\n\r\n\r\n","description":"","footnote":"\r\n( 1 ) . ر . ك . علم و تمدن در اسلام ، ص 45\r\n","page_name":" 90 ","page_number":90},
  {"content":"\r\n\r\nتنها زير تأثير انگيزه‌هاى علمى فعاليت مىكرده‌اند ، امروزه انگيزه‌هاى رقابتى نيز پديد آمده است و مسلمانان براى عقب نماندن از كاروان جهانى دانش بايد تلاشى چند برابر كنند - به ويژه ما ايرانيان كه مشعل‌دار دانش و فرهنگ بوده‌ايم .\r\nپرسش\r\n1 . دلايل اهميت دانش جغرافى در نزد مسلمانان چه بوده است ؟\r\n2 . پنج اثر بزرگ اسلامى در علم جغرافيا را نام ببريد .\r\n3 . مشهورترين پزشكان اسلامى را نام ببريد .\r\n4 . سرچشمه‌هاى دانش پزشكى اسلامى كدامند ؟\r\n5 . فيزيكدانان مشهور اسلامى را نام ببريد .\r\n6 . پيرامون كيمياگرى در تمدن اسلامى پژوهشى تهيه كنيد .\r\n7 . دربارهء هيئت و نجوم اسلامى مقاله‌اى تدوين كنيد .\r\n8 . دربارهء كيهان‌شناسى اسلامى مقاله‌اى تهيه كنيد .\r\n\r\n","description":"","footnote":"","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n\r\n\r\nفصل پنجم : بازرگانى در تمدن اسلامى\r\nبا تهاجم قبايل شمال به درون امپراتورى روم در سدهء پنجم ميلادى و نيز گسترش اسلام در شرق ، غرب و نيز شمال آفريقا در اوايل سدهء هفتم ، وضعيت بازرگانى در حوزهء درياى مديترانه آشفته گرديد . راهزنيهاى دريايى به همراه اخاذيهاى مقامات محلى كه هزينهء حمايت از بازرگانان را طلب مىكردند ، كار تجارت را از رونق انداخت . حتى فعاليتهاى تجارى نوعى فعاليت شرم‌آور و زشت تلقى مىگرديد و بازرگانان از نظر اجتماعى مردمانى مظنون تلقى شدند . « 1 »\r\nاما در همان حالى كه تجارت سازمان يافته در اروپا تضعيف گرديده بود ، در نقاطى ديگر به ويژه در جهان عرب و در ميان هندوها شكوفا شد . در حدود سال 650 ميلادى ، ميان درياى سرخ و مديترانه كانالى حفر شد كه مديترانهء شرقى را با اقيانوس هند مرتبط مىساخت . چنين كانالى در سال 98 م به وسيلهء تراجان ، امپراتور روم نيز حفر گرديده بود ، اما اين كانال در سدهء سوم ميلادى ديگر قابل استفاده نبود . در پايان سدهء هفتم ميلادى مهاجر نشينهاى عرب بر ساحل غربى اقيانوس هند چتر افكنده و در نيمهء سدهء بعد جوامع بزرگ تاجران عرب در چين تأسيس گرديد . گرچه ميان چين و امپراتورى روم رابطهء بازرگانى بلند مدتى برقرار بود ، اما اين تنها در سدهء سيزدهم ميلادى و به دنبال انتشار گزارش مشهور ماركو پولو از اقامتش در شانگتو « 2 » بود كه ميان چين و اروپا تجارت مستقيم برقرار گرديد . كالاهاى شرقى كه راه به سوى اروپا گشوده بود ، بايد از خاور ميانه عبور مىكرد و در همين هنگام بازرگانى اعراب علاوه بر ارتباط با شرق دور ، اقيانوس هند و آسياى مركزى ، همانا ساحل شرقى آفريقا را نيز از طريق راههاى كاروانى صحرا دربرمىگرفت . « 3 »\r\n\r\n\r\n","description":"","footnote":"\r\n( 1 )  1 . det aroprocnIreilorG , anaci remAaidepolcycnE  ، 3991 ، . 62 ، . 219 - 31\r\n( 2 ) 2 .  utgnahS \r\n( 3 ) . مأخذ پيشين\r\n","page_name":" 93 ","page_number":93},
  {"content":"\r\n\r\nاين دوره از رونق تجارت اعراب ، درست مطابق با دوران شكوفايى تمدن اسلامى است ؛ و فصل حاضر بر آن است تا زواياى گوناگون اين بحث را بيشتر بكاود و جايگاه بازرگانى را در تمدن اسلامى روشن گرداند .\r\nاما عناوين در نظر گرفته شده براى اين درس به شرح ذيل است :\r\n- موقعيت بازرگانى سرزمينهاى اسلامى\r\n- آغاز رونق تجارت\r\n- جادهء ابريشم\r\n- كانونهاى عمدهء بازرگانى\r\n- بازرگانى خارجى ( هندوستان ، چين ، آفريقا ، اروپا )\r\n- بازار\r\n- پول\r\n- دورنماى آينده\r\n1 . موقعيت بازرگانى سرزمينهاى اسلامى\r\nحوزهء تمدن اسلامى سرزمينهايى از سه قارهء آسيا ، آفريقا و اروپا را با مركزيت خاور ميانه تشكيل مىداد و از چنان موقعيتى جغرافيايى برخوردار بود كه پيش از اختراع كشتيهاى اقيانوس‌پيما و نيز داير شدن راههاى هوايى در دوره‌هاى متأخر ، همهء راههاى بازرگانى عمدهء جهان در اين حوزه قرار داشته است . گرچه اين قلمرو گسترده گاه زير سلطهء رژيمهاى سياسى گوناگون و در مواردى متخاصم قرار داشت ، اما يگانگى اعتقادى بازرگانان عاملى بود كه آنان را به يكديگر پيوند مىداد و رابطهء داد و ستد را تسهيل مىكرد .\r\nدر دوران اوج تمدن اسلامى ، اتباع واحدهاى گوناگون سياسى گذشته به قلمروى يگانه تعلق پيدا كردند و امكان يافتند تا ضمن تحكيم روابط تجارى ميان يكديگر و نيز استفاده از تجربيات تمدنىشان ، با ملتهاى همجوار مناسباتى تازه برقرار سازند . اينك علاوه بر راهها ، بخشى از بازارهاى پيشين نيز در قلمرو اسلامى قرار گرفته بود ؛ و به اين ترتيب امر بازرگانى امنيت و تضمين بيشترى يافت .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n2 . آغاز رونق تجارت در تمدن اسلامى\r\nدر حالى كه تا پيش از سدهء چهارم هجرى ، به دليل روحيه جنگاورىِ اقطاع ( تيول ) خواران ، تجارت رونق اندكى داشت ، از اين پس در اين باب تحولى عظيم پيش آمد و نيازهاى مادى فراوان جامعه باعث رونق آن گرديد . بازرگانى ممالك اسلامى در قرن چهارم از مظاهر ابهّت اسلام بود و جهان اسلام ملكهء تجارت دنيا محسوب مىگرديد و مقام نخست را داشت . كشتيها و كاروانهاى مسلمين همهء درياها و صحراها را درمىنورديد و اسكندريه و بغداد ، دست كم در مورد كالاهاى تجملى ، دو مركز تعيين نرخ بودند .\r\nتا پيش از قرن چهارم تجارت دنيا در دست تاجران يهودى بود . ولى از آن پس تاجران شامى جايشان را گرفتند ؛ و با اهميت يافتن و رشد تجارت خودى ، يهوديان - كه تا آن هنگام - به « تاجريان دريا » مشهور بودند - از درياهاى اسلامى بيرون رانده شدند . « 1 »\r\nاز موفقيتهاى بزرگ مسلمانان در سدهء چهارم ، گشودن راه تجارى روس در شمال بود .\r\nپيش از آن نيز ارتباطات محدودى ميان بلاد روس و ممالك اسلامى وجود داشت ، ولى به سال 309 ه بين خليفهء عباسى و شاه منطقهء ولگا ارتباط سياسى برقرار شد و در سال بعد آن ، شاه و تبعه‌اش اسلام آوردند . در همان دوران حكومت بخش شمالى ممالك اسلامى براى نخستين بار به دست فرمانروايان لايق سامانى افتاد . اينان علاوه بر حفظ مرزها ، منطقه را به سوى رونق و تكامل سوق دادند و براى تجار بيگانه سود معتدلى را تضمين نمودند . بيشتر سكه‌هاى اسلامى كشف شده در شمال اروپا ، مربوط به قرن چهارم ؛ و بيش از دو سوم آن ، سكه‌هاى سامانى است . از آن تاريخ به بعد ، تا بعد از جنگهاى صليبى ، راه شرق به شمال اروپا از طريق روسيه بوده است . « 2 »\r\nدر سدهء چهارم ، مسلمانان علاوه بر نفوذ در شمال ، در شرق نيز بر مناطق گسترده‌اى دست يافتند . در سال 331 ه . پادشاه چين فرستاده‌اى را به بخارا گسيل داشت و خواستار دوستى با نصر بن احمد سامانى گشت ؛ و او رضايت داد كه پسرش ، دختر خاقان چين را به زنى بگيرد . از اين رو راه تجارت چين به روى مسلمانان باز شد . در حدود سال 400 بخشهاى گسترده‌اى از هند با\r\n\r\n\r\n","description":"","footnote":"\r\n( 1 ) . تمدن اسلامى در قرن چهارم هجرى ، تز آدم ، ترجمهء عليرضا ذكاوتى قراگزلو ، ص 205 - 207\r\n( 2 ) . همان ، ص 207\r\n","page_name":" 95 ","page_number":95},
  {"content":"\r\n\r\nاهميت فراوان تجارى ، در پى فتوحات سلطان محمود غزنوى ، به قلمرو مسلمانان افزوده گرديد .\r\nنيز در همين سده مسلمانان موفق شدند كه در تجارت با اروپا نيز ايفاى نقش كنند . به سال 352 ه شهر پراگ - بزرگ‌ترين بازار برده اروپا - مركز رفت و آمد تجار مسلمان و يهودى و ترك بود كه طلاى بيزانس و انواع كالاهاى ديگر را آورده و برده ، پوست گور خر و انواع فلزات را مىبردند . « 1 »\r\n3 . جادهء ابريشم\r\nراه ابريشم كه شرق و غرب جهان باستان را به يكديگر مرتبط مىساخت ، در قلمرو سه امپراتورى بزرگ چين ، ايران و روم امتداد داشت . اين شاهراه به طول تقريبى هشت هزار كيلومتر از كشور چين شروع مىشد ، از فلات ايران مىگذشت و پس از گذر از بين‌النهرين و شامات به انطاكيه در كنار درياى مديترانه مىپيوست . اين جاده نامش را از كالايى كه بيش از ديگر امتعه از آن عبور داده مىشد ، يعنى ابريشم ، مىگرفت و از شهرهاى بسيارى گذشته ، شاخه‌هاى چندى از آن جدا مىگرديد و از اين طريق به تجارت جهانى و داد و ستدهاى منطقه‌اى رونق مىبخشيد . « 2 »\r\nنام جادهء ابريشم را نخستين بار فرديناند فون ريشتهوفن ، « 3 » جغرافيدان آلمانى در ميانهء قرن نوزدهم به كار برد . هر چند كسانى تاريخ نامگذارى آن را به روزگار ماركوپولو مىرسانند . « 4 » روايت ديگرى حاكى از آن است كه پدر جادهء ابريشم مسافرى چينى به نام « ژانگ كيان » بوده كه در سدهء دوم پيش از ميلاد به مأموريتى ديپلماتيك در غرب اعزام مىگردد ، اما خيلى زود ديپلماسى را كنار مىگذارد و تجارت ابريشم و طلا را در جاده‌هاى منتهى به غرب پيشه مىكند . « 5 »\r\nجادهء ابريشم علاوه بر جنبهء اقتصادى ، از جنبه‌هاى گوناگون دينى ، فرهنگى ، هنر ، فناورى ، زبان و ادب و دانش نيز حايز اهميت بوده است . كاروانهاى تجارى علاوه بر توليدات و محصولات ملتهاى گوناگون در مسير راه ابريشم ، فرهنگ ، ادب ، دانش و هنر را نيز با خود جا به جا مىكردند .\r\n\r\n\r\n","description":"","footnote":"\r\n( 1 ) . دايرة المعارف بزرگ اسلامى ، مقالهء تجارت\r\n( 2 ) . دانشنامهء جهان اسلام ، مقالهء جادهء ابريشم\r\n( 3 )  1 . nefoht hciRnovdnanidreF \r\n( 4 ) . راه ابريشم ، عليرضا چكنگى ، ص 15\r\n( 5 ) . احياى روح تجارت در جادهء ابريشم ، كريستين اوليور ، ترجمهء پارسا پيلتن ، نشريهء شرق ، 30 / 7 / 1382\r\n","page_name":" 96 ","page_number":96},
  {"content":"\r\n\r\nتاريخ اين راه به ويژه نشانگر اين واقعيت است كه مبلغان اديان گوناگون پا به پاى بازرگانان ، درصدد گسترش آيينهاى خود در سرزمينهاى دور دست بوده‌اند . هلنيسم ( يونانىگرى ) ، آيين بودايى ، آيين ميترا ( مهرپرستى ) ، دين مسيحيت ، كيش مانوى ، آيين زرتشت و دين اسلام ، هر كدام بخشى از گسترش خود را مرهون جادهء ابريشم هستند ، زيرا اين جاده به بانيان و مبلغان اديان امكان مىداد تا با گذر از آن مسير طولانى ، آيين خويش را به دوردست‌ترين شهرها و جوامع مسير راه و نيز شاخه‌هاى فرعى آن انتقال دهند . « 1 »\r\nمسلمانان در دهه‌هاى نخستين قرن اول هجرى بر بخشى از اين جاده مسلط شدند . آنها بلافاصله پس از سقوط مداين در سال شانزدهم هجرت ، بر كرانهء دجله و سپس با سقوط نهاوند در سال نوزدهم يا بيستم هجرت بر بخش ديگرى از اين راه استيلا يافتند . احنف بن قيس ، در زمان عثمان ( 23 - 35 ه ) و نيز در زمان حكومت عبدالله بن عامر بر خراسان ، تا بلخ پيش رفت و آن را گشود و راهى طولانى را از رى و بيهق و طوس و مرو و سمرقند كاملًا در اختيار گرفت . « 2 »\r\nمعروف‌ترين شاهراه دورهء عباسيان ( 132 - 656 ) ، دوره‌اى كه حوزهء فرمانروايى مسلمانان به بيشترين وسعت خود رسيد ، جادهء بزرگ خراسان بود كه به شرق مىرفت و بغداد را به شهرهاى ماوراء النهر در حدود چين متصل مىساخت . سير اين جاده تا حد زيادى منطبق با راهى است كه جادهء ابريشم ناميده مىشود . اين شاهراه از دروازهء خراسان در مشرق بغداد شروع مىشد و از دجله و صحراها مىگذشت تا به حلوان مىرسيد . در حلوان وارد ايالت جبال مىشد و آن را به صورت مورب طى مىكرد و به سمت مشرق مىرفت و پس از عبور از كرمانشاه و همدان به رى مىرسيد . آنگاه باز هم به سمت مشرق امتداد مىيافت و از قومس مىگذشت . اين شاهراه كه كوههاى طبرستان در سمت چپ آن و كوير نمك در سمت راست آن قرار داشت ، نزديك بسطام به ايالت خراسان وارد مىشد . از نيشابور و طوس مىگذشت و به مرو مىرسيد . از آنجا وارد كوير مىشد و در حدود آمل به ساحل رود جيحون مىآمد . از آنجا بخارا و سمرقند را پشت سر مىگذاشت و به زامين در مشرق سمرقند مىرسيد . در اين محل راه دو شعبه مىشد : راه سمت راست به چاچ ( تاشكند ) مىرفت و از آنجا به ساحل اترار در ساحل سيحون سفلا منتهى مىشد .\r\n\r\n\r\n","description":"","footnote":"\r\n( 1 ) . راه ابريشم ، ص 31 - 40\r\n( 2 ) . دانشنامهء جهان اسلام ، مقالهء جادهء ابريشم\r\n","page_name":" 97 ","page_number":97},
  {"content":"\r\n\r\nراه ديگر از زامين به سمت راست منحرف مىگرديد ، به ايالت فرغانه و سيحون عليا مىرفت و پس از عبور از كرسى آن ناحيه ، به اوزكَنْد در مرز صحراى چين منتهى مىگرديد . اسلام به تدريج از طريق مبلغان و فقيهان از همين راه به سوى شرق پيش رفت . در دورهء اسلامى ، شهر بلخ تقريباً نقطهء پايانى جادهء بزرگ چين به سمت غرب و همچنين آخرين نقطهء تسلط اسلام بر اين بخش از جهان بود . « 1 »\r\nدر سدهء اخير بار ديگر تلاش گسترده‌اى صورت گرفته تا جادهء ابريشم اهميت پيشين خود را با ابعادى گسترده‌تر بازيابد . نخستين اقدامات براى تجديد حيات اين جاده از سوى دولتهاى چين و اتحاد جماهير شوروى سابق ، با انگيزه‌هاى جهانگردى و نظامى صورت پذيرفت و در دههء آخر سدهء چهاردهم / بيستم ، به دليل دگرگونيها و رخدادهاى دوران‌ساز جهان ، ضرورت احياى جادهء ابريشم در دستور كار سازمانهاى جهانى قرار گرفت . تاكنون چندين اجلاسيه از سوى سازمان جهانى جهانگردى « 2 » براى ارتقاى جايگاه اين جادهء باستانى تشكيل شده است كه نويد بخش توجه جهانى به اين مسأله مىباشد . « 3 »\r\nفعاليت :\r\nبا استفاده از نقشهء جادهء ابريشم ، بخشهاى اسلامى اين جاده را با تقسيمات كنونى جهان ، بر روى آن مشخص كنيد .\r\n4 . كانونهاى عمدهء بازرگانى\r\nدر حالى كه فعاليتهاى بازرگانى كم و بيش در همهء شهرها در جريان است ، برخى از شهرها به دليل دارا بودن موقعيتهاى ويژه ، نقشى كليدى و تعيين كننده دارند . در قلمرو اسلامى نيز برخى شهرها بودند كه با توليد و تبادل كالا به كار تجارت رونق مىبخشيدند .\r\n1 . بغداد : اين شهر كه اينك پايتخت كشور عراق است ، در عصر تمدن اسلامى به وسيلهء خلفاى بنى عباس براى پايتختى ساخته شد و به روزگار آنان شكوه و رونقى بسزا داشت . وضع جغرافياى\r\n\r\n\r\n","description":"","footnote":"\r\n( 1 ) . همان\r\n( 2 ) 1 .\r\n( 3 ) . همان مأخذ\r\n","page_name":" 98 ","page_number":98},
  {"content":"\r\n\r\nبغداد ، تشويق دولت به تجارت ، و اعتبار خلافت ، به زودى اين شهر را به صورت مركز عمدهء بازرگانى درآورد . بازارها در رَصّافه و به ويژه در كَرَخْ ، شاخص اصلى زندگى شدند . هر پيشه ، بازارى مخصوص داشت ؛ از جمله بازار ميوه ، بازار پارچه ، بازار پنبه ، بازار كتابفروشان با بيش از يكصد دكان ، بازار صرافان و بازار عطاران در كرخ و بازارهاى تجار خارجى در سوق باب الشام بود . در بخش شرقى انواع و اقسام بازارها شامل بازار عطرفروشان ( سوق الطيب ) ، بازار مواد غذايى ، بازار زرگران ، بازار گوسفند فروشان ، بازار كتابفروشان و بازار كالاهاى چينى ديده مىشد .\r\nهر بازار يا حرفه ، رئيسى ( عريف ) داشت كه از طرف دولت تعيين مىشد . از بغداد پارچه‌هاى پنبه‌اى و منسوجات ابريشمى ، به ويژه سربند ( منديل ) ، پيش‌بند ، دستار ، بلور تراشيده ، شيشه آلات ، روغنهاى مختلف ، داروهاى مايع ، معجونهاى مختلف صادر مىشد . پيراهنهاى ظريف و سفيدش بىنظير بود . سقلاطون ( پارچهء ابريشمى ) مُلْحَم و عَتّابى ( پارچهء ابريشمى و پنبه‌اى ) و نيز شمشيرهاى مرغوب و صنعت چرم‌سازى و كاغذسازى بغداد شهرت داشت . « 1 »\r\n2 . بصره : بصره دروازهء بزرگ بغداد و مدخل دجله و متصل به درياى آزاد بود . كالاهايى كه از اطراف جهان به بغداد مىبردند در آنجا فراوان بود . همين اهميت بازرگانى موجب گشته بود تا آن شهر را « ام البلاد » به شمار آورند . در بازار « مِرْبد » آن كاروانها توقف مىكردند و در بندر رودخانه‌اى آن ( الكلّا ) كشتيهاى به نسبت بزرگ پهلو مىگرفتند . به سبب وجود مسيحيان ، يهوديان و ديگر سوداگران غير عرب ، مركز فعاليتهاى اقتصادى بود ؛ و توليد انواع خرما در اين شهر آن را به يك مركز اقتصادى ، و توليد انواع سلاح آن را به كانونى صنعتى تبديل كرده بود . « 2 »\r\n3 . بيت المقدس : اهميت زيارتى اين شهر در نزد مسيحيان ، يهوديان و مسلمانان ، موجب رونق تجارى آن نيز گشته بود . گرچه راه كاروانى بزرگ حاجيان سوريه دور بود و از مشرق نهر اردن در سوريه مىگذشت ، مسلمانان به زيارت مسجد اقصى و قبر حضرت ابراهيم خليل در بيت‌المقدس علاقهء فراوان داشتند و بسيارى از آنها پس از اداى حج به زيارت بيت‌المقدس مىشتافتند و در آنجا به داد و ستد مىپرداختند . « 3 »\r\n\r\n\r\n","description":"","footnote":"\r\n( 1 ) . دانشنامهء جهان اسلام ، مقالهء بغداد\r\n( 2 ) . ر . ك . تاريخ سياسى اسلام ، حسن ابراهيم حسن ، ترجمهء ابوالقاسم پاينده ، ص 267 - 70 ؛ دانشنامهء جهان اسلام ، مقالهء بصره\r\n( 3 ) . تاريخ سياسى اسلام ، ج 2 ، ص 269\r\n","page_name":" 99 ","page_number":99},
  {"content":"\r\n\r\n4 . انطاكيه : انطاكيه واقع در ساحل شرقى درياى مديترانه از مشهورترين مراكز بازرگانى بود كه معتصم عباسى برج و باروى آن را استوار گردانيد . اين شهر ضمن آنكه از بنادر تجارى شام بود ، همراه بنادر ديگرى چون فرما و اسكندريه حلقهء اتصال ميان شرق و غرب به شمار مىرفت . « 1 »\r\n5 . فسطاط : اين شهر مركز تجارى مصر در روزگار فاطميان بود . از نظر جغرافيدانهايى چون مَقدِسى ، فسطاط حتى از بغداد نيز آبادتر و سالم‌تر بود . بازارهايى پاكيزه و منظم داشت ؛ و پر از كالا بودند . راههاى تجارى شام ، موصل و عراق و ديگر سرزمينهاى شرقى اسلامى به آنجا ختم مىگرديد . « 2 »\r\n6 . عيذاب : عيذاب بندرى بود بر كنار دريارى سرخ كه با بندر القصر رقابت مىكرد . اين بندر در سده‌هاى پنجم و ششم شكوفا گرديد ، چرا كه اختلاف ميان فاطميان با سلاجقه و نفوذ اينان بر بغداد و نيز تسلط صليبيها بر ابُلّه موجب گرديد تا راه تجارى مصر از بغداد به جنوب انتقال يابد . به نوشتهء ابن جبير ، اهل عيذاب از كشتيهاى تجارىشان ثروتى هنگفت گرد آورده بودند . آنان تجارت پيشه بودند و حاجيان را جا به جا مىكردند . بازرگانان و حاجيان مصرى از دو طريق به عيذاب مىرفتند ؛ يكى راه قوص بود كه دو شاخه مىشد : « عبدين » و « دون » ؛ و ديگرى راه اسوان . راه دوم از آب اندكى برخوردار بود ، اما كوتاهى آن امتياز به شمار مىرفت . چرا كه كاروانها در مدت 15 روز آن را طى مىكردند . به خلاف راه نخست در مسير اين راه كوههاى در هم پيچيده وجود نداشت . اسوان مرز تجارى با سرزمين نوبه نيز بود . از اين رو بازرگانان راه اين بندر را بر راه شهر قوص ترجيح مىدادند . كشتيها با حركت به سوى شرق ، يا حاجيان را به بندر جده در حجاز مىرساندند يا آنكه كالا بارگيرى مىكردند و رهسپار سرزمين يمن مىشدند و از آنجا راه سواحل هند و چين را در پيش مىگرفتند ، در راه بازگشت نيز نخست به عيذاب و از آنجا به ساحل مصر مىرفتند . از اين رو عيذاب از بزرگ‌ترين بنادر جهان به شمار مىآمد .\r\n5 . بازرگانى خارجى\r\nقلمرو تمدن اسلامى به مثابهء حلقهء اتصال ميان شرق و غرب دنيا به مسلمانان امكان مىبخشيد تا راهشان را به سوى دوردست‌ترين نقاط تجارى بگشايند . بازرگانى خارجى مسلمانان با چهار\r\n\r\n\r\n","description":"","footnote":"\r\n( 1 ) . همان ، ج 4 ، ص 406\r\n( 2 ) . همان ، ج 4 ، ص 406\r\n","page_name":" 100 ","page_number":100},
  {"content":"\r\n\r\nقطب عمدهء تجارى دنيا يعنى هندوستان ، چين ، آفريقا و اروپا برقرار بود كه در اينجا به تفكيك مورد بررسى قرارشان مىدهيم .\r\n1 - 5 . هندوستان\r\nارتباط تجارى اعراب با هندوستان سالها پيش از ظهور اسلام ، يكسويه برقرار بود ، يعنى هنديها كالاهايشان را به سرزمينهاى عربى وارد مىكردند ، اما در آستانهء ظهور اسلام عربها نيز فعال گشته ، كشتيهايشان را از يمن به هندوستان گسيل داشتند . به دنبال تشكيل حكومت و ايجاد دولت بزرگ اسلامى ، رابطهء تجارى اعراب مسلمان با هندوستان گسترش فراوان يافت و حتى از آن سرزمين نيز فراتر رفت و به بخشهاى جنوبى چين رسيد . « 1 »\r\nتجارت مسلمانان با هندوستان از سه راه انجام مىپذيرفت ، يك راه خشكى و دو راه دريايى .\r\nراه خشكى پس از گذر از ايران ، از منطقهء كشمير به هندوستان مىرسيد و از دو راه دريايى يكى از هندوستان به بندر سيراف در خليج فارس و ديگرى از هندوستان به سوى سواحل دريايى سرخ چون عدن ختم مىشد . كالاهايى كه به خليج فارس مىرسيد با كاروان به بغداد و از آنجا به شهرهاى مجاور فرستاده مىشد و كالاهاى وارده به عدن از راه سوئز به اسكندريه و سپس به شهرهاى ساحلى شام انتقال مىيافت . از آن سوى بازرگانان اروپايى نيز به اسكندريه مىآمدند و اقلام مورد نيازشان را خريدارى و به اروپا حمل مىكردند . « 2 »\r\n2 - 5 . چين\r\nپيش از ظهور اسلام تجارت اعراب با چين از طريق هندوستان انجام مىپذيرفت . اما پس از تشكيل دولت اسلامى ميان مسلمانان با چينيها ارتباط مستقيم برقرار گرديد . گويا مسلمانان با شنيدن حديث شريف نبوى ، « دانش را بجوييد اگرچه در چين باشد » ، براى رفتن به آن سرزمين اشتياق پيدا كرده بودند . سفر به چين از راه خشكى انجام مىگرديد تا دريا . . . . بازرگانان مسلمان انواع جواهرات ، مرجان ، اسب ، پارچه‌هاى پشمى ، ماهوتهاى قرمز بافت ونيز ( ايتاليا ) را به چين صادر مىكردند و در مقابل پارچه‌هاى ابريشمى ديبا ، كاشى چين ، و انواع دارو از آنها مىگرفتند .\r\n\r\n\r\n","description":"","footnote":"\r\n( 1 ) . تمدن اسلام و عرب ، ص 690\r\n( 2 ) . همان‌جا\r\n","page_name":" 101 ","page_number":101},
  {"content":"\r\n\r\nجالب اينكه نوشته‌اند يكى از اقلام صادراتى اعراب به چين شير بوده كه هر قلادهء آن را با سى هزار طاقه از پارچه‌هاى چينى مبادله مىكردند . هم اينك ميليونها مسلمان در چين زندگى مىكنند كه گواه حضور مبلغان مسلمان در لباس بازرگان به آن سرزمين است . « 1 »\r\nتصوير شماره 29\r\nنمونه‌اى از ظرف مفرغ ساخت چين و عرب\r\n3 - 5 . آفريقا\r\nآفريقا نزد مسلمانان سرزمينى شناخته شده بود ، چرا كه پيامبر اسلام ( ص ) در آغازين سالهاى دعوت خويش شمارى از يارانش را به حبشه فرستاد كه مورد استقبال و حمايت پادشاه و ساكنان آنجا قرار گرفتند . در دوران گسترش اسلام نيز مسلمانان با سفرهاى تجارى خود به افريقا به تبليغ اسلام نيز مىپرداختند ، به طورى كه آثار بسيارى از اين سفرهاى تبليغى - تجارى هم اكنون در آفريقا برجا است . اعراب مغرب با آفريقاى غربى و اعراب مصر با آفريقاى شرقى رابطهء تجارى داشتند . عربهاى مصرى براى خريد طلا ، عاج و برده ، از صحراى\r\n\r\n\r\n","description":"","footnote":"\r\n( 1 ) . همانجا ، ص 690 - 92 ؛ نيز ر . ك . تاريخ سياسى اسلام ، ج 2 ، ص 270 - 71\r\n","page_name":" 102 ","page_number":102},
  {"content":"\r\n\r\nآفريقا مىگذشتند و به سودان مىرفتند ؛ و بسيارى از بخشهاى آفريقا را نيز از همين طريق كشف كردند . « 1 »\r\nبنابر گزارش مسيو سيديو ، اعراب از سواحل آفريقا خود را به تنگهء باب المندب رسانده و از آنجا به زنگبار و سپس به كاپ رفتند . در آنجا پراوا ، منبسه و كلوه را - كه برادر پادشاه فارس بدانجا پناهنده شده بود - و نيز موزامبيك ، سوفالا ، ميلاند و مگادسكو را بنا كردند ، جزاير مجاور اين سواحل را به تصرف درآوردند و بر بسيارى از مناطق جزيرهء ماداگاسكارا تسلط يافتند .\r\nپيشرفت مسلمانان در آفريقاى مركزى نيز كم‌تر از سواحل آفريقا نبود . تسلط ايشان بر قسمتهاى ساحلى كار رفت و آمدشان را به همهء نقاط مركزى آسان كرده بود . مسلمانان به كشور سومالى كه مردمى مهربان و ميهمان‌نواز داشت سفر كرده و از آنجا بر سوقطرى كه مركز مهم تجارى بود دست يافتند . نيز به كشور حبشه و سنار و كردفان كه هميشه با مصر روابط داشتند و در حقيقت كليد « دارفور » و « الوادى » بود رفتند و از طريق طرابلس غرب به فزّان رسيدند . كاروانهاى تجارى آنها كه از مغرب حركت مىكرد ، صحراى ريگزار و خوفناك آفريقا را كه از اقيانوس اطلس تا رود نيل ادامه داشت ، بدون هيچ ترس و واهمه‌اى طى مىكردند و خود را به سرزمين سودان مىرساندند . « 2 »\r\nفعاليت :\r\nغربيها معتقدند كه آفريقاى سياه را آنان كشف كرده‌اند . اين ادعا را چگونه تحليل مىكنيد ؟\r\n4 - 5 . اروپا\r\nروابط بازرگانى ميان مسلمانان و اروپائيان از چند طريق انجام مىگرديد . يك گروه از مسلمانان كه با اروپا روابط تجارى برقرار كردند مسلمانان اندلس بودند كه پس از تصرف آن سرزمين در پاى كوههاى پيرنه متوقف گشتند ، ولى براى امور تجارى از اين سو به آن سوى آن رشته كوه عظيم آمد و شد داشتند . ساكنان اندلس راه ديگرى نيز براى تجارت در اختيار داشتند و آن راه درياى مديترانه بود . آنان محصولات كشاورزى و صنعتى مانند پنبه ، زعفران ، كاغذ ، پارچهء حرير\r\n\r\n\r\n","description":"","footnote":"\r\n( 1 ) . تمدن اسلام و عرب ، ص 690 - 94\r\n( 2 ) . همانجا\r\n","page_name":" 103 ","page_number":103},
  {"content":"\r\n\r\nغرناطه ، پوست قرطبه و شمشير ساخت طليطله را به بنادر اروپا و آفريقا صادر مىكردند ؛ و بنادر اسپانيا مثل قادش ، مالقه و كارتاژ از مهم‌ترين بنادر تجارى به شمار مىآمدند . « 1 »\r\nبنادر شرقى و غربى درياى مديترانه مسير ديگرى بود كه تجارت مسلمانان با اروپائيان از آن طريق انجام مىگرديد . سرزمين مصر در روزگار فاطميان ( 358 - 567 ه ) با بسيارى از ممالك اروپايى ارتباط تجارى داشت . بازرگانان شهر « امالفىِ » ايتاليا از مصر پارچهء حرير مىخريدند .\r\nآنان براى تزيين قصرهايشان با كاشى ، صنعتكاران چيره‌دست مسلمان را با خود مىبردند .\r\nبازرگانان امالفى در انطاكيه محله‌اى خاص داشتند و در بندر - شهر اسكندريه چندين سرا به آنان تعلق داشت . كشتيهاى جنوا راهشان را به سوى بنادر شام مىشكافتند و زايران مسيحى را به يافا مىرساندند تا از آنجا به بيت‌المقدس بروند . بازرگانان جنوا براى بردن اقلامى چون فلفل ، گردو و قرنفل و امثال آن به بازار مصر مىرفتند كه تجارتش در انحصار فاطميان بود . مردم جنوا در اسكندريه مهاجرنشين ويژه‌اى داشتند . دولت بندقيه با فاطميان مصر روابط تجارى گسترده‌اى داشت و كشتيهايش محصولات آسيا را به اروپا انتقال مىداد . « 2 »\r\nدولت بيزانس با وجود روابط سياسى بدش با مصر ، به توليدات ممتاز آن كشور كه در كارگاههاى ينس و دمياط فراهم مىآمد نياز داشت . بافته‌هاى مصرى در بازارهاى قسطنطنيه جايگاه ويژه‌اى را به خود اختصاص داده بود و بازرگانان مصرى از آنجا پوستهاى خز سرزمين روس را وارد مىكردند . « 3 »\r\nدر روزگار فاطميان مصريها با مردم سيسيل نيز روابط تجارى مستحكمى داشتند . كشتيها از مصر به سوى ايتاليا و جنوب فرانسه بادبان مىكشيدند و توليدات مصرى را در بنادر سيسيل مىفروختند و در مقابل از آنجا پنبه ، ميوه و مواد معدنى با خود مىبردند .\r\n6 . بازار\r\nبازار همچون كانون فعاليتهاى اقتصادى در مركز شهر و در كنار مسجد جامع ساخته مىشد .\r\nشكل‌گيرى بسيارى از شهرهاى اسلامى نيز بر پايهء بازار بوده است ، به اين ترتيب كه ابتدا بازار و سپس محله‌هاى مسكونى به دور آن شكل مىگرفت . بازار مجموعه‌اى متشكل از معابر و خيابانها بود\r\n\r\n\r\n","description":"","footnote":"\r\n( 1 ) . تمدن اسلام و عرب ، ص 695 - 700\r\n( 2 ) . تاريخ اسلام ، حسن ابراهيم حسن ، ج 4 ، ص 408\r\n( 3 ) . همان\r\n","page_name":" 104 ","page_number":104},
  {"content":"\r\n\r\nكه از يك سو مركز شهر را به راههاى ناحيه‌اى و از سوى ديگر بناها و تأسيسات شهرى را در مجموعه‌اى بسته و يكپارچه در كنار هم مطرح مىساخت ؛ و از اين رو بايد آن را ستون فقرات شهرهاى اسلامى ناميد . « 1 »\r\nبازارها و كاروانسراهاى بين شهرى نيز در شكل‌گيرى شهرها اثرگذار بوده‌اند . چنان‌كه بسيارى از سكونتگاههاى كوچك روستايى واقع در كنار راههاى اصلى تجارى ، با شكل‌گيرى بازار ، به شهر تبديل مىشد ؛ و بسيارى از شهرهاى بزرگ و كوچك در كنار همين بازارها تشكيل شده‌اند . « 2 »\r\nبازارهاى سرزمينهاى اسلامى - از مراكش تا افغانستان و از تركمنستان تا يمن - را مىتوان از لحاظ الگو و عملكرد به چند گروه طبقه‌بندى كرد :\r\nالف : بازارهاى خطى ، متشكل از يك كوچه - بازار ممتد و منفرد ، مثل بازار تهران .\r\nب : بازارهاى پهنه‌اى ( صفحه‌اى ) متشكل از مجموعه‌اى بزرگ و بسته از كوچه بازارهاى موازى كه مجموعهء سراها و خانها را در ميان مىگرفتند ، مانند بازار تبريز .\r\nج : بازارهاى مركزى تك فروشى كه با عملكرد خرده‌فروشى ، از مجموعه‌اى متراكم و نسبتاً بزرگ از سراها و كوچه‌ها تشكيل مىشد ، مانند بازار استانبول .\r\nد : بازارهاى متقاطع كه از دو بازار خطى كه يكديگر را قطع مىكردند تشكيل مىشدند ، مانند بازار هرات .\r\nه : بازارچه‌هايى كه مختص تأمين نيازهاى روزمرهء ساكنان محله‌هاى معين شهرى به شمار مىرفتند .\r\nو : بازارهاى حاشيهء شهر يا بازارگاهها كه معمولًا به شكل خطى در حاشيهء شهرها بر پا مىشدند و مختص كالاها و توليدات روستائيان بود . نمونهء اين گونه بازارها از جمله در بغداد و يا دمشق مشاهده مىشوند .\r\nز : بازارگاههاى زيارتى ، براى مثال در قم و مشهد .\r\nح : بازارهاى صنايع دستى ، كه نمونه‌هاى آن از جمله در تركيه و مراكش ديده مىشود . « 3 »\r\n\r\n\r\n","description":"","footnote":"\r\n( 1 ) . ر . ك . دايرة المعارف بزرگ اسلامى ، مقالهء بازار\r\n( 2 ) . همان\r\n( 3 ) . همان\r\n","page_name":" 105 ","page_number":105},
  {"content":"\r\n\r\n7 . پول\r\nپول رايج در ممالك اسلامى ، دينار طلا و درهم نقره بود . در بخشهاى غربى قلمرو اسلامى ، به ويژه آن بخشهايى كه پيش از اسلام تابع امپراتورى بيزانس بود ، دينار رواج داشت . در حالى كه در بخشهاى شرقى يعنى عراق و فارس درهم رايج بود . بر روى نخستين سكه‌هايى كه در سرزمينهاى اسلامى ضرب مىشد ، مانند سكه‌هاى رومى ، حاوى نقوشى چون صليب ، تاج و چوگان بود . سكه‌هاى ديگرى نيز در دورهء خلفاى راشدين و امويان ضرب گرديد ، ولى رواج تام نيافت و معاملات با دينار و درهم رومى و ايرانى صورت مىگرفت . تا اينكه عبدالملك مروان به توصيهء امام باقر ( ع ) سكه‌هاى رايج را جمع‌آورى و سكه‌هاى اسلامى ضرب كرد . بعدها با گسترش قلمرو مسلمانان و تشكيل حكومتهاى مقتدر ، سكه‌هاى اسلامى در شهرهاى مهم خراسان ، عراق ، شام ، افريقيه و اندلس ضرب مىشد و به اقتضاى زمان و مكان و سياستهاى مالى و افزايش طلا و نقره ، حجم و شكل آن تغيير مىيافت . « 1 »\r\nمعامله‌هاى بزرگ نياز به وسيلهء پرداختى خراب نشدنى و سبك وزنى داشت كه در ضمن از دسترس دزد هم به دور باشد . اين وسيلهء پرداختها اغلب نام فارسى داشت . يكى از علما كه به اندلس مىرفت پنج هزار درهم نقد و يك سفته همراه داشت . از نقل ناصرخسرو در سفرنامه‌اش چنين برمىآيد كه در روزگار وى دولتمندان ، كسانى را نزد دوستان و يا نمايندگانشان براى گرفتن پول در شهرى ديگرى مىفرستادند و آنان در قبال پرداخت مبلغ مورد نظر از گيرنده دست خطى مىگرفتند كه نزد سفارش دهنده معتبر بود . اخشيد ، حكمران مصر ، نيز براى نماينده‌اش در بغداد سفته‌هايى به مبلغ سه هزار دينار به حساب ابن مقلهء وزير فرستاد . ديگر از وسايل معاملات « صَك » بود كه در اصل به معناى رسيد بدهى است . وقتى كسى ملكى مىخريد صك خريد نوشته مىشد . صك در عراق مشابه چك امروز بوده است . « 2 »\r\n8 . دورنماى آينده\r\nنظر به تحولات جهانى در سطوح فرهنگى و تمدنى و تأثيراتى كه جنبه‌هاى اقتصادى ملتها مىگذارد ، مناسب‌ترين و سودمندترين راه پيش روى ملتهاى اسلامى آن است كه همكارى با يكديگر را\r\n\r\n\r\n","description":"","footnote":"\r\n( 1 ) . تاريخ سياسى اسلام ، ج 4 ، ص 331 ؛ دانشنامهء جهان اسلام ، مقالهء پول\r\n( 2 ) . ر . ك . تمدن اسلامى در قرن چهارم ، ص 210 - 211\r\n","page_name":" 106 ","page_number":106},
  {"content":"\r\n\r\nهمچون گذشته تقويت كنند . ملل اسلامى با قرار گرفتن در ميانهء جغرافياى جهانى از موقعيتى بسيار مناسب براى همكارى برخوردارند . خوشبختانه ملتهاى مسلمان - به جز چند استثنا - در جوار يكديگر زندگى مىكنند كه به نوبهء خود امتياز بسيار بزرگى محسوب مىگردد . زيرا بر خلاف همسايگانى كه به چند حوزهء تمدنى تعلق دارند ، امكان ايجاد ارتباط ميان مسلمانان - با برخوردارى از تمدنى واحد - در هر سطحى آسان‌تر است . براى كشورهاى اسلامى بسيار آسان است كه همهء همكاريهاى اقتصادى ، يعنى : 1 . حوزهء تجارت آزاد 2 . اتحاديهء گمركى 3 . بازار مشترك 4 . و اتحاديه اقتصادى را با يكديگر داشته باشند .\r\nاهميت اين موضوع هنگامى روشن‌تر مىگردد كه بدانيم همكاريهاى اقتصادى و بازرگانى به شدت در حال رشد است و اين امر به ويژه در ميان ملتهاى برخوردار از تمدن واحد همچون اتحاديه اروپا رشدى فزاينده‌تر دارد .\r\nپرسش\r\n1 . عوامل رونق بازرگانى را در تمدن اسلامى بنويسيد .\r\n2 . روابط تجارى ميان چين و اروپا را تا پيش از سدهء سيزدهم تحليل كنيد .\r\n3 . مهم‌ترين راههاى تجارى در قلمرو تمدن اسلامى كدام‌اند ؟\r\n4 . جايگاه ايران را در دوران رونق راه ابريشم با وضعيت كنونى مقايسه كنيد .\r\n5 . موانع رسيدن ايران به موقعيت شايسته خود در تجارت جهانى چيست ؟\r\n6 . ايران با كدام كشورها مىتواند همكارى اقتصادى نزديك‌ترى داشته باشد ؟ چرا ؟\r\n\r\n","description":"","footnote":"","page_name":" 107 ","page_number":107},
  {"content":"\r\n . \r\n","description":"","footnote":"","page_name":" 108 ","page_number":108},
  {"content":"\r\n\r\n\r\nبخش سوم : گسترهء جغرافيايى تمدن اسلامى\r\n\r\n","description":"","footnote":"","page_name":" 109 ","page_number":109},
  {"content":"\r\n . \r\n","description":"","footnote":"","page_name":" 110 ","page_number":110},
  {"content":"\r\n\r\n\r\nفصل يكم : تمدن اسلامى در شبه جزيرهء عربستان\r\nآنچه كه امروزه در جهان به عنوان تمدن اسلامى شناخته مىشود ، ريشه در رسالتى آسمانى دارد كه در شبه جزيرهء عربستان ظهور يافت و به دوردست‌ترين جاهاى زمين راه گشود . اما چنين نبود كه اين تمدن در مهد خود ساخته و پرداخته شود و آنگاه الگوى ديگر ملتها قرار گيرد . بلكه آنچه در عربستان پديدار گشت ، طرحى بود نو كه به مثابهء روحى تازه در كالبد تمدنهاى موجود جهان دميده شد ، آنها را دستخوش دگرگونى ساخت و در راستاى هدفهاى و الا و آسمانى خود جهت بخشيد . تمدن اسلامى در ديگر سرزمينهاى اسلامى تكامل يافت ، اما پيوسته از خاستگاه اوليه‌اش الهام مىگرفت . دو شهر مكه و مدينه كانونهاى الهام مسلمانان بوده‌اند و هر آنچه در آثار علمى و هنرى آنان به چشم مىخورد ، در حقيقت جلوهء معنويتى بود كه از آنجا دريافت مىكردند .\r\nنزد مسلمانان هم خود شهرهاى مكه و مدينه دوست‌داشتنىاند ، هم راههاى منتهى به آنجا ، با همه دشواريهايى كه با خود داشته است ! تاريخ اسلام از احوال بزرگانى كه عاشقانه و عارفانه اين راه را پيموده‌اند ، خاطره‌هاى فراوانى به ياد دارد .\r\nفصل حاضر پيرامون تمدن اسلامى در شبه جزيرهء عربستان بحث مىكند و اين مهم را با عناوين زير به انجام مىرساند :\r\nموقعيت جغرافيايى عربستان\r\nپيشينهء تمدنى\r\nآغاز شكل‌گيرى تمدن اسلامى\r\nتشكيل نخستين دولت در اسلام\r\nجايگاه مكه و مدينه ، الهام‌بخش تمدن اسلامى\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n1 . موقعيت جغرافيايى عربستان\r\nتصوير شمارهء 30\r\nتصوير موقعيت جغرافيايى عربستان\r\nعربستان شبه جزيره‌اى است پهناور با مساحت 000 ، 750 ، 1 كيلومتر مربع در جنوب غرب آسيا كه درياى سرخ ، اقيانوس هند و خليج فارس آن را از سه جهت در برگرفته و از پنج بخش عمدهء زير تشكيل مىگردد :\r\n1 . تهامه ، واقع بر ساحل شرقى درياى سرخ با آب و هوايى بسيار گرم .\r\n2 . حجاز ، در شمال يمن و مشرق تهامه كه تا فلسطين امتداد دارد .\r\n3 . نجد ؛ و آن ناحيه‌اى است ميان يمن و صحراى سماوه ، عروض و عراق و چون اراضى آن از ديگر نقاط عربستان بلندتر است ، آن را نجد ( / بلند ) گفته‌اند .\r\n4 . يمن ؛ كه از مجاورت نجد تا اقيانوس هند امتداد دارد و از سوى مشرق با حضرموت و درياى عمان همسايه است .\r\n5 . عروض ؛ و آن سرزمينى است شامل يمامه و بحرين « 1 » و آن را بدين جهت عروض نام\r\n\r\n\r\n","description":"","footnote":"\r\n( 1 ) . لفظ بحرين پيش از اسلام و در صدر اسلام و حتى لااقل تا قرن هفتم ميلادى ، به همهء سرزمين ساحل جنوبى خليج‌فارس از بصره تا عمان اطلاق مىشده است . ( دايرة المعارف فارسى )\r\n","page_name":" 112 ","page_number":112},
  {"content":"\r\n\r\nداده‌اند كه ميان نجد و يمن و عراق قرار گرفته است . « 1 »\r\nگرچه پهناورى صحراها ، اندك بودن آب و گرمى هوا زندگى را بر مردم عربستان سخت گردانيده ، اما در مقابل از آنان انسانهايى سخت‌كوش ، نيرومند و چابك تربيت كرده است . « 2 » زندگى در اين سرزمين پهناور ، افزون بر مزيتهاى فردى ، مزايايى سياسى نيز براى ساكنان آنجا داشته به اين معنا كه كم‌تر قدرتى عزم تصرف آنجا را كرده و اگر هم كسى چنين خيالى را در سر پرورانده ، يا ناكام مانده و يا نابود گشته است . « 3 » نقل شده كه اسكندر چهارصد سال پيش از ميلاد با آگاهى بر ذخاير و نفايس عربستان عزم تصرف آنجا را داشت ، ولى عمرش وفا نكرد و موفق به انجام اين كار نگشت . چون قلمروش ميان جانشينان وى تقسيم شد ، آن قسمت از كشور كه با مصر و فلسطين همجوار و مسكن اعراب بود ، داخل در حصّهء بطلميوس « 4 » گرديد . نبطيان با بطلميوس همراه شدند ، ولى آنتىگون « 5 » پس از تصرف شام و فينيقيه يكى از سرداران نامى خود را براى جنگ با نبطيان اعزام داشت . سردار مزبور حمله برده پترا را متصرف شد . اما همهء نيروهاى همراه وى كه بالغ بر 600 ، 4 تن بودند كشته شدند . دِيُودور مىنويسد كه وقتى دِسْترِيُوس وارد پترا شد ، اعراب به او چنين گفتند : اى دستريوس پادشاه ، چرا با ما مىجنگى ، ما در ريگستانى به سر\r\n\r\n\r\n","description":"","footnote":"\r\n( 1 ) . براى آگاهى بيشتر ر . ك . تاريخ سياسى اسلام ، ص 27\r\n( 2 ) . ناصرخسرو قباديانى دربارهء اين خصيصه اعراب داستانى را نقل كرده كه شنيدنى است . او مىنويسد : « و به همين‌حج ، از مردم خراسان ، قومى به راه شام و مصر رفته بودند و بر كشتى به مدينه رسيدند . ششم ذى الحجّه ايشان را صد و چهار فرسنگ مانده بود تا به عرفات رسند ، گفته بودند : « هر كه ما را در اين سه روز كه مانده است به مكّه رساند ، چنان كه حج دريابيم ، هر يك از ما چهل دينار بدهيم . » اعراب بيامدند و چنان كردند كه به دو روز و نيم ايشان را به عرفات رسانيدند و زر بستاندند . و ايشان را بر شتران جمازه بستند و از مدينه برآمدند و به عرفات آوردند : دو تن مرده كه بر آن شتران بسته بودند ، و چهار تن زنده بودند ، اما نيم مرده ، نماز ديگر كه ما آنجا بوديم برسيدند ، چنان شده بودند كه بر پاى نمىتوانستند ايستادن و سخن نيز نمىتوانستند گفتن . حكايت كردند كه : در راه بسى خواهش بدين اعراب كرديم كه « زر كه داده‌ايم شما را باشد ، ما را بگذاريد كه بىطاقت شديم » ، از ما نشنيدند و همچنان براندند . » ( سفرنامهء ناصرخسرو ، ص 106 )\r\n( 3 ) . آخرين حمله‌اى كه پيش از ظهور اسلام به داخل شبه جزيرهء عربستان انجام گرفت از سوى ابرهه ، پادشاه‌حبشه ، بود كه با پيل سوارانش قصد تصرف مكه را داشت و در سورهء فيل به آن اشاره شده است . ( قرآن كريم : سورهء فيل / آيه 1 - 5 )\r\n( 4 ) . بطلميوس ( ) ( 323 - 305 ق . م ) از سرداران اسكندر كه پس از مرگ وى پادشاهى مصر را به دست‌گرفت\r\n( 5 ) . آنتىگون : از سرداران اسكندر و پادشاه مقدونيه\r\n","page_name":" 113 ","page_number":113},
  {"content":"\r\n\r\nمىبريم كه فاقد كليهء وسايل زندگى است و از نعمتهايى كه شهرها و قصبات برخوردارند بهره‌اى ندارند . ما سكونت در چنين صحراى خشكى را از آن رو اختيار كرده‌ايم كه نمىخواهيم بندهء كسى باشيم . بنابراين تحفه‌ها و هداياى ما را بپذير و لشكريانت را از اينجا بيرون ببر ؛ و بدان كه نبطى از حال به بعد دوست صميمى تو خواهد بود . اگر مىخواهى اين محاصره را ادامه دهى به صراحت به تو مىگوييم طولى نخواهد كشيد كه دچار هزاران مشكل و مصيبت خواهى شد و هيچ گاه هم نمىتوانى مارا مجبور سازى كه طرز معيشتى را كه از طفوليت با آن خو گرفته‌ايم تغيير دهيم . اگر هم به فرض از ميان ما كسانى را اسير كنى و با خود ببرى ، آنها غلامانى خواهند بود بدانديش و هيچ‌گاه نمىتوانند طرز زندگانى خود را از دست داده رويهء ديگرى اختيار كنند . » « 1 »\r\n2 . پيشينهء تمدنى\r\nدر دوران پيش از اسلام ، شبه جزيرهء عربستان با دو امپراتورى بزرگ يعنى ايران و بيزانس همجوار بود . در حالى كه آن دو امپراتورى توسعه يافته ، شهرنشين و از تشكيلات سياسى و اجتماعى سازمان يافته‌اى برخوردار بودند ، مردم عربستان در چهارچوب جوامع بدوى و به شيوه‌اى سازمان نيافته به شبانى اشتغال داشتند . سازمان سياسى و اجتماعى يگانه‌اى در ميان آنها وجود نداشت و نيرويى كه بتواند آن گروههاى پراكنده را زير پرچمى واحد درآورد يافت نمىشد . مستحكم‌ترين نهاد اجتماعى آن سرزمين قبيله بود كه اشخاص را با عامل عصبيت به يكديگر پيوند مىداد ؛ چنان كه چيزى به نام شخصيت فردى ميان اعضا وجود نداشت و هويت فرد ، تنها در كيان قبيله معنا مىيافت . « 2 »\r\nيگانه عاملى كه توانسته بود ميان اعراب نوعى سازگارى پديد آورد حرمت كعبه و ماه‌هاى حرام بود . همهء قبايل در اين چند ماه از زد و خورد و خونريزى دست مىكشيدند و هر كس به حريم مكّه درمىآمد در امان بود . اين موضوع نيز به نوبهء خود كار داد و ستد را تسهيل مىكرد و قبايل عرب از جاى جاى شبه جزيره در ماه‌هاى حرام به مكه مىآمدند و نيازمنديهايشان را تأمين مىكردند . حرام بودن نزاع و خونريزى به آنان امكان مىبخشيد تا در چهار ماه گرد هم\r\n\r\n\r\n","description":"","footnote":"\r\n( 1 ) . تمدن اسلام و عرب ، ص 93 - 94 ، با اندكى تصرف در عبارات\r\n( 2 ) . ر . ك . تاريخ جوامع اسلامى ، ص 43 . يادآور مىگردد كه چنين روحيه‌اى در روزگار كنونى هم بر عربستان حاكم است\r\n","page_name":" 114 ","page_number":114},
  {"content":"\r\n\r\nبيايند و به جاى جنگ با يكديگر ، نوعى مبارزه فرهنگى را رونق بخشند . در مكه و در بازار عكاظ كنگرهء شعرى به پا مىگرديد و شاعران قبايل ضمن خواندن سروده‌هايشان ، افتخارات قبيله‌اى را به رخ يكديگر مىكشيدند و البته ارزش هنرى اشعار نيز تعيين مىگرديد . « 1 »\r\nدر بخشهاى جنوبى و شمالى عربستان ، بر خلاف نواحى مركزى نشانه‌هايى از تمدن به چشم مىخورد . يمن از مناطقى بود كه به سبب وجود آب و نيز واقع شدن در مسير كاروانهاى بازرگانى موقعيتى ممتاز داشت و مردمش نيز ثروت بسيارى اندوخته بودند . داستان آمدن ملكه بلقيس نزد سليمان و نيز هداياى فراوانى كه با خود برده بود و نيز توصيفى كه قرآن كريم از قوم سبأ و ساكنان پيرامون سد مآرب دارد ، حاكى از بهره‌مندى يمن از تمدن است ؛ « 2 » البته نه چنان كه در محيط پيرامون خود تأثيرگذار بوده باشد .\r\nدر مناطق هم مرز با ايران و روم نيز نشانه‌هايى از نظم سياسى و اجتماعى ديده مىشد . غسان و حيره دو دولت بودند كه اولى زير حمايت روم و دومى زير حمايت ايران ، نقش سپر محافظ آن دو كشور را در مقابل تهاجم قبايل مركزى عربستان در سالهاى قحط و خشكسالى ايفا مىكردند ؛ و از اين رهگذر از سازمان سياسى و ادارى و نيز ارتشى منظم بهره‌مند بودند . « 3 »\r\n3 . آغاز شكل‌گيرى تمدن اسلامى\r\nنخستين جوانه‌هاى تمدن اسلامى را بايد در سيرهء رسول خدا ( ص ) جست و جو كرد ، زيرا با رفتار و گفتار ايشان هم الگوها ارائه شد و هم زمينه‌ها آماده گرديد . آن حضرت پس از سه سال دعوت پنهانى ، از سوى خداوند متعال فرمان يافت تا ميان مردم برود و آنان را آشكارا به يكتاپرستى\r\n\r\n\r\n","description":"","footnote":"\r\n( 1 ) . ر . ك . تاريخ سياسى اسلام ، ص 52 و 62\r\n( 2 ) . سوره سبأ : آيه 15 و 16 : « لَقَدْ كَانَ لِسَبَإٍ فِي مَسْكَنِهِمْ آيَةٌ جَنَّتَانِ عَن يَمِينٍ وَشِمالٍ كُلُوا مِن رِّزْقِ رَبِّكُمْ وَاشْكُرُوا لَهُ بَلْدَةٌطَيِّبَةٌ وَرَبٌّ غَفُورٌ . فَأَعْرَضُوا فَأَرْسَلْنَا عَلَيْهِمْ سَيْلَ الْعَرِمِ وَبَدَّلْنَاهُم بِجَنَّتَيْهِمْ جَنَّتَيْنِ ذَوَاتَيْ أُكُلٍ خَمْطٍ وَأَثْلٍ وَشَيْءٍ مِن سِدْرٍ قَلِيلٍ . » ( مردم سبا در مسكن خود دو بوستان داشتند از چپ و راست ( به آنها گفته مىشد ) از روزى پروردگارتان بخوريد و او را شكر كنيد ، شهرى پاكيزه و خدايى بخشنده داريد . از شكر خدا دريغ كردند ، پس سيلابى سخت سوى آنها فرستاديم و دو بوستانشان را به دو بوستان ديگر مبدل كرديم كه ثمرى تلخ و گياه شوره گز و كمى سدر داشت . )\r\n( 3 ) . ر . ك . تاريخ سياسى اسلام ، ص 43 - 45 . بزرگ‌ترين نشان تمدن يمن وجود سد مآرب در اين سرزمين است . ( ر . ك . التمدن الاسلامى ، جرجى زيدان ، ص 26 - 27\r\n","page_name":" 115 ","page_number":115},
  {"content":"\r\n\r\nدعوت كند . شعار « قولوا لا إله الا الله تفلحوا » در حقيقت اعلامى بود به مردم شبه جزيره كه از اين پس بايد پراكندگيهاى اعتقادى ، سياسى و اجتماعى را به كنار نهند و به وحدت و يگانگى بينديشند . « 1 »\r\nاما شعار توحيد حيثيت اجتماعى و منافع اقتصادى مشركان مكّه را به خطر انداخت ؛ و از اين رو با آن حضرت به مخالفت برخاستند و فشارهاى فزاينده مكيان ، سرانجام پيامبر ( ص ) و يارانش را ناگزير ساخت تا به مدينه هجرت كنند . اين اقدام هم به سود مسلمانان مهاجر انجاميد و هم به سود مردم مدينه ، كه از آن پس به انصار موسوم گشتند . مهاجران از زجر و شكنجهء مكيان رهيدند و اختلافهاى ديرينهء مردم مدينه فرو خفت . رسول خدا ( ص ) ميان مهاجران و انصار پيمان برادرى برقرار فرمود و با اين ابتكار آنان را به دوستانى بسيار نزديك تبديل كرد . البته سخت مراقب بود كه اين پيمان پيوسته برقرار بماند و رابطهء برادرى از هم نگسلد . مسألهء ديگر وجود يهوديان در مدينه بود كه پيامبر خدا ( ص ) با بستن پيمانى سياسى ترتيبى اتخاذ كرد كه پيروان هر دو دين در كنار يكديگر و با رهبرى ايشان زندگى كنند . اما يهوديان به اين پيمان وفا نكردند و رسول خدا ( ص ) ناگزير به نفى و طرد آنها از مدينه و پيرامون آن گرديد . به اين ترتيب هستهء « امت » و « دولت » اسلامى در مدينه و به رهبرى شخص پيامبر ( ص ) شكل گرفت . « 2 »\r\nرسول خدا ( ص ) در به دو ورود به مدينه ساخت نخستين مسجد را آغاز كرد . بناى اين مسجد الگويى براى همه مساجدى گرديد كه از آن پس در جهان اسلام ساخته شده پنج نوبت گرد آمدن مسلمانان در اين مكان و اجراى مراسم باشكوه نماز جماعت ، موجب تحكيم هر چه بيشتر برادرى و اتحاد ميان آنان مىگرديد و قدرت آيندهء آنان را نويد مىداد . روشن بود كه وجود چنين جامعه‌اى براى مشركان مكه تهديدى بزرگ به شمار آيد و براى آنان تحمل‌ناپذير باشد .\r\nاين بود كه در طول دوران حضور پيامبر ( ص ) در مدينه نيز زد و خورد ميان طرفين ادامه يافت ، اما سرانجام رسول خدا ( ص ) ، مكه را پيروزمندانه گشود . چون نوبت كعبه رسيد ، فرمان داد تا همهء بتها را بشكنند و دور بريزند و تصاوير را پاك كنند . « 3 »\r\n\r\n\r\n","description":"","footnote":"\r\n( 1 ) . ر . ك . تاريخ سياسى اسلام ، ص 74 - 76\r\n( 2 ) . ر . ك . تاريخ جوامع اسلامى ، ص 61 - 62\r\n( 3 ) . السيرة النبويه ، ص 413\r\n","page_name":" 116 ","page_number":116},
  {"content":"\r\n\r\nتصوير شمارهء 31\r\nدر طول دوران زندگى رسول خدا ( ص ) آنچه لازمهء زندگى معنوى و مدنى جامعه بود از آسمان نازل گرديد ؛ و شخص آن حضرت نيز از سوى خداوند همچون الگو معرفى شد ، كه بايد رفتار و كردارش سرمشق قرار گيرد . « 1 » در نتيجه روابط اخلاقى ، خانوادگى ، اجتماعى و سياسى جامعه و دولت نمونهء اسلامى شكل گرفت و تنظيم گرديد ؛ و به اين ترتيب پايهء مدنيت اسلامى در مدينة النبى نهاده شد .\r\n4 . تشكيل نخستين دولت\r\nچنان كه در مباحث پيشين گفته شد ، عربستان در طول تاريخ پيش از اسلام از دولتى متمركز بىبهره بود . اما پس از اسلام اين سرزمين پهناور از چنان دولت نيرومندى برخوردار گرديد كه نه تنها امور سراسر آن سرزمين را سامان بخشيد ، بلكه عربستان را به صورت قدرتى درآورد كه توانست امپراتوريهاى نيرومند پيرامونش را تهديد كند . « 2 »\r\n\r\n\r\n","description":"","footnote":"\r\n( 1 ) . قرآن كريم ( سورهء احزاب ، آيه 21 ) دراين باره مىفرمايد : « لَقَدْ كَانَ لَكُمْ فِي رَسُول‌ِاللَّهِ أُسْوَةٌ حَسَنَةٌ لِمَن كَانَ يَرْجُوا اللَّه‌َوَالْيَوْمَ الْآخِرَ وَذَكَرَ اللَّهَ كَثِيراً . » ( رسول خدا ( ص ) براى شما اسوه‌اى نيكو است ، به ويژه براى آنها كه اميد به رحمت خداوند و روز رستاخيز دارند و مدام به ذكر خدا مشغولند . ) توجّه مسلمانان به سيرهء رسول خدا ( ص ) و تلاش آنان براى ثبت اعمال عبادى آن حضرت و نيز ديگر مقررات دينى منجر به گسترش ادبيات حديث گرديده است ؛ كه به نوبهء خود بخش عظيمى از فرهنگ اسلامى را تشكيل مىدهد . ( ر . ك . . ، )\r\n( 2 ) . تاريخ جوامع اسلامى ، ص 69 - 73\r\n","page_name":" 117 ","page_number":117},
  {"content":"\r\n\r\nپيامبر خدا ( ص ) بيشتر قبايل پيرامون مدينه و حتى جاهاى دوردست شبه جزيره را به اسلام دعوت كرد و بر ضد آنهايى كه با وى به ستيز برخاستند به زور متوسل گرديد ؛ و در اين راه چنان توفيقى يافت كه توانست براى گشودن مكّه لشكرى ده هزار نفرى را بسيج كند . پديده‌اى كه در تاريخ عربستان سابقه نداشت . « 1 »\r\nمشاهدهء آن سپاه گران چنان وحشتى در دل مكيان افكند كه بىايستادگى شهر را تسليم رسول خدا ( ص ) كردند ؛ و خود نيز در جنگهاى بعدى در شمار سپاه اسلام درآمدند . پس از فتح مكه و جنگ حنين كه در ادامه‌اش انجام گرديد ، براى مسلمان كردن قبايل ديگر نيازى به لشكركشى نبود . آوازه قدرت دولت اسلامى در همه جا پيچيده و سران قبايل عربستان در سال نهم هجرى گروه گروه به مدينه آمدند و اظهار اسلام كردند و به مقررات و قوانين دولت اسلامى گردن نهادند . « 2 »\r\nبه اين ترتيب هرج و مرج از ميان قبايل رخت بربست و روابط ميان آنها بر پايهء برادرى و عدالت تنظيم گرديد . منازعه و زد و خورد از سوى قرآن كريم نهى گرديد « 3 » و در صورت وقوع براى پايان دادن به آن راههاى مشخصى پيشنهاد شد . مهم‌تر از همه اينكه آحاد جامعهء اسلامى در قبال منازعه و جنگ ميان طوايف مسئول شناخته شدند و موظف گشتند تا براى پايان بخشيدن به آنها اقدام كنند . « 4 » در نتيجه زمينهء جنگهاى دراز مدت گذشته در ميان قبايل رو به زوال نهاد ؛ و اين امر به نوبهء خود به رسول خدا ( ص ) امكان بخشيد تا همچون حاكمى مقتدر براى نخستين بار از\r\n\r\n\r\n","description":"","footnote":"\r\n( 1 ) . السيرة النبوية ، ابن هشام ، بخش دوم ، ص 400 ؛ نيز ر . ك . تاريخ جوامع اسلامى ، ص 68 - 69\r\n( 2 ) . الكامل فى التاريخ ، ابن اثير ، ج 2 ، ص 283 - 290\r\n( 3 ) . سورهء انفال ( آيهء 46 ) : « وَأَطِيعُوا اللّهَ وَرَسُولَهُ وَلَاتَنَازَعُوا فَتَفْشَلُوا وَتَذْهَبَ رِيحُكُمْ وَاصْبِرُوا إِنَّ اللّهَ مَعَ الصَّابِرِينَ . ( و ازخداوند و پيامبر او اطاعت كنيد و اختلاف كلمه نداشته باشيد كه بد دل خواهيد شد و شأن و شوكتتان بر باد مىرود ، و شكيبايى كنيد كه خداوند با شكيبايان است . )\r\n( 4 ) . سورهء حجرات ( آيه 9 و 10 ) : « وَإِن طَائِفَتَانِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُمَا فَإِنْ بَغَتْ إِحْدَاهُمَا عَلَى الْأُخْرَىفَقَاتِلُوا الَّتِي تَبْغِي حَتَّى تَفِيءَ إِلَى أَمْرِ اللَّهِ فَإِن فَاءَتْ فَأَصْلِحُوا بَيْنَهُمَا بِالْعَدْلِ وَأَقْسِطُوا إِنَّ اللَّهَ يُحِبُّ الْمُقْسِطِينَ . إِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ وَاتَّقُوا اللَّهَ لَعَلَّكُمْ تُرْحَمُونَ . ( و اگر دو طايفه از مؤمنان با هم درافتند ، ميان آنان سازش دهيد ، و اگر يكى از آنها بر ديگرى تعدى كرد ، پس با آنكه تعدى پيشه كرده است كارزار كنيد ، تا آنكه به سوى امر الهى بازآيد ، و اگر باز آمد ، آنگاه ميان آنان دادگرانه سازش دهيد ؛ و به داد بكوشيد كه خداوند دادگران را دوست دارد . همانا مؤمنان [ مسلمانان 
  ] برادرند ، پس بين برادرانتان آشتى برقرار سازيد و از خداوند پروا كنيد ، باشد كه مشمول رحمت حق شويد\r\n","page_name":" 118 ","page_number":118},
  {"content":"\r\n\r\nسرزمين عربستان در برابر ابرقدرتها و نيز دولتهاى پيرامون خويش اظهار وجود كند . به آنها نامه بنويسد ، آنان را به اسلام دعوت كند و در صورت عدم پذيرش به زور تهديدشان نمايد .\r\n5 . مكه و مدينه الهام‌بخش تمدن اسلام\r\nإِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبَارَكاً وَهُدىً لِلْعَالَمِينَ . فِيهِ آيَاتٌ بَيِّنَاتٌ مَقَامُ إِبْرَاهِيمَ وَمَن دَخَلَهُ كَانَ آمِناً . ( آل عمران : 96 - 97 )\r\nنخستين خانه‌اى كه براى [ عبادت 
  ] مردم نهاده شده آن است كه در مكه است ؛ فرخنده است و راهنماى جهانيان . در آن نشانه‌هاى آشكار و مقام ابراهيم ، و هر كس به آنجا درآيد ايمن باشد .\r\nتصوير شمارهء 32\r\nكعبه\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nپرسش :\r\nآيا تاكنون به زيارت خانهء خدا مشرف گشته‌ايد ؟ اگر آرى ، احساس خود را بيان كنيد و اگر نه ، آرزوى خويش را ابراز داريد .\r\n1 - 5 . مكّهء مكرّمه\r\nشهر مكه با پيشينه‌اى بسيار كهن ، قداستش را از روزگار ابراهيم خليل ، پدر توحيد ، دارد . از هنگامى كه بناى كعبه به دست آن حضرت نهاده شد و آيين حج معمول گرديد ، همچون نماد يگانه‌پرستى مورد توجه قرار گرفت و مردم از جاى جاى شبه جزيرهء عربستان به مكه مىآمدند و با انجام مناسك حج توشهء معنوى برمىگرفتند . تا آنكه با گذر زمان و پس از ورود بت به عربستان ، « 1 » توحيد جايش را به شرك داد و خانه‌اى كه بايد كانون خداپرستى باشد ، جايگاه بتهاى گوناگون عربهاى جاهل گرديد . « 2 »\r\nشهر مكه به دلايل چندى در نزد مسلمانان مقدس و محترم است :\r\n1 . كعبه ، قبله‌گاه مسلمانان ، در آن جاى دارد . هر مسلمانى در هر جاى جهان موظف است كه در شبانه روز پنج نوبت رو به روى مسجد الحرام نماز بگزارد . « 3 »\r\n2 . خداوند بزرگ اين شهر را ايمن قرار داده است ، و مسجد الحرام در اين شهر از چنان شرافت و حرمتى برخوردار است كه هر كس به آن درآيد از هرگونه تعرضى مصون مىباشد .\r\n3 . رسول خدا ( ص ) براى آن شهر منزلتى بس و الا قائل بود ، چنان‌كه در هنگام هجرت به مدينه خطاب به آن شهر فرمود : « به خدا سوگند محبوب‌ترين مكان روى زمين در نزد خداوند تويى ؛ و اگر مرا ناگزير نمىكردند ، تو را ترك نمىگفتم . » « 4 »\r\n\r\n\r\n","description":"","footnote":"\r\n( 1 ) . گفته شده كه نخستين بتها به وسيلهء عمرو بن لحى خزاعى ( كه پس از جرهميها بر مكه دست يافت ) به مكه آورده‌شده است . ( ر . ك . تاريخ اسلام ، علىاكبر فياض ، ص 51 . )\r\n( 2 ) . ر . ك . كتاب الاصنام ، هشام كلبى ، ترجمهء سيد محمدرضا جلالى نائينى ، ص 31\r\n( 3 ) . قرآن كريم در اين باره مىفرمايد : « قَدْ نَرَى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضَاهَا فَوَلِّ وَجْهَكَ شَطْرَ الْمَسْجِدِ الْحَرَامِ وَحَيْثُ مَا كُنْتُمْ فَوَلُّوا وُجُوهَكُمْ شَطْرَهُ . . . . ( بقره : 144 ) ( آرى رويكرد تو را به آسمان مىبينم ، اينك روى تو را به سوى قبله‌اى كه از آن خشنود هستى مىگردانيم ؛ پس رو به سوى مسجد الحرام آور ، و هر جا كه هستيد رويتان را بدان سو كنيد . )\r\n( 4 ) . اخبار مكه ، ابوالوليد محمد بن عبدالله بن احمد ازرقى ، ص 5 . محبوبيت مكه در نزد رسول خدا ( ص ) آن را در چشم و دل مسلمانان نيز محبوب كرده است . براى نمونه به اين قطعه شعر از شاعرى ترك به نام يونس توجه كنيد كه در توصيف زيبايى راه مكه سروده است :\r\nسرزمين روم را به شتاب ترك گفتم\r\nهمچون شمعى در حال گداختن بودم\r\nشكر خدا كه توانستم آنجا سر فرود آورم ،\r\nيا رسول الله راههاى كعبه چه زيباست !\r\nماه طلوع كرد و من راه افتادم ،\r\nو دعا مىخواندم\r\nبا من بيا و بگذار كه سرگردان باشيم ،\r\nيا رسول الله راههاى كعبه چه زيباست .\r\nقله‌ها نزديك شدند ،\r\nقطره‌اى نوشيدن خوش است ، زيرا هوا بسيار گرم است ،\r\nآنكه در راه بميرد نوحه‌گرى ندارد ،\r\nيا رسول الله راههاى كعبه چه زيباست .\r\nماه بر فراز كعبه ايستاده است ،\r\nچشمه‌اى كه تجلى را ديد پيوسته روان است .\r\nيونس عاشق به خاطر دارد و مىگريد ،\r\nيا رسول الله ، راههاى كعبه چه زيباست .\r\n( مكهء مكرمه و مدينهء منوره ، ص 172 )\r\n","page_name":" 120 ","page_number":120},
  {"content":"\r\n\r\n2 - 5 . مدينهء منوره\r\nشهر مدينه با وجود دارا بودن پيشينهء تاريخى ، تنها پس از ورود حضرت محمد ( ص ) از ارج و منزلت برخوردار شد و نامش از يثرب به مدينة النبى تغيير يافت . « 1 » حضور پيامبر خدا ( ص ) موجب افتخار مدينه گرديد و آن را به دوّمين شهر مقدس مسلمانان تبديل كرد . مسجد النبى در اين شهر در چشم مؤمنان جايگاهى چون مسجد الحرام دارد و شوق زيارت قبر رسول خدا ( ص ) مسلمانان را از سراسر جهان به سوى خود مىكشاند . « 2 »\r\n3 - 5 . چگونگى تأثيرگذارى مكه و مدينه بر فرهنگ اسلامى\r\nدو شهر مقدس مكه مكرمه و مدينهء منوره از جنبه‌هاى گوناگونى بر فرهنگ و تمدن اسلامى تأثيرگذار بوده‌اند ؛ كه برخى از آنها را در اينجا يادآور مىشويم .\r\n\r\n\r\n","description":"","footnote":"\r\n( 1 ) . اخبار مكه ، ابى الوليد محمد بن عبدالله بن احمد ازرقى ، ص 5\r\n( 2 ) . ر . ك . تاريخ سياسى اسلام ، ص 91 - 99\r\n","page_name":" 121 ","page_number":121},
  {"content":"\r\n\r\n1 - 3 - 5 . معنويت و عرفان : مكه و مدينه در كانون معنويت‌اند و زيارت اين دو شهر از آرزوهاى هر مسلمانى است . مسلمانان توانگر وظيفه دارند كه در طول زندگى دست كم يك بار به مكه بروند و آيين ويژهء حج را در ماه ذى حجه به جاى آورند . گرچه زيارت مدينه براى آنان واجب نيست ، اما پيوسته سفرها را چنان تنظيم مىكنند كه در سفر حج از شهر پيامبر ( ص ) نيز ديدار كنند و كوير جان خويش را از كوثر معنويت رسول رحمت سيراب گردانند .\r\nاين اندازه از توجه به حرمين شريفين به عموم مسلمانان اختصاص دارد ، اما خواص مؤمنان در آن دو شهر چيزى بيش از اين را مىجويند ؛ و با حضور و اقامت در آنها در حقيقت زندگى عرفانى و معنوى را تجربه مىكنند . عارفان ، مفسران قرآن و راويان اخبار اسلامى بسيارى كه در جست‌وجوى مقامات معنوى بوده‌اند ، در جوار حرم الهى و نبوى به مقاماتى عالى رسيده‌اند و در پى آن آثارى از خود به جا گذاشته‌اند كه تأثيرى جاودانه دارند . از جملهء اين كسان مىتوان از عارف بزرگ اندلسى ، محىالدين عربى ( 560 - 638 ه ) نام برد كه كتاب بزرگ « الفتوحات المكّيه » خويش را به سال 598 ه . در مكه تأليف كرد . شخصيت ديگر مولانا جلال‌الدين محمد رومى است . او يكى از برجسته‌ترين شاعران عارف جهان است . وى چند سالى از جوانى خود را در اين شهر گذراند . به احتمال قوى الهام‌بخش وى در سرودن قصيده‌اى دربارهء حضرت رسول خدا ( ص ) همان اقامت در حجاز بوده است . شخصيت سوم غزالى است كه پس از حضور در مكهء مكرمه و حصول مكاشفه‌اى براى وى اقدام به نوشتن كتاب احياء علوم الدين كرد . « 1 »\r\n2 - 3 - 5 . تاريخ : مكهء مكرمه و مدينهء منوره بدون شك كانونىترين موضوع براى تاريخنگاران مسلمان بوده است . به دليل سپرى شدن زندگى رسول خدا ( ص ) و يارانش در اين دو شهر ، بخش مهمى از تاريخ اسلام را حوادثى كه براى آن حضرت و ياران ايشان در اين دو شهر رخ داده به خود اختصاص داده است . ناگفته نماند كه اين كار براى مورخان جنبهء حرفه‌اى صرف نداشته و بلكه تاريخ اين دو شهر از جنبه‌هاى ديگرى\r\n\r\n\r\n","description":"","footnote":"\r\n( 1 ) . ر . ك . مكّهء مكرمه و مدينهء منوره ، ص 170\r\n","page_name":" 122 ","page_number":122},
  {"content":"\r\n\r\nهمچون تفسير قرآن كريم ، شرح احاديث نبوى و سيرهء رسول خدا ( ص ) نيز داراى اهميت بوده است . « 1 »\r\n3 - 3 - 5 . جغرافى : وجوب زيارت خانهء خدا يكى از عوامل مهم رونق دانش جغرافى در ميان مسلمانان بوده است . طى مسافتهاى طولانى ميان نقاط دوردست جهان اسلام تا مكهء مكرمه و همين‌طور مدينهء منوره ، جز در سايهء داشتن اطلاعات درست و دقيق جغرافيايى امكان‌پذير نبود و همين عامل جغرافىدانان را بر آن مىداشت تا دربارهء راههاى منتهى به اين دو شهر گرامى به كسب اطلاعات سودمند بپردازند و نياز حاجيان را برآورده سازند .\r\nاز آن گذشته در نزد برخى از جغرافىدانان مسلمان مكه و مدينه مركز ربع مسكون به شمار مىرفته است . « 2 »\r\n4 - 3 - 5 . هنر و معمارى : ساختن بنايى كه در خور شأن و منزلت حرمين شريفين باشد و نيز نياز ميليونها زايرى را كه همه ساله به سوى آن دو شهر مقدس روى مىآورند برآورده سازد . در انگيزش ذوق هنرى و معمارى مسلمانان تأثيرى بسيار ژرف داشته است . در حالى كه ساخت مسجد در نواحى گوناگون سرزمينهاى اسلامى از هنر و معماريهاى بومى و همجوار تأثيرپذير بوده است ، معمارى حرمين شريفين را بايد حاصل تكامل تجربهء معمارى همهء مسلمانان و بلكه فناورى جهانى شمرد . الگوى اصلى و طرح اوليه مسجد الحرام خانهء كعبه است كه به دست ابراهيم خليل ساخته شد و از آنِ مسجد النبى ، همان چهار ديوارى مربع مستطيلى است كه رسول خدا ( ص ) در آغازين روز حضورشان در مدينه طراحى كردند . اما ديگر عناصر هنر و معمارى اين دو مكان مقدس حاصل ذوق مسلمانانى است كه طى قرنها ، و با قصد تقرب به خداوند نهايت كوشش خود را به كار بسته‌اند .\r\n\r\n\r\n","description":"","footnote":"\r\n( 1 ) . از كهن‌ترين آثار تأليف شده دربارهء مكهء مكرمه مىتوان به نوشته‌هاى محمد بن عمر واقدى ( 130 - 207 ه ) ، على بن محمد مدائنى ( 135 - 225 ه ) ، ابوالوليد ازرقى ( درگذشت : حدود 250 ) ، زبير بن به كار ( 172 - 256 ه ) ، عمر بن شبه ( 172 - 256 ه ) و محمد بن اسحاق فاكهى ( درگذشت : حدود 280 ) اشاره كرد . از آثار مربوط به مدينهء منوره نيز مىتوان « تاريخ المدينة المنوره » ابو زيد عمر بن شبه نميرى بصرى ( 173 - 262 ) را نام برد\r\n( 2 ) . كارنامهء اسلام ، ص 76 - 83\r\n","page_name":" 123 ","page_number":123},
  {"content":"\r\n\r\nپرسش\r\n1 . در دوران جاهليت ، اعراب به هنگام حضور در مكه در ماه‌هاى حرام ، كنگرهء شعرى بر پا مىكردند و بهترين اشعار را انتخاب كرده در خانهء كعبه مىآويختند ، تا سال بعد و اشعار بعدى .\r\nاگر در روزگار ما در ايام حج كنگره‌اى در مكه بر پا شود ، به نظر شما چه موضوعاتى را بايد مورد بحث قرار دهد كه موجب اتحاد بيشتر مسلمانان گردد ؟ آن موضوعات چگونه بايد انتخاب گردد ؟ با چه ملاكهايى ؟\r\n2 . چرا از هنرمندان ايرانى در حرمين شريفين اثرى ديده نمىشود ؟\r\n3 . براى تأثيرگذارى مكه و مدينه در تمدن اسلامى ، به جز آنچه در متن آمده است چه جنبه‌هاى ديگرى را مىشناسيد .\r\n4 . آيا ملاقات مسلمانان از نقاط گوناگون بلاد اسلامى با يكديگر در مراسم حج ، تأثيرى در رشد فرهنگ و تمدن آنها داشته است ؟\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nفصل دوم : تمدن اسلامى در ايران\r\nاگر از من بپرسيد بزرگ‌ترين حادثهء تاريخ اسلام كدام است ؟ بىدرنگ خواهم گفت : فتح ايران . . . اگر اعراب ايران را تسخير نكرده بودند ، تمدن ناقص مىشد . اقبال لاهورى\r\nايران سرزمينى است كهن و برخوردار از فرهنگ و تمدنى بزرگ ، كه ساليانى بس دراز پيش از ظهور اسلام ، بر پهنه‌اى گسترده از جهان چيره بوده و با تمدنهاى پيرامون خود داد و ستد علمى و فرهنگى داشته است . پس از ورود اسلام نيز اين سرزمين جايگاه ممتاز و برتر تمدنىاش را همچنان پاس داشت و ايرانيان فرهيخته ، به ويژه در روزگار خلافت بنىعباس ، در سامان‌دهى ابعاد گوناگون تمدن اسلامى ، نقشى بس مهم و سازنده ايفا كردند . و در حقيقت به آن رنگ ايرانى بخشيدند . مردم ايران پس از پذيرش اسلام اندوخته‌هاى فرهنگى و تمدنى خويش را در خدمت هدفهاى دينى قرار دادند و در پرتو انديشه‌هاى بارورشان آثار علمى ، فرهنگى و دينى بس بزرگ و ماندگارى پديد آوردند .\r\nفصل حاضر بر آن است تا ضمن ارائه تاريخ گونه‌اى از پيشينهء فرهنگى و تمدنى ايران ، شكل‌گيرى و شكوفايى تمدن اسلامى - ايرانى را در چارچوب عنوانهاى زير به بحث و گفت‌وگو بگذارد .\r\n1 . پيشينهء تمدنى ( علوم - هنر و معمارى )\r\n2 . شكل‌گيرى تمدن اسلامى - ايرانى ( سياست ، علوم ، هنر ، معمارى ، ادبيات )\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nپيشينهء تمدنى\r\nبنابر شواهد موجود باستان‌شناسى ، تمدن ايرانى قدمتى چندين هزار ساله دارد كه دوره‌هاى زير را شامل مىگردد :\r\n1 . دورهء پيشرفت در تهيهء نيازمنديهاى اوليهء زندگى : تاريخ اين دوره به هفت هزار سال پيش از ميلاد بازمىگردد ؛ كه طى آن اقوام ساكن ايران در تهيهء نيازمنديهاى اوليهء زندگى همچون خوراك ، پوشاك و ساخت پناهگاه پيشرفتهايى حاصل كرده بودند . « 1 »\r\n2 . دورهء به‌كارگيرى فلز و پيدايش سفال : تاريخ اين دوره به شش هزار سال پيش از ميلاد بازمىگردد و در اين دوره است كه اسباب و آلات فلزى پديد مىآيد و ظروف سفالين با نقش و نگار رواج مىيابد . « 2 »\r\n3 . پيدايش كشورى متمدن در كنار كارون : در پنج هزار سال پيش از ميلاد كشور متمدنى در خوزستان و در كنار رود كارون به نام آلام ( عيلام ) وجود داشت كه طبق شواهد باستان‌شناسى با فلات ايران مربوط بوده است . « 3 »\r\n4 . آمدن اقوام ماد و پارس به ايران : در چهار هزار سال قبل از ميلاد اقوام آريايى و از آن جمله اقوام ماد و پارسى از ماوراء النهر و قفقاز به سوى ايران سرازير شدند ؛ كه بخشى از آنان نيز از راه هندوكش و درّهء رودخانهء كابل به هندوستان رفتند و در اواخر همين هزاره زردشت « 4 » رسالت خود را آغاز كرد و به انجام رساند . « 5 »\r\n5 . پيدايش دولتهاى آشور و هخامنشى : در 2800 سال پيش از ميلاد ، دولت آشور متشكل از اقوام ماد و پارس تأسيس گرديد . پس از آن دولت هخامنشيان پديد آمد . كورش فرمانرواى بزرگ اين دولت ظرف مدت بيست سال كشور پهناور و عظيمى ايجاد كرد كه از مغرب به مصر و\r\n\r\n\r\n","description":"","footnote":"\r\n( 1 ) . تاريخ فرهنگ ايران ، عيسى صديق ، ص 32 - 37\r\n( 2 ) . همان\r\n( 3 ) . همان\r\n( 4 ) . زردشت ، پهلوى زرتشت ، اوستائى زره توشتره [ / دارندهء شتر زرد يا شتر پير ، يا شتر خشمگين ( ؟ ) 
  ] ، نام يا شهرت‌پيامبر ايران باستان ، و مؤسس آيين زرتشتى . از خانوادهء سپيتمه . دربارهء اصل و منشأ و زبان و حتى هويت او اختلاف است . ( دايرة المعارف فارسى )\r\n( 5 ) . همان\r\n","page_name":" 126 ","page_number":126},
  {"content":"\r\n\r\nدرياى مديترانه ، از مشرق به رود سند ، از شمال به سيحون و از جنوب به خليج فارس و درياى هند مىرسيد . از كارهاى نيك وى اين بود كه در موقع فتح بابل ( 538 ق . م ) يهوديانى را كه بُختُ نَصَّر ، پادشاه بزرگ بابِل پنجاه سال پيش از آن در فلسطين به اسارت آورده بود آزاد ساخت و فرمان داد معبدشان را در اورشليم بازسازى كنند و ظروف زرين و سيمين آن را كه به بابل آورده بودند بازپس دهند . كورش فرمانروايى بود كه نسبت به ملتهاى مغلوب مهربانى و ملاطفت نشان داد ، مقدسات ملل را محترم شمرد ، شهرهايى را كه تسخير كرد حفظ و آباد گردانيد و پادشاهان اسير را نديم و مشاور خود ساخت . « 1 »\r\nديگر فرمانرواى بزرگ اين خاندان داريوش است . او پس از راندن اقوام مهاجم شمالى در اروپا ، تراكيه « 2 » و مقدونيه « 3 » را تا درياى آدرياتيك به تصرف درآورد و در مشرق ، پنجاب و درهء سند را ضميمهء ايران كرد . او از طريق رودخانهء سند و درياى عمان و بحر احمر ( و ترعه‌اى كه به فرمان او بين رود نيل و درياى مديترانه ساخته شد ) كشتى به مديترانه فرستاد و اين راه دريايى را كشف و داير كرد . « 4 »\r\nدولت هخامنشى داراى ويژگيهاى برجسته‌اى است كه آن را از ديگر دوره‌هاى تاريخ ايران ممتاز مىگرداند :\r\n1 . گسترش عمران : آن دولت در كنار توسعهء چشمگيرى كه خود مىيافت ، موجب رونق كشورهاى همجوار خود نيز مىگرديد . « مثلًا خوارزم و ديگر مستملكات شرقى در مدت سه قرن و نيم از صلح برخوردار بودند و اين حادثه‌اى نادر در تاريخ نواحى شرقى در اين عصر به شمار مىرود . » گسترش عمران و فلاحت ، آبيارى به وسيلهء قنات ، رواج هنر ، بسترسازى براى توسعهء علم و كشفيات فراوان نجومى از ويژگيهاى اين دوره است .\r\n\r\n\r\n","description":"","footnote":"\r\n( 1 ) . همان\r\n( 2 ) . تراكيه يا تراكيا : ناحيه‌اى در جنوب شرق اروپا ، كه گوشهء جنوب شرق شبه جزيرهء بالكان را فرا گرفته و مشتمل برشمال يونان ، جنوب بلغارستان و قسمت اروپايى تركيه است . مرزهايش در ادوار مختلف متفاوت بود . ( دايرة المعارف فارسى )\r\n( 3 ) . كشور قديمى در شبه جزيرهء بالكان ، كه در ايام اعتلا ، تقريباً معادل مقدونيه حاليه بود . ( دايرة المعارف فارسى )\r\n( 4 ) . ر . ك . تاريخ فرهنگ ايران ، ص 32 - 37\r\n","page_name":" 127 ","page_number":127},
  {"content":"\r\n\r\n2 . رواج يك زبان غربى در ايران : رواج زبان عيلامى ، كه زبانى غربى است ، در ايران نشان دهندهء وسعت نظر فرمانروايان اين دوره است . آنان اين زبان را علاوه بر ايران در هند نيز رواج دادند .\r\n3 . گسترش هنر : گسترش هنر ايرانى در هند مرهون تلاشهاى فرهنگى اين دوره است .\r\n4 . تساهل دينى : فرمانروايان هخامنشى در امور دينى اهل تسامح و تساهل بودند ؛ و چون خودشان موحّد بودند ، به اقوام موحد - و در رأس آنها يهوديان - توجه داشتند .\r\n5 . مبادلهء فكرى ميان شرق و غرب : هخامنشيان از لحاظ فرهنگ مادى و معتقدات دينى و فرهنگ معنوى ، نخستين كسانى بودند كه صور و افكار را بين شرق و غرب مبادله كردند . آنان تقريب اين دو جهان را با تمدنهاى آنها تحقق دادند و بدين وجه براى آينده طريقى را كه جهان ايرانى مىبايست در آن راه سپر گردد هموار كردند . « 1 »\r\n6 . جنبه‌هاى فرهنگى : فرهيختگى ، پارسايى و ورزيدگى ارزشهايى است كه در ايران باستان از جايگاهى ويژه برخوردار بودند . در مذهب زردشت - كيش ايران باستان - راستى ، درستى ، دادگرى ، خويشتن‌دارى ، دليرى و سپاسدارى در زمرهء فضايل عمده قرار داشتند . مطابق تعاليم زردشت از آموختن دانش به ديگران نبايد دريغ كرد : چون به گسترش فرهنگ مىانجامد :\r\n« به فرهنگ خواستارى كوشا باشيد ، چه فرهنگ تخم دانش و بُرِشِ خود ، و خرد رهبر دو جهان است . . . فرهنگ اندر فراخى پيرايه ، و اندر سختى پناه ، و اندر پريشانى دستگير و اندر تنگى پيشه است . » « 2 »\r\nمفيد بودن افراد براى جامعه در ايران باستان يك اصل بود ؛ و كودكان بايد سودمند تربيت مىشدند . اين موضوع چنان اهميتى داشت كه در نيايشهاى آنان گنجانده شده بود : « اى اهورا مزدا ، به من فرزندى عطا فرما كه با تربيت و دانا بوده ، در هيئت اجتماع داخل شده به وظيفهء خود رفتار نمايد - فرزند رشيد و محترمى كه حاجت ديگران را برآورد . فرزندى كه بتواند در ترقى و سعادت خانواده و شهر و كشور خود بكوشد . » « 3 »\r\n\r\n\r\n","description":"","footnote":"\r\n( 1 ) . تاريخ ايران از آغاز تا اسلام ، گيرشمن ، ترجمهء دكتر محمد معين\r\n( 2 ) . تاريخ و فرهنگ ايران ، ص 54 - 56\r\n( 3 ) . همان ، ص 58 ( به نقل از خرده اوستا ، ترجمهء پورداود ، ص 134 )\r\n","page_name":" 128 ","page_number":128},
  {"content":"\r\n\r\n1 - 1 . پيشينهء علمى\r\nپيشينهء علوم و فعاليتهاى علمى در ايران باستان به هزاره سوم پيش از ميلاد بازمىگردد .\r\nكانون فعاليتهاى علمى نواحى واقع در جنوب غرب ايران يعنى حوزهء تمدنهاى سومرى و بابلى در ناحيهء ميان رودان ( بين‌النهرين ) و نيز تمدن عيلامى در شوش بوده است . از دانشهايى كه در اين حوزه‌ها نضج گرفت مىتوان به رياضيات ، هندسه و ستاره‌شناسى اشاره كرد .\r\nاندوخته‌هاى علمى ايرانيان در سرزمين خودشان محبوس نماند ، بلكه از دو راه به جهان خارج نيز انتقال يافت :\r\n1 . در حدود سدهء ششم پيش از ميلاد ، دانشمندان ايرانى اقدام به مهاجرت فرهنگى به سرزمينهاى بابِل ، سپس آناتولى و اروپا كردند . آنان سنتهاى مهرى « 1 » و زروانى « 2 » در ستاره‌شناسى را با خود به بابل بردند و با تركيب معارف ايرانى با دانشهاى سومرى و بابلى در ستاره‌شناسى ، سنّت قوى ستاره‌شناسى در جهان باستان شكل گرفت و بعدها به يونان و ديگر فرهنگهاى پسين منتقل گشت . « 3 »\r\n2 . ايرانيان در سدهء ششم و پنجم پيش از ميلاد يعنى در دورهء هخامنشيان علاوه بر يونان ، با فرهنگهاى چين و هند نيز ارتباط برقرار كردند . در همين دوره بود كه فرهنگهاى يونان و سرزمينهاى غربى نيز از راه ايران با تمدنهاى چين و هندوستان مرتبط گشتند . « 4 »\r\n3 . پس از حملهء اسكندر مقدونى و تصرف ايران ، فرهنگ اين سرزمين چنان ستبر و مقاوم بود كه او و جانشينانش نه تنها تأثير چشمگيرى بر آن ننهادند ، بلكه جانشينان اسكندر يعنى سلوكيان ، بيش از آنكه در حكمت چيزى به شرق بدهند ، از معارف شرقى ، كتابها و آثار و انديشه‌هايشان را همچون توشه به يونان و ممالك مغرب بردند . نيز از طريق سرزمين و فرهنگ\r\n\r\n\r\n","description":"","footnote":"\r\n( 1 ) . مهر در فارسى به معناى دوستى و محبت و به معنى خورشيد و به معنى ماه هفتم از ماه‌هاى سال است . . . به زعم آنان‌مهر خداوند روشنى بوده است و از پيمانها و مردم وفادار به پيمانها حمايت مىكرده است . ( دايرة المعارف فارسى )\r\n( 2 ) . زروانيه يا زروانيان ؛ در نزد علماى كلام و نويسندگان كتب ملل و نحل اسلامى عنوان يكى از فرقه‌هاى مجوسى بود كه خداى واحدى را به عنوان زروان بيكران پرستش مىكرده‌اند و او را برتر از يزدان و اهريمن مىشناخته‌اند . ( دايرة المعارف فارسى )\r\n( 3 ) . تاريخ علم در ايران ، مهدى فرشاد ، ج 1 ، ص 72 - 74\r\n( 4 ) . همان\r\n","page_name":" 129 ","page_number":129},
  {"content":"\r\n\r\nايران بود كه اسكندر و همراهان و جانشينانش با تمدنهاى چين و هند پيوند يافتند و از آن طريق از معارف خاور دور در حكمت طبيعى بهره‌مند گشتند . « 1 »\r\n1 - 1 - 1 . اوج‌گيرى فعاليتهاى علمى\r\nدر روزگار ساسانيان - كه در آستانهء ظهور اسلام بر ايران حكومت داشتند - سرزمين ما زير تأثير عواملى چند به اوج علمى خود رسيد .\r\n1 . انتقال اسيران رومى به ايران : در اين روزگار ايرانيان با روميان پيوسته در جنگ بودند . در خلال اين نبردها در ميان دهها هزار تن اسيرى كه پس از پيروزى شاپور يكم بر والرين به ايران آورده شدند ، شمارى مهندس و كارگر بودند كه در ايجاد ساختمانها ، سدها و پلها و از آن طريق انتقال برخى عناصر فرهنگى نقش مؤثرى داشتند . « 2 »\r\n2 . باز شدن فضاى فرهنگى : در عصر ساسانى جامعهء ايرانى به صورت سيستمى باز درآمد و افزون بر تماسهاى نظامى و معاملات تجارى كه با ديگر ملل در جريان بود ، فعاليت مسيحيان ، به ويژه نسطوريان در ايران افزايش يافت . در رُها ، نصيبين و جنديشاپور مدارس و مراكز علمى ايجاد گشت و ترجمهء كتابهاى هندى و يونانى به پهلوى و بعدها به سريانى - عربى آغاز شد . « 3 »\r\n3 . سفر برزويه طبيب به هندوستان : وى از سوى انوشيروان به هندوستان گسيل شد و نسخه‌اى از كتاب كليله و دمنه را به ايران آورد و خود نيز بابى را در آغازش به آن افزود . « 4 »\r\n4 . انجام تأليفهاى نجومى و جغرافيايى : كتابهاى « زيج شهريارى » و « جغرافياى شهرهاى ايران » از تأليفهاى اين دوره است . از بزرگمهر نيز شرحهايى بر يك كتاب نجومى از واليس « 5 » رومى به جاى مانده و از نوشتارى به نام اندرزگر تأليف ذاذان فرخ نيز در تذكره‌هاى تاريخى نام برده شده است . « 6 »\r\n\r\n\r\n","description":"","footnote":"\r\n( 1 ) . همان\r\n( 2 ) . همان ، ص 75\r\n( 3 ) . همان\r\n( 4 ) . همان\r\n( 5 ) . نام حكيمى است كه انيس و جليس اسكندر بود . . . مُصَحَّف والنس ، منجم يونانى از مردم انطاكيه كه در قرن دوم‌ميلادى مىزيسته است . ( لغت‌نامهء دهخدا )\r\n( 6 ) . همان ، ص 76\r\n","page_name":" 130 ","page_number":130},
  {"content":"\r\n\r\n2 - 1 . هنر و معمارى\r\nآثار هنرى و معمارى به جا مانده از ايران باستان ، حكايت از وجود ذوق هنرى در ميان ايرانيان دارد . برخوردارى از حكومتهاى متمركز و پهناور و درآمدهاى سرشار ، به فرمانروايان اين سرزمين امكان مىبخشيده تا به ايجاد بناهاى بزرگ بپردازند . بيشتر اين بناها بر اثر حوادث طبيعى و يا انسانى از ميان رفته است . با وجود اين ويرانه‌هاى چند اثر بازمانده از روزگار پيشين ، حكايتگر انديشه و توان ممتاز معمارى ايران است . مهم‌ترين اين بناها تخت جمشيد است كه شرح مختصرى از آن در اينجا ذكر مىگردد .\r\nتخت جمشيد ( به يونانى : پرس پليس ) بر مجموعهء آثار به جا مانده از كاخهاى هخامنشى واقع در حاشيهء شرقى جلگه مرودشت فارس و 57 كيلومترى شمال شرقى شيراز اطلاق مىگردد .\r\nاين آثار ، بازماندهء ارگ شهرى است كه در جلگهء مرودشت جاى داشته و خشايارشا آن را « پارتينه » خوانده است . تخت جمشيد در ارتفاع 770 ، 1 مترى از سطح دريا و بر صخره‌اى در دامنهء كوه رحمت ( مهر يا كُهمِهْر ) بنا شده است . شكل آن به كثير الاضلاعى مىماند كه ابعادش در شمال 300 ، در شرق 430 ، در جنوب 390 و در غرب 455 متر مىباشد .\r\nآثار تخت جمشيد به چهار دسته تقسيم مىشود :\r\n1 . خزانه واقع در جنوب شرقى كه اصل آن ساختهء داريوش بزرگ است و بعدها خشايارشا با ايجاد تغييراتى آن را به صورت مستطيلى با ابعاد 140 متر درازا و 5 / 77 م پهنا درآورد .\r\n2 . در ربع جنوب غربى كاخهاى اختصاصى داريوش ( تَچَرْ ) و خشايارشا ( هَديش ) و بنايى نامشخص واقع است . « كاخ سه درى » يا « كاخ مركزى » نيز كه خشايارشا آن را ساخته و اردشير يكم تمام كرده است ، درست ميان تخت جمشيد قرار دارد . در جنوب حياط ( كاخ ) تَچَرْ و در غرب هديش « كاخ اردشير يكم » بوده است . در شرق حياط هديش و غرب خزانه ، « حرمسراى خشايارشا » واقع است .\r\n3 . در ربع شمال شرقى صفحه ، « كاخ صد ستون » و دروازهء نيمه تمام حياط شمالى آن و نيز جايگاه قراولان واقع است .\r\n4 . شمال غربى محوطه مشتمل است بر پلكان بزرگ دو جانبهء شمال غربى و « دروازهء ملل » يا « دروازهء خشايارشا » و كاخ بزرگى كه به آپادانا شهرت يافته ، گرچه اين نام در كتيبه‌هاى تخت جمشيد نيامده است . « 1 »\r\n\r\n\r\n","description":"","footnote":"\r\n( 1 ) . دانشنامهء جهان اسلام ، مقالهء تخت جمشيد\r\n","page_name":" 131 ","page_number":131},
  {"content":"\r\n\r\nتصوير شمارهء 33\r\nنماى عمومى تخت جمشيد\r\n2 . شكل‌گيرى تمدن ايرانى - اسلامى\r\nبا ورود اسلام به ايران ، مردم اين مرز و بوم با برخوردارى از پيشينه‌اى كهن در دانش و هنر همهء توان و استعدادشان را به خدمت اسلام درآوردند ؛ و با حضور فعال خود در كانونهاى علمى و فرهنگى در ارتقاى سطح دانش كوشيدند و در برهه‌هاى سرنوشت‌ساز تاريخى نقش سياسى - نظامى نيز ايفا كردند .\r\nپس از تشكيل امپراتورى اسلامى ، زمامداران مسلمان دريافتند كه براى ادارهء آن بايد تجربه‌هاى كشوردارى ايرانيان را به كار ببندند . قلمرو اسلامى آسياى صغير ، ايران بزرگ و شمال\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nآفريقا را در برمىگرفت « و اعراب نسبت به طرز اداره كردن و فن دبيرى و نويسندگى بيگانه ، و از سوى ديگر نيازمند تأسيس اداره و ديوان و دفتر بودند . به ناچار در اين قسمت از زمان عمر از تجربهء ايرانيان در فنون كشوردارى - كه چهارصد سال در آسياى مركزى و غربى يعنى همان نواحى كه اينك به دست اعراب افتاده بود ، عمل كرده و تجربه اندوخته بودند - استفاده نمودند و ديوانهايى داير كردند كه تا زمان عبدالملك مروان يعنى حدود هشتاد هجرى در مركز خلافت ، در آنها زبان پهلوى به كار مىرفت و دبيران ايرانى متصدى آنها بودند . « 1 »\r\nحضور ايرانيان در جامعهء اسلامى\r\nگرچه گرايش به اسلام ايرانيان - كه نزد اعراب اهل كتاب به شمار مىآمدند - تدريجى بود ، اما حضورشان در عرصه‌هاى سياسى و اجتماعى جامعهء اسلامى ، از همان دورهء نخست گسترش اسلام ضرورت يافت . زيرا كه ايرانيان در اين زمينه بر ديگر اقوام برترى داشتند .\r\nحضور مردم ايران در عرصهء تمدن اسلامى را مىتوان در دورهء پيش از استقلال يعنى عصر حاكميت خلافتهاى اموى و عباسى بر ايران و دورهء پس از استقلال يعنى روزگار تشكيل دولتهاى مستقل مورد بررسى قرار داد .\r\n1 - 2 . دورهء پيش از استقلال\r\n1 - 1 - 2 . روزگار امويان :\r\nدر روزگار بنى اميه كه خلافت اسلامى رنگ قوميت عربى داشت ، زمامداران اين خاندان به دانش و فرهنگ به ديدهء حقارت مىنگريستند . به گفتهء دوزى خاورشناس هلندى « تمام دورهء بنى اميه چيز ديگرى نيست مگر رجعت به زمان جاهليّت و تفوق اصول آن . خلفاى اموى به استثناى يك نفر - عمر بن عبدالعزيز - نسبت به اسلام يا بىقيد بودند يا مرتد . » « 2 »\r\nدر اين دوران ، ايرانيان مورد بىمهرى بوده و در نارضايتى به سر مىبردند . آنان با روى آوردن به خاندان عباسى نسبت به بنى اميه واكنش نشان دادند ؛ و نهضتهايى به راه انداختند كه در پايان به سقوط بنى اميه منتهى گشت . با وجود اين ، خلفاى بنى اميه در زمينه‌هاى ديوانى از ايرانيان بىنياز نبودند . گستردگى قلمرو خلافت آنان را ناگزير ساخت تا امور ديوانى را به\r\n\r\n\r\n","description":"","footnote":"\r\n( 1 ) . تاريخ فرهنگ ايران ، ص 101\r\n( 2 ) . همان ، ص 96\r\n","page_name":" 133 ","page_number":133},
  {"content":"\r\n\r\nايرانيان باتجربه بسپارند . تا زمان عبدالملك يعنى حدود سال هشتاد هجرى در مركز خلافت آنها زبان پهلوى به كار مىرفت و دبيران ايرانى متصدى آنها بودند . همين موضوع سليمان بن عبدالملك را واداشت تا چنين اعتراف كند : « شگفت دارم از ايرانيان كه هزار سال فرمانروايى كردند ، بدون آنكه ما را آنى لازم داشته باشند و ما صد سال حكومت كرديم ، بدون آنكه آنى از آنها بىنياز باشيم . » « 1 »\r\n2 - 1 - 2 . دورهء بنىعباس\r\nروزگار خلافت بنىعباس را بايد عصر به ثمر رسيدن تلاش ايرانيان براى نفوذ در نظام خلافت و به تبع آن ايفاى نقش در تمدن اسلامى شمرد . مردم ايران همچون ملتى مغلوب ، كوشش براى نفوذ در دستگاه خلافت را از همان روزهاى نخست چيرگى اعراب آغاز كردند . كوششى كه سرانجام در دوران بنىعباس به بار نشست و خلافت اسلامى به طور كامل رنگ ايرانى به خود گرفت . « نفوذ شديد ايران در ادارهء حكومت عرب دوام يافت ، تا اينكه به تدريج فزونى گرفت و در دورهء عباسيان به جايى رسيد كه فرقهاى اجتماعى بين غالب و مغلوب مرتفع گرديد . حتى ايرانيها به مقامات و مناصب عالى رسيدند . اگرچه اين اشخاص در ظاهر مانند تازيان بودند ، حتى زبان آنها كه فارسى باشد شمارهء زيادى كلمات عربى به خود گرفته بود ، ولى باز آنها در اعماق قلب خود ايرانى بودند . گذشته از اين ، مغلوبين به واسطهء ازدواج با عرب به تدريج در ملّيت عرب نفوذ پيدا كردند . اصلًا دين اسلام در دست ايرانيان رنگ ديگرى به خود گرفت . به حدى كه بالاخره موقع خاص و مستقلى براى ايرانيها تأمين كرد . پس توان گفت كه از نخست در زير پوست تازى يك هستهء ايرانى پنهان بود و كم كم پرورش مىيافت و مىرسيد . در واقع اين نظر همان نفوذ ايران در دورهء استيلاى يونان بود كه در اين موقع از سر نو تأثير مىكرد ، زيرا در آن دوره نيز به ظاهر اسكندر مقدونى غالب آمد ، ولى در باطن تأثير ايرانيها در يونانيها بيشتر بود . » « 2 »\r\nپرسش\r\nآيا شما با اين ديدگاه موافقيد ؟ اگر نيستيد با كدام جنبه‌هاى آن ؟\r\n\r\n\r\n","description":"","footnote":"\r\n( 1 ) . تاريخ مختصر ايران ، پاول هرن ، ترجمهء رضا شفق ، ص 13 ، به نقل از تاريخ دولت آل سلجوق ، عمادالدين كاتب ، ص 57\r\n( 2 ) . همان ، ص 13 - 14\r\n","page_name":" 134 ","page_number":134},
  {"content":"\r\n\r\nبارزترين نقش ايرانيان در اين دوره ايجاد نهضتى علمى - فرهنگى بود كه به دست مأمون عباس عملى گرديد . عصر درخشان موسوم به دوران طلايى اسلام ، مرهون تلاشهاى ايرانيان است . فرهيختگان ايرانى ، بغداد - مركز خلافت - را به كانون دانش و فرهنگ تبديل كردند و با حضور فعال خود در بيت الحكمهء مأمون ، زمينه‌هاى انتقال دانش و فرهنگ ديگر ملل را به جهان اسلام فراهم آوردند .\r\n3 - 1 - 2 . دوران استقلال\r\nدر آغاز بايد يادآور شد كه وضعيت اجتماعى و سياسى ايران در دوران استقلال ناآرام و متزلزل بود ؛ و هر از چندگاه خاندانى از گوشه‌اى سربرمىآورد ، رقيبان را كنار مىزد و خود بر اريكه قدرت مىنشست . اما با وجود همهء حقايق تلخ حاكم بر زندگى ايرانى ، يك واقعيت بسيار شيرين در اين ميان خودنمايى مىكرد و آن تداوم سنتهاى علمى است . اين سنتها بر كنار از حوادث سياسى و اجتماعى ، راه خود را پيموده و با وجود تحمل همه نوع مرارت و تلخكامى سياسى ، علم دوستى و هنرپرورى همچنان در ضمير ايرانيان پنهان مانده است .\r\nگواه اين ادعا وجود كانونهاى بزرگ علمى ، ظهور دانشمندان و اديبان بزرگ ، پديد آمدن تأليفهاى علمى و ادبى سترگ و آفرينش آثار هنرى و معمارى جاودانه است .\r\nالف . كانونهاى علمى :\r\nبه بركت تعاليم اسلامى و سنت دانش دوستى ايرانى در جاى جاى اين سرزمين كانونهايى علمى پديد آمد كه در اين جا فهرستوار از آنها ياد مىگردد :\r\n1 . بيت‌الحكمه : اين مركز بزرگ علمى به وسيلهء مأمون عباسى تأسيس شد و دانشمندان ايرانى در ادارهء آن نقشى به سزا داشته‌اند .\r\n2 . كتابخانهء بزرگ فارس : از آثار روزگار عضد الدولهء ديلمى .\r\n3 . مدارس نيشابور : شامل مدارس زير :\r\n- مدرسهء ابن نورك ( در گذشته به سال 406 ه ) .\r\n- مدرسهء بيهقيه ؛ منتسب به بيهقى متفكر و مورخ نامى ( در گذشته به سال 450 ه )\r\n- مدرسهء سعيديه ؛ از آثار نصر بن سبكتكين برادر محمود غزنوى حكمران دودمان غزنويان .\r\n- مدرسهء اسماعيل استرآبادى واعظ و صوفى .\r\n- مدرسهء ابواسحق .\r\n- دارالسنّه ؛ كه در سال 330 ه . در نيشابور ساخته شد و حكم يك دانشگاه را داشت .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n4 . مدارس نظاميه :\r\nاين مدارس با تدبير نظام الملك طوسى ، وزير دودمان سلجوقى ، در شهرهاى اصفهان ، نيشابور ، بلخ ، هرات ، بصره ، بغداد و ديگر جاهاى ايران تأسيس گرديد .\r\n- نظاميهء اصفهان : تدريس در اين نظاميه را خاندان خجندى برعهده داشت ؛ و به افتخار صدرالدين خجندى ، از مدرسان بزرگ اين دودمان ، بر نظاميه اصفهان نام صدريه نهاده شد .\r\n- نظاميهء نيشابور : امام الحرمين ابوالمعالى جوينى ( وفات : 478 ه ) تدريس در آن را عهده‌دار بود و ابونصر سراج ( وفات : 518 ) و ابوالحسن كياهراسى ( وفات : 504 ) سِمَت دستيارى او را داشتند . در اين مدرسه ، روزانه سيصد نفر دانشجو سرگرم تحصيل بودند .\r\n- نظاميهء بغداد : اين مدرسه در ميان ديگر مدارس از معروفيت بيشترى برخوردار است . اين شهرت ، پس از وسعت بنا و ميزان موقوفات ، ناشى از حضور دانشمندان بزرگ ايرانى همچون ابو اسحق شيرازى و امام محمد غزالى طوسى بر كرسى تدريس آن بوده است . علاوه بر دو دانشمند ياد شده ، كسان زير نيز در نظاميه بغداد كرسى استادى داشته‌اند :\r\n- امام احمد غزالى طوسى ( وفات : 520 ه ) .\r\n- حسين بن على طبرى ( وفات : 495 ه ) .\r\n- ابوزكريا يحيى بن على خطيب تبريزى ( وفات : 502 ه ) .\r\n- ابوالحسن كياعلى بن محمد طبرى ( وفات : 504 ه ) .\r\n- ابوالحسن على بن محمد استرآبادى ( وفات : 516 ه ) .\r\n- ابوسعيد ميهنى ( وفات : 517 ه ) .\r\n- ابو على اصفهانى ( وفات : 525 ه ) شاگرد نظاميه اصفهان و مدرس نظاميهء بغداد .\r\n- ابونصر عبدالرحيم بن امام ابوالقاسم قشيرى ( وفات : 514 ه ) .\r\n- ابوبكر خجندى ( وفات : 552 ه ) .\r\n- ابوالنجيب سهروردى ( وفات : 563 ه ) .\r\n- ابوالخير احمد بن اسماعيل طالقانى ( وفات : 590 ه ) .\r\n- عماد كاتب اصفهانى ( وفات : 597 ه ) .\r\n- شمس‌الدين محمد بن حكيم كيشى ( وفات : 694 ه ) .\r\n- ابوحامد نووى ( وفات : 567 ه ) .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nتأثير نظاميه‌ها تنها به ايران محدود نماند و الگويى براى ديگر دولتهاى اسلامى گرديد و به تقليد از آنها در شام ، مصر ، اسكندريه و بيت‌المقدس نيز مدارسى چند بنا گرديد . « 1 »\r\nب . هنر و معمارى :\r\nهنر و به ويژه معمارى ايران در دورهء اسلامى سخت زير تأثير ارزشهاى دينى قرار گرفت ؛ و بزرگ‌ترين جلوه‌گاههاى آن مساجد ، مدارس ، بيمارستانها ، آرامگاهها ، رصدخانه‌ها و كاخها مىباشند .\r\nتصوير شمارهء 34\r\nچند نمونه از آثار هنرى و معمارى ايران پس از اسلام\r\nج . ادبيات :\r\nيَرْفَعِ اللَّهُ الَّذينَ آمَنُوا مِنْكُمْ وَالَّذينَ اوتُوا الْعِلْمَ دَرَجاتٍ . . . . ( مجادله : 11 )\r\nخداوند مقام ايمان‌آوردگان و دانشمندان را بالا مىبرد .\r\n تا جهان بود از سر آدم فراز * كس نبود از راه دانش بىنياز\r\nمردمانِ بخرد اندر هر زمان * راز دانش را به هرگونه زبان\r\nگرد كردند و گرامى داشتند * تا به سنگ اندر همى بنگاشتند\r\nدانش اندر دل چراغ روشن است * وز همه بد ، بر تن تو جوشن است \r\nرودكى\r\n\r\n\r\n","description":"","footnote":"\r\n( 1 ) . تاريخ علم در ايران ، ص 510 - 514\r\n","page_name":" 137 ","page_number":137},
  {"content":"\r\n\r\nتأثير اسلام و به ويژه قرآن كريم بر محتواى ادب پارسى بس ژرف و گسترده است . پس از اسلام ، ادب پارسى جلوه‌گاهى شد از تلفيق معانى عميق و دقيق قرآنى با ذوق سرشار و لطيف ايرانى . اين درست است كه ايرانيان در پديد آوردن و تنظيم اصول و قواعد زبان عربى سهمى بسزا داشته‌اند و بسيارى از مورخان ، فقيهان ، محدثان و مفسران فارسى زبان آثارشان را به زبان عربى مىنگاشته‌اند ، اما زبان عربى ، به عنوان زبان ذوق و احساس در ميان پارسىسرايان و پارسىنويسان اقبال چندانى نيافته است ؛ و آنان كوشيده‌اند تا با استفاده از غناى زبان فارسى مفاهيم آسمانى دين اسلام را به زبان خود بازگويند و چنان جلوه‌هايى از ذوق سرشار خود را به نمايش بگذارند كه در نوع خود بىمانند است .\r\nنگاهى به دواوين شاعران بزرگ زبان پارسى ، همچون رودكى ، فردوسى ، ناصرخسرو ، انورى ، سنائى ، نظامى ، مولانا جلال‌الدين محمد بلخى ، سعدى و حافظ و نويسندگانى همچون ابوالفضل بيهقى ، امام محمد غزالى ، نصرالله منشى ، خواجه نصيرالدين طوسى و ديگر ستارگان ادب پارسى مؤيد اين معناست كه قرآن و حديث براى آن بزرگان همچون سرچشمهء الهام خلق معانى بلند و دقيق اخلاقى و عرفانى تلقى مىشده است .\r\nفعاليت :\r\nنمونه‌هايى از تجلى قرآن و حديث در ادبيات فارسى را ذكر كنيد ؛ و نام اثر هر يك از شاعران مذكور در اين درس را بنويسيد .\r\nاسلام زبان فارسى را به سوى تحولى عظيم سوق داده است ؛ و آثار ادبى ايران پس از اسلام از چنان غنايى برخوردار است كه به هيچ روى با پيش از آن قابل سنجش نيست .\r\nنتيجه‌گيرى\r\nسرزمين ايران در ميان سرزمينهايى كه به اسلام گرويده‌اند ، از جنبه‌هاى گوناگون فرهنگى ، سياسى ، اجتماعى و تمدنى موقعيتى بس ممتاز داشته است . تعاليم اسلامى در خاطر ايرانيان مقبول و پسنديده افتاد ، چرا كه خود در دوران پيش از اسلام با آموزه‌هاى دينى آشنا بوده و آنها را نزد خود بيگانه نمىيافتند . تمدن كهن ايرانى زمينه‌اى شد كه بذر ايمان و اعتقاد اسلامى در آن\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nبه خوبى بارور گردد و از دل آن صدها دانشمند و دين‌شناس بيرون آيد . اسلام پس از ورود به ايران صدرنشين تمدن اين سرزمين گرديد و همهء ابعاد هنرى ، معمارى ، علمى و ادبى آن را زير تأثير قرار داد . تأثير اسلام در ايران تنها به گرايش مردم آن به آيين نو محدود نماند ، بلكه اين كشور به مثابهء كانونى براى انتقال فرهنگ و تمدن اسلامى به كشورهاى همجوار نيز عمل مىكرد .\r\nگويى كه خداوند رسالتى را بر دوش ايران و ايرانى نهاده است تا خود را در قبال اديان آسمانى و فرهنگ و تمدن جهانى مسئول بداند و با ذوق و هوش و خرد خويش در خدمت آنها باشد .\r\nپرسش\r\n1 . پيشينهء تمدنى ايران چه دوره‌هايى را شامل مىگردد ؟\r\n2 . تلقى مردم ايران از اسلام چگونه بوده است ؟\r\n3 . نام چهار اديب و شاعر بزرگ ايران پس از اسلام را بنويسيد .\r\n4 . اگر كسى بگويد كه ايرانيان در تمدن اسلامى نقشى حاشيه‌اى داشته‌اند چه پاسخى به او خواهيد داد ؟\r\n5 . در حالى كه در تاريخ پادشاهى ايران پس از اسلام سراسر بيدادگرى است ، چگونه مىتوان آثار به جا مانده از روزگار آنان را اسلامى تلقى كرد ؟\r\n6 . دربارهء نقش ايرانيان در گسترش اسلام به هندوستان پژوهش كنيد .\r\n\r\n","description":"","footnote":"","page_name":" 139 ","page_number":139},
  {"content":"\r\n . \r\n","description":"","footnote":"","page_name":" 140 ","page_number":140},
  {"content":"\r\n\r\n\r\nفصل سوم : تمدن اسلامى در بين‌النهرين و شام\r\nبين‌النهرين و شام براى پيروان همهء اديان حايز اهميت است ؛ چرا كه فلسطين يعنى خاستگاه همهء پيامبران ابراهيمى در اين سرزمين جاى دارد ؛ و پيامبر اسلام ( ص ) نيز هنگام رفتن به معراج ، نخست به اين سرزمين آمدند و سپس سفر آسمانى خويش را از آنجا آغاز كردند . از اين رو اين ناحيه را بايد پس از خاستگاه اصلى اسلام يعنى حجاز ، به لحاظ معنوى دومين نقطهء كانونى تمدن اسلامى شمرد . جنبهء ديگر اهميت اين ناحيه وجود شهرهاى تاريخى و پرماجراى بغداد ، كربلا و نجف در عراق است كه دو شهر اخير در نزد شيعيان از منزلتى ويژه برخوردار مىباشند .\r\nفصل حاضر نمونه‌هايى از آثار تمدن اسلامى در اين ناحيه را معرفى مىكند و در طى آن عناوين زير مورد بحث قرار مىگيرد :\r\n- موقعيت جغرافيايى\r\n- پيشينهء تمدنى\r\n- تمدن اسلامى در بين‌النهرين ( بغداد ، نجف اشرف ، كربلا )\r\n- تمدن اسلامى در شام ( جامع دمشق ، مسجد الاقصى ، قبة الصخره )\r\nنتيجه‌گيرى\r\nپرسش و فعاليت\r\n1 . موقعيت جغرافيايى\r\nبين‌النهرين به سرزمين واقع در جنوب غرب آسيا ، در حوزهء رودخانه‌هاى دجله و فرات گفته مىشود . اين سرزمين مثلثى است به وسعت نزديك به دو هزار كيلومتر مربع كه بخشهايى از\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nتركيه ، سوريه و عراق را دربرمىگيرد . گويا كه نام بين‌النهرين از مسوپوتاميا  ( mesopotamia )  ى يونانى به معناى ميان رود گرفته شده باشد . در نوشته‌هاى روزگار اسلامى از آن به نام جزيره نيز ياد شده است . عربها بخش شمالى بين‌النهرين را جزيره و بخش جنوبى آن را عراق - كه معناى چندان روشنى ندارد - ناميدند .\r\nجلگه يا دشت بين‌النهرين و نيز فلات جزيره در محدودهء بين‌النهرين واقع شده‌اند . جلگه مذكور در بخش جنوبى رودهاى دجله ، فرات و كارون واقع است و تا كرانه‌هاى خليج فارس امتداد دارد . چنان كه شهرهاى بغداد ، بصره و نيز آبادان در قلمرو جلگهء بين‌النهرين واقع‌اند .\r\nطول رودخانهء دجله 1840 و فرات 2850 كيلومتر است كه از شمال به جنوب جريان دارند و پس از گذار از نواحى كوهستانى به فاصلهء چهارصد كيلومتر از يكديگر وارد دشت مىشوند ، و فاصلهء آنها در نزديكى بغداد به 32 كيلومتر مىرسد . سرانجام دو رودخانه در قورنه ( قرنه ) واقع در 96 كيلومترى بصره به يكديگر مىپيوندند و اروندرود را تشكيل مىدهند .\r\nبين‌النهرين عليا ( جزيره ) به سه ديار ( سرزمين ) بخش مىگرديد كه عربها آن را به نامهاى سه قبيلهء ربيعه ، مضر و بكر ، ديار ربيعه ، ديار مضر و ديار بكر مىناميدند . جغرافىنويسان اسلامى از عراق ( سواد ) و جزيره به صورت دو سرزمين جداگانه نيز ياد كرده‌اند و سواد را « دل ايرانشهر » ناميده و آن را قلب العراق معنا كرده‌اند . « 1 »\r\n2 . پيشينهء تمدنى\r\nاز هزارهء ششم پيش از ميلاد ، كوه‌پايه‌هاى زاگرس و حوزهء رودخانهء دجله در شمال عراق زيستگاه كشاورزان و گله‌داران عصر نوسنگى بود . باستان‌شناسان به نمونه‌هايى از مراحل تمدن و فرهنگ در اين نواحى دست يافته‌اند .\r\nدولت بابل در بخش جنوبى بين‌النهرين در اوايل هزارهء دوم قبل از ميلاد و دولت ميتانى در شمال بين‌النهرين در اراضى سوريه از سدهء شانزدهم قبل از ميلاد پديد آمدند . پايتخت بابل شهرى به همين نام بود كه در زبان اكدى آن را بابيلو مىناميدند . اين شهر در بخش شمال بين‌النهرين در ساحل فرات واقع بود كه ويرانه‌هاى آن در نزديكى شهر كنونى حلهء عراق باقى است . . .\r\n\r\n\r\n","description":"","footnote":"\r\n( 1 ) . دايرة المعارف بزرگ اسلامى ، واژهء بين النهرين\r\n","page_name":" 142 ","page_number":142},
  {"content":"\r\n\r\nاين شهر در سالهاى 1849 - 1595 قبل از ميلاد اهميت فراوان يافت و در دوران سلطنت حمورابى به يكى از مراكز مهم سياسى - فرهنگى عصر خود در آسياى مقدم بدل گشت . اما دولت ميتانى كه گويا ساكنانش هندى و ايرانى بودند ، در سدهء سيزده قبل از ميلاد از ميان رفت و پس از چند سده ، آشوريان بر آن سرزمين مسلط شدند . « 1 »\r\nحران و بين‌النهرين شمالى از حدود سالهاى 610 و يا 606 قبل از ميلاد به مدت 54 سال در تصرف مادها بوده است . در 539 قبل از ميلاد كوروش ، شاهنشاه هخامنشى ، وارد بابل شد و بين‌النهرين را به تصرف درآورد . در 535 ق . م استان متحدى شامل بابل و ابر نهر ( غرب رود فرات ) پديد آمد كه سراسر بين‌النهرين و اراضى غرب فرات از جمله فينيقيه ، سوريه و فلسطين را در برمىگرفت و تابع دولت هخامنشى بود . « 2 »\r\nپس از سقوط دولت هخامنشى ، بين‌النهرين در سدهء چهارم ق . م تابع دولت اسكندر مقدونى ، و از سدهء چهارم تا سوم ق . م تابع دولت سلوكى شد . از سدهء سوم ق . م بين‌النهرين به تابعيت دولت پارتى درآمد كه از سدهء سوم ق . م ، پس از جنگهاى سخت ميان ايران و روم رو به انحطاط نهاد . « 3 »\r\n1 - 2 . تمدن اسلامى در بين‌النهرين\r\nپس از برافتادن بنىاميه و روى كار آمدن بنى عباس ، دشت بين‌النهرين به يكى از مهم‌ترين كانونهاى تمدن اسلامى مبدّل گشت . شهرهاى گوناگونى كه به دست خلفا ساخته شد مثل بغداد و سامرا و نيز شهرهايى كه در پى آن رونق و گسترش يافت ، مثل نجف اشرف و كربلاى معلا ، به ويژه بر اهميت سياسى - دينى بين‌النهرين افزود و آن را در مركز توجه مسلمانان قرار داد . ما در اين مبحث هر كدام از اين شهرها را به اختصار معرفى مىكنيم .\r\n1 - 1 - 2 . بغداد :\r\nبغداد نامى است فارسى مركب از بغ و داد ، به معناى خداداد و آفريدهء خدا . « 4 » بغداد كه تا پيش از آن نزهتگاهى بيش نبود ، به روزگار بنى عباس به دست منصور دوانيقى ساخته شد . وى براى اين شهر مبالغى هنگفت هزينه كرد و براى قداست بخشيدن به كار خويش چنان نماياند كه ساختن\r\n\r\n\r\n","description":"","footnote":"\r\n( 1 ) . ر . ك . همان\r\n( 2 ) . همان\r\n( 3 ) . همان\r\n( 4 ) . براى آگاهى بيشتر دربارهء نامگذارى بغداد ر . ك . دانشنامهء جهان اسلام ، مقالهء بغداد\r\n","page_name":" 143 ","page_number":143},
  {"content":"\r\n\r\nآن شهر در اديان گذشته پيش‌بينى شده است . داستان آغاز بناى بغداد و نيز ويژگيهاى جغرافيايى و معمارى اين شهر ، حكايتگر توان فنى و مهندسى مسلمانان آن روزگار است . « 1 »\r\nموضوع حائز اهميت ، حضور چشمگير ايرانيان در طراحى و بناى آن شهر بزرگ مىباشد .\r\nعنصر ايرانى همان‌گونه كه در براندازى خاندان بنىاميه و روى كار آوردن بنىعباس نقش نخست را ايفا كرد ، در تحكيم خلافت جديد نيز سهمى بسزا داشت ؛ كه از جمله شركت در بناى بغداد بود . گفته‌اند كه خالد بن برمك ، نياى برمكيان ، از كسانى بود كه در گزينش مكان و سپس بناى بغداد نقش داشت . اما در بناى شهر ، منصور به رغم توصيهء خالد ، فرمان داد تا از مصالح ايوان كسرى در مداين استفاده شود ؛ و اين مىنماياند كه انديشهء ساخت و مصالح ساختمان بغداد ، هر دو ، ايرانى بوده است . اوج شكوه و عظمت افسانه‌اى بغداد به دوران خلافت هارون الرشيد و وزارت خاندان با نفوذ برمكى بازمىگردد كه در حقيقت گردانندگان اصلى دستگاه خلافت بودند . « 2 »\r\nبه هر حال بغداد ساليانى دراز ( 145 ه - 656 ه ) مركز خلافت بود و سرنوشت سرزمينهاى اسلامى در آنجا رقم مىخورد و روابط ميان دنياى اسلام و بيرون آن در آنجا تنظيم مىگرديد .\r\nبغداد علاوه بر عظمت بنا و اهميت سياسى و نظامى ، شهرتش را از بيت الحكمه دارد كه به روزگار مأمون ساخته شد و دانشمندان از جاى جاى قلمروش و حتى بيرون از آن در آن گرد آمدند و با انتقال دانش روز دنيا به پهنهء اسلامى ، عصر طلايى تمدن اسلام را رقم زدند . اين تنها دانشمندان نبودند كه روانهء بغداد مىگشتند ، بلكه شاعران و نويسندگان نيز اين شهر را چونان كعبهء آرزوهاى خويش مىيافتند و با مذاهب و مسلكهاى گوناگون به آنجا روى مىآوردند . اينان قشرهاى گوناگونى را تشكيل مىدادند : شاعران سياست ، شاعران شيعى ، شعراى برمكيان ، شعراى وزيران و اميران ، شعراى غزل و شاعران زهد و اعتزال و نيز شاعران متهم به زندقه . « 3 »\r\nبارى بغداد در سال 656 ه ، در دوران خلافت مستعصم عباسى به دست هلاكو خان مغول سقوط كرد و خلافت اسلامى بغداد برافتاد و از آن پس هيچ‌گاه در آن شهر تجديد نگشت . البته بغداد در سده‌هاى اخير وسعت و اهميت بسيار يافته است . پس از فروپاشى امپراتورى عثمانى و\r\n\r\n\r\n","description":"","footnote":"\r\n( 1 ) . ر . ك . معجم البلدان ، واژهء بغداد\r\n( 2 ) . دايرة المعارف بزرگ فارسى\r\n( 3 ) . دايرة المعارف بزرگ اسلامى\r\n","page_name":" 144 ","page_number":144},
  {"content":"\r\n\r\nجدا شدن عراق از آن ، بغداد به عنوان پايتخت عراق جديد شناخته شد . شهرى كه امروزه زير اشغال سربازان امريكا و متحدانش بدترين روزهاى تاريخ خويش را سپرى مىكند .\r\nناگفته نماند كه بغداد با همهء شكوه و عظمتش شاهد رفتارهاى غير انسانى حكمرانان جبار و سنگدل بنىعباس نيز بوده است . آنان كه در آغاز با شعار حمايت از اهل بيت ظاهر گشتند ، پس از رسيدن به قدرت ، نسبت به خاندان علوى بيداد فراوان روا داشتند و امامان و پيشوايان شيعى را يا به زجر و شكنجه در زندان نگاه مىداشتند و يا با شيوه‌هاى وحشيانه به قتل مىرساندند .\r\n2 - 1 - 2 . نجف اشرف :\r\nناحيهء نجف بر كنارهء پشتهء ( سرزمين نسبتاً مرتفع ) غرب عراق جاى دارد ؛ كه در روزگار ساسانيان و پادشاهان آل منذر ، به دليل برخوردارى از چشم‌اندازى زيبا ، تفرجگاهى بهارى محسوب مىگرديد . با اينكه اين ناحيه به دليل نداشتن آب روان ، استعداد سكنا گزيدن را نداشت ، پس از كشف قبر حضرت على ( ع ) در سال 170 ه ، به فرمان هارون الرشيد ، بر آن بارگاهى ساخته شد ؛ و از آن پس نجف در كانون توجه ارادتمندان به خاندان علوى جاى گرفت و هنوز سدهء چهارم هجرى فرا نرسيده بود كه شهرى آباد شد و در سده‌هاى ششم و هفتم به يكى از شهرهاى مهم عراق مبدل گرديد . « 1 »\r\nنجف اشرف يكى از مراكز بزرگ علمى جهان اسلام به شمار مىرود . از آن هنگام كه محمد بن حسن طوسى ( قرن 5 ) تدريس علوم دينى را در آنجا آغاز كرد ، اين شهر همچون كانون انديشه‌هاى دينى در جهان اسلام مىدرخشد ؛ و علوم اسلامى مثل فقه ، تفسير ، حديث ، كلام و نيز علوم ديگرى چون فلسفه و منطق ، بر طبق مكتب اهل بيت ( ع ) در اين شهر ترويج مىگردد . چنان كه علوم ادبى اين حوزه نيز از اسلوب و روش ويژهء خودش بهره‌مند است .\r\nعالم بزرگ شيعى ، محمد بن حسن طوسى ( شيخ الطايفه ) ، پس از فتنه‌اى كه با ورود سلاجقه به بغداد ، در سال 448 ه ، ميان شيعيان و سنيان روى داد ، از آن شهر به نجف كوچيد . از آن پس بود كه اين شهر نه تنها جايى زيارتى ، بلكه كانونى علمى به شمار آمد . با مرگ شيخ طوسى ، حوزهء نجف به ركود گراييد و شهرهاى حله و كربلا به ترتيب جايگزين آن شدند . شايد دليل ركود نجف سختى معيشت در آن به سبب كمبود آب بوده است كه با اقدام شاه اسماعيل و شاه طهماسب صفوى و پس از آن حفر كانال هندى در سال 1803 م با پشتيبانى مالى پانصد هزار روپيه‌اى حسن\r\n\r\n\r\n","description":"","footnote":"\r\n( 1 ) . دايرة المعارف فارسى ، مصاحب\r\n","page_name":" 145 ","page_number":145},
  {"content":"\r\n\r\nرضا خان هندى مرتفع شد . نجف از آن پس موقعيتى ممتاز يافته و در حوادث دينى ، اجتماعى و سياسى عراق نقشى مهم ايفا كرده است . بارگاه امام على ( ع ) با بناى عظيم و معمارى زيبايش در مركز نجف ، يكى از دانشگاهها و آرامگاههاى مقدس عراق به شمار مىآيد . « 1 »\r\n3 - 1 - 2 . كربلا :\r\nكربلا شهرى است در 105 كيلومترى جنوب بغداد و مركز استانى به همين نام ؛ و آن جايى است آباد با بستانهاى بزرگ و نخلهاى فراوان كه شهرتش را از وجود بارگاه سيدالشهدا ، حسين بن على ( ع ) ، دارد ؛ بنايى كه در ميان ديگر عتبات عاليات ممتاز است . « 2 »\r\nدر حالى كه تا پيش از سال 422 ه بارگاه حسينى به صورت فردى زيارت مىشد ، نخستين گزارش دربارهء حضور زايران در قالب كاروان به اين سال بازمىگردد . به روزگار ما نيز چنان كه مىدانيم هر ساله ميليونها شيعه از كشورهاى گوناگون به كربلا مىآيند و نسبت به سرور آزادگان جهان اظهار ارادت مىكنند و خاطرهء جانبازيهاى حسين ( ع ) و يارانش را زنده مىدارند .\r\nقداست مذهبى كربلا به اين شهر جنبهء علمى نيز بخشيده است ، به گونه‌اى كه پس از نجف مركز علمى شيعى عراق به شمار مىآمده است . شمار بسيارى از نوادگان امامان شيعه در اين شهر سكنا گزيده و موجب رونق علمى و معنوى آن گشته‌اند . چنان كه برخى رويدادهاى تاريخى مانند حملهء افغانها به ايران و تعطيلى حوزهء علمى اصفهان نيز شمار بسيارى از جويندگان دانش را روانهء آن شهر كرد . « 3 »\r\nشايد بتوان پيدايش مكتب اصولىگرى در مقابل اخبارىگرى را مهم‌ترين حادثهء فكرى حوزهء كربلا دانست . شيخ باقر بهبهانى ، مرجع بلامنازع اصوليون و شيخ يوسف بحرانى ، مرجع اصلى اخباريون ، هر دو به حوزهء كربلا تعلق داشتند . « 4 »\r\nفعاليت :\r\nپيرامون مكتبهاى اصولى و اخبارى بحث و گفت‌وگو كنيد .\r\n\r\n\r\n","description":"","footnote":"\r\n( 1 ) . دايرة المعارف الاسلامية الشيعية\r\n( 2 ) . همان\r\n( 3 ) . همان\r\n( 4 ) . همان\r\n","page_name":" 146 ","page_number":146},
  {"content":"\r\n\r\n2 - 2 . تمدن اسلامى در شام\r\nشام در نزد جغرافىدانان قديم به سرزمينى واقع در فاصلهء ميان رودخانهء فرات تا مصر اطلاق مىگرديد ؛ و امروزه همهء سرزمينهاى سوريه ، لبنان ، فلسطين و اردن ، نيز بخشهايى از تركيه در آن جاى دارد .\r\nسرزمين شام ، پيش از اسلام نزد اعراب از اهميت بازرگانى برخوردار بود و بازرگانان شبه جزيرهء عربستان پيوسته به آنجا آمد و شد مىكردند . اما پس از اسلام ، دلايلى دينى شام را در كانون توجه مسلمانان قرار داد . چنان كه نخستين لشكركشيهاى مسلمانان به بيرون از شبه جزيره ، در روزگار پيامبر ( ص ) به سوى مرزهاى شام انجام گرديد . گويا رسول خدا ( ص ) درصدد بود تا بار دوم نيز بدان سوى لشكر بكشد . ايشان در آستانهء پيوستن به ملكوت اعلى سپاه اسامة بن زيد را تجهيز فرمود و به مردم فرمان داد كه به آن لشكر بپيوندند . پس از رحلت حضرت رسول ( ص ) و آغاز فتوحات اسلامى ، پس از فتح چند ناحيهء همجوار ، نخستين جايى كه گشوده شد سرزمين شام بود . « 1 »\r\nپس از گشوده شدن شام به دست مسلمانان ، اين سرزمين همچون خط مقدم مسلمانان ، به ويژه در برابر مسيحيان اهميتى ويژه يافت . ساخت قلعه‌ها و دژها ، به ويژه در مرز بيزانس ، و از همه مهم‌تر ، مساجد بزرگ آغاز گرديد و آن سرزمين چنان موقعيتى يافت كه حتى برافتادن امويها و انتقال مركز خلافت از دمشق به بغداد ، چيزى از اهميتش نكاست . به ويژه آنكه سده‌هاى پنجم تا هفتم هجرى شاهد تهاجم همه جانبهء مسيحيت ( جنگ‌هاى صليبى ) براى بازپس‌گيرى آن سرزمين از دست مسلمانان بود .\r\nپرسش :\r\nجنگهاى صليبى به چه جنگهايى گفته مىشود و كدام كشورهاى مسيحى در آنها شركت داشته‌اند ؟\r\nجنگهاى صليبى علىرغم زيانهاى انسانى و اقتصادى بسيارى كه بر جهان اسلام وارد ساخت ، فرهنگ و تمدن اسلامى را به غرب منتقل كرد . از اينجا بود كه مسيحيان با تمدن اسلامى آشنا گشتند و آن را همچون غنيمتى گران‌بها به كشورهاى خويش انتقال دادند .\r\nاما آثار تمدن اسلامى در شامات فراوان است ، چنان كه براى نمونه آثار اسلامى موجود در\r\n\r\n\r\n","description":"","footnote":"\r\n( 1 ) . فتوح البلدان ، بلاذرى ، ص 118\r\n","page_name":" 147 ","page_number":147},
  {"content":"\r\n\r\nشهر بيت‌المقدس تأليفهاى مستقلى را به خود اختصاص داده است . در اين مبحث ، متناسب با حجم گفتار ، به معرفى چند اثر اسلامى كه از آوازه و اهميت بيشترى برخوردارند بسنده مىگردد .\r\n1 - 2 - 2 . جامع دمشق :\r\nجامع اموى دمشق را سمبل هنر اسلامى خوانده‌اند . گنبدها ، مناره‌ها ، شيشه‌هاى رنگين ، مرمرها ، كاشيكاريها ، آب‌طلاكاريها ، آويزهاى طلا و پرده‌هاى ابريشمين اين مسجد ، يادآور شكوه تمدن اسلامى است . جامع دمشق را يكى از عجايب چهارگانهء جهان خوانده‌اند . اين مسجد پيشينه‌اى بس كهن دارد . نخست معبد آراميها بود . سپس روميها در جاى آن معبد ساختند و پس از آنكه مسيحيت آيين رسمى امپراتورى بيزانس گرديد ، آن را به كليسا تبديل كردند . آنگاه كه مسلمانان بر دمشق چيره گشتند ، آنجا را ميان خود و نصارا تقسيم كردند . تا آنكه دوران حكومت وليد بن عبدالملك فرا رسيد . وى در صدد برآمد تا همهء آن بنا را به مسجد تبديل كند و از مسيحيان خواست كه سهم خود را به مسلمانان واگذار كنند . آنان نپذيرفتند . اما وليد تصميم خويش را گرفته بود و ويران كردن كليسا را به دست خودش آغاز كرد . آنگاه ساخت بنايى با شكوه را به جاى آن آغاز كرد . « 1 »\r\nچون روزگار عمر بن عبدالعزيز فرا رسيد بر آن شد تا زيورهاى گرانبهاى مسجد را كه به گمان وى زايد بود به بيت‌المال بازگرداند ، گرچه مردم اظهار ناخشنودى كردند ، ولى سودى نداشت ، تا آنكه ده تن از مسيحيان از سوى پادشاه روم به ديدار مسجد آمدند و از مشاهدهء آن شكوه و هيبت به شگفت آمدند و گفتند : ما روميان گمان مىكرديم كه دوران حكومت عرب اندك خواهد بود ، اما اينكه با ديدن اين بنا يقين داريم كه روزگارشان دير خواهد پاييد . » چون اين خبر به عمر بن عبدالعزيز رسيد ، از تصميم خويش بازگشت . « 2 »\r\n2 - 3 - 2 . مسجد الاقصى :\r\nسُبْحَانَ الَّذِي أَسْرَى بِعَبْدِهِ لَيْلًا مِنَ الْمَسْجِدِ الْحَرَامِ إِلَى الْمَسْجِدِ الْأَقْصَى الَّذِي بَارَكْنَا حَوْلَهُ لِنُرِيَهُ مِنْ آيَاتِنَا إِنَّهُ هُوَ السَّمِيعُ الْبَصِيرُ . ( اسراء : 1 )\r\nپاك مطلق است خداوند قادر متعال كه بندهء مخلص خود را شبى از مسجد الحرام به مسجد الاقصى كه اطراف آن را بركت بخشيده بوديم سير داد تا برخى از نشانه‌هاى خويش را به او نشان دهيم . همانا خداوند شنواى بيناست .\r\n\r\n\r\n","description":"","footnote":"\r\n( 1 ) . سوريه ، ناصح صبح‌خيز و زهرا فرد ، ص 101 - 102 ؛ معجم البلدان ، واژهء « دمشق »\r\n( 2 ) . معجم البلدان ، واژهء دمشق\r\n","page_name":" 148 ","page_number":148},
  {"content":"\r\n\r\nتصوير شمارهء 35\r\nمسجد الاقصى\r\nنخستين پايه‌هاى مسجد الاقصى به دست موحدانى آشنا به هنر و معمارى نهاده شده است كه حضرت داود ( ع ) و حضرت سليمان ( ع ) در رأس آنان قرار دارند . معبد سليمان را در جايى كه اينك مسجد الاقصى واقع است ، اول بار حضرت داود ( ع ) ساخت . دربارهء احوال او چگونگى آغاز بناى مسجد نوشته‌اند كه داود ( ع ) در بيت‌المقدس زندگى مىكرد . سالى در آن نواحى قحط افتاد و باران نباريد . حضرت داود ( ع ) دعا كرد و در همان ساعت باران آمد . آنگاه وى گفت كه اينجا مبارك است و بايد در آن مسجد بنا كنيم . هنوز بناى مسجد پايان نيافته بود كه داود ( ع ) از دنيا رفت و نوبت به فرزندش سليمان رسيد . وى بنابر وصيت پدر بناى مسجد را ادامه داد و به ديوان فرمود تا سنگ آوردند و بنايى يكپارچه از سنگهاى عظيم ساختند كه در جهان هيچ مسجد و نمازخانه‌اى به پاى آن نرسد . . . . پس از اتمام بناى مسجد پارسايان و زاهدان در آنجا گرد آمدند و به عبادت خداوند مشغول گشتند . گور بسيارى از پيامبران از جمله آدم و حوا در آنجاست و پيامبر اسلام نيز از آنجا به معراج رفت . « 1 »\r\nمسجد الاقصى يا معبد سليمان پيوسته در طول تاريخ در معرض ويرانى و نابودى قرار گرفت و دوباره بازسازى گرديد ؛ تا آنكه نوبت به مسلمانان رسيد . براى نخستين بار ميان سالهاى 709 تا 715 ميلادى ( 69 تا 72 ه ) سليمان بن عبدالملك اموى با هزينه‌اى بسيار سنگين ، قبة الصخره و\r\n\r\n\r\n","description":"","footnote":"\r\n( 1 ) . مسجد اقصى و بيت‌المقدس ، جميل موحد خوئى ، ص 64 - 66\r\n","page_name":" 149 ","page_number":149},
  {"content":"\r\n\r\nمسجد الاقصا را بنا كرد . از آن پس بارها مسجد بر اثر زلزله خسارت ديد و بازسازى شد . در دو نوبت هم به وسيلهء مسيحيان و يهوديان مورد تعرض قرار گرفت و صدمه ديد . بار نخست به سال 1118 ميلادى بود كه مسيحيان مسجد را در جنگ صليبى اول مورد تهاجم قرار داده و بخشهايى از آن را محل انبار وسايل و لوازم خود ساختند و هنگام حملهء به شهر ، هزاران تن از مسلمانان را در آنجا به شهادت رساندند . 88 سال بعد مسجد الاقصى به روزگار صلاح‌الدين ايوبى بار ديگر به دست مسلمانان افتاد و تعمير و بازسازى گرديد . « 1 »\r\nبار دوم ، مسجد الاقصى در سال 1969 م در آتش قهر و كينهء يهوديان سوخت ؛ در اين سال صهيونيستها مسجد الاقصى را به آتش كشيدند كه بر اثر آن گنبد مسجد خسارت ديد و منبر بسيار زيباى صلاح‌الدين با هشتصد سال قدمت سوخت . اين نوبت نيز سراسر جهان اسلام براى بازسازى مسجد الاقصى بسيج گرديد و معماران و مهندسان بسيارى به آن جا گسيل شدند و آن را بازسازى كردند . « 2 »\r\nساختمان كنونى مسجد الاقصى 5 / 81 متر طول و 5 / 54 متر عرض دارد . سمت شمالى مسجد از بيرون هفت ايوان طاق‌نماى بسيار زيبا دارد كه همه از سنگ تراش ساخته شده‌اند . درب بزرگ ورودى مسجد ، در ايوان ميانى قرار دارد كه از ديگر ايوانها بلندتر است و طاق‌نمايى بلندتر از ديگر طاق‌نماها دارد ؛ و بر روى آن نيز طاق‌نماهايى كوچك‌تر باستونهاى مرمرين زيبا تعبيه شده است . « 3 »\r\nداخل مسجد نيز شش رديف ستون آزاد و دو رديف ستون جانبى متصل به ديوارهاى شرقى و غربى وجود دارد . سقف مسجد در بخش ميانى به شكل شيروانى و در ديگر بخشها طاق‌نما مىباشد . دو رديف ستونهاى ميانى و سقف شيروانى شكل روى آنها از ديگر قسمتها بلندتر است . برخى از ستونهاى قسمت غربى مسجد كه قديمىترين قسمت مسجد نيز به شمار مىآيند از سنگ و آجر ساخته شده و پهناى بيشترى دارند . ابعاد اين ستونها 3 * 2 متر است و با گچ نماكارى شده‌اند . در قسمتهاى مركزى و شرقى مسجد ، ستونهاى سنگى و از بهترين نوع سنگهاى مرمر درخشان و شفاف جهان هستند كه به رنگهاى گوناگون سياه ، سبز ، بنفش ، سفيد شيرى ، كبود\r\n\r\n\r\n","description":"","footnote":"\r\n( 1 ) . همان ، 106 - 107\r\n( 2 ) . همان ، 109 - 111\r\n( 3 ) . همان ، ص 117\r\n","page_name":" 150 ","page_number":150},
  {"content":"\r\n\r\nيشمى ، به اين ساختمان با عظمت شكوهى ويژه بخشيده‌اند . ارتفاع اين ستونهاى يك پارچهء سنگى نزديك به پنج متر است . « 1 »\r\nدر سمت جنوب غربى ، ساختمان مسجد به صورت زاويه‌اى به سمت غرب امتداد دارد كه آن را به نام مسجد الابيض ( مسجد سفيد ) يا مسجد زنان مىنامند . از غرب مسجد زنان ، به فاصلهء كمى ساختمان موزهء اسلامى ، به علاوهء يك منارهء بلند و باشكوه درست و در گوشهء جنوب غربى حرم شريف قرار دارد . موزهء اسلامى و مسجد زنان وصل به ديوار جنوبى و غربى حصار حرم شريف واقع شده‌اند . در شمال موزه ، دروازهء مغاربى تعبين شده است . « 2 »\r\n3 - 2 - 2 . قبة الصخره\r\nقبة الصخرة ساختمانى است در بيت المقدس كه در سال 69 - 72 ه . ق به وسيلهء عبدالملك مروان ، خليفهء اموى ، بر گرد تخته سنگى ( صخره ) بنا شد . اين ساختمان شكل هشت ضلعى منتظم دارد كه طول هر ضلعش حدود 20 متر و قطر داخلى آن 46 متر است . گنبد آن چوبى و ارتفاعش سى متر است . در داخل ساختمان ، چهار پيل پايهء جسيم و دوازده ستون بر گرد صخره بنا شده كه گنبد بر آنها قرار دارد . صخره داراى ابعاد تقريبى 17 و 13 متر است . زير صخره مغاره‌اى است كه مدخل آن موسوم به باب المغاره در گوشهء جنوب شرقى صخره واقع است .\r\nقبة الصخره از لحاظ تزيينات از غنىترين ساختمانهاى اسلامى است . توصيفى كه مَقْدسى از آن كرده است هنوز مصداق دارد : « هنگامى كه نور خورشيد بر گنبد بتابد ، گنبد تابناك مىشود و قسمت استوانه‌اى آن متلألئ مىگردد و در اين هنگام منظره‌اى شگفت جلوه مىكند كه بر روى هم مانند آن را در عالم اسلام نديده‌ام .\r\nصخره در نزد يهود ، مسيحيان و مسلمانان مقدس است . . . هنگامى كه عمر بيت‌المقدس را فتح كرد ، به راهنمايى كعب الاحبار به ديدار صخره آمد و آن را پوشيده از پليديها يافت . نبطيان را مأمور تنظيف آن كرد و پس از آن كه سه رگبار سخت صخره را تطهير كرد ، در آنجا نماز گزارد .\r\nعبدالملك مروان ، قبة الصخره را بر گرد صخره بنا نمود ( 69 - 72 ه . ق ) . هدف اوليه او از اين كار اين بود كه مردم به جاى اين كه براى انجام مناسك حج به مكه ( كه در آن زمان در تصرف عبدالله زبير ، رقيب امويان ، بود ) بروند ، به طواف قبة الصخره بيايند . مأمون خليفهء عباسى ، آن را ترميم و ديوار\r\n\r\n\r\n","description":"","footnote":"\r\n( 1 ) . همان\r\n( 2 ) . همان ، ص 121\r\n","page_name":" 151 ","page_number":151},
  {"content":"\r\n\r\nهشت ضلعى آن را بنا كرد . در 1099 م صليبيون وارد بيت‌المقدس شدند و قبة الصخره به « كليساى شهسواران پرستشگاه » تبديل شد و داخل و خارج آن با نقاشيها و تصاوير قديسين مسيحى آراسته و صليب زرين بزرگى بر بالاى گنبد آن نصب گرديد . در 582 ه . ق ( 1187 م ) صلاح‌الدين ايوبى بيت‌المقدس را تصرف كرد و صليب زرين و آثار صليبيان را زايل نمود . در زمان سلطان سليمان قانونى ( / سلطان عثمانى ) بناى قبة الصخره كاملًا تجديد شد و در سال 1964 م مجدداً تجديد بنا گرديد . « 1 »\r\nنتيجه‌گيرى\r\nتمدن اسلامى در سرزمينهاى بين‌النهرين و شام ريشه‌اى بس عميق دارد و آثار به جا مانده از آن الهام‌بخش مردم در مقابله با تهاجم پيوستهء مسيحيان و يهوديان بوده است . پيروان اين دو دين از راههاى گوناگون نظامى و تبليغاتى كوشيده‌اند تا مسلمانان را به هر شكل ممكن از ميان بردارند ، ولى تلاشهاى آنان سودى نبخشيده و هرگز هم نخواهد بخشيد . زيرا مسلمانان حتى به بهاى جان ، از مكانهاى مقدسشان نخواهند گذشت . مسجد الاقصى و قبة الصخره سمبل ايستادگى ملت اسلام در برابر كفر است ؛ و گزاردن دو ركعت نماز در آن دو مسجد به آنان نيرو مىبخشد و براى ايستادگى هر چه بيشتر در مقابل دشمن آماده‌شان مىسازد . همين‌طور است بارگاههاى امام على ( ع ) و امام حسين ( ع ) كه براى هميشهء تاريخ الهام‌بخش مسلمانان آزاده بوده است . بنابراين بايد پيروان هر دو فرقهء شيعه و سنى بر اين نكته آگاه باشند و صفوف خود را در برابر دشمن متحد كنند و با پشتوانهء اين ريشه‌هاى فرهنگى و تمدنى ، بقاى خويش را تضمين نمايند . چنان كه امروزه شعله‌هاى قيام انتفاضه از حرم مسجد الاقصى و پيرامون آن زبانه مىكشد و اميد است كه به زودى دشمنان را به عقب‌نشينى و تسليم وادارد .\r\nپرسش و فعاليت\r\n1 . اهتمام هارون الرشيد در ساختن آرامگاه براى حضرت على ( ع ) چه توجيهى دارد ؟\r\n2 . اهتمام مسلمانان در ساختن بناهاى عظيم در بيت‌المقدس نشان چيست ؟\r\n3 . دربارهء اختلاف ميان مسلمانان و يهوديان بر سر مكانهاى مقدس بيت‌المقدس چه مىدانيد ؟\r\nپژوهشى در اين باره تهيه كنيد .\r\n\r\n\r\n","description":"","footnote":"\r\n( 1 ) . دايرة المعارف فارسى ، مصاحب ؛ نيز براى اطلاعات بيشتر ر . ك . مسجد اقصى و بيت المقدس ، جميل موحد خويى ، ص 64 - 66\r\n","page_name":" 152 ","page_number":152},
  {"content":"\r\n\r\n\r\nفصل چهارم تمدن اسلامى در آفريقا\r\nمقدمه\r\nاسلام براى نخستين بار در سال 20 ه / 640 م از طريق مصر به آفريقا راه يافت . مسلمانان پس از گشودن مصر و بيرون راندن بيزانسيها از آن سرزمين ، فتوحات خود را در مناطق شمال آفريقا تداوم بخشيدند ، تا آنكه پس از جدالى سخت ميان مسلمانها و بربرهاى شمال آفريقا ، در حدود سال 90 هجرى سركوب آنان كامل گرديد . پس از آن ، بربرهاى آفريقا هيچ شورشى بر ضد اعراب نكردند و در عوض با آنان در يك صف قرار گرفته و فتوحات اسلامى را در اسپانيا ادامه دادند . « 1 »\r\nپس از ورود اسلام به آفريقا ، با وجود تهاجمهاى پياپى مسيحيان ، اين سرزمين همچنان اسلامى باقى ماند . امروزه كشورهاى شمال آفريقا شامل مصر ، ليبى ، الجزاير ، تونس ، موريتانى ، مراكش ، نيجر ، چاد و سودان اسلامى هستند . در ديگر مناطق اين قاره كه نسبت به شمال آن جمعيت كم‌ترى دارند ، باز هم مسلمانان از جمعيت چشمگيرى برخوردارند و برخى از آنها مثل غنا به طور كامل اسلامى هستند ؛ و طبق آمارهاى موجود روز به روز بر شمار مسلمانان در آفريقا افزوده مىشود . « 2 »\r\nفصل حاضر بر آن است تا تصويرى كلى را از تمدن اسلامى در اين قاره ارائه دهد . به طور طبيعى به دليل گستردگى مسائل اين قاره امكان پرداختن به همهء موارد نيست و تنها به مظاهر برجسته و مهم فرهنگ و تمدن اسلامى در آنجا اشاره خواهد شد . در اين ميان كشور مصر به دليل اهميت ويژه‌اى كه دارد ، سهم بيشترى از حجم اين مبحث را نيز به خود اختصاص داده است .\r\n\r\n\r\n","description":"","footnote":"\r\n( 1 ) . اطلس تاريخ اسلام ، ص 206\r\n( 2 ) . براى آگاهى بيشتر ر . ك . مسائل جغرافيايى جهان اسلام ، ص 90 - 95\r\n","page_name":" 153 ","page_number":153},
  {"content":"\r\n\r\nاما عناوين در نظر گرفته شده براى اين فصل به شرح ذيل مىباشد :\r\n- موقعيت جغرافيايى آفريقا\r\n- پيشينهء تمدنى\r\n- ورود اسلام به آفريقا\r\n- تمدن اسلامى در مصر\r\nدانشگاه الازهر\r\nنمونهء آثار تمدن اسلامى در مصر\r\n- تمدن اسلامى در مراكش\r\nمراسم سلطان طلبه\r\nجامع قرويين در فاس\r\n- تمدن اسلامى در تونس\r\nجامع زيتونه\r\n- تمدن اسلامى در الجزاير\r\nنتيجه‌گيرى\r\nپرسش و فعاليت\r\n1 . موقعيت جغرافيايى آفريقا\r\nقارهء آفريقا در نيمكرهء شرقى در جنوب اروپا و جنوب غرب آسيا واقع است . اين قاره از اروپا به وسيلهء درياى مديترانه جدا مىگردد ، در حالى كه ميان آفريقا و آسيا كانال سوئز و نيز درياى سرخ - كه به وسلهء باب المندب با هم مرتبط مىشوند - قرار دارند . اقيانوس هند در شرق و اقيانوس اطلس در غرب اين قاره واقع‌اند و در انتهاى جنوبى آن به يكديگر متصل مىشوند .\r\n2 . پيشينهء تمدنى\r\nقارهء آفريقا اين ويژگى را دارد كه بخشهايى از آن به لحاظ تاريخى بسيار شناخته و مشهور است و بخشهايى از آن حتى تا سدهء نوزدهم براى جهانيان ناشناخته بوده است . درهء نيل در اين قاره ،\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nقديم‌ترين زادگاههاى تمدن بوده و قدمت تمدن مصرى به سه هزار سال پيش از ميلاد بازمىگردد .\r\nدر دوران باستانى كوششهايى براى نفوذ در داخل اين قاره به عمل آمد . هرودُت در قرن پنجم قبل از ميلاد و هيئت اعزامى نرون در قرن يكم پس از ميلاد ، هر دو در صدد حل يكى از معماهاى قديم ( يعنى كشف منبع نيل ) برآمدند ولى توفيق نيافتند . اما سرانجام در سايهء تلاشهاى كاشفان قرن هجده و نوزده جاهاى ناشناختهء آفريقا نيز كشف گرديد .\r\nپرسش :\r\nناشناخته ماندن بخشهايى از آفريقا تا سده‌هاى اخير به لحاظ تمدنى چه مفهومى دارد ؟\r\n3 . ورود اسلام به آفريقا\r\nمسلمانان پس از آنكه فتح مصر را كامل كردند ، در سال 22 ه / 642 م درصدد گشودن سرزمين آفريقا برآمدند ؛ و اين مهم را طى سه مرحله به انجام رساندند .\r\n1 . در چهار سدهء نخستين اسلامى آفريقاى شمالى و سودان گشوده شد .\r\n2 . از سدهء چهارم تا اواسط سدهء پنجم مسيحيان نوبى ، « 1 » « سواحلى » « 2 » ها ، مردم ساحل زنگبار و قبايل صحرا به دين اسلام درآمدند . در سدهء پنجم قبايل بربر در رواج مذهب اسلام فعاليت شديدى كردند . اينان خود به وسيلهء يك شيخ صوفى به نام عبدالله ياسين ، كه رباطى در جزيره‌اى نزديك سنگال داير كرده بود ، اسلام آورده بودند . گروهى از پيروان وى موسوم به « مرابطون » ، « 3 » مراكش را فتح كردند و دولتى را به همين نام در آنجا تشكيل دادند . گروهى ديگر از پيروانش در بخشهاى داخلى قاره نفوذ كردند و كشور غنا را ، ميان سنگال و نيجر ، تصرف كردند و مردم آنجا را به دين اسلام درآوردند . پس از مدتى اسلام ميان قبايل ساكن در كرانه‌هاى بالاى رود\r\n\r\n\r\n","description":"","footnote":"\r\n( 1 ) . نوبه يا نوبيا : مملكت شمال شرق آفريقا كه از آبشار اوّل نيل ( نزديك آسوان مصر ) تا خرطوم ( سودان ) ممتد بوده‌است . ( دايرة المعارف فارسى )\r\n( 2 ) . نام بومى مردم سواحل كنيا و تانگانيكا و زنگبار در آفريقا كه اخلاف سياه‌پوستان بانتو و سوداگران عرب‌اند . ( دايرة المعارف فارسى ، مصاحب )\r\n( 3 ) . نام دولتى اسلامى در مراكش و مغرب اقصى و اندلس كه از 447 يا 448 تا 541 ، حدود يك قرن ادامه داشت . مراد ازمرابطون ، طايفه جنگجويانى است كه در مرزهاى اسلامى ساكن با كفار آن سوى مرز در جنگ بودند . ( دايرة المعارف فارسى ، مصاحب )\r\n","page_name":" 155 ","page_number":155},
  {"content":"\r\n\r\nنيجر اشاعه پيدا كرد و در همين سده به تنبكتو « 1 » رسيد و مردم صحرا نيز به دين اسلام مشرف گشتند . در سدهء يازدهم هجرى / هفدهم ميلادى اسلام در پرتو فعاليت مسلمانان هندوستان در قسمت جنوب آفريقا گسترش يافت و به ناتال و ايالت كاپ و سپس به قسمتهاى داخلى ترانسوال و رود زيا رسيد .\r\n3 . از حدود سال 1160 ه / 1747 م تا اوايل سدهء بيستم ، اسلام به وسيلهء فرقه‌هاى تصوف - كه با مبلغان مسيحى پروتستان و كاتوليك رقابت مىكردند - در آفريقا منتشر گرديد . « 2 »\r\nدر مجموع سه عامل زير بيش از عوامل ديگر در گسترش اسلام در آفريقا مؤثر بوده است :\r\n1 . بازرگانانى كه از مصر ، مغرب و زنگبار مىآمدند .\r\n2 . پيروان فرقه‌هاى صوفيه و فارغ التحصيلان دانشگاههاى اسلامى فاس ، زيتونه و قاهره .\r\n3 . ازدواج و زناشويى بازرگانان و روحانيون مسلمان با زنان آفريقايى . « 3 »\r\n4 . تمدن اسلامى در مصر\r\nمصر سرزمينى است با تمدنى بسيار كهن كه وجود اهرام ثلاثه « 4 » در اين كشور ، آن را در اوج شهرت تاريخى قرار داده است . فتح اين سرزمين به دست اعراب در سدهء نخست هجرى اتفاق افتاد و به تدريج ، زبان مردم عربى گرديد و مسيحيان ساكن آنجا نيز در اقليت قرار گرفتند . مصر مدت يك قرن زير فرمان سلسلهء بنى اميه بود . سپس به دست عباسيان افتاد ؛ و در سده‌هاى چهارم ، پنجم و\r\n\r\n\r\n","description":"","footnote":"\r\n( 1 ) . شهرى واقع در جمهورى سودان واقع بر پيچ بزرگ رود نيجر بر مرز جنوبى صحراى آفريقا . شهر جديد در اواخرقرن 11 م داير شد و از مراكز پر رونق فرهنگ اسلامى گرديد . ( دايرة المعارف فارسى ، مصاحب )\r\n( 2 ) . اسلام صراط مستقيم ، كنث مورگان ، ترجمهء امينى ، بحرالعلومى ، رضائى ، مجتهدى ، نوروزى ، ص 299 - 300\r\n( 3 ) . همان\r\n( 4 ) . اين اهرام در جيزه ( نزديك قاهره ) واقع مىباشند و عبارتند از اهرام خوفو ، خضرع و منكورع . بلندترين آنها هرم‌خوفو است كه از عجايب سبعه محسوب بوده و آن هرمى است مربع القاعده كه قاعده‌اش بيش از پنج هكتار زمين را فرا گرفته و چهار مثلث بدنهء آن متوجه به چهار جهت اصلى است . ارتفاع كنونى آن 138 متر ، طول ضلع قاعده‌اش 227 متر و طول هر يالش 217 متر مىباشد .\r\nيادآور مىشود كه عجايب سبعه عبارتند از : 1 . اهرام مصر ( به ويژه هرم خوفو ) 2 . حدائق معلقهء بابل كه گويند بُختنَصَّر دوم آنها را براى زوجهء خود سِميرا ميس بنا نهاد . 3 . مجسمهء زئوس ، كارفيدياس ، 4 . كولوس رودس . 5 . معبد آرتميس ، در افوس ؛ 6 . موسولئوم هاليكارناس ؛ 7 . منارة البحر يا فانوس دريايى اسكندريه . ( دايرة المعارف فارسى ، مصاحب )\r\n","page_name":" 156 ","page_number":156},
  {"content":"\r\n\r\nششم هجرى فاطميان شيعى مذهب در آنجا تشكيل حكومت دادند . پس از آن نوبت به سلسله‌هاى ايوبى و مماليك رسيد و سرانجام تركان عثمانى در قرن دهم هجرى بر آنجا چيره گشتند . مدت يك و نيم قرن نيز اين كشور زير سلطه كشورهاى اروپايى انگلستان ، فرانسه و آلمان قرار داشت . سرانجام مصر در سال 1923 استقلال خود را بازيافت و در حال حاضر يكى از كشورهاى تأثيرگذار عربى در جهان اسلام به شمار مىآيد . « 1 »\r\nكشور مصر آثار اسلامى بسيارى را در خود جاى داده است كه مهم‌ترين آنها دانشگاه الازهر با بيش از هزار سال قدمت است .\r\n1 - 4 . الأزهر\r\nتصوير شمارهء 36\r\nدانشگاه الازهر\r\nسلسلهء فاطميان كه رقيب سرسخت خلافت عباسى به شمار مىرفت ، در زمينه‌هاى علمى - فرهنگى نيز از همچشمى با آنان فروگذار نمىكرد . فاطميان در رقابت با مراكز علمى بغداد ، در سال 362 هجرى\r\n\r\n\r\n","description":"","footnote":"\r\n( 1 ) . اسلام صراط مستقيم ، ص 288 - 290 ؛ دايرة المعارف فارسى ، مصاحب ، واژهء مصر\r\n","page_name":" 157 ","page_number":157},
  {"content":"\r\n\r\nدانشگاه الازهر را در قاهره تأسيس كردند . الازهر قديمىترين دانشگاه دنيا است و نه تنها در ممالك عربى ، بلكه در سراسر ممالك اسلامى غير عربى نيز در زمينه تمدن اسلامى نقش مهمى برعهده داشته است . اين دانشگاه قرنها مركز عمدهء تحصيلات و تعليمات اسلامى و كانون تجمع محصّلان و دانشجويان مسلمان بوده است ؛ و عالمان رشته‌هاى گوناگون علمى براى تكميل دانش خود به آنجا روى مىآورده‌اند . در قرن سيزدهم ميلادى و پس از ويرانى مراكز علمى اسلامى در شرق به دست مغولان ، الازهر به بزرگ‌ترين مركز علمى اسلامى مبدل گرديد . در سدهء نوزدهم الازهر پايگاه محافظه‌كارانى بود كه با رشد سكولاريزم در مصر مخالف بودند . اما نيم قرن اصلاحات متناوب ، سرانجام در سال 1930 اين دانشگاه را مطابق مدل دانشگاههاى غربى دستخوش تغيير كرد ، در حالى كه محتواى آموزشهاى آن همچنان به حال خودش باقى ماند . در سال 1961 م دولت اصلاحات بنيادينى را در آن اعمال كرد و همهء سطوح دانشگاه به شيوهء مدرن بازسازى شد . « 1 »\r\nاينك اين دانشگاه در دو حوزه فعاليت دارد : حوزهء عمومى كه سبك قديمى را تعقيب مىكند ؛ و حوزهء اختصاصى كه از دانشكده‌هاى معقول و منقول ، فقه و زبان عربى تشكيل يافته است . در حوزهء تخصصى دانشجويان مواد جديد را تحصيل مىكنند ؛ و دورهء تحصيلات آنان محدود است و هر سال بايد امتحان بدهند . در پايان دوره هر دانشجويى رساله‌اى مىنويسد و به اخذ درجات علمى نايل مىآيد .\r\nبرخى از استادان اين بخش در غرب تحصيل كرده‌اند . با آنكه عموم مصريان پيرو مذهب حنفى هستند ، ولى در الازهر اصول مذاهب اربعهء اهل سنت بدون كوچك‌ترين امتيازى تدريس مىشود . « 2 »\r\nپرسش :\r\nبه نظر شما راز ماندگارى الازهر چيست ؟\r\n2 - 4 . نمونهء آثار تمدنى اسلام در مصر\r\nآثار به جاى مانده از تمدن اسلامى در مصر تنها به الازهر محدود نمىگردد ، بلكه آثار فراوان ديگرى نيز در اين كشور موجود است كه برخى از آنها بر اثر گذر زمان در معرض ويرانى و نابودى قرار گرفته است . فهرست برخى از اين آثار به شرح ذيل مىباشد :\r\n\r\n\r\n","description":"","footnote":"\r\n( 1 ) . اسلام ، صراط مستقيم ، ص 289 - 290 ؛ ، ، -\r\n( 2 ) . اسلام صراط مستقيم ، ص 289 - 290 . لازم به يادآورى است كه در سالهاى اخير ايجاد كرسى فقه شيعه نيز در اين دانشگاه پيشنهاد شده است\r\n","page_name":" 158 ","page_number":158},
  {"content":"\r\n\r\n1 . قاهرهء قديم : اين شهر در سال 359 ه / 970 ميلادى ساخته شد . قاهره به معناى غالب و چيره است و اروپائيان آن را كايرو  ( Cairo )  مىخوانند . با گذشت ساليان درازى از عمر اين شهر باز هم به گفتهء گوستاو لوبون درست به شهر پريان مىماند . وى همچنين ابراز مىدارد كه « من در سياحتهاى خودم هيچ شهرى را نديدم كه منظرهء آن تا اين حد فريبنده باشد . » « 1 »\r\nتصوير شمارهء 37\r\nقاهره\r\n2 . مسجد عمرو : اين مسجد در سال 21 هجرى / 642 ميلادى ساخته شده است . گذشته از قدمت اين مسجد ، به دليل شركت هشتاد تن از اصحاب در ساختن آن بسيار مقدس نيز شمرده مىشود . بناى اين مسجد به تقليد از نقشهء مسجد الحرام ساخته شده و تا مدتى مساجد قاهره از روى آن ساخته مىشد .\r\n\r\n\r\n","description":"","footnote":"\r\n( 1 ) . تمدن اسلام و عرب ، ص 280\r\n","page_name":" 159 ","page_number":159},
  {"content":"\r\n\r\n3 . مسجد طولون : اين مسجد در سال 243 ه / مطابق 876 ميلادى بنا شده و مانند مسجد عمرو بنايى بسيار ساده دارد . نقشهء آن درست همان نقشهء مسجد عمرو است ولى تزئينات بيشترى دارد .\r\nتصوير شمارهء 38\r\nمسجد طولون\r\n4 . مسجد قلاوون : اين مسجد در سال 683 ه / 1283 ميلادى ساخته شده و نمونه‌اى است از معمارى عصر طلايى اسلامى . اما تعميرات و تزيينات انجام شده ، رنگ سقفهاى آن خراب شده و از ميان رفته است .\r\n5 . قلعهء چاه يوسف : اين بنا از يادگارهاى دوران خلفاى فاطمى در مصر است . آب اين چاه با نهايت استادى از دل سنگ بيرون آورده شده است ، ارتفاع آن چاه 88 متر و قطر دهنهء آن هشت متر مىباشد . ارتفاع چاه به دو طبقه تقسيم شده و از طبقه‌اى به طبقهء ديگر براى بالا آوردن آب چرخهاى ويژه‌اى تعبيه كرده‌اند كه دور آنها طنابى حلقه مانند در گردش است و بر آن طناب كوزه‌هاى سفالين مانند دانهء تسبيح با فاصله بسته شده‌اند . دهانهء آن ظروف طورى قرار گرفته است كه در ضمن گردش چرخ و طناب ، ظروف به تدريج فرو رفته و لبريز مىشده و محتواى خود را به طبقهء دوم و از آنجا به طبقهء فوقانى بالا برده و در منبع و حوض مخصوصى فرو مىريخت .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nبراى رفتن از سطح زمين به طبقهء تحتانى چاه ، راه كم شيب مارپيچ و متدرجى در دور چاه ساخته‌اند كه انسان و گاوهايى كه چرخها را با قوت مىگرداندند مىتوانستند از آن آمد و شد كنند . « 1 »\r\nتصوير شمارهء 39\r\nقلعهء چاه يوسف\r\nپرسش :\r\nبه نظر شما دليل فراوانى مساجد عظيم تاريخى در مصر چيست ؟\r\n\r\n\r\n","description":"","footnote":"\r\n( 1 ) . تمدن اسلام و عرب ، ص 299 - 300\r\n","page_name":" 161 ","page_number":161},
  {"content":"\r\n\r\n5 . تمدن اسلامى در مراكش\r\nدر پى تصرف مصر ، مراكش نيز به دست اعراب مسلمان گشوده شد ؛ و از آن پس مردم و دولتهاى اين سرزمين در راستاى گسترش اسلام تلاش بسيار كردند . موقعيت جغرافيايى مراكش يعنى واقع بودن بر ساحل اقيانوس اطلس ، به اين سرزمين امكان مىداده است تا در دوران استيلاى مسلمانان بر اندلس ، در راستاى مقابلهء با مسيحيان نقشى مهم ايفا كنند و در هنگام استيصال برادران دينى خود از دريا بگذرند و در كار جهاد همدوش برادران دينى خود در اندلس مشاركت كنند .\r\nبه همين قياس در دوران استعمار نيز اين سرزمين از سوى دولتهاى استعمارگر زير فشار قرار داشته و مدت پنجاه سال تحت الحمايهء دولتهاى فرانسه و اسپانيا بوده است . ( 1912 - 1961 ) .\r\nآثار به جاى مانده از گذشته تمدن اسلامى در اين سرزمين نشان‌گر ژرفاى باورهاى مردم به دين مبين اسلام و ارزشهاى والاى آن مىباشد . در كنار همهء مواريث اسلامى مراكش ، سنتى به نام سلطان طلبه به يادگار مانده است كه نشان عمق توجه زمامداران اسلامى به جايگاه دانش و منزلت والاى دانشمندان است .\r\n1 - 5 . مراسم سلطان طلبه\r\nداستان سلطان طلبه از اين قرار است كه همه ساله براى مدت يك هفته ، زمام امور مملكت به طرز نمادين به يكى از دانشجويان دانشگاه قرويين فاس واگذار مىگردد . انتخاب سلطان طلبه طبق آيين ويژه‌اى انجام مىگيرد و او در مقام رئيس مملكت براى خود وزير تعيين مىكند و به ادارهء امور مىپردازد : گوشه‌هايى از اين آيين باشكوه به اين شرح است :\r\nسلطان طلبه در پى اين انتصاب به تشكيل هيئت دولت [ دستياران 
  ] از بين بهترين دوستان دانشجوى خود مىپردازد . . . حكومت مغرب لباسى فاخر براى سلطان طلبه مىفرستد و موكب رسمى او را منظم و آماده مىسازد و در ساعت يازده همان روز اين موكب از مدرسه‌اى كه سلطان طلبه در آن اقامت دارد حركت مىكند . اين در حالى است كه او بر اسبى راهوار سوار است و سايبانى سلطنتى بر بالاى سر دارد و پيرامون وى را افراد پليس با نيزه‌هاى كوتاه فرامىگيرند و پيشاپيش او دستهء موزيك نظامى آهنگ مىنوازد . پس از آن رؤساى تشريفات سواره و در\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nحالى كه شمشيرها را در دست دارند و به دنبال آن ، اطرافيان وى و گروه كثيرى از رعايا و دانشجويان ، كه پيادگان را تشكيل مىدهند ، و بعد از ايشان طبل زنان و شيپورچيان جاى دارند . در حالى كه اطراف سلطان طلبه را از سوى راست به چپ دو رديف از افراد پليس و پاسداران و سران محلات احاطه كرده‌اند ، موكب او از كوچه‌ها و خيابانها مىگذرد و در ميان انبوهى از صداها و فريادهاى مردم ، گردش‌كنان به سوى جامع اندلس مىرود و در آنجا نماز جمعه مىگزارد ؛ و پس از اداى نماز ، موكب او راه خود را براى زيارت آرامگاه سلطان اعظم مؤسس دولت علويهء شريفه مولاى رشيد ( 1040 - 1083 ه ) ادامه مىدهد . اين آرامگاه در داخل بارگاه شيخ ابوالحسن على در مقبرهء الغرباء در بيرون باب الفتوح قرار دارد ؛ و اين همان سلطانى است كه براى دانشجويان اين سنت را نهاد و دوستى دانشجويان را به سبب لطف زيادى كه در حق ايشان روا داشت به خود جلب كرد و دانشجويان هم مرقد وى را به خاطر اداى سپاس و تجديد عهد با روزگار درخشان وى زيارت كنند . آنگاه پس از اداى نماز عصر موكب دوباره از همان مسير بازمىگردد ، در حالى كه شادى در چهره‌ها و چشمها موج مىزند ؛ و زنان در پشت بامها اجتماع كرده فرياد خنده و شادى سرمىدهند . . . . « 1 »\r\nبه راستى اگر داستان اين مراسم ساختگى هم باشد ، نشانگر آن است كه در خاستگاهش دانش و دانشمندان از ارج و منزلتى و الا برخوردارند .\r\nپرسش :\r\nبه نظر شما اين مراسم چه پيامهايى در خود دارد ؟\r\n2 - 5 . جامع قرويين در فاس\r\nدليل نام‌گذارى اين جامع به قرويين ، انتساب آن به اعرابى است كه از ناحيهء قيروان به شهر فاس وارد شده‌اند ؛ و بنيان‌گذار آن بانويى نيكوكار به نام فاطمه دختر محمد فهرى ، ملقب به ام‌البنين بوده است . بناى آن در سال 245 ه . به پايان رسيد و از آن پس از سوى سلسله‌هاى گوناگون\r\n\r\n\r\n","description":"","footnote":"\r\n( 1 ) . تاريخ دانشگاههاى بزرگ اسلامى ، عبدالرحيم غنيمه ، ترجمهء دكتر نورالله كسايى ، ص 354 - 357 ، با اندكى تصرف در عبارات\r\n","page_name":" 163 ","page_number":163},
  {"content":"\r\n\r\nبازسازى گشته و گسترش يافته تا آنكه در سال 1332 ه . ق به يك دانشگاه بزرگ تبديل گرديده است .\r\nاينك دانشگاه قرويين پس از الازهر ، بزرگ‌ترين دانشگاه اسلامى محسوب مىگردد . شمار بسيارى از بزرگان ادب و دانش در علومى چون فقه ، كلام ، حديث ، رياضيات ، طبيعى و پزشكى در اين دانشگاه پرورش يافته‌اند . « 1 »\r\nتصوير شمارهء 40\r\nمحل درج تصوير جامع قرويين در فاس\r\n6 . تمدن اسلامى در تونس\r\nتونس از جمله كشورهاى شمال آفريقا است كه به ويژه در دوران سلطهء استعمارى فرانسويان بر اين كشور ، تنها به مدد تعاليم اسلامى توانست هويت خويش را حفظ كند . مشهورترين اثر تمدن اسلامى در اين كشور جامع زيتونه مىباشد .\r\n\r\n\r\n","description":"","footnote":"\r\n( 1 ) . همان\r\n","page_name":" 164 ","page_number":164},
  {"content":"\r\n\r\n1 - 6 . جامع زيتونه\r\nاين جامع كه در سال 114 ه . ق بنيان نهاده شد ، يكى از كهن‌ترين دانشگاههاى زنده و فعال جهان معاصر است . در اين دانشگاه دانشمندان بسيارى پرورش يافته‌اند . از جملهء آنها فقيه ابو على عمر بن على بن قداح حوارى است كه ابن بطوطه درباره‌اش مىگويد : « از افادات و بركات علمى اين دانشمند آن بود كه هر جمعه پس از اداى نماز به يكى از ستونهاى جامع اعظم معروف به زيتونه پشت مىداد و مردم در مسائل فقهى از وى استفتا مىكردند و او پس از افتا در باب چهل مسأله آن مجلس را ترك مىگفت . » « 1 »\r\nآموزش در جامع زيتونه تا سال 1370 ه . ق به شيوهء قديم بود ؛ و از آن پس به روش معمول در الازهر ، اصلاح و تنظيم گرديد . مطابق اين اصلاحات ، برنامه‌هاى آموزشى دانشگاه به سطوح بسيار عالى اختصاص يافت و علومى چون رياضى و طبيعى و نيز زبانهاى زندهء دنيا در آن گنجانده شد . اين دانشگاه به دانشجويان جوياى تحصيلات عالىتر براى اعزام به خارج از كشور وامهاى شرافتى اعطا مىكند . « 2 »\r\nتصوير شمارهء 41\r\nدانشگاه زيتونه\r\n\r\n\r\n","description":"","footnote":"\r\n( 1 ) . تاريخ دانشگاههاى بزرگ اسلامى ، ص 69 - 170\r\n( 2 ) . همان ، ص 69 - 70\r\n","page_name":" 165 ","page_number":165},
  {"content":"\r\n\r\n7 . تمدن اسلامى در الجزاير\r\nالجزاير همچون پاره‌اى از شمال آفريقا در روزگار حكومت المرابطين بر اين سرزمين ، شاهد رونق و شكوه تمدن اسلامى بوده است . به طورى كه بناهاى ساخته شده به وسيلهء آن دولت ، حتى سرمشق بناهاى اسلامى اسپانيا قرار گرفته بود . از مهم‌ترين بناهاى موجود از گذشتهء تمدن اسلامى در الجزاير مسجد بزرگ تِلْمَسان است .\r\nتصوير شمارهء 42\r\nشبستان مسجد بزرگ در الجزاير\r\nاما آثار تمدن و فرهنگ اسلامى را بيش از هر جاى ديگرى بايد در رفتار مردم الجزاير در مقابله با استعمار فرانسه جست‌وجو كرد . مسلمانان اين كشور براى حفظ كيان اسلامى و ملى خويش هزاران شهيد دادند و تا بيرون راندن متجاوزان فرانسوى از پاى ننشستند .\r\nدر اين ميان امير عبدالقادر الجزايرى نمونهء كامل انسان پرورش يافته در دامن اسلام و فضاى تمدن اسلامى بود . همو كه با رفتار بزرگوارانه‌اش ، دشمنان خويش را وادار كرد تا درباره‌اش چنين بنويسند :\r\n- امير عبدالقادر بىگفت‌وگو دشمنى بزرگوار بود و اخلاقى شريف داشت . اسرايى كه به دست وى گرفتار آمده‌اند بعد از آزادى بهترين ستايشها را از او مىكنند . امير آنها را به احترام\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nتعطيلات دين مسيح روزهاى يك‌شنبه از كار معاف مىداشت ، در حالى كه وى مسلمان معتقد و مؤمنى بود . « 1 »\r\n- در تاريخِ بزرگ‌منشى و نجابت ، نمونه‌اى كه بتواند با عمل امير عبدالقادر با اسراى فرانسوى برابرى كند نيست . بىشك وى مردى بزرگ است . احترامى كه نسبت به زنان فرانسوى اسير شده در جنگ مبذول مىداشت ، كارى است كه ما را وامىدارد تا در مقابل مقام رفيع انسانى وى تعظيم كنيم . وى دستور داد تا تمام خواسته‌هاى زنان از جمله نامه‌نگارى براى شوهرانشان آزاد و به وضع غذايشان توجه شود . حتى از يكى از راهبان درخواست كرد تا آنان را موعظهء دينى كند . « 2 »\r\nنتيجه‌گيرى\r\nآثار موجود تمدن اسلامى در قارهء آفريقا ، نشانگر اعتقاد راسخ اين قاره و دور از خاستگاه اسلام به اين آيين است . از بارزترين ويژگيهاى آثار تمدنى اسلام در اين سرزمين كاركرد دوگانهء دينى - علمى مساجد است . دانشگاههايى كه سنگ بناى آنها در دوران اوج تمدن اسلامى در اين قاره نهاده شده در شمار بهترين دانشگاههاى موجود جهان اسلام محسوب مىگردد . توجه حكمرانان اين قاره به زندگى معنوى مردم موجب گرديده است تا تعاليم اسلامى در عمق جانشان نفوذ كند و آنان را در مقابله با حمله‌هاى شديد استعمارگران مقاوم و استوار گرداند .\r\nبدون ترديد تعاليم دانشگاههاى بزرگى چون الازهر و قرويين فاس ، براى مسلمانان الهام‌بخش بوده و آنان را در مقابل تهاجم افكار غربى محافظت مىكرده است ؛ و اين براى مسلمانان همهء جهان اين پيام بزرگ را دارد كه براى تضمين فرهنگ اسلامى در ميان مردم ، اقدام به ساخت دانشگاههايى كنند كه هم لبريز از معنويت باشد و هم نيازهاى علمى روز جوامعشان را برآورده سازد .\r\n\r\n\r\n","description":"","footnote":"\r\n( 1 ) . قيام امير عبدالقادر الجزايرى ، محمد كامل حسن المحامى ، ترجمهء صادق آئينه‌وند ، ص 39\r\n( 2 ) . همان ، ص 40\r\n","page_name":" 167 ","page_number":167},
  {"content":"\r\n\r\nپرسش و فعاليت\r\n1 . آيا آيين ديگرى كه مانند سلطان طلبه نشان ارج نهادن به دانش باشد در كشورهاى اسلامى سراغ داريد ؟\r\n2 . به نظر شما چرا با وجود گرايش مردم ايران به تشيع و علاقهء شديد آنان به خاندان علوى ، در كشور ما دانشگاهى به سبك الازهر ساخته نشده است ؟\r\n3 . دربارهء دو جنبش المرابطون و الموحدون و نقش آنان در آفريقا و اسپانيا تحقيق كنيد .\r\n4 . در برخى منابع تاريخى آمده است كه مسلمانان كتابخانهء اسكندريهء مصر را سوزانده‌اند ، دربارهء درستى يا نادرستى اين موضوع پژوهش كنيد .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\nفصل پنجم تمدن اسلامى در اسپانيا\r\nاين سرزمين در زيبايى آسمان و زمين به شام ، در لطافت آب و هوا به يمن ، در گل و رياحين و انواع عطريات به هند ، در ثروت و حاصلخيزى به مصر و در احجار كريمه به چين مىماند .\r\n« توصيف يك فرماندهء اسلامى از اسپانيا »\r\nمسلمانان در دوران بنى اميه ، پس از گشودن افريقيه ( مراكش كنونى ) با سپاهى نه چندان گران ، به فرماندهى طارق بن زياد - كه تنگهء جبل الطارق در حد فاصل اقيانوس اطلس و درياى مديترانه به نام اوست - در سال 92 ه / 711 م ، سرزمين اندلس ( اسپانيا ) را گشوده‌اند .\r\nآثار به جاى مانده از آن دوران با عظمت چنان شكوهى دارد ، كه با وجود تلاشهاى فراوان دشمنان براى نابودى آنها ، پيوسته مورخان را واداشته تا رويدادهاى آن دوران را به نگارش درآورند و حقايق تلخ و شيرين آن را براى آيندگان بازگو كنند .\r\nورق زدن اين فصل زرّين تمدن اسلامى ، هدف مبحث حاضر است ؛ تا روشن گردد كه ماهيت و تاريخ آن تمدن درخشان چه بود . چگونه پديد آمد و چگونه رو به افول نهاد . و اين مهم از راه بحث دربارهء عناوين زير به انجام خواهد رسيد .\r\nموقعيت جغرافيايى\r\nپيشينهء تمدنى\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nمسلمانان در اندلس\r\nآثار تمدنى اسلام در اندلس\r\nالف . هنر و معمارى\r\n1 . مسجد جامع قرطبه\r\n2 . الحمرا\r\nب . علوم و ادبيات\r\n1 . موقعيت جغرافيايى\r\nتصوير شمارهء 43\r\nاندلس در عصر زرين\r\nاصطلاحات جغرافيايىِ اندلس و جزيرة الاندلس ، در عالم اسلام تا اواخر قرون وسطى به همهء شبه جزيرهء ايبرى ( يعنى اسپانيا و پرتغال كنونى ) اطلاق مىگشته و نيز نويسندگان عرب نام اندلس را به اسپانياى تحت حكومت اسلامى ، قطع نظر از وسعت آن اطلاق مىكرده‌اند .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n2 . پيشينهء تمدنى\r\nساكنان كهن سرزمين اندلس را قوم سلت  ( Seltes )  كه از فرانسه به آنجا آمده بودند ، تشكيل مىدادند . اقوام ديگرى چون ايبرها  ( Iberes )  وليگوها  ( Lgurs )  نيز در آنجا حضور داشتند كه اصل آنها به درستى روشن نيست . پس از آن فينيقيها ، يونانيها و كارتاژها ، به ترتيب وارد اندلس گشتند . كارتاژها پس از تصرف آن كشور شهرى را به همين نام در آنجا بنا كردند . در دويست سال پيش از ميلاد مسيح ، جنگ روم پونيك « 1 » روى داد ؛ كه طى آن كارتاژها شكست خورده و روميان بر اندلس چيره گشتند . « 2 »\r\nروميان تا سدهء پنجم ميلادى بر اندلس حكومت كردند . در دوران آنها ، اين كشور داراى شهرهايى آباد و در نهايت زيبايى و خرّمى بود ؛ و شمارى از رجال نامى در آنجا پيدا شدند كه از مفاخر دولت و ملت شمرده مىشدند ؛ مانند سِنِگُ ، « 3 » لوسين ، « 4 » مارسيال « 5 » و چهار تن امپراتور به نامهاى تراژان ، آدرين ، مارك اورل ، تئودوز « 6 » و ديگران . « 7 »\r\nپس از انحطاط دولت روم سرزمين اندلس نيز رو به انحطاط نهاد و اقوام وحشى شمالى مانند واندال ، آلن ، سوئو و غيره ، پس از نابودسازى فرانسه ، به آنجا حمله بردند . اما چندى بعد قوم وحشى ديگرى به نام ويزيگوت آنان را مغلوب ساختند و در قرن ششم اندلس را به تصرف درآوردند . « 8 »\r\n\r\n\r\n","description":"","footnote":"\r\n( 1 ) . ، پونيك نام جنگهايى است كه ميان روميان و كارتاژ واقع شده است . جنگ اول آن از سال 264 تا 241 پيش از ميلاد و جنگ دوم آن از سال 218 تا 202 قبل از ميلاد و جنگ سوم كه كارتاژ به كلى بر باد رفت از سال 149 تا 146 پيش از ميلاد جريان داشته است\r\n( 2 ) . تمدن اسلام و عرب ، ص 327 - 238\r\n( 3 ) . ، وى يكى از فلاسفهء مشهور و استاد مزون ، امپراتور روم بوده . وى تأليفات زيادى دارد و در آن روزگار ازكسانى بود كه افكارشان به توحيد نزديك بوده است\r\n( 4 ) . ، يكى از نويسندگان يونانى ، كه افسانه‌هايى را نيز به رشتهء تحرير آورده است\r\n( 5 ) . ، يكى از شاعران رومى كه در اندلس زاده شده است\r\n( 6 ) . ، ، - ، ، اين چهار نفر از امپراتوران روم و زادگاه همهء آنها اندلس بوده است\r\n( 7 ) . تمدن اسلام و عرب ، ص 328\r\n( 8 ) . همان ، ص 329\r\n","page_name":" 171 ","page_number":171},
  {"content":"\r\n\r\nدر هنگام لشكركشى مسلمانان ، اقوام لاتين و گُت روح بندگى پيدا كرده بودند و چون اصل ثابتى در كار نبود ، به ماهيت حكمرانان توجهى نداشتند . از اين رو زمينهء پذيرش هر كشورگشايى در آنان فراهم گرديده بود . همچنين از آنجا كه سرداران سپاه نيز در شمار كارگزاران كشور بودند ، چندان محل اعتماد نبودند : سلطنت در ميان گتها انتخابى بود و همهء اميران هواى سلطنت در سر داشتند و طرفدارانشان نيز پيوسته با يكديگر در حال كشمكش بودند و در نتيجه كشور يك سره رو به انحطاط رفته بود و از نظر داخلى چنان جامعه دچار نفاق شده بود كه دو تن از اميران بزرگ اندلس يعنى كنت ژولىين  ( Conte Julien )  و اسقف اعظم اشبيلييه ، هنگام لشكركشى مسلمانان با آنان همراه گشتند . « 1 »\r\n3 . مسلمانان در اندلس\r\nانحطاط دولت ويزيگوتها ، موسى بن نصير را كه از سوى خلفاى اموى حاكم افريقيه و مغرب بود ، به تسخير شبه جزيرهء ايبرى واداشت و خود مردم اسپانيا نيز كه از مظالم ويزيگوتها به تنگ آمده بودند ، به يارى او برخاستند . غلام وى ، طارق بن زياد ، با هفت هزار سرباز در سال 92 ه . ق ( 711 م ) نزديك جبل طارق به اسپانيا پياده شد و پادشاه ويزيگوتها ، رودريگ ، را شكست داد و تا قلب اسپانيا پيش رفت . موسى كه نمىخواست همهء افتخار پيروزى نصيب طارق شود با هجده هزار تن به اسپانيا تاخت ( سال 93 ه ) و چندين شهر را گرفت و در تولدو ( طليطله ) به طارق رسيد و تا شمال اسپانيا پيش رفت . در عين پيروزى ، او و طارق هر دو را وليد به دمشق خواند و آنان ديگر روى اسپانيا را نديدند . پس از آن واليهايى از دمشق براى اسپانيا معين مىشد و اختلافهاى قبيله‌اى مايهء پريشانى كارها بود . در اين فاصله مسلمانان مقدارى در جنوب فرانسه پيش رفتند و به درهء رود رن رسيدند و بالاخره با شكست خوردن ( رمضان 114 ه . ق ) عبدالرحمان غافقى از شارل مارتل ، پيشرفت مسلمانان متوقف شد . « 2 »\r\n\r\n\r\n","description":"","footnote":"\r\n( 1 ) . همان ، ص 330\r\n( 2 ) . دايرة المعارف فارسى ، مصاحب\r\n","page_name":" 172 ","page_number":172},
  {"content":"\r\n\r\nاز زمان پيروزى موسى بن نصير و طارق تا سال 138 ه ( 756 م ) اندلس به دست حاكمانى كه خلفاى دمشق منصوب مىكردند اداره مىشد و آخرين آنان يوسف بن عبدالرحمان فهرى نزديك قرطبه از عبدالرحمن يكم شكست خورد . عبدالرحمن در سال 138 ه خود را امير اندلس خواند و بدين ترتيب سلسلهء امويان اسپانيا تأسيس شد ؛ كه فرمانروايان آن در 138 - 300 ه . با عنوان امير و از 317 ه . كه عبدالرحمن سوم به تخت خلافت نشست به عنوان خليفه حكمرانى كردند . در دورهء عبدالرحمان سوم دولت اسلامى اندلس به اوج عظمت رسيد ، ولى كمى پس از آن رو به انحطاط گذاشت و در 422 ه / 1031 م منقرض شد و به جاى آن سلطنتهاى كوچك محلى پيدا شد كه در تاريخ به نام ملوك الطوايف خوانده مىشوند . اين تفرقه فشار مسيحيان را نسبت به مسلمانان براى بازپس گرفتن سرزمينهاى خود زيادتر كرد و ناچار ملوك طوايف از مرابطون كه فرمانروايان بربر شمال آفريقا بودند كمك خواستند و اينان از 479 ه به بعد به تدريج بر اسپانيا مسلط شدند . در سالهاى ميان 551 و 556 ه طايفهء دينى و سياسى ديگرى به نام دولت موحدون ، تسلط مرابطون را در افريقا و اندلس هر دو برانداخت و اين دولت جديد نيز بعد از شكستى كه در 609 ه / 1212 م در واقعهء العقاب از مسيحيان متحد ديد از ميان رفت . « 1 »\r\nپس از آن تا مدت دو و نيم قرن تنها امارت اسلامى اسپانيا امارت غرناطه بود و سلسلهء امراى بنى نصر يا بنى الاحمر بر آن حكومت مىراندند . مؤسس اين سلسله محمد يكم ملقب به الغالب باللّه در 635 ه . ق / 1237 - 38 م غرناطه را به تصرف درآورد و قصر معروف الحمرا را بنا كرد ، ولى خراجگزار فرديناند دوم ( پادشاه كاستيل ) و پس از او آلفونسوى دهم شد . در تاريخ دوم ربيع الاول 897 ه / 3 ژانويهء 1492 غرناطه نيز به دست مسيحيان تسخير شد و حكومت مسلمانان بر اندلس خاتمه يافت . موريسكوها يعنى مسلمانانى كه پس از سقوط دولت غرناطه در اسپانيا ماندند ، دستخوش آزار مسيحيان شدند و سرانجام از اسپانيا اخراج گرديدند . « 2 »\r\n\r\n\r\n","description":"","footnote":"\r\n( 1 ) . همان\r\n( 2 ) . همان\r\n","page_name":" 173 ","page_number":173},
  {"content":"\r\n\r\n4 . آثار تمدنى اسلام در اندلس\r\nمسلمانان پس از گشودن اسپانيا آن را مكانى بسيار مناسب براى بروز استعدادهاى علمى و ذوق هنرى خويش يافتند . ثروتهاى خدادادى آن سرزمين نيز بستر اين كار را فراهم ساخته بود ؛ و به حكمرانان اجازه مىداد تا با اقدام به كارهاى بزرگ افكار و انديشه‌ها را به تلاش وادارند و بازار علم و هنر را رونق بخشند . پرواضح است كه انجام فعاليتهاى عمرانى و سرمايه‌گذاريهاى كلان در سرزمينهاى بيگانگان ، نشان اعتماد به نفس بسيار بالاى بانيان آنها است . عربهايى كه از فرسنگها راه دور تر از اندلس به آنجا آمده بودند ، چنان در راه آبادانى آنجا كوشيدند كه ساكنان بومى آنجا هيچ‌گاه نكوشيده بودند .\r\nالبته تمدنى كه در اندلس شكل گرفت ، در حقيقت همان سنت اسلامى تمدن شرقى بود كه به غرب انتقال مىيافت . انديشه‌هاى بزرگ و سازنده آن سامان از پشتوانه‌اى شرقى برخوردار بود ؛ و در حقيقت شاخه‌اى از درخت تناور تمدن اسلامى بود كه بر سر اسپانيا سايه افكن شد ، چرا كه مهم‌ترين ركن آن ، يعنى زبان عربى بود كه پيوسته با خاستگاه اصلى خود يعنى شرق اسلامى داد و ستد داشت . اما آثار تمدنى اسلام در اندلس را مىتوان در زمينه‌هاى هنر و معمارى ، علوم و ادبيات مورد بررسى قرار داد ؛ كه البته هنر و معمارى به دليل شواهد تاريخى به جا مانده از آن ، سهم بيشترى از بحث را به خود اختصاص مىدهد .\r\n1 - 4 . هنر و معمارى\r\nآثار به جاى مانده از تمدن اسلامى در اسپانيا حاكى از آن است كه مسلمانان ، به لحاظ فنى ، در آغاز از سنتهاى معمارى ويزيگوتها پيروى مىكردند ، اما اندكى بعد خود را از قيد تقليد رها ساخته و سبكى تازه را ابداع كردند . گوستاو لوبون در اين باره مىنويسد : « اعراب در آغاز غلبه و تسلط بر خاك اندلس معماران رومى را به كار واداشتند ، ولى چيزى نگذشت كه هوش جِبِلّى و سليقهء معمارى و مهندسى آن بر كارگران مزدور برترى يافته و به واسطهء به‌كارگيرى برخى الگوها و طرحهاى تزيينى كه زائيدهء فكر خود اعراب بود ، رونق و جلوهء بىاندازه‌اى در ابنيه و عمارات پيدا شد ، به طورى كه هر بيننده‌اى در نگاه اول تفاوت فاحش و امتياز ميان عمارات روميان و عربها را تشخيص مىداد . » « 1 »\r\n\r\n\r\n","description":"","footnote":"\r\n( 1 ) . تمدن اسلام و عرب ، ص 351\r\n","page_name":" 174 ","page_number":174},
  {"content":"\r\n\r\nدر ميان برجسته‌ترين آثار معمارى اسلامى در اسپانيا مىتوان از مسجد جامع قرطبه و قصر الحمراء نام برد .\r\n1 - 1 - 4 . مسجد جامع قُرطُبه :\r\nاين مسجد در سال 780 م به وسيلهء عبدالرحمن بنا گرديد ؛ و مورخان اسلامى آن را كعبهء مغرب ناميده و به آن احترام مىگذارند . جامع قرطبه يكى از بزرگ‌ترين بناهاى اسلامى اندلس به شمار مىرود . يك مورخ اروپايى آن را چنين توصيف كرده است : « عبدالرحمن اول اين مسجد را در اواخر قرن هشتم بنا نهاد و گمان غالب بر اين است كه مهندس و معمار اين مسجد خودش بوده و قصد داشته است كه بناى جديد را به طرح و نقشهء مسجد دمشق اما وسيع‌تر و عظيم‌تر برآورد و به زينت و آراستگى معبد سليمان در بيت‌المقدس كه آن وقت به منتها درجهء زيبايى معروف و دست تطاول روميان آن را برانداخته بود ، به پايان آورد . » « 1 »\r\nجامع مزبور به حق پس از اتمام ، از حيث عظمت و آراستگى سرآمد همهء معابد و ابنيهء مذهبى مشرق زمين شناخته مىشد . منارهء آن از سطح زمين چهل برابر قامت انسانِ ميانه بالا ، بلندى داشته است . گنبد متناسب و زيباى مسجد بر بالاى ديوار و جرزهاى استوار پوشيده شده از چوبهاى گران‌قيمت منبّت تعبيه گشته و از اطراف محاط به شبستان وسيعى مىشود كه هزار و نود و پنج ستون مرمر رنگارنگ به رديفهاى يك در ميان فضاى شبستان بر پا و آن وسعت عظيم را از جهت طول به نوزده رديف با چشمهء طاق عريض و از جهت عرض به 38 رديف با چشمهء تنگ‌تر تقسيم كرده است . « 2 »\r\nشگفت اينجاست كه پس از آن همه تخريب و ويرانى كه مسيحيان در حق اين مسجد روا داشته‌اند ، هنوز هم تماشاى شبستان رفيع آن بينندگان را به حيرت وامىدارد . در حالى كه همهء تزيينات مسجد به طور كامل از ميان برده شده ، اما محراب آن به طرزى اعجازآميز همچنان باقى است .\r\n\r\n\r\n","description":"","footnote":"\r\n( 1 ) . همان ، ص 354\r\n( 2 ) . همان\r\n","page_name":" 175 ","page_number":175},
  {"content":"\r\n\r\nتصوير شمارهء 44 تصوير شماره 45\r\nنماهايى از مسجد قرطبه\r\nتصوير شمارهء 46\r\nپنجرهء مشبك سنگى و طاقهاى به هم پيوسته در مسجد قرطبه\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n2 - 1 - 4 . الحمرا :\r\nالحمراء ! الحمراء !\r\nاى قصرى كه پريان ،\r\nتو را چون خواب و خيال زر اندود و پر نغمه و دستان كرده‌اند . اى حصارى كه در كنگره‌هاى دندانه‌دار فرو ريختهء تو ، شب ، هنگامى كه ماه از ميان طاقهاى مقرنسى مىتابد ، و بر ديوارها پرتوى چون برگ شبدر مىافكند ، آهنگهاى سحرآميز شنيده مىشود .\r\n( ويكتور هوگو ، در قطعات معروف به اورينتال )\r\nالحمرا يا قلعة الحمراء كه در قرن چهارده ميلادى ساخته شد ، سرآمد ابنيه عرب در اندلس به شمار مىآيد ؛ و نهايت درجهء كمال و مهارت صنعت معمارى اسلامى در بناى عظيم آن به كار رفته است . اين بنا در دامنهء قله‌هاى پر برف سيرا نوادا  Sieera - Nevada  ، بر بالاى تپه‌اى واقع در منتهى اليه شهر غرناطه بنا گرديده است .\r\nقصر الحمرا به همهء نقاط شهر غرناطه و جلگهء پهناور و مصفا و حاصلخيز معروف به وگا  vega  مشرف و مسلط است . وقتى از پايين تپه‌اى كه اين عمارت بر فراز آن ساخته شده نگاه مىكنيم ، از ظاهر الحمراء جز چند برج مربع قرمز رنگ كه سر به آسمان كشيده و پايهء آنها در انبوه درختان سبز عظيم الجثه سر به هم آورده پنهان است چيزى ديده نمىشود . به عبارت ديگر مىتوان گفت كه ظاهر اين عمارت چندان جلوه و نمودى ندارد ، ولى چون براى نزديك شدن به قصر داخل يكى از خيابانهاى طولانى باغستانهاى اطراف كه درختان كهن‌سال دو طرف خيابان مانند سقفى از اطراف سر به هم آورده و نواى دلپذير مرغان خوش‌الحان بلند و زمزمهء فرح‌بخش آبهاى جارى از هر گوشه و كنار به گوش مىرسد عالم وجد و نشاط و حيرت و لذت شروع شده قدم به قدم براى بيننده تعجبى تازه دست مىدهد ، تا آنكه به جلو خان اين قصر رفيع مىرسد . « 1 »\r\n\r\n\r\n","description":"","footnote":"\r\n( 1 ) . تمدن اسلام و عرب ، 364 - 366 ، با اندكى تصرف\r\n","page_name":" 177 ","page_number":177},
  {"content":"\r\n\r\nهر چيز و هر جزء و كل اين بنا اسباب عبرت و حيرت است . مشاهدهء در و ديوار عمارت كه تمام در زير حجارى و نقش و نگارهاى لطيف مشبك و برجسته مستتر است ، مقايسهء انواع واقسام قوسها و طاقهاى شكسته و دندانه‌دار و بالاخره تأمل در آويزهاى مقرنس رنگارنگ سرخ و زرد و لاجورد اندود كه همهء سطح داخل گنبد قصر بدانها آراسته است ، انسان را مبهوت و از ديدن آن همه لطف و تناسب ديدهء بيننده خيره مىشود . » « 1 »\r\nگفتنى است كه سوگمندانه بخش بزرگى از اين بناى زيبا و هنرمندانه ، به دست انسانهاى بىذوق و بىهنر ، خراب شده ، اما آنچه باقى مانده ، هنوز هم مىتواند قدرت و هنر مسلمانان را در قرون گذشته ، به چشم بينندگان بكشد و به گوش آنان برساند . « 2 »\r\nتصوير شمارهء 47\r\nستونهاى ظريف كاخ الحمراء\r\n\r\n\r\n","description":"","footnote":"\r\n( 1 ) . همان\r\n( 2 ) . همان ، ص 370\r\n","page_name":" 178 ","page_number":178},
  {"content":"\r\n\r\nتصوير شمارهء 48 تصوير شمارهء 49\r\nتزيينات گچ‌كارى استخر بارگاه بانوان در الحمراء\r\nدر پايان يادآورى يك نكته ضرورى به نظر مىرسد و آن دربارهء پيدايش سبك مدجنون در اندلس است . مدجنون به مسلمانهايى گفته مىشود كه پس از بازپس‌گيرى اسپانيا به دست مسيحيان ، آنان همچنان بر ديانت خويش باقى ماندند ، ولى هنر خويش را در خدمت حكمرانان مسيحىشان قرار دادند . اين گروه از مسلمانان سبك ويژه‌اى از معمارى را پديد آوردند كه تاريخ هنر و معمارى اسلامى به مدّجن مشهور است . « 1 »\r\n2 - 4 . علوم و ادبيات\r\nتوصيفهايى كه مورخان از تمدن اسلامى در اندلس كرده‌اند و نيز آنچه در كتابهاى تاريخ علوم در اين باره آمده نشانگر توسعهء همه جانبهء علمى و ادبى مسلمانان در آن سرزمين است . چنان كه مىدانيم يكى از نشانه‌هاى توسعهء علمى وجود كتاب و كتابخانه است ؛ و اعترافهاى مورخان در اين زمينه ، حكايت از وجود چنين توسعه‌اى در اندلس دارد .\r\nدر كتاب عظمت مسلمين در اسپانيا در مبحث زندگانى علمى مسلمانان در اين باره چنين آمده است :\r\nقصور سلاطين و شاهزادگان كه مملو از زينتها و آرايشهاى باور نكردنى بود ، بر جلال و شكوه و\r\n\r\n\r\n","description":"","footnote":"\r\n( 1 ) . براى آگاهى بيشتر در اين باره ر . ك . هنر اسلامى ، ارنست كونل ، ترجمهء مهندس هوشنگ طاهرى ، ص 172 - 173\r\n","page_name":" 179 ","page_number":179},
  {"content":"\r\n\r\nشادى شهرها مىافزود . همين كاخها را مىبينيم كه داراى كتابخانه‌هايى در حدود ده هزار تا پنجاه هزار جلد كتاب مىبودند . شاهزادگان در حدود صد هزار تا چهار صد هزار جلد كتاب داشتند . در هيچ نقطه‌اى از تاريخ به غير از بعضى شهرهاى يونان نمىبينيم كه اين قدر دانشمند و شاعر و نثر نويس با كمال احترام زندگانى نمايند . اين‌گونه مزدهاى هنگفت دريافت دارند . در هيچ تاريخى نمىبينيم كه اين قدر تودهء ملت در جست‌وجوى علم بروند و تا اين اندازه دانش و هنر در جان و روان تمام طبقات نفوذ و اثر كرده باشد ، مگر تمدن اسلامى . « 1 »\r\nآنگاه نويسندهء كتاب كسانى را كه دربارهء تاريخ علمى مسلمانان نا آگاهانه و با اطلاعات اندك و نادرست داورى مىكنند ، به باد نكوهش مىگيرد و در ادامه مىنويسد : مسلمين از يونانيها طرز صحافى كتب را آموختند و مانند ديگران طومار نمىنوشتند و از ايرانيها صنعت كاغذسازى آموختند ، به نحوى كه كاغذهاى شهر گزاتيوا مشهور شد و رفته رفته اين هنر را تكميل نموده در اسپانيا كاغذهاى بسيار زيبا درست مىكردند . در روى همين كاغذها نويسندگان و خوشنويسان مهارت انگشتان خود را ظاهر مىساختند . در حدود هفتاد تا هشتاد هزار جلد كتاب در سال تهيه مىشد . قرطبه مركز بود و ساير شهرها هم در انتشار علوم و زياد ساختن كتب از آن شهر كم نبودند . الحاكم نماينده مخصوص به امپراتورى يونان و خلافت عباسى با سرمايهء غير محدود فرستاد تا هر چه مىتوانست به دست آورد و نويسندگان دربارى كه هزاران تن بودند ، مواجب گزاف دريافت مىداشتند . « 2 »\r\nنويسنده در ادامه يادآور مىشود كه تلاشهاى علمى تنها به مردان اختصاص نداشت بلكه زنان نيز در اين مهم سهيم بودند ؛ و مىافزايد : از اينها نامىتر دخترانى از خانواده‌هاى بسيار نجيب بودند كه كتابخانهء بزرگى براى خود ترتيب داده و به قدرى عشق خواندن كتاب و كسب علوم داشتند كه همسر انتخاب نكردند . اينها كتب زيادى نوشتند و در قصايد خود داد فصاحت دادند . به نحوى كه موجب شگفتى همگان گرديد . « 3 »\r\n\r\n\r\n","description":"","footnote":"\r\n( 1 ) . عظمت مسلمين در اروپا ، ژوزف ماك كاپ ، ترجمهء ابوالقاسم فيضى ، ص 168\r\n( 2 ) . همان\r\n( 3 ) . همان ، ص 170\r\n","page_name":" 180 ","page_number":180},
  {"content":"\r\n\r\nنتيجه‌گيرى\r\nدوران حضور مسلمانان در اسپانيا يكى از دوره‌هاى بسيار درخشان و در عين حال بسيار غمناك تاريخ اسلام است . درخشان است از آن رو كه مسلمانان در جايى بسيار دور از مركز خلافت و قدرتشان ، دولتى بر پا كردند كه نماد دانش و فرهنگ بود ؛ و تمدن اسلامى در اسپانيا با ويژگى علمى و فرهنگى شناخته شده است ؛ چيزى كه حتى مورخان اروپايى به آن اعتراف دارند و كتابهاى فراوانى نيز درباره‌اش نوشته‌اند .\r\nاما غمناكى آن از اين جهت است كه مسلمانان در هيچ نقطهء ديگرى به چنين سرنوشتى گرفتار نيامده‌اند . آنها در هر جا پاى نهادند ماندگار شدند و پرچم اسلام در آنجا برافراشته ماند ، اما اسپانيايى كه روزگارى همه‌اش از آن مسلمانان بود ، امروزه پيروان اسلام حتى به صورت يك اقليت نيز در آنجا حضور ندارند .\r\nچرا ؟ البته مورخان براى اين پرسش ، پاسخهاى بسيارى ذكر كرده و دلايل بسيارى را برشمرده‌اند ، اما به باور ما مهم‌ترين دليل زدوده شدن مسلمانان از اسپانيا ، عدم اهتمام به مرزها و مرزداران بود ؛ به اين معنا كه اگر آن همتى را كه صرف ساختن باغ و بناهاى بزرگ كردند ، براى استحكام مرزهايشان با مسيحيان صرف مىكردند و در انديشهء رفاه و معنويت مرزداران و سپاهيان بودند ، به طور قطع و يقين دولتشان پايدار مىماند و آن شكوه و عظمت به آسانى فرونمىريخت . ولى افسوس كه اين مهم از ذهنشان دور ماند و شد آنچه نبايد مىشد .\r\nپرسش و فعاليت :\r\n1 . دربارهء چگونگى بيرون رانده شدن مسلمانان از اندلس پژوهشى تهيه كنيد .\r\n2 . نتيجه‌اى را كه در پايان فصل گرفته شده است ، ارزيابى كنيد .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n\r\nفصل ششم تمدن اسلامى در آسياى صغير و بالكان ( امپراتورى عثمانى )\r\nآسياى صغير كه بخشى از قلمرو امپراتورى بيزانس - روم شرقى - به شمار مىرفت ، در سال 463 ه ، از سوى آلب ارسلان - دوّمين پادشاه سلجوقى - مورد حمله قرار گرفت . وى سپاه رومانوس چهارم ( رومانوس - ديوگنس ) را در هم شكست ، خود او را به اسارت درآورد و قلمرو او را در قبضهء قدرت خويش گرفت . از آن پس آسياى صغير همچون بخشى از قلمرو سلاجقهء بزرگ ايران به وسيلهء دست نشاندگان ترك آنان اداره مىگرديد ؛ كه به دليل دورى قلمروشان از مركز دولت سلاجقه از نوعى استقلال نيز برخوردار بودند .\r\nبه هر روى ، حاكميت آسياى صغير ميان اقوام ترك دست به دست مىشد ، تا آنكه نوبت به آل عثمان رسيد . حكمرانان اين خاندان پس از تحكيم مبانى قدرتشان در قلمرو اصلى ، پا را بسيار از آن فراتر نهادند و علاوه بر تصرف بخشهاى گسترده‌اى از آسيا و آفريقا ، شبه جزيرهء بالكان در جنوب شرقى اروپا را نيز ضميمهء خاك خويش ساخته ، امپراتورى بزرگ ، نيرومند و ديرپاى عثمانى ( 1299 - 1922 ) را پديد آوردند .\r\nاين امپراتورى كه بخشهاى وسيعى از جهان اسلام را در تصرف داشت ، به روزگار سلطنت سلطان سليم يكم ( 1512 - 20 ) داعيهء خلافت اسلامى به خود گرفت . سليم در لشكركشى به مصر ( 1517 ) و تصرف قاهره ، مدعى شد كه آخرين بازمانده شبه خلافت عباسى در مصر ، مقامش را به وى تفويض كرده است ؛ و از آن پس سلاطين عثمانى لقب خليفه گرفتند و حكومت خود را تداوم خلافت اسلامى قلمداد مىكردند .\r\nآنچه در آسياى صغير و بالكان از آثار تمدنى اسلام باقى است ، محصول روزگار امپراتور عثمانى است . گرچه آنان در جاى جاى قلمروشان آثار تمدنى فراوانى از خود بر جاى نهاده‌اند ،\r\n\r\n","description":"","footnote":"","page_name":" 182 ","page_number":182},
  {"content":"\r\n . \r\n","description":"","footnote":"","page_name":" 183 ","page_number":183},
  {"content":"\r\n\r\nولى به دليل مركزيت آسياى صغير و بالكان در روزگار آنان ، شاهكارهاى تمدنىشان در اين نواحى متمركز است .\r\nفصل پايانى بخش سوم در بردارندهء معرفى فصل پايانى خلافت اسلامى يعنى امپراتورى عثمانى است و در چارچوب عناوين ذيل صورت‌بندى شده است :\r\nموقعيت جغرافيايى\r\nالف . آسياى صغير\r\nب . شبه جزيرهء بالكان\r\nامپراتورى عثمانى\r\nتمدن اسلامى در دورهء عثمانى\r\nتركيه\r\nنتيجه‌گيرى\r\n1 . موقعيت جغرافيايى\r\n1 - 1 . آسياى صغير\r\nآسياى صغير شبه جزيره‌اى است در منتهاى غربى قارهء آسيا كه اكنون بخش آسيايى تركيه را تشكيل مىدهد . يونانيان آن را آناتوليا ( طلوع خورشيد ) مىناميدند و نام تركى آنادولو از آن گرفته شده است ؛ و در منابع عربى به آن اناضول گفته مىشود . كنار شمالى آن مجاور درياى سياه و تنگه‌هاى داردانل ، درياى مرمره و بوسفور ، كنار غربى آن مجاور درياى اژه و كنار جنوبى آن مجاور مديترانه است .\r\n2 - 1 . شبه جزيرهء بالكان\r\nبالكان شبه جزيره‌اى است واقع در جنوب شرق اروپا كه از رودهاى دانوب و ساوا به سوى جنوب ممتد است . از غرب به درياهاى آدرياتيك و يونيائى ، از جنوب به بوسفور ، درياى مرمره ، داردانل و درياى اژه و از شرق به درياى سياه محدود مىباشد .\r\n3 - 1 . پيشينهء تمدنى\r\nآسياى صغير نخستين زادگاه تمدن يونانى است و سرزمينهاى تاريخى فروگيا ، لوكيا ، كاريا ،\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nپافلاگونيا ، بيتينيا ، لوديا ، كيليكيا ، گالاتيا ، كاپادوكيا و غيره و شهرهاى معروف تروا ، افسوس ، سمورنا و بسيارى شهرهاى مهم ديگر در آن واقع بوده است . در آغاز تاريخ ، در اين شبه جزيره قوم غير آريايى حِتّى صاحب قدرت و سلطنت شد ؛ و احتمالًا پايتخت اين قوم در محل بغازكوى كنونى بوده است . از دورهء سميراميس « 1 » ( حدود 2000 ق . م ) تا حدود 1300 م ( زمان عثمان يكم ، مؤسس سلسلهء عثمانى ) پيوسته كشورگشايان جهان براى دست يافتن بر آسياى صغير با يكديگر در كشمكش بودند . در همين شبه جزيره اسكندر مقدونى و روميان براى تسلط يافتن بر جهان متمدن زمان خود موفقانه به مبارزه برخاستند . جنگهاى مهمى در اين سرزمين اتفاق افتاده كه از آن جمله است جنگهاى مادها و هخامنشيان با سكاها ، جنگهاى مدى بين ايران و يونان ، جنگهاى روميان و اشكانيان ، جنگهاى اعراب و سلجوقيان و مغولان و تركان عثمانى با دولت تضعيف شدهء روم شرقى . همين‌طور صليبيان اروپا براى رسيدن به بيت‌المقدس از همين جا گذشتند . با همهء اين جنگها و صدمات ، تا زمان تسلط عثمانيان ، آسياى صغير تا حدى رونق و آبادى خود را حفظ كرده بود .\r\nاما در دورهء استبداد مسلح سلاطين عثمانى ، فرهنگ و تمدن قديم اين ناحيه از ميان رفت . « 2 »\r\n2 . امپراتورى عثمانى\r\nامپراتورى عثمانى تاريخ بسيار بلند و پرحادثه‌اى دارد كه بايد آن را در منابع مفصل و مستقلى كه در اين باره نوشته شده جست و جو كرد . اما از آنجا كه تمدن اسلامى در آسياى صغير و بالكان محصول دوران چيرگى آن امپراتورى است ، خلاصه‌اى از سرگذشت آن دولت در اينجا آورده مىشود .\r\nامپراتورى عثمانى وسيع‌ترين و بادوام‌ترين ممالكى است كه در دورهء اسلامى به وسيلهء مردمى ترك‌زبان تشكيل يافته است و در عين حال وسيع‌ترين مملكت اسلامى در ادوار متأخر تاريخ اسلام است . مركز اصلى آن آسياى صغير بود و در حدود سدهء سيزدهم ميلادى / هفتم هجرى تأسيس گرديد . در اين زمان در سراسر دنياى اسلامى سنتهاى سياسى سابق در هم شكسته بود و در جبين هيچ يك از دولتهاى موجود دوامى ديده نمىشد و در عين حال تمدن اسلامى در\r\n\r\n\r\n","description":"","footnote":"\r\n( 1 ) . ملكهء افسانه‌اى آشور كه به زيبايى و دانايى معروف است . ( دايرة المعارف فارسى )\r\n( 2 ) . دايرة المعارف فارسى ، مصاحب\r\n","page_name":" 185 ","page_number":185},
  {"content":"\r\n\r\nحال ضعف بود . اما اين عوامل به تنهايى براى توجيه برآمدن يك مملكت جديد و مقتدر مسلمان كافى نبود ، بلكه انقراض دولت عباسيان از يك طرف و ضعف مفرط روم شرقى از طرف ديگر ، پيدايش اين مملكت جديد را ممكن ساخت . تأثير متقابل اين دو ، پيش از تأسيس دولت عثمانى ، در عهد سلاجقهء دوم آغاز شده بود و در عهد عثمانيها ادامه يافت . فتوحات سريع سلاطين بزرگ عثمانى - مانند بايزيد يكم ، محمد دوم و سليمان يكم - در قرن 14 م و 15 م سبب نشر تمدن خاص عثمانى گرديد كه در قرن 16 م صورتى مشخص يافت . با گذشت زمان تضاد بين تمدن عثمانى و دولتهاى مسلمان همسايهء آن به منتهاى شدت رسيد و اختلاف بين شيعه و سنى را جنبهء سياسى تازه‌اى داد . در عين حال شكاف بين دولت عثمانى و تمدن دولتهاى اروپاى غربى ، كه در قرن 15 م ترميم‌پذير به نظر مىرسيد ، به طرز فزاينده‌اى وسعت يافت و سبب آن اين بود كه عثمانيها از تحول قرون وسطائى به عصر جديد بىبهره مانده بودند . تمدن عثمانى در بسيارى از ممالك تحت استيلاى سلاطين عثمانى سخت ريشه دوانيده بود و اين امر در هنگام ضعف قدرت سياسى عثمانيها بيش از هر موقع ديگر محسوس بود . « 1 »\r\nدولت عثمانى در محيطى دور از مراكز اصلى تسنن پديد آمد ، ولى ديرى نپاييد كه به مذهب حنفى گراييد . هرچند كه بقاياى سنن قديمى بر جاى ماند . داعيهء خلافت و تفوق دنياى اسلام و نيز سياست اتحاد اسلام عبدالحميد دوم ظاهراً از سيماهاى اوليهء امپراتورى عثمانى نبوده است و جزء سياست خارجى آن امپراتورى مخصوصاً در مقابل مسيحيان بوده است . « 2 »\r\nنفوذ تمدن غربى در مملكت عثمانى در قرن 18 م - كه تركان پس از تأسيس تمدن خاص خود ، خود را در مقابل اروپا زبون ديدند - آغاز گرديد . دولت فرانسه كه از قديم با تركان عثمانى روابطى داشت ، نخستين دولت اروپا بود كه به آن دولت كمكهاى فنى ( نظامى ) اعطا كرد . اين سنت تا قرن بيستم ميلادى ادامه داشت . ورود اصلاحات و سازمانهاى غربى به دولت عثمانى هيچ‌گاه صورت انقلابى نداشت ، بلكه به وسيلهء دولت انجام مىگرفت ؛ و اين كار در دورهء تنظيمات با موفقيت عملى شد . نتيجهء غير مستقيم ورود افكار مغرب زمين به مملكت عثمانى ايجاد احساسات ملى بود كه در وقايع جنگ جهانى يكم مشهود گرديد . « 3 »\r\n\r\n\r\n","description":"","footnote":"\r\n( 1 ) . دايرة المعارف فارسى\r\n( 2 ) . همان\r\n( 3 ) . همان\r\n","page_name":" 186 ","page_number":186},
  {"content":"\r\n\r\n3 . تمدن اسلامى در دورهء عثمانى\r\nدر آثار نگاشته شده درباره تمدن اسلامى ، از سويى به طور عموم از دوران اوج قدرت سياسى بنى عباس - كه با پيشرفتهاى علمى مسلمانان نيز مقارن است - به عنوان دورهء اوج تمدن اسلامى ياد مىگردد ؛ و از سوى ديگر سقوط خلافت عباسى و برافتادنشان به دست مغولان ، با سقوط تمدن اسلامى برابر گرفته مىشود . « 1 » اما به باور كسانى ، چنين برداشتى از تمدن اسلامى ، درون مايهء عربى دارد و عربها براى نسبت دادن كامل تمدن اسلامى به خودشان چنين ايده‌اى را مطرح مىكنند . اما بايد دانست كه گرچه عربها در ارائهء چنين ديدگاهى از تمدن اسلامى تنها نيستند ، همهء واقعيت نيز اين نيست . زيرا اگر همان ملاكهاى ضعف و قوت تمدن اسلامى در دورهء خلافت بنىعباس ، دربارهء دوران حاكميت تيموريان و عثمانيها نيز در نظر گرفته و با آنها سنجيده شود ، روشن خواهد گشت كه آنچه از مظاهر تمدن كه در دو نقطهء ديگر از جهان اسلام يعنى هند و آسياى صغير و بالكان پديد آمده نيز فصل دومى از همان تمدن نخستين است . به ويژه بايد به اين نكته توجه داشت كه دوران نخست تمدن اسلامى با روزگار تاريك اروپا معنا و مقايسه مىگردد ، در حالى كه در دوره‌هاى بازپسين اروپا به طور كامل بيدار گشته و نسبت به مسلمانان از دانش و فناورى برتر نيز برخوردار بوده است .\r\nاز مواردى كه نشان عظمت تمدن اسلامى در روزگار عثمانيها مىباشد وجود آثار اسلامى فراوان به ويژه در استانبول ، يا همان قسطنطنيه قديم است كه پايتخت امپراتورى روم شرقى بود .\r\nعثمانيها توانستند امپراتورى روم شرقى را به طور كامل براندازند و دولت خويش را در قلمرو آن گسترش دهند و به پايتخت كهن و انباشته از آثار تمدنى آن سيمايى اسلامى ببخشند . اگر دوران شكوه استانبول با دورهء شكوه بغداد عصر بنىعباس مقايسه گردد ، روشن خواهد شد كه دست كم به لحاظ اقتدار سياسى و حاكميت فرهنگ و ارزشهاى دينى ، چيزى از آن كم نداشته است .\r\nاز مباحث كلى مرتبط با تمدن اسلامى در عثمانى كه بگذريم ، نمونه‌ها و مصاديق بسيارى از تمدن اسلامى در قلمروشان ديده مىشود كه نمايانگر افكار و ايده‌هاى آنان است . در اين ميان سنان پاشا ( 895 - 986 / 1489 - 1578 ) ، معمار بزرگ عثمانى ، بناهاى بسيار عظيم و با شكوهى\r\n\r\n\r\n","description":"","footnote":"\r\n( 1 ) . چنين برداشتى از طلوع و افول تمدن اسلامى به ويژه در تاريخ تمدن اسلامى جرجى زيدان به روشنى ديده‌مىشود\r\n","page_name":" 187 ","page_number":187},
  {"content":"\r\n\r\nساخت كه با گذشت قرون متمادى همچنان بر تارك هنر و معمارى اسلامى مىدرخشد . سنان ، به گفتهء خودش ، سيصد بناى اسلامى را طرح‌ريزى كرده است ؛ كه مساجد جامع سليمانيه و سهزاوه در استانبول و سليميه در ادرنه از شاهكارهاى او به شمار مىآيد .\r\nدر اينجا براى نمونه ، توصيف يكى از اين بناها يعنى مسجد جامع سليمانيه به قلم اوليا چلبى ، نويسندهء عثمانى قرن يازدهم هجرى نقل مىگردد : « چون سليمان هزاران استادكار در معمارى ، بنايى ، سنگتراشى ، مرمربرى ، از سراسر متصرفات عثمانى فراهم آورد ، سه سال تمام طول كشيد تا پىريزى بناى مسجد پايان يافت . . . سه سال ديگر طول كشيد تا پى ساختمان به روى زمين رسيد . . . سال بعد محراب بر پا شد . . . و ساختمان ديوارهاى سر به فلك كشيده به انتها رسيد و بر روى آن چهار بنياد استوار ، گنبد بلند مسجد جاى گرفت . . . در ضلع پهلويى محراب و همچنين ضلع مقابل آن ( ضلعهاى شرقى و غربى ) ، گنبد اصلى مسجد به دو نيم گنبد وصل است كه بر آن ستونها تكيه ندارند ، چون معمار از آن بيم داشت كه مبادا بار اين ستونها زياد شود . براى آنكه مسجد نور كافى داشته باشد ، سنان در هر جانب پنجره‌هايى گشود . . . در سمت راست و چپ محراب ، ستونهايى با شيارهاى مارپيچى همانند كار جادوگران برافراشت . در هر دو جانب مسجد ، سكوهايى بر روى ستونهايى كوتاه ساخته شده است ، از يك جانب رو به دريا و از جانب ديگر رو به بازار . هنگامى كه مسجد زياده شلوغ مىشود ، بسيارى از نمازگزاران روى اين سكوها نماز مىگزارند . همچنين دورادور گنبد ، درون مسجد دو رديف ايوان ، بر روى ستونهايى چند ساخته شده است كه در شبهاى عزيز « 1 » چراغان مىشوند . مجموع چراغها به بيست و دو هزار شعله مىرسد ، به علاوهء هزاران تزيينات ديگر از سقف آويزان است . چهار طرف مسجد پنجره دارد كه نسيم خنك از آنها به درون مىوزد و جماعت را جان تازه مىبخشد ؛ چنان كه گويى در بهشت هستند و از زندگى جاويد برخوردارند .\r\nصحن اين مسجد سه دروازه دارد كه از هر طرف سه پله مىخورد . اين صحن با مرمر سفيد مفروش شده و چون قالى صاف و هموار است . . . بر فراز پنجره‌ها در هر طرف ، آياتى از قرآن مجيد به خط سفيد بر زمينهء كاشيهاى آبىرنگ نقش بسته است . درِ روبه‌روى قبله ( يعنى در شمالى ) بزرگ‌تر از درهاى ديگر و از مرمر سفيد است و به خاطر زيبايى و هنرى كه در\r\n\r\n\r\n","description":"","footnote":"\r\n( 1 ) . گويا مقصود شبهاى عيد است\r\n","page_name":" 188 ","page_number":188},
  {"content":"\r\n\r\nكنده‌كارى و تزيين آن به كار رفته بر روى زمين همتا ندارد . . . بر فراز آستانه گل و بته‌هايى كنده‌كارى شده و اين نقشها به استادى و هنرى كه با هنر جمشيد پهلو مىزند توى هم رفته‌اند . . .\r\nصحن خارجى اين مسجد زمين وسيعى است كه در آن درختان سرو و چنار و بيد و زيرفون و زبان گنجشك كاشته شده‌اند ، و از سه سمت ساختمان مسجد را در بر گرفته است . اين صحن ده دروازه دارد . . . در سمت راست و چپ اين مسجد ، چهار دارالعلم بزرگ براى تربيت فقهاى فرقه‌هاى چهارگانهء سنى تأسيس شد . همچنين مدرسه‌اى براى تعليم حديث ، مدرسه‌اى براى تعليم تلاوت قرآن ، دارالعلمى براى تحصيل طب ، مدرسه‌اى براى كودكان ، يك بيمارستان ، يك ناهارخانه ، يك نوانخانه ، يك بيمارستان براى عزبا ، يك كاروانسرا براى مسافران ، بازار زرگرها و تكمه‌سازان و صحافان ، يك حمام ، حجره‌هايى براى طلاب علوم دينى ، و هزاران اتاق براى خدام وجود دارد . به طورى كه قبه‌هاى داخل حريم مسجد از هزار و يكى كم‌تر نيست . . . .\r\nوقتى بناى مسجد به پايان رسيد ، استاد معمار سنان به سلطان گفت : خداوندگارا ، مسجد براى تو ساخته‌ام كه تا روز شما بر روى زمين به جا خواهد ماند . . . خود نويسندهء حقير اين سطور ، روزى ده كافر فرنگى را ، كه در هندسه و معمارى دست داشتند ، ديده است كه چون كفشدار ، كفشهاى آنان را با سرپايى عوض كرد و آنها را براى تماشا به داخل مسجد برد ، از ديدن مناره‌ها انگشت حيرت به دندان گزيدند . ولى چون گنبد را ديدند كلاه خود را بالا انداختند و فرياد زدند ، ماريا ! ماريا ! « 1 » و با ديدن چهار طاق هلالى شكل زير گنبد ، كه تاريخ 944 ه / 1537 م بر روى آنها نوشته شده زبان‌شان بند آمد و از بيان حس تحسين آنان قاصر ماند ، آن طاقها را تماشا كردند ، سپس هنگام بازديد نماى خارجى مسجد و صحن و چهار مناره و شش دروازه و ستونها و طاقنماها و گنبدها ، دوباره كلاه از سر برداشتند و با سر برهنه دور مسجد گشتند و اين شاهد كمال حيرت آنان بود .\r\nمن از مترجمان پرسيدم كه اينان مسجد را چگونه ديدند ، و يكى از آنان كه اندكى تركى مىدانست ، گفت كه در هيچ جاى دنيا ديده نشده است كه زيبايى درون و بيرون ساختمان اين چنين جمع آيد و در سراسر فرنگستان يك ساختمان هم نيست كه با اين بنا قابل مقايسه باشد . » « 2 »\r\n\r\n\r\n","description":"","footnote":"\r\n( 1 ) . يا حضرت مريم ! يا حضرت مريم !\r\n( 2 ) . استانبول و امپراتورى عثمانى ، برنارد لوئيس ، ترجمهء ماه ملك بهار ، صص 151 - 158\r\n","page_name":" 189 ","page_number":189},
  {"content":"\r\n\r\nتصوير شمارهء 50\r\nمسجد جامع سليمانيه\r\n4 . تركيه\r\nپس از سالها پيكار ، سرانجام امپراتورى عثمانى از پاى درآمد و جايش را به تركيه كنونى داد . بعد از جنگ جهانى يكم ، در حالى كه بيشتر قلمرو عثمانى در تصرف نيروهاى متفقين بود ، عناصر ملىگراى ترك به رهبرى مصطفى كمال پاشا ( آتاترك ) - از افسران بلندپايهء ارتش - در مقابل نيروهاى متحد استقامت كرده و از پذيرش شرايط آنان سر باز زدند ؛ و در نهايت قدرت سياسى را به دست گرفتند .\r\nآتاترك نظام خلافت را برانداخت و نظام جمهورى را جايگزين ساخت . پس از لغو خلافت در 1924 قانون اساسى جديد تدوين گشت . در مدت 14 سال حكومت وى بر تركيه تغييرات بسيارى پديد آمد . او شالوده‌هاى دينى ، اجتماعى و فرهنگى و نيز ساختار اقتصادى و سياسى تركيه را دگرگون كرد . وى سياستى ضد دينى در پيش گرفت و مناصب دينى را از ميان برد . در 1926 قانون مدنى سويس ، قانون جزاى ايتاليا و قانون بازرگانى آلمان ، بدون تغيير در تركيه به اجرا درآمد . در 1928 رسميت دين اسلام لغو گرديد و الفباى لاتينى به جاى الفباى عربى پذيرفته شد .\r\nدر 1930 م نام قسطنطنيه به استانبول تغيير يافت و در 1934 م زنان حق رأى و آزادى پيدا كردند . « 1 »\r\n\r\n\r\n","description":"","footnote":"\r\n( 1 ) . ر . ك . اسلام در جهان امروز ، ص 184\r\n","page_name":" 190 ","page_number":190},
  {"content":"\r\n\r\nجانشينان آتاترك نيز راه او را ادامه دادند و روند دين‌زدايى ، بدون هيچ مخالفتى جدى ، تداوم يافت ؛ و اتفاق جالبى كه در دوران جمهوريت تركيه افتاد ، تفسير جديدى بود كه از سوى تركان دربارهء اسلام ارائه گرديد . واقعيت قضيه اين است كه گرچه دين از صحنهء سياسى تركيه كنار نهاده شد ، ولى ريشه‌هاى اجتماعى آن بسيار قوىتر از آن بود كه بتوان به آسانى آن را از جامعه زدود .\r\nاين در حالى است كه نظام سياسى تركيه به هيچ روى قصد بازگشت از مسير خويش را ندارد . در نتيجه انديشمندان ترك درصدد ارائهء تفسيرى نو از اسلام برآمدند كه هم با سياستهاى ضد دينى تركيه و هم با گرايشهاى دينى مردم سازگار و همسو باشد . گويا مناسب‌ترين راه حلى كه برگزيده شد ايجاد تقابل ميان فهم عرب و ترك از اسلام بود . تركها مدعى شدند كه ضرورتى ندارد آنها نيز همان تفسير عربها از اسلام را بپذيرند . بلكه به باور آنان ، اسلام از چنان ظرفيتى برخوردار است كه مىشود از آن تفسير و الگويى سازگار با شرايط سياسى و اجتماعى تركيه ارائه داد . اما چنين تفسيرى هيچ‌گاه مورد پذيرش جوامع غير ترك قرار نگرفت .\r\nپرسش :\r\nاين ديدگاه را كه اسلام را مىتوان چنان تفسير كرد كه با شرايط زمانه و حتى با سياستهاى دين‌زدايانه سازگار باشد ، چگونه ارزيابى مىكنيد ؟\r\nنتيجه‌گيرى\r\nمسلمانان ، مثل همهء جهان‌گشايان ديگر ، در هر سرزمينى كه پيش رفته و آن را به تملك درآورده‌اند ، در مقابل چيزى كه ستانده‌اند ، چيزى را نيز از كف داده‌اند و به ازاى تأثيرى كه گذارده‌اند ، خود نيز تأثير پذيرفته‌اند . پيشروى تركان عثمانى در ممالك اروپايى و سرنوشتى كه دستگاه خلافتشان بدان مبتلا گرديد ، از مصاديق روشن اين رسم كلى روزگار يعنى عمل و عكس‌العمل است . چنان‌كه خوانديم ، امپراتورى عثمانى ، دولت بيزانس را برانداخت . شكى نيست كه در آن هنگام هم عثمانيها و هم ديگر مسلمانان از اين پيروزى بزرگ خوشحال بودند ؛ چرا كه توانسته بودند با زور بخشى از دارالحرب را به دارالاسلام برگردانند . ولى چنان كه ديديم ، ماجرا به همين جا خاتمه نيافت . آنان در مقابل اين موفقيت تاوانى بزرگ پرداختند . پس از\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nبرافتادن نظام خلافت هيچ اثرى از آنان نماند و نظام اسلامى و شرقىشان جاى خود را به نظام لائيك غربى داد .\r\nيك واقعيت ديگر نيز در اين ميان خودنمايى مىكند و آن اين است كه گرچه نظام تركيه لائيك و غير مذهبى است ، ولى اسلام در ميان جامعه همچنان زنده و پويا است . به ويژه در سالهاى اخير گرايشهاى اسلامى در اين كشور رو به فزونى نهاده و نظام لائيك را سخت به چالش كشيده است .\r\nپرسش و فعاليت\r\n1 . تركها با وجود در پيش گرفتن سياست دين‌زدايى ، در سال 1949 دانشكدهء الهيات دانشگاه آنكارا را افتتاح كردند . اين كار چه تفسيرى دارد ؟ در اين باره پژوهشى تهيه كنيد .\r\n2 . جمهورى تركيه بر آن است تا روند نوسازى را تا پيوستن به جامعهء اروپايى ادامه دهد ، با توجه به پيشينهء اسلامى و آسيايى تركيه ، پيامدهاى اين پديده را تحليل كنيد .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nفصل هفتم تمدن اسلامى در هند و پاكستان\r\nمقدمه\r\nسرزمين هند براى مسلمانان صدر اسلام ناشناخته نبود ، چرا كه عربها از ديرباز با ساكنان آن جا روابط بازرگانى داشتند . اما در حالى كه پيش از ظهور اسلام ارتباط ميان آن دو شبه جزيرهء بزرگ دنيا به داد و ستد كالا محدود مىگشت ، پس از آن جنبه‌اى تازه به خود گرفت و مسلمانان عرب در امتداد گسترش اسلام به سوى شرق ، پا به خاك پهناور هندوستان نهادند و مردمان آنجا را به آيين نو فراخواندند .\r\nدر حالى كه در فاصلهء ميان سالهاى پنجاه تا پايان سدهء يكم هجرى ، عربها از راه تبليغ ، اسلام را در هند رواج مىدادند ، پس از استقرار اسلام در سرزمينهاى شرقى ، به ويژه ايران ، برخورد مسلمانان شكل تهاجمى به خود گرفت و از راه گردنهء خيبر « 1 » به سوى هندوستان سرازير گشتند .\r\nعناوين در نظر گرفته شده براى اين فصل كه درصدد است تا دورنمايى را از تمدن اسلامى در هند ارائه دهد به شرح ذيل است :\r\n- موقعيت جغرافيايى هند\r\n- پيشينهء تمدنى\r\n- ورود و گسترش اسلام به هند\r\n- نقش ايرانيان در تمدن اسلامى هند\r\n- آثار تمدن اسلامى در هند و پاكستان\r\n\r\n\r\n","description":"","footnote":"\r\n( 1 ) . گردنهء معروفى بر مرز بين افغانستان و پاكستان . اين گردنه كه قرنها راه داد و ستد و هجوم از آسياى مركزى بوده اينك حلقهء عمدهء ارتباطى بين پيشاور ( پاكستان ) و كابل ( افغانستان ) مىباشد . ( دايرة المعارف ، مصاحب )\r\n","page_name":" 193 ","page_number":193},
  {"content":"\r\n\r\n1 . موقعيت جغرافيايى هند\r\nتصوير شمارهء 51\r\nشبه جزيرهء هند\r\nشبه جزيرهء هند ( مشتمل بر كشورهاى هند ، پاكستان ، بنگلادش ، بهوتان ( بوتان و نپال ) يكى از سه شبه جزيرهء جنوبى آسياست . دو شبه جزيرهء ديگر ، يكى عربستان است در غرب و ديگرى هند و چين است در شرق . به سبب وسعت خاك هند ، به آن شبه قاره نيز اطلاق مىگردد . اين شبه جزيره چونان مثلثى است كه قاعدهء آن كوههاى هيماليا در شمال بوده و رأس آن دماغهء كمارى در جنوب قرار دارد ؛ و آبهاى درياى عرب و خليج بنگال آن را در بر گرفته است . « 1 »\r\nدر شبه قارهء هند حوزهء رودهاى گَنگ و جَمْنا دو حوزهء مقدس است كه هنديان از ديرباز در كناره‌هاى اين دو رود زيسته‌اند ، شهرهاى مذهبى ساخته و سرگرم اعمال دينى گشته‌اند . شهرهاى مهم بنارس ، كلكته و داكا در كنار گنگ و دهلى ، اسدآباد و آگْرا در كنار جَمْنا واقع‌اند . « 2 »\r\n2 . پيشينهء تمدنى\r\nهندوستان يكى از كهن‌ترين نواحى مسكون زمين است . كهن‌ترين تمدن آن در درهء سِند است كه زمان آن به سه تا چهار هزار سال پيش از ميلاد بازمىگردد . حدود 1500 سال قبل از ميلاد\r\n\r\n\r\n","description":"","footnote":"\r\n( 1 ) . نفوذ فرهنگ و تمدن اسلام و ايران در هند و پاكستان ، مجيد يكتايى ، ص 6 - 7 ؛ دايرة المعارف فارسى ، مصاحب\r\n( 2 ) . همان\r\n","page_name":" 194 ","page_number":194},
  {"content":"\r\n\r\nمهاجمان آريايى در جست و جوى دشتهاى پر آب هندوستان از گردنهء خيبر به درهء سند آمدند و بخشى از تمدن اين ناحيه را از ميان بردند و بخشى ديگر را پذيرفتند . سپس دوره‌اى هزار ساله از ناآرامى پيش آمد كه در آن گروههاى مختلف ، براى رسيدن به قدرت با يكديگر پيكار مىكردند و دولتهايى را گاه كوچك و گاه بزرگ تشكيل مىدادند . در اين دوره دهكده‌ها و الگوهاى خانوادگى هندى و نظام طبقه‌اى استقرار يافت و آثارى ممتاز پيدا شد كه « رامايانا » و « مهابهاراتا » « 1 » از آن جمله است .\r\nاسكندر مقدونى در 326 ق . م به درهء سند حمله برد . جانشينان وى در امپراتورى ماوريا ، در يك سلسلهء آريايى جنبهء يونانى خود را از دست دادند و مجذوب تمدن هندى شدند .\r\nساندراكوتوس « 2 » از پايتخت خود در پاتنها ( بِهار ) بيشتر قسمت شمالى هندوستان را فرمانبردار خود ساخت . جانشين وى ، آشوكا ، كار ساندراكوتوس را كامل كرد و سراسر هندوستان را تحت رهبرى واحد درآورد . آشوكا به دين بودايى درآمد و در زمان وى كارهاى ادارى و فرهنگى برجسته‌اى صورت پذيرفت . بسيارى از ستوپا « 3 » هاى بودايى و معابد عالى حجارى شده در شكم كوهها در سارناته ، آجانتا ، ساتچى و جاهاى ديگر از زمان او و ديگران امپراتوران بودايى است .\r\nپس از آشوكا هندوستان با هجوم قبايل ديگرى از آسياى مركزى و غربى از گذرگاههاى شمال غربى اين سرزمين قطعه قطعه شد و مملكتهاى چندى پديد آمد . در همين دوران دين هندويى طبقه‌اى بر دين بودايى غلبه يافت و آن را در عمل از سرزمين زادگاهش بيرون راند .\r\nمملكتهاى هندويى نخستين بار پس از قرن چهارم ميلادى در شبه جزيرهء هندوستان به وجود آمد ، در صورتى كه دولتهايى با منشأ برهمنى مدتها پيش از آن برقرار بود . اميران راجپوت هندى از سال هفتصد تا هزار پس از ميلاد به اوج قدرت خود رسيدند و بازماندگان ايشان حتى در زمان استيلاى انگلستان نيز در دستگاههاى حكومتى صاحب مقامهاى برجسته بودند . « 4 »\r\n\r\n\r\n","description":"","footnote":"\r\n( 1 ) . دو منظومهء حماسى هندو\r\n( 2 ) . امپراتور هند ، مؤسس سلسلهء ماوريا و جد آشوكا ، احتمالًا بازماندگان سپاهيان اسكندر را از شمال غرب هند بيرون‌راند . ( دايرة المعارف فارسى )\r\n( 3 ) . بناى يادبود\r\n( 4 ) . دايرة المعارف فارسى\r\n","page_name":" 195 ","page_number":195},
  {"content":"\r\n\r\n3 . ورود و گسترش اسلام در هند\r\nتاريخ گسترش اسلام در شبه قارهء هند به سدهء يكم هجرى بازمىگردد ، اما به دليل ديرپايى حكومت تيموريان « 1 » و نيز اهميت آثار تمدنى به جا مانده از دوران آنها مناسب به نظر مىرسد كه گسترش اسلام در هند نيز بر پايهء حكومت آنان تقسيم گشته و مورد بحث و گفت‌وگو قرار گيرد .\r\n1 - 3 . گسترش اسلام پيش از مغولان كبير\r\nدر اين دوره گروهها و خاندانهاى زير هر كدام به اندازهء توان و فراخور حال خود و نيز انگيزه‌هايى كه براى حضور در هندوستان داشتند ، در گسترش اسلام ايفاى نقش كرده‌اند .\r\n1 . بازرگانان عرب : عربهايى كه تا پيش از ظهور اسلام با هند جنوبى داد و ستد داشتند ، پس از اسلام تلاشهاى بازرگانى با تبليغ دين همراه ساختند . « در فاصلهء سال پنجاه تا اواخر قرن اول هجرى كه هند دچار آشوبهاى سياسى و منازعات مذهبى بود ، عربهاى تازه مسلمان فرصت را غنيمت شمرده بدان سرزمين مهاجرت كردند و در سواحل مالابار « 2 » رحل اقامت افكندند . سادگى عقايد اسلامى بر افكار هندوان تأثيرى عميق نهاد و در اندك زمانى يعنى در همان 25 سال نخست ، گروه بزرگى از آنان حتى سلطان مالابار به دين جديد گرويدند . « 3 »\r\nاما پس از اين دورهء كوتاه و به ويژه پس از گسترش اسلام در شرق ، فعاليتهاى اسلامى در هند ماهيت كشورگشايى به خود گرفت و خاندانهاى خلافتى و سلطنتى اقدام به پيشروى نظامى در آن سرزمين كردند .\r\n2 . بنىاميه : نخستين حملهء مسلمانان به هند در دوران خلافت وليد ( 87 - 97 ه / 705 - 715 م ) انجام شد . وى لشكرى را به فرماندهى محمد بن قاسم به سند گسيل داشت . محمد در آنجا با مردم\r\n\r\n\r\n","description":"","footnote":"\r\n( 1 ) . تيموريان هند يا گوركانيان هند ، عنوان سلسلهء امپراتوران مسلمان هند است كه از 932 ه . ق تا 1274 ه . ق در آن‌سرزمين فرمانروايى كرده‌اند . به سبب اينكه امير تيمور ، جد مؤسس اين سلسله ، مدعى انتساب به خاندان چنگيز خان مغول بود ، اين سلسله در هند با عنوان مغول و مغول كبير مشهور شدند . مؤسس تيموريان هند ظهيرالدين بابر بود كه در شعبان 932 ه . ق در هند به تأسيس دولت پرداخت و پس از او پسرش همايون پادشاه و سپس اكبرشاه پسر همايون به سلطنت رسيدند و بعد از اكبر سلاطين ديگرى از اين سلسله در هند حكومت كردند . در بين امپراتوران اين سلسله اكبرشاه ، جهانگير و اورنگ زيب شهرت بيشترى دارند . ( دايرة المعارف فارسى )\r\n( 2 ) . مالابار : نام پهنهء ساحلى ايالات ميسور و كرالا ، هند واقع در ميان درياى عربستان و گاتهاى غربى . ( دايرة المعارف‌فارسى )\r\n( 3 ) . اسلام صراط مستقيم ، ص 359\r\n","page_name":" 196 ","page_number":196},
  {"content":"\r\n\r\nبه مهربانى رفتار كرد و به سران هندو منصب داد و آنان را در خدمت خود نگاه داشت . ولى با فراخوان وى به مركز خلافت ، شاهزادگان و راجه‌هاى هند بر ضد خليفه علم مخالفت برافراشتند .\r\n3 . بنىعباس : منصور خليفهء عباسى ( 136 - 158 ه ) با اعزام سپاهى بساط امويان را در هند برچيد . در روزگار مأمون ( 198 - 218 / 813 - 832 ) شمار بسيارى از خانواده‌هاى عرب به آنجا مهاجرت كردند و مستعمرهء وسيع عربى را پى ريختند .\r\n4 . غزنويان : تاريخ واقعى هند اسلامى با حملهء سلطان محمود غزنوى ( 389 - 421 ه ) آغاز مىشود . وى ميان سالهاى 391 - 417 ه / 1000 - 1026 م هفده بار هندوستان را هدف لشكركشيهاى خود قرار داد و به حكومت عربها در سند پايان بخشيد .\r\n5 . غوريان : « 1 » در دورهء اين خاندان پايه‌هاى هميشگى اسلام در هند استوار گرديد . شهاب‌الدين غورى در سال 572 ه / 1196 م به هند لشكر كشيد و غزنويان را از آنجا برانداخت . جانشينان وى دامنهء اسلام را تا سواحل شرقى هند گسترش دادند .\r\n6 . مماليك : اين سلسله به دست يكى از غلامان شهاب‌الدين غورى به نام قطب‌الدين ايبك تشكيل گرديد و امپراتورى واقعى مسلمانان هند را پديد آورد . اينان پس از رسيدن به حكومت دست مسلمانان غير ترك را از همهء امور كوتاه كردند .\r\n7 . تركان خَلَج : اينان در سال 689 ه / 1290 م در دهلى به قدرت رسيدند . در روزگار خلجها تمايز ميان ترك و غير ترك از ميان رفت و راه ترقى و پيشرفت به روى هندوان تازه مسلمان و حتى مردم غير مسلمان باز شد و اسلام در هند جنوبى توسعه و ترقى بيشترى پيدا كرد .\r\n8 . تُغلقيه : اين سلسله از سال 720 تا 815 ه ( 1320 - 1412 م ) در دهلى حكومت داشتند و دامنهء حملات خود را تا جنوبىترين نقاط هند گسترش دادند . همزمان با حكومت اين خاندان ، تيمور هند شمالى را مورد تهاجم قرار داد و پايه‌هاى حكومتشان را در دهلى تضعيف كرد .\r\n9 . سادات دهلى : اين سلسله از 817 تا 855 ه فرمانروايى كردند . مؤسس خاندان از سوى امير تيمور بر مولتان گماشته شد و پس از آن قلمروش را به سوى دهلى گسترش داد . وى عنوان شاهى را بر خود ننهاد ، بلكه به عنوان رايات اعلى بسنده كرد .\r\n\r\n\r\n","description":"","footnote":"\r\n( 1 ) . غوريان يا آل شنسب : سلسله‌اى از سلاطين و امراى محلى ولايت غور كه از عهد صفاريه در آن ولايت حكومت‌مستقل كم اهميتى داشته‌اند و بعدها رفته رفته قدرت و نفوذى در آن حدود كسب كرده از حدود سنهء 543 تا 612 ه گذشته از ولايت غور و فيروزكوه در غزنين و بلاد مجاور نيز حكومت كرده‌اند . ( دايرة المعارف فارسى )\r\n","page_name":" 197 ","page_number":197},
  {"content":"\r\n\r\n10 . خاندان لودى : اين طايفهء افغان ، مدت زمانى علم قدرت برافراشتند و سرانجام به دست بابر فاتح مشهور مغول از پا درآمدند .\r\n11 . خانواده بهمنى : سلسلهء بهمنى سرزمين پهناورى را در هند زير تصرف خود داشتند . مركز آنان بَيْدَر بود و هجده تن از پادشاهانشان از 1347 تا 1527 ميلادى در دكن حكومت كردند .\r\n12 . قطب شاهيان : اين سلسله يكى از پنج سلسلهء مسلمانى بود كه بر دكن فرمانروايى كردند .\r\nآنان از 918 تا 1098 ه در گلكنده حكومت داشتند . « 1 »\r\nدربارهء حكومت دولتها و خاندانهاى ياد شده يادآورى دو نكته حايز اهميت است :\r\n- اول اينكه چنان كه مىدانيم در فصل بلندى از دوران حكومت سلسله‌هاى ياد شده ، خلافت قدرتمند عباسى در شرق بر سر كار بود . پادشاهان اين خاندانها در ظاهر خود را فرمانبردار عباسيان وانمود مىكردند ، اما به دليل دورى هند از بغداد ، خلفاى عباسى سلطهء بسيار كمرنگى داشتند ؛ و همين موضوع به دعوتگران فاطميان مصر امكان مىداد تا به نفع آن خاندان به تبليغ بپردازند كه نتيجهء آن گسترش تعاليم فرقهء اسماعيليه در هند بود . « 2 »\r\n- دوم ، با توجه به اينكه عربهاى صدر اسلام و نيز فرقه‌هاى صوفى كه در دوره‌هاى بعدى در هند پديد آمدند در مسند قدرت قرار نداشتند ، به آسانى با ساكنان بومى ارتباط برقرار كرده و آنان را به اسلام دعوت مىكردند . « 3 »\r\n2 - 3 . تمدن اسلامى در دوران مغولان كبير ( 932 - 1274 )\r\nدولت مغولان كبير در هند به وسيلهء ظهيرالدين بابر از نوادگان تيمور لنگ بنياد نهاده شد و بيش از سه قرن استمرار يافت . با آنكه سلاطين اين سلسله به طور عموم به مبانى شريعت اسلامى پايبندى چندانى نداشتند ؛ ولى به مباحث كلامى علاقهء وافرى نشان مىدادند و شمارى از آنها چون بابر ، اكبر و شاه جهان بسيار با ذوق ، هنردوست و دانشمندپرور بودند . چندگونگى مذهبى و قومى موجود در هند ، پادشاهان اين خاندان را بر آن داشت تا براى برقرارى آرامش ، شيوه\r\n\r\n\r\n","description":"","footnote":"\r\n( 1 ) . براى آگاهى بيشتر دربارهء خاندانهاى ياد شده ر . ك . دايرة المعارف فارسى ، مدخلهاى مربوط ؛ اسلام صراط مستقيم ، ص 359 - 365 ؛ نفوذ فرهنگ و تمدن ايران و اسلام در سرزمين هند و پاكستان ، مجيد يكتايى ، ص 58 - 62\r\n( 2 ) . اسلام ، صراط مستقيم ، ص 362 - 364\r\n( 3 ) . همان\r\n","page_name":" 198 ","page_number":198},
  {"content":"\r\n\r\nتساهل و تسامح را در پيش گيرند . آنان به ناگزير بايد جانب ارباب همهء اديان را رعايت مىكردند . از اين رو در دستگاه دولتىشان ، انديشمندان همهء اقوام و مذاهب ، براساس تواناييهاى علمى ، هنرى و فنى خويش مىتوانستند جايگاه خويش را بيابند . « 1 »\r\nاما تا آنجا كه به فرهنگ و تمدن اسلامى مربوط مىگردد ، وقايع زير در دولت تيموريان روى داده است :\r\n1 . گسترش تعليم و تربيت : امپراتوران و بزرگان مغولى با بخشيدن ملك و مال به مساجد و تكايا و مدرسان و پيران ، دانش‌جويى را تشويق مىكردند و زمينه‌هايش را فراهم مىساختند .\r\nمدارس ابتدايى در اين دوره به مساجد وابسته بود . جهانگير ترتيبى داد كه هرگاه مسافر يا مرد ثروتمندى بميرد ، دارايى او به نفع مساجد و خانقاهها ضبط خزينهء شاهى گردد . شاه جهان در دهلى مدرسه‌اى سلطنتى بنا نهاد . اورنگ زيب به تأسيس مدارس و دارالعلمهاى چندى همت گماشت و براى توسعهء يك مركز بزرگ تعليم و تربيت در لكنهو از بخشيدن ملك و مال هيچ دريغ نكرد . در اين دوره ، آموزش و پرورش نسوان منحصر به خانواده‌هاى ثروتمند و اهل علم و به ويژه بانوان حرم‌سراى شاهى بود ؛ كه برخى از آنها نيز داراى آثار قلمى مشهورى هستند . « 2 »\r\n2 . آميختگى سبكهاى هنرى و معمارى : در بناهاى اين دوره سبكهاى معمارى روم شرقى ، ايرانى ، هندى و حتى بودايى به چشم مىخورد و دليل آن نيز علايق و تعلقات خاطر پادشاهان اين خاندان و تنوع نژادى و فرهنگى معماران بوده است . « 3 »\r\n3 . اسلامى بودن سبك مساجد : در حالى كه قصور و قلاع نباشد ، در اين دوره آميزه‌اى از سبكهاى اسلامى و هندى است ، مساجد و بقاع با شكوه اين عصر عموماً طرز كار و ظاهرى اسلامى دارند . شاه جهان در معمارى اسلامى داراى مقام بلندى است و آثار وى در اين سبك بيش از همهء سلاطين مغول است . « 4 »\r\n4 . ترقى خوشنويسى و نقاشى : هنرهاى نقاشى و خوشنويسى در اين دوره ترقى شايانى كردند و به ويژه نقاشى ايرانى و از آن جمله سبك بهزاد مورد تقليد هنرمندان هندى قرار گرفت . « 5 »\r\n\r\n\r\n","description":"","footnote":"\r\n( 1 ) . همان ، ص 366 - 368\r\n( 2 ) . همان ، ص 374\r\n( 3 ) . همان ، ص 368 - 372\r\n( 4 ) . همان\r\n( 5 ) . همان\r\n","page_name":" 199 ","page_number":199},
  {"content":"\r\n\r\n4 . نقش ايرانيان در شكل‌گيرى تمدن هند اسلامى\r\nبه گواهى آثار تمدنى موجود اسلام در هند ، فرهنگ و تمدن ايرانى را بايد جزء لاينفك تمدن هند اسلامى دانست . سرزمين هند براى دولتمردان ، نظاميان حرفه‌اى ، دانشمندان ، هنرمندان و فناوران ايرانى خانهء دوم محسوب مىگرديد و در حقيقت آنان هيچ‌گونه تمايزى ميان ايران و هندوستان احساس نمىكردند . براى يك دانشمند ايرانى در هندوستان به همان اندازه امكان فعاليت وجود داشت كه در ايران . شعر شاعران ايران شايد در هند بيش از ايران خواننده داشت و صنعت‌گر ايرانى همان اندازه در هند مورد حمايت مىبود كه در ايران . پيوندهاى خويشاوندى نيز ميان ساكنان دو سرزمين چنان مستحكم بود كه خود را عضو يك خانواده مىپنداشتند ؛ خانواده‌اى كه هويتى اسلامى - ايرانى داشت و در عين حال با فرهنگ هندى نيز آميخته بود .\r\n5 . آثار تمدن اسلامى در هند\r\nمسلمانان در هند با آثار تمدنى فراوانى روبه‌رو شدند ، چنان‌كه سلطان محمود غزنوى با ديدن يكى از شهرهاى باستانى آن ديار به شگفت آمد و بناى عمارتهاى آنجا را چون ايمان مؤمنان حقيقى استوار توصيف كرد و مبالغى را كه هنديان صرف بتكده‌هايشان كرده‌اند بيرون از شمار خواند . با وجود اين ، مسلمانان ، به ويژه ايرانيان - كه قرابت فرهنگى بيشترى با هنديان داشتند - مرعوب آن تمدن نگشتند ؛ و با كنار نهادن عناصر مخالف با ارزشهاى اسلامى ، آن را به خدمت هدفهاى دينى خويش درآوردند و چنان بناهايى پديد آوردند كه شهرهء تاريخ گرديد و گذر روزگار بر ارزش آنها مىافزايد .\r\nروشن است كه ذكر و توصيف همهء آن بناها در يك فصل نگنجد ، از اين رو تنها به ذكر چند مورد برجستهء آنها در اينجا بسنده مىگردد .\r\n1 - 5 . تاج محل\r\nتاج محل بناى بزرگ و مجللى است در شهر « آگرا » ى هند كه مزار شاه جهان و زوجهء وى ممتاز محل مىباشد . تاج محل يكى از زيباترين بناهاى جهان و نيز عالىترين نمونهء معمارى اسلامى در هندوستان است . بناى آن پس از وفات ممتاز محل ( 1631 م ) و به امر شاه جهان آغاز گرديد . شورايى از بهترين معماران امپراتورى تشكيل شد و سرانجام طرح استاد عيسى شيرازى انتخاب شد . اتمام ساختمان و بناهاى وابستهء آن 22 سال طول كشيد و در اين مدت بيست هزار كارگر در خدمت بودند . « 1 »\r\n\r\n\r\n","description":"","footnote":"\r\n( 1 ) . تمدن اسلام و عرب ، ص 239 - 240\r\n","page_name":" 200 ","page_number":200},
  {"content":"\r\n\r\nتاج محل در باغى بنا شده كه فوّاره‌ها و خيابانهاى مرمرپوش آن را زينت داده‌اند . درختان سرو از سه جانب عمارت را در ميان گرفته‌اند و تصوير بنا در استخرى مستطيل شكل مىافتد . رويهء مرمرين بنا با سنگهاى نيمه قيمتى تزيين شده است . گنبد پيازى شكل آن به ميله‌اى منتهى مىشود كه هلالى بر فراز آن نصب شده است . ارتفاع گنبد 5 / 24 متر و قطر آن بيش از 15 متر است . دو مناره در دو طرف بنا قرار دارد . آرامگاه شاه جهان و ممتاز محل در اطاق هشت گوشه‌اى در مركز بنا قرار دارد ، نور ملايمى از ميان صفحه‌هاى دوگانه و مرمرين و مزيّنى در بالاى ديوارها عبور مىكند ، و اطاق را روشن مىسازد . مدفن ممتاز محل مُوَرَّخ به 104 ( ه . ق ) و مدفن شاه جهان مُوَرَّخْ به 1076 ( ه . ق ) مىباشد .\r\nامضاى امانت خان شيرازى و تاريخ 1048 ( ه . ق ) در پايان كتيبهء داخل مزار مرقوم است . « 1 »\r\nتصوير شمارهء 52\r\nتاج‌محل\r\nيك نويسنده اروپايى كه بناى تاج محل را از نزديك ديده در وصف آن گفته است : « تمام عمارت از سنگ مرمر سفيد شفاف بنا شده است . شعاع آفتاب كه بر آن مىتابد ، چنان چشم را خيره مىكند كه نمىشود آن را ديد . حقيقت اين است كه براى تماشاى اين عمارت روشنايى ماه مناسب است نه آفتاب . » « 2 »\r\n\r\n\r\n","description":"","footnote":"\r\n( 1 ) . دايرة المعارف فارسى ، مصاحب\r\n( 2 ) . تمدن اسلام و عرب ، ص 241\r\n","page_name":" 201 ","page_number":201},
  {"content":"\r\n\r\nتاج محل مقبره‌اى مقدس به شمار نمىرود ، اما وجود برخى علايم و نمادهاى مورد تقديس در باورهاى سنتى و معتقدات مذهبى در طراحى و ساختمان تاج محل ، سبب شده است كه بسيارى از محققان از برخى جنبه‌هاى آن تفاسير تقدس‌گرايانه بكنند : با عنايت به كتيبه‌هاى قرآنى ، كه عمدتاً دربارهء بهشت و قيامت است ، باغ و درختان آن را تمثيل جاودانگى و حيات دانسته و با الگويى ملكوتى ( بهشت ) انطباق داده‌اند ؛ دروازدهء اصلى مجموعه را نماد مدخلى دانسته‌اند كه پيامبر اكرم در معراج از طريق آن وارد بهشت شد ؛ حوض مرمرين مرتفع وسط باغ را نماد حوض كوثر و چهار نهر چهار سوى آن را نماد چهار نهر جارى در بهشت شمرده‌اند ؛ عمارت مزار را با گنبدهاى پيازىاش نماد عرش دانسته‌اند كه خداوند در روز رستاخيز بر آن به داورى مىنشيند و چهار منارهء اطراف آن نيز ، براساس كيهان‌شناسى عاميانهء قرون وسطا ، چهار ركن عرش قلمداد شده است . « 1 »\r\n2 - 5 . جامع دهلى\r\nجامع دهلى در سال 1060 ه / 1650 ميلادى ساخته شد . اين بناى با شكوه ، در ميدانى مرتفع بنا شده و براى بالارفتن به آن پلكانهايى تعبيه شده‌است . اين پلكانها به دروازهء بزرگى منتهى مىگرددكه سبك معمارى آن ايرانى است . مسجد از سنگ سرخ بنا شده و روى آن را با سنگ مرمر سفيد و سنگ سياه در كمال مهارت و استادى پوشانيده‌اند . در اين مسجد طرز معمارى عرب و ايرانى و هندى با هم تركيب يافته‌اند .\r\nتصوير شمارهء 53\r\nجامع دهلى\r\n\r\n\r\n","description":"","footnote":"\r\n( 1 ) . دانشنامهء جهان اسلام ، مقالهء تاج محل\r\n","page_name":" 202 ","page_number":202},
  {"content":"\r\n\r\n3 - 5 . قصر سلطنتى دهلى\r\nاين قصر كه به وسيلهء شاه جهان بنا گرديد ، از زيباترين قصرهاى اسلامى در ايران و هندوستان به شمار مىرود . زيبايى اين قصر موجب گرديده بود كه همهء كشورگشايانى كه به دهلى هجوم برده‌اند از تخريب و انهدام آن چشم بپوشند . اما انگليسيها با همه ادعاهاى متمدن بودنشان ، هنگام استعمار هند ، بخشهايى از اين بناى زيبا را ويران ساختند و از مصالح ساختمانى آن براى سپاهيان خود منزل بنا كردند . تنها ايوانهايى را كه به دردشان مىخورد باقى گذاشتند . چون اين ايوانها با خاتم‌كاريهاى زيبا تزيين يافته بود و پس از اين كه آنجا را طويلهء اسبان خود كرده بودند صاف و تميز كردن آن تا حدى مشكل بود ، روى اين ديوارهاى نفيس و عالى را با گچ سفيد كردند . از اين حركت صداى اعتراض مردم بلند شد و استعمارگران به ناگزير خرابيها را ترميم كردند .\r\n6 . آثار تمدن اسلامى در پاكستان\r\nپس از جدا شدن پاكستان از هند ، مردم آن كشور علاوه بر سهمى كه از تمدن هند اسلامى به ارث بردند ، خود نيز بناهايى احداث كردند كه از آن جمله مىتوان به مسجد پادشاهى ، مسجد طلا ، آرامگاه امپراتور جهانگير ، قبر نور جهان ، قبر انار كالى ، بارگاههاى چنّان پير و مسجد بهونگ ، آرامگاه قائد اعظم و گور علامه اقبال مىتوان اشاره كرد . برخى از اين بناها به سلاطين مغول ، برخى رهبران فرقه‌هاى صوفى و برخى ديگر به رهبران استقلال پاكستان تعلق دارد . براى نمونه در اينجا به ويژگيهاى يكى از اين بناها اشاره مىگردد .\r\n1 - 6 . مسجد پادشاهى\r\nمسجد سلطنتى يا پادشاهى در كنار ميدان دروازهء عالم‌گيرى دژ لاهور واقع است . بانى اين مسجد اورنگ زيب ، آخرين پادشاه مغولان كبير در هند بود . اين بنا يك پارچه از سنگ قرمز ساخته شده است . تكميل ساختمان مسجد مدت 5 / 2 سال به طول انجاميد و در سال 1674 م به پايان رسيد . اين مسجد مدخل زيبايى دارد به ارتفاع 33 / 21 متر . ابعاد صحن آن 5 / 161 * 6 / 161 متر است كه گفته مىشود از صحن همهء مساجد بزرگ‌تر است . در زير گنبدهاى مرمرين آن هفت شبستان وجود دارد . چهار منارهء بزرگ در چهار گوشهء مسجد واقع است كه هر يك 20 متر محيط\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nو 54 متر ارتفاع دارد . در تالارهاى بالاى دروازهء مسجد يادگارهاى مقدسى منسوب به پيامبر خدا ( ص ) ، حضرت فاطمه ( س ) و حضرت على ( ع ) وجود دارد كه گفته مىشود به وسيلهء امير تيمور به آسياى جنوبى آورده شده است . « 1 »\r\nتصوير شمارهء 54\r\nمسجد پادشاهى\r\n7 . كتابخانه‌ها\r\nآثار تمدنى اسلام در هند و پاكستان تنها به بناهاى تاريخى محدود نمىگردد ، بلكه آثار مكتوب اسلامى و ايرانى به دو زبان عربى و فارسى بخش بزرگى از كتابخانه‌هاى اين دو كشور را به خود اختصاص داده است .\r\n1 - 7 . در پاكستان\r\nكتابخانهء موزه ملى پاكستان در كراچى ، كتابخانهء دانشگاه لاهور ، كتابخانهء گنج بخش در راولپندى ، كتابخانهء موزهء پيشاور و كتابخانهء دانشگاه آن شهر ، كتابخانه عمومى پنجاب ، كتابخانهء قلعه‌شاهى لاهور ، كتابخانهء دانشگاه حيدرآباد سند و كتابخانهء لياقت علىخان در كتابخانهء انجمن شرقى اردو\r\n\r\n\r\n","description":"","footnote":"\r\n( 1 ) 1 . ،\r\n","page_name":" 204 ","page_number":204},
  {"content":"\r\n\r\nو كتابخانهء شاه گرديزى در ملتان هر يك نسخه‌هاى خطى عربى و فارسى بسيارى را در خود جاى داده است . « 1 »\r\n2 - 7 . هندوستان\r\nكتابخانه‌هاى هندوستان آثار عربى و فارسى فراوانى را از دورهء اسلامى در خود جاى داده است كه برخى از آنها چندين جلد فهرست دارد .\r\n1 . كتابخانهء خدابخش در پتنه بيش از پنجاه هزار نسخهء خطى كتابهاى عربى و فارسى دارد ؛\r\n2 . كتابخانهء آصفيه در دكن كتابهاى فارسى بسيارى دارد كه فهرست آنها به چندين جلد مىرسد .\r\n3 . كتابخانهء دانشكدهء پزشكى هند در حيدرآباد دكن ، در حدود دو هزار نسخهء خطى پزشكى ايرانى دارد .\r\n4 . كتابخانهء دانشگاه عليگره : در اين كتابخانه كتابهاى فارسى و عربى بسيارى به چشم مىخورد .\r\n5 . كتابخانهء رضا - در رامپور كه ساختمان آن و نيز اقامتگاه دانش‌پژوهان ملى شده است ، كتابهاى خطى فارسى بسيارى دارد .\r\n6 . كتابخانهء ملا فيروز و كاما در بمبئى داراى كتابهاى گرانبهاى خطى فارسى و عربى بوده و از جمله نسخهء خطى كهن « برزونامه » « 2 » در اين كتابخانه موجود است . « 3 »\r\nعلاوه بر اينها در كتابخانهء مدرس ، كتابخانهء آسيايى بنگال در كلكته كتابخانهء ملى اللّه‌آباد ، كتابخانهء دانشگاه سرى نگر ، كتابخانهء مهرجى رانا در نوسارى ، كتابهاى خطى فارسى و عربى بسيارى وجود دارد . « 4 »\r\nنتيجه‌گيرى\r\nآثار موجود تمدن اسلامى در هند و پاكستان كه شمارى از آنها را در اين فصل برشمرديم ، بيانگر اين حقيقت است كه انديشهء ايرانى ، به ويژه در زمينه هنر ، معمارى و ادبيات در آن سرزمينها به\r\n\r\n\r\n","description":"","footnote":"\r\n( 1 ) . نفوذ فرهنگ و تمدن ايران و اسلام در هند و پاكستان ، ص 80 - 82\r\n( 2 ) . منظومه‌اى حماسى به فارسى منسوب به خواجه عميد عطائى ابن يعقوب ( وفات : 471 ه ) ، معروف به عطائى رازى . ( ر . ك . دايرة المعارف فارسى )\r\n( 3 ) . نفوذ فرهنگ و تمدن اسلام و ايران در هند و پاكستان ، ص 80 - 82\r\n( 4 ) . همان\r\n","page_name":" 205 ","page_number":205},
  {"content":"\r\n\r\nطرز نيكويى بارور گشته است . بنابراين بايد تدابيرى انديشيد تا سطح ارتباط علمى ، هنرى و فرهنگى ايران با كشورهاى هند و پاكستان ارتقا يابد ؛ كه از اين رهگذر محصولات ماندگارى پديد خواهد آمد .\r\nشايد اين حقيقت دربارهء همهء سرزمين‌هاى بيرون از ايران نيز قابل تعميم باشد ؛ چنان كه شواهد نيز آن را تأييد مىكند . بنابراين بايد به اين نكته پيوسته توجه داشت و از اين زمينه كه گاهى به يك حركت اجتماعى نابهنجار يعنى فرار مغزها از آن ياد مىگردد حسن استفاده را برد .\r\nپرسش و فعاليت\r\n1 . با نتيجه‌اى كه در اين فصل گرفته شده تا چه اندازه موافقيد ؟ توضيح دهيد .\r\n2 . پيرامون علل مهاجرت ايرانيان به هند پژوهش كنيد .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nبخش چهارم‌ظرفيتهاى معنوى و مادى جهان اسلام\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nمقدمهء بخش چهارم\r\nدر روزگار ما فرهنگ و تمدن مهم‌ترين عاملى است كه به ملل جهان هويت مىبخشد و قطبهاىِ گوناگون سياسى ، نظامى و اقتصادى را شكل مىدهد . ملتهاى جهان به ويژه پس از فروپاشى اتحاد جماهير شوروى و پايان يافتن جنگ سرد ، درصدد بازسازى تعلقات تمدنى خود برآمده‌اند و رشته‌هايى را كه موجب اتصال فرهنگىشان به يكديگر است تقويت مىكنند . امروزه ملاك همكارى جوامع با يكديگر فرهنگى است و كشورهاى كوچك‌تر پيرامون كشورى بزرگ‌تر كه در تمدنشان نقش اصلى و محورى دارد گروه‌بندى مىشوند .\r\nكشورهاى اسلامى نيز از شمول اين قاعده بيرون نيستند و نشانه‌هاى چنين ارتباطى روز به روز در حال افزايش است و صف‌بنديهاى فرهنگى جديدى برمبناى دين اسلام ميان آنان در حال شكل‌گيرى است . با آنكه در دوران استعمار سخت تلاش شده تا ملل اسلامى پراكنده شوند و هر كدامشان به تمدن باستانى خودش پايبند شود ، ريشه‌هاى تمدن اسلامى آن چنان استوار است كه مىرود تا همان پيوندهاى سده‌هاى اوج خود را در ملتها ايجاد كند - هر چند كه به لحاظ سياسى موانع بسيارى نيز بر سر راهشان وجود دارد .\r\nبخش حاضر يعنى « نوسازى تمدن اسلامى » بر آن است تا در طى سه فصل ضمن برشمردن امكانات مادى و معنوى موجود در ميان ملل اسلامى ، روند نوسازى تمدن اسلامى و چالشهاى فراروى آن را به بحث بگذارد ؛ و ابعاد گوناگون اين تلاش جهانى را از اين راه روشن گرداند - ان شاء اللّه .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nفصل اول‌ظرفيت‌هاى معنوى\r\nمقدمه\r\nارائهء تعريفى دقيق و كامل از ظرفيتهاى معنوى - به سبب قابل مشاهده و ملموس نبودن آن - دشوار مىنمايد و سخت مىتوان آن را به چيزى جز « آنچه ظرفيت هست ولى از جنس مادى نيست » تعريف كرد . اما در توضيح اين مفهوم مىتوان گفت كه ظرفيت معنوى در تمدن اسلامى آن چيزى است كه در متن و درون جامعه و فرهنگ اسلامى نهفته است و مسلمانان در گذشته توانسته‌اند با اتكاى به آن تمدن سازنده و ديرپاى خويش را بنا كنند ؛ و امروزه نيز مىتوانند با بازشناسى و تقويت و نيز علاج كاستيهاى آن ظرفيتها ، بار ديگر مجد و عظمت گذشته خويش را در برابر جهانيان به نمايش بگذارند .\r\nدر اين فصل ، چهار عامل زير به عنوان ظرفيتهاى معنوى تمدن اسلامى برشمرده شده است :\r\n1 . دين تمدن‌ساز ،\r\n2 . فرهنگ انسانى ،\r\n3 . پيشينهء درخشان علمى ،\r\n4 . حسن تعامل .\r\nپر واضح است كه اين عوامل عمدتاً به متن تعاليم دينى ، محتواى فرهنگ و تمدن اسلامى و نيز افكار و رفتار مسلمانان اشاره دارد ؛ و البته نمىتوان همهء عوامل را نيز به موارد فوق محدود دانست . بنابراين از دانشجويان عزيز انتظار مىرود كه خود در اين باره بينديشند و ديگر عوامل را هم احصا كنند .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n1 . دين تمدن‌ساز\r\nدر تقسيم‌بنديهايى كه از اديان جهانى مىشود ، اسلام در زمرهء اديان تمدن‌ساز قرار مىگيرد . گرچه ارائه تعريفى دقيق و جامع از تمدن دشوار مىباشد ، ولى قدر مسلم اين است كه هر تمدنى بر پايهء دو نظام ، يكى ارزشى و ديگرى اجرايى استوار است . نظام ارزشى اعم از ارزشهاى فردى و اجتماعى در بردارندهء همهء جنبه‌هاى تربيتى ، سياسى ، اقتصادى و فرهنگى جامعه است . مطالعهء تعاليم اسلامى به خوبى نشان مىدهد كه اين دين به هر روى اين نظامها التفات داشته است . زيرا از سويى همهء ارزشهاى فردى و اجتماعى را تعريف كرده و از سوى ديگر پايبندى به آنها را از پيروانش خواستار گرديده كه در چارچوب آنها استعدادهاى انسانى شكوفايى گردد ؛ خير فراگير و شر منكوب مىشود ؛ عدالت گسترده مىشود و بىعدالتى و ستمگرى از جامعه رخت برمىبندد . « 1 »\r\nاسلام بيش از هر دين ديگرى براى زندگى فردى و اجتماعى انسانها الگو ارائه مىكند و بر تك تك رفتارهاى انسانى نظر دارد ، تا مجموعهء انسانها به گونه‌اى رفتار كنند كه در جامعه حق و عدالت بر پا گردد . اسلام همان‌گونه كه به ابعاد معنوى زندگى انسان توجه دارد از بعد مادى آن نيز غافل نمانده است . همهء لوازم يك تمدن انسانى و سازنده در تعاليم اسلامى گنجانده شده است .\r\nبستر ايجاد يك تمدن در متن اسلام فراهم است - چنان كه در يك برههء تاريخى بخش گسترده‌اى از جهان آن را تجربه نيز كرده است - اما بسته به اينكه ملل و اقوام تا چه اندازه با اسلام آشنا باشند و قوانين و مقرراتش را به كار بندند ، به همان ميزان در قلمرو تمدن اسلامى قرار مىگيرند .\r\nارزش تعاليم اسلامى آنگاه روشن مىشود كه بدانيم ارزشهاى برگرفته از دين پذيرفتنىتر و ماندگارترند و بر رفتار آدميان تأثيرى ژرف‌تر مىگذارند . نيز در همين جا بايد يادآور شد كه تمدن طراحى شده بر پايهء اسلام افسار گسيخته نيست و حق حركت به سوى دلخواه خودش را ندارد .\r\nاسلام خواهان اجراى فرامين الهى و خير و سعادت انسان است و هر آن چيزى كه بخواهد قوانين الهى را زير پا بگذارد يا آن را نديده بگيرد و با هر بهانه‌اى بخواهد كه راه خير و سعادت را بر انسان ببندد ، اسلام با آن به مقابله برمىخيزد . بر پايه همين اصل است كه بسيارى از جنبه‌هاى تمدن غربى از نظر اسلام پذيرفتنى نيست . چرا كه در بسيارى از موارد اين تمدن دستورات الهى را زير پا مىنهد ، منهيات الهى را مباح مىشمرد و راه خير و سعادت را بر انسانها مىبندد .\r\n\r\n\r\n","description":"","footnote":"\r\n( 1 ) . الانسان المعاصر و الحضارة الانسانيه ، عبدالعزيز فهمى هيكل ، ص 24 - 27\r\n","page_name":" 210 ","page_number":210},
  {"content":"\r\n\r\n2 . فرهنگ انسانى\r\nاسلام پيش از هر تمدن يا دين ديگر ، احترام به شخص انسان را در اجتماعى مبنى بر مساوات و جوياى بهترين نوع عدالت ممكن و با هدايت شريعتى فراگيرنده همگان ، با قاطعيت مسلّم دانسته است . بىهيچ شك ارزشهايى كه قرآن ارائه مىكند دست نخورده مانده است ( ثابت مانده ) و امروز نيز در بناى جهانى انسانىتر ، مؤثر خواهد بود .\r\n« مارسل بوازار »\r\nاگر بگوييم كه بارزترين ويژگى فرهنگ اسلامى انسانى بودن آن است ، سخنى به گزاف و دور از واقعيت نگفته‌ايم . در اسلام از سويى به خود انسان به چشم موجودى گرامى ، ارزشمند و با فضيلت نگريسته شده است و از سوى ديگر از وى خواسته شده تا رفتارش را با ديگران بر پايهء تقوا ، فضيلت ، مهربانى ، گذشت ، مساوات و ديگر فضايل اخلاقى پى بريزد .\r\nاين ادعا در متون اسلامى شواهد فراوانى دارد كه در اينجا به شمارى از آنها اشاره مىگردد :\r\n1 . خداوند آدمى را تكريم كرده و بر بسيارى از آفريدگانش برترى بخشيده است :\r\nوَلَقَدْ كَرَّمْنَا بَنِي آدَمَ وَحَمَلْنَاهُمْ فِي الْبَرِّ وَالْبَحْرِ وَرَزَقْنَاهُم مِنَ الطَّيِّبَاتِ وَفَضَّلْنَاهُمْ عَلَى كَثِيرٍ مِمَّنْ خَلَقْنَا تَفْضِيلًا . ( اسراء : 70 )\r\nبه تحقيق ما فرزندان آدم را گرامى داشتيم و مورد لطف و كرامت قرار داديم و در خشكى و دريا براى آنها وسايل حمل و نقل فراهم نموديم و براى آنها روزيهاى حلال و پاكيزه نصيب فرموديم و آنها را بر بسيارى از آفريدگان خويش برترى بخشيديم .\r\n2 . انسان به بهترين صورتى آفريده شده است :\r\nلَقَدْ خَلَقْنَا الْإِنسَانَ فِي أَحْسَنِ تَقْوِيمٍ . ( تين : 4 )\r\nما به واقع انسان را با كامل‌ترين تركيب خلق فرموديم .\r\n3 . جان آدمى چنان با ارزش است كه اگر كسى يك تن را بىجهت بكشد ، گويى كه همهء انسانها را كشته است ، و اگر يك تن را زنده گرداند ، گويى همه را زنده كرده است .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n. . . مَن قَتَلَ نَفْساً بِغَيْرِ نَفْسٍ أَوْ فَسَادٍ فِي الْأَرْضِ فَكَأَنَّمَا قَتَلَ النَّاسَ جَمِيعاً وَمَنْ أَحْيَاهَا فَكَأَنَّمَا أَحْيَا النَّاسَ جَمِيعاً . . . . ( مائده : 32 )\r\nهر كس انسانى را بدون اينكه مرتكب قتل نفس يا فسادى در زمين شده باشد به قتل برساند ، چنان است كه گويى تمام انسانها را به قتل رسانده و هر كس باعث نجات جان يك انسان شود ، گويى به تمام جامعهء انسانى حيات بخشيده است .\r\n4 . رفتار آدمى با ديگران بايد با بزرگوارى همراه باشد .\r\n. . . وَلَا تَنْسَوُا الْفَضْلَ بَيْنَكُمْ . ( بقره : 237 )\r\nفضيلت سخاوت و نيكوكارى را بين خودتان فراموش نكنيد .\r\n5 . انسان بايد خشم خود را فروخورد و از خطاى مردم درگذرد .\r\n. . . وَالْكَاظِمِينَ الْغَيْظَ وَالْعَافِينَ عَنِ النَّاسِ . ( آل عمران : 134 )\r\nو خشم خود را فرومىخورند و از سر تقصير مردمان درمىگذرند .\r\nاينها و صدها نمونهء ديگرى كه در قرآن كريم و روايات پيشوايان دين و نيز رفتار آن بزرگواران نسبت به ديگران ، به ويژه زير دستان و خطاكاران نقل گرديده نشان دهندهء ابعاد انسانى تعاليم اسلامى است . روشن است كه هر گاه اخلاقيات و رفتارهاى انسان از متون و عقايد دينى او سرچشمه بگيرد ، بسيار مؤثرتر بوده و پايبندى بيشترى را موجب مىگردد .\r\nپرسش :\r\nمطابق اطلاعاتى كه شما از اسلام داريد ، اين‌گونه رفتار چه استثناهايى دارد ؟\r\n3 . پيشينهء درخشان علمى\r\nعلم و دانش ميراث مشترك انسانى است و هيچ ملت و نژادى نمىتواند آن را خاص خودش بداند . دانش همچون مشعلى در طول تاريخ بشر از كانونى به كانون ديگر انتقال يافته و اقوام و ملل گوناگون به فراخور توان و ميزان وسعت فكر و انديشهء خويش در فروزان نگه داشتن آن كوشيده‌اند . نژادها و اقوام ، چينى ، هندى ، يونانى ، ايرانى و مصرى از جمله مشعلداران بزرگ تمدن\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nو دانش بشرىاند . در برهه‌اى از تاريخ نيز تمدنى به نام اسلام شكل گرفت كه دستاوردهاى علمى بشرى را توسعه داد و تعالى بخشيد .\r\nهمهء مورخان بر وجود تمدن اسلامى و نقش سازندهء علمى آن و به ويژه سهمى كه در انتقال تجربهء تمدنهاى پيش از خود به اروپا ايفا كرد ، مهر تأييد مىزنند . از جملهء اين مورخان جورج سارتون ، نويسندهء كتاب تاريخ علوم است . وى در كتاب خويش تاريخ علوم را به دوره‌هاى نيم قرنى تقسيم مىكند و هريك از اين دوره‌ها را بر محور يك شخصيت مركزى سامان مىدهد . به اين ترتيب سارتون سالهاى 450 - 400 قبل از ميلاد را عصر افلاطون و هركدام از عصرهاى نيم قرنى بعدى را به نامهاى ارسطو ، اقليدس ، ارشميدس و نظاير ايشان مىنامد . از سال 600 - 650 ميلادى را عصر هسيان تسانگ چينى ( و نيز برهمگپت ، رياضيدان هندى ) تشكيل مىدهد . از 650 - 700 نيز عصر ايچينگ ، و بعد از او به ترتيب عصر جابر بن حيان ، خوارزمى ، رازى ، مسعودى ، ابوالوفا ، بيرونى ( و ابن سينا ) و بالاخره عمر خيام است . « 1 »\r\nبر همگان روشن است كه دانشمندان ياد شده همه به حوزهء تمدن اسلامى تعلق دارند و با وجود برخوردارى از نژاد و زبان گوناگون ، نوشتهء همهء آنان به زبان عربى است كه در عصر تمدن اسلامى زبان علمى جهان اسلام محسوب مىگرديد . افكار اين دانشمندان براى ساليانى دراز نه تنها بر حيات عقلانى جامعه اسلامى پرتوافكن بوده ، بلكه از آن نيز فراتر رفته و بر فكر و انديشهء ملل اروپايى نيز تأثيرگذار بوده است .\r\nعلاوه بر انديشمندان بزرگ ، مدارك و شواهد بسيار ديگرى نيز وجود دارد كه پيشينهء درخشان علمى مسلمانان را تأييد مىكند . از آن جمله مىتوان به شمار فراوان مؤسسه‌هاى آموزشى و پژوهشى و كتابخانه‌هاى بسيار غنى در جاى جاى جهان اسلام اشاره كرد .\r\nسخن آخر اينكه جورج سارتن ، مورخ علم معاصر ، دربارهء سهم علمى مسلمانان در تاريخ علم مىنويسد : « عمده‌ترين و در عين حال نامشهودترين ، دستاورد قرون وسطى عبارت بوده است از ايجاد روح تجربه‌گرى ، و اين خود بيش از هر چيز ديگرى تا قرن دوازدهم ( ميلادى ) مديون مسلمانان بوده است . » « 2 »\r\n\r\n\r\n","description":"","footnote":"\r\n( 1 ) . ايران ، اسلام ، تجدد ، مرتضى اسعدى ، ص 257 - 258\r\n( 2 ) . همان ، ص 259\r\n","page_name":" 213 ","page_number":213},
  {"content":"\r\n\r\nپرسش :\r\nچنانچه گفته شود كه « بسيار خوب ، مىپذيريم كه مسلمانان گذشتهء علمى درخشانى داشته‌اند ، آيا اين به چه كار امروزشان مىآيد ؟ » چه پاسخى به او مىدهيد .\r\n4 . حسن تعامل\r\nيكى از مزيتهاى بزرگ و مهم تمدن اسلامى حسن پيشينهء ارتباطى آن است ؛ به اين معنا كه اين تمدن در دوران گسترش خود در ميان ملل گوناگونى كه به اسلام گرويدند و يا آنكه با پذيرش حاكميت سياسىاش همچنان بر آيين پيشين خود باقى ماندند ، خاطرهء ناخوشايندى كه حافظهء تاريخى ملتها را بيازارد باقى نگذاشته است . كشتارهاى بىرحمانه و راه‌اندازى جويهاى خون و رسيدن به پيروزى با هر قيمت - مگر در مواردى نادر و استثنايى - در برنامهء كار مسلمانان قرار نداشته است . پرهيز از خون‌ريزى شيوه‌اى بود كه رسول خدا ( ص ) در پيش روى پيروان خويش قرار داد . چرا كه آن حضرت در مبارزه با بت‌پرستان و نيز اهل كتاب شبه جزيرهء عربستان نهايت تسامح و تساهل را به خرج مىداد . « 1 »\r\nتاريخ نيك به ياد دارد كه در جريان فتح مكه با وجود برخوردارى سپاه پيامبر ( ص ) از اقتدار و برترى كامل نسبت به مكّيان ، آن حضرت اعلان عفو عمومى كرد و در حالى كه مردم شهر به خاطر رفتار ناپسند گذشتهء خود ، انتظار انتقامى سخت و خونين را داشتند ، شمار كشته‌ها بسيار اندك بود . نيز تاريخ به ما مىگويد كه رسول خدا ( ص ) در جريان حملهء به طائف ، پس از آنكه مردم آنجا بنا را بر مقاومت گذاشتند ، دست از محاصره برداشت و اجازه داد تا گرايش آنان به اسلام مشغول مرور زمان گردد ؛ و چنان‌كه مىدانم مدتى بعد خود مردم با فرستادن نمايندگانى به مدينه اسلام آوردند . « 2 »\r\nدر برخورد با اهل كتاب نيز آن حضرت در وهلهء نخست ، تلاش فرهنگى را در برنامهء كار خود قرار داد و تا جاى ممكن از درگيرى نظامى رويگردان بودند . تنها نسبت به يهوديان اقدام نظامى شد و آن هم زمانى بود كه آنان با اسلام سر ستيز گرفتند و خيانتكارى را پيشه كردند ؛ و در حقيقت\r\n\r\n\r\n","description":"","footnote":"\r\n( 1 ) . همان‌گونه كه نام اسلام نيز دلالت بر صلح‌طلبى اين دين دارد\r\n( 2 ) . تاريخ پيامبر اسلام ، محمدابراهيم آيتى ، ص 636 - 38\r\n","page_name":" 214 ","page_number":214},
  {"content":"\r\n\r\nاز حضور و زندگى مسالمت‌آميز در جامعهء اسلامى سر باز زدند . طبيعى بود كه ساكنان شبه جزيرهء عربستان نيز اسلام را بهترين شيوهء زندگى بيابند ؛ چرا كه به لحاظ سياسى و اجتماعى شرايطى را فراهم آورد كه آنان مىتوانستند در كنار دو امپراتورى بزرگ و متمدن آن روزگار يعنى ايران و روم از دولتى مستقل و جامعه‌اى فراقبيله‌اى بهره‌مند گردند . « 1 »\r\nدر دوران فتوحات و گسترش اسلام به نقاط بيرون از شبه جزيرة العرب نيز ما اگر نه درست مطابق روش پيامبر ( ص ) ، ولى تا اندازه زيادى مطابق مقررات وضع شده و سنت آن حضرت رفتار گرديد . مثل اينكه پيران ، زنان و كودكان به قتل نمىرسيدند ، نيروهاى غير نظامى مورد تعرض قرار نمىگرفتند ، مظاهر عمران و آبادى نابود نمىشد و مكر و خيانت ممنوع بود .\r\nچنان‌كه از گزارشهاى مربوط به گسترش اسلام برمىآيد ، شيوه‌اى كه عربهاى مسلمان در سرزمينهاى مفتوحه در پيش گرفتند ، به گونه‌اى بود كه با كم‌ترين مقاومت ملل مفتوحه روبه‌رو مىشدند . پيش از هر چيزى برخوردهاى اوليه بسيار مهم بود ؛ كه - بر خلاف تهاجم‌هاى معمول دنيا - ملل مورد تهاجم چندين گزينه در پيش روى داشتند ؛ آنان مىتوانستند كه مسلمان شوند و همچون يك شهروند مسلمان زندگى كنند و يا اينكه با پذيرش حاكميت سياسى اسلام ، همچنان بر كيش و آيين خويش باقى بمانند و از مزاياى زندگى در سايه دولت اسلامى بهره‌مند شوند . پس از آنكه دو گزينهء فوق به بن‌بست مىرسيد ، توان خود را مىآزمودند كه آن هم با در هم شكستن مقاومتهاى اوليه اغلب پايان مىيافت ، به اين معنا كه مسلمانان هيچ‌گاه وارد جنگهاى فرسايشى و طولانىمدت نمىشدند .\r\nنكتهء بسيار در خور توجه اينكه مسلمانان در عصر فتوحات حق ورود به بافتهاى بومى جوامع را نداشتند . آنان حق ورود به شهرها و اختلاط و امتزاج با مردم و يا انجام فعاليتهاى اقتصادى همچون بازرگانى و كشاورزى را نداشتند . بلكه موظف بودند كه در دوران توقف جنگ در بيرون مناطق مسكونى اردوگاه برپا كنند و جداى از مردم زندگى كنند . اين تصميم از اهميت بسيارى برخوردار بود ، زيرا از سويى از اصطكاك جنگجويان جلوگيرى مىكرد و از سوى ديگر زندگى مردم دچار اختلال و آشفتگى نمىشد . در سرزمينهاى خاور ميانه عمدتاً به\r\n\r\n\r\n","description":"","footnote":"\r\n( 1 ) . تاريخ جوامع اسلامى ، ايرام لاپيدوس ، ترجمهء على بختيارىزاده ، ص 350\r\n","page_name":" 215 ","page_number":215},
  {"content":"\r\n\r\nهمين شيوه رفتار شد . ساكنان اين ناحيه كه از اديان گوناگون مسيحى ، يهودى ، زردشتى و بودايى تشكيل مىشدند ؛ گروهى اسلام آوردند و گروهى نيز با پذيرش حاكميت سياسى اسلام همچنان بر كيش خود باقى ماندند . در هر حال مقررات به گونه‌اى وضع مىگرديد كه امكان زندگى براى همگان فراهم بود . « 1 »\r\nفرانسيس پيترز گفته است : فتوحات مسلمانان چندان چيزى را از ميان نبرد . آنچه لگدمال ايشان شد چيزى نبود جز رقابتها بر سر قدرت و نيز خون‌ريزيهاى فرقه‌اى در ميان مردمى كه به تازگى در مقابل اسلام خاضع شده بودند . مسلمانان با مسيحيت مدارا كردند ، اما بساط قدرت آنان را برچيدند ؛ از آن پس زندگى و عبادت مسيحيان ، موقوفات ايشان ، سياستهايشان و علم كلامشان ، ديگر امورى خصوصى بود و شأن عمومى نداشت . چونان طنزى ظريف ، اسلام شأن و مقام مسيحيت را به همان نحوى كاسته بود كه مسيحيان خود پيشتر در مورد يهوديان روا داشته بودند . منتها اين دو جريان يك تفاوت با هم داشتند ، اسلام شأن مسيحيت را صرفاً به لحاظ قضايى يا شرعى تنزل داده بود ، و اين تخفيف و تنزل ، تعقيب و آزاد يا خونريزيهاى دايمى به همراه نداشت و به طور كلى ، ولو با استثناهايى ، فارغ از رفتارهاى آزارنده بود . « 2 »\r\nاما نكتهء بسيار قابل تأمل اينكه « اگر يك عامل اساسى مشترك در گسترش جهانى اسلام وجود داشته باشد ، آن توانايى اين دين در تشكيل انجمنهاى مذهبى ، جوامع بزرگ و دولتهاى اسلامى مىباشد . نخبگان حكومتى ، مردمان قبيله‌اى و بازرگانان نخستين كسانى بودند كه به اسلام گرويدند . نخبگان حكومتى با هدف تثبيت قدرت خود و مردمان قبيله‌اى و بازرگانان با هدف برقرارى اتحاد اقتصادى با يكديگر به اين دين گرويدند . در دورهء پيشامدرنيزم با ورود اسلام در هر منطقه ، يا جوامع و دولتهاى جديدى در آن منطقه شكل مىگرفتند و يا جوامع و امپراتوريهاى موجود در آن منطقه بر پايهء اصول و تعاليم اسلامى از نوسازماندهى شدند . بسيارى از قسمتهاى آفريقا و آسياى مركزى ، تا زمان ورود اسلام به آنها ، هيچ دين توحيدى و هيچ نوع تشكيلات\r\n\r\n\r\n","description":"","footnote":"\r\n( 1 ) . تاريخ جوامع اسلامى ، ص 350\r\n( 2 ) . ايران ، اسلام ، تجدد ، ص 109 به نقل از :\r\n، . ، ، 3 . ، ) : ، 8891 ( ، . 68\r\n","page_name":" 216 ","page_number":216},
  {"content":"\r\n\r\nحكومتى را در درون خود مشاهده نكرده بودند . اسلام براى نخستين بار باعث ظهور نظامهاى حكومتى در اين مناطق گرديد . با وجود اين اكثر مناطقى كه اسلام وارد آنها شد جوامعى را در خود جاى داده بودند كه داراى اديان توحيدى بودند و ورود اسلام به اين جوامع تنها باعث سازماندهى مجدد و انجام تغييرات جزئى در آنها شد . » « 1 »\r\nطبيعى است كه اين روابط مسالمت‌جويانه در حافظهء تاريخى ملتهاى اسلامى و نيز ملل همجوارشان تأثير مثبت بگذارد و تجديد حيات تمدن اسلامى در روزگار كنونى كه اقوام و ملتهاى گوناگون به قطبهاى سياسى و اقتصادى جداگانه‌اى پيوسته‌اند ، نه تنها براى آنان موجب ترس و نگرانى نباشد ، بلكه از سوى آنها مايه اميدوارى تلقى گردد و مورد استقبال قرار گيرد .\r\nپرسش و فعاليت :\r\nبا توجه به مطالب فوق تحليل شما از گسترش اسلام به زور شمشير چيست ؟ آيا واقعاً اگر شمشير در كار نمىبود ، باز هم اسلام گسترش پيدا مىكرد ؟ شما مىتوانيد براى يافتن پاسخ اين پرسشها به كتابهايى مانند « تاريخ گسترش اسلام » تأليف سرتوماس آرنولد ، ترجمهء دكتر ابوالفضل عزتى مراجعه كنيد .\r\nفعاليت :\r\nامروزه در كشورهاى اسلامى و از جمله ايران با پديده‌اى به نام فرار مغزها رو به رو هستيم .\r\nدربارهء علل اين پديده و راهكارهاى مقابله با آن ، در كلاس بحث و گفت‌وگو كنيد .\r\nبيان يك نكته :\r\nآنچه در اين فصل به عنوان عوامل معنوى برشمرده شد ، در راه نوسازى تمدن اسلامى پايه و نقاط اتكاى بسيار مطمئن و استوارى هستند . ولى بدون ترديد ديگر تمدنهاى جهان نيز عواملى براى پيشرفت خود داشته‌اند كه اگر مسلمانان امروزه درصدد احياى تمدن خود برآيند ، ناگزير بايد جنبه‌هاى مثبت و نيز منفى آنان را مد نظر داشته باشند ، زيرا آنچه مسلمانان مدعى ايجاد آن هستند بايد همهء محاسن تمدنهاى موجود جهان را دارا بوده و از عيوب و نقايص آنها مبرّا باشد .\r\n\r\n\r\n","description":"","footnote":"\r\n( 1 ) . تاريخ جوامع اسلامى ، ص 359\r\n","page_name":" 217 ","page_number":217},
  {"content":"\r\n\r\nپرسش و فعاليت\r\n1 . آيا با وجود سلطهء فرهنگ غربى بر جوامع اسلامى ، باز هم مىتوان بر عوامل اسلامى تمدن تكيه زد و براساس آن تمدنى پيشرفته‌تر ساخت ؟ چطور ؟\r\n2 . چه عواملى را در ديگر تمدنها سراغ داريد كه براى مسلمانان قابل اقتباس باشند ؟\r\n3 . با توجه به وقايعى كه در دوران ما رخ داده است ، جنبه‌هاى انسانى تمدن غربى با تمدن اسلامى را با يكديگر مقايسه كنيد .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nفصل دوم ظرفيتهاى مادى جهان اسلام\r\nتمدن اسلامى در اوج گسترش و پيشرفت خود از امكانات و ظرفيتهاى مادى چندى برخوردار بود كه اقتدار و برترى آن را تضمين مىكرد . امروزه نيز با وجود همهء تغيير و تحولات جهانى ، نه تنها از اين امكانات و ظرفيتها چيزى كاسته نشده ، بلكه افزايش نيز يافته است . اگر در گذشته ظرفيتهايى همچون گسترهء جغرافيايى و راههاى تجارى در جنبه‌هاى مادى تمدن اسلامى نقش آفرين بود ، امروزه چندين عامل ديگر مثل معادن بزرگ زيرزمينى ، جمعيت جوان و فعال و . . . بر آنها افزوده گرديده است .\r\nالبته نبايد از ياد برد كه به تناسب افزايش ظرفيتها بر ميزان مشكلات ملل اسلامى نيز افزوده شده است ؛ مثل مرزبنديهاى سياسى كه با دارا بودن منشأ استعمارى ، ديگر مشكلات را نيز تشديد كرده است .\r\nدر فصل حاضر برآنيم تا ضمن برشمردن ظرفيتهاى موجود جهان اسلام و با در نظر گرفتن مشكلات حاصل از آنها بر اين نكته تأكيد بورزيم كه با وجود همهء اهميتى كه ظرفيتهاى مادى دارا هستند ، در حقيقت تمدن اسلامى وراى مرزهاى سياسى و بيرون از ظرفيتهاى مادى شكل مىگيرد . جايگاه تمدن اسلامى انديشه‌هاى مسلمانان است و آنگاه كه چنين اراده‌اى در انديشه‌ها شكل بگيرد و ملل اسلامى درصدد احياى تمدن خود برآيند ، افكار و دلها نيز به يكديگر نزديك خواهد گرديد و بسيارى از مشكلات نيز مرتفع خواهد شد . به تعبيرى شايد يكى از بهترين راههاى برون رفت از مشكلات حاضر ، طرح ايجاد تمدن بزرگ اسلامى باشد . طرحى كه درست در مقابل طرحهاى استعمارى دولتهاى بزرگ جهان به ويژه نقشه‌هاى مزورانهء ايالات متحدهء آمريكا براى جهان و ملتهاى اسلامى قرار مىگيرد .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nاما عناوين جزئى فصل حاضر چنين است .\r\n- گستردگى جغرافيايى\r\n- منابع استراتژيك\r\n- جمعيت\r\n1 . گستردگى جغرافيايى\r\nچنان‌كه در نقشهء مسلمانان در جهان امروزى پيداست ، جهان اسلام ابعاد جغرافيايى بسيار گسترده‌اى دارد . در دنياى معاصر جمعيت بيش از 43 كشور جهان از جمله شش جمهورى تازه استقلال يافتهء آسياى مركزى مسلمان هستند . يك چهارم كشورهاى مستقل جهان مسلمان بوده و بيش از 28 ميليون كيلومتر مربع يا تقريباً به استثناى قطب جنوب 20 درصد كل خشكيهاى روى زمين را كشورهاى مسلمان نشينى تشكيل مىدهند . « 1 »\r\nنكتهء قابل توجه اينكه به استثناى كشورهاى مالزى ، بنگلادش و چهار كشور جزيره‌اى بحرين ، كومور ، اندونزى و مالديو ، ديگر كشورهاى اسلامى به هم پيوسته هستند . شايد شگفت‌انگيزتر اين باشد كه بدانيم تقريباً 38 درصد مرزهاى خشكى بين‌المللى و نسبتى مشابه يعنى 37 درصد از مرزهاى بالقوهء دريايى به 43 كشور مورد بحث تعلق دارد . تراكم مرز در جهان اسلام ، در ارتباط با مساحت ، هر چند از اروپا كم‌تر بوده اما با تراكم مرز در آفريقا مشابه است . بسيارى از كشورهاى اسلامى با چهار همسايه يا بيشتر مرز خشكى دارند . فقط تعداد مرزهاى خشكى بين‌المللى سه كشور دنيا ( برزيل ، چين و آلمان ) از شش كشور اسلامى كه پرتعدادترين مرز را دارند بيشتر است . سودان با هشت مرز بين‌المللى در جهان اسلام از لحاظ تعداد مرز رتبهء اول را داراست . بايد خاطرنشان كرد كه اغلب اين مرزها بدون توجه به شرايط جغرافياى طبيعى و انسانى و بدون در نظر گرفتن خواست مردم ترسيم شده‌اند ؛ و تنها شمار معدودى از مرزها بدون تأثيرى مستقيم يا غير مستقيم قدرتهاى اروپايى شكل گرفته‌اند . اما جهان اسلام دلواپس تعيين حدود دقيق مرزها با اعمال حاكميت بر سرزمين نبوده ، چون ملتهاى اسلامى نه به تعيين دقيق مرزها بلكه به وحدت ميان يكديگر مىانديشيده‌اند . « 2 »\r\n\r\n\r\n","description":"","footnote":"\r\n( 1 ) . مرزهاى بين‌المللى جهان اسلام ، جرالد بليك ، ترجمهء محمدرضا بهشتىفر ، مجموعه مقالات سمينار بين‌المللى مسائل جغرافيايى جهان اسلام ، ص 39\r\n( 2 ) . همان جا ، ص 40\r\n","page_name":" 220 ","page_number":220},
  {"content":"\r\n\r\nفعاليت :\r\nدربارهء تاريخ و چگونگى تعيين مرزهاى كشورهاى خاور ميانه گفت‌وگو كنيد .\r\nنكتهء بسيار حائز اهميت در جغرافياى جهان اسلام مربوط به قلمرو ساحلى آن است .\r\nكشورهاى اسلامى قلمرو ساحلى اندكى دارند . ده كشور در خشكى محصور هستند ( نيجر ، مالى ، چاد ، افغانستان ، آذربايجان ، قزاقستان ، قرقيزستان ، تاجيكستان ، تركمنستان ، ازبكستان ) . آذربايجان ، قزاقستان و تركمنستان به درياى خزر دسترسى دارند ؛ و دو كشور ( اردن و عراق ) دسترسى بسيار محدودى به دريا دارند . پانزده كشور ديگر اسلامى ( چون ايران ) با درياهاى نيمه بسته خطوط ساحلى دارند ؛ جايى كه همسايگان متعدد و كشورهاى متقابل از يك ناحيهء محدود از بستر دريا اشتراك دارند ( درياى مديترانه ، درياى سياه ، درياى سرخ و خليج فارس ) . برخى كشورها خطوط ساحلى كوتاه و ساحل محدودى دارند ( سنگال ، گامبيا ، گينه ، سيرالئون ) . كشورهاى مالى ، پاكستان و بنگلادش خطوط ساحلى طولانى دارند ، اما نسبت به مساحت خشكىشان ، سواحل اين كشورها از اولويت كم‌ترى برخوردارند . در نتيجهء اين واقعيتهاى جغرافيايى ، مقدار بستر درياى قابل دسترس ، كه جزو قلمرو كشور ساحلى محسوب مىشود ، براى سرزمين اصلى كشورهاى اسلامى ( به جز كشورهاى جزيره‌اى ) كم‌تر از هفت درصد نواحى ساحلى دنياست . با افزون چهار كشور اسلامى ( بحرين ، اندونزى ، مالديو و كومور ) هشت درصد ديگر به اين رقم افزوده مىشود ، اما بيش از شش درصد فقط به اندونزى تعلق دارد . « 1 »\r\nاما به رغم حاكميت محدود بستر درياها نسبت به تعداد زياد كشورهاى اسلامى نبايد نتيجه گرفت كه تسلط ساحلى كشورهاى اسلامى بدون اهميت است . برعكس ، شمارى از مهم‌ترين درياهاى جهان كه مسير كشتىرانى بين قاره‌اى دارند و دربردارندهء منابع هيدروكربور هستند در حوزهء كشورهاى اسلامى است . هفت آبراههء برتر جهان ، كه براى كشتيرانى بين‌المللى استفاده مىشوند ، در قلمرو يك يا دو كشور اسلامى است . « 2 »\r\n\r\n\r\n","description":"","footnote":"\r\n( 1 ) . همانجا ، ص 76 - 77\r\n( 2 ) . همانجا ، ص 77\r\n","page_name":" 221 ","page_number":221},
  {"content":"\r\n\r\nجدول شماره 1 : مسائل جغرافيايى جهان اسلام\r\nنام آبراهه‌كشورهاى ساحلىشمار كشورهاكشورهاى اسلامىباب المندب‌جيبوتى - يمن - اريتره ( 3 ) 3 بسفرتركيه ( 1 ) 1 داردانل‌تركيه ( 1 ) 1 دوورفرانسه ، انگليس ( 2 ) 0 جبل الطارق‌اسپانيا ، مراكش ( 2 ) 1 هرمزعمان ، ايران ( 2 ) 2 مالاكااندونزى ، مالزى ( 2 ) 2 اورسونددانمارك ، سوئد ( 2 ) 0 سنگاپوراندونزى ، مالزى ، سنگاپور ( 3 ) 2 گذرگاه ويدواردكوبا ، هائيتى ( 2 ) 0 ( 20 ) 12\r\n2 . منابع استراتژيك\r\nدر نگاه نخست به جغرافياى طبيعى كشورهاى اسلامى شايد اين تصور پيش آيد كه آنها از منابع اقتصادى اندكى برخوردارند و امكان توسعه و پيشرفتشان كم است . اما با مطالعه و دقت بيشتر درخواهيم يافت كه حقيقت چيزى جز اين است و با توجه به اينكه اين كشورها برخى از منابعى بيشتر و برخى از منابعى كم‌تر برخوردارند ، اگر مجموعهء آنها را به طور يك جا در نظر بگيريم ، به لحاظ منابع مورد نياز براى توسعه ، نياز كمى به جهان غير اسلامى دارند . از همه مهم‌تر اينكه بخش معتنابهى از منابع استراتژيك جهان يعنى نفت و گاز در قلمرو كشورهاى اسلامى و از جمله در خاور ميانه و خليج فارس قرار دارد . وجود اين منابع زمينه‌اى را فراهم آورده است تا مسلمانان سطح روابط اقتصادى خود را با جهان خارج ارتقا بخشند .\r\nهرچند كه صدور مواد به صورت خام و فرآورى نشده درآمد به نسبت اندكى را بهرهء آنان كرده است .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nجدول شماره 2\r\nمنطقه / كشورذخاير اثبات شده ( ميليارد بشكه ) درصد از مجموع جهان‌نسبت ذخايربه توليد سال 1986 اوپك 7 / 9477 / 6967 سال‌كشورهاى خليج فارس 8557400 سال‌امريكا 5 / 632 / 54 / 8 سال‌درياى شمال 2 / 618 / 122 سال‌شوروى 459 / 138 چين 4 / 618 / 52 / 18 سال\r\n3 . جمعيت\r\nامروزه بخش بسيار بزرگى از جمعيت جهان را مسلمانان تشكيل مىدهند . در حالى كه پيروان اسلام در برخى از كشورها اكثريت مطلق را دارا هستند ، در بسيارى از كشورهاى جهان نيز به صورت اقليتهايى كوچك و بزرگ زندگى مىكنند . كشورهاى داراى اكثريت مسلمان به اسلامى موسوم هستند ، اما ديگر كشورها با وجود داشتن اقليتهاى مسلمان فراوان در زمرهء كشورهاى اسلامى به شمار نمىآيند . اگر ملاك اسلامى بودن را 75 % جمعيت كل هر كشور بگيريم ، 34 كشور اسلامى در جهان وجود دارد . مطابق آمار جهانى سال 1991 م تعداد مسلمانان جهان 724 / 848 ميليون نفر برآورد شده است و با توجه به نرخ رشد جمعيت اين كشورها جمعيتشان تا سال 2025 م مطابق جدول زير پيش‌بينى گرديده است .\r\nجدول شمارهء 3 : پيش‌بينى جمعيت مسلمان جهان در آينده ( ميليون نفر )\r\nكشورها و نواحىسال 1990 سال 2010 سال 2025 كشورهاى اسلامى آسيا 1300978595 ساير كشورهاى آسيا 551415253 كشورهاى اسلامى آفريقا 368283180 ساير كشورهاى آفريقا 216166106 ساير مناطق جهان 332516 جمع 246818671150\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nذخاير هيدروكربور خليج فارس ، درياى مديترانه و درياى سرخ قابل توجه‌اند . دوازده كشور اسلامى توليد كنندهء نفت از سواحل دريا بوده ، ميزان توليد آنها در سال 1990 سى درصد از توليد جهانى نفت را شامل مىشد و تقريباً حدود نيمى از ذخاير نفت دريايى متعلق به اين كشورهاست .\r\nهمچنين هفت كشور اسلامى توليد كنندهء گاز از دريا هستند . از اين نظر مالزى چهارمين كشور توليد كنندهء گاز حاصل شده از بستر ، در سطح جهانى است . منابع نفت در عمق درياى سرخ كه قبلًا به طور آزمايشى توسط عربستان سعودى و سودان استخراج شده است ، در نوع خود در جهان از غنىترين منابع هستند . « 1 »\r\nتوانايى ماهيگيرى بسيار زيادى در اقيانوس اطلس در نزديكى مراكش و صحراى غربى و در اقيانوس هند در سواحل يمن وجود دارد . اندونزى و مالزى همچنين به امكانات وسيع ماهيگيرى سودآورى دسترسى دارند . « 2 »\r\nبه طور معمول جمعيت نظر به نقشى كه در جوامع گوناگون ايفا مىكند و نيز مشكلات احتمالى گوناگونى كه به همراه مىآورد مورد مطالعه قرار مىگيرد . در مجموع ، جامعه‌شناسان جمعيت متوازن با امكانات را براى هر كشورى مطلوب و فرصت دانسته ، جمعيت بسيار كم و بسيار زياد را نامطلوب و تهديد مىشمرند . جمعيت زياد براى آن دسته از كشورها كه توان تأمين امكانات مناسب براى زندگى در آنها موجود نباشد يك تهديد است . اما براى آن دسته از كشورهايى كه از امكانات لازم زندگى برخوردارند ، جمعيت نه‌تنها تهديد نيست ، بلكه فرصت هم هست . حال ببينيم كه جمعيت براى كشورهاى اسلامى تهديد است يا فرصت . قدر مسلم اين است كه دربارهء همهء كشورهاى اسلامى نمىتوان يك حكم كلى صادر كرد .\r\nبرخى از آنها با برخوردارى از امكانات اقتصادى لازم به حل مشكلات جمعيتى خود اقدام كرده‌اند و برخى ديگر مشكلاتشان همچنان حل نشده باقيمانده و با فقر و فلاكت دست و پنجه نرم مىكنند .\r\n\r\n\r\n","description":"","footnote":"\r\n( 1 ) . مسائل جغرافيايى جهان اسلام ، ص 79\r\n( 2 ) . همان\r\n","page_name":" 224 ","page_number":224},
  {"content":"\r\n\r\nجدول شماره 4 : مقايسه آهنگ ( نرخ ) رشد سالانه جمعيت در كشورهاى اسلامى\r\n( آسيا و آفريقا )\r\nاما صرف‌نظر از تعلق كشورهاى اسلامى به جهان اسلام و نيز ميزان پايين توسعه يافتگى آنها مطابق معيارهاى جهانى ، نفس جمعيت زياد مسلمانان در موارد ذيل براىشان امتياز و فرصت محسوب مىگردد .\r\n1 . جمعيت فراوان يك بازار مصرف بزرگ ايجاد مىكند ؛ و از اين طريق مىتواند بر كشورهاى توليد كنندهء تأثيرگذار باشد .\r\n2 . جمعيت زياد بالقوه نيروى كار عظيمى را در خود نهفته دارد كه با كسب مهارت لازم مىتواند موجب رونق اقتصادى گردد .\r\n3 . جمعيت زياد شرط لازم براى پيدايى قدرت تمدنى است .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nدر همين جا باز هم بايد يادآور شد كه جمعيت براى جهان اسلام به لحاظ اقتصادى ، امروزه يك تهديد به شمار مىآيد و مسلمانان بيش از آنكه بتوانند از منافع نيروى انسانى فراوان و به ويژه جوان خود بهره گيرند ، با مشكلات اجتماعى ، سياسى ، فرهنگى و اقتصادى حاصل از آن در حال چالش مىباشند .\r\nنتيجه‌گيرى\r\nجوامع اسلامى منابع مادى فراوانى در اختيار دارند ، چنان كه در برخى زمينه‌ها در رتبه‌هاى نخست جهانى قرار دارند . اما گويى كه اين منابع بيش از آنكه به كار توسعهء خودشان بيايد ، موجب توسعهء روزافزون كشورهاى غربى و نيز چين و ژاپن گشته است . دليلش هم اين است كه منابع مادى شرط لازم توسعه هستند ، اما شرط كافى نه . براى توسعه‌اى همه‌جانبه ، علاوه بر منابع مادى و انسانى ، دانش و فناورى نيز مورد نياز است . جوامع اسلامى فناورى را هم كم و بيش به نحوى تأمين كرده‌اند ، اما به دليل فقدان دانش كافى ، منابعشان به صورت خام و فرآورى نشده وارد بازارهاى جهانى مىگردد . بنابراين بايد بكوشند تا با كسب دانش لازم ، تهديد افزايش جمعيت را به فرصت تبديل كنند و از منابع مادى فراوان خويش نيز بهرهء لازم را ببرند .\r\nپرسش و فعاليت\r\n1 . دربارهء چگونگى تعيين مرزهاى تركيه پژوهشى تهيه كنيد .\r\n2 . دربارهء چگونگى تعيين مرزهاى ايران با همسايگانش پژوهشى تهيه كنيد .\r\n3 . پيرامون مناقشه مرزى هند و پاكستان پژوهشى تهيه كنيد .\r\n4 . در صورت تداوم روند صادرات مواد خام كشورهاى اسلامى ، آينده را چگونه پيش‌بينى مىكنيد ؟\r\n5 . علل افزايش جمعيت در كشورهاى اسلامى را برشمريد .\r\n6 . به نظر شما كشورهاى اسلامى چگونه مىتوانند جمعيت را كنترل كنند ؟\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\nفصل سوم روند نوسازى تمدن اسلامى و چالشهاى فراروى آن\r\nپيدايش تمدن غربى ، جهان اسلام و تمدن اسلامى را در برابر آزمونِ دشوار « تعارض ميان سنت و تجدد » قرار داد . ايجاد تحول در سيستم سياسى ، اقتصادى و فرهنگى جوامع از پيامدهاى گريزناپذير آن تمدن بود . مواريث تمدنى جوامع اسلامى در معرض تهديد قرار گرفت . زندگى مردم بايد در شكل و محتوا تغيير مىكرد ؛ و روابط اجتماعى و ساختار سياسى جامعه بايد تجديد مىشد . حضور مستقيم استعمارگران در كشورهاى اسلامى نيز به اين تحولات دامن مىزد و نهادهاى مدنى را يكى پس از ديگرى به شكل نهادهاى غربى درمىآورد .\r\nبا ورود مظاهر تمدن غربى به جهان اسلام ، مسلمانان ديگر نمىتوانستند به شيوهء كهن و سنتى خود زندگى كنند و چاره‌اى جز نو شدن نداشتند . آنان ناگزير بايد بر سيستمهاى سياسى ، فرهنگى ، اجتماعى و اقتصادى خويش جامهء تمدن جديد را مىپوشاندند و خود را با تحولات جهانى هماهنگ مىساختند .\r\nروشن است كه چنين تحولى از درون نبود ، بلكه با فشار بيرونى و از روى ناچارى انجام مىگرديد . به همين دليل واكنش مسلمانان متفاوت بود . برخى نه تنها در اين گونه نو شدن منعى نمىديدند ، بلكه با مشاهدهء پيشرفتهاى تمدن غربى ، هماهنگ شدن با آن را به شعار و آرمان ملتهاى خود تبديل كردند .\r\nدر حالى كه برخى ديگر تسليم بدون قيد و شرط در برابر غرب را نمىپذيرفتند و در عين حال كه به پيشرفتهاى علمى و فنى غرب گرايش نشان مىدادند ، در نوشدن صورى و فرمايشى سودى نمىديدند .\r\nبه هر حال و با هر رويكردى در قبال فرهنگ و تمدن غربى ، علوم و فناوريهاى اين تمدن ، به دليل رفاه و آسايشى كه به همراه داشت و نيز توانى كه به ملتها مىبخشيد ، چيزى نبود كه بشود از آن چشم پوشيد و يا مزيتهاى آن را ناديده گرفت . خود تمدن غربى نيز چنان شتاب‌آميز بود كه مقاومت در مقابل آن ناممكن مىنمود . شيفتگى برخى نخبگان مسلمان نسبت به غرب نيز مزيد بر علت بود .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nبه اين ترتيب عوامل گوناگون دست به دست هم دادند و ملتهاى اسلامى را خواسته يا ناخواسته به سوى نوسازى رهنمون گشتند . اينكه جوامع اسلامى تا چه اندازه در اين زمينه پيشرفته كرده و جوامعشان را نوسازى و حركت آن را با تكاپوى جهانى براى پيشرفت و توسعه هماهنگ ساخته‌اند ، موضوع فصل حاضر است كه در چارچوب عنوانهاى زير به آن پرداخته شده است :\r\nروند نوسازى\r\nچالشهاى فراروى نوسازى\r\n1 . منيّتهاى فردى\r\n2 . فقدان يكپارچگى اجتماعى\r\n3 . فقدان وحدت رويه استراتژيك\r\n4 . ازدياد بىرويّه جمعيت و مشكلات ناشى از آن\r\n5 . مشكلات سياسى\r\n6 . عقب‌ماندگيهاى علمى\r\nنتيجه‌گيرى\r\n1 . روند نوسازى\r\nپس از سقوط خلافت عباسى در سدهء هفتم هجرى به دست مغولان ، جهان اسلام بار ديگر توانست در قالب امپراتوريهاى بزرگ عثمانى ، صفوى و مغولان كبير در هند و نيز چند سلطان‌نشين در آفريقا و مغرب اسلامى ، سازمان سياسى ، فرهنگى ، نظامى و اقتصادى خود را بازسازى كند ؛ و تا سر حد تبديل شدن به يك رقيب نيرومند براى غرب پيش رود . اما با پيشرفت تمدن غربى بار ديگر تمدن اسلامى در معرض سقوط قرار گرفت . امپراتوريهاى بزرگ اسلامى رو به ضعف نهاده دستخوش تجزيه گشتند و در برابر رقيب ديرينه و سرسخت خود گام به گام عقب نشستند و به صورت مستعمرهء آنان درآمدند .\r\nاستعمارگران غربى با حضور مستقيم و يا غير مستقيمشان در سرزمينهاى اسلامى ، خود را بر مسلمانان تحميل كردند و چنان فضايى فكرى پديد آوردند كه مردم هيچ راهى براى زندگى ، جز تقليد از تمدن غربى پيش روى خود نمىديدند . اما چندى نگذشت كه دوران بيدارى فرا رسيد و با\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nظهور مصلحان و بيدارگران بزرگ ، ملتهاى اسلامى يكى پس از ديگرى از سلطهء سياسى امپرياليسم غربى بيرون آمدند و نوسازى جوامع در ابعاد گوناگون و با در نظر گرفتن تغييرات جامعهء جهانى را آغاز كردند .\r\nگرچه خود بيدارگران با وجود پذيرش اصل ايجاد تغيير و تحول ، در نوع برخورد با تمدن غرب با يكديگر اختلاف داشتند ، اما مجموع فعاليتهاى آنان موجب شد كه بازسازى جوامع و نيز حفظ فرهنگ و تمدن بومى و اسلامى به صورت دغدغه‌اى همگانى درآيد .\r\nدر دورهء بيدارى اسلامى چندين مسألهء مهم از سوى تمدن غربى پيش روى جوامع اسلامى نهاده شد ، به طورى كه راه نوسازى از مسير پاسخ به آنها مىگذشت . مهم‌ترين اين مسائل مردم‌سالارى ، حقوق زنان ، « زبان و فرهنگ » ، « دانش » و « فناورى » بود .\r\n1 - 1 . مردم‌سالارى\r\nانديشمندان اسلامى ، با هر مذهبى ، از تعيين نسبت ميان اسلام و دموكراسى ناگزير بوده‌اند . در حالى كه به مقتضاى نوسازى جوامع بايد حكومتهاى پارلمانى و مبتنى بر آراى مردم بر سر كار آيد ، مشروعيت چنين حكومتهايى از نظر آنان جاى بحث بوده است . در حالى كه برخى از متفكران هيچ مغايرتى ميان اسلام و اصول مردم‌سالارى نمىديدند ، گروهى ديگر نمىتوانستند بپذيرند كه مىتوان از احكام شريعت به نفع آراى عمومى چشم پوشيد . همين امر متفكران اسلامى را واداشت تا براى جمع ميان اسلام و دموكراسى راهى بيابند و از جمله كسى چون ابوالاعلى مودودى ، دموكراسى را « صورت محدودى از حاكميت مردم كه با قوانين الهى محدود و هدايت مىشود » تعريف كرد . چنان كه در جمهورى اسلامى نيز چنين ديدگاهى حاكميت يافته است . » اصل دوم قانون اساسى اصل « اختصاص حاكميت و تشريع » به خداوند و « لزوم تسليم در برابر اوامر او » را پذيرفته است . با اين حال ، اصل يكم اين قانون نمايانگر نفوذى است كه فكر و مفهوم حاكميت مردم بر شعور و وجدان ايرانيان مسلمان امروزى داشته است . در قانون اساسى آمده است كه 2 / 98 درصد كليه كسانى كه حق رأى داشتند به حكومت جمهورى اسلامى رأى دادند . اين نحوه قبول اهميت مركزى مشاركت سياسى در فصول و بندهاى ديگر قانون اساسى ، از جمله آنجا كه بر مشاركت عامهء مردم در تعيين سرنوشت سياسى ، اقتصادى ، اجتماعى و فرهنگى\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nخويش » ( اصل سوم ) و تشكيل يك مجلس شوراى ملى ( بعداً اسلامى ) ( اصل شصت و دوم ) و « مراجعهء مستقيم به آراى مردم » در برخى مسائل مهم كشور ( اصل پنجاه و نهم ) تأكيد مىكند نيز همچنان مشهود است . « 1 »\r\nبه هر حال امروز در بيشتر كشورهاى اسلامى اصول مردم‌سالارى با جرح و تعديلهايى رواج يافته است و ايجاد نوعى توافق ميان اسلام و دموكراسى در جريان است .\r\nفعاليت ( 1 ) :\r\nروند مردم‌سالارى در ايران اسلامى را تحليل كنيد .\r\nفعاليت ( 2 ) :\r\nكدام گزينه دربارهء رابطهء اسلام و مردم‌سالارى درست است :\r\n1 . اسلام به طور كامل با اصول مردم‌سالارى سازگار است .\r\n2 . اسلام به طور كامل با اصول مردم‌سالارى مخالف است .\r\n3 . اسلام نسبت به مردم‌سالارى بىطرف است .\r\n4 . اسلام تنها پاره‌اى از اصول مردم‌سالارى را مىپذيرد .\r\n2 - 1 . حقوق زنان\r\nپيش از ظهور تمدن جديد ، دامنهء فعاليت زنان از نگاهداشت خانه و تربيت فرزندان فراتر نمىرفت . هرچند كه اين دو وظيفه نيز بسيار خطير است ، اما با پيدايش تمدن جديد ديگر نمىشود كه قلمرو فعاليت زنان را تنها به انجام اين وظايف محدود ساخت . علاوه بر يك دسته از فعاليتهاى اجتماعى كه مقتضى دخالت زنان است ، حقوق و فعاليتهاى سياسى نيز مقوله‌اى بوده كه بايد زنان از آن برخوردار گشته ، در آن دخالت داده شوند . در اين زمينه جوامع اسلامى واكنشهاى گوناگونى نشان دادند . برخى از جوامع سخت با آن به مخالفت برخاستند ، و در مقابل ، برخى ديگر بدون توجه به سنتهاى فرهنگى و مذهبى مردم ، دخالت زنان در امور جامعه را درست به شيوه غربى پذيرفتند و به غلط تصور كردند كه لازمهء اين دخالت ، كشف حجاب و زير پا نهادن ارزشهاى اسلامى است . اما به هر حال امروزه در بسيارى از جوامع اسلامى ، زنان در فعاليتهاى سياسى ،\r\n\r\n\r\n","description":"","footnote":"\r\n( 1 ) . اسلام ، ايران ، تجدد ، ص 60\r\n","page_name":" 230 ","page_number":230},
  {"content":"\r\n\r\nاجتماعى ، علمى و فرهنگى دخالت دارند و تا احراز پستهاى بالاى رياستى نيز ارتقا يافته‌اند . البته اينكه آيا چنين حضورى به ارزشهاى اسلامى زيان رسانده يا نه موضوع بحث ديگرى است .\r\nفعاليت :\r\nحقوق زنان در جمهورى اسلامى ايران را تحليل كنيد .\r\n3 - 1 . دانش و فناورى\r\nپيدايش علوم جديد در ميان جوامع اسلامى تنش چندانى ايجاد نكرد ، زيرا كه آنان خود از پيشگامان علوم و فنون جهانى بوده‌اند و در حقيقت دانش را ميراثى مىدانستند كه از خودشان به غربيها رسيده بود . اگر هم در مواردى نسبت به علوم غربى و ايجاد نهادهاى جديد آموزشى مقاومتهايى صورت مىگرفت ، نه به خاطر نفس آن علوم ، بلكه به دلايل ديگرى از جمله نابود شدن سنتهاى علمى خودى بوده است . چنان كه با پيدايش مدارس و نهادهاى جديد آموزشى ، بسيارى از مدارس سنتى اسلامى - مگر در چند كشور - تعطيل و علوم كهن يك جا كنار نهاده شد كه به نوبهء خود ضايعه‌اى بزرگ به شمار مىرود .\r\nامروزه بيشتر كشورهاى اسلامى رو به صنعتى شدن مىروند و سطح زندگى مردم رو به بهبود است . با پيدايش علوم جديد شيوه‌هاى كهن زندگى به تدريج در ميان آنها رو به تغيير است .\r\nوسايل ارتباطى جديد پيوسته رو به افزايش است و از شمار بيسوادان روز به روز كاسته مىشود . « 1 »\r\n4 - 1 . زبان\r\nموضوع ديگرى كه پس از ورود تمدن غربى به جوامع اسلامى به چالش كشيده شد و بايد نوسازى مىگرديد ، زبان بود ؛ چرا كه انديشه‌هاى جديد ابزار زبانى متناسب خود را مىطلبيد و تغيير زبانهاى بومى ملل اسلامى ضرورت يافت . پس از دانشگاهها كه در حقيقت حكم مرجع ايجاد تحول علمى را دارند ، فرهنگستانهاى زبان نقش اصلاح‌گر ، پيرايشگر و تطبيق دهندهء زبانهاى بومى با زبانهاى ملى و بومى را ايفا مىكنند .\r\nبراى مثال فرهنگستان عربى دمشق در سوريه و فرهنگستان زبان و ادب پارسى در ايران نهادهايى پژوهشى - ادبى هستند كه اولى حفظ و تقويت زبان عربى و روزآمد كردن آن در برابر\r\n\r\n\r\n","description":"","footnote":"\r\n( 1 ) . اسلام ، ايران ، تجدد ، ص 323\r\n","page_name":" 231 ","page_number":231},
  {"content":"\r\n\r\nتحولات علمى غرب و دومى پاسداشت زبان فارسى در برابر تهاجم واژگان بيگانه به فرهنگ و تمدن ايرانى - اسلامى را برعهده دارد . تشكيل اين فرهنگستانها نشان از اعتماد به نفسى است كه دانشمندان جهان اسلام دربارهء تواناييهاى زبانى خود دارند . دانشمندانى كه در تلاشند هر چه بيشتر به فربهى و غناى علمى زبانهاى خود بيفزايند . « 1 »\r\n2 . چالشهاى فراروى نوسازى\r\nجوامع اسلامى در راه نوسازى خود با چالشهاى گوناگونى رو به رو هستند و براى رسيدن به درجه‌اى مطلوب از دانش و فناورى و ارتقاى سطح علمى و فرهنگى خود بايد از موانع دشوار چندى بگذرند . عمدهء اين موانع به شرح ذيل است :\r\n1 - 2 . منيّتهاى فردى\r\nمردم خاور ميانه و شمال آفريقا - از هر مذهب و ملتى - به شدت گرفتار منيتهاى فردىاند ؛ و ايجاد هماهنگى و انسجام فكرى و روشى و در نتيجه سازمان‌دهى ميان آنان دشوار است . در كشورهاى خاور ميانه مردم خود را در محيطى نا امن احساس مىكنند كه بايد بكوشند گليم خود را از آب بكشند - و البته بايد مراقب باشند كه پا را از گليم خود هم فراتر ننهند . در خاور ميانه چنان فرديتى حاكم است كه افراد را غرق در آرا ، منافع ، علاقه‌ها و سلايق خود مىسازد و بيرون از چارچوب فردى ، براى ديگران جايى باز نشده است . دولتهاى حاكم بر جوامع اسلامى به طور عموم اقتدارگرا هستند و هرگونه تفكر و تبليغى كه پايهء حكومت‌كنندگان را سست كند ، به مثابهء تهديد امنيت ملى تلقى مىشود . بر فضاى عمومى جوامع اسلامى چنان جو امنيتى حاكم است كه مردم به سفر به كشورهاى خارجى بيشتر رغبت نشان مىدهند تا به داخلهء كشورهاى اسلامى . در ارتباطهاى طرفينى ميان افراد ، براى آزاديها و انديشه‌هاى فردى ارزشى قائل نيستند . در كشورهاى اسلامى ارادت اصل است و نه مهارت ، بايد تابع اقتدار بود نه توانايى . « 2 »\r\n\r\n\r\n","description":"","footnote":"\r\n( 1 ) . اسلام ، ايران ، تجدد ، ص 316 - 318 ؛ راه ما ، محمود حسابى ، ص 41 - 53\r\n( 2 ) . نظام بين‌الملل و توسعه‌يافتگى دنياى اسلام ، محمود سريع‌القلم ، مجموعه مقالات اولين همايش اسلام و توسعه ، ص 417 - 436\r\n","page_name":" 232 ","page_number":232},
  {"content":"\r\n\r\n2 - 2 . فقدان يكپارچگى اجتماعى\r\nاز مشكلات جوامع اسلامى كه موجب اصطكاك و درگيريهاى فراوان ميان آنها گشته و در موارد بسيارى آنان را رو در روى يكديگر قرار داده اين است كه در قشربندى اجتماعى ، انديشه‌هاى ملى ، سكولار و دينى با مشتقات گستردهء آن در صحنهء اجتماع حضور دارند . آنان يك‌پارچه و يك‌دست نيستند و در نتيجه رسيدنشان به وحدت نظر بس دشوار مىنمايد . « 1 »\r\n3 - 2 . فقدان وحدت رويه استراتژيك\r\nاينكه مدار توسعه‌يافتگى را به مدار تمدن‌سازى گسترش دهيم ، آرمان بس سازنده‌اى است . اما اين را هم بايد بدانيم كه ميان انديشمندان و دولتمردان مسلمان در شكل و محتواى حركت از وضعيت كنونى به وضعيت مطلوب شوكت و اقتدار ، اجماع نظرى وجود ندارد . به عبارت ديگر مسلمانان براى رسيدن به تمدن اسلامى از استراتژى يگانه‌اى پيروى نمىكنند . « 2 »\r\n4 - 2 . ازدياد جمعيت و مشكلات آن\r\nدر فصل پيش دربارهء جايگاه جمعيت در ايجاد تمدن اندكى سخن گفته شد . مىدانيم كه چنانچه رشد جمعيت با سطح توسعه هماهنگ نباشد ، موجب بروز مشكلات خواهد شد ؛ و متأسفانه كشورهاى اسلامى ، امروزه با مشكلات ناشى از ازدياد بدون رويهء جمعيت دست به گريبان‌اند .\r\nنرخ رشد جمعيت در ميان مسلمانان نسبت به مناطق ديگر بالاتر بوده و نزديك به نصف جمعيت اين مجموعه زير پانزده سال هستند . افزايش فوق‌العادهء تقاضا براى امكانات آموزشى و خدمات عمومى از مشكلات جدى اين كشورها در سالهاى آينده خواهد بود . نزديك به 60 % بيكاران در اين منطقه افرادى هستند كه براى نخستين بار به دنبال اشتغال مىباشند . به طور متوسط نرخ بيكارى در ميان مسلمانان ده درصد بوده و تا 22 % نيز در مورد الجزاير مشاهده مىشود . در شرايطى كه نرخ رشد جمعيت 7 / 2 % مىباشد ، نرخ رشد نيروى كار 2 / 3 % تخمين زده مىشود . تا سال 2010 نزديك به 47 ميليون نفر وارد بازار كار خواهند شد . مجموعهء اين بررسى آمارى معرف اين واقعيت است كه دنياى اسلام با چالشهاى جدى مديريت اقتصادى ، اجتماعى و\r\n\r\n\r\n","description":"","footnote":"\r\n( 1 ) . همان\r\n( 2 ) . همان\r\n","page_name":" 233 ","page_number":233},
  {"content":"\r\n\r\nبرنامه‌ريزى عمومى رو به رو است . اگر زيربناى شوكت فرهنگى و شوكت سياسى را توان توليدى و مهارتهاى فكرى و روحيهء نوآورى و دوام سازماندهى يك جامعه بدانيم ، كلّيت جامعهء مسلمانان از ضعفهاى جدى برخوردار است . به استثناى مالزى كه از شرايط خاص و مثبتى بهره‌مند است ، نرخ رشد و سطح و كيفيت توسعه‌يافتگى عموم كشورهاى مسلمان زير متوسط وضعيت عمومى كشورهاى در حال توسعه مىباشد . « 1 »\r\nفعاليت :\r\nكدام گزينه دربارهء ازدياد جمعيت درست است .\r\n1 . ازدياد جمعيت به خودى خود موجب عقب‌ماندگى نيست .\r\n2 . ازدياد جمعيت در هر حال پسنديده است .\r\n3 . ازدياد جمعيت همواره موجب افزايش قدرت است .\r\n4 . هيچ‌كدام .\r\n5 - 2 . مشكلات سياسى - اقتصادى\r\nعموم كشورهاى اسلامى و هر كدام به نوعى با مشكلات سياسى - اقتصادى دست به گريبان‌اند و بيشترشان به بيمارى وابستگى دچارند . آنان نسبت به ديگر مناطق در حال توسعهء جهان و به ويژه نسبت به غرب بسيار ضعيف هستند . دنياى عرب در حضيض زوال خود مىباشد .\r\nكشورهاى مختلف عربى به درجات گوناگون به غرب وابستگيهاى شديد سياسى و اقتصادى دارند . تركيه در شرايط گذار بوده ولى به مقياس قابل احترامى از رشد سياسى كنترل شده رسيده است ، كه غرب مجبور است آن را بپذيرد . پاكستان از نظر اقتصادى بسيار ضعيف است و از نظر سياسى هماهنگ با غرب عمل مىكند . در قفقاز و آسياى مركزى نيز بحرانهاى امنيتى ، مشروعيتى و نيز بحرانهاى فزايندهء اقتصادى ، جمهوريهاى اين منطقه را در مدار روسيه و سپس غرب قرار داده است . افغانستان نيز در اوج بحران و جنگ داخلى مىباشد . مسلمانان در هند قدرت اجتماعى درجهء دوم به شمار مىآيند و بنگلادش نيز به عنوان يك كشور پرجمعيت بحران زده مطرح است . اندونزى جامعه‌اى در حال رشد مىباشد ، ولى فاصلهء طبقاتى ، بحران\r\n\r\n\r\n","description":"","footnote":"\r\n( 1 ) . نظام بين‌الملل و توسعه‌يافتگى دنياى اسلام ، ص 431 - 432\r\n","page_name":" 234 ","page_number":234},
  {"content":"\r\n\r\nمشروعيت و فقر فزايندهء آن ، اين پرجمعيت‌ترين كشور اسلامى را با چالشهاى جدى رو به رو كرده است . مالزى با جمعيت متوسط ، يكى از مراكز مهم سرمايه‌گذارى خارجى و به خصوص ژاپن در منطقهء آسيا محسوب مىشود . هر چند مالزى از وضعيت عمومى رضايت‌بخشى با معيارهاى كشورهاى تازه صنعتى شده برخوردار است و به عنوان يك كشور توليد كننده صنعتى در قالب آ سه آن « 1 » قلمداد مىشود و نه صادر كنندهء مواد خام ، ولى به طور طبيعى با چالشهاى اجتماعى و فرهنگى و آموزشى و به طور بالقوه سياسى در آينده رو به رو خواهد بود . اگر جهان را براساس يك تقسيم‌بندى مسلمانان ، مسيحيان ، و نژاد زرد و شينتو بنگريم ، مسلمانان در رده‌بندى آخر و با فاصلهء فراوان از دو گروه ديگر قرار دارند . « 2 »\r\n6 - 2 . عقب‌ماندگيهاى علمى\r\nبا وجود تلاشهايى كه مسلمانان در راستاى نوسازى جوامع خود انجام داده‌اند ، آنان تا رسيدن به آن پايه كه دست كم بتوانند به لحاظ علمى پا به پاى ديگر ملتها حركت كنند فاصلهء بسيار دارند .\r\nپژوهشگران مسلمان براى توسعهء همه جانبه ، ضمن تحليل علل عقب‌ماندگيهاى علمى كشورهاى اسلامى ، به راهكارهاى برون‌رفت از وضعيت موجود نيز اشاره كرده‌اند . پروفسور عبدالسلام كه سخت به پژوهش باور دارد ، عقب‌ماندگيهاى علمى مسلمانان را به عوامل زير بازمىگرداند :\r\nالف : اندك بودن شخصيتهاى علمى : به باور عبدالسلام كشورهاى جهان سوم و از جمله كشورهاى اسلامى به انديشمندان بزرگى نياز دارند كه ميان دانشجويان و دانش‌پژوهان نقش رؤساى قبايل را ايفا كنند ، كه هر جا چادر بزنند ، اعضاى قبيله نيز بر آنان گرد مىآيند . به باور وى ، شمار چنين كسانى به دلايل زير در كشورهاى اسلامى اندك است .\r\n1 . پايين بودن سطح و كيفيت آموزش .\r\n2 . جذب شدن شخصيتهاى علمى در پستهاى مديريتى .\r\n3 . فقدان ارتباط آسان ميان دانشجويان با دانشمندان بزرگ .\r\nب : طراحى نشدن دانشگاهها براى انجام تحقيقات پيشرفته .\r\n\r\n\r\n","description":"","footnote":"\r\n( 1 ) . ، اتحاديه تجارى متشكل از كشورهاى برونوئى ، اندونزى ، مالزى ، فيليپين ، سنگاپور و تايلند كه در سال 1967 تأسيس گرديد . ( )\r\n( 2 ) . نظام بين‌الملل و توسعه‌يافتگى دنياى اسلام ، ص 434\r\n","page_name":" 235 ","page_number":235},
  {"content":"\r\n\r\nج : فقدان تعهد جدى و معنادار در مقابل علم ، اعم از علوم محض يا كاربردى .\r\nد : راه و روش نادرست جهان‌سوميها در ادارهء كار و بار علمى\r\nه : فقدان تعهد نسبت به تحصيل خود بسندگى در زمينهء تكنولوزى . « 1 »\r\nنتيجه‌گيرى\r\nبدون شك تمدن غربى درصدد است تا همهء جهان را به صورت خود و زير سيطرهء خود درآورد و تمدنهاى باستانى جهان را زير تأثير قرار دهد . اين موضوع تا آنجا كه به جنبه‌هاى مادى زندگى ملتها مربوط است شايد دشوارى چندانى ايجاد نكند ، بلكه به ظاهر رفاه و آسايش نيز به همراه مىآورد . اما در جايى كه به جنبه‌هاى اخلاقى و معنوى جوامع و به ويژه ملل اسلامى مرتبط مىشود ، چالش‌برانگيز و مشكل‌آفرين است .\r\nمسلمانان بايد هوشمندانه رفتار كنند . آنان ضمن اينكه بايد درك درستى از تمدن جديد پيدا كنند تا بتوانند سره و ناسره‌اش را از يكديگر جدا سازند ، بايد از پذيرش هر آنچه كه با اصول مسلم دينى و اخلاقىشان در تعارض است خوددارى ورزند . به تعبير ديگر مسلمانان بايد تمدن غربى را بومىسازى كنند و از پذيرفتن نسنجيده و چشم و گوش بسته‌اش بپرهيزند . آنها بايد بدانند كه عمل به نسخه‌اى كه خود غرب براى ما مىپيچد دردى را از ما دوا نمىكند ، بلكه بيماريهاى ما را شدت نيز خواهد بخشيد . ما بايد كاستيهاى خود را به درستى بشناسيم ، نيازمنديهايمان را اولويت‌بندى كنيم و درصدد رفع مشكلات خويش برآييم ؛ و البته از پذيرش جنبه‌هاى مثبت تمدن غربى نيز هراسى به خود راه ندهيم .\r\nپرسش و فعاليت\r\n1 . چند مورد از جنبه‌هاى مثبت و منفى تمدن غربى را برشماريد .\r\n2 . چرا مسلمانان نبايد همهء اصول اخلاقى تمدن غربى را بپذيرند .\r\n3 . روند نوسازى در ايران را تحليل كنيد .\r\n\r\n\r\n","description":"","footnote":"\r\n( 1 ) . ايران ، اسلام ، تجدد ، ص 221 - 223\r\n","page_name":" 236 ","page_number":236},
  {"content":"\r\n\r\n\r\nمنابع\r\nقرآن كريم\r\n1 . لغتنامهء دهخدا ، علىاكبر دهخدا ، دانشگاه تهران ، بىتا .\r\n2 . بررسى تاريخ تمدن ، توين بى ، ترجمهء محمدحسين آريا ، اميركبير ، تهران ، 1375 .\r\n3 . تاريخ تمدن ويل دورانت ، ترجمهء احمد آرام ، ع . پاشايى ، اميرحسين آريان‌پور ، سازمان انتشارات و آموزش انقلاب اسلامى ، تهران ، 1365 .\r\n4 . تعريفها و مفهوم فرهنگ ، داريوش آشورى ، مركز اسناد فرهنگى آسيا ، تهران ، 1375 .\r\n5 . تاريخ تمدن ، هنرى لوكاس ، ترجمهء عبدالحسين آذرنگ ، مؤسسهء كيهان ، تهران ، 1366 .\r\n6 . كارنامهء اسلام ، عبدالحسين زرين‌كوب ، انتشارات اميركبير ، تهران ، بى تا .\r\n7 . برخورد فرهنگها ، برنارد لوئيس ، نادر شيخ‌زادگان ، نشر مركز ، بى جا ، بى تا .\r\n8 . برخورد تمدنها ( چالش سنت و مدرنيته ) ، برنارد لويس ، كارن آمسترانگ ، ديسلاو ژيگولسكى ، ترجمهء غلامحسين ميرزا صالح ، انتشارات مازيار ، تهران ، 1382 .\r\n9 . وحدت و تنوع در تمدن اسلامى ، گوستاو . اى فن گرونبام ، ترجمهء عباس آريانپور ، كتابفروشى معرفت ، تبريز ، 1342 .\r\n10 . منية المريد ، شهيد ثانى ، مكتب الاعلام الاسلامى ، قم ، 1368 .\r\n11 . ديوان ناصرخسرو ، تصحيح مجتبى مينوى ، مهدى محقق ، انتشارات دانشگاه تهران ، 1365 .\r\n12 . اصول كافى ، كلينى رازى ، محمد بن يعقوب ، ترجمهء سيد جواد مصطفوى ، بى نا ، تهران ، بى تا .\r\n13 . محجة البيضاء ، مولا محسن كاشانى ، مكتبة الصدوق ، بى نا ، بى جا ، بى تا .\r\n14 . احياء علوم الدين ، ابوحامد غزالى ، دارالفكر ، بيروت ، 1406 .\r\n15 . دانش مسلمين ، محمدرضا حكيمى ، دفتر نشر فرهنگ اسلامى ، بى تا ، بى جا .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n16 . علم و تمدن در اسلام ، سيد حسين نصر ، ترجمهء احمد آرام ، شركت سهامى انتشارات خوارزمى ، تهران ، 1359 .\r\n17 . تاريخ دانشگاههاى بزرگ اسلامى ، عبدالرحيم غنيمه ، ترجمهء نورالله كسايى ، انتشارات دانشگاه تهران ، تهران ، بى تا .\r\n18 . علم در اسلام ، به اهتمام احمد آرام ، انتشارات سروش ، تهران ، 1366 .\r\n19 . تاريخ آموزش در اسلام ، احمد شلبى ، ترجمهء محمدحسين ساكت ، دفتر نشر فرهنگ اسلامى ، تهران ، 1381 .\r\n20 . دانشنامهء جهان اسلام ، وزارت ارشاد اسلامى ، تهران .\r\n21 . حضور ايرانيان در جهان اسلام ، گروهى از نويسندگان ، ترجمهء فريدون بدره‌اى ، مركز بازشناسى اسلام و ايران ، تهران ، 1381 .\r\n22 . علم و صنعت در اسلام ، م . ا . منان - ن . بامات ، ترجمهء محمدجواد سهلانى ، انتشارات بعثت ، تهران ، دوم .\r\n23 . روح علمى اسلام ، سيد اميرعلى ، ترجمهء محمدمهدى حيدرپور ، انتشارات شفق ، قم ، 1354 .\r\n24 . مختر تاريخ العرب ، سيد امير علمى ، تعريف عفيف البعلبكى ، دارالعلم للملايين ، بيروت ، 1961 .\r\n25 . علوم اسلامى و نقش آن در تحول علمى جهان ، آلدو ميه‌لى ، ترجمهء محمدرضا شجاع رضوى و اسدالله علوى ، آستان قدس رضوى ، مشهد ، 1371 .\r\n26 . پويايى فرهنگ و تمدن اسلام و ايران ، علىاكبر ولايتى ، چاپ و انتشارات وزارت امور خارجه ، تهران ، 1382 .\r\n27 . فرهنگ اسلام در اروپا ، زيگريد هونكه ، ترجمهء مرتضى رهبانى ، دفتر نشر فرهنگ اسلامى ، تهران ، 1362 .\r\n28 . تاريخ علم ، دامپىير ، ترجمهء عبدالحسين آذرنگ ، سازمان مطالعه و تدوين كتب علوم انسانى دانشگاهها ( سمت ) ، 1371 ، تهران .\r\n29 . راز و رمز هنر دينى ، تنظيم و ويرايش ، مهدى فيروزان ، انتشارات سروش ، تهران ، 1378 .\r\n30 . احصاء العلوم ، ابو نصر محمد بن محمد فارابى ، ترجمهء حسين خديو جم ، انتشارات بنياد فرهنگ ايران ، تهران ، 1348 .\r\n31 . چهار مقاله ، احمد عروضى سمرقندى ، كتابخانهء طهورى ، تهران ، 1368 .\r\n32 . تمدن اسلامى در قرن چهارم ، آدام متز ، ترجمهء عليرضا ذكاوتى قراگوزلو ، انتشارات اميركبير ، تهران ، 1362 .\r\n33 . دايرة المعارف بزرگ اسلامى ، زير نظر كاظم موسوى بجنوردى ، مركز دايرة المعارف بزرگ اسلامى .\r\n34 . جادهء ابريشم ، عليرضا چكنگى ، مؤسسهء چاپ و انتشارات آستان قدس رضوى ، مشهد ، 1375 .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n35 . تاريخ سياسى اسلام ، حسن ابراهيم حسن ، ترجمهء ابوالقاسم پاينده ، انتشارات جاويدان ، تهران ، ششم .\r\n36 . تمدن اسلام و عرب ، گوستاو لوبون ، ترجمهء فخر داعى گيلانى .\r\n37 . تاريخ جوامع اسلامى ، ايرام لاپيدوس ، ترجمهء على بختيارىزاد ، انتشارات اطلاعات ، تهران ، 1381 .\r\n38 . السيرة النبويه ، ابن هشام ، بى تا ، بى جا .\r\n39 . الكامل فى التاريخ ، ابن اثير ، دار صادر ، بيروت ، 1385 .\r\n40 . تاريخ اسلام ، علىاكبر فياض ، انتشارات دانشگاه تهران ، تهران ، 1369 .\r\n41 . كتاب الاصنام ، هشام كلبى ، ترجمهء سيد محمدرضا جلالى نائينى ، چاپ تابان ، 1348 .\r\n42 . مكهء مكرمه و مدينهء منوره ، اميل اسين ، ترجمهء احمد آرام ، امير كبير ، تهران ، بى تا .\r\n43 . اخبار مكه ، ابوالوليد محمد بن عبدالله بن احمد ازرقى ، انتشارات شريف رضى ، قم ، 1369 .\r\n44 . تاريخ فرهنگ ايران ، عيسى صديق ، انتشارات دانشگاه تهران ، تهران ، 1347 .\r\n45 . دايرة المعارف فارسى ، غلامحسين مصاحب ، كتابهاى جيبى ، تهران .\r\n46 . تاريخ ايران از آغاز تا اسلام ، گيرشمن ، ترجمهء دكتر محمد معين ، بنگاه ترجمه و نشر كتاب ، تهران ، 1355 .\r\n47 . تاريخ علم در ايران ، مهدى فرشاد ، انتشارات اميركبير ، تهران ، 1365 .\r\n48 . تاريخ مختصر ايران ، پاول هرن ، ترجمهء رضا شفق ، بنگاه ترجمه و نشر كتاب ، تهران ، 1314 .\r\n49 . معجم البلدان ، ياقوت حموى ، انتشارات بيروت .\r\n50 . دايرة المعارف الاسلامية الشيعه ، حسن الامين ، دايرة المعارف ، بيروت .\r\n51 . فتوح البلدان ، بلاذرى ، دارالكتب العلميه ، بيروت ، لبنان ، 1398 .\r\n52 . مسجد الاقصى و بيت‌المقدس ، موحد خوئى ، جميل ، نمايشگاه و نشر كتاب ، قم ، بىتا .\r\n53 . اطلس تاريخ اسلام ، انتشارات سازمان جغرافيايى و وزارت دفاع و پشتيبانى نيروهاى مسلح ، 1382 .\r\n54 . اسلام صراط مستقيم ، كنت مورگان ، ترجمهء امين ، بحرالعلومى ، رضائى ، مجتهدى ، نوروزى ، كتاب‌فروشى حاج محمدباقر كتابچى حقيقت ، تبريز ، 1344 .\r\n55 . تاريخ دانشگاههاى بزرگ اسلامى ، عبدالرحيم غنيمه ، ترجمهء نورالله كسايى ، انتشارات دانشگاه تهران ، 1372 .\r\n56 . قيام امير عبدالقادر الجزايرى ، محمد كامل حسن المحامى ، ترجمهء صادق آئينه‌وند ، دفتر نشر فرهنگ اسلامى ، تهران ، 1359 .\r\n57 . هنر اسلامى ، ارنست كونل ، ترجمهء هوشنگ طاهرى ، انتشارات طوس ، تهران ، 1355 .\r\n58 . عظمت مسلمين در اروپا ، ژوزف ماك كاپ ، ترجمهء ابوالقاسم فيضى ، كتابفروشى تأييد اصفهان ، اصفهان ، 1326 .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n59 . استانبول و امپراتورى عثمانى ، برنارد لوئيس ، ترجمهء ماه ملك بهار ، شركت انتشارات علمى و فرهنگى ، تهران ، 1365 .\r\n60 . اسلام در جهان امروز ، ويلفرد كنت ول اسميت ، ترجمهء حسينعلى هروى ، دانشگاه تهران ، 1353 .\r\n61 . نفوذ فرهنگ و تمدن اسلام و ايران در هند و پاكستان ، مجيد يكتايى ، انتشارات اقبال و شركاء ، تهران .\r\n62 . الانسان المعاصر والحضارة الانسانيه ، عبدالعزيز فهمى هيكل ، الدار الجامعيه ، بيروت ، 1985 .\r\n63 . ايران ، اسلام ، تجدد ، مرتضى اسعدى ، طرح نو ، بى جا ، بى تا .\r\n64 . تاريخ پيامبر اسلام ، محمد ابراهيم آيتى ، انتشارات دانشگاه تهران ، 1361 .\r\n65 . مرزهاى بين‌المللى اسلام ، جرالد بليك ، ترجمهء محمدرضا بهشتىفر ، مجموعهء مقالات سمينار بين‌المللى مسائل جغرافيايى جهان اسلام ، مؤسسهء چاپ و انتشارات دانشگاه امام حسين ، 1365 .\r\n66 . راه ما ، محمود حسابى ، سازمان چاپ و انتشارات وزارت فرهنگ و ارشاد اسلامى ، تهران ، 1379 .\r\n67 . نظام بين‌المللى و توسعه‌يافتگى دنياى اسلام ، محمود سريع القلم ، مجموعه مقالات اولين همايش اسلام و توسعه ، انتشارات دانشگاه شهيد بهشتى ، تهران ، 1375 .\r\n\r\n\r\n","description":"","footnote":"","page_name":" 240 ","page_number":240}
  ]