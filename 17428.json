[
  {"content":"\r\n\r\nمرقع نى نامهء جامى\r\nبه خط مير علي هروى\r\nبه سال 940 هجرى\r\nجلدآرائى : على اشرف / زرنگار : محمدهادى\r\nدرسال 1153 هجرى\r\nبامقدمه وتصحيح\r\nدكتر مظفر بختيار\r\n\r\n","description":"","footnote":"","page_name":" شناسنامهء كتاب 1 ","page_number":1},
  {"content":"\r\n\r\nمجموعهء خطى\r\n5\r\nمركز نشر دانشگاهى\r\n1000\r\nزير نظر : دكتر نصرالله پورجوادى\r\nمرقع نى نامهء جامى\r\nخوشنويس : ميرعلى هروى ( به سال 940 )\r\nجلد آرائى : على اشرف ، زرنگار : محمدهادى ( به سال 1153 )\r\nچاپ عكسى از روى نسخهء اصلى\r\nمقدمه وتصحيح متن حروفى : دكتر مظفر بختيار\r\nمركز نشر دانشگاهى ، تهران\r\nچاپ اول 1380\r\nعكسبردارى از نسخهء اصلى : على شقاقى\r\nخوشنويس صفحه عنوان : اكبر ساعتچى\r\nناظر چاپ : حميد رضا دميرچى لو\r\nتعداد 3000\r\nليتوگرافى : مردمك\r\nچاپ : صنوبر\r\nصحافى : ايرانمهر\r\nحق چاپ براى مركز نشر دانشگاهى محفوظ است\r\nفهرستنويسى پيش از انتشار كتابخانهء ملى جمهورى اسلامى ايران\r\nجامى ، عبدالرحمن بن احمد ، 817 - 898 ق .\r\nمرقع نى نامهء جامى / خط ميرعلى هروى ؛ جلد آرائى على اشرف زرنگار محمدهادى ، چاپ عكسى از نسخهء اصل با مقدمه وتصحيح متن حروفى مظفر بختيار ؛ [ زير نظر نصرالله پورجوادى 
  ] . - تهارن : مركز نشر دانشگاهى ، 1380 .\r\nپنج ، 86 ص . - ( مركز نشر دانشگاهى ؛ 1000 . مجموعهء خطى ؛ 5 ) isbn 964 - 01 - 1000 - 0\r\nفهرستنويسى براساس اطلاعات فيپا .\r\n1 . شعر فارسى - قرن 9 ق . 2 . خوشنويسى . الف . هروى ، ميرعلى بن ميرباقر ، - 951 ق . ، خطاط . ب . بختيار ، مظفر ، 1322 - ، مصحح . ج . پورجوادى ، نصرالله ، 1322 - . د . مركز نشر دانشگاهى . ه‍ . عنوان .\r\n9 پ / 5692 pir\r\n62 / 1 فا 8\r\nپ ى / 179 ج\r\nكتابخانهء ملى ايران\r\n2626 - 80 م\r\nمحل نگهدارى :\r\n\r\n","description":"","footnote":"","page_name":" شناسنامهء كتاب 2 ","page_number":2},
  {"content":"\r\n\r\n\r\nفهرست\r\nعنوان صفحه\r\nيادداشت ناشر پنج\r\nپيش‌نگاه 3\r\nمرقّع نىنامه 6\r\nمير على هروى 11\r\nنگارگران مرقّع 15\r\nعلى اشرف 16\r\nمحمد هادى 19\r\nمرقّع‌بندى دست‌نويس نىنامه 21\r\nيادداشتها 24\r\nچاپ عكسى نسخه اصلى 31\r\nبازنويس متن نىنامه 75\r\nنسخه‌ها 77\r\nدست‌نويسهاى مقابله شده با متن مرقّع نىنامه 78\r\n\r\n","description":"","footnote":"","page_name":" شناسنامهء كتاب 3 ","page_number":3},
  {"content":"\r\n\r\nبرگ هاى رنگين پيوست\r\nنگارگرى و جلدآرائى جلد نسخهء اصلى مرفع به طرز روغنى سازى\r\n( لاكى ) كار على اشرف در سال 1153 ق .\r\nگل و مرغ بر بوم افشان مرقش با ترنج بندى و طلااندازى و تحرير كشى و حاشيه گلريسه\r\nرقم نقاش برلت روى جلد : \" زبعد محمدعلى اشرف است \"\r\nتاريخ برلت پشت جلد : سنهء 1153\r\nتذكار\r\nفاصلهء بين صفحهء 30 تا 74 جاى چاپ عكسى و رنگين متن مرفع نى نامه در اندازهء برابر با اصل نسخه است كه در اين صحافى ويژه جداگانه به شكل نسخهء اصلى به طرز مرفع صحافى و جلدگذارى شده است . بنابراين متن افتادگى ندارد .\r\n\r\n","description":"","footnote":"","page_name":" شناسنامهء كتاب 4 ","page_number":4},
  {"content":"\r\n\r\n\r\nيادداشت ناشر\r\nاهمّيت و امتياز خاصّ اين نسخه از نىنامه در نفاست و ارزش هنرى و يگانگى آن در نوع خود است كه به دست سه استاد بزرگ و مسلّم هنر در دو دورهء جداگانه از درخشانترين دوره‌هاى رونق و شكوه خوشنويسى و هنرهاى كتاب‌آرايى و نگارگرى پديد آمده است . خلق اين اثر هنرى مورد خاصّى است از همكارى ناهم‌زمان سه استاد زبده در تاريخ هنر . اين سه استاد به فاصلهء دو قرن اثرى پديد آورده‌اند كه خود نمونه‌اى فاخر و جامع از نخبه‌ترين انواع اصيل هنرهاى كتاب‌آرايى و كتابگرى است . اين نسخهء نىنامه به خطّ خوشنويس نامدار مير على هروى به سال 940 ه كتابت شده و پس از دو قرن به سفارش و همّت وزير و دبير تاريخ‌نگار و كتاب‌دوست و هنرشناس ميرزا مهدى خان منشى استرآبادى با همكارى على اشرف از بزرگترين نگارگران و جلدآرايان در تاريخ هنر ايران و محمّد هادى استاد مسلّم تذهيب و زرنشان در سال 1153 ه براى كتابخانهء ميرزا مهدى خان منشى زرنگار ، مرقّع‌بندى و جلدگذارى شده است . ارزش واقعى اين نسخهء يگانه و نفيس كه به كتابخانهء مركزى دانشگاه تهران ( ش 2142 ) تعلّق دارد هنوز به‌طور شايسته شناخته نشده است . مركز نشر دانشگاهى با چاپ عكسى اين اثر ذوق و خلاقيت و هنر سه تن از هنرمندان برجستهء ايران زمين را در معرض ديد هنرشناسان و دوستداران هنر كتاب‌آرايى قرار مىدهد تا قدر هنر پديدآورندگان آن بهتر شناخته شود . و السّلام .\r\nمركز نشر دانشگاهى\r\n\r\n","description":"","footnote":"","page_name":" شناسنامهء كتاب 5 ","page_number":5},
  {"content":"\r\n . \r\n","description":"","footnote":"","page_name":" شناسنامهء كتاب 6 ","page_number":6},
  {"content":"\r\n\r\n\r\nپيش‌نگاه\r\nبه نام و ياد آن كه :\r\n دمدمهء اين ناى از دم‌هاى اوست * هاىهوى روح از هيهاى اوست \r\n\r\n","description":"","footnote":"","page_name":" 1 ","page_number":7},
  {"content":"\r\n . \r\n","description":"","footnote":"","page_name":" 2 ","page_number":8},
  {"content":"\r\n\r\nنىنامه از آثار مولانا عبد الرحمن جامى ( 898 - 817 ه ) است . رساله‌اى آميخته از نظم و نثر در شرح دو بيت آغاز مثنوى و نىنامهء مولوى . بيتهاى سرآغاز مثنوى شريف از زبان نى از ديرباز به نىنامه شهرت يافته و اهل نظر درك و فهم نىنامه را ، كه در واقع سراسر مثنوى با همهء تنوّع و غناى آن گزارش و گسترش آن معانى خلاصه و زبده است ، مدخل و روشنگر معانى كلّى مثنوى شريف دانسته‌اند و به شرح و بسط و تقرير آن ، چه در حوزه‌ها و حلقه‌هاى بحث و درس مثنوى و چه در شرح‌نويسى بر مثنوى ، توجّه خاصّ نشان داده شده است .\r\nجامى ، چنان كه از آثار او برمىآيد ، مانند بسيارى ديگر از بزرگان شعر و ادب يا مشايخ صوفيه در مثنوى توغّل و تتّبع بسيار داشته و در مواردى هم در منظومه‌هاى خود به تقليد از سبك مولوى سخن‌پردازى كرده است . جامى بر اثر همين انس و آميزگارى و دمسازى با مثنوى منتخبى هم از مثنوى شريف برآورده كه يگانه نسخهء شناخته‌شدهء آن در كتابخانهء دولتى مدرس موجود است . 1 اين گزيده كه در منابع مربوط به سرگذشت جامى در ضمن آثار او ذكر نشده با بيت جامى در سرآغاز همين نىنامه آغاز مىگردد :\r\n عشق جز نائى و ما جز نى نئيم * او دمى بىما و ما بىوى نئيم \r\nهمين مايه اعتقاد و دل‌نمودگى به مولوى و مثنوى و شهرت و رواج مثنوى در بين اهل عصر ، جامى را كه علاوه بر مقام و موقعيت شامخ ادبى و عرفانى خويش از بزرگترين شارحان درس‌نامه‌ها و متون رايج ادبى و عرفانى در زمان خود و به عقيدهء اهل نظر\r\n\r\n","description":"","footnote":"","page_name":" 3 ","page_number":9},
  {"content":"\r\n\r\n« جامع ميانهء شوق و معرفت و حقائق و معارف » 2 بود بر آن داشته تا به نگاشتن تفسيرى بر دو بيت آغاز نىنامه كه تبلور معانى و فشرده و چكيدهء معنايى نىنامه و مظهر مثنوى است بپردازد .\r\nجامى كه از مشايخ طريقت نقشبندى است در نىنامهء خود در عين حال كه به تقليدى شيوا از سبك سخن مولانا پرداخته ، استغراق نقشبنديانهء او در جهان‌بينى و عرفان محيى الدين ابن عربى موجب شده تا كلام مولانا را بر وفق مشرب ابن عربى تفسير كند .\r\nبدين‌گونه نىنامه ، علاوه بر آنكه از قديم‌ترين شرحهايى است كه بر اجزاء مثنوى نوشته شده ، از نخستين آثار در تلفيق بين عرفان مولوى و ابن عربى است . در آن زمان چنان كه از نفحات الانس خود جامى و رشحات عين الحياة فخر الدين على صفى همچنين كتاب مقامات جامى نوشتهء عبد الواسع نظامى باخرزى و برخى ديگر از متون تعليمى و نظرى نقشبنديه برمىآيد مشايخ و خواجگان نقشبند در مولوى و ابن عربى هر دو به ديدهء احترام و بزرگداشت مىنگريسته‌اند 3 و همچنان‌كه فتوحات و فصوص را جان و دل مىدانسته‌اند 4 به خواندن مثنوى معنوى و ديوان كبير هم شوق و رغبت بسيار داشته‌اند .\r\nدر نىنامهء جامى هم ، مانند نائيهء مولانا يعقوب چرخى ، شيخ و مرشد جامى ، مبناى تفسير بر تلقّى « نى » به عنوان نماد و نمون روح عارف است . 5 اين برداشت ناشى از مشرب متشرّع خواجگان نقشبند است كه به سماع و ساز و نواز به نظر قبول نمىنگريسته و به قول مشايخ سلسله « اين كار » نمىكرده و « انكار » هم نمىكرده‌اند . 6 با اين حال ، عبد الغفور لارى مريد و شاگرد خاصّ جامى ضمن بيان ترديد جامى در جواز سماع روايتى شاذّ در تكملهء نفحات الانس ( ص 7 ) از چند نوبت شركت جامى در « سماع دورى » دارد .\r\nتفسيرى ديگر كه جامى در اين منظومه از نى نموده بر مبناى نى به عنوان تمثيل قلم است . البته اين تأويل كه خود جامى هم آن را با شايدگويى و لحنى ترديدآميز بيان داشته با انديشه و نگرش مولوى سازگار نيست و قرائن صارفه‌اى كه در خود مثنوى و ديگر آثار مولانا هست ، همچنين اشارات رباب‌نامهء سلطان ولد فرزند مولوى كه مبتنى بر يادداشته‌ها و شنوده‌هاى مستقيم پسر از پدر است و روايات مناقب العارفين شمس الدين احمد افلاكى بر خلاف آمد آن صراحت دارد . 7 به‌هرحال اين‌گونه تلقّى از نى به عنوان تمثيل قلم ناشى از حرمت و قداستى است كه خطّ و قلم به عنوان « پرتو آسمانى سير علم‌زار ايزدى بر نزهت‌آباد شهرستان وجود » 8 در قرآن مجيد دارد و هم از عهد باستان در انديشه و فرهنگ ايران رسوخ داشته است .\r\n\r\n","description":"","footnote":"","page_name":" 4 ","page_number":10},
  {"content":"\r\n\r\nآثار كمتر كس از بزرگان ادب فارسى را مانند جامى اين موقعيّت و بخت و نصيبهء هنرى روى نموده كه بيشترينهء آنها به دست بزرگترين استادان خوشنويس و كتابگران هنرور كتابت و آراسته شود و در زمرهء آثار نفيس هنرى برآيد و به شمار رود . به نوشتهء امير علىشير نوائى در رسالهء خمسة المتحيّرين 9 ، كه سرگذشتنامهء جامى است به زبان تركى جغتايى ، در دربار هرات كاتبانى راتب و موظّف فقط براى كتابت آثار جامى گماشته شده بود و اين آثار پس از كتابت به نظر جامى مىرسيد . برخى از آن نسخه‌ها كه جامى آنها را بازبينى كرده و ويراسته ، هم اكنون موجود است . 10 جامى نسبت به تأثير خطّ نكو در حس‌ّآميزى و تجلّى لطف سخن و قبول خاطر خواننده ، اعتقاد بسيار داشته و دراين‌باره ، علاوه بر فحواى ابيات متعدّد كه در ديوان و ساير آثار او آمده ، در مقدمهء اشعّة اللمعات و پايان ليلى و مجنون ، به تفصيل و تأكيد بيشتر ، سخن داشته و در ضمن به بحثى دقيق در باب لزوم مقابلهء متن نونويس با نسخهء درست‌نوشته و اصيل پرداخته است . 11 روايات و اشعار غالبا طنزآميزى هم از جامى در نكوهش از كاتبانى كه بر اثر غفلت و سهو و حشو در كتابت باعث تغيير متن و تحريف كلام و انديشهء صاحب اثر مىگردند نقل شده ، از جمله :\r\n جدول‌آسا در اين صحيفهء راز * گرد هر صفحه صفحه گرديدم\r\nچون حدود خطايش از خط خوش * نافه‌آميز و مشك‌بو ديدم\r\nبه دو انگشت گزلك و خامه * نافه‌هاى خطا ازو چيدم 12 \r\nدر آن زمان هرات تختگاه تيموريان مركز بزرگ هنر و ادب و مجمع هنرمندان بلندآوازه گشته بود و جامى كه پير عهد خويش و خاتم الشعراء دانسته مىشد از اين شهر شعر و هنر با استغناء و مناعتى عالمانه بر ملك ادب حكم‌گزارى و سلطنت معنوى داشت . علاوه بر تشخّص ذاتى جامى ، حشمت و جاه و مقام و نفوذ او در نزد فرمانروايان و اميران عصر ، كه به شعر و هنر علاقه‌اى صادقانه مىورزيدند ، از اسباب عمدهء قبول و رواج آثار او و مزيد شوكت و شهرت وى مىگشت . خوشنويسان به كتابت آثار او مباهات مىكردند . 13 شاهان و فرمانروايان بزرگ از سرزمينهاى دور و نزديك با او نوشت و خواند داشتند و آثار او را به رسم تحفه و تبرّك به يكديگر پيشكش و ارمغان مىنمودند 14 كه خود انگيزه و عاملى مهمّ در فراهم آوردن نسخه‌هاى فاخر از آثار جامى بود . نامه‌هاى بايزيد دوم سلطان عثمانى و شاهان و شاهزادگان و اميران وقت كه در طلب آثار جامى به او نوشته‌اند و پاسخهاى جامى به دانان ، به نظم و نثر ، در كتابها و در مجموعه‌هاى ترسّل و نامه‌نگارى به ويژه منشآت السلاطين فريدون بيك ( تدوين 982 ه ) ،\r\n\r\n","description":"","footnote":"","page_name":" 5 ","page_number":11},
  {"content":"\r\n\r\nفرائد غياثى و مجموعهء نامه‌هاى جامى كه با نام نونهادهء انشاء جامى به چاپ رسيده ، همچنين ديوان و مثنوى سلسلة الذّهب آمده است . 15 به نوشتهء عبد الغفور لارى ، در تكملهء نفحات الانس ، يكى از « افاضل عصر » نامه‌هاى شاهان را به جامى گردآورى كرده بود و تعداد نامه‌ها چندان زياد بود كه به رساله‌اى ستبر برمىآمده است . 16\r\nقبول عامّى كه آثار جامى يافته منحصر در حوزه‌هاى ادبى ايران و ايران‌زمين نيست .\r\nدر بين نسخه‌هاى خطّى فارسى و عربى كه در چين و به دست كاتبان چينى نوشته شده نيز نفيس‌ترين نسخه‌هاى كتابت شده به سبك خوشنويسى چينى - فارسى ، از آثار جامى به ويژه اشعّة اللمعات و سلسلة الذّهب اوست . آثار جامى و ياران و هم‌مسلكان او مانند ملا حسين واعظ كاشفى و شمس الدين محمّد تبادكانى به لطف حسن تأليف و تقرير و شيوايى زبان و بيان بر وفق سليقه و سخن‌پسندى فارسىدانان و فارسىخوانان چين در رديف گلستان سعدى از رايج‌ترين درس‌نامه‌ها و متنهاى آموزشى زبان فارسى و عرفان و معارف اسلامى در بين صوفيّه و مسلمانان چين و آسياى ميانه از ديرباز تاكنون است . 17 اين آثار از اركان و اسباب اصلى قوام و دوام زبان فارسى و فرهنگ ايران و اسلام در دورترين حوزه‌هاى شرقى قلمرو زبان فارسى به شمار مىآيد و جامى از اين راه حقّى گران بر زبان فارسى و فرهنگ اسلامى دارد كه از نظر همعصران او نيز پوشيده نمانده است .\r\nمعين الدين اسفزارى مؤلف كتاب روضات الجنّات فى اوصاف مدينة هرات ( تأليف 899 - 897 ه ) دراين‌باره نوشته است :\r\nصاحب ولايتى كه گردنكشان اقاليم علم و عرفان از اقصى بلاد هند تا انتهاء ممالك روم و فلسطين و از سرحدّ خطاى و چين و ماچين تا نواحى بلغار و سقسين سر بر خطّ ارادتش نهاده‌اند و در تمامى اقسام علوم و حقائق و جميع قوانين و آداب و فضائل و اساليب معارف و عوارف حضرتش را پيشوا و مقدّم و مقتدا مىدانند و مىدارند . 18\r\n\r\nمرقّع نىنامه\r\nمرقّع نىنامه به سفارش ميرزا مهدى خان 19 استرآبادى ، منشى الممالك نادر شاه و مؤلف كتابهاى درّهء نادره ، جهانگشاى نادرى و مبانى اللّغة و فرهنگ تركى به فارسى سنگلاخ ، مرقّع‌بندى و جلدگذارى و زرنگار شده و به كتابخانهء او تعلّق داشته است . مهر ميرزا مهدى خان با سجع « هديت من المهدىّ 1174 » بر صفحهء آخر در كنار ترقيمه زده شده است .\r\nاين مهر با همين سجع و بر همين كرسى و تركيب بر برخى از توقيعات و فردها و اسناد و فرمانهاى مربوط به ميرزا مهدى خان كه مجموعه‌اى از آنها در كتابخانهء ملّى ملك ( به شمارهء 6018 ) موجود است ديده مىشود و تعلّق آن به او مسلّم است .\r\n\r\n","description":"","footnote":"","page_name":" 6 ","page_number":12},
  {"content":"\r\n\r\nميرزا مهدى خان مانند بيشتر رجال و تربيت‌يافتگان قديم مردى فرزانه و صاحب ذوق و هنرشناس بود . دست و دل با كتاب داشت و به حفظ آثار و ميراثهاى فرهنگى اهتمام مىنمود . از قديم‌ترين اسنادى كه در مورد حفظ ميراثهاى تاريخى و فرهنگى ايران ديده‌ام نامه‌اى است از ميرزا مهدى خان به حاكم بحرين در جلوگيرى از حفّاريهاى فرنگيان كه به قصد دستبرد به آثار ملّى و باستانى در بحرين به كاوش پرداخته بودند . 20\r\nميرزا مهدى خان كتابخانه‌اى از نسخه‌هاى نفيس و قطعات ممتاز خطّ و نقّاشى فراهم آورده بود و به روش معمول در كتابخانه‌هاى سركارى ، خوشنويسان و كتاب‌آرايان و صحّافان زبده و شهره به كتابگرى براى خزانهء كتب او اشتغال داشتند و برخى از نفيس‌ترين نسخه‌هاى خطّى فارسى كه در زمرهء شاهكارهاى هنر كتاب‌آرايى است مانند نىنامه ، نسخهء اختصاصى جهانگشاى نادرى و مرقّع ميرزا مهدى خان كه اينك در جهان به نام مرقّع سن پيترزبورگ تبليغ و شناسانده شده است ، به سفارش ميرزا مهدى خان و براى كتابخانهء او ترتيب يافته بوده است .\r\nاين جنبهء مهم از ذوق و ظرافت طبع و هنردوستى ميرزا مهدى خان را ، كه ارزشى و الا به شخصيّت او مىبخشد ، شيوهء متكلّف او در نگارش و انشاء كه با معيارهاى امروزينه مثال و نمونهء بارز نثر مصنوع و خالى از لطف و ذوق در زبان فارسى شناخته شده پوشيده مىدارد و با ملازمه‌اى كه معمولا ميان ذوقيّات گوناگون اشخاص برقرار مىگردد ، تصوّر هرگونه ذوق و ظرافتى را در وجود اين نويسندهء صنعت‌پرداز تكلّف‌گرا نفى مىكند . ولى در واقع سبك مصنوع و متكلّف ميرزا مهدى خان در نگارش ، به ويژه در منشآت و درّه ، صرف‌نظر از مبالغه‌هايى كه از روى عادت يا غفلت دربارهء نابهنجارى آن مىشود ، نزد اهل ادب و سخن‌شناسان بزرگ هم‌عصر او و بعد از او ادامهء سبك وصّاف و طرز شاخص و معيار نثرنويسى و نويسندگى اديبانه و انشاء ديوانى در زبان و ادب فارسى به شمار مىآمده 21 و دبيران و منشيانى در تعهّد وقايع‌نگارى و مجلس‌نويسى كارآمد و صاحب سخن به شمار مىآمدند كه بتوانند از عهدهء سخن‌پردازى به سبك ميرزا مهدى خان بهتر برآيند . 22\r\nمرحوم حبيب اللّه نوبخت كه چندى رياست كتابخانهء سلطنتى را بر عهده داشته تعليقه‌اى را از ميرزا مهدى خان نقل كرده كه به سمت كتابدارى خود در زمان شاه سلطان حسين صفوى اشاره مىكند . از يادداشت مرآة الممالك رئيس بيوتات سلطنتى در اواخر دورهء قاجار كه در دستك كتابخانه ، معروف به دفتر مرآة الممالك ، دربارهء نسخهء نفيس جهانگيرنامه نوشته برمىآيد كه در زمان نادر شاه كتابخانهء سلطنتى در ابواب جمعى ميرزا مهدى خان منشى الممالك بوده و بر اثر گم شدن نسخهء جهانگيرنامه ميرزا مهدى خان به فرمان نادر\r\n\r\n","description":"","footnote":"","page_name":" 7 ","page_number":13},
  {"content":"\r\n\r\nسه روز به زندان افتاده است . 23 به اين موضوع در تذكره‌ها و منابع احوال او اشاره نشده است .\r\nوجود نسخهء نفيس جهانگشاى نادرى متعلّق به مجموعهء استاد اديب برومند مىتوانست به‌طور عادى حاكى از ترتيب دادن نسخه‌اى فاخر براى ارمغانى شاهوار باشد . 24 اما تعدّد اين‌گونه نسخه‌هاى نفيس مرتبط با ميرزا مهدى خان كه با شناخت مهر تملّك او شناسايى شد ، با در نظر گرفتن ساير قرينه‌هاى نسخه‌شناسى از قبيل طرز تقريبا يكسان كتاب‌آرايى ، نوعى وحدت سليقگى ناشى از رعايت پسند و ذوق سفارشگر كه بين نقش‌پردازيها و كارمايه‌هاى كتابگرى در همهء اين نوع نسخه‌ها به چشم مىآيد ، همچنين به كار گمارى هنرمندان خاصّ ، على اشرف و محمّد هادى ، اين حدس را برمىانگيخت كه همهء اين آثار به درخواست و سفارش ميرزا مهدى خان تهيه يا بازسازى شده است و ميرزا مهدى خان هم بمانند بسيارى از رجال و ديوانيان قديم شخصيّتى فرزانه و صاحب ذوق و هنرشناس و كتاب‌دوست و كتابخانه‌دار بوده است و هنرمندان و كتاب‌آرايان بنام عصر در دستگاه و كتابخانهء او به كتابگرى و پديد آوردن نسخه‌هاى نفيس مىپرداختند . پديد آوردن اين‌گونه آثار هنرى با توجّه به مقتضيات عصر به صرف وجود هنرمندان بدون پشتوانهء همّت و حمايت شخصيّتى با ذوق و توانگر و گشاده‌دست و هنرشناس كه از عهدهء هزينه‌هاى گزاف كار برآيد امكان‌پذير نبوده است .\r\nبه هر تقدير اين حدس با بررسى وقفنامهء كتابخانهء ميرزا مهدى خان و دسترسى به يادداشتهاى خريداران و « عرض » بعضى از نسخه‌ها و ساير قراين و مدارك و اطّلاعات به تدريج قوت گرفت و به يقين پيوست .\r\nميرزا مهدى خان به گردآورى كتابهاى نفيس و خطوط منسوب و تدوين و حفظ و ترتيب قطعات پياده و پراكنده به صورت مرقّع اهتمام خاصّ داشت . به همين سبب در عصر او به‌طور معمول كتابهاى ارزنده و نفيس به ميرزا مهدى خان عرضه يا تقديم مىشد . به اين موضوع به مناسبت در برخى از مدارك تاريخى آن دوره اشاره شده است .\r\nخواجه عبد الكريم كشميرى در كتاب بيان واقع ضمن شرح ماجراى ازدواج نادر شاه با خواهر ابو الفيض خان ، حاكم بخارا ، يا به تعبير خود او والى توران ، نوشته است :\r\nعروس به رسم پاانداز بيست جلد كتاب خوش‌خطّ و دوصد رأس اسب تركى و سه صد نفر شتر به معه جيقّهء مرصّع كه به سر مىزدند به خدمت شاه فرستادند . . . جيقّه را واپس دادند كه سلطنت ماوراءالنّهر بر شما مبارك است و حيوانات را به كارخانجات سپرد و كتابها به مهدى خان منشى الممالك و ميرزا زكى و ملّا فردوسى 25 و غيره انعام فرمود . 26\r\n\r\n","description":"","footnote":"","page_name":" 8 ","page_number":14},
  {"content":"\r\n\r\nدر طومار بقعهء شيخ صفى الدين اردبيلى كه در سال 1171 ه براى ثبت سياههء موجودى اموال آنجا به درخواست متولّى باشى تهيه شده دربارهء علت كمبود كتابهاى خطّى توضيح داده شده است :\r\nدفعهء اول كه [ نادر شاه 
  ] به تسخير شيروان مىرفت بعد از زيارت [ بقعهء شيخ صفى 
  ] به سير چينىخانه و كتابخانه آمده مقالهء حضرت شيخ عليه‌الرحمه را طلبيده بعد از ملاحظهء كتب مذهّب مصوّر مقاله را با دوازده جلد كتاب مقطّع 27 برداشت كه در اسفار ملاحظه نمايد و به خوانين نيز تكليف برداشتن كتاب نمود . از آن جمله ميرزا مهدى خان منشىباشى نيز سه مجلد برداشت . 28\r\nكتابخانه و همهء اموال بقعهء شيخ صفى موقوفه بوده است ، ولى نادر شاه در استملاك و خارج كردن موقوفات از تصرّف وقف مخصوصا در مورد تأمين هزينه‌هاى ضرورى كشورى و لشكرى بىپروا بود ، چنان كه در زمان او دفترى براى ثبت موقوفات به نام « رقبهء نادرى » به دلخواه ترتيب داده شده بود و طبق آن عمل مىشد 29 و به نوشتهء جابرى انصارى : مگر كس از جان و خانمان گذشته بود كه نام ملك وقف برد . 30\r\nبنا بر منابع روسى ميرزا مهدى خان هنگام بازگشت سپاه نادر از هند قطعات خطّ و نقّاشى و بعضى از كتابهاى ارزنده‌اى را كه سربازان به همراه داشتند از آنان خريدارى كرده بوده است . 31\r\nميرزا مهدى خان كتابخانهء خود را وقف عامّ نموده بود . در مجموعهء منشآت و نامه‌هاى ميرزا مهدى خان معروف به مخزن الانشاء صورت وقفنامهء كتابخانه ، كه ضمن عبارات آن با توريه و ايهام و تعميه از برخى از كتابها نام برده ، آمده است .\r\nبه دنبال شورشها و آشوبهايى كه پس از كشته شدن نادر شاه ( 1160 ه ) در پيوست معلوم نيست كه بر كتابخانهء ميرزا مهدى خان چه گذشته است . چنان كه خود ميرزا مهدى خان هم به دنبال زوال دولت مردم‌ستيز نادرى ، و پريشانى و بر كنارماندگى دولتمداران نادر ، سالهاى واپسين عمر را در كنج عزلت و عافيت چنان خاموش و گم‌گشته نام سپرى ساخت و چون زنده مردگان به فراموشى پيوست و از ياد ابناء زمانه برفت كه تاريخ وفات او در روايات گوناگون با اختلاف دو دهه از سال 1162 تا 1182 ه ، ثبت شده است . 32 آنچه مسلّم است ميرزا مهدى خان دست كم تا سال 1174 ه ، كه آخرين تاريخ مهرى است كه ازو ديده‌ام و بر همين مرقّع است ، زنده بوده است .\r\nطبق گزارشهاى مأموران دولت روسيّه كه اخيرا انتشار يافته به دستور فتحعلى شاه كتابخانهء ميرزا مهدى خان از وارثان او خريدارى شد و ضميمهء كتابخانهء سلطنتى گرديد . 33\r\n\r\n","description":"","footnote":"","page_name":" 9 ","page_number":15},
  {"content":"\r\n\r\nوجه تخريج از تصرّف وقف و استملاك كتابخانه با احتياطات و مواظبتهايى كه در آن زمان در امور وقف مىشده تأمّل‌برانگيز است . مگر آنكه كتابهاى مجلّل و نفيس كتابخانهء ميرزا مهدى خان ، كه مورد استفادهء عامّ هم نبود ، جزو كتابهاى وقفى نبوده باشد . در نسخه‌هاى خطّى و چاپى وقفنامهء كتابخانه هم نام هيچ‌يك از كتابهاى نفيس ميرزا مهدى خان كه تاكنون شناخته شده نيامده است .\r\nدر زمان مظفر الدين شاه بسيارى از نسخه‌هاى نفيس و خريدارگير كتابخانهء سلطنتى را لسان الدوله معروف به علىچپور از كتابخانه مىربود و با محو كردن نشان مهر و آثار تملّك با همدستى دلّالان و واسطه‌هاى حرفه‌اى قاچاق آثار عتيقه و كتاب ، از قبيل آرشاك كريانس از ايرانيان تابع عثمانى ، كه بسيارى از آثار نفيس هنر ايران به دست او به تاراج رفته ، در داخل و خارج به فروش مىرسانيد . اين علىچپور از ملازمان دوران وليعهدى شاه بود كه بىهيچ صلاحيّت و لياقتى كتابخانهء سلطنتى به او سپرده شده بود . هنگامى كه به دستور اتابك گرداگرد خانهء لسان را فروگرفتند ، تا كتابهاى نهان كرده و باقيمانده را بازستانند ، وى به خيال اختفا تعداد زيادى از نسخه‌هاى نفيس و شاخص را به درون حوض آب فروريخت ، حوض انباشته شد و يكى از بزرگترين ضايعه‌هاى فرهنگى و هنرى به دست اين كتابدار كتاب‌رباى خيانتكار به وقوع پيوست . من اين ماجراى تأسف‌بار تأثرانگيز را سالها پيش از يكى از اشخاص موثّق و مطّلع كه به اقتضاى كار خود در محل حضور داشته ، و سالهاست رخت از جهان بربسته ، شنيده‌ام و صورت بازجويى و استنطاق‌نامهء مفصّل لسان را توسّط رئيس نظميّه با گزارش مأموران از خانه‌كاوى او ديده و خوانده‌ام .\r\nتعدادى از نسخه‌هاى كتابخانهء ميرزا مهدى خان هم ، به لحاظ نفاست نوعى كتابهاى او ، از جمله همان نسخه‌هاى دستبرد خورده يا به آب سپرده و بربادرفته بايد باشد . مرقّع معروف ميرزا مهدى خان كه اينك به نام مرقّع سن‌پيترزبورگ شهره گشته و طبق اسناد خريد در سال 1909 م مقارن با سالهاى دستبرد زدن به كتابخانه در تهران توسط وابستهء نظامى دولت روسيه براى تزار نيكلاى دوم خريدارى شده 34 به احتمال زياد از همان كتابهاى سرقت شده و دست‌به‌دست گشته از مجموعهء ميرزا مهدى خان در كتابخانهء سلطنتى بايد باشد . اختلاف بسيار فاحشى كه آمار عرض كتابخانه توسط فاضل خان گروسى ( 1252 - 1198 ه ) 35 با آمارهاى اواخر دورهء قاجار دارد ناشى از همين نوع دستبردهاى خرد و كلانى است كه در چندين و چند نوبت به كتابخانهء سلطنتى زده شده است .\r\n\r\n","description":"","footnote":"","page_name":" 10 ","page_number":16},
  {"content":"\r\n\r\n\r\nمير على هروى ، كاتب نىنامه\r\nمير على هروى در اواخر قرن نهم ه در خاندان سادات حسينى كه دودمانى كهن و نيكنام و نامورخيز بود زاده شد . هر كوى و برزن هرات هنر در آن زمان جاى تردّد و نشست و خاست و كارگاه و مجلس تعليم هنروران مىبود و آثارى كه امروزه به اسطوره‌هاى هنر در پيوسته در آنجا به آرامى از سرانگشت خوشنويسان و كلك نقّاشان مىتراويد ، نقش جان مىگرفت و بوى جان مىيافت .\r\nهرات در سدهء نهم كانون بزرگ فرهنگ و هنر عصر گشته بود . شوق و تلاش شاهرخ ميرزا در ايجاد مدارس و مراكز علمى و فراخواندن دانشوران و سخنوران نامدار و اهل صنعت و هنر از هر سو كه سراغ مىرفت ، شور آتشين بايسنغر ميرزا ، فرزند هنرور و هنرپرور شاهرخ و گوهرشاد خاتون ، كه به ارادت و گشاده‌دستى تمام هنرمندان و مستعدّان را مىنواخت و گرامى مىداشت و رغبت بسيارى از فرمانروايان و اميرزادگان ، هرات را مركز تجمّع و ميعادگاه دانشمندان و سخنوران و نامدارترين خوشنويسان و نقّاشان عصر ساخته بود .\r\nجاذبهء محيط هنرخيز شهر هرات و سرافرازى و احترام و قبول عامّى كه هنروران از آن برخوردار بودند مير على نوجوان مستعدّ را برانگيخت و به راه هنر كشانيد . به خوشنويسى كه هنر طراز اول و حرفهء شريف زمان بود دل بست و روىآورد . در حلقهء تعليم زين الدين محمود به مشق نشست . 36 اين خواجه زين الدين از تعليم‌يافتگان و برآوردگان سلطان‌على مشهدى ( و 926 ه ) نامدارترين خوشنويس عصر و به روايتى هم داماد او بود و با استادان نامدار طبقات اوايل چون سلطان محمّد خندان ، سلطان محمّد نور و محمّد ابريشمى هم‌مشق و هم‌سبق . بدين‌سان ، سلسلهء خطّ مير على به واسطهء استاد خود مولانا زين الدين از طريق اظهر تبريزى و جعفر بايسنغرى به مير على تبريزى مىرسد كه به عنوان واضع خطّ نستعليق شناخته شده و در واقع سامان‌دهندهء نستعليق است .\r\nسام ميرزا صفوى ( و 975 ه ) ، كه با مير على معاصر و احيانا معاشر بوده است ، و به تبع او بسيارى از تذكره‌نويسان متقدّم ، مير على را شاگرد مستقيم سلطان‌على مشهدى دانسته‌اند .\r\nدر بين معاصران و نزديكان آن دو امير علىشير نوائى با همهء اعتقاد و احترامى كه نسبت به سلطان‌على پير داشته و در مير على جوان به چشم غالبا كم‌اعتقاد و بىاعتناى پيران در جوانان مىنگريسته است در تذكرهء مجالس النفائس 37 كه در بيان احوال ارباب هنر و ادب غالبا به ذكر استادان و مشيخهء ايشان توجّه و التفات خاصّ مىنمايد ، هيچ اشارتى به رابطهء استاد شاگردى در ميان مير و سلطان ندارد .\r\n\r\n","description":"","footnote":"","page_name":" 11 ","page_number":17},
  {"content":"\r\n\r\nالبته هيچ دليل قاطعى وجود ندارد كه مير على درك تعليم از سلطان‌على مشهدى نكرده باشد . از نگرش در خطوط اصيل مير على برمىآيد كه وى دست‌كم در آثار سلطان‌على تتبّع و مشق نظر داشته است و بخصوص خطوط اوايل او از اصول شيوهء سلطان‌على كه شيوهء غالب بر طرز خوشنويسى عصر بوده خالى نيست . استادان قديم هم ، چنان كه واله اصفهانى در خلد برين ( حديقهء دوم ، ص 462 ) نقل كرده ، بر همين قياس و به علّت تشبّه مايهء قلم ، مير على را شاگرد سلطان‌على مىدانسته‌اند . و همين مايه تتبّع و قلم بر قلم نهادن است كه مير على در مقايسهء ميان خطّ خود با خطّ سلطان‌على فروتنانه گفته است : « آنچه كمال سعى بود از من به ظهور رسيد ، اما آن‌طور پختگى و لطف و استحكام به مشق صورت‌پذير نيست و به محض عنايت الهى است . » 38 دلايلى كه در ردّ و نفى اين ارتباط بخصوص انكار تأثير سبك سلطان‌على بر شيوهء مير على از سوى مرحوم دكتر مهدى بيانى عنوان شده 39 نزد اهل نقد و نظر قانع‌كننده نيست و ناشى از پيش چشم داشتن و پذيرفتن آثارى است به شيوه‌هاى متفاوت كه از ديرباز و حتى در زمان خود مير على به نام او ساخته شده است . آنچه هم ديگران در اثبات متانت قلم و استادانه‌نويسى مير على هنگام درك آشنايى سلطان‌على براى نفى شاگردى او نزد سلطان‌على به استناد تاريخ كتابت نسخهء مورّخ 893 ه بوستان سعدى در دار الكتب مصر ، كه كاتب آن را مير على انگاشته‌اند ، مطرح ساخته‌اند علاوه بر آنكه از جهات مختلف سست مىنمايد بر اثر استناد به مرجعى است نامطمئن با ترجمه‌اى نادرست . آن نسخهء بوستان هم در واقع به خطّ خود سلطان‌على است نه مير على . 40\r\nبه هر تقدير ، چون مير على در خوشنويسى قوىدست شد ، نام و آوازه‌اى به هم رسانيده در ديوان‌خانه و دار الانشاء فرمانروايان هرات به تحرير احكام و فرمانها گمارده شد . همانند بيشترينهء هنرمندان قديم كه سخندانى يا دست‌كم آشنايى با شعر و ادب را از ضروريّات و شرائط كمال و لازمهء فضيلت و حيثيّت هنرى و معنوى خود مىدانستند در كنار خطّ و ربط به شعر و ادب نيز پرداخت و در ادب رسمى متعارف در زمان خود آگاه و صاحب ذوق و شاعرمنش گرديد . چندانكه در محافل و ميعادگاههاى اديبان و هنرمندان و اهل ذوق ، كه در آن روزگاران خجسته شبهاى شاد هرات را با گلبانگ ترانه و غزل بيدار نگاه مىداشت و به صبح مىرسانيد ، راه جست و اعتبار يافت . كفايت و استعداد فطرى ، اندوختهء فضل و ادب توأم با شيرين سخنى و حسن منظر و محاضرتى كه مير على از آن برخوردارى تامّ و تمام داشت ، و اين‌ها همه از موجبات شهرت و پيشرفت در آن زمانهء ظرافت‌پسند و از اسباب تقرّب نزد بزرگان بود ، موجب آمد كه به دربار سلطان\r\n\r\n","description":"","footnote":"","page_name":" 12 ","page_number":18},
  {"content":"\r\n\r\nحسين ميرزا بايقرا سلطان اديب و دانشور تيمورى راه يابد و از نديمان و مجلس‌نشينان سلطان گردد . عنوان « سلطانى » يا « كاتب السّلطانى » كه مير على ، به ويژه در بعضى از رقمهاى قديم خود به كار برده است ، به سبب همين انتساب است .\r\nهمين مايهء وافر از فضل و هنر و وجاهت و آراستگى و نزاكت‌دانى او را به مولانا عبد الرحمن جامى ، متنفّذترين و معتبرترين رجل ادبى زمانهء خود ، نزديك گردانيد تا بدانجا كه به تصريح تذكره‌نويسان جامى را شيفتهء برازندگى و كمال او ساخت . 41 سلطان حسين ميرزا بايقرا در كتاب مجالس العشّاق 42 اشعارى از جامى در حسب حال خود با مير على و ستايش از او نقل كرده كه حاكى از فرط محبّت و دلبستگى جامى به مير على است . با توجّه به معاصرت و منادمت جامى و سلطان حسين ميرزا بايقرا بسيار بعيد مىنمايد كه اين روايت از نوع برخى مطالب و داستانهايى از مجالس العشّاق باشد كه اهل تتبّع و تحقيق را افسانه‌وار و ساختگى و به قصد تلقين لوازم معرفت عشق حقيقى و مجازى در نظر آمده است .\r\nاين ارادت و دل‌نمودگى و هم‌بستگى سبب شد كه بسيارى از آثار جامى ، نامدارترين شاعر عصر ، به دست مير على سرآمد خوشنويسان زمانهء خود به صورتهاى مختلف ، كتاب و كتيبه و قطعه ، تحرير شود و در صورت و معنى دلنشين و چشم‌نواز و به قول خود جامى « نزهتگه عقل و جان گردد » . برخى از پژوهندگان فهرستهايى جامع از آثار جامى كه به دست مير على يا ساير خوشنويسان و هنرمندان بزرگ كتابت و به طرز نفيس كتاب‌آرايى و نقّاشى شده ترتيب داده‌اند .\r\nمير على بر همين روال تا سال 911 ه كه سال مرگ سلطان حسين ميرزا بايقراست با فراغت و آسودگى كه لازمهء هنرپردازى است در هرات خوش مىزيست . درگذشت اين حامى هنرشناس و آشوبهاى ناشى از آنكه معمولا در دوره‌هاى انتقال و شه‌مرگ روى مىنموده است زندگانى آرام و بىدغدغهء مير على را آشفته و نابسامان ساخت و از آن پس ميان هرات و مشهد شد آمد داشت . اينكه برخى او را مير على مشهدى خوانده‌اند به علّت همين اقامتهاى ممتدّ او در شهر مشهد است .\r\nسرانجام شاه اسماعيل صفوى به سال 919 ه بر هرات استيلا يافت و مير على از نواخت و حمايت خواجه كريم الدين حبيب اللّه ساوجى وزير فرزانهء هرات كه خواندمير كتاب حبيب السير را به نام او نوشته برخوردار گشت و در هرات ماندگار . تا آنكه به اصطلاح تاريخ‌نگاران عصر « انقلاب خراسان » و « فترت ازبكيّه » در پيوست . در سال 935 ه عبيد اللّه خان ازبك برادرزادهء شيبك خان هرات را شهربند ساخته سام ميرزا مؤلف تذكرهء\r\n\r\n","description":"","footnote":"","page_name":" 13 ","page_number":19},
  {"content":"\r\n\r\nسامى پسر شاه اسماعيل صفوى را كه حكومت خراسان داشت از هرات براند و گروهى از ارباب هنر و از جمله مير على هروى را از ديار خود به بخارا كوچانيد . هرات هنر هم با پراكنده شدن جمع هنروران از پى آن هنرانگيزان و شورآفرينان كه در سوكشان هنر را مرثيه مىگفتند وادى خاموشان گشت . از آن پس زندگانى مير على در بركاميهاى زودگذر و نابكاميهاى ديرپاى و پايدار و همه در يادباد آن روزگاران جان پيوند هرات سپرى شده است :\r\n عمرى از مشق دوتا بود قدم همچون چنگ * تا كه خطّ من درويش بدين قانون شد\r\nطالب من همه شاهان جهانند و مرا * چون گدايان جگر از بهر معيشت خون شد\r\nسوخت از غصّه درونم چكنم چون سازم ؟ * كه مرا نيست از اين شهر ره بيرون شد\r\nاين بلا بر سرم از حسن خط آمد امروز * وه كه خط سلسلهء پاى من مجنون شد \r\nاين غم‌نامه كه از سروده‌هاى مشهور مير على است ، گويا و گواه ناخرسندى و خشم و پريشانحالى خوشنويس شاعر در آن ايّام درماندگى و نابسامانى و پايبست ماندن مرد آزاده در تنگناى محيط بخارا و در ميان مدّعيان هنر است . قديم‌ترين متن اين قطعه كه به خطّ خود مير على در سال 944 ه در بخارا نوشته شده در مرقّع گلشن آمده است .\r\nافزون بر همهء آن رنجها و حرمانها ، در اواخر عمر فروغ ديدگان او كاستى گرفته ، گوشهاى گوشور گران گشته ، پيرى و پژمردگى جسم كه سرانجام هر كمال و برنايى است بر او چيره گشت و قامت خدنگى را كه عمرى بر صفحهء مشق خميده گشته بود رنجور و دردفرسود و درهم‌شكسته ساخت و اين رنج تن و كاهش جان به قول سام ميرزا صفوى 43 بر خطّ مير على نيز اثر نهاد . وفات مير على را در ساليان مختلف ميان 924 تا 953 ه نوشته‌اند . طبق تحقيق شادروان دكتر مهدى بيانى 44 كه تاريخ رقمهاى مير على را با روايات و اسناد تطبيق داده و سنجيده ، با آنكه در استخراج مادّه تاريخ « مير على فوت نمود » اشتباهى روى داده است ، تاريخ درگذشت او به سال 951 ه خردپذيرتر و درست‌تر به نظر مىآيد . پيكر شريف مولانا مير على هروى در جوار بقعهء شيخ سيف الدين باخرزى در فتح‌آباد بخارا ، كه در سال 788 ه به دستور امير تيمور گوركانى به طرزى مجلّل مرمّت و بازسازى شده بود ، در كنار گورگاه اميرزادگان تيمورى به خاك سپرده شد ، و آثار مزار وى كه يغماگران كاشيهاى نفيس آن را مىربوده‌اند تا سال 1316 ه كه نايب الصدر شيرازى مؤلّف طرائق الحقائق از آنجا ديدار نموده 45 بر جاى و پايدار بوده است ، تا در ايّامى كه بخارا نشان و نشاط از روى دوست نداشت چه بر آن بگذشته ، و باشد كه آن پنجهء هنرور و انگشت خوشنويس / هر بندى اوفتاده به جايى و مفصلى .\r\n\r\n","description":"","footnote":"","page_name":" 14 ","page_number":20},
  {"content":"\r\n\r\nمير على به شيوه و سيرهء هنرمندان و خوشنويسان بزرگ قديم به معيارهاى ادب رسمى زمان خود مردى سخن‌دان و سخن‌شناس و شاعر برآمده بود . به زبان فارسى و تركى ، كه مورد توجّه تيموريان بود ، شعر مىسرود و « كاتب » تخلّص مىنمود . 46 در بسيارى از تذكره‌ها نام او در رديف شاعران ثبت شده است . شعرهاى از دل برخاستهء او اگر استوار نباشد دلنشين هست . از سروده‌هاى او جز آنچه در تذكره‌ها آمده يا به خطّ خويش قطعه‌نويسى كرده بيش سراغ نيست و بسا باقى آن اشعار « پيش از خداوند خود » مرده باشد . در نظم معمّا و مضمر كه برخى از آنها در حبيب السير و گلستان هنر و مذكّر الاحباب نثارى بخارايى ، تذكرهء نصرآبادى و ساير تذكره‌ها نقل شده توانا و چيره بود . درست است كه اين‌گونه تفنّنات و لفظپردازيها با ديدگاههاى امروزين ذوق‌فرسايى و حرف‌پيمايى است و در شمار شعر و ادب نيست ، اما هرچه باشد در زمان مير على اين قبيل فن‌آوريها از هنرهاى شاعرى و شعرسازى و از لوازم ادب در شمار مىآمد و به قول زين الدين محمود واصفى « مقصد اقصى و مطلب اعلاى همهء اهل فضل و كمال بر آن مقصور و محصور بود كه منظور نظر كيميااثر امير علىشير گردند و از براى تقرّب بدان جناب هيچ وسيله‌اى برابر معمّا نبود » . 47\r\nنثر مير على به ميزان عامّ شيوهء تحريرات و منشآت آن دوره نثرى خوش است .\r\nچندين نامه به نام او در مجموعه‌ها و بياضها ثبت شده و غالبا انتشار يافته است . ولى به دلايل سبكى و موضوعى در صحّت انتساب بعضى از اين نامه‌ها به مير على ترديد دارم .\r\nاثر مشهور منسوب به مير على رسالهء مداد الخطوط است مشتمل بر پنج باب : 1 ) بيان اقسام خطوط و سطح و دور و وجه تسميهء هريك ؛ 2 ) ذكر استادان و مخترعان و بيان مرتبهء ايشان ؛ 3 ) در بيان ادوات كتابت ؛ 4 ) در بيان قواعد مفردات و اصول تركيب خطوط ؛ 5 ) در بيان كتابت و انواع حروف .\r\nمباحث اين رساله ، بخصوص مطالب فصل اول و دو فصل آخر ، نمودار مايهء ادبى و ذهن منظّم نويسنده در تأليف و انشاء و تقرير مطالب فنى و تعليمى با حسن تعبير است .\r\nبا اين همه انتساب اين‌گونه آثار به استادان نامدار هميشه بايد با احتياط و تأمّل تلقّى شود .\r\n\r\nنگارگران مرقّع\r\nدربارهء زندگانى على اشرف و محمّد هادى ، نگارگران و آرايندگان مرقّع نىنامه ، اطّلاعات دقيق و مبسوط در دست نيست . در واقع هنر مجلّل و فاخر اين قبيل هنرمندان بزرگ به طبقه‌اى خاصّ از هنردوستان اختصاص داشته و در دسترس همگان نبوده است تا\r\n\r\n","description":"","footnote":"","page_name":" 15 ","page_number":21},
  {"content":"\r\n\r\nموجب شهرت آنان در بين مردم و بيشترينهء اهل قلم گردد . اين نكته به‌طور كلّى عامل مهم در كمبود منابع و اطّلاعات دربارهء بسيارى از هنرمندان بزرگ در رشته‌هاى گوناگون و نقيصه‌اى اساسى در مباحث مبتنى بر نقل و تكرار مشهورات و متداولات در بيشتر زمينه‌هاى تاريخ هنر ايران است .\r\nبه‌طور معمول ، در بررسى احوال هنرمندان تاريخ ترقيم آثار به عنوان قرينه‌اى مثبت در تعيين سالهاى فعّاليّت و خلّاقيّت هنرى و دوران زندگانى آنان به كار مىرود . امّا در مورد على اشرف و محمّد هادى و بسيارى از اين‌گونه هنروران مشكلى كه هست برخى از آثار مشترك آن دو يا آثار مستقلّ كه به نام هركدام از آنان در سرگذشت‌نامه‌ها و كتاب‌شناسيها معرفى شده اصالت ندارد ، و برعكس بعضى از آثار مسلّم آنان حتّى با وجود داشتن رقم صريح و اصيل به علت نداشتن زمينهء ذهنى و انطباقى مورد توجّه معرفىكنندگان و فهرست‌نويسان قرار نگرفته و معرّفى نشده است .\r\nبدين ترتيب ، و بنا بر تجربهء شخصى ، استناد به تاريخ ترقيم در آثار على اشرف و محمّد هادى بر مبناى اطّلاعات داده شده در كتاب‌شناسيها و سرگذشت‌نامه‌ها بدون بررسى اصل آثار و جز با احتياط و كسب اطمينان گمراه‌كننده خواهد بود .\r\n\r\nعلى اشرف\r\nعلى اشرف از بزرگترين و گرانمايه‌ترين نقّاشان جلد و قلمدان و قاب يا به‌طور كلّى نقّاشى روغنى است . همين جلد كه براى نىنامه ساخته و آراسته از برترين نمونه‌هاى هنر نقّاشى گل و مرغ و جلدآرايى است . گل و مرغ‌سازى كه از متناسب‌ترين كارمايه‌ها براى جلدآرايى و كارهاى روغنى است در عصر على اشرف رونق بسيار يافت و اين نقش خيال‌انگيز چنان چشم‌آشنا و زنده‌نما گشت 48 كه مايهء مضمون‌پردازيهاى شاعرانه گرديد :\r\n محويم به گلزار تو چون بلبل تصوير * شاديم كه پرواز نصيب پر ما نيست \r\nكرنليوس لوبرون نقّاش و پژوهندهء هلندى در سال 1704 م / 1115 ه مقارن با نخستين ساليان فعّاليّت على اشرف و دوران توجّه گروهى از هنرمندان و نقّاشان به فرنگىسازى و نقّاشى فرنگى با يكى از نقّاشان مشهور اصفهان كه از او نام نبرده در كارگاه و نقّاشخانهء او در اصفهان ديدار نموده است . توصيف دقيقى كه لوبرون از طرز كار نقّاش در سفرنامهء خود نموده 49 از اسناد مهم و قابل توجّه در بررسى تاريخ نقّاشى ايران است . لوبرون ضمن\r\n\r\n","description":"","footnote":"","page_name":" 16 ","page_number":22},
  {"content":"\r\n\r\nيادداشتهاى خود با بينش انفعالى يك غربى در نگاه به فرهنگ و هنر شرق نوشته است كه نقّاش از روى باسمه‌هاى دست‌رنگ چاپ فرنگ به نقّاشى گل و مرغ مىپرداخت و آن‌گاه با ديدگاه رنسانسى خود بر اساس قوانين عينى و ظاهرپرداز فنون نقّاشى فرنگى در آن عصر خرده‌هايى بر كار او گرفته است . آنچه لوبرون به نظر خود از اسباب نقص و ضعف كار نقّاش دانسته در واقع وجه امتياز هنر سنّتى و اصيل شرقى است . نقد و نظر در باب فنونى كه لوبرون هنروران ايرانى را بىبهره و غافل از آنها پنداشته در آن زمان هم در فرهنگ هنرى ايران بىسابقه نبود و اين نوع مباحث نظرى استطرادا در متون و اسناد مكتوب هم انعكاس يافته است . 50\r\nگل و مرغ‌سازى بر خلاف مشهور از پديده‌هاى دورهء صفوى و برگرفته از نقّاشى فرنگى نيست . در متنهاى پيش‌تر از دورهء صفوى نيز به مناسبت از نقّاشيهاى گل و مرغ و انواع مشابه آن در نقّاشى چين ياد شده است . 51\r\nاما نكتهء مهم‌تر در اين است كه نقش‌مايهء گل و مرغ ، به‌ويژه مرغ برگ گل گرفته در منقار ، كه مشخّصه و حالت نوعى و « تيپيك » گل و مرغ در نقّاشى سنّتى است و مانند اين تصوير حافظانه : بلبلى برگ گلى خوشرنگ در منقار داشت . . . سيماى خيالى گل و بلبل در شعر و ادب فارسى ، در دوران استيلاى اسلام در سيسيل ، از ديوار نگارهاى بناهاى اسلامى در پالرمو و نقش زربفتها و كتاب‌آراييهاى ايرانى اقتباس شده و به هنر و نقّاشى غرب راه يافته است . مونره دوويلار ضمن مطالعاتى گسترده در اين زمينه به مقايسهء تصويرى نقش‌مايه‌هاى ايرانى گل و مرغ در پالرمو و چگونگى تأثير آنها بر نقّاشى غرب پرداخته است . 52\r\nعلى اشرف را شاگرد محمّد زمان ، نقّاش معروف فرنگىساز و فرنگستان رفته ، يا محمّد على پسر محمّد زمان دانسته‌اند . 53 تعلّم على اشرف نزد محمّد زمان يا محمّد على بيشتر بدان سبب تصوّر شده كه در سجع رقم شاخص او « ز بعد محمّد على اشرف است » ، كه به طرز رقمهاى مسجّعى است به ايهام تناسب كه در دورهء صفوى براى اظهار تشيّع و تولّا رايج شده بود ، على در آغاز و انجام دو نام ( محمّد - على - اشرف ) جزء مشترك و در پيوسته با نام مركّب شاگرد و استاد تلقى شده است . البته بدون تصوّر اين اشتراك و اندراج دو نام هم محمّد را بىهيچ وجه امتياز و به تنهايى بر هويّت چند استاد ديگر نيز حمل و تطبيق مىتوان كرد . به هر تقدير به نظر نمىرسد سجع رقم على اشرف ايهام خاصّى به نام استاد داشته باشد و از انواع رقمهاى سجع‌دار عادى تولّايى در آن زمان است . كاربرد سجعهاى معروف به استاد - شاگرد سنّت و رويّه‌اى خاصّ داشته و در دوره‌هاى نوآموختگى و شاگردى به كار برده مىشد كه اينك مجال و مناسبت توضيح و تفصيل در اين باب نيست .\r\n\r\n","description":"","footnote":"","page_name":" 17 ","page_number":23},
  {"content":"\r\n\r\nآثارى كه به نام على اشرف معرّفى شده است از دههء دوم قرن دوازدهم تا به دههء هشتم مىرسد كه به علل و دلايلى كه در سرآغاز گفته شد بدون دقّت نظر كارشناسانه و كسب اطمينان از اصالت آنها قابل استناد نتواند بود . رقمهاى على اشرف بر قلمدانها ، قاب آينه‌ها و جلدهاى روغنى اواخر سدهء دوازدهم به بعد ساختگى است و نامعتبر ، زيرا از قديم چنان كه اعتماد السلطنه هم در كتاب المآثر و الآثار ( ص 219 ) اشاره كرده آثار على اشرف در بين خواصّ خواستاران زياد داشته و به بهاى هنگفت دادوستد مىشده و اين رونق عاملى مهمّ گرديد در جعل آثارى سبك‌مايه كه به نام او عرضه و پذيرفته مىشود .\r\nبرخى از نفيس‌ترين كتابهايى كه به دست على اشرف جلدنگار شده به كلك محمّد هادى زرنشان گرديده است و اين دو استاد در دستگاه ميرزا مهدى خان با يكديگر همكارى داشته‌اند . بعضى از جلدهاى كار على اشرف هم به خطّ رنگه‌نويس احمد نيريزى ، خوشنويس نامدار ، موشّح است . 54\r\nيكى از شاهكارهاى مشترك على اشرف و محمّد هادى جلدآرايى و تذهيب مرقّعى است كه به دستور ميرزا مهدى خان از نقّاشيها و قطعات پراكنده گرد آمده بود و دربارهء آن پيش‌تر سخن داشتم . ايوانف ، گرك ، آكىموشكين ويراستاران آلبوم نقّاشيهاى ايران و هند از سدهء 16 تا 18 م ، بدون آنكه به اهميّت و مقام هنرى پديدآورندگان مرقّع درست پىبرده باشند در سال 1963 م قطعاتى از مرقّع را در آن مجموعه منتشر ساخته‌اند . 55 در حدّ كاردانى و درك و شناخت اينان از هنر ايران همين بس كه در چاپ قطعات و برگهاى منتخب مرقّع شاهكارهاى زرنشان محمّد هادى از حاشيهء قطعات حذف شده است ! سرانجام پس از سالها كه « دفتر ما در گرو صهبا بود » مرقّع ميرزا مهدى خان با نام برساخته و نابهنجار مرقّع سن‌پيترزبورگ به صورت چاپ عكسى و در كيفيّتى نزديك به اصل در سال 1996 انتشار يافت 56 و هم‌زمان خود مرقّع در موزهء متروپوليتن و مراكز هنرى چند كشور ديگر به نمايش گذاشته شد .\r\nمرقّع ميرزا مهدى خان از آثار شاخص و ممتاز هنر كتاب‌آرايى ايرانى است . در توصيف مرقّع و ستايش از ميرزا مهدى خان قصيده‌اى تمام تاريخ كه نزد اهل فن اين نوع ماده تاريخ‌سازى معروف به « معجزيّهء مورّخه » است در قاب‌بندى حاشيهء دفّه يا لت جلد نگاشته شده است . شاعر از هر مصراع و نيم‌بيت به حساب جمل سال 1147 ه را كه تاريخ پايان كار كتابگرى است به مهارت برآورده است .\r\nعلى اشرف از افشارهاى اورميه بوده است ، برادر الله‌وردى نقّاش . آقا ابو الحسن نقّاش‌باشى افشار نقّاش و قلمدان‌ساز معروف دورهء قاجار فرزند همين الله‌وردى است و\r\n\r\n","description":"","footnote":"","page_name":" 18 ","page_number":24},
  {"content":"\r\n\r\nچنان كه در كتاب المآثر و الآثار آمده : « ما بين قلمدانها و جلدهاى كار او و كارهاى عمّش على اشرف نقّاش افشار مشهور تميزى نبود مگر آنكه ارقام از صاحب صنعت اعلام مىكرد » . 57\r\nرضا فرزند على اشرف نيز در راه پدر مىپوييد و ميراث‌دار هنر موروث بود . از آثار او تاكنون دو قلمدان ديده شده است با رقم « ز بعد على اشرف آمد رضا » و « رضا ابن مرحوم على اشرف » .\r\nآقا صادق و آقا باقر و استاد محمّد نقّاشان و قلمدان‌سازان نامدار از شاگردان مبرّز على اشرف بودند كه به احترام استاد در نوقلمى و شاگردپيشگى « صادق از لطف على اشرف شد » و « باقر از بعد على اشرف بود » و « صنع محمّد ز على اشرف است » رقم مىكرده‌اند .\r\n\r\nمحمّد هادى\r\nاز احوال محمّد هادى نيز اطلاع زيادى در دست نيست . تاريخ رقمهاى او از سال 1024 ه تا 1170 ه ديده شده ، ولى به دلايلى كه دربارهء على اشرف هم گفته شد بدون دقّت نظر كارشناسانه اين رقمها و تاريخها قابل استناد نيست .\r\nمحمّد هادى معمولا به صورت « رقم بنده محمّد هادى » چنان كه در ترقيمهء آخرين قطعهء مرقّع نىنامه ديده مىشود بر آثار زرنشان و قلمدانهاى خود رقم مىزده و تاريخ مىنهاده است و گاه به سجع « كلك هادى نموده رقم » يا « كلك شد از رقم هادى زرفشان » .\r\nمحمّد هادى و على اشرف علاوه بر مرقّع نىنامه آثار ديگرى نيز با همكارى يكديگر پديد آورده‌اند ، از آن جمله است چند نسخهء آراسته از قرآن مجيد و مرقّع ميرزا مهدى خان منشى . آثار مشترك اين دو براى كتابخانهء ميرزا مهدى خان منشى در ساليان 1154 - 1147 ه كتابگرى شده است .\r\nمرقّع تحفة الملوك يا زينة الملوك متعلّق به كتابخانهء كاخ گلستان ( ش 11072 ، رديف 687 ) شبيه‌ترين اثر مشترك على اشرف و محمّد هادى به مرقّع نىنامه است كه آن هم به سفارش ميرزا مهدى خان منشى به سال 1154 ، يك سال پس از مرقع‌بندى نىنامه ، كتابگرى و كتاب‌آرايى شده و مهر تملّك او را در بر دارد . تفاوت نقش‌مايه‌هاى صفحه‌آرايى دو مرقّع در اين است كه در تحفة الملوك حاشيهء رقعه‌ها كار على اشرف ، و گاه كار استاد - شاگرد ، به طرز بهشت و بهار ، به شيوهء حاشيه‌آرايى نوظهور عصر ، تك بتّه‌اندازى و گل و مرغ‌سازى شده است و بوم صفحه بست پايان درست در مايهء قلم و رنگ‌بندى و طرح تشعير نىنامه به خامهء محمد هادى زرنگار شده است . رنگ و نقش و كارمايهء جلد هر دو مرقع تا به حدّ نظيره‌سازى كامل يكسان است .\r\n\r\n","description":"","footnote":"","page_name":" 19 ","page_number":25},
  {"content":"\r\n\r\nبر مرقّع تحفة الملوك مهر ابو الفتح خان زند ، پسر كريم خان زند ، نيز ديده مىشود كه از لحاظ بررسى در سير تملّك كتابهاى كتابخانهء ميرزا مهدى خان قابل توجه است . چنان كه از يادداشت مرآة الممالك بر آستر بدرقهء مرقّع تحفة الملوك برمىآيد اين كتاب هم از جمله كتابهاى ربوده شده از كتابخانهء سلطنتى بوده كه توسط نظميّهء وقت از خانهء لسان الدوله به دست آمده و به كتابخانه بازگردانده شده است .\r\nتحفة الملوك كه از جمله پندنامه‌هاى معروف به عددى است از جنبهء ادبى چندان اهميّتى ندارد و آنچه در انتساب آن به نويسندگان بزرگ گفته‌اند بىمبناست . اهميّت اين متن به لحاظ تنوع ريخت و نسق كلمات به كار رفته در آن ، و داشتن تركيبات مشكلهء نستعليق ، در اصطلاح خوشنويسان ، است كه بعمد در آن گنجانيده شده و بدين سبب از مشقنامه‌هاى متداول براى استقامت خط و احراز ملكه تصرّف در كرسى و تركيب نزد منتهيان و زبدگان بوده است .\r\nويژگى و مدار قلم محمّد هادى در زرنشان است . كمتر هنرورى در اين مايه كار به پايگاه او رسيده يا توانسته بدان نزديك شده باشد . هنر زرنشان يا به تعبير متداول امروزينه « حلّ كارى » را بسى دست‌ورزى و چيرگى و چابك قلمى توأم با نيروى تخيّل و بداهه‌پردازى بايسته است . زيرا در زرنشان بىآنكه مايهء نقش يا اجزاء آن گرفته يا از پيش طرح و بىرنگ شده باشد ، نقش در لوح خاطر نقشبندى و تناسب‌گيرى مىگردد و به شكل نهايى با يك گردش قلم بدون درنگ و گير از قلم مىتراود . بدين‌سان به لحاظ كيفيّت كار و بياض بوم كوچك‌ترين رعشه و خارج آهنگى يا مكث و ضعف قلم آشكارا نمايان و چشمگير خواهد شد . بر خلاف تذهيب كه جز در قسمتهاى قلم‌گيرى و تحريركشى امكان بازسازى و اصلاح براى تذهيب‌نگار وجود دارد و لايهء جسمى رنگ پوشش لغزش تواند بود . گذشته از اين ، در زرنشان طلاى حلّ براى قلم‌اندازى و قلم‌گيرى و تند و كند به كار مىرود كه لگام و لعاب آن به روانى مركّب و ديگر رنگها نيست ، كسر و گسست دارد كه اگر در رنگ‌بردارى پيمانهء قلم درست گرفته نشود و با سرعت و آهنگ لازم زرحلّ بر عرصهء كار ننشيند و روان نگردد ، جرم رنگ غليظ و بر نوك خامه رنگ بست مىشود و خوش و آسان نمىتراود . ازاين‌رو ، گاه به هنگام زرنگار يا رنگه‌نويس دستيارى به استادكار دم قلم مىداد . اين همه اسباب و تكلّفات و دقايق است كه از كار برآوردن زرنشان خبره‌پسند را خاصّ استادان بزرگ و چيره‌دست گردانيده است و بدين‌سان مقام و پايگاه والاى استاد محمّد هادى سرآمد استادان اين هنر را قياس توان كرد .\r\n\r\n","description":"","footnote":"","page_name":" 20 ","page_number":26},
  {"content":"\r\n\r\nزرنشان حاشيهء قطعات مرقّع نىنامه ، كه در طرح و تركيب « بازوبندى » از نقش‌مايه‌هاى باستانى ايرانى است در تشعير 58 و كتاب‌آرايى ، كمتر به كار رفته است و كاربرد آن در تشعير بيشتر از مختصّات كار محمّد هادى است . درون قابهاى بازوبندى با طلاى پخته و خام گل و بته سازى و به صورت تند و كند قلم‌انداز و با پرداز ظريف‌كارى و گزاره شده و آب‌خور بته‌ها و لبهء برگها به رنگى متفاوت ، با زر سبزارنگ و زنگارين ، پرداخت گرديده است . با اين رنگ‌بندى كه نمودارى از توان و قدرت استادان قديم در رنگ‌شناسى است ، رنگ سراسر زرين گسترهء كار ، كه بسا در كاربرد نابرجا شوخ و سبكسار نمايد ، با پرده رنگ‌هاى گونه‌گون از يكنواختى و چشم‌فرسايى به درآمده ، جلوه‌اى شكوهمند و فاخر يافته است .\r\nتذهيب مرقّع آميخته از سبك دورهء تيمورى و صفوى است . اين درآميختگى اگر در تناسب و هم قلمى با قدمت متن و تداعى سبك به عمد صورت پذيرفته باشد مبيّن غايت ذوق و سليقه‌نمايى كتاب‌آرايان است . بيشترين مشخّصه در تشبّه به سبك تيمورى تفكيك اجزاء طرحهاى مركّب و جامع با خطوط و سطوح هندسى به قاعدهء طرد و عكس و زير و رو است . در مكتب صفوى اين طرز تركيب صورتهاى درهم تافته و متقارن و متماثل دارد و قوس و دور بر سطح و خطّ فزونى مىيابد .\r\nرنگها و نيم‌رنگهاى گرم زمان صفوى ، خاصّه رنگ « آل » كه رنگ گزيده و پسنديدهء آن دوران است ، سبك كهنه‌سان و كهن‌نماى تذهيب و تزيين را به زمان حقيقى خود باز مىآورد . به كار داشتن رنگهاى متضادّ و گرم و سرد كه بىهيچ‌گونه تنافر در كنار هم خانه‌گير و اخت گردد ، از وجوه تمايز رنگ‌گزينى از اواخر عصر صفوى به بعد و نوعى بازگشت و تجديد عهد است با رنگ‌آميزى و رنگ‌پردازى در هنر نقّاشى باستانى ايرانى .\r\nدر هنر سنّتى زمان مظنّه و ضابطهء مطلق تشخيص و تعيين سبك نيست . بسيارى از هنرمندان پرواى ادامهء شيوه‌هاى بلافصل خود را نداشته ، كارمايهء هنر خويش را قلم بر قلم از استادان متقدّم برگرفته‌اند . تشبّه به سبك قدما خود نوعى الزام و تقيّد به احياء و حفظ سنّت بوده است .\r\n\r\nمرقّع‌بندى دست‌نويس نىنامه\r\nكاغذ نىنامه از نوع كاغذ معروف به خان‌بالق 59 يا ختايى است ، خوش‌قلم‌ترين كاغذ خوش‌نويس‌پسند در قديم كه در زمان توليد و صدور هم به علت كميابى و بهاى گزاف فقط در آثار نفيس استادان بزرگ كاربرد داشته است . كاغذ خان‌بالق يا ختايى كه در\r\n\r\n","description":"","footnote":"","page_name":" 21 ","page_number":27},
  {"content":"\r\n\r\nزبان چينى به نام عامّ شوان‌جى  ) ihznaux (  خوانده مىشود بسيار تنك خميره و نازك و ظريف است و در تناسب با كاربردهاى گوناگون در نقّاشى و خوشنويسى و كاغذبرى سنّتى چينى انواع گوناگون دارد . 60 پديد آوردن سايه‌روشنهاى محو و پرده رنگ‌هاى درهم‌تافته و به هم آغشته كه از اصول مهمّ در نقش‌پردازى و شيوهء گسترش معانى تجريدى  ) isiy eix ad (  در هنر خوشنويسى و نقّاشى سنّتى چينى است ، هم به مهارت دست و حركت قلم و هم به خاصيّت رنگ‌گسترى و جذب و پخش مركب در خود كاغذ بستگى دارد كه خوش‌خميرگى و نازكى و آب‌چين بودن جنس كاغذ از اسباب عمدهء آن است .\r\nكاغذ خان‌بالق از فرط تنكى و نازك‌قوارگى در تحرير پشت‌نما و نقش‌انداز مىگردد بدين سبب اگر لايه‌چين و ضخيم نشده باشد فقط بر يك رويهء كاغذ امكان كتابت هست .\r\nبراى صحّافى و كتابگرى كاغذهاى يكرويه لبه‌هاى دو برگ هم‌قالب را با لعاب و نشاستهء كشته كه آهار ندهد برهم آورده ، دو لايه به صورت همرو و پشت‌ورو تا خورده جزوه‌بندى و شيرازه مىشد . حالت خوداندازى و ابره آستر كاغذ دولا كيفيّتى فاخر به كتاب مىبخشيد كه با ساير وجوه نفاست كه از هر حيث در اين قبيل كتاب‌آراييهاى هنرى رعايت مىشد هماهنگ و متناسب مىافتاد . بنابراين بر خلاف آنچه از ظاهر مرقّع تصوّر شده ، كاغذ نىنامه براى مرقّع‌سازى و رقعه‌بندى دوپوسته و مغزه‌گيرى نشده و اصولا كاغذهاى خان‌بالق را كه لايه‌چسبانى نشده ، يا به اصطلاح چينى به صورت كاغذ پىجى  ) ihzip (  درنيامده باشد ، نمىتوان دوپوسته كرد .\r\nكتابت بر يك روى كاغذ اقتباس از روش سنّتى و كاربردى كتاب‌نويسى در چين است كه از دورهء ايلخانان در ايران بار ديگر رواج گرفته است . در اين عصر بر اثر نظام خاصّ كشوردارى مغولان و تغيير نظم جهانى در دورهء حكومت مغول ارتباط فرهنگى و هنرى بين ايران و چين به‌ويژه به همّت و توجّه خواجه رشيد الدين فضل اللّه ( و 718 ه ) بسيار گسترش و افزايش يافت . در اسناد تاريخى و فرهنگى آن دوران موارد متعدّد از ارتباط مستقيم بين نقّاشان و هنرمندان ايران و چين و توجّه متقابل هر دو ملت به اقتباس علوم و فنون و هنرهاى سنّتى يكديگر ديده مىشود . 61 كتابت بر يك روى كاغذ و صحّافى به طرز مرقّع ، هرچند منشأ قديم‌تر ايرانى هم دارد ، 62 از وجوه و موارد اقتباس فنون و هنرهاى چينى در ايران در دورهء مغول و يوان  ) nauY (  است . 63 دربارهء اين نوع صحّافى و كتاب‌نويسى ، كه برخى از نسخه‌هاى خطّى فارسى و عربى هم در چين به همين طرز و روش نوشته شده است ، در بررسىنامهء نسخه‌هاى خطّى اسلامى در چين به تفصيل بيشتر توضيح داده‌ام . 64 بعضى از نسخه‌هاى چاپى فارسى هم كه كاغذ نازك و پشت‌نما\r\n\r\n","description":"","footnote":"","page_name":" 22 ","page_number":28},
  {"content":"\r\n\r\nدارد در قديم به همين طرز و ترتيب بر يك روى كاغذ به چاپ رسيده و به شكل تاخوردهء دولا صحّافى شده است . 65\r\nعلاوه بر نسخه‌هاى خطّى فارسى در چين وجود نسخه‌اى از حديقةالحقيقهء سنايى به خطّ مير على هروى با همين نوع كاغذ كه به صورت پشت‌سفيد كتابت و دولايه صحافى شده اثرى مشابه از همين خوشنويس و قرينهء ديگرى است در مورد تصوّر شكل اوّليّهء نسخهء نىنامه و يكرويگى برگه‌هاى آن .\r\nبدين ترتيب نسخهء نىنامه در شكل اوّليّه و يكرويه نوشته شده‌اى كه داشته در متناسب‌ترين وضع براى قطعه‌سازى و مرقّع‌بندى بوده و به همين سبب به طرز مرقّع صحّافى شده است . مرقّع در اصطلاح صحّافى سنّتى بر نسخه‌اى اطلاق مىگردد كه برگها يا در اصطلاح خاصّ رقعه‌هاى آن از درازا به صورت بغل در بغل به يكديگر وصّالى و بدون عطف‌گذارى و شيرازه‌بندى با آستر بدرقه به دو طبله يا لت جلد چسبانده شود و فانوس‌وار باز و بسته گردد .\r\nمرقّع‌سازى چنان كه اشاره شد در دوران ايلخانان و تيموريان از صحّافى سنّتى چينى اقتباس شده ، ولى قديم‌ترين نمونهء صحّافى كتاب به طرز مرقّع‌بندى كه در خود چين به دست آمده از كتابهاى مانويان است كه در كاوشهاى باستان‌شناسى ويرانه‌هاى شهر باستانى گاوشانگ  ) gnahsoaG / ucuK  در استان شين‌جيانگ نزديك شهر تورپان / تورفان ) در جايگاه كتابخانهء معبد مانوى ( مانستار / مانستان ) شهر كشف شده است 66 و نمودار منشأ ايرانى اين نوع صحّافى در چين است كه مانند برخى از ديگر هنرهاى ايرانى در چين تكامل و رواج يافته و دورانى طولانى در خود ايران رها گشته بوده است .\r\nمظفّر بختيار مهرماه 1378\r\n\r\n","description":"","footnote":"","page_name":" 23 ","page_number":29},
  {"content":"\r\n\r\n\r\nيادداشتها\r\n\r\n\r\n","description":"\r\n( 1 )\r\n latneirO tnemnrevoG eht ni stpircsunaM cimalsI eht fo eugolataC evitpircseD . 182 p , I lov , 9391 , sardaM , yrarbiL stpircsunaM \r\n( 2 ) ابو القاسم كازرونى : مرقوم پنجم كتاب سلّم السّماوات ( تهران ، 1340 ) ، ص 12 .\r\n( 3 ) فخر الدين على صفى : رشحات عين الحياة ( تهران ، 1356 ) ، ج 1 ، ص 217 ؛ نظامى باخرزى : مقامات جامى ( تهران ، 1371 ) ، ص 92 - 90 .\r\n( 4 ) رشحات ، ج 1 ، ص 244 .\r\n( 5 ) يعقوب چرخى : نىنامه ( كابل ، 1352 ) ، ص 112 - 110 ؛ استاد زرين‌كوب : سرّنى ( تهران ، 1364 ) ، ج 2 ، ص 770 .\r\n( 6 ) رشحات ، ج 1 ، ص 115 و مقايسه شود با صفوة الصفا از ابن بزّاز ( تهران ، 1376 ) ، ص 648 كه حاكى از رواج سماع در بين طبقات مختلف مردم در عصر اين مشايخ است .\r\n( 7 ) رباب‌نامه ( تهران ، 1359 ) ، ص 3 - 2 ؛ مناقب العارفين ( آنكارا ، 1959 م ) ، ج 1 ، ص 483 - 482 .\r\n( 8 ) ابو الفضل ناگورى : آئين اكبرى ( كلكته ، 1882 م ) ، ج 1 ، ص 112 .\r\n( 9 ) خمسة المتحيّرين ( نسخهء خطّى ش 111 كتابخانهء مركزى دانشگاه تهران ) ، ص 17 .\r\n( 10 ) نفحات الانس ( تهران ، 1370 ) ، مقدمه ، ص پنجاه - پنجاه و سه .\r\n( 11 ) هفت اورنگ ( تهران ، 1366 ) ، ص 910 - 909 ؛ اشعّة اللمعات ( 1353 ه ) ، ص 2 .\r\n( 12 ) ديوان جامى ( تهران ، 1356 ) ، ص 797 .\r\n( 13 ) مجنون رفيقى هروى : رسم الخطّ ( نسخهء خطّى ) ، مقدمه .\r\n( 14 ) طاش كبرىزاده : الشقائق النعمانيه ( قاهره ، 1310 ه ) ، ص 294 ؛ ظهير الدين محمّد بابر : بابرنامه ( متن جغتايى - كيوتو ، 1995 ) ، ج 1 ، ص 277 - 276 ؛ خواندمير : حبيب السير ( تهران ، 1362 ) ، ج 4 ، ص 351 - 350 ؛ على اصغر حكمت : جامى ( تهران ، 1363 ) ، ص 54 - 29 .\r\n( 15 ) منشآت السلاطين ( استانبول ، 1274 ه ) ج 1 ، ص 361 ؛ عبد الحسين نوائى : اسناد و مكاتبات تاريخى ايران ( تهران ، 1370 ) ، ص 445 - 433 ؛ انشاء جامى ( چاپ كانپور ) ، عنوان و خطاب نامه‌ها در اين چاپ حذف شده است .\r\n( 16 ) رضى الدين عبد الغفور لارى : تكمله و حواشى نفحات الانس جامى ( كابل ، 1343 ه ) ، ص 37 .\r\n( 17 )\r\n , nodnoL , VI lov , stpircsunaM cimalsI fo yevruS dlroW , anihC : raythkaB rafazoM . 58 P , 4991 \r\nو مقالهء خانم تن‌هوىجو استاد دانشگاه پكن دربارهء آن در كلك ، ش 88 - 85 ( 1376 ) ، ص 551 - 543 ، كه همراه با تصوير بعضى از آثار آن جامى است كه در چين نوشته شده .\r\n( 18 ) معين الدين اسفزارى : روضات الجنّات فى اوصاف مدينة هرات ( تهران ، 1338 ) ، ج 1 ، ص 27 - 26 و نزديك به همين مطلب در مقامات جامى از عبد الواسع نظامى ( تهران ، 1371 ) ، ص 40 - 39 .\r\n( 19 ) نام او به روايت خود او در آثارش « محمّد مهدى » است كه به سنّت تخفيف در اين‌گونه نامهاى مركب از همان قديم و در عصر خود به « مهدى » شهرت يافته است .\r\n( 20 ) مصطفى خجسته : بحرين در دو قرن اخير ( شيراز ، 1338 ) ، ص 119 - 118 .\r\n( 21 ) ر ك . على اكبر نواب شيرازى ( بسمل ) : تذكرهء دلگشا ( شيراز ، 1371 ) ، ص 199 .\r\n( 22 ) محمود منشى جامى : تاريخ احمد شاهى ( مسكو ، 1974 م ) ، ج 1 ، ص 25 - 21 .\r\n( 23 ) حبيب اللّه نوبخت : « كتابخانهء سلطنتى » در سالنامهء كشور ايران ، سال دهم ( 1344 ) ، ص 141 .\r\n","footnote":"","page_name":" 24 ","page_number":30},
  {"content":"\r\n\r\n\r\n\r\n","description":"\r\n( 24 ) نسخهء نفيس جهانگشاى نادرى به صورت چاپ عكسى در سال 1370 توسّط انتشارات نگار منتشر شده است . با توجّه به اينكه خطّ عادى و ناپختهء متن همسنگ با كتاب‌آرايى نفيس و ممتاز آن نيست به نظر من به احتمال زياد اين نسخه به خطّ خود ميرزا مهدى خان بايد باشد و بدين اعتبار شايستگى و ارزش اين آراستگى و كتاب‌آرايى نفيس را يافته است .\r\n( 25 ) ملا محمّد على معروف به فردوسى ثانى سرايندهء نادرنامه يا شاهنامهء نادرى ( انتشارات انجمن آثار ملى ، تهران ، 1339 ) كه در فرجام كار نادر اين شعر معروف و عبرت‌آموز را كه از اشعار نادرنامه است سروده :\r\n سرِ شب به سر قصد تاراج داشت * سحرگه نه تن سر ، نه سر تاج داشت\r\nبه يك گردش چرخ نيلوفرى * نه نادر به‌جا ماند و نه نادرى \r\n( 26 ) خواجه عبد الكريم كشميرى : بيان واقع ( لاهور ، 1970 م ) ، ص 72 .\r\n( 27 ) مقطّع و قطعه در اين دوره به معنى نفيس است .\r\n( 28 ) گنجينهء شيخ صفى ( تبريز ، 1348 ) ، ص 85 - 84 و فيلم طومار به شمارهء 3567 در كتابخانهء مركزى دانشگاه تهران .\r\n( 29 ) عبد الحسين سپنتا : تاريخچهء اوقاف اصفهان ( اصفهان ، 1346 ) ، ص 343 - 342 .\r\n( 30 ) ميرزا حسن جابرى انصارى : تاريخ اصفهان ( اصفهان ، 1378 ) ، ج 1 ، ص 27 و 138 .\r\n( 31 )\r\n . P , 5991 , naliM , itaicossA irotidE dnomelE , noitcefreP fo segaP : noitadnuoF HCRA . 572 \r\n( 32 ) درّهء نادره ( تهران ، 1341 ) ، مقدمهء استاد شهيدى ، ص مو ؛ جهانگشاى نادرى ( تهران ، 1341 ه ) ، ص هفت و هشت .\r\n( 33 )  . 572 P , noitcefreP fo segaP \r\n( 34 )  . 472 p , dibI \r\n( 35 ) فاضل خان گروسى : تذكرهء انجمن خاقان ( تهران ، 1376 ) ، ص 36 .\r\n( 36 ) مصطفى عالى افندى : مناقب هنروران ( تهران ، 1369 ) ، ص 72 ؛ محمود بن محمّد : قوانين خطوط ( لاهور ، 1969 م ) ، ص 50 .\r\n( 37 ) مجالس النفائس ( تهران ، 1363 ) ، ص 100 .\r\n( 38 ) ريحان نستعليق ( لاهور ، 1931 م ) ، ص 25 - 24 . مقايسه شود با عالم‌آراى عباسى ( تهران ، 1314 ه ) ، ج 1 ، ص 125 .\r\n( 39 ) احوال و آثار خوشنويسان ، ج 2 ، ص 503 - 501 .\r\n( 40 ) ر ك . فهرس المخطوطات الفارسية التى تقتنيها دار الكتب ( قاهره ، 1966 م ) ، القسم الاول ، ص 42 .\r\n( 41 ) تذكرهء نصرآبادى ( تهران ، 1317 ) ، ص 500 ؛ گلستان هنر ( تهران ، 1352 ) ، ص 78 .\r\n( 42 ) سلطان حسين ميرزا بايقرا : مجالس العشّاق ( كانپور ، 1313 ه ) ، ص 180 .\r\n( 43 ) تحفهء سامى [ بىتا 
  ] ، ص 74 .\r\n( 44 ) مجلهء يادگار ، سال اول ( 1323 ) ، ش 2 ، ص 24 .\r\n( 45 ) طرائق الحقائق [ بىتا 
  ] ، ج 3 ، ص 693 - 692 ؛ الرمزى : تلفيق الاخبار و تلقيح الآثار ( اورنبورگ ، 1908 م ) ، ج 2 ، ص 26 ؛ احمد بن محمود معين الفقراء : تاريخ ملازاده ، در ذكر مزارات بخارا ( تهران ، 1339 ) ، ص 43 - 40 ؛ باخرزى : اوراد الاحباب و فصوص الآداب ( تهران ، 1345 ) ، ج 2 ، ص 357 ؛ قاضى نور اللّه شوشترى : مجالس المؤمنين ( تهران ، 1354 ) ، ج 2 ، ص 491 .\r\n","footnote":"","page_name":" 25 ","page_number":31},
  {"content":"\r\n\r\n\r\n\r\n","description":"\r\n( 46 ) صادقى كتابدار : تذكرهء مجمع الخواص ( تبريز ، 1327 ) ، ص 90 - 89 .\r\n( 47 ) زين الدين محمود واصفى : بدايع الوقائع ( مسكو ، 1961 م ) ، ج 1 ، ص 486 ؛ عبد الواسع نظامى : منشأ الانشاء ( تهران ، 1357 ) ، ص 41 ، 49 .\r\n( 48 ) مقايسه شود با توصيف ميرزا جلالا از نقش گل و مرغ در نامه‌ها و نوشته‌هاى ميرزا جلالا ( تهران ، 1374 ) ، ص 214 - 211 .\r\n( 49 )\r\n pp , 7371 , nodnol , aisrep dne yvocsuM hguorhT nurB eL suilenroC fo slevarT ehT , madretsmA , L lov II , esreP ne ivocsom al rap nurb el ellienroc ed segayov ; 903 - 803 . 322 - 222 pp , I lov , 8171 \r\n( 50 ) ثعالبى : ثمار القلوب ( قاهره ، 1965 م ) ، ص 545 - 544 ؛ ابن حجّة الحموى : ثمرات الاوراق ( قاهره ، 1371 ه ) ، ص 148 ؛ مثنوى ، دفتر اوّل ( ليدن ، 1925 م ) ، ص 170 ، دفتر سوم ، ص 77 ؛ صادق بيك :\r\nقوانين الصّور ( نسخهء خطى ) .\r\n( 51 ) مسعودى : مروج الذّهب ( بيروت ، 1966 م ) ، ج 1 ، ص 173 ؛ سراج الدين الوردى : خريدة العجائب ( قاهره ، 1939 م ) ، ص 53 .\r\n( 52 )\r\n id antalap alleppac alled otiiffos la enamlusum erutcip el : terennom , dralliv ed . 0591 , amor , omrelap \r\n( 53 ) يحيى ذكاء : « طرز رقم زدن » ، در نگاهى به نگارگرى ايران ( تهران ، 1352 ) ، ص 104 ؛ اديب برومند :\r\nهنر قلمدان ( تهران ، 1366 ) ، ص 102 - 101 ؛ و\r\n . 16 p , 0891 , siraP , selbuort sed spmet ud stelfeR noinU'l ed erutircE : eldA . hC \r\n( 54 ) مظفّر بختيار : « احمد نيريزى » در نشريهء كتابدارى ، دفتر يازدهم ( 1366 ) ، ص 102 - 91 .\r\n( 55 )\r\n te senneidnI serutainim sed mubla : . f . o nikhsumikA , . V . T kerG , . A . A vonavI . 2691 , wocsom , elceis IIIvx ud snasrep \r\n( 56 )\r\n . 6991 , onaliM , etrA odranoeL , aqqaruM grubsreteP . tS ehT : noitadnuoF HCRA \r\nويراستاران پيوستى شامل مقالاتى دربارهء تاريخچه و بررسى آثار هنرى مرقّع ضميمهء كتاب ساخته‌اند .\r\nدر اين نوشته‌ها ارزشهاى اصلى و قابل توجّه آثار هنرى مرقّع همچنان ناشناخته و نانوشته مانده است .\r\nتعدادى از آثار على اشرف و محمّد هادى به صورت دقيق در اثر زير به چاپ رسيده است :\r\n drofxO noitadnuoF rooN ehT , sdnaL cimalsI eht fo reuqcaL : ) . de ( nailuJ , ybuR . 6991 , nodnoL , sserP ytisrevinU \r\n( 57 ) محمّد حسن خان اعتماد السلطنه : المآثر و الآثار ( تهران ، 1307 ه ) ، ص 219 .\r\n( 58 ) چون در متن اصطلاح « تشعير » را به كار برده‌ام لازم است توضيح داده شود كه شكل درست اين كلمه « تعشير » است . توجيهاتى كه دربارهء اشتقاق و وجه معنايى تشعير در اين مفهوم كاربردى شده نادرست است . تعشير از اصطلاحات قديم قرآن‌نويسى به معنى عشربندى كردن است . به سنّت ديرين براى تعيين اعشار تعداد آيات در تلاوت قرآن مجيد نشانهء سر عشر در كنارهء صفحه نهاده مىشد و به شكل انواع بادامك و گلك و آويز زرنگار مىگرديد ( كتاب المصاحف سگزى ، ص 138 ) . سپس تعشير در مفهوم گسترش‌يافته‌تر به انواع تزئينات حاشيه‌اى در كتاب‌آرايى اطلاق شده است . كلمهء تعشير در هماهنگى و سازگارى با نظام صوتى و موسيقايى زبان فارسى و بنا بر قاعدهء قلب به صورت « تشعير » در تداول زبان فارسى پذيرفته شده و به كار رفته است . آراستگى تعشيرهاى قرآنى در شعر و نثر قديم توصيف شده :\r\nاين صحف انگليون كه به اعشار كواكب ملوّن است ( ترجمهء تاريخ يمينى ، تهران 1357 ، ص 1 ) .\r\n","footnote":"","page_name":" 26 ","page_number":32},
  {"content":"\r\n\r\n عشر زرّين بدزدد از مصحف * تا كند زيب چنگ و زيور دف \r\nسلسلة الذهب جامى ، هفت اورنگ ، ص 29\r\n نغمه‌آرا شدند در بستان * عندليبان گلشن قرآن\r\nگل اعشار چون گل‌افشان شد * مجلس اهل دل گلستان شد \r\nروزبهان خنجى : مهمان‌نامهء بخارا ( تهران ، 1355 ) ، ص 340\r\nتشعير كه امروز به جاى تعشير به كار مىرود از اصطلاحات گوهرشناسان و پيشه‌كاران بوده كه بر رگهء كدر و ابرسانى كه درون بعضى از انواع لعل و زمرّد پديدار مىگردد ، و از عيبهاى جواهر است ، اطلاق مىشده ( احمد بن يوسف التّيفاشى : ازهار الافكار فى جواهر الاحجار ، قاهره ، 1977 ، ص 26 ، 83 ، 253 ) و با معنى حقيقى و قاموسى آن متناسب است . تشعير در متنهاى قديم گوهرشناسى « عروق » و « غمامه » خوانده شده است ( بيرونى : الجماهر فى معرفة الجواهر ، تهران ، 1374 ، ص 264 ؛ كاشانى : عرائس الجواهر ، تهران ، 1345 ، ص 55 ) و نزد گوهريان كنونى دود و مو ( انگليسى :  egaraelc  ) يا به اصطلاحاتى از همين قبيل و رديف ناميده مىشود .\r\n\r\n\r\n","description":"\r\n( 59 ) خان‌بالق ( چينى :  ilabnaH  ) نام مغولى شهر جونگدو (  udgnohZ  به معنى پايتخت ميانه ) و پكن يا بيجينگ (  gnijieB  به معنى پايتخت شمالى ) كنونى است . اطلاق نام خان‌بالق بر كاغذ ختايى به اعتبار منشأ اوليّهء صدور آن است و سپس نام عامّ اين نوع كاغذ گرديده است ( سفينهء سليمانى ، ص 196 ) . در ناحيهء خان‌بالق و طمغاج قديم (  iebeH  امروزين ) به علت نامساعد بودن شرائط اقليمى براى رويش رستنيهايى كه خميره و مواد اصلى كاغذ از آنها گرفته مىشود صنعت كاغذسازى و كارگاه كاغذگرى داير نبوده است .\r\n( 60 )\r\n ytisrevinU egdirbmac , anihc ni noitasilivic dna ecneics : nuxnuc niQ - mahdeeN . J ; 955 - 755 pp , 0791 , eipiat , acinarI - onis : refuaL . b ; 48 - 25 p , V lov , 5891 , sserp . 79 - 39 p , 3991 , gnijieb , ihznaux ouggnohZ : rehsnabuhc ey nug gnip ouggnohz \r\n( 61 ) دكتر وانگ اىدان استاد دانشگاه پكن در مقدمهء خود بر تاريخ چين از جامع التواريخ خواجه رشيد الدين فضل اللّه ( مركز نشر دانشگاهى ، زير چاپ ) ، ص 32 - 26 و 55 - 51 با استقصاء و معرفى و بررسى منابع و مدارك موجود در اين زمينه تحقيقى مستند و شايان توجّه نموده است . و ر ك . :\r\n . 58 - 18 pp , ) 3991 ( 5 , gnijieB , uhS ieM : nadiY gnaW - raythkaB rafazoM \r\n( 62 )\r\n . 22 p , 2891 , nedieL , llirb . J . E , yhpargillac dna tra neahcinam : tiekmilk . j . H \r\n( 63 )\r\n . 97 - 774 pp , 1991 , iahgnahs , uhs - ioG oaibgnaihz auhuhs ouggnohZ : gnehsgnep gneF \r\n( 64 )\r\n . 37 - 27 pp , VI lov , stpircsunam cimalsI fo yevrus dlrow , anihc : raythkab rafazoM \r\n( 65 ) مانند ميكادونامهء ميرزا حسين‌على تاجر شيرازى ، چاپ حبل المتين كلكته ، 1325 ه .\r\n( 66 )\r\n , llirb . j . E , tra dna erutaretil naeahcinam ni seiduts : tiekmilk . j . h , resueH . M esenihC fo serusaerT deirub : nov treblA , qoc eL ; 082 p , 8991 , nedieL , ll lov , yahtac tresed fo sniuR : leruA . M , niets ; 95 p , 6291 , nodnoL , natsekruT nafruT ehcsissuerp hcilgnok , ohcstohc : nov trebla , qoc eL ; 34 - 9 pp , 2191 , nodnoL . 3191 , nilreB , noitidepxE \r\n","footnote":"","page_name":" 27 ","page_number":33},
  {"content":"\r\n\r\nنسخهء خطّى حديقةالحقيقهء سنايى به خطّ مير على هروى\r\nكتاب بر يك رويهء كاغذ نوشته شده و به طرز دولا تا خورده و جزوه‌بندى و صحّافى شده است .\r\n\r\n","description":"","footnote":"","page_name":" 28 ","page_number":34},
  {"content":"\r\n\r\nصفحه‌اى از قرآن مجيد نوشته شده بر كاغذ دولا .\r\nاين مصحف در چين به خط كاتب چينى در دورهء مينگ كتابت شده و به روش سنّتى چينى جزوبندى و صحافى شده است .\r\n\r\n","description":"","footnote":"","page_name":" 29 ","page_number":35},
  {"content":"\r\n . \r\n","description":"","footnote":"","page_name":" 30 ","page_number":36},
  {"content":"\r\n\r\nبرگ‌هاى رنگين پيوست نگارگرى و جلدآرائى جلد نسخهء اصلى مرقّع به طرز روغنىسازى ( لاكى ) كار على اشرف در سال 1153 ق .\r\nگل و مرغ بر بوم افشان مرقش با ترنج‌بندى و طلااندازى و تحريركشى و حاشيهء گلريسه\r\nرقم نقاش برلت روى جلد : « ز بعد محمد على اشرف است »\r\nتاريخ برلت پشت جلد : سنهء 1153\r\nتذكار فاصلهء بين صفحهء 30 تا 74 جاى چاپ عكسى و رنگين متن مرقّع نىنامه در اندازهء برابر با اصل نسخه است كه در اين صحافى ويژه جداگانه به شكل نسخهء اصلى به طرز مرقّع صحافى و جلدگذارى شده است . بنابراين متن افتادگى ندارد .\r\n\r\n","description":"","footnote":"","page_name":" 31 ","page_number":37},
  {"content":"\r\n\r\nمركز نشر دانشگاهى\r\n1000\r\nمجموعه خطى\r\n5\r\nزير نظر دكتر نصرالله پورجوادى\r\nتهران 1380\r\nمرفع نى نامهء جامى\r\nبه خط مير علي هروى\r\nبه سال 940 هجرى\r\nجلدآرائى : على اشرف زرنگار : محمدهادى\r\nدرسال 1153 هجرى\r\nبامقدمه وتصحيح\r\nدكتر مظفر بختيار\r\n\r\n","description":"","footnote":"","page_name":" 32 ","page_number":38},
  {"content":"\r\n . \r\n","description":"","footnote":"","page_name":" 33 ","page_number":39},
  {"content":"\r\n . \r\n","description":"","footnote":"","page_name":" 34 ","page_number":40},
  {"content":"\r\n\r\n\r\nبازنويس متن\r\n\r\n","description":"","footnote":"","page_name":" 35 ","page_number":41},
  {"content":"\r\n . \r\n","description":"","footnote":"","page_name":" 36 ","page_number":42},
  {"content":"\r\n . \r\n","description":"","footnote":"","page_name":" 37 ","page_number":43},
  {"content":"\r\n . \r\n","description":"","footnote":"","page_name":" 38 ","page_number":44},
  {"content":"\r\n . \r\n","description":"","footnote":"","page_name":" 39 ","page_number":45},
  {"content":"\r\n . \r\n","description":"","footnote":"","page_name":" 40 ","page_number":46},
  {"content":"\r\n . \r\n","description":"","footnote":"","page_name":" 41 ","page_number":47},
  {"content":"\r\n . \r\n","description":"","footnote":"","page_name":" 42 ","page_number":48},
  {"content":"\r\n . \r\n","description":"","footnote":"","page_name":" 43 ","page_number":49},
  {"content":"\r\n . \r\n","description":"","footnote":"","page_name":" 44 ","page_number":50},
  {"content":"\r\n . \r\n","description":"","footnote":"","page_name":" 45 ","page_number":51},
  {"content":"\r\n . \r\n","description":"","footnote":"","page_name":" 46 ","page_number":52},
  {"content":"\r\n . \r\n","description":"","footnote":"","page_name":" 47 ","page_number":53},
  {"content":"\r\n . \r\n","description":"","footnote":"","page_name":" 48 ","page_number":54},
  {"content":"\r\n . \r\n","description":"","footnote":"","page_name":" 49 ","page_number":55},
  {"content":"\r\n . \r\n","description":"","footnote":"","page_name":" 50 ","page_number":56},
  {"content":"\r\n . \r\n","description":"","footnote":"","page_name":" 51 ","page_number":57},
  {"content":"\r\n . \r\n","description":"","footnote":"","page_name":" 52 ","page_number":58},
  {"content":"\r\n . \r\n","description":"","footnote":"","page_name":" 53 ","page_number":59},
  {"content":"\r\n . \r\n","description":"","footnote":"","page_name":" 54 ","page_number":60},
  {"content":"\r\n . \r\n","description":"","footnote":"","page_name":" 55 ","page_number":61},
  {"content":"\r\n . \r\n","description":"","footnote":"","page_name":" 56 ","page_number":62},
  {"content":"\r\n . \r\n","description":"","footnote":"","page_name":" 57 ","page_number":63},
  {"content":"\r\n . \r\n","description":"","footnote":"","page_name":" 58 ","page_number":64},
  {"content":"\r\n . \r\n","description":"","footnote":"","page_name":" 59 ","page_number":65},
  {"content":"\r\n . \r\n","description":"","footnote":"","page_name":" 60 ","page_number":66},
  {"content":"\r\n . \r\n","description":"","footnote":"","page_name":" 61 ","page_number":67},
  {"content":"\r\n . \r\n","description":"","footnote":"","page_name":" 62 ","page_number":68},
  {"content":"\r\n . \r\n","description":"","footnote":"","page_name":" 63 ","page_number":69},
  {"content":"\r\n . \r\n","description":"","footnote":"","page_name":" 64 ","page_number":70},
  {"content":"\r\n . \r\n","description":"","footnote":"","page_name":" 65 ","page_number":71},
  {"content":"\r\n . \r\n","description":"","footnote":"","page_name":" 66 ","page_number":72},
  {"content":"\r\n . \r\n","description":"","footnote":"","page_name":" 67 ","page_number":73},
  {"content":"\r\n . \r\n","description":"","footnote":"","page_name":" 68 ","page_number":74},
  {"content":"\r\n . \r\n","description":"","footnote":"","page_name":" 69 ","page_number":75},
  {"content":"\r\n . \r\n","description":"","footnote":"","page_name":" 70 ","page_number":76},
  {"content":"\r\n . \r\n","description":"","footnote":"","page_name":" 71 ","page_number":77},
  {"content":"\r\n . \r\n","description":"","footnote":"","page_name":" 72 ","page_number":78},
  {"content":"\r\n . \r\n","description":"","footnote":"","page_name":" 73 ","page_number":79},
  {"content":"\r\n . \r\n","description":"","footnote":"","page_name":" 74 ","page_number":80},
  {"content":"\r\n . \r\n","description":"","footnote":"","page_name":" 75 ","page_number":81},
  {"content":"\r\n . \r\n","description":"","footnote":"","page_name":" 76 ","page_number":82},
  {"content":"\r\n\r\n\r\nنسخه‌ها\r\n1 ) هرچند مرقّع نىنامه به اعتبار قدمت و ارزش ذاتى خود و امتياز ملازمت و منادمت ادبى خوشنويس و سراينده از متنهاى اصيل و معتبر نىنامه به شمار مىآيد ، با اين همه در ويرايش نسخه‌هاى خطى اصولا اكتفا و اعتماد بر يك نسخه ، به شرط وجود نسخهء ديگر ، روشمندانه و احتياطآميز نيست . بخصوص در متنها و نسخه‌هايى از نوع اين مرقّع كه به قصد خوشنويسى و عرض هنر نوشته شده باشد هميشه اين احتمال وجود دارد كه اصالت متن تحت تأثير اولويّتهاى زيبايىپردازى و ارزشهاى هنرى قرار گرفته باشد و كاتب خوشنويس در بست و گشادكرسى و تركيب خط كلمه‌اى قلم‌پذير و شكل‌گير را ، در مقياس زيبايى شناخت خوشنويسى ، بىاعتنا به اعتبارات ادبى و انحرافات سبكى ، در جاى كلمه‌اى اصيل از جنبهء ادبى ، ولى قلم‌گريز و نادلپسند از نظر خوشنويسى ، جايگزين ساخته باشد . تصرّف در لفظ و عبارت ، به خاطر زيباسازى شكل و تركيب ، البته رويّه‌اى است ديرين در سنّت باستانى خوشنويسى ايرانى در همهء ادوار تاريخى آن .\r\nدر متنهاى خوشنويسىشدهء مانوى هم غالبا اين‌گونه تصرّفات ذوقى و خوش‌نويسانه ديده مىشود .\r\n2 ) در بازنويسى متن نىنامه ، به منظور حفظ اصالت متن ، روش ويرايش مقايسه‌اى يا تطبيقى كه در نشر اين‌گونه نسخه‌هاى اصيل و نفيس معمول است به كار برده شد . متن مرقّع اساس قرار گرفت و با سه نسخهء ديگر از نىنامه مقابله شد و اختلاف نسخه‌ها به\r\n\r\n","description":"","footnote":"","page_name":" 77 ","page_number":83},
  {"content":"\r\n\r\nاقتضاى اين روش بىهيچ‌گونه داورى در زيرنويس آمده است . در چند مورد ضبط زيرنويس مسلما بر متن رجحان دارد كه بر اهل نظر پوشيده نيست .\r\n3 ) در عطف‌بندى اوراق و قطعات مرقّع نىنامه به هنگام جلدگذارى اوّليّه چند قطعه جابه‌جا شده و نظم و توالى صفحات و مطالب برهم خورده است . در چاپ ، صفحات متن به ترتيب درست به دنبال هم قرار گرفته است . بنابراين شماره‌هايى كه بدون پى بردن به آشفتگى اوراق مرقّع ، بر صفحه‌ها نهاده شده بوده ملاك شمارش و ترتيب اوراق نيست .\r\n4 ) صفحهء آخر دست‌نويس نىنامه براى تبديل قالب كتاب به مرقّع با تغيير سطربندى و صفحه‌آرايى اوّليّه گسترش يافته تبديل به دو صفحه شده است ، زيرا براى مرقّع‌بندى لازم است تعداد صفحات متن زوج باشد يا مزدوج و جفت گردد تا در پايان دو صفحه روياروى يكديگر قرار گيرد و به تعبير و اصطلاح كتابگران قديم پايان كتاب صفحه بست و همرو گردد و لنگه و لت نيفتد . چون نسخهء اصلى نىنامه به صفحهء فرد پايان مىگرفته به روش و راهكار صحّافان و مرقّع‌بندان قديم براى گسترش فضا و افزايش تعداد صفحه‌ها چند بيت راسته‌نويس از پايان بريده شده و به طرز چليپا كه فضاى بيشترى در بر مىگيرد در دو صفحه وصّالى و سطربندى شده تا تقارن و همرويى لازم در صفحه‌بست پديد آيد . ساخت قطعه با تركيب و تلفيق تكه‌هاى گوناگون از خطّ و نقّاشى نزد صحّافان و كتابگران قديم متداول و معمول بود . برخى از قطعات مشهور خطّ و نقّاشى و مرقّعهاى قديم از تركيب بريده‌ها و خرده‌هاى خطّ و نقش به همين ترتيب ساخته شده است .\r\nدر اين طرز وصّالى كاغذ وصله در غايت ظرافت و نازك‌كارى رخگير و لب‌تراش مىشد و به مهارت و دقّت با بوم و زمينهء كار هم‌قالب و تراز مىگرديد ، سپس مهره مىخورد و با طلااندازى و تحريركشى ردّ وصله و درز پيوند و آثار اتّصال پوشش داده مىشد و مستور مىماند .\r\n5 ) جاى بسمله ، عنوان بخشها و بندهاى نىنامه در سرلوح و قابهاى مرقّع خالى و نانوشته رها شده است . نسخهء اوّليّه ، چنان كه از طرز صفحه‌آرايى و جدول‌بندى آن برمىآيد ، داراى عنوان بوده است . هنگام صفحه‌آرايى نسخهء اوّليّه به قصد تبديل به مرقّع براى سرلوح‌گذارى و كتيبه‌سازى و قاب‌بندى كه از لوازم تذهيب و زرنگار كتاب است ناگزير نوشته‌هاى عنوانها با لايهء جسمى رنگ آستر و گيرش زرحلّ ، كه رنگ‌مايهء سنّتى زمينهء قاب و كتيبهء كتاب است ، پوشانده شده و بنا بر رويّه و سنّت حفظ حرمت حريم\r\n\r\n","description":"","footnote":"","page_name":" 78 ","page_number":84},
  {"content":"\r\n\r\nقلم و رقم استادان بزرگ كه از اصول فرهنگ خوشنويسى بوده است ، خطّاط ديگرى قلم بر قلم مير على ننهاده و كتيبه‌ها همچنان خالى و نانوشته مانده است . در بازنويس متن عنوانها بر اساس ساير نسخه‌ها نوشته شده است .\r\n6 ) از نىنامه هم مانند ساير آثار جامى نسخه‌هاى خطى نسبة متعدّد وجود دارد كه در فهرست‌نامه‌ها و كتاب‌شناسيها معرفى شده و بعضى از آنها از نمونه‌هاى ارزشمند خوشنويسى و هنر كتاب‌آرايى به شمار مىآيد .\r\nنىنامه با عنوانهاى رسالهء نائيه و شرح دو بيت مثنوى ، كه در منابع قديم اين عنوانها در رديف نىنامه بر آن اطلاق مىشده ، چند بار در ايران و افغانستان به چاپ و تجديد چاپ رسيده است . « 1 » در اين چاپها تصحيح متن به رويّهء قديم بر مدار ذوق و سليقهء مصحّح بدون رعايت اصول و روشهاى فنّى است و حتى به ذكر مشخّصات نسخه‌ها توجّه نشده است . ظاهرا مبناى چاپهاى سابق متنى از نىنامه است كه با اشعة اللّمعات و چندين رسالهء ديگر از جامى در سال 1353 ه چاپ سنگى شده است .\r\n\r\nديگر دست‌نويسهاى مقابله شده با متن مرقّع نىنامه\r\nم : نسخهء نىنامه در كليّات جامى به شمارهء 4795 در كتابخانه ملّى ملك ، تهران .\r\nاين مجموعه در واقع كليّات به مفهوم متعارف آن در كتاب‌شناسى سنّتى نيست . كليّات عنوانى است كه در فهرست كتابخانه به آن داده شده است . اين مجموعه شامل تعدادى از آثار و رساله‌هاى جامى است . هيچ‌يك از آنها ترقيمه ندارد و كتابت سراسر مجموعه هم‌زمان و به يك خط نيست . در پايان نقد النّصوص عدد 895 نهاده شده كه فهرست‌نويسان به سهو آن را تاريخ كتابت همهء مجموعه انگاشته‌اند .\r\nچ : اين نسخه از نىنامه ضمن مجموعه‌اى است شامل چند رساله از جامى كه در چين به سبك خوشنويسى ايرانى - چينى كتابت شده است . از قرائن نسخه‌شناسى و مفاد چندين يادداشت مناسبتى به زبان و خط چينى و شياارجينگ و تعليقه و مهر تمليك به تاريخهاى مختلف برمىآيد كه اين مجموعه نزديك به اواخر قرن دهم در شرق چين كتابت شده باشد . نسخه‌هاى خطى نوشته شده در چين غالبا معتبر و مورد اعتماد است ، زيرا به استثناء بعضى از تصحيفهاى قابل حدس تحريفات ناشى از تأثير و تداخل سبكهاى دوره‌اى و تصرّفات ذوقى و سليقگى كاتبان در آنها راه نيافته است . چنان كه در\r\n\r\n\r\n","description":"","footnote":"\r\n( 1 ) فهرست كتب مطبوع افغانستان ( كابل ، 1344 ) ، ص 64 .\r\n","page_name":" 79 ","page_number":85},
  {"content":"\r\n\r\nبررسى نامهء نسخه‌هاى خطّى اسلامى در چين توضيح داده‌ام « 1 » بعضى از آثار جامى و مثنوى مولوى هنوز هم از درس‌نامه‌هاى اصلى در بزرگترين مدارس دينى مسلمانان و در مراحل عالى نظام آموزش مسجدى ( حوزوى ) چين است . رسالهء لوائح جامى اولين متن عرفانى شناخته شده است كه در اواخر قرن هفدهم توسط ليوجى (  ihZ uiL  ) متفكر بزرگ مسلمان و كنفوسيوسى مسلك چينى از فارسى به چينى ترجمه شده و دو عالم بزرگ وقت در سالهاى 1751 و 1775 بر آن مقدمه و مؤخّره‌اى در بيان اهميت موضوع نوشته‌اند . « 2 » خانم دكتر ساچيكوموراتا لوائح را از چينى به انگليسى ترجمه نموده است و براى نشان دادن نحوهء برداشت متفكّران عارف مشرب چينى از مباحث اصيل عرفانى آن را با ترجمهء دكتر ويليام چيتيك (  kittihC . W  ) از متن اصلى فارسى برابر نهاده ، با تحقيقات و تأمّلاتى ارزنده به چاپ رسانيده است . « 3 »\r\nص : نسخهء خطّى نىنامه در مجموعه‌اى از آثار نظم و نثر جامى ، فراهم آمده در يك مجلّد ، متعلّق به كتابخانهء اياصوفياى استانبول به شمارهء 4209 .\r\nاز مجموعه‌هاى معتبر و معروف آثار جامى است كه به نظر خود جامى هم رسيده و بر چند صفحهء آن دستخط جامى ديده مىشود . فيلم اين مجموعه به شمارهء 970 در كتابخانهء مركزى دانشگاه تهران موجود است .\r\n\r\n\r\n","description":"","footnote":"\r\n( 1 )  . 58 p , VI lov , anihC : . M , raythkaB \r\n( 2 ) ترجمهء لوائح از متن اصلى فارسى و ساير قرائن زبانى و استفاده از منابع متعدد فارسى كه در آثار ليوجى و وانگ داىيو (  uyiaD gnaW  ) ديده مىشود نشان مىدهد كه ليوجى و اقران او ايرانىتبار و فارسىزبان بوده‌اند و اطلاق عرب بر آنها مانند بيشتر موارد مشابه ناشى از كاربرد اصطلاحى « عرب » در مفهوم عام « مسلمان » در چين است . ر ك .\r\n( 3 )\r\n","page_name":" 80 ","page_number":86},
  {"content":"\r\n\r\n\r\n[ متن 
  ]\r\nباسمه سبحانه « 1 » تيمّنا بذكر الملك العلّام « 2 »\r\n عشق جز نائىّ و ما جز نى نئيم * وى دَمى بىما و ما بىوى نِئيم\r\nنى ، كه هر دم نغمه‌آرايى كند * در حقيقت از دَمِ نايى كند « 3 » \r\nاين سطرى چند است ، « 4 » بعضى منثور و بعضى منظوم ، به قلم صدق نيّت و [ رقم 
  ] « 5 » خلوص طويّت ، در بيان معنى نى و [ حكايت 
  ] « 6 » شكايت وى كه در مفتتح [ كتاب 
  ] « 7 » مثنوىّ حضرت مولوى [ كه 
  ] « 8 » كاشف حقايق اسرار معنوى است وقوع يافته و پرتو شعور بعضى بر آن نتافته . جعلتها تحفة لحضرة من خصّ بالمواهب الجليّة و المراتب العليّة و رسّمتها خدمة لسدّة من فاز بالفضائل الانسيّة و الشّمائل القدسيّة ، نظم : « 9 »\r\n آنكه چون در مدحش انديشم مقال * ناطقه حيران بماند ، عقْل لال\r\nكى ميسّر گردد اين سِرّ شگرف * جلوه دادن در لباس صَوْت و حرف ؟\r\nهيچ از آن بِه نيست كاين امرِ خَطير * واگذارم هم بدان « 10 » صافى ضمير\r\nتا كند از فضل و احسان و كرم * وصف « 11 » خود هم در عرب هم در عجم\r\nمدح خورشيد ار نگويد هوشمند * فيضِ نورش هست « 12 » در مدحش بَسَنْد\r\nور به وصف مُشك نگشايد نَفَس * مُشك را اوصافْ بوى مُشك بس\r\nچون به وصف كس ندارد افتخار « 13 » * بر دعاى وى نمايم « 14 » اختصار \r\n\r\n\r\n","description":"","footnote":"\r\n( 1 ) متن از ص ؛ چ : بسمه\r\n( 2 ) از م\r\n( 3 ) م : بود\r\n( 4 ) چ : سطرى است چند\r\n( 5 ) افزوده از چ\r\n( 6 ) افزوده از ص ، چ\r\n( 7 ) ص ، م ، چ : - كتاب\r\n( 8 ) افزوده از ص ، چ\r\n( 9 ) ص ، م : مثنوى ؛ چ : - نظم\r\n( 10 ) ص ، م ، چ : به آن\r\n( 11 ) م : مدح\r\n( 12 ) ص ، م ، چ : نور او بود\r\n( 13 ) ص ، م ، چ : افتقار\r\n( 14 ) ص ، م ، چ : بر دعا اولى نمايد\r\n","page_name":" 81 ","page_number":87},
  {"content":"\r\n\r\nمتّع اللّه تعالى « 1 » عاكفي سدّته الشّريفة به طول بقائه و قاصدى عتبته المنيفة بشرف لقائه ، شعر :\r\n نَمْلَة جاءَتْ بِرِجْل مِن جَراد * تو سليمانى كن اى عالىنهاد\r\nاين « 2 » محقّر تحفه را بپْذير ازو * مُرتفَع كن دهشت و تشوير ازو\r\nچند از اين جرئت بود خوار و خجل * عُذر خود خواه « 3 » ازين جُهْدُ المُقِل \r\n\r\nمقدّمه « 4 »\r\nنى را با واصلان كامل و كاملان مكمّل كه از خود و خلق فانى « 5 » شده‌اند و به حق باقى گشته ، مناسبتى تمام است . امّا از روى اسم : زيرا كه اين كلمه در بعضى مواضع بمعنى نفى استعمال مىيابد « 6 » و ايشان نفى وجود عارضى خود كرده‌اند و به عدميّت اصلى بازگشته ، امّا از روى ذات : زيرا كه همچنان‌كه نى « 7 » از خود تهى شده است و هرچه در « 8 » صورت بوى مضافست از نغمات و الحان فى الحقيقة صادر از صاحب وى است نه از وى . همچنين اين طايفهء عليّه بالكلّيّه از وجود خود خالى شده‌اند و هرچه بديشان منسوبست از افعال و اخلاق و اوصاف ، كمالات « 9 » حضرت حق است سبحانه كه در ايشان ظاهر شده است و ايشان را مرتبهء مظهريّت بيش نيست و لهذا قال الحضرة المولويّة « 10 » في مفتتح كتاب « 11 » المثنوىّ مشيرا الى نفسه و امثاله الفانين فى الحقّ و الباقين به قدّس اللّه اسرارهم .\r\n\r\n[ مثنوى 
  ] « 12 »\r\n بشنو از نى چون حكايت مىكند * از « 13 » جدائيها شكايت مىكند \r\n[ شرح 
  ] « 14 »\r\n كيست نى آن‌كس كه گويد دَم‌ْبه‌دَم * من نِيَم جز موج درياى قِدَم\r\nاز وجود خود چو نى گشتم تهى * نيست از غيرِ خدايم آگهى\r\nفانى از خويشم من و باقى به حق * شد لباس هستيم يكباره شَق\r\nآرميدم با حق و از خود رَميد * آن دَمَم « 15 » بيرون كه حق در من دَميد \r\n\r\n\r\n","description":"","footnote":"\r\n( 1 ) م : - تعالى\r\n( 2 ) ص ، م : آن\r\n( 3 ) ص : عذر خودخواه\r\n( 4 ) ص ، م ، چ : تمهيد\r\n( 5 ) م : خالى\r\n( 6 ) ص ، چ : مىيابد\r\n( 7 ) چ : نى همچنان‌كه\r\n( 8 ) ص : به صورت ؛ م : - در\r\n( 9 ) چ : و كمالات از\r\n( 10 ) چ : المولوى\r\n( 11 ) ص ، م ، چ : كتابه\r\n( 12 ) عنوان از ص ، چ\r\n( 13 ) ص ، م : وز\r\n( 14 ) عنوان از چ ؛ ص ، م : تكمله\r\n( 15 ) ص ، م ، چ : دهم\r\n","page_name":" 82 ","page_number":88},
  {"content":"\r\n\r\n با لب دمساز خويشم گشته جفت * مىنيارم بر لب الّا آنچه گفت\r\nيابد از بانگم كلام حقّ ظهور * خواه فُرقان خواه انجيل و زَبور\r\nرقص چرخ و انجُم از ساز منست * قدسيان را سُبْحه ز آواز منست\r\nهركه دور افتاد « 1 » از بخت نَژَنْد * مىكنم آگاهش از بانگِ بلند\r\nو « 2 » آنكه اندر صفّ نزديكان نشست * راز مىگويم به گوشش پَست‌پَست\r\nگاه شرح محنت هجران دهم * بيدلان را داغها بر جان نهم\r\nگاه « 3 » آرَم مژدهء قُربِ « 4 » وصال * بخشم اهل ذوق را صد گونه « 5 » حال\r\nهم شرايع را بيان من مىكنم * هم حقايق را عيان من مىكنم\r\nهرچه باشد نظم و نثر اندر زَمَن * نيست الّا نغمه‌هاى لحنِ « 6 » من\r\nهست از اين خوش‌نغمه‌هاىِ جانفزا * مثنوى در شش مُجلّد يك نوا\r\nفرصتى « 7 » خوش بايد و عمر « 8 » دراز * تا بگويم حال خود يك شَمّه باز\r\nچون به پايان مىنمايد اين سخن * مىنَهَم مُهر خموشى بر دهن \r\nو مىتواند بود كه مراد از نى قلم بوده باشد كه استعاره كرده باشند از براى انسان مذكور .\r\nاگرچه بعضى اوصاف « 9 » و احوال كه حضرت مولوى برنى اجرا كرده است ملايم اين معنى نمىنمايد و جامع ميان ايشان آن باشد كه حركات و سكنات هيچ‌يك فى الحقيقة مستند به وى « 10 » نيست ، بلكه وى مظهر افعال و احوال ديگريست كه مؤثّر و متصرّف است [ در وى 
  ] « 11 » و وى را مرتبهء مظهريّت بيش نى .\r\n خامه مىگويد به الحانِ صَرير * مىزنم مرغان معنى را صَفير\r\nمىكشم ناكامشان « 12 » در دام خط * دانه مىريزم بر ايشان از نُقَط\r\nاز سيه‌كارىّ بختِ واژگون * رفته در آب سياهم سرنگون\r\nچون برآرم سر از آن آب سياه * طُرّهء شب‌گُسترم بر روىِ ماه\r\nصفحهء كافور را مشكين كنم * سنبلِ تر زيورِ نسرين كنم\r\nمىكنم چون شانه فرق خود شكاف * مىشوم زان شانه هردم حُلّه‌باف\r\nدر برِ حُورانِ معنى زين عمل * تو بِتُو « 13 » مىافكنم مشكين حُلَل \r\n\r\n\r\n","description":"","footnote":"\r\n( 1 ) ص ، م ، چ : دور افتاده با\r\n( 2 ) م : - و\r\n( 3 ) م : گاهى\r\n( 4 ) ص : قرب و\r\n( 5 ) ص ، م ، چ : وجذ و\r\n( 6 ) چ : نغز\r\n( 7 ) ص ، م : فرصت\r\n( 8 ) چ : عمرى\r\n( 9 ) چ : + كمال\r\n( 10 ) چ : به وى مستند\r\n( 11 ) افزوده از ص ، م ، چ\r\n( 12 ) ص ، م ، چ : ناگاهشان\r\n( 13 ) ص ، م ، چ : نوبنو\r\n","page_name":" 83 ","page_number":89},
  {"content":"\r\n\r\n اين همىگويم « 1 » ولى چون بنگرى * هستم از اثباتِ فعل خود بَرى\r\nدر كفِ كاتب وطن دارم مُدام * كرده « بين الأصبعين » او مُقام\r\nنيست در « 2 » من جُنبشى از ذات من * اوست در من دَم‌ْبه‌دَم جنبش‌فكن\r\nگر مرا با من گذارد يك نَفَس * بر زمين مانم نىِ خشكى و بس \r\nو مىشايد كه طريق مجاز و استعاره را بگذارند و نى را هم عبارت « 3 » ازين نى و قلم « 4 » ظاهر دارند . زيرا كه اولياء خداوند « 5 » تعالى كه ارباب فراست و اصحاب كياست‌اند از همهء موجودات به لسان احوال و اوصاف ايشان معانى لطيفه و حقايق شريفه كه مناسبتى ظاهر و ملايمتى كامل [ و 
  ] وافر به ايشان مىدارد فهم مىكنند و به طالبان صادق و مريدان موافق مىرسانند . [ نظم 
  ] « 6 »\r\n پير مِهْنَه آنكه ز « 7 » اربابِ شهود * در شهودِ حق كس از وى مِهْ نبود\r\nبا مريدان روزى اندر دشتْ گشت « 8 » * بر حدود آسيائى بر « 9 » گذشت\r\nگفت ، بىگفتِ زبان ، زين آسيا * مىرسد در گوش هوش من ندا\r\nكه منم صوفىّ و جز صوفيگرى * نيست كار « 10 » من چو نيكو بنگرى\r\nگر دُرُشتم مىدهند اهلِ مَجاز * مىستانم مىدهم‌ْشان نرم باز\r\nمىكنم همواره گِردِ خود طواف * نيست يكدم زين طوافم انحراف\r\nهرچه ناپاك است « 11 » از آن باشم نَفور * افكنم آن را ز گِردِ خويش دور \r\n\r\n[ تمهيد 
  ] « 12 »\r\nحقايق موجودات كه از حيثيّت اندراج و اندماج در غيب هويّت ذات مسمّىاند به شئونات ذاتيّه و حروف عاليات در آن مرتبه از حضرت ذات مقدّسه « 13 » از يكديگر ممتاز نيستند اصلا ، لا علما و لا عينا ، و اين مرتبه را غيب اوّل و تعيّن اوّل گويند « 14 » . و در مرتبهء ثانيه كه غيب ثانى و تعيّن ثانى است و حقايق را در آن مرتبه « 15 » اعيان [ ثابته 
  ] « 16 »\r\n\r\n\r\n","description":"","footnote":"\r\n( 1 ) ص ، م ، چ : همه\r\n( 2 ) م : از\r\n( 3 ) ص ، م : عبارت هم\r\n( 4 ) ص : نى قلم\r\n( 5 ) م : خداى ؛ چ : حق\r\n( 6 ) م ، چ : - نظم\r\n( 7 ) ص ، م ، چ : آن كز\r\n( 8 ) ص ، م ، چ : گشت دشت\r\n( 9 ) م : مى\r\n( 10 ) م : كارى ( كسرهء اضافه به صورت ى )\r\n( 11 ) ص : هرچه نابايست ؛ م : هرچه بايست ؛ چ : هرچه مىبايست\r\n( 12 ) عنوان از ص ، م ، چ\r\n( 13 ) ص : + و\r\n( 14 ) ص ، م ، چ : مىگويند\r\n( 15 ) ص ، م : در اين مراتب\r\n( 16 ) نسخهء اصل : ثانيه ؛ متن از ص ، م ، چ\r\n","page_name":" 84 ","page_number":90},
  {"content":"\r\n\r\nخوانند « 1 » ، اگرچه حقايق را امتياز عينى نيست امّا امتياز علمى هست ، و چون در اين مرتبه اعيان ثابتهء متكثّرة بالكثرة النّسبيّة به اعتبار انتفاء « 2 » وجود خارجى [ از 
  ] « 3 » ايشان معدوم‌اند مىشايد كه حضرت مولوى از نيستان ، به اعتبار عدميّت اصلى اعيان و كثرت نسبى ايشان ، اين مرتبه خواسته باشد يا مرتبهء سابق بر آن . و مرتبهء ثالثه مرتبهء ارواح است و اين را مرتبهء ظهور حقايق گويند ، بسيط مجرّده است مر نفس خود [ و مر مثل خود 
  ] « 4 » را « 5 » . و مرتبهء رابعه مرتبهء عالم مثال است . و مرتبهء خامسه مرتبهء عالم اجسام و مرتبهء سادسه مرتبهء جامعه است مر جميع مراتب را و آن حقيقت انسان كامل است . و پوشيده نماند كه هرچند حقايق از مرتبهء اولى دور تر مىافتد احكام ما به الامتياز بر احكام ما به الاتّحاد [ غالب‌تر 
  ] « 6 » مىگردد . و مراد به دورى و مهجورى كه در امثال اين مواضع واقع مىشود غلبهء احكام ما به الامتياز است بر ما به الاتّحاد ، و اللّه سبحانه اعلم .\r\n\r\n[ مثنوى 
  ] « 7 »\r\n كز نيستان تا مرا بُبْريده‌اند * از نَفيرم مرد و زن ناليده‌اند \r\n[ شرح 
  ] « 8 »\r\n حَبّذا روزى كه پيش از روز و شب * فارغ از اندوه و آزاد از طلب\r\nمتّحد بوديم با شاهِ وجود * حُكمِ غيريّت بكلّى مَحْو بود\r\nبُود اعيانِ جهان بىچند و چون * ز امتياز علمى و عينى مَصون\r\nنى به لوح علمشان نقش ثبوت * نى ز فيض خوان هستى خورده قُوت\r\nنى ز حق ممتاز و « 9 » نى از يكدگر * غرقهء درياى وحدت سربه‌سر\r\nناگهان در جنبش آمد بحر جود * جمله را در خود زد و بر خود « 10 » نُمود\r\nامتياز علمى آمد در ميان * بىنشانى را نشانها شد عيان\r\nواجب و ممكن ز هم ممتاز شد * رسم و آيين دويى آغاز شد\r\nبعد از آن يك موج ديگر زد محيط * سوى ساحل آمد ارواح « 11 » بسيط\r\nموج ديگر زد پديد آمد از آن * برزخِ جامع ميان جسم و جان \r\n\r\n\r\n","description":"","footnote":"\r\n( 1 ) ص ، م : مىخوانند\r\n( 2 ) م : ابتغاء\r\n( 3 ) افزوده از ص\r\n( 4 ) افزوده از ص ، چ\r\n( 5 ) و اين را . . . مر نفس خود را ) - م : و اين مرتبهء ظهور حقايق كونيّه بسيطهء مجرّده است\r\n( 6 ) افزوده از ص ، م ، چ\r\n( 7 ) عنوان از م ، چ\r\n( 8 ) افزوده از چ ؛ ص ، م : تكمله\r\n( 9 ) م : - و\r\n( 10 ) ص ، م ، چ : در خود ز خود با خود نمود\r\n( 11 ) چ : از اوج\r\n","page_name":" 85 ","page_number":91},
  {"content":"\r\n\r\n پيش آن كو « 1 » زمرهء اهل حق است * نام آن برزخ مثالِ مطلق است\r\nموج ديگر باز در كار آمده * جسم و جسمانى پديدار آمده\r\nجسم هم گشتَه‌ست طوراً بَعْدَ طَوْر * تا به نوع آخرش افتاد دَوْر\r\nنوع آخر آدم است و آدمى * گشته محروم از مقام مَحْرمى\r\nبر مراتب سربه‌سر كرده عبور * پايه‌پايه ز اصل خود افتاده دور\r\nگر نگردد باز مسكين زين سفر * نيست از وى هيچ‌كس مهجورتر\r\nنى كه آغاز حكايت مىكند * زين جداييها شكايت مىكند\r\nكز نيستانى كه در وى بُد « 2 » عَدَم * رنگ وحدت داشت با نورِ قِدَم\r\nتا به تيغ فُرقَتَم بُبْريده‌اند * از « 3 » نَفيرم مرد و زن ناليده‌اند\r\nكيست مرد ؟ اسماء خلّاقِ وجود « 4 » * كان بوَد فاعل در اطوار وجود\r\nچيست زن ؟ اعيانِ جملهء مُمكنات * منفعِل گشته ز اسماء و صفات\r\nچون همه اسماء و اعيان بىقصور * دارد اندر رُتبهء انسان ظُهور\r\nجمله را در ضمن انسان ناله‌هاست * كه چرا هريك ز اصل خود جداست\r\nشد گريبانگيرشان حُبُّ الوطن * اين بُوَد سِرِّ نفير مرد و زن \r\nاگر كسى سؤال كند كه چون انسان مذكور به مقام وصول رسيده است ، حكايت دورى و شكايت مهجورى براى چيست ؟ جواب آنست كه گويند تا آدمى در نشئهء دنيويست « 5 » حقيقت فنا از وى متعذّرست و بقيّه‌اى از بقاياى « 6 » وجود با او همراه ، « 7 » [ وصول تمام « 8 » ممكن نيست « 9 » ، مادام كه بقيّهء وجود با اوست « 10 » 
  ] . يا خود گويند كه اين حكايت و شكايت نظر به احوال ماضيه است كه پيش از وصول بر وى « 11 » گذشته ، يا خود گويند كه اين از براى تنبيه اهل غفلت و تشويق ارباب حجاب است :\r\n[ سؤال 
  ] « 12 »\r\n گر كسى گويد كه كامل و اصل است * واصلان را قُربِ « 13 » جانان حاصل است\r\nفرع ايشان « 14 » متّصل گشته به اصل * جان ايشان بهره‌ور گشته ز وصل \r\n\r\n\r\n","description":"","footnote":"\r\n( 1 ) ص ، م ، چ : كز\r\n( 2 ) ص : مر ؛ م : بر ؛ چ : هر\r\n( 3 ) ص ، م : در\r\n( 4 ) ص ، م ، چ : ودود\r\n( 5 ) چ : دنياست\r\n( 6 ) م : بقاى\r\n( 7 ) ص ، م ، چ : مادام كه بقيّهء وجود با او هست\r\n( 8 ) ص ، م : تام\r\n( 9 ) ص ، م ، چ : نى\r\n( 10 ) ص ، م ، چ : - مادام . . . با اوست\r\n( 11 ) م ، چ : برو\r\n( 12 ) عنوان از ص ، چ\r\n( 13 ) م : قوت\r\n( 14 ) چ : انسان\r\n","page_name":" 86 ","page_number":92},
  {"content":"\r\n\r\n پس ز مهجورى حكايت بهرِ چيست * وز جداييها شكايت بهرِ چيست\r\nخوش نباشد بر دهانْ آب زلال * در « 1 » عطش كردن بيان رنج و ملال\r\nخوش نباشد گنج قارون در بغل * خويش را در مُفلسى كردن مَثَل\r\nخوش نباشد دامن يوسف به كف * زار ناليدن چو يعقوب از اسَف \r\n[ جواب 
  ] « 2 »\r\n گويم آرى ليك وصل بر كمال * باشد اندر نشئهء دُنيى محال\r\nتا بُود باقى بقاياى وجود * كى شود صاف از كَدِر جام شهود\r\nتا بُود پيوند جان و تن بجاى * كى شود مقصود كل بُرْقَع‌َگشاى\r\nتا بُود غالب « 3 » غبارِ جسم و جان * كى توان ديدن رخِ جانان عيان\r\nبىفناىِ كلّ و بىجذب توى « 4 » * كى حريم وصل را محرم شوى\r\nاين سعادت روى ننمايد به كس * جز پس از عمرى و آن هم يك نفس\r\nچون پس از عُمرى به تو روى آورَد * زودتر از برق خاطِف بگذرد\r\nتشنه‌اى را گر ز دريا خَطْره‌اى * در دل آيد بلكه بر لب قطره‌اى\r\nخاطر او كى شود زان قَطْره « 5 » خَوش * كى بَرَد « 6 » آن قطره از جانش « 7 » عَطَش\r\nبلكه چون آن قطره آيد بر لبش « 8 » * تشنگى بر تشنگى افزايدش\r\nچون رسد از تشنگى جانش بلب * گر كُنَد شُور و شَغَب نَبْوَد عجب \r\n[ جواب ديگر 
  ] « 9 »\r\n يا خود اين گويم كه هست اين ماجرا * سرگذشت عاشقان در ما مَضى\r\nخود چه زان خوش‌تر كه عاشق پيشِ يار * نالد از غمهاى هجران زارِ زار\r\nاو چو بلبل در فغان و در خروش * يار چون گل سوى او بِنْهاده گوش\r\nبركشد آه و فغان كاى نازنين * هجر تو با من چنان كرد و چنين\r\nعمرها رنج و بلا بر من گُماشت * خاطرم ريش و دلم افگار داشت\r\nهر زمان حالم دگرگون بود ازو * سينه پرغم ، ديده پرخون بود ازو\r\nاين و مثل اين حكايات دراز * پيش او گويد ز حال خويش باز \r\n\r\n\r\n","description":"","footnote":"\r\n( 1 ) ص ، م ، چ : وز\r\n( 2 ) عنوان از ص ، چ\r\n( 3 ) ص ، م : قالب\r\n( 4 ) م ، چ : قوى\r\n( 5 ) ص ، م ، چ : خطره\r\n( 6 ) ص : رود\r\n( 7 ) ص ، م : از جانش آن قطره\r\n( 8 ) م ، چ : بر لب آيدش\r\n( 9 ) عنوان از ص ، م ، چ\r\n","page_name":" 87 ","page_number":93},
  {"content":"\r\n\r\n[ جواب ديگر 
  ] « 1 »\r\n يا خود آن گويم كه هست اين گفتگو « 2 » * از براى غافل بىآبرو « 3 »\r\nمىكند سيراب در آب اضطراب * تا كشد لب‌ْتشنگان را سوى آب\r\nخواهى اين معنى شود بر تو عيان * آيت « لا اعْبُدْ » « 4 » از قرآن بخوان\r\nبندهء مستغرِق اندر بندگى * مىكند ظاهر ز خود شرمندگى\r\nكه چرا از بندگى سر مىكشم * رَخت ازين منزل فراتر مىكشم\r\nمىكند تعريض آن مستكبران * كه بر ايشان بندگى آيد گران\r\nتا ز راه بندگى آگه شوند * بگذرند از بىرهى آن « 5 » رَه روند « 6 »\r\nهمچنين و اصل نشسته « 7 » پيش يار * مىكند از هجر نالِشهاى زار\r\nتا شود محجوب « 8 » محروم از وصال * واقف از هجران بر « 9 » رنج و ملال\r\nروى بر تابد ز ذُلِّ احتجاب * زود بشْتابد سوى حُسْنَ المَآب \r\n\r\n[ خاتمه 
  ] « 10 »\r\n خيز جامى بال همّت باز كن * سوىِ وَكْرِ اصليت پرواز كن\r\nطوطى شيرين مقالى تا به چند * باشى اندر حبس زاغان پايبند\r\nبوده عمرى با گروه طوطيان * شكّرستانهاى قُدسَت آشيان\r\nبا شكرخايان هم‌آوا بوده‌اى * شكّرافشان و شكرخا بوده‌اى\r\nمنزلِ « 11 » اصلى فراموشت شده * كُرْبتِ غربت هم‌آغوشت شده « 12 »\r\nدل ز يارانِ كهن بُبريده‌اى * دامن از اهل وفا درچيده‌اى\r\nوقت شد كز دوستان ياد آورى * رَخت سوى منزل اصلى برى\r\nپاى قاصد از شُد آمد پى كُنى * قصّهء پيغام و نامه طَى كنى\r\nجا كُنى در كلبهء نابودِ خويش * رو نهى در قبلهء مقصود خويش\r\nبا وى از جان يكدل و يكرو شوى * بلكه خود را محو سازى ، او شوى\r\nدر بقاىِ او شوى فانى تمام * باقى و جاويد مانى « 13 » ، و السّلام \r\n\r\n\r\n","description":"","footnote":"\r\n( 1 ) عنوان از ص ، م ، چ\r\n( 2 ) ص ، چ : گفتگوى\r\n( 3 ) ص ، م ، چ : بيراه و روى\r\n( 4 ) ص ، م ، چ : ما لي لا اعبد\r\n( 5 ) ص ، م : وان\r\n( 6 ) چ : در ره شوند\r\n( 7 ) چ : نگشته\r\n( 8 ) م : + و\r\n( 9 ) چ : و هر\r\n( 10 ) عنوان از ص ، م ، چ\r\n( 11 ) م : منزلى ( كسرهء اضافه به صورت ى )\r\n( 12 ) ص ، م : شده است ( هر دو مصراع )\r\n( 13 ) ص ، م ، چ : باشى\r\n","page_name":" 88 ","page_number":94},
  {"content":"\r\n\r\n نى كيست ؟ همدمى شده از خويشتن تهى * چون سالكان ز سير مقاماتش آگهى « 1 »\r\nآزرده‌اى كه نالهء جانسوز مىكند * هرجا ز پاى تا سرش انگشت مىنهى\r\nسوراخها به سينهء نى بهر آن كنند * تا دَم‌بِه‌دَم ز نالهء خود دل كند تهى\r\nخُفته ز بانگ مىجَهَد از جا ، تو مُرده‌اى * گر در سَماعِ بانگِ نى از جا نمىجَهى\r\nدَمسازِ نى شدم كه بنالم ، چو شد بلند * زاهنگِ ناله‌ام دَمِ نى كرد كوتَهى\r\nخود رسته نِى ، كه رَست ز خود ، زان همىزَنَد * اين راه بيخودى كه تو يكدم ز خود رَهى\r\nجامى ز نالهء دل افگار خود مگر * آگه نِه‌اى كه نالهء نى شرح مىدهى ؟ \r\nتمّت على يد العبد المذنب مير علىّ الكاتب فى شهور سنة اربعين و تسعمائة تمّ\r\n\r\n\r\n","description":"","footnote":"\r\n( 1 ) جامى را عادت بر اين بوده است كه به شكرانهء به پايان رساندن سخن يا به قصد برآوردن ماده تاريخ انجام كار به روش تصريح يا ابجد در پايان برخى از آثار خود اشعارى بسرايد . اين غزل در نسخه‌هاى خطّى و چاپى ديوان تحفة الشباب جامى آمده است ( ديوان ، نشر ميراث مكتوب ، تهران ، 1378 ، ج 2 ، ص 808 - 807 ) و اگر در اصل هم به مناسبت به پايان رسانيدن نىنامه سروده شده باشد وجود آن در تحفة الشباب قرينه‌اى بر تاريخ سرودن نىنامه نيست ، زيرا جامى طى تجديدنظرها و بازنگريهاى گوناگون ادوارى از همهء اشعار عمرانهء خود در تحفة الشباب گنجانيده است .\r\nاين غزل در بيشتر نسخه‌هاى خطّى نىنامه نيامده است .\r\n","page_name":" 89 ","page_number":95},
  {"content":"\r\n . \r\n","description":"","footnote":"","page_name":" 90 ","page_number":96},
  {"content":"\r\n . \r\n","description":"","footnote":"","page_name":" 91 ","page_number":97},
  {"content":"\r\n . \r\n","description":"","footnote":"","page_name":" 92 ","page_number":98},
  {"content":"\r\n . \r\n","description":"","footnote":"","page_name":" 93 ","page_number":99},
  {"content":"\r\n . \r\n\r\n","description":"","footnote":"","page_name":" 94 ","page_number":100}
  ]