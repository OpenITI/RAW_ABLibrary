[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\n[ جلد اول 
  ]\r\n\r\nتقديم به :\r\nبه پيشگاه امام عابد و سرور ساجد ، چراغ شب زنده داران ، و نور افشان يكتاپرستان روشنائى رهروان ، و رهبر شايستگان ، حجت خدا بر بندگان و شفيع آنان در روز جزا ابومحمّد ؛ علي بن حسين عليهما السلام .\r\nاى آقا و مولاى من ! اين كتاب را به پيشگاه تو تقديم مىكنم و از محضر تو اميدوارم كه مرا و پدر و مادر مرا در روز حساب شفاعت كنى ؛ آن روزى كه نه ثروت سودى دارد و نه فرزندان ، مگر كسى با قلب سالم به پيشگاه خدا درآيد .\r\nمؤلّف - مترجم\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nمسند امام سجاد\r\nابى محمد على بن حسين عليهما السلام\r\nتاليف\r\nشيخ عزيزالله عطاردى\r\nمترجم\r\nمحمدرضا عطائى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : عطاردى قوچانى ، عزيزالله ، 1307 -\r\nعنوان قراردادى : مسند الامام السجاد فارسى\r\nعنوان ونام پديدآور : مسند امام سجاد ابى محمد على بن حسين عليهم السلام / تأليف عزيز الله عطاردى ؛ مترجم محمدرضا عطائى .\r\nمشخصات نشر : تهران : عطارد ، 1388 .\r\nمشخصات ظاهرى : 2 ج .\r\nفروست : مركز فرهنگى خراسان ؛ 111 ، 112\r\nشابك : دوره : 3 - 67 - 7237 - 964 - 978 ؛ ج . 1 : 9 - 65 - 7237 - 964 - 978\r\nج . 2 : 6 - 66 - 7237 - 964 - 978\r\nوضعيت فهرست نويسى : فيپا\r\nموضوع : على بن حسين ( ع ) ، امام چهارم ، 38 - 94 ق .\r\nشناسه افزوده : عطائى ، محمدرضا ، 1315 - ، مترجم\r\nرده بندى كنگره : 1388 5041 م 6 ع / 43 bp\r\nرده بندى ديويى : 954 / 297\r\nشماره كتابشناسى ملى : 1802437\r\nانتشارات عطارد\r\nمركز فرهنگى خراسان\r\n111\r\nنام كتاب : مسند امام سجاج\r\nابى محمد على بن حسين عليهما السلام ( ج 1 )\r\nمؤلف : شيخ عزيز الله عطاردى\r\nمترجم : محمدرضا عطائى\r\nناشر : انتشارات عطارد\r\nچاپ : افست * نوبت چاپ : اول : 1388\r\nتيراژ : 3000 جلد\r\nمركز پخش : تجريش ، خيابان دربند ، نبش خيابان جعفر آباد ، پلاك 164\r\nتلفن : 22757019 - تلفكس 22757039\r\nشابك : ( ج 1 ) 9 - 65 - 7237 - 964 - 978 ؛ ( دوره ) 3 - 67 - 7237 964 - 978\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nپيشگفتار مترجم 9\r\nمقدّمهء مؤلّف 11\r\nبخش اوّل : شرح حال امام عليه السلام\r\nولادت امام عليه السلام 15\r\nنامها و لقبها و نقش انگشترى امام عليه السلام 20\r\nنصّ بر امامت آن حضرت 29\r\nخُلق و خو و فضايل آن حضرت 38\r\nبخشندگى ، پارسائى و عبادت آن حضرت 72\r\nعلم و تواضع امام عليه السلام 114\r\nصبر و گريهء امام عليه السلام 133\r\nبناى مسجدالحرام 140\r\nماجراى بين آن حضرت و محمّد بن حنفيّه 142\r\nآنچه بين آن حضرت و عبداللَّه بن حسن گذشت 152\r\nآنچه بين امام و عمربن على گذشت 153\r\nماجراى بين آن حضرت با حسن بن حسن عليهما السلام 154\r\nماجراى بين آن حضرت و سعيدبن جبير 156\r\nآنچه بين آن حضرت و حسن بصرى گذشت 157\r\nآنچه بين آن حضرت و ضمرة بن معبد گذشت 157\r\nآنچه بين آن حضرت و محمّد بن اسامه اتفاق افتاد 159\r\nآنچه در كربلا بر آن حضرت گذشت 159\r\nآنچه در كوفه بر امام عليه السلام گذشت 163\r\nآنچه بين امام عليه السلام و يزيد گذشت 168\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nآنچه بين آن حضرت و عبدالملك گذشت 184\r\nآنچه بين امام عليه السلام و هشام گذشت 191\r\nآنچه بين امام عليه السلام و عمربن عبدالعزيز گذشت 200\r\nماجراى بين آن حضرت و ابراهيم بن هشام 202\r\nماجراى بين آن حضرت و مروان 202\r\nبرخورد آن حضرت با مردم زمانش 203\r\nماجراى بين آن حضرت و هشام بن اسماعيل 203\r\nنفرين امام عليه السلام بر حرملة بن كاهل 205\r\nآنچه بين امام عليه السلام و مختار گذشت 207\r\nآنچه بر آن حضرت در جنگ حرّه گذشت 212\r\nاصحاب امام عليه السلام 217\r\nوفات امام سجّاد عليه السلام 226\r\nشرح حال مادر آن حضرت 234\r\nفرزندان امام عليه السلام 245\r\nفضيلت زيارت امام عليه السلام 254\r\nاصمعى و امام سجّاد عليه السلام 259\r\nطاووس فقيه و امام سجّاد عليه السلام 260\r\nبخش دوم\r\nروايات امام سجّاد على بن حسين عليهما السلام\r\nروايات امام سجّاد علىّ بن حسين عليهما السلام 265\r\nمناقب اهل بيت عليهم السلام 331\r\nدلايل امامت آن حضرت عليه السلام 389\r\nغيبت ( امام زمان عليه السلام ) 443\r\nسخنان امام عليه السلام دربارهء اصحاب 453\r\nابوسعيد خدرى 453\r\nعبداللَّه بن عبّاس 453\r\nعبداللَّه بن سبا 456\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nسعيد بن مسيّب 456\r\nقاسم بن عوف 458\r\nفرزدق 459\r\nسُليم بن قيس 460\r\nسلمان و ابوذر 461\r\nسعيدبن جُبير 463\r\nسليمان بن يسار 463\r\nزيد بن اسلم 463\r\nفضائل شيعه 465\r\nايمان و كفر 469\r\nقرآن 503\r\nفضيلت قرآن 503\r\nبخش دعا 589\r\nاسم اعظم 591\r\nثواب لا إله الّااللَّه 592\r\nوظيفهء دعا كننده 593\r\nاوقات دعا 593\r\nدعا در سجدهء شكر 593\r\nنماز حاجت 595\r\nنماز استخاره 597\r\nثواب الحمدللَّه 598\r\nدعاى بعد از نماز صبح 598\r\nدعاى بعد از نماز 604\r\nدعاى بعد از نماز شب 606\r\nدعا پس نماز عيدفطر و قربان 617\r\nدعا پيش از نماز عيد فطر و قربان 621\r\nدعاى ورود به ماه رمضان 627\r\nدعاى سحر ماه رمضان 633\r\nدعاى روز سيزدهم رمضان 653\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nدعاى روز پانزدهم رمضان 660\r\nدعاى روز شانزدهم رمضان 663\r\nدعاى روز هفدهم رمضان 665\r\nدعاى روز هيجدهم رمضان 668\r\nدعاى روز نوزدهم رمضان 670\r\nدعاى روز بيستم رمضان 672\r\nدعاى روز بيست و يكم رمضان 674\r\nدعاى روزى بيست و دوم رمضان 676\r\nدعاى روز بيست و سوم رمضان 677\r\nدعاى روز بيست و چهارم رمضان 680\r\nدعاى روز بيست و پنجم ماه رمضان 682\r\nدعاى روز بيست و ششم از ماه رمضان 684\r\nدعاى روز بيست و هفتم رمضان 687\r\nدعاى روز بيست و هشتم رمضان 689\r\nدعاى روز بيست و نهم رمضان 692\r\nدعاى روز سىام رمضان 695\r\nدعاى وداع ماه رمضان 700\r\nدعاى شب نوزدهم ماه رمضان 719\r\nدعاى شب بيست و هفتم ماه رمضان 721\r\nدعاى پس از نافله‌هاى ماه رمضان 722\r\nدعاى شب و روز فطر 722\r\nدعاى روز جمعه ، پس از نماز جمعه و عيد قربان 724\r\nدعاى روز شنبه 736\r\nدعاى روز يكشنبه 737\r\nدعاى روز دوشنبه 739\r\nدعاى روز سه‌شنبه 740\r\nدعاى روز چهارشنبه 742\r\nدعاى روز پنجشنبه 743\r\nدعاى نيمهء شعبان 744\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيشگفتار مترجم\r\nبه نام خداوند بخشايندهء مهربان\r\nبه نام خدا و سپاس فراوان او را كه علاوه بر نعمتهاى بى حسابش ما را به محبت اهل بيت عصمت عليهم السلام منّت نهاد و درود و تحيّت بر پيامبر رحمت و اهل بيت گراميش كه واسطه فيض و رحمت پروردگار بر همهء خلايقند .\r\nبارى پس از ترجمه مسندالزهرا و مسند امام مجتبى و سه مجلد امام شهيد عليهم السلام ، احساس مىكردم ، بيمارى آرتروز پشت و گردنم شدت گرفته و قصد داشتم براى هميشه كار ترجمه را ترك كنم ، و از طرفى دو جلد « تحليلى از زندگانى امام سجّاد عليه السلام » را سالها پيش و همچنين شرح و ترجمهء رسالة الحقوق » آن حضرت را با نام « حقوق از ديدگاه امام سجّاد عليه السلام » در سالهاى اخير تقديم داشته بودم . احساس شرمندگى در پيشگاه امام سجّاد عليه السلام نمىكردم اما ديشب : پنجشنبه پنجم شعبان المعظم ، شب ميلاد امام سجّاد عليه السلام برادر گرامى جناب آقاى عطاردى ( مؤلّف محترم مسانيد ) اين دو مجلد « مسند امام سجّاد عليه السلام » را براى\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nترجمه - با مذاكرهء تلفنى كه قبلًا جناب مؤلّف كرده بود - آوردند گويى فرمانى آسمانى در شب ميلاد آن بزرگوار بود كه مرا مأمور به انجام وظيفه ترجمه نمود ، و اين حسن تصادف را وسيلهء بهبود و شفاى درد خود يافته و به فال نيك گرفتم و كار ترجمه را شروع كردم به اميد آن كه در دنيا شفابخش از هر درد باشد و در آخرت شفاعتم فرمايد . و خداوند اين اثر و ديگر آثارى را كه دربارهء دين مبين او و اهل بيت پيامبرش عليهما السلام فراهم كرده‌ام ذخيرهء عالم آخرتم قرار دهد !\r\nپنجم شعبان المعظم سال هزار و چهارصد و بيست و نه\r\nمشهد مقدس - محمّدرضا عطائى\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمقدّمهء مؤلّف\r\nبه نام خداوند بخشايشگر مهربان\r\nسپاس خداوندى را كه پروردگار جهانيان است و درود و سلام بر سرورمان محمّد صلى الله عليه و آله و سلم و خاندان پاك و پاكيزه‌اش ؛ راهنمايان نيكوكار و سرپرستان بزرگوار .\r\nبارى ، بندهء ناچيز شيخ عزيزاللَّه عطاردى - خدايش او را تأييد و در راه رضاى خويش توفيق دهد - گويد : اين پنجمين كتاب از موسوعه بزرگمان « مسندهاى اهل بيت عليهم السلام » را كه به دانشمندان و پژوهشگران سيرهء اهل بيت عليهم السلام تقديم مىداريم ، « مسند امام سجّاد ابىمحمّد علي بن حسين عليهما السلام » ناميديم . در اين كتاب از زندگانى و فضايل و مناقب و آثار واردهء از آن حضرت در عقايد ، احكام ، سنن ، ادعيه ، آداب و تفسير قرآن گفتگو مىكنيم ، البتّه كه تمام آنها را از منابع مشهور نزد علماى شيعه\r\n- رضوان‌اللَّه عليهم - برگرفته‌ايم .\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nبخش اوّل : شرح حال امام عليه السلام\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nولادت امام عليه السلام\r\n1 - كلينى مىگويد : علي بن حسين عليهما السلام در سال 38 به دنيا آمد و در سال 95 به سن 57 سالگى درگذشت ، مادرش سلامه ( شهربانو ) دختر يزدگرد پسر شهريار فرزند شيرويه پسر كسرى پرويز بود و يزدگرد آخرين پادشاه فارس بوده است . « 1 »\r\n2 - طبرى امامى ( شيعى ) از قول ابومحمّد حسن بن على الثانى ( امام عسگرى ) عليهما السلام مىگويد : « علي بن حسين عليهما السلام در سال 38 هجرى پيش از شهادت جدش اميرالمؤمنين عليه السلام در شهر مدينه ، در مسجدالنبى صلى الله عليه و آله و سلم داخل خانهء فاطمه عليها السلام به دنيا آمد . با جدّ بزرگوارش دو سال و با عمويش حسن عليه السلام ده سال و پس از وفات عمويش با پدرش ده سال زندگانى كرد و پس از شهادت پدرش 35 سال حيات داشت . بنابراين ايام امامت آن حضرت با پادشاهى يزيدبن معاويه و معاويةبن يزيد و مروان‌بن حكم و عبدالملك‌بن مروان و وليدبن عبدالملك مصادف بود . » « 2 »\r\n\r\n\r\n","description":"","footnote":"\r\n( 1 ) - كافى : 1 / 466 .\r\n( 2 ) - دلائل الامامه : ص 80 .\r\n","page_name":" 15 ","page_number":15},
  {"content":"\r\n\r\n3 - شيخ مفيد ، مىگويد : علي بن حسين عليهما السلام در سال 38 هجرى در مدينه به دنيا آمد و دو سال با جدش اميرالمؤمنين عليه السلام و دوازده سال با عمويش حسن عليه السلام و 23 سال با پدرش حسين عليه السلام و پس از پدر بزرگوارش 34 سال زندگانى كرد . « 1 »\r\n4 - ابوجعفر طوسى مىگويد : زين العابدين ابومحمّد علي بن حسين عليهما السلام در نيمهء جمادى الأولى به سال 36 هجرى متولّد شد كه روزهء آن روز مستحبّ است . « 2 »\r\n5 - فتّال مىگويد : علي بن حسين عليهما السلام در روز جمعه و به قولى روز پنجشنبه نهم شعبان سال 38 هجرى به دنيا آمد و با جدش اميرالمؤمنين عليه السلام دو سال و با عمويش دوازده سال و با پدرش امام حسين عليه السلام 23 سال و پس از پدرش 34 سال زندگى كرد . « 3 »\r\n6 - طبرسى مىگويد : آن حضرت روز جمعه و به قولى روز پنجشنبه نيمهء ماه جمادى الآخره سال 38 و به قولى 36 و به قولى سال 37 هجرى در شهر مدينه به دنيا آمد . « 4 »\r\n7 - ابن شهرآشوب مىنويسد : تولد آن حضرت روز پنجشنبه نيمهء جمادى الآخره و به قولى پنجشنبه نهم شعبان سال 38 هجرى دو سال پيش از شهادت اميرالمؤمنين عليه السلام و به قولى سال 37 و به قولى سال 36 هجرى در مدينه اتفاق افتاد ، پس با جدش اميرالمؤمنين عليه السلام چهار سال و با عمويش حسن‌بن على عليهما السلام دو سال و با پدر بزرگوارش ده سال و به\r\n\r\n\r\n","description":"","footnote":"\r\n( 1 ) - ارشاد : ص 237 .\r\n( 2 ) - مصباح المتهجّدين : ص 554 .\r\n( 3 ) - روضة الواعظين : ص 172 .\r\n( 4 ) - اعلام الورى : ص 251 .\r\n","page_name":" 16 ","page_number":16},
  {"content":"\r\n\r\nقولى با جدش دو سال و با عمويش دوازده سال و با پدرش سيزده سال و پس از پدرش 35 سال زندگانى كرد . « 1 »\r\n8 - سيدبن طاووس مىگويد : از شيخ مفيد - رضوان اللَّه عليه - نقل است ، آنجا كه سخن از ماه جمادى الأولى به ميان آورده است ، به اين عبارت ، مىفرمايد : نيمهء سال 36 هجرى آقايمان ابومحمّد علي بن حسين ؛ زين العابدين عليهما السلام به دنيا آمد و آن روز بزرگى است و روزهء آن روز و خيرات در راه خدا در آن روز مستحبّ است . « 2 »\r\n9 - اربلى مىگويد : اما ولادت آن حضرت روز پنجشنبه پنجم شعبان سال 38 هجرى در زمان جدش اميرالمؤمنين علي بن ابى طالب عليه السلام و دو سال پيش از شهادت آن حضرت در مدينه اتفاق افتاد .\r\nاز ابوعبداللَّه امام صادق عليه السلام نقل است كه فرمود : « علي بن حسين عليهما السلام در سال 38 هجرى دو سال پيش از شهادت علي بن ابى طالب متولّد شد و دو سال با اميرالمؤمنين عليه السلام و ده سال با ابومحمّد حسن‌بن على عليهما السلام و ده سال با پدرش ابوعبد اللَّه الحسين عليه السلام زندگى كرد و عمر آن حضرت 57 سال بود . » و در روايت ديگرى آمده است كه در سال 37 هجرى به دنيا آمد . « 3 »\r\n10 - مجلسى از كتاب « دروس » نقل كرده است كه آن حضرت روز يكشنبه پنجم شعبان سال 38 هجرى در مدينه به دنيا آمد و در روز شنبه دوازدهم محرم سال 95 هجرى به سن 57 سالگى در همانجا از دنيا\r\n\r\n\r\n","description":"","footnote":"\r\n( 1 ) - مناقب : 2 / 269 .\r\n( 2 ) - اقبال الاعمال : ص 621 .\r\n( 3 ) - كشف الغمّه : 2 / 73 - 105 .\r\n","page_name":" 17 ","page_number":17},
  {"content":"\r\n\r\nرفت . « 1 »\r\n11 - همو در كتاب « الدّر » آورده است كه آن حضرت در سال 38 هجرى در مدينه به دنيا آمد . و همچنين در كتاب « مواليد الائمه » آمده است كه دو سال پيش از وفات جدش اميرالمؤمنين عليه السلام و در روايت ديگرى شش سال قبل از شهادت آن حضرت به دنيا آمده است . « 2 »\r\n12 - و نيز در كتاب « الذّخيره » آمده است كه تولد آن حضرت سال 36 و به قولى 38 هجرى و به قولى نيز در روز پنجشنبه هشتم و بنا به قولى هفتم شعبان سال 38 هجرى در زمان خلافت جدش اميرالمؤمنين عليه السلام در مدينه بوده است . « 3 »\r\n13 - همو مىگويد : در كتاب « التذكره » آورده است كه علي بن حسين زين‌العابدين عليه السلام در سال 38 هجرى به دنيا آمد . « 4 »\r\n14 - و نيز از شيخ طوسى نقل كرده است كه علي بن حسين‌بن علي بن ابى طالب عليهما السلام زين العابدين و امام المتقين كنيه‌اش ابومحمّد است و او در سال 88 هجرى در مدينه به دنيا آمد . « 5 »\r\n15 - سبط بن جوزى مىنويسد : ولادت على ( بن حسين ) عليهما السلام سال 38 هجرى و به قولى سال 37 و به قولى 33 هجرى بوده است و اين قول آخر را ابن عساكر نقل كرده است . « 6 »\r\n16 - ابن طلحه مىگويد : ولادت آن حضرت در روز پنجشنبه پنجم\r\n\r\n\r\n","description":"","footnote":"\r\n( 1 ) - بحارالانوار : 46 / 14 .\r\n( 2 ) - همان : 46 / 15 .\r\n( 3 ) - همان .\r\n( 4 ) - بحارالانوار : 46 / 15 .\r\n( 5 ) - همان .\r\n( 6 ) - تذكرة الخواص : ص 324 .\r\n","page_name":" 18 ","page_number":18},
  {"content":"\r\n\r\nشعبان سال 38 هجرى زمان جدش علي بن ابى طالب عليه السلام ؛ دو سال پيش از وفات آن حضرت در مدينه اتفاق افتاد . « 1 »\r\n\r\n\r\n","description":"","footnote":"\r\n( 1 ) - مطالب السّؤل : ص 77 .\r\n","page_name":" 19 ","page_number":19},
  {"content":"\r\n\r\n\r\nنامها و لقبها و نقش انگشترى امام عليه السلام\r\n1 - محمّدبن يعقوب كلينى از يونس‌بن ظبيان و حفص‌بن غياث نقل كرده است ، مىگويند : از امام صادق عليه السلام پرسيديم : فدايت شوم آيا كراهت دارد كه كسى جز نام خود و نام پدرش را در انگشترى خود بنويسد ؟\r\nفرمود : « در انگشترى من آمده است : « اللَّهُ خالق كلّ شيىءٍ » « 1 » و در انگشترى پدرم ؛ محمّدبن على عليهما السلام كه بهترين ستودهء من بود ، عبارت « العزةللَّه » « 2 » را ديدم و در انگشترى علي بن حسين عليهما السلام عبارت « الحمدللَّه العلى العظيم » « 3 » آمده بود . و در انگشترى حسن و حسين عليهما السلام جمله « حسبى اللَّه » « 4 » بود و در انگشترى اميرالمؤمنين عليه السلام عبارت « للَّهِ الملك » « 5 » نوشته بود . » « 6 »\r\n\r\n\r\n","description":"","footnote":"\r\n( 1 ) - خداوند آفريدگار همه چيز است .\r\n( 2 ) - عزت از آنِ خداست .\r\n( 3 ) - سپاس خدايى را كه بلند پايه و بسيار بزرگ است .\r\n( 4 ) - خداوند مرا بس است .\r\n( 5 ) - خداوند پادشاه مطلق است .\r\n( 6 ) - كافى : 6 / 473 .\r\n","page_name":" 20 ","page_number":20},
  {"content":"\r\n\r\n2 - شيخ صدوق از حسن‌بن علي بن سالم به نقل از پدرش از امام صادق جعفربن محمّد ، از قول پدرش عليهم السلام آورده است كه فرمود :\r\n« حسين‌بن على عليهما السلام دو انگشترى داشت ، نقش يكى از آنها « لا إله الااللَّه عدة للقاءاللَّه » « 1 » و نقش ديگرى « انّ اللَّه بالغ امره » « 2 » بود و نقش انگشترى علي بن حسين عليهما السلام عبارت « خزى و شقى قاتل الحسين‌بن على » « 3 » بود . » « 4 »\r\n3 - و نيز به اسناد خود از حضرت رضا عليه السلام نقل كرده است كه فرمود :\r\n« نقش انگشترى حضرت محمّد صلى الله عليه و آله و سلم « لا إله الا اللَّه ، محمّد رسول اللَّه » و نقش انگشترى اميرالمؤمنين عليه السلام « الملك للَّه » و نقش انگشترى حسن‌بن على عليهما السلام « العزّةللَّه » و نقش انگشترى امام حسين عليه السلام « ان اللَّه بالغ امره » بود و علي بن حسين عليهما السلام انگشترى پدرش امام حسين را به انگشت مىكرد ، و محمّدبن على عليهما السلام نيز انگشترى حسين‌بن على عليهما السلام را به انگشت مىكرد ، ولى نقش انگشترى جعفربن محمّد عليهما السلام عبارت « انهُ وليّى و عصمتى من خلقه » « 5 » و نقش انگشترى ابوالحسن موسىبن جعفر عليهما السلام جملهء « حسبى اللَّه » بود .\r\nحسين‌بن خالد مىگويد : ابوالحسن الرّضا عليه السلام دستش را باز كرد ، انگشترى پدرش را در انگشت داشت ، نقش آن را به من نشان داد .\r\nو در روايت ديگرى آمده است كه نقش انگشترى علي بن حسين عليهما السلام\r\n\r\n\r\n","description":"","footnote":"\r\n( 1 ) - اعتقاد راستين بر اين كه خدايى جز خداى يكتا نيست ، وسيله‌اى است براى ديدار رحمت خدا .\r\n( 2 ) - همانا خداوند فرمان خود را به انجام مىرساند .\r\n( 3 ) - خوار و نگون بخت است كشندهء حسين‌بن على عليهما السلام .\r\n( 4 ) - امالى صدوق : ص 80 .\r\n( 5 ) - خداوند سرپرست و نگهبان من از خلق است .\r\n","page_name":" 21 ","page_number":21},
  {"content":"\r\n\r\nچنين بود : « كشندهء حسين‌بن على ، خوار و نگونبخت است » . « 1 »\r\n4 - طبرى امامى ( شيعى ) مىگويد : كنيهء امام سجّاد عليه السلام ابومحمّد و ابوالحسن و ابوبكر است ولى كنيهء اوّلى مشهورتر و استوارتر است . و لقب آن حضرت : ذوالثّفنات است ، چون در اثر سجده‌هاى طولانى و عبادت زياد و لاغرى اندام ، در پيشانى آن حضرت اثر سجده‌ها چنان بود كه قيچى مىكرد تا بدانجا كه مانند زانوى شتر از طرف پيشانى وصله بسته بود .\r\nو القاب ديگرش ، متهجّد ، رهبان ، زين العابدين ، سرور عُبّاد و سجّاد بود ، و انگشترى داشت كه نقش آن عبارت « شقى و خزى قاتل الحسين عليه السلام » بود . « 2 »\r\n5 - شيخ صدوق ، به نقل از عمران بن سليم آورده است كه زهرى هر وقت حديثى از قول علي بن حسين عليهما السلام نقل مىكرد ، مىگفت : زين العابدين علي بن حسين عليهما السلام فرمود . عثمان بن عينيه از وى پرسيد كه چرا زين العابدين مىگويى ؟ زهرى در جواب او گفت : چون از سعيد بن مسيّب شنيدم كه از قول ابن عبّاس نقل كرد ، رسول خدا صلى الله عليه و آله و سلم فرمود : « چون روز قيامت شود ، مناديى ندا مىدهد : زين العابدين كجاست ؟ گويا من به پسرم فرزند حسين‌بن على ابى طالب عليهم السلام مىنگرم كه بين صفها گام بر مىدارد ! » . « 3 »\r\n\r\n\r\n","description":"","footnote":"\r\n( 1 ) - عيون اخبارالرّضا : 2 / 56 .\r\n( 2 ) - دلايل الامامه : ص 80 .\r\n( 3 ) - علل الشرايع : 2 / 219 .\r\n","page_name":" 22 ","page_number":22},
  {"content":"\r\n\r\n7 - « 1 » از جابربن يزيد جعفى به نقل از ابوجعفر محمّدبن على الباقر عليهما السلام آورده است كه فرمود : « پدرم علي بن حسين عليهما السلام هيچ گاه نعمتى از نعمتهاى خدا را ياد نكرد مگر به سجده افتاد ، و هيچ گاه آيه‌اى از كتاب خدا ( قرآن ) را تلاوت نفرمود كه در آن سجده‌اى باشد مگر اين كه به سجده رفت ، و هيچ بدى بيمناك و هيچ حيلهء حيله گرى را خداوند از او بر طرف نساخت مگر اين كه سجدهء ( شكر ) به جا آورد ، و از هيچ نماز واجبى فارغ نشد مگر سجده كرد و هيچ گاه به سازش دادن بين دو نفر توفيق نيافت مگر سجده كرد ، از اين رو اثر سجده‌ها در تمام مواضع سجدهء آن حضرت پيدا بود و از اين رو سجّاد ناميده شد . » . « 2 »\r\n8 - و نيز از محمّدبن اسماعيل‌بن موسىبن جعفر به نقل از پدر و آباء گرامش از محمّدبن على الباقر عليهما السلام آورده است كه فرمود : « پدرم در مواضع سجده‌اش آثار برآمده‌اى داشت كه هر سال دو مرتبه پنج مورد پينه بسته را مىبريد ، از اين رو او را ذوالثّفنات گفتند » . « 3 »\r\n9 - شيخ مفيد نقل كرده است ، مردى از قريش نزد سعيدبن مسيّب نشسته بود ناگهان علي بن حسين عليهما السلام از دور پيدا شد ، مرد قرشى به سعيدبن مسيب گفت : اى ابومحمّد ! اين آقا كيست ؟ گفت : اين سرور عابدان علي بن حسين‌بن علي بن ابى طالب عليهم السلام است . « 4 »\r\n10 - طبرسى مىگويد : كنيهء آن حضرت ابومحمّد است و به كنيه\r\n\r\n\r\n","description":"","footnote":"\r\n( 1 ) - حديث شمارهء 6 به سند ديگر از همان مأخذ - با صراحت به اسم آن حضرت - آمده بود ، لذا ازتكرار آن خوددارى شد - م .\r\n( 2 ) - علل الشرايع : 1 / 222 .\r\n( 3 ) - همان .\r\n( 4 ) - ارشاد : ص 240 .\r\n","page_name":" 23 ","page_number":23},
  {"content":"\r\n\r\nابوالحسن و ابوالقاسم نيز خوانده مىشد . و لقب او سرور عابدان ، زين‌العابدين ، ساجد و ذوالثّفنات است ؛ از آن رو اين لقب را دادند كه مواضع سجده‌اش از زيادى سجده مانند پينه‌هاى زانوى شتر مىشد . « 1 »\r\n11 - ابن شهرآشوب مىگويد : لقب آن حضرت زين العابدين و سيدالعابدين و زيور شايستگان و وارث علم پيامبران ، وصىّ اوصياء ، خزانه‌دار وصاياى سفيران الهى ، رهبر مؤمنان ، مشعل فرمانبرداران و خاشعان ، متهجّد ، پارسا ، عبادت‌گر ، ميانه رو ، سجده كننده ، ذوالثّفنات پيشواى امت و پدر امامان زيرا كه فرزندان حسين عليه السلام از نسل او به دنيا آمدند . و كنيه‌اش ابوالحسن بود ولى كنيه ويژهء آن حضرت ابومحمّد بود و به وى ابوالقاسم نيز مىگفتند . « 2 »\r\n12 - اربلى مىنويسد : اما نام وى على بود ، امام حسين عليه السلام پسر ديگرى بزرگتر از او داشت كه در حضور پدرش روز عاشورا به شهادت رسيد و طفل خوردسالى داشت كه تيرى از طرف دشمن به او اصابت كرد و او را نيز به شهادت رساند كه همهء اينان على نام داشتند . اما كنيهء آن حضرت مشهور به ابوالحسن و به قولى ابومحمّد و به قول ديگر ابوبكر بود . و اما لقبش ، او را القاب زيادى بود كه اطلاق مىكردند ؛ مشهورترين آنها : زين العابدين ، و سيدالعابدين ، زكى ، امين و ذوالثّفنات بود ؛ گويند :\r\nعلت ملقب شدن به زين العابدين ، آن بود كه وى شبى در محراب عبادتش در حال تهجّد ايستاده بود شيطان به صورت اژدهايى در نظر او مجسم شد تا او را از عبادتش باز دارد ، ولى اعتنايى به او نكرد ؛ به سمت انگشت\r\n\r\n\r\n","description":"","footnote":"\r\n( 1 ) - اعلام الورى : ص 251 .\r\n( 2 ) - مناقب : 2 / 269 .\r\n","page_name":" 24 ","page_number":24},
  {"content":"\r\n\r\nشصت پايش آمد آن را در دهان گرفت ، باز هم اعتنايى نكرد پس انگشت را آزرد ولى آن حضرت نمازش را نشكست ، همين كه از نماز فارغ شد و خداوند براى او روشن و واضح كرد ؛ دانست كه شيطان است ناسزا گفت و بر او لطمه‌اى زد و گفت : اى ملعون دور شو ! او به راه خود رفت امام عليه السلام به پا خاست تا عبادت خود را تمام كند ، در آن حال صدايى شنيد كه صاحب صدا ديده نمىشد ، سه بار گفت : به راستى كه تو زينت عبادت كنندگانى ! و اين جمله بر ملا شد و دربارهء آن حضرت شهرت يافت . « 1 »\r\n13 - ابو عمر زاهد در كتاب « اليواقيت فى اللّغة » مىنويسد : شيعيان مىگويند : از آن جهت علي بن حسين عليهما السلام را زين العابدين گفته‌اند كه زهرى در عالم خواب ديد گويا دستش را به حنا فرو برده است ، مىگويد :\r\nآن را تعبير كردند ؛ به وى گفتند : تو گرفتار خون غير عمد مىشوى ، مىگويد : او كارگذار بنى اميه بود ، مردى را مجازات كرد ، و او در حال مجازات مُرد ، زهرى درآمد و فرار كرد و بيمناك وارد غارى شد تا آن جا كه موهايش بلند شد .\r\nراوى مىگويد : علي بن حسين عليهما السلام به زيارت حج رفت ، به آن حضرت گفتند : شما مىدانيد زهرى در كجاست ؟ فرمود : « آرى مىدانم » رفت و بر وى وارد شد و فرمود : « من از اين نوميدى تو بيش از گناه تو بيمناكم ؛ يك ديهء كامل براى خانوادهء مقتول بفرست و خودت هم به نزد خانواده ات و دنبال اعمال دينى خود برو ! »\r\nراوى مىگويد : زهرى گفت : سرورم ! بر من گشايش بخشيدى ، خدا\r\n\r\n\r\n","description":"","footnote":"\r\n( 1 ) - كشف الغمه : 2 / 74 .\r\n","page_name":" 25 ","page_number":25},
  {"content":"\r\n\r\nبهتر مىداند كه رسالت خود را كجا قرار دهد ! زهرى پس از آن بارها مىگفت : روز قيامت مناديى ندا مىدهد : بايد زينت عبادت كنندگان زمان خود ، قيام كند ! و علي بن حسين عليهما السلام به پا مىخيزد ! « 1 »\r\n14 - مجلسى مىگويد : در كتاب « مواليد اهل بيت » ابن خشاب آمده است كه كنيهء آن حضرت ابومحمّد و ابوالحسن و ابوبكر ، و لقبش : زكى ، زين العابدين ، ذوالثّفنات و امين است . « 2 »\r\n15 - محمّدبن سعد به نقل از ابوجعفر ضمن حديثى آورده است كه كنيهء علي بن حسين عليهما السلام ابوالحسين است ولى در غير اين حديث آمده است كه كنيهء آن حضرت ابومحمّد مىباشد . « 3 »\r\n16 - همو از عيزاربن حريث نقل كرده ، مىگويد : نزد ابن عباس بودم كه علي بن حسين عليهما السلام آمد ، گفت : مرحبا به دوستداشتنى فرزند دوست داشتنى ! « 4 »\r\n17 - حافظ ابونعيم مىگويد : علي بن حسين‌بن علي بن ابى طالب عليهم السلام زينت عبادت كنندگان ، نورافشان خداپرستان ، يگانه پرست كامل و بخشندهء مهربان بود . « 5 »\r\n18 - همو از امام باقر عليه السلام نقل كرده است كه فرمود : « نقش انگشترى پدرم : « القوةللَّه جميعاً » « 6 » بود » . « 7 »\r\n\r\n\r\n","description":"","footnote":"\r\n( 1 ) - كشف الغمه : 2 / 105 .\r\n( 2 ) - بحار : 46 / 5 .\r\n( 3 ) - طبقات ابن سعد : 5 / 157 .\r\n( 4 ) - همان .\r\n( 5 ) - حليةالّاولياء : 3 / 133 .\r\n( 6 ) - تمام قدرت و نيرو از آن خداست .\r\n( 7 ) - حليةالاولياء : 3 / 140 .\r\n","page_name":" 26 ","page_number":26},
  {"content":"\r\n\r\n19 - ابن جوزى مىگويد : كنيهء آن حضرت ابوالحسن و لقبش زين العابدين است و رسول خدا صلى الله عليه و آله و سلم او را سرور عابدان ناميد . و از جمله لقبهايش سجّاد و ذوالثّفنات و زكى و امين است .\r\nثفنات عبارت از آن اعضاى بدن شتر است كه وقت خوابيدن به زمين مىخورد و درشت مىشود ؛ مانند سر زانوان و نظاير آن ، مفرد آن ثفنه ( پينه ) است ، چون در اثر سجده‌هاى طولانى مواضع سجده‌اش پينه بسته بود . « 1 »\r\n20 - ابن طلحه مىگويد : او را لقبهاى زيادى است كه تمامى آنها بر آن حضرت اطلاق مىشود ، مشهورتر از همه زين العابدين و سرور خداپرستان ، زكى ، امين و ذوالثّفنات است . مىگويند : علت ملقب شدن آن حضرت به زين العابدين آن است كه وى شبى در محراب عبادتش در حال تهجد ايستاده بود كه شيطان به صورت اژدهايى در مقابل او مجسم شد تا او را از عبادتش باز دارد ، ولى او اعتنايى بر وى نكرد ، به سمت انگشت شصت پايش آمد و آن را در دهان گرفت باز هم اعتنايى نكرد ، پس انگشت او را آزرد ولى آن حضرت نمازش را نشكست ، همين كه از نماز فارغ شد و خداوند پرده از آن راز برداشت ، دانست كه او شيطان است بر او ناسزا گفت و لطمه‌اى بر او زد و فرمود : « اى ملعون دور شو ! » او به راه خود رفت ؛ امام عليه السلام به پا خاست تا ذكر خود را تمام كند در آن حال صدايى شنيد ، در حالى كه صاحب صدا را نمىديد ، سه بار گفت :\r\nبراستى كه تو زين العابدينى ! و اين جمله در بين مردم منتشر شد و\r\n\r\n\r\n","description":"","footnote":"\r\n( 1 ) - تذكرة الخواص : ص 324 .\r\n","page_name":" 27 ","page_number":27},
  {"content":"\r\n\r\nدربارهء آن حضرت شهرت يافت . « 1 »\r\n21 - ابن ابى الحديد مىگويد : ثفنهء شتر يكى از اعضاى بدن شتر است كه وقت خوابيدن به زمين مىخورد و درشت مىشود و بالا مىآيد مانند سر زانوها و ديگر اعضاى بدن شتر ، و به علي بن حسين عليهما السلام ذوالثّفنات مىگفتند . دعبل مىگويد :\r\nخانه‌هاى على ، حسين و جعفر\r\nو حمزه و سجّاد ذوالثّفنات « 2 »\r\n22 - همو مىگويد : اگر بخواهيد پارسايان را بشماريد ، كجا مىتوانيد به عظمت علي بن حسين‌بن علي بن ابى طالب عليهم السلام برسيد كه دربارهء او : علىِّ بهتر و علىِّ برجسته‌تر و علىِّ عبادتگر گفته‌اند و او چيزى را بين خود و خدا تقسيم نكرد مگر اين كه بهترش را به خدا داد . « 3 »\r\n23 - ابن صباغ مىگويد : كنيهء وى مشهور به ابوالحسن و به قولى ابومحمّد و به قولى ابوبكر بود و اما لقب فراوانى داشت كه همگى بر او اطلاق مىشد ولى مشهورتر از همه زين العابدين ، سيدالسّاجدين ، زكى ، امين و ذوالثّفنات است . « 4 »\r\n\r\n\r\n","description":"","footnote":"\r\n( 1 ) - مطالب السّؤل : ص 77 .\r\n( 2 ) - شرح نهج البلاغه : 10 / 79 .\r\n( 3 ) - همان : 15 / 273 .\r\n( 4 ) - فصول المهمه : ص 201 .\r\n","page_name":" 28 ","page_number":28},
  {"content":"\r\n\r\n\r\nنصّ بر امامت آن حضرت\r\n1 - صفّار به نقل از ابوالجارود از قول ابى جعفر ( امام باقر ) عليه السلام آورده است كه « چون امام حسين عليه السلام هنگام‌شهادتش فرا رسيد ، دختر بزرگش فاطمه را طلبيد ، و كتاب سربسته و وصيت‌نامه‌اى باز و علنى و وصيتى پنهانى به وى داد ، علي بن حسين عليهما السلام در آن وقت سخت بيمار و به خود مشغول بود ، بعدها فاطمه آن كتاب را به علي بن حسين عليهما السلام داد ، و پس از شهادت آن حضرت آن كتاب به ما رسيد »\r\nابوالجارود مىگويد : پرسيدم : در آن كتاب چه نوشته بود ؟\r\nفرمود : « به خدا سوگند هر چه فرزندان آدم از آغاز پيدايش دنيا تا پايان آن نياز دارند در آن است » . « 1 »\r\n2 - و نيز از ابوالجارود نقل كرده ، مىگويد : چون وقت شهادت امام حسين عليه السلام فرا رسيد ، وصيتى روشن و آشكار در نوشتارى به هم پيچيده را به دخترش داد و چون آن حضرت به شهادت رسيد ، دخترش\r\n\r\n\r\n","description":"","footnote":"\r\n( 1 ) - بصائر الدرجات : ص 148 .\r\n","page_name":" 29 ","page_number":29},
  {"content":"\r\n\r\nآن نوشته را به علي بن حسين عليهما السلام داد .\r\nمىگويد : از آن حضرت پرسيدم : خدا شما را رحمت كند ! چه نوشته بود ؟\r\nفرمود : « آنچه را كه اولاد آدم از آغاز پيدايش دنيا تا پايان آن نياز دارد در آن است . » . « 1 »\r\n4 - « 2 » محمّدبن يعقوب از ابوبكر حضرمى به نقل از ابى عبداللَّه ( امام صادق ) عليه السلام آورده است مىفرمايد : « چون حسين عليه السلام آهنگ سفر عراق نمود ، نوشته‌ها و وصيت امامت را به امّ سلمه سپرد و چون علي بن حسين عليهما السلام به مدينه بازگشت ، امّ سلمه آن‌ها را به آن حضرت داد » . « 3 »\r\n5 - صدوق از علي بن رآب نقل كرده مىگويد : امام صادق عليه السلام فرمود :\r\n« چون فاطمه عليها السلام به حسين عليه السلام حامله شد ، رسول خدا صلى الله عليه و آله و سلم به وى فرمود : خداى عزّوجلّ پسرى به تو مرحمت مىكند به نام حسين عليه السلام كه امت من او را مىكشند فاطمه عليها السلام گفت : بنابراين مرا نيازى به اين پسر نيست ! پيامبر صلى الله عليه و آله و سلم فرمود : خداى عزّوجلّ دربارهء او وعده‌اى به من داده است !\r\nفاطمه عليها السلام پرسيد : چه وعده‌اى به شما داده است ؟\r\nپيامبر صلى الله عليه و آله و سلم فرمود : خداوند مرا وعده داده است كه امامت را پس از\r\n\r\n\r\n","description":"","footnote":"\r\n( 1 ) - بصائر الدرجات : ص 148 و كافى : 2 / 304 .\r\n( 2 ) - حديث شماره 3 از كتاب كافى : 2 / 303 همان حديث شمارهء 1 بود با اين تفاوت كه در آخر حديث‌آمده است : به خدا سوگند كه تمام حدود الهى حتى مجازات يك خراش روى بدن در آن است .\r\n( 3 ) - كافى : 2 / 304 .\r\n","page_name":" 30 ","page_number":30},
  {"content":"\r\n\r\nوى در فرزندان او قرار دهد !\r\nفاطمه عليها السلام با شنيدن سخن پيامبر صلى الله عليه و آله و سلم گفت : پس من راضيم » . « 1 »\r\n6 - همو از هشام‌بن سالم نقل كرده ، مىگويد : از امام صادق ؛ جعفربن محمّد عليهما السلام پرسيدم : آيا امام حسن افضل است يا امام حسين عليهما السلام ؟\r\nفرمود : « حسن برتر از حسين است » .\r\nگفتم : پس چرا امامت پس از حسين عليه السلام در نسل او قرار گرفت و نه در اولاد امام حسن عليه السلام ؟\r\nفرمود : « خداى تبارك و تعالى دوست داشت كه سنّت موسى و هارون را دربارهء حسن و حسين عليهما السلام قرار دهد ، مگر نمىبينى كه آن دو در نبوت شريك بودند همان طورى كه حسن و حسين عليهما السلام در امامت شريك بودند و خداوند نبوت را در فرزندان هارون قرار داد نه در فرزندان موسى هر چند كه موسى از هارون برتر بود .\r\nگفتم : آيا ممكن است دو امام در يك زمان باشند ؟ فرمود : خير ، مگر اين كه يكى از آنها ساكت و مأموم ديگرى باشد و آن ديگرى ناطق و امام براى آن كه ساكت است ، ولى اين كه دو امام ناطق هم زمان ممكن نيست .\r\nپرسيدم : آيا امامت پس از حسن و حسين عليهما السلام در دو برادر خواهد بود ؟\r\nفرمود : خير ، بلكه امامت در ميان فرزندان حسين عليه السلام جريان دارد ، چنان كه خداى عزّوجلّ فرموده است :  « وَ جَعَلَها كَلِمَةً باقِيَةً »  « 2 » سپس در نسل\r\n\r\n\r\n","description":"","footnote":"\r\n( 1 ) - كمال الدين : ص 415 .\r\n( 2 ) - زخرف / 28 : او ( آن كلمهء توحيد را ) كلمه باقيه در فرزندان و اعقاب خود قرار داد .\r\n","page_name":" 31 ","page_number":31},
  {"content":"\r\n\r\nپس از نسل تا روز قيامت جريان دارد . » « 1 »\r\n7 - شيخ مفيد مىگويد : امامت آن حضرت 34 سال بود و در بقيع كنار قبر عمويش ؛ حسن‌بن على عليهما السلام دفن شد و امامت وى به چند دليل ثابت است : يكى اين كه وى پس از پدرش از نظر علمى و عملى از همهء خلق خداى تعالى بالاتر بود و امامت به دلايل عقلى از آنِ افضل است ، نه بى فضيلت يا كم فضيلت .\r\nو ديگر آن كه وى به پدرش امام حسين عليه السلام سزاوارتر و پس از وى به خاطر فضل و نسبش به مقام وى شايسته‌تر بود ، و به دليل آيهء ذوىالأرحام « 2 » و داستان زكريّا عليه السلام نسبت به جانشينى امام گذشته او از ديگران سزاوارتر بوده است .\r\nو از طرفى امامت در هر زمانى به حكم عقل واجب است و ادّعاى هر مدعى امامت در زمان علي بن حسين عليهما السلام و يا مدعى امامتى جز او نادرست و باطل ، بنابراين به دليل اين كه اگر او نبود ، امام زمانى نبود و اين هم محال است . پس او امام زمان بوده است و نه ديگرى .\r\nعلاوه بر اينها امامت در عترت پيامبر صلى الله عليه و آله و سلم به دليل عقلى ثابت است و اما خبرى كه از قول پيامبر صلى الله عليه و آله و سلم مدعيان امامت محمّدبن حنفيه رضى الله عنه نقل كرده‌اند ، صراحت و نصى بر امامت وى ندارد . بنابراين امامت براى علي بن حسين عليهما السلام ثابت است زيرا كه از عترت پيامبر صلى الله عليه و آله و سلم كسى مدعى امامت نبود ، جز محمّد ( بن حنفيه ) كه به دليلى كه گفتيم وى نيز خارج از آن است .\r\n\r\n\r\n","description":"","footnote":"\r\n( 1 ) - كمال الدين : ص 416 .\r\n( 2 ) - انفال / 75 و احزاب / 6 .\r\n","page_name":" 32 ","page_number":32},
  {"content":"\r\n\r\nو از جمله دلايل امامت آن حضرت ، صريح گفتهء رسول خدا صلى الله عليه و آله و سلم دربارهء امامت او در روايت لوح است كه جابر آن را از پيامبر صلى الله عليه و آله و سلم نقل كرده و محمّدبن على ؛ امام باقر از پدرش ، از قول جدش از فاطمه دختر رسول خدا صلى الله عليه و آله و سلم نقل كرده و جدش اميرالمؤمنين عليه السلام در زمان حيات پدرش امام حسين عليه السلام وسيلهء اخبارى كه متضمن اين مطلب است تصريح فرموده است و همچنين وصيت پدرش امام حسين عليه السلام به امامت وى و سپردن وصيتنامه به ام‌سلمه كه پس از شهادت آن حضرت ، علي بن حسين عليهما السلام آن را از امّ سلمه گرفت ؛ و خود اين مطالبهء از ام‌سلمه نشانه‌اى بر امامت وى از ميان همه مردم است و اين يك بابى است براى كسى كه در اخبار كاوش و بررسى دارد . « 1 »\r\n8 - شيخ طوسى از فضيل‌بن يسار نقل كرده ، مىگويد : ابوجعفر ؛ امام باقر عليه السلام به من فرمود : « وقتى كه حسين عليه السلام آهنگ رفتن عراق كرد ، وصيت و نوشته‌ها و ديگر چيزهايى را به ام‌سلمه همسر پيامبر صلى الله عليه و آله و سلم مرحمت كرد و به وى گفت : هر گاه بزرگترين پسر من نزد تو آمد اينها را به او بده ! و چون حسين عليه السلام به شهادت رسيد ، علي بن حسين عليهما السلام نزد امّ سلمه آمد و او هر چه را كه امام حسين عليه السلام به او داده بود ، به وى داد » . « 2 »\r\n9 - همو از ثويربن ابى فاخته به نقل از امام صادق عليه السلام آورده است كه فرمود : امامت پس از حسن و حسين عليهما السلام به دو برادر نمىرسد و پس از علي بن حسين عليهما السلام جز در ميان فرزندان و فرزندان فرزندان او نخواهد\r\n\r\n\r\n","description":"","footnote":"\r\n( 1 ) - ارشاد : ص 237 .\r\n( 2 ) - غيبت طوسى : ص 118 .\r\n","page_name":" 33 ","page_number":33},
  {"content":"\r\n\r\nبود » . « 1 »\r\n10 - فتّال نيشابورى مىگويد : امام پس از حسين‌بن على عليهما السلام به دليل شرايط عقلى و نص رسول خدا صلى الله عليه و آله و سلم و پدرش عليهم السلام علي بن حسين عليهما السلام است . « 2 »\r\n11 - طبرسى مىگويد : سخن در درستى امامت آن حضرت و بيشتر امامان ما ، به دقت و توجه ثابت مىشود نه اخبار متواتره ، چون آنان در زمان خوف و شدت و تنگنا و اضطرار زندگى مىكردند ، و براى شيعيان ايشان امكان نداشت فضايل ايشان را كه دليل بر امامت آنان است نقل كنند تا چه رسد به نقل آنچه باعث كنجكاوى از آنها گردد و بيانگر مقدم بودن ايشان از همهء خلايق و رياست آنان باشد .\r\nبنابراين از جمله مطالبى كه از راه دقت عقلى بر امامت آن حضرت دلالت مىكند آن است كه جنبه‌هاى عصمت وى ثابت شده و اين كه از ميان امت محمّد صلى الله عليه و آله و سلم بيرون نمىرود ، و هيچ كس در زمان حيات زين العابدين عليه السلام ادّعاى امامت نكرد ، جز كسانى كه مدعى امامت محمّدبن حنفيه شدند و بر اين عقيده بودند كه وى زنده است و نمرده ؛ آنان همان كيسانيه‌اند كه مدعى زنده بودن كسى بودند كه وفات او همچون وفات پدر و برادرش معلوم بود ، و از طرفى ناتوان بودند از اين كه نصى براى امامت محمّدبن حنفيه بياورند ، و نيز قول كسى كه به امامت غير معصوم قائل شود باطل است پس امامت آن حضرت ثابت و قطعى است .\r\nو اما اخبارى كه از پيامبر صلى الله عليه و آله و سلم و اميرالمؤمنين عليه السلام دربارهء نص بر\r\n\r\n\r\n","description":"","footnote":"\r\n( 1 ) - غيبت شيخ طوسى : ص 118 .\r\n( 2 ) - روضةالواعظين : ص 168 .\r\n","page_name":" 34 ","page_number":34},
  {"content":"\r\n\r\nامامت دوازده امام از خاندان محمّد و تعيين آنها رسيده و حديث لوح كه جابر از پيامبر صلى الله عليه و آله و سلم و جابربن يزيد جعفى از امام باقر از قول پدر و جدش از فاطمه دختر رسول خدا صلى الله عليه و آله و سلم نقل كرده است ، نزد اهلش مشهور و در جاى مناسب آن ذكر شده و اصحاب حديث عامه بر نقل بسيارى از اين روايات به صورت اجمال موافقند . « 1 »\r\n12 - ابن شهرآشوب مىگويد : دليل بر امامت آن حضرت چيزى است كه به ثبوت رسيده مبنى بر اين كه امام بايد مورد نصّ و مشخص باشد و هر كس بر اين عقيده است بر امامت وى قطع دارد ، و هر گاه ثابت شود كه امام بايد معصوم باشد ، يقين حاصل مىشود كه امام پس از حسين‌بن على عليهما السلام فرزند او علي بن حسين عليهما السلام است ؛ زيرا دربارهء هر كه از بنىاميه و خوارج ادّعاى امامت شده ، بر نداشتن عصمت وى اتفاق نظر دارند .\r\nو اما كيسانيه هر چند كه سخن از نصّ گفته‌اند ولى نص صريحى را قائل نشده‌اند . « 2 »\r\n13 - اربلى مىگويد : امامت آن حضرت به چند دليل ثابت است :\r\nيكى آن كه وى پس از پدرش از نظر علم و عمل از همهء خلايق افضل است و امامت به دلايل عقلى متعلق به برترين فرد است نه فرد كم‌فضيلت .\r\nو ديگر اين كه وى به پدرش امام حسين عليه السلام از همه كس سزاوارتر و به خاطر فضيلت و نسبش به جايگاه وى شايسته‌تر بود ؛ به دليل آيه ذوى الارحام و داستان حضرت زكريا عليه السلام .\r\nو چون امامت در هر زمانى به حكم عقل واجب است و ادّعاى مدعيان\r\n\r\n\r\n","description":"","footnote":"\r\n( 1 ) - اعلام الورى : ص 253 .\r\n( 2 ) - مناقب : 2 / 237 .\r\n","page_name":" 35 ","page_number":35},
  {"content":"\r\n\r\nامامت زمان علي بن حسين عليهما السلام و يا ادّعاى كسى جز او نادرست و باطل است بنابراين - چون خالى بودن زمان از امام محال است - پس امامت وى ثابت و قطعى است . « 1 »\r\n14 - مجلسى از محمّدبن مسلم نقل كرده ، مىگويد : از امام صادق ؛ جعفربن محمّد عليهما السلام راجع به انگشترى علي بن حسين عليهما السلام پرسيدم كه به چه كسى رسيد و يادآور شدم كه من شنيده‌ام آن را از انگشت آن حضرت بيرون آوردند ؟\r\nامام صادق عليه السلام فرمود : « چنان نيست كه گفته‌اند ، بلكه امام حسين عليه السلام به پسرش علي بن حسين عليه السلام وصيت كرد و انگشترى خود را به انگشت وى نمود و امر امامت را به او واگذار كرد و همان كارى كه رسول خدا صلى الله عليه و آله و سلم با اميرالمؤمنين عليه السلام و اميرالمؤمنين عليه السلام با امام حسن عليه السلام و امام حسن عليه السلام نيز با امام حسين عليه السلام كرد ، سپس همان انگشترى پس از پدرش به پدر من منتقل شد و از آن حضرت به من انتقال يافت و من هر جمعه آن را در انگشت مىكنم و با آن نماز مىخوانم » .\r\nمحمّدبن مسلم مىگويد : روز جمعه بر آن حضرت وارد شدم در حالى كه نماز مىخواند ، چون از نماز فارغ شد دستش را دراز كرد و من انگشترى را در انگشت آن حضرت ديدم كه نقش آن چنين بود : « لا إله الااللَّه عدة للقاء اللَّه » . « 2 » و فرمود : « اين انگشترى جدم ابىعبداللَّه حسين‌بن على عليهما السلام است » . « 3 »\r\n\r\n\r\n","description":"","footnote":"\r\n( 1 ) - كشف الغمه : 2 / 83 .\r\n( 2 ) - يعنى « لا إله الااللَّه » وسيله ديدار رحمت خداست .\r\n( 3 ) - بحارالانوار : 46 / 17 .\r\n","page_name":" 36 ","page_number":36},
  {"content":"\r\n\r\n15 - همو از كتاب « كفاية الاثر » از عبيداللَّه‌بن عبداللَّه‌بن عتبه آورده است ، مىگويد : نزد حسين‌بن على عليهما السلام بودم ناگهان على اصغر فرزند امام حسين عليه السلام وارد شد امام حسين عليه السلام او را فرا خواند و به سينه چسبانيد و پيشانيش را بوسيد ، سپس فرمود : « پدرم به فدايت چه خوشبو و خوش اخلاقى ! » . بر دلم گذشت ، پرسيدم : يابن رسول اللَّه ! پدر و مادرم به فدايت ! پناه به خدا اگر شما طورى شديد ، به چه كسى رجوع كنم ؟ فرمود : « اين پسرم ؛ على ؛ امام و پدر امامان است . » گفتم : مولاى من او كه كم سن و سال است ؟ ! فرمود : « آرى ، پسرش محمّد در حالى به امامت مىرسد كه نُه سال دارد » سپس سر به زير افكند ، فرمود : « سپس او علم را مىشكافد شكافتنى ! » . « 1 »\r\n\r\n\r\n","description":"","footnote":"\r\n( 1 ) - بحارالانوار : 46 / 19 .\r\n","page_name":" 37 ","page_number":37},
  {"content":"\r\n\r\n\r\nخُلق و خو و فضايل آن حضرت\r\n1 - برقى در روايت مرسلى آورده است كه امام صادق عليه السلام فرمود :\r\n« علي بن حسين عليهما السلام چنان راه مىرفت كه گويى پرنده‌اى بر سرش نشسته به راست و چپ متمايل نمىشد » . « 1 »\r\n2 - همو از حمزةبن عمران به نقل از امام صادق عليه السلام آورده است ، مىفرمايد : « علي بن حسين عليهما السلام چنان بود هر روزى كه روزه مىگرفت ، دستور مىداد گوسفندى را ذبح مىكردند و اعضاى آن را قطعه قطعه مىساختند و مىپختند ، همين كه شب مىشد ، گوشتها را ميان ديگها مىريخت تا اين كه در حال روزه دارى بوى آبگوشت را استشمام كند ، آن گاه مىفرمود : « كاسه‌ها را بياوريد ! براى خانواده فلانى مقدارى بريزيد و خانوادهء فلانى مقدارى » تا به آخرين ديگ مىرسيد ، سپس نان و خرمايى مىآوردند و آن شام وى بود . « 2 »\r\n3 - شيخ صدوق از عبدالرزاق نقل كرده ، مىگويد : كنيز علي بن\r\n\r\n\r\n","description":"","footnote":"\r\n( 1 ) - محاسن برقى : ص 125 .\r\n( 2 ) - همان : ص 396 .\r\n","page_name":" 38 ","page_number":38},
  {"content":"\r\n\r\nحسين عليهما السلام آب روى دست حضرت مىريخت و او وضو مىگرفت ، ابريق ( آبريز ) از دست كنيز روى صورت آن حضرت افتاد و زخمى كرد ، پس علي بن حسين عليهما السلام سرش را به طرف كنيز بلند كرد ، كنيز گفت : خداى عزّوجلّ مىفرمايد :  « وَ الْكاظِمِينَ الْغَيْظَ » ،  « 1 » امام عليه السلام فرمود : « من خشمم را خوردم » كنيز گفت :  « وَ الْعافِينَ عَنِ النَّاسِ »  « 2 » فرمود : « خدا از تو بگذرد ! » كنيز گفت :  « وَ اللَّهُ يُحِبُّ الْمُحْسِنِينَ »  « 3 » امام عليه السلام فرمود : « برو تو در راه خدا آزادى ! » . « 4 »\r\n4 - و نيز از معاويةبن عمار نقل كرده ، مىگويد : امام صادق عليه السلام فرمود :\r\n« در مدينه مرد دلقكى بود كه مردم به كارهاى او مىخنديدند ، گفت : اين مرد - يعنى علي بن حسين عليهما السلام - مرا عاجز كرد از اين كه بتوانم او را بخندانم ! روزى آن حضرت عبور كرد و دو نفر از غلامان پشت سر او بودند ، مرد دلقك آمد عباى آن حضرت را از پشتش برداشت و رفت ، امام عليه السلام توجهى به او نكرد ، غلامان او را تعقيب كردند و عبا را از او گرفتند و پشت آن حضرت انداختند ، فرمود : اين كه بود ؟ گفتند : مرد دلقكى كه اهل مدينه را مىخنداند ، فرمود : به او بگوييد : خداوند را روزى است كه در آن روز بيهوده كاران زيان مىبينند . » « 5 »\r\n5 - همو از عبداللَّه‌بن فضل هاشمى به نقل از امام صادق ؛ جعفربن محمّد ، از قول پدرش از جدش و او از پدرش عليهم السلام آورده است ، مىگويد :\r\n\r\n\r\n","description":"","footnote":"\r\n( 1 ) - آل عمران / 134 : آنان بر خشم خو مسلّطند .\r\n( 2 ) - آل عمران / 134 : آنان از خطاى مردم مىگذرند .\r\n( 3 ) - آل عمران / 148 : و خدا نيكوكاران را دوست مىدارد .\r\n( 4 ) - امالى صدوق : ص 121 .\r\n( 5 ) - همان : ص 133 .\r\n","page_name":" 39 ","page_number":39},
  {"content":"\r\n\r\n« رسول خدا صلى الله عليه و آله و سلم فرمود : « چون روز قيامت شود مناديى ندا دهد :\r\nكجاست زين‌العابدين ؟ گويا من پسرم على بن حسين‌بن علي بن ابى طالب عليهم السلام را مىنگرم كه ميان صفها گام برمى دارد » . « 1 »\r\n6 - از زهرى نقل كرده ، مىگويد : در خدمت علي بن حسين عليهما السلام بودم ، ناگهان مردى از اصحاب آن حضرت آمد ، علي بن حسين عليهما السلام فرمود : چه خبر دارى ؟ آن مرد عرض كرد : يابن رسول اللَّه ! من در حالى شب را به صبح رساندم كه چهار هزار دينار بدهكارم و توان اداى آن را ندارم و نانخور زيادى دارم كه نمىتوانم به آنها رسيدگى كنم ! پس علي بن حسين عليهما السلام گريهء شديدى كرد ، پرسيدم : يابن رسول‌اللَّه ! چرا گريه مىكنى ؟\r\nفرمود : آيا جز براى مصايب و غمهاى بزرگ مىشود گريه كرد ؟\r\nگفتند : يابن رسول اللَّه ! براى چنين چيزى ؟\r\nفرمود : كدام غم و مصيبتى براى فرد آزادهء با ايمانى بالاتر از اين است كه ببيند برادر مؤمنش نيازمند است و او نمىتواند برآورده كند ، و او را در تنگدستى ببيند و نتواند بر طرف سازد .\r\nراوى مىگويد : مردم از محضر آن حضرت پراكنده شدند ، يكى از مخالفان در حالى كه به علي بن حسين عليهما السلام طعنه مىزد ، گفت : از اين مردم تعجب است كه گاهى ادّعا مىكنند آسمان و زمين در فرمان آنها و همه چيز فرمانبر ايشان است و خداوند هيچ يك از خواسته‌هاى آنها را رد نمىكند ، و گاهى نيز اعتراف دارند كه نمىتوانند مشكل صميمىترين\r\n\r\n\r\n","description":"","footnote":"\r\n( 1 ) - امالى صدوق : ص 199 .\r\n","page_name":" 40 ","page_number":40},
  {"content":"\r\n\r\nدوستانشان را حل كنند ! اين مطلب به گوش صاحب اصلى ماجرا رسيد ، خدمت علي بن حسين عليهما السلام آمد عرض كرد : يابن رسول اللَّه ! از فلانى خبرى چنين و چنان به من رسيد كه براى من از غمى كه داشتم سخت‌تر بود .\r\nعلي بن حسين عليهما السلام فرمود : « خداوند اجازه گشايش مشكل تو را صادر كرد ، - خطاب به كنيزى - فرمود : اين سحرى و افطارى مرا بياور ! و او دو قرص نان را برداشت و آورد . پس علي بن حسين عليهما السلام به آن مرد گفت :\r\nآنها را بگير كه چيزى جز آنها در نزد ما نيست ، خداوند به وسيلهء آن دو قرص نان غم تو را بر طرف مىكند و به خير زيادىخواهى رسيد . پس آن مرد نانها را گرفت و وارد بازار شد ، نمىدانست با آنها چه كند ! در انديشهء وام سنگين و ناراحتى خانواده‌اش بود و شيطان او را وسوسه مىكرد كه اين دو قرص نان كجا مىتواند نياز تو را برآورد ؟ تا اين كه به ماهى فروشى برخورد كرد كه يك ماهى روى دستش مانده بود ، به او گفت : اين ماهى تو روى دستت مانده و يكى از دو قرص نان من هم زيادى است آيا مايلى كه ماهى خود را كه مانده به من بدهى و اين قرص نان زيادى را بگيرى ؟ ماهى فروش گفت : آرى ، پس ماهى را به وى داد و قرص نان را گرفت ، سپس به مردى رسيد كه مقدارى نمك كنار زده داشت ، گفت : مايلى آن مقدار نمك كنارزده‌ات را بدهى در برابر اين قرص نان اندك من ؟ آن مرد گفت : آرى ، پس عوض كرد . آن مرد ماهى و نمك را آورد ، گفت : ماهى را با اين نمك درست مىكنم ! اما همين كه شكم ماهى را شكافت دو مرواريد گرانبها در آن يافت پس خدا را سپاس گفت . در آن ميان كه وى خوشحال بود ناگهان در منزلش را زدند ، در آمد تا ببيند چه كسى در منزل را مىزند ديد صاحب ماهى و صاحب نمك آمده‌اند ، هر\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nكدام مىگويد : اى بندهء خدا ! هر چه ما و خانواده‌مان تلاش كرديم اين قرص نان را بخوريم دندانمان كارگر نيفتاد ! و ما گمان نمىبريم كه تو جز در بدترين وضع باشى و در نهايت بدبختى از اين رو اين نان را آورده‌ايم باز پس دهيم و آنچه از ما گرفته‌اى به تو بخشيديم . آن مرد دو قرص نان را گرفت و چون از رفتن آنها آرام گرفت در را بست ، ناگهان فرستادهء علي بن حسين عليهما السلام وارد شد و گفت : امام عليه السلام فرمود : خداوند تو را گشايش بخشيد . خوراك ( دو قرص نان ) ما را برگردان ! زيرا كه كسى جز ما آنها را نمىخورد !\r\nآن مرد دو مرواريد را به مبلغ زيادى فروخت و وام خودش را پرداخت و پس از آن وضع زندگيش خوب شد . يكى از مخالفان پس از مشاهدهء آن وضع گفت : چقدر تفاوت زياد است ميان آن كه علي بن حسين عليهما السلام نياز او را بر طرف كند در حالى كه چنان ثروت زيادى را به او مىرساند ؟ چگونه مىشود و چگونه كسى كه از رفع نيازى عاجز است مىتواند چنين ثروت عظيمى عطا كند ؟ !\r\nپس علي بن حسين عليهما السلام فرمود : قريش نيز به پيامبر صلى الله عليه و آله و سلم چنين گفتند كه چگونه ( در معراج ) از بيت المقدّس مىگذرد و آثار پيامبران را از مكّه مىبيند و يك شبه بدانجا باز مىگردد . !\r\nسپس علي بن حسين عليهما السلام فرمود : به خدا سوگند كه آنها از امر خدا و اولياى خدا بىخبر و ناآگاهند ، به راستى كه كسى جز با تسليم به خداى تعالى و ترك گناه و رضاى به مشيت او به مقامات بلند نمىرسد ! آرى اولياى خدا در برابر گرفتاريها و شدايد سخت شكيبايند و كسى ديگر در صبر و مقاومت به پاى آنها نمىرسد در نتيجه خداوند عزّوجلّ پاداش\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nآنها را برآوردن تمام خواسته هايشان مقرر فرموده است ولى آنان با اين همه از خدا جز آن را كه او مىخواهد نمىطلبند » . « 1 »\r\n7 - شيخ صدوق به نقل از احمدبن عيسىبن زيدبن على كه شصت سال مخفى بود از قول عمويش آورده است كه جعفربن محمّد الصّادق فرمود :\r\n« علي بن حسين عليهما السلام مسافرت نمىكرد مگر با همراهانى كه او را نشناسند و با آنها شرط مىكرد كه در كارهاى مورد نياز از جمله خدمتكاران آنها باشد . يك بار با گروهى مسافرت كرد ، مردى او را ديد و شناخت و به آنها گفت : مىدانيد اين كيست ؟ گفتند : نه ، گفت : اين علي بن حسين عليهما السلام است ، همراهان از جا جستند و دست و پاى آن حضرت را بوسيدند و گفتند : يابن رسول اللَّه ! شما مىخواستيد ما را داخل آتش جهنم كنيد ؟ اگر از دست و زبان ما چيزى صادر مىشد آيا ما تا پايان عمر هلاك نشده بوديم ؟ چرا شما اين كار را كرديد ؟\r\nفرمود : من يك بار با جمعى مسافرت كردم كه مرا مىشناختند به خاطر رسول خدا صلى الله عليه و آله و سلم با من چنان رفتار كردند كه سزوارم نبود بنابراين ترسيدم كه شما هم همانطور رفتار كنيد ، از اين رو پنهان داشتن كار خود را خوشتر داشتم . » . « 2 »\r\n8 - با يك واسطه از اسماعيل بن منصور نقل كرده ، مىگويد : چون پيكر علي بن حسين عليهما السلام را روى تخت گذاشتند تا غسل دهند به پشت آن حضرت نگاه كردند ، ديدند مانند كوهان شتر در اثر بارى كه با پشت به\r\n\r\n\r\n","description":"","footnote":"\r\n( 1 ) - امالى صدوق : ص 271 .\r\n( 2 ) - عيون اخبارالرّضا : 2 / 145 .\r\n","page_name":" 43 ","page_number":43},
  {"content":"\r\n\r\nدر خانهء مستمندان و درماندگان مىرساند ، وصله بسته است . « 1 »\r\n9 - از ابان‌بن تغلب نقل كرده ، مىگويد : به امام صادق عليه السلام عرض كردم :\r\nعلي بن حسين عليهما السلام را ديدم وقتى كه به نماز مىايستد ، رنگ ديگرى سيماى او را فرا مىگيرد ؟ فرمود : « به خدا سوگند كه علي بن حسين عليهما السلام به خوبى مىدانست كه در برابر چه كسى مىايستد ! » . « 2 »\r\n10 - از ابوحمزهء ثمالى نقل كرده ، مىگويد : علي بن حسين عليهما السلام را ديدم نماز مىخواند در حالى كه عبا از يك شانه‌اش افتاده بود - مىگويد : - او توجه نكرد تا از نماز فارغ شد ، از علت آن پرسيدم ، فرمود : « واى بر تو آيا مىدانى در برابر چه كسى بودم ؟ ! بنده نمازش قبول نمىشود مگر آن مقدارى كه به دل توجه داشته است » .\r\nعلي بن حسين عليهما السلام در شب تاريك از خانه بيرون مىشد در حالى كه انبانى بر دوش داشت كه داخل آن كيسه هايى از زر و سيم بود در خانه‌ها را يكى يكى مىزد سپس به آن كه از خانه بيرون مىآمد ، مىداد .\r\nاز اين رو وقتى كه علي بن حسين عليهما السلام از دنيا رفت مستمندان ديدند آن كه هر شب در مىزد نيامد فهميدند كه او علي بن حسين عليهما السلام بود . « 3 »\r\n11 - حسن‌بن علي بن ابى حمزه به نقل از پدرش ، مىگويد : پس از مرگ علي بن حسين عليهما السلام از كنيز آن حضرت خواستم تا راجع به اوصاف علي بن حسين عليهما السلام بگويد . او گفت : مفصل بگويم ، يا مختصر ؟ گفتم : بلكه مختصر ! گفت : هيچ وقت روز براى او نهار نياورديم و هيچ گاه شب بستر\r\n\r\n\r\n","description":"","footnote":"\r\n( 1 ) - علل الشرايع : 1 / 220 .\r\n( 2 ) - همان : 1 / 221 .\r\n( 3 ) - همان : 1 / 221 .\r\n","page_name":" 44 ","page_number":44},
  {"content":"\r\n\r\nنگسترديم ( كنايه از اين كه روزها روزه‌دار و شبها نمازگذار بود - م ) . « 1 »\r\n12 - از عبدالعزيزبن ابى حازم نقل كرده ، مىگويد : از ابوحازم شنيدم كه مىگفت : هيچ فرد هاشمى را برتر از علي بن حسين عليهما السلام نديدم ، شبانه روز هزار ركعت نماز مىخواند تا آن جا كه پيشانى و آثار سجده هايش همانند كوهان شتر شده بود . « 2 »\r\n13 - شيخ مفيد از عبداللَّه‌بن موسى به نقل از پدرش از قول جدش آورده است ، مىگويد : مادرم فاطمه بنت الحسين عليه السلام به من دستور داد كه با دائيم علي بن حسين عليهما السلام بنشينم و من هرگز با او ننشستم مگر اين كه به نيكى برخاستم كه از او بهره‌مند شدم ؛ يا بيم و خشيت خدا كه در دلم ايجاد مىشد چون خشيت و خوف او را از خدا مىديدم و يا علم و دانشى را كه از او استفاده مىكردم . « 3 »\r\n14 - همو از ابن شهاب زهرى نقل كرده ، مىگويد : علي بن حسين عليهما السلام براى ما حديث كرد و او برترين هاشمى بود كه من ديده بودم ، فرمود : « ما را به خاطر اسلام دوست بداريد ، كه همواره دوستى شما براى ما بود تا آن جا كه باعث سرافكندگى ما شد ! » . « 4 »\r\n15 - از عبدالعزيزبن ابى حازم نقل كرده ، مىگويد : از پدرم شنيدم كه مىگفت : هيچ فرد هاشمى را بالاتر و برتر از علي بن حسين عليهما السلام نديدم . « 5 »\r\n16 - از سعيدبن كلثوم نقل كرده ، مىگويد : در محضر امام صادق\r\n\r\n\r\n","description":"","footnote":"\r\n( 1 ) - علل الشرايع : 1 / 221 .\r\n( 2 ) - همان .\r\n( 3 ) - همان .\r\n( 4 ) - ارشاد : ص 238 .\r\n( 5 ) - همان .\r\n","page_name":" 45 ","page_number":45},
  {"content":"\r\n\r\nجعفربن محمّد عليهما السلام بودم ، از اميرالمؤمنين علي بن ابى طالب عليه السلام ياد كرد پس او را بسيار ستود و مدح كرد بدانچه شايسته بود ، سپس فرمود : « به خدا سوگند كه علي بن ابى طالب عليه السلام تا زنده بود از حرام دنيا چيزى نخورد ، و هيچ گاه دو كار براى او پيش نيامد كه در هر دو رضاى خدا باشد مگر اين كه دشوارترين آنها را دربارهء دينش انتخاب كرد و هيچ ناگوارى براى رسول خدا صلى الله عليه و آله و سلم اتفاق نيفتاد مگر اين كه به خاطر اعتماد به او ، او را طلبيد ، و هيچ كس از اين امت توان مقدار عمل رسول خدا صلى الله عليه و آله و سلم را جز او نداشت ، و اگر كارى مىكرد همچون فردى بود كه رويى به سوى بهشت و رويى به آتش دوزخ داشت ؛ اميدوار به بهشت و بيمناك از عذاب دوزخ !\r\nوى از مال خودش هزار برده را براى رضاى خدا و رهايى از آتش دوزخ آزاد كرد و از آن چه با رنج دست و عرق جبين به دست آورده بود كه اگر مىخواست براى خانواده‌اش غذايى از روغن و سركه و عجوه ( بهترين خرما ) از آنها تهيه مىكرد ، در حالى كه لباسش جز چند متر كرباس نبود و اگر چيزى از آستين او زياد مىآمد ، قيچى مىطلبيد و آن را مىبريد ، و هيچ كس از فرزندان و خاندان وى در لباس و آگاهى دينى شبيهتر از علي بن حسين عليهما السلام به آن حضرت نبود .\r\nپسرش ابوجعفر - امام باقر عليه السلام - بر آن حضرت وارد شد ، ديد از عبادت بجايى رسيده است كه كسى بدانجا نرسيده است ؛ رنگ چهره از بيدار خوابى زرد و چشمانش از زيادى گريه تفتيده و در اثر سجدهء زياد پيشانيش پينه بسته و بينيش كشيده شده و پاهايش از بس در نماز سرپا ايستاده ، ورم كرده است ، ابوجعفر عليه السلام مىفرمايد : « چون پدرم را با آن\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nحالت گريه ديدم تاب نياوردم دلم سوخت و گريستم ، او داشت فكر مىكرد ، پس از خوش‌آمد گويى به من نگاهى كرد و فرمود : پسرم مقدارى از آن نوشته‌هايى كه شرح عبادت علي بن ابى طالب عليه السلام در آن است به من بده ! آوردم به آن حضرت دادم ، مقدارى از آن را برايم خواند سپس با شدت آن را كنار گذاشت و گفت : چه كسى را توان عبادت على عليه السلام است ؟ ! » . « 1 »\r\n17 - از عبداللَّه‌بن محمّد قرشى نقل كرده ، مىگويد : وقتى كه علي بن حسين عليهما السلام وضو مىگرفت رنگ چهره‌اش زرد مىشد ، اعضاى خانواده مىپرسيدند اين چه رنگى است چهره شما را پوشانده است ؟ مىفرمود :\r\n« آيا مىدانيد در برابر چه كسى آماده مىشوم تا بايستم ؟ ! » . « 2 »\r\n18 - از جابر جعفى به نقل از ابوجعفر - امام باقر - عليهما السلام آورده است ، فرمود : « علي بن حسين عليهما السلام هر شبانه روز هزار ركعت نماز مىخواند ، چنان بود كه او را باد مانند خوشهء گندمى از سويى به سويى مىبرد ! » . « 3 »\r\n19 - از عبيداللَّه‌بن عبدالرّحمان بن موهب نقل كرده ، مىگويد : از فضيلت علي بن حسين عليهما السلام نقل كردند ، فرمود : « همين قدر مرا بس كه از شايستگان قوم خود باشم » . « 4 »\r\n20 - از قول طاووس ( يمانى ) نقل كرده ، مىگويد : شب هنگام وارد حجر اسماعيل شدم ، ناگهان علي بن حسين عليهما السلام وارد شد ، پس به نماز ايستاد ، هر چه خدا بخواهد نماز خواند سپس سجده رفت . مىگويد : با خود گفتم :\r\n\r\n\r\n","description":"","footnote":"\r\n( 1 ) - ارشاد : ص 238 .\r\n( 2 ) - همان : ص 239 .\r\n( 3 ) - همان .\r\n( 4 ) - همان .\r\n","page_name":" 47 ","page_number":47},
  {"content":"\r\n\r\nمردى شايسته از خاندان خير و نيكى است بايد به دعاى وى گوش فرا دهم ! گوش دادم ؛ در حال سجده مىگفت : « بندهء كوچكت بر در خانه تو ، نيازمند و مسكينى به درگاه تو آمده ، گداى تو در آستانه خانه ات ! » .\r\nطاووس مىگويد : هيچ گاه اين كلمات را نخواندم مگر اين كه گرفتارى من بر طرف شد . « 1 »\r\n21 - از ابراهيم‌بن على به نقل از پدرش آورده است مىگويد : با علي بن حسين عليهما السلام به حج رفتم ، شتر آن حضرت در راه رفتن كندى كرد ، با چوب دستى اشاره‌اى به آن حيوان نمود ، سپس فرمود : « اگر قصاص نبود ! » و دستش را از شتر بازگرداند . « 2 »\r\n22 - شيخ مفيد با اسناد خود مىگويد : علي بن حسين عليهما السلام با پاى پياده به حج مىرفت ؛ به مدت بيست روز از مدينه به مكّه رفت . « 3 »\r\n23 - از زرارةبن اعين نقل كرده ، مىگويد : از درخواست كننده‌اى در دل شب شنيد كه مىگفت : كجايند پارسايان در دنيا و علاقمندان به آخرت ! پس هاتفى از طرف بقيع ندا داد - در حالى كه صدايش شنيده مىشد ولى شخص او ديده نمىشد - او علي بن حسين است . « 4 »\r\n24 - از زهرى نقل كرده ، مىگويد : از اهل بيت پيامبر صلى الله عليه و آله و سلم كسى را برتر از علي بن حسين عليهما السلام نديدم . « 5 »\r\n25 - از گروهى نقل كرده است ، جوانى از قريش كنار سعيدبن مسيب\r\n\r\n\r\n","description":"","footnote":"\r\n( 1 ) - ارشاد : ص 240 .\r\n( 2 ) - همان .\r\n( 3 ) - همان .\r\n( 4 ) - همان .\r\n( 5 ) - همان .\r\n","page_name":" 48 ","page_number":48},
  {"content":"\r\n\r\nنشسته بود كه علي بن حسين عليهما السلام ظاهر شد ، جوان قريش گفت : يا ابامحمّد اين كيست ؟ سعيد گفت : اين سرور عابدان علي بن حسين‌بن علي بن ابى طالب عليهم السلام است . « 1 »\r\n26 - از محمّدبن جعفر و ديگران نقل كرده ، مىگويند : مردى از وابستگان علي بن حسين عليهما السلام آمد و در مقابل آن حضرت ايستاد به طورى كه سخن او را بشنود ، شروع كرد به دشنام دادن و امام عليه السلام چيزى نگفت ، و چون آن مرد برگشت به هم نشينانش فرمود : « شما شنيديد آنچه را كه اين مرد گفت ، من دوست دارم كه شما هم با من بياييد تا محبت مرا نسبت به او بشنويد ! »\r\nراوى مىگويد : همه گفتند : مىآييم و ما دوست داشتيم كه شما چيزى به او بگوييد و ما نيز بگوييم . مىگويد : امام عليه السلام كفشهايش را برگرفت و به راه افتاد در حالى كه مىگفت :  « وَ الْكاظِمِينَ الْغَيْظَ وَ الْعافِينَ عَنِ النَّاسِ  « 2 »  وَ اللَّهُ يُحِبُّ الْمُحْسِنِينَ »  « 3 » دانستيم كه او چيزى نمىگويد . پس بيرون شد تا جلوى منزل آن مرد رسيد او را صدا زد و فرمود : « بگوييد : علي بن حسين آمده است ! » .\r\nراوى مىگويد : آن مرد در حالى كه توقع شر داشت درآمد ، ترديدى نداشت كه امام عليه السلام براى مجازات برخى از رفتار او آمده است ! علي بن حسين عليهما السلام فرمود : « برادرم تو لحظه‌اى قبل مقابل من ايستادى و هر چه خواستى گفتى ! بنابراين آنچه را كه تو گفتى اگر در من هست پس من به\r\n\r\n\r\n","description":"","footnote":"\r\n( 1 ) - ارشاد : ص 240 .\r\n( 2 ) - آل عمران / 134 : آنان بر خشم خود مسلطند ، آنها از خطاى مردم مىگذرند .\r\n( 3 ) - آل عمران / 148 : و خدا نيكوكاران را دوست مىدارد .\r\n","page_name":" 49 ","page_number":49},
  {"content":"\r\n\r\nدرگاه خدا استغفار مىكنم ولى اگر چيزى گفتى كه در من نيست پس خداوند تو را ببخشد ! » .\r\nراوى مىگويد : آن مرد پيشانى حضرت را بوسيد و گفت : آرى من به شما چيزهايى را گفتم كه شما نداشتيد و من خود سزاوارتر بودم . راوى حديث مىگويد : وى حسن‌بن حسن رضى الله عنه بود . « 1 »\r\n27 - از عبدالرزاق نقل كرده ، مىگويد : . . . « 2 »\r\n28 - از عبداللَّه‌بن محمّدبن عمربن على عليه السلام آورده است كه هشام‌بن اسماعيل همسايه‌هاى ما را مىآزرد ، از جمله علي بن حسين عليهما السلام را سخت اذيت مىكرد ، وقتى كه از كار بر كنار شد وليد دستور داد تا او را در برابر مردم نگهدارند ! مىگويد : علي بن حسين عليهما السلام از آن جا گذشت - در حالى كه او را نزد مروان نگهداشته بودند - به او سلام داد و قبلًا علي بن حسين عليهما السلام به اطرافيانش فرموده بود كه كسى متعرض او نشود ! « 3 »\r\n29 - آورده‌اند كه علي بن حسين عليهما السلام دو مرتبه غلامش را صدا زد و او جواب نداد و در نوبت سوم جواب داد ، فرمود : « پسرم ! مگر صداى مرا نشنيدى ؟ » عرض كرد : چرا . فرمود : « پس چرا جواب مرا ندادى ؟ » گفت : به خاطر ايمنى از تو ! فرمود : « سپاس خدا را كه غلام مرا از من ايمن ساخته است ؟ » . « 4 »\r\n30 - از ابوحمزه ثمالى به نقل از علي بن حسين عليهما السلام آورده است ،\r\n\r\n\r\n","description":"","footnote":"\r\n( 1 ) - ارشاد : ص 240 .\r\n( 2 ) - همان ، اين همان حديث شماره 3 است كه از امالى صدوق : ص 121 نقل كرديم .\r\n( 3 ) - ارشاد : ص 241 .\r\n( 4 ) - همان .\r\n","page_name":" 50 ","page_number":50},
  {"content":"\r\n\r\nمىفرمايد : « بيرون آمدم تا به اين ديوار رسيدم ، پس به آن تكيه دادم ناكاه ديدم مردى با دو جامهء سفيد ، رو در روى من نگاه مىكند ، سپس گفت : اى علي بن حسين ! چه شده است كه من تو را غمگين و محزون مىبينم ؛ آيا به خاطر دنيا غمگينى كه روزى خدا بر نيكوكار و بدكار مىرسد ؟ گفتم : غم من براى اين نيست چنان كه تو مىگويى روزىرسان خداست . گفت : پس غم تو براى آخرت است كه وعده‌اى راست است و پادشاه مقتدر در آن حاكم است ؟ گفتم : براى اين هم غمگين نيستم ، چون خدا همان طورى كه مىگويى حاكم عادل است . گفت : پس براى چه غمگينى ؟ گفتم : از فتنه ابن زبير بيمناكم ! آن مرد خنديد سپس گفت : اى علي بن حسين ! آيا هرگز كسى را ديده‌اى كه بر خدا توكل كند و خدا او را كفايت نكند ؟ گفتم : نه . گفت : اى علي بن حسين ! آيا كسى را هرگز ديده‌اى كه از خدا بترسد و خدا او را نجات نبخشد ؟ گفتم : نه . گفت : آيا كسى را هرگز ديده‌اى كه از خدا درخواستى بكند و خدا به او ندهد ؟ گفتم : نه . آن گاه نگاهى كردم كسى را در مقابلم نديدم » . « 1 »\r\n31 - از ابن اسحاق نقل كرده ، مىگويد : در شهر مدينه خانواده‌اى چنين و چنان بودند ، روزيشان مىرسيد و محتاج كسى نبودند ؛ نمىدانستند روزى از كجا مىرسد ، همين كه علي بن حسين عليهما السلام از دنيا رفت ، ديگر آن شخص را نديدند . « 2 »\r\n32 - از عمروبن دينار نقل كرده ، مىگويد : چون زمان درگذشت زيدبن اسامةبن زيد فرا رسيد ، شروع كرد به گريه كردن ، علي بن حسين عليهما السلام\r\n\r\n\r\n","description":"","footnote":"\r\n( 1 ) - ارشاد : ص 241 .\r\n( 2 ) - همان : ص 242 .\r\n","page_name":" 51 ","page_number":51},
  {"content":"\r\n\r\nفرمود : « چرا گريه مىكنى ؟ » عرض كرد : گريه‌ام براى آن است كه پانزده هزار دينار بدهى دارم و چيزى براى پرداخت آن به جا نگذاشته‌ام ! راوى مىگويد : علي بن حسين عليهما السلام به او گفت : « گريه نكن وام تو بر عهدهء من و تو از آن بريئىالذّمه‌اى ! » و آن وام را از جانب وى پرداخت . « 1 »\r\n33 - طبرسى به نقل از سعيدبن كلثوم آورده است ، مىگويد : خدمت امام صادق جعفربن محمّد عليهما السلام بودم ، از اميرالمؤمنين عليه السلام ياد كرد و او را چنان كه سزا بود ستود ، سپس فرمود : « به خدا سوگند كه كسى از اين امت جز او طاقت عمل رسول خدا صلى الله عليه و آله و سلم رانداشت ، وى همچون كسى عمل مىكرد كه نگاهش بين بهشت و دوزخ بود ؛ اميدوار به پاداش آن و بيمناك از عذاب اين . وى از مال خود هزار برده را براى رضاى خدا و آزادى از آتش دوزخ آزاد كرد ، ازمالى كه با دسترنج و عرق جبين خويش فراهم كرده بود ، در حالى كه لباسش جز چند متر كرباس نبود ، وقتى كه چيزى از آستينش زياد بود قيچى مىطلبيد ، آن را مىبريد ، و كسى از فرزندان و خاندان او بيشترين شباهت را به وى از علي بن حسين ؛ زين العابدين عليهما السلام نداشت .\r\nپسرش ابوجعفر ( امام باقر ) عليه السلام بر او وارد شد ديد از عبادت به جايى رسيده است كه كسى بدانجا نرسيده است ؛ ديد رنگش از بيدارخوابى زرد و چشمها از گريه مجروح و پيشانى از سجده برآمده و پاها از قيام در نماز ورم كرده است . امام باقر عليه السلام مىفرمايد : وقتى كه پدرم را با آنحال ديدم نتوانستم از گريه خوددارى كنم دلم به حال او سوخت و\r\n\r\n\r\n","description":"","footnote":"\r\n( 1 ) - ارشاد : ص 242 .\r\n","page_name":" 52 ","page_number":52},
  {"content":"\r\n\r\nگريه كردم ، او همچنان در انديشه بود پس از خوشامدگويى نگاهى به من كرد و فرمود : پسرم ! مقدارى از آن نوشتارى كه شرح عبادت على عليه السلام در آن است به من بده ! آوردم و دادم ، اندكى را قرائت كرد سپس با ناراحتى زمين گذاشت و فرمود : چه كسى را طاقت عبادت علي بن ابى طالب عليه السلام است ؟ !\r\nعلي بن حسين عليهما السلام چنان بود وقتى كه وضو مىگرفت ، رنگش زرد مىشد ، گفتند : اين چه رنگى است كه چهرهء شما را مىپوشاند ؟ فرمود : آيا مىدانيد كه من آماده ايستادن در برابر چه كسى مىشوم ؟ ! » « 1 »\r\n34 - آورده‌اند كه روزى علي بن حسين عليهما السلام ديد حسن بصرى كنار حجرالاسود قصه مىگفت ، فرمود : « اى حسن ! آيا مرگ را براى خودت مىپسندى ؟ » گفت : نه . فرمود : « پس كار تو براى حساب روز جزاست ؟ » گفت : نه . فرمود : « آيا جز اين سراى دنيا جايى براى عمل است ؟ ! » گفت : نه .\r\nفرمود : « آيا براى خدا در روى زمين جز اين خانه پناهگاهى هست ؟ » گفت :\r\nنه . فرمود : « پس چرا مردم را از طواف باز مىدارى ؟ » . « 2 »\r\n35 - روزى به آن حضرت گفتند كه حسن بصرى گفته است : عجب از كسى نيست كه چگونه هلاك شده بلكه تعجب از كسى است كه چگونه نجات يافته است ! امام عليه السلام فرمود : « من مىگويم : تعجب از كسى نيست كه چگونه نجات يافته است بلكه تعجب از كسى است كه با وجود گسترش رحمت خدا چگونه هلاك شده است ! » . « 3 »\r\n\r\n\r\n","description":"","footnote":"\r\n( 1 ) - اعلام الورى : ص 254 .\r\n( 2 ) - همان : ص 255 .\r\n( 3 ) - همان .\r\n","page_name":" 53 ","page_number":53},
  {"content":"\r\n\r\n37 - « 1 » فتّال از طاووس ( يمانى ) نقل كرده ، مىگويد : از كنار حجر اسماعيل مىگذشتم ناگهان كسى را در حال ركوع و سجود ديدم ، دقت كردم ديدم علي بن حسين عليهما السلام است ، با خود گفتم : اى مرد ، شخص صالحى از اهل بيت پيامبر صلى الله عليه و آله و سلم است ، به خدا سوگند دعاى او را بايد غنيمت شمارى ! همچنان مراقب شدم تا از نماز فارغ شد و كف دستها را به سمت آسمان بلند كرد و مىگفت : « خدايى من ! آقاى من ! اينك دستهايم پر از گناه به درگاهت دراز و چشمانم اميدوار به رحمت تو ، و هر كه تو را با ندامت و خوارى مىخواند سزاست كه تو از روى لطف با كرمت پاسخ دهى . آقاى من ! آيا مرا از اهل شقاوت آفريده‌اى تا گريه‌ام را طولانى كنم ؟\r\nيا از اهل سعادت خلق كرده‌اى تا اميدوار باشم . آقاى من ! آيا اعضاى بدنم را براى چركين شدن آفريده‌اى يا براى نوشيدن آب جوشان اعضاى درونم را خلق كرده‌اى ؟ آقاى من ! اگر بنده‌اى توانسته از دست مولايش فرار كند ، من نخستين بنده فرارى از درگاه توام ولى من مى دانم كه چنين كارى را نمىتوانم بكنم ! آقاى من ! اگر عذاب من از چيزهايى بود كه بر طاعت تو مىافزود ، درخواست صبر بر عذاب تو را مىكردم ، جز اين كه من مىدانم نه طاعت اطاعت كنندگان بر قلمرو تو مىافزايد و نه معصيت گنهكاران چيزى از آن كم مىكند !\r\nآقاى من ، من چه هستم و خطرم چيست ؟ به لطف خودت مرا ببخش ! و با پرده پوشيت گناهان مرا بپوشان و از سرزنش من به كرم و لطفت\r\n\r\n\r\n","description":"","footnote":"\r\n( 1 ) - حديث شمارهء 36 از اعلام الورى : ص 255 همان حديث شماره 20 بود كه از ارشاد مفيد نقل‌كرديم - م .\r\n","page_name":" 54 ","page_number":54},
  {"content":"\r\n\r\nدرگذر ! خداى من و اى آقاى من ! آن گاه كه من در بستر مرگ افتاده‌ام و دستهاى عزيزانم مرا زير و رو مىكنند به من رحم كن ! و چون روى تخت براى غسل انداخته‌اند و همسايگانم بدن مرا غسل مىدهند ، به من رحم كن ! و آن گاه كه اطراف جنازه‌ام را خويشاوندانم گرفته و مىبرند به من ترحّم نما و در آن سراى تاريك به وحشت و غربت و تنهايى من رحم كن ! » .\r\nطاووس مىگويد : به قدرى گريه كردم كه صداى من بلند شد ، امام عليه السلام نگاهى طرف من كرد و فرمود : « اى يمانى ! چرا گريه مىكنى ؟ آيا اين جايگاه گنهكاران نيست ؟ »\r\nگفتم : حبيب من ! بر خدا سزاست كه تو و جد تو محمّد صلى الله عليه و آله و سلم را از درگاه رحمتش باز نگرداند . « 1 »\r\n39 - « 2 » علي بن حسين عليهما السلام فرمود : « مائيم امامان مسلمين و حجتهاى خدا بر جهانيان و سروران مؤمنين و زمامداران برجستهء نخبگان و صاحبان اختيار مؤمنان ، و مائيم وسيلهء امان مردم روى زمين چنان كه ستارگان وسيلهء ايمنى اهل آسمانند . و مائيم آن كسانى كه وسيلهء ما خداوند آسمان را از سقوط نگاه داشته است مگر به اذن او ، و به وسيلهء ما زمين را از اين كه اهلش را فرو برد نگاه مىدارد ، و به وسيلهء ما باران نازل مىشود و به وسيلهء ما رحمت خدا فراگير مىگردد . و بركات زمين برمىآيد . و اگر كسى از ما در زمين نباشد ، هر آينه اهلش را فرو\r\n\r\n\r\n","description":"","footnote":"\r\n( 1 ) - روضةالواعظين : ص 170 .\r\n( 2 ) - روايت شماره 38 همان روايت شماره 23 بود كه از ارشاد مفيد ص 24 نقل شد - م .\r\n","page_name":" 55 ","page_number":55},
  {"content":"\r\n\r\nمىبرد . » .\r\nسپس فرمود : « از زمانى كه خداوند آدم عليه السلام را آفريده زمين از حجت خدا خالى نبوده است و اگر چنان نبود خداوند پرستيده نمىشد » .\r\nسليمان مىگويد : به امام صادق عليه السلام عرض كردم : چگونه مردم از امامى كه غايب از انظار است بهره‌مند مىشوند ؟ فرمود : « همان طورى كه از نور خورشيد وقتى كه پشت پردهء ابرهاست » . « 1 »\r\n40 - اربلى مىگويد : اما مناقب و امتيازات و صفات آن حضرت فراوان است ، از جمله وقتى كه براى نماز وضو مىگرفت رنگ چهره‌اش زرد مىشد ، كسانش مىپرسيدند : اين چيست كه در وقت وضو بر سرت مىآيد ؟ مىفرمود : « آيا مىدانيد كه در برابر چه كسى مىخواهم بايستم ؟ ! » .\r\nو از جمله وقتى كه راه مىرفت ، دستش از ران تجاوز نمىكرد و دستش را تكان نمىداد و با وقار و فروتن بود ، و چون براى نماز مىايستاد بدنش مىلرزيد و در پاسخ هر كه مىپرسيد ، مىگفت :\r\n« مىخواهم در مقابل پروردگارم بايستم و با او مناجات كنم از اين رو لرزه بر اندامم مىافتد » .\r\nدر خانه‌اى كه او در حال سجده و در بين نماز بود ، آتش سوزى اتفاق افتاد ، گفتند : يابن رسول اللَّه ، يابن رسول اللَّه ! آتش ! آتش ! او سر از سجده بر نداشت تا آتش خاموش شد ! گفتند : چه چيز تو را مانع شد كه سر از سجده بردارى ؟ فرمود : « آتش آخرت » .\r\n\r\n\r\n","description":"","footnote":"\r\n( 1 ) - روضةالواعظين : ص 170 .\r\n","page_name":" 56 ","page_number":56},
  {"content":"\r\n\r\nو از آن جمله مطلبى است كه سفيان نقل كرده ، مىگويد : مردى خدمت علي بن حسين عليهما السلام آمد و عرض كرد : فلان كس از شما بد گفت و شما را آزرد ! فرمود : « مرا نزد او ببريد ، با او رفت در حالى كه گمان مىكرد ، او انتقام خودش را خواهد گرفت ولى همين كه نزد او آمد ، فرمود : « اى مرد ! اگر آن چه را كه دربارهء من گفته‌اى حق است ، خداوند آن را بر من ببخشد و اگر آن چه راجع به من گفته‌اى نادرست است پس خدا تو را بيامرزد . » . « 1 »\r\n41 - همو مىگويد : بين آن حضرت و پسر عمويش حسن‌بن حسن اختلاف جزئى بود حسن نزد علي بن حسين عليهما السلام آمد در حالى كه آن حضرت ميان مسجد در بين اصحابش بود از هيچ چيز فرو گذار نكرد مگر هر چه بد بود به او گفت و او ساكت بود ، سپس حسن برگشت ، همين كه شب شد به منزل وى رفت در خانه او را زد ، حسن دم در آمد ، على عليه السلام فرمود : « برادر ! اگر آنچه گفتى راست بود خدا مرا بيامرزد و اگر دروغ گفتى پس خدا تو را بيامرزد و درود و رحمت و بركات خدا بر تو باد ! » سپس برگشت ، حسن به دنبال وى آمد و در پشت سر او گريه مىكرد تا اين كه دل امام عليه السلام به حال او سوخت . سپس عرض كرد : به خدا سوگند كه پس از اين كارى را كه تو نپسندى نخواهم كرد ! پس على عليه السلام فرمود :\r\n« من تو را نسبت به آن چه گفتى حلال كردم ! » . « 2 »\r\n42 - اربلى مىنويسد : امام عليه السلام همواره مىفرمود : « از دست دادن دوستان غمبار است » و مىگفت : « خداوندا به تو پناه مىبرم از اين كه در جلو چشمان مردم ظاهر خوبى داشته باشم ولى در پيشگاه تو باطنم بد\r\n\r\n\r\n","description":"","footnote":"\r\n( 1 ) - كشف الغمه : 2 / 74 .\r\n( 2 ) - همان .\r\n","page_name":" 57 ","page_number":57},
  {"content":"\r\n\r\nباشد . خداوندا ! چنان كه من بدى كردم و تو نسبت به من خوبى كردى ، بنابراين اگر بازگشتم ، به سوى من بازگرد ! » . « 1 »\r\n43 - نيز مىگويد : امام سجّاد عليه السلام مىفرمود : « گروهى خدا را از ترس عبادت مىكنند كه اين عبادت بردگان است و گروه ديگر او را به منظور چشم طمعى كه دارند عبادت مىكنند و اين عبادت تاجران است و البته گروهى نيز به منظور سپاسگزارى او را عبادت مىكنند كه اين عبادت آزادگان است » . « 2 »\r\n44 - از جمله ويژگيهاى آن حضرت اين بود كه دوست نداشت كسى دستشويى رفتن او را ببيند . و خود براى طهارت آب تهيه مىكرد و آن را پيش از خواب مىپوشاند ، چون از خواب شب برمى خاست ابتدا مسواك مىزد سپس وضو مىگرفت و آنگاه مشغول نماز مىشد ، و همواره آن چه از نماز مستحبى روز انجام نداده بود ، شب به جا مىآورد و مىگفت :\r\n« پسرم اينها بر شما واجب نيست ولى من دوست دارم كه هر كسى از شما كه خودش را به كار خوبى عادت مىدهد آن را ادامه دهد ! » و نماز شب را هيچ گاه در سفر و حضر ترك نمىكرد . « 3 »\r\n45 - از جمله سخنان آن حضرت اين بود : « در شگفتم از شخص خودپسند متكبر كه ديروز نطفه بود و فردا مردار مىشود ! و تعجب مىكنم از كسى كه در وجود خدا ترديد دارد در حالى كه آفريدگان او را مىبيند ! و در نهايت تعجبم از كسى كه عالم آخرت را منكر است در حالى\r\n\r\n\r\n","description":"","footnote":"\r\n( 1 ) - كشف الغمه : 2 / 75 .\r\n( 2 ) - همان .\r\n( 3 ) - همان .\r\n","page_name":" 58 ","page_number":58},
  {"content":"\r\n\r\nكه اين عالم دنيا را مىبيند ! و در نهايت شگفتيم از كسى كه براى سراى فانى كار مىكند ولى كار سراى جاودانه را ترك گفته است ! » و چون مستمندى نزد او مىآمد مىگفت : « مرحبا به كسى كه توشهء مرا براى سفر آخرت بر دوش گرفته است . » . « 1 »\r\n46 - ابن شهرآشوب از حمران بن اعين به نقل از ابى جعفر امام باقر عليه السلام آورده است ، فرمود : « امام سجّاد عليه السلام صد خانواده از مستمندان مدينه را اداره مىكرد ، و علاقمند بود كه غذاى خودش را به يتيمان ، درماندگان و افراد زمينگير و مستمندانى كه هيچ راه چاره‌اى ندارند بدهد و با دست خودش به آنها مىخوراند و كسانى از آنها نانخورانى داشتند از خوراك خودش براى آنها مىبرد .\r\nو چنان بود كه هيچ گاه غذايى را نمىخورد مگر اين كه ابتدا مقدارى از آن را صدقه مىداد » . « 2 »\r\n47 - همو به اسناد خود از امام صادق عليه السلام نقل كرده است كه علي بن حسين عليهما السلام به انگور علاقه داشت مقدارى انگور خوب به مدينه آوردند ، كنيز وى مقدارى انگور خريد موقع افطار خدمت آن حضرت آورد ، خوشش آمد ولى قبل از اين كه دست به طرف آنها دراز كند گدايى در منزل ايستاد ، فرمود : انگور را براى او ببريد ! عرض كرد : آقاى من ! مقدارى از آن براى او كافى است ! فرمود : نه به خدا ! تمام انگورها را براى گدا فرستاد . و فردا نيز مقدارى خريد و خدمت آن حضرت آورد ، گدايى آمد ، باز همان كار را كرد . و باز فرستاد مقدارى انگور خريدند و در شب\r\n\r\n\r\n","description":"","footnote":"\r\n( 1 ) - كشف الغمه : 2 / 76 .\r\n( 2 ) - مناقب : 2 / 254 .\r\n","page_name":" 59 ","page_number":59},
  {"content":"\r\n\r\nسوم انگور را آوردند ، گدايى نيامد و انگور را ميل كرد و فرمود : خدا را شكر كه چيزى از دست ما نرفت ! « 1 »\r\n48 - همو از مالك بن انس نقل كرده ، مىگويد : علي بن حسين‌بن علي بن ابىطالب عليهم السلام نزد عبيداللَّه‌بن عبداللَّه‌بن عتبةبن مسعود رفت تا چيزى از او بپرسد ، اصحاب او نيز همراه وى بودند ، و او داشت نماز مىخواند ، امام عليه السلام نشست تا او از نماز فارغ شد ، آن گاه عبيداللَّه رو به آن حضرت آمد ، اصحاب وى گفتند : خدا تو را بهره‌مند سازد ! اين مرد ؛ پسر دختر رسول خدا صلى الله عليه و آله و سلم نزد تو آمده است ! و در جايگاه خود چيزى از تو مىخواهد ، خوب بود شما مىرفتى و خواستهء او را برآورده مىكردى سپس به سراغ نمازت مىآمدى ! عبيداللَّه در پاسخ آنها گفت : هيهات ! كسى كه چنين مقامى را طالب است ناگزير بايد تحمّل مشقّت كند ! « 2 »\r\n49 - از شخصى به نام مستقيم نقل كرده ، مىگويد : در محضر علي بن حسين عليهما السلام بوديم ، همچنان هر مستمندى مىآمد ، از جا بلند مىشد ، چيزى به او مىداد و مىگفت : « صدقه به دست خدا مىرسد پيش از آن كه به دست سائل برسد » . راوى مىگويد : امام عليه السلام به كف دستش اشاره كرد . « 3 »\r\n50 - از مسعودبن مالك نقل كرده ، مىگويد : علي بن حسين عليهما السلام از من پرسيد : « سعيدبن جبير چه كرده است ؟ » گفتم : نيكوكار است ! فرمود : « آن مرد نزد ما مىآمد ، از واجبات و چيزهايى كه خداوند وسيله آنها به ما\r\n\r\n\r\n","description":"","footnote":"\r\n( 1 ) - مناقب : 2 / 254 .\r\n( 2 ) - طبقات ابن سعد : 5 / 159 .\r\n( 3 ) - همان : 5 / 160 .\r\n","page_name":" 60 ","page_number":60},
  {"content":"\r\n\r\nفايده مىدهد از او مىپرسيديم ! اكنون ما امكاناتى نداريم كه ما را در آنجا به وى برساند ! » با دست خود به جانب عراق اشاره كرد . « 1 »\r\n51 - از عبداللَّه‌بن ابى سليمان نقل كرده ، مىگويد : علي بن حسين عليهما السلام چنان بود كه هر وقت راه مىرفت ، دست آن حضرت از رانش نمىگذشت و با تبختر راه نمىرفت و چون براى نماز برمى خاست لرزه بر اندامش مىافتاد ، پرسيدند : شما را چه مىشود ؟ فرمود : « شما نمىدانيد كه در برابر چه كسى من حرف مىزنم و راز و نياز مىكنم ؟ ! » . « 2 »\r\n52 - از علي بن محمّد نقل كرده ، مىگويد : علي بن حسين عليهما السلام همواره از جنگ و ستيز نهى مىكرد ، گروهى از مردم خراسان او را ديدند از ستمهايى كه بر آنها از طرف فرمانروايشان رفته بود ، شكايت كردند ، امام عليه السلام آنها را به صبر و تحمّل فرمان داد و فرمود : « همانا من همان حرفى را مىزنم كه عيسى عليه السلام زد : خدايا اگر آنها را عذاب كنى بندگان تو هستند و اگر ببخشايى تواى با قدرت و دانا » . « 3 »\r\n53 - از هشام‌بن عروه نقل كرده ، مىگويد : علي بن حسين عليهما السلام با مركب خود راهى مكّه مىشد و برمى گشت در حالى كه تازيانه‌اى به او نمىزد ، با اسلم غلام عمر مجالست مىكرد ، مردى از قريش به او گفت : قريش را واگذاشته‌اى با بنى عدى هم‌نشينى مىكنى ؟ فرمود : « شخص در جايى مىنشيند كه سودمند باشد » . « 4 »\r\n54 - از يزيدبن حازم نقل كرده ، مىگويد : علي بن حسين عليهما السلام و سليمان\r\n\r\n\r\n","description":"","footnote":"\r\n( 1 ) - طبقات ابن سعد : 5 / 160 .\r\n( 2 ) - همان .\r\n( 3 ) - همان .\r\n( 4 ) - همان .\r\n","page_name":" 61 ","page_number":61},
  {"content":"\r\n\r\nبن يسار را ديدم كه بين قبر پيامبر صلى الله عليه و آله و سلم و منبر نشسته‌اند و با هم سخن مىگفتند و گفتگو مىكردند تا روز بالا مىآمد و چون مىخواستند بلند شوند عبداللَّه‌بن ابىسلمه سوره‌اى قرائت مىكرد و چون فارغ مىشد ، جلسه را ترك مىكردند . « 1 »\r\n55 - حافظ ابو نعيم به نقل از محمّدبن زكريا غلابى كه امام عليه السلام را مدح مىكرد ، آورده است مىگويد : پدرم نيز آن حضرت را مدح مىكرد و مىگفت : . . . « 2 »\r\n56 - از حاتم بن اسماعيل نقل كرده ، مىگويد : جعفربن محمّد از پدرش نقل كرده ، مىفرمايد : « علي بن حسين عليهم السلام فرمود : پسرم ! اگر براى من جامهء مخصوص دستشويى تهيه مىكردى خوب بود ، چون مىبينم مگسى روى فضولات مىنشيند سپس روى بدنم قرار مىگيرد ! »\r\nاين را گفت ، بعد به خود آمد ، فرمود : « رسول خدا صلى الله عليه و آله و سلم و يارانش به جز يك جامه نداشتند » از اين رو از گفته‌اش دست برداشت ! « 3 »\r\n57 - از عمروبن ثابت نقل كرده ، مىگويد : علي بن حسين عليهما السلام از مكّه تا مدينه شترش را نمىزد . « 4 »\r\n58 - از فضيل بن غزوان نقل كرده ، مىگويد : علي بن حسين عليهما السلام به من فرمود : « هر كه يك بار بخندد بخشى از دانايى را به اطراف پاشيده\r\n\r\n\r\n","description":"","footnote":"\r\n( 1 ) - طبقات ابن سعد : 5 / 160 .\r\n( 2 ) - اين حديث بى كم و زياد همان حديث شمارهء 51 بود كه صفحه قبل نقل شد - م .\r\n( 3 ) - حليةالاولياء : 3 / 133 .\r\n( 4 ) - همان .\r\n","page_name":" 62 ","page_number":62},
  {"content":"\r\n\r\nاست . » . « 1 »\r\n59 - از حجّاج به نقل از ابى جعفر از قول علي بن حسين عليهم السلام آورده است فرمود : « جسم آدمى اگر مريض نشود ، سرمست مىشود ، و در پيكرى كه سرمست شود خيرى نيست . » . « 2 »\r\n60 - از قاسم‌بن ابراهيم علوى از قول امام صادق عليه السلام . . . « 3 »\r\n61 - از ابوحمزهء ثمالى نقل كرده ، مىگويد : در منزل علي بن حسين عليهما السلام آمدم نخواستم در بزنم همانجا نشستم تا آن حضرت بيرون آمد ، سلام دادم و دعاى خير كردم ، جواب سلام مرا داد و برايم دعا كرد سپس كنار ديوارى آمد و فرمود : « اى ابوحمزه اين ديوار را مىبينى » عرض كردم :\r\nآرى يابن رسول اللَّه ! فرمود : « روزى تكيه داده بودم در حالى كه غمگين بودم ! ناگاه مردى زيباروى خوش لباسى را ديدم كه رو در روى من نگاه مىكرد ، سپس گفت : اى علي بن حسين ! چه شده است كه تو را گرفته و غمگين مىبينم ، آيا براى دنياست كه روزى حاضر است و نيك و بد از آن مىخورند ؟ !\r\nگفتم : « من براى دنيا غمگين نيستم ، چون مىدانم همانطور است كه تو مىگويى ! » گفت : پس غم تو براى چيست ؟ گفتم : از فتنهء پسر زبير بيمناكم ! » . گفت : يا على ! آيا كسى را ديده‌اى كه از خدا چيزى را بخواهد و او ندهد ؟ گفتم : « خير » پس گفت : آيا ديده‌اى كسى از خدا بترسد و خدا او را كفايت نكند ؟ گفتم : « نه ، آنگاه از چشم من ناپديد شد ! ، به من گفته شد : يا\r\n\r\n\r\n","description":"","footnote":"\r\n( 1 ) - حليةالاولياء : 3 / 133 .\r\n( 2 ) - همان .\r\n( 3 ) - اين حديث مجموع دو حديث شماره 42 و 43 همين بخش بود كه گذشت - م .\r\n","page_name":" 63 ","page_number":63},
  {"content":"\r\n\r\nعلى آن كه با تو حرف مىزد ، خضر عليه السلام بود » . « 1 »\r\n62 - حافظ ابونعيم ، در ستايش خلف‌بن حوشب ، علي بن حسين عليهما السلام نقل كرده است كه آن حضرت فرمود : « اى مردم كوفه ما را به خاطر اسلام دوست بداريد و بيش از حق‌مان بالا نبريد ! » . « 2 »\r\n63 - مىگويد : سفيان در ستايش علي بن حسين عليهما السلام آورده است ، فرمود : « دوست نداشتم كه نصيب من به جاى خوارى و ذلّت شتران سرخ‌فام باشد ! » « 3 »\r\n64 - ابن منهال طائى در ستايش علي بن حسين عليهما السلام مىگويد : علي بن حسين عليهما السلام چنان بود كه هر وقت به سائل صدقه مىداد او را مىبوسيد سپس صدقه مىداد . » . « 4 »\r\n65 - از نافع‌بن جبير نقل كرده است كه به علي بن حسين عليهما السلام مىگفت :\r\nخدا تو را بيامرزد تو آقا و برترين مردمى كه به سراغ اين برده - زيدبن اسلم - مىروى و با او مىنشينى ! امام عليه السلام در جواب او فرمود : « شايسته است كه دنبال علم بروند هر جا كه باشد ! » . « 5 »\r\n66 - از محمّدبن عبدالرّحمان مدينى در ستايش علي بن حسين عليهما السلام آورده است مىگويد : آن حضرت از ميان همهء مردم به سراغ زيدبن اسلم مىرفت و نزد او مىنشست و مىگفت : « همانا شخص با كسى مىنشيند كه در دينش سودمند باشد . » . « 6 »\r\n\r\n\r\n","description":"","footnote":"\r\n( 1 ) - حليةالاولياء : 3 / 134 .\r\n( 2 ) - همان : 3 / 137 .\r\n( 3 ) - همان .\r\n( 4 ) - همان .\r\n( 5 ) - همان .\r\n( 6 ) - همان .\r\n","page_name":" 64 ","page_number":64},
  {"content":"\r\n\r\n67 - از ابوحمزهء ثمالى به نقل از جعفربن محمّد عليهما السلام آورده است ، مىگويد : « از على بن حسين عليهما السلام راجع به گريهء زيادش پرسيدند ، فرمود :\r\nمرا ملامت نكنيد كه حضرت يعقوب يكى از فرزندانش را گم كرد ، آن قدر گريست كه چشمانش سفيد شد در حالى كه نمىدانست او مرده است يا زنده ! ولى من چهارده تن از اهل بيتم را در يك جنگ شهادتشان را ديدم ! شما تصور مىكنيد كه غم آنها از دلم برود ! » . « 1 »\r\n68 - از عتبى به نقل از پدرش در ستايش علي بن حسين عليهما السلام آورده است كه وى بالاترين فرد بنى هاشم بود ، به پسرش مىفرمود : « پسرم ! در برابر مصائب پايدار باش ! و متعرض حقوق ديگران نشو ! و برادر دينيت را به چيزى كه ضررش بيش از منفعتش باشد وادار نكن ! » . « 2 »\r\n69 - از ابراهيم‌بن سعيد نقل كرده ، مىگويد : علي بن حسين عليهما السلام صداى نالهء كسى را در خانه‌اش شنيد ، در حالى كه جمعى نزد او بودند ، بلند شد ، رفت طرف منزلش سپس برگشت ، پرسيدند آيا اتفاقى افتاده بود ؟ فرمود :\r\n« آرى » پس او را تسليت گفتند و از صبر او تعجب كردند ، فرمود : « ما اهل بيت در آن چه دوست داريم در فرمان خداييم و در آنچه را كه دوست نداريم خدا را سپاس مىگوييم » . « 3 »\r\n70 - سبطبن جوزى از عبدالرّحمان بن حفص قرشى نقل كرده ، مىگويد : علي بن حسين عليهما السلام وقتى كه وضو مىگرفت ، رنگش زرد مىشد ، مىپرسيدند : اين چه حالى است كه در وقت وضو گرفتن بر شما عارض\r\n\r\n\r\n","description":"","footnote":"\r\n( 1 ) - حليةالاولياء : 3 / 138 .\r\n( 2 ) - همان .\r\n( 3 ) - همان .\r\n","page_name":" 65 ","page_number":65},
  {"content":"\r\n\r\nمىشود ؟ مىفرمود : « آيا مىدانيد كه مقابل چه كسى مىخواهم بايستم ؟ ! » « 1 »\r\n71 - از ابوالفرج اصفهانى نقل كرده ، مىگويد : در منزل علي بن حسين عليهما السلام آتش سوزى اتفاق افتاد ، او در حال سجده بود ، گفتند : يابن رسول اللَّه ! آتش ! آتش ! سر از سجده برنداشت تا آتش خاموش شد ، پرسيدند ، چه چيز شما را از آن بازداشت ؟ فرمود : « آتش سراى ديگر ! » . « 2 »\r\n72 - از عبدالرّحمان قرشى نقل كرده مىگويد : مردى خدمت علي بن حسين عليهما السلام آمد . گفت : فلان كس از شما بدگويى مىكند ! فرمود : « برخيز و مرا نزد او ببر ! » آن مرد برخاست و با وى نزد آن مرد رفت در حالى كه گمان مىكرد ، مىخواهد از آن مرد انتقام بگيرد همين كه به او رسيد ، فرمود : « فلانى ! اگر آنچه را كه گفتى درست باشد خداوند از من بگذرد و اگر نادرست باشد خداوند تو را بيامرزد ! » . « 3 »\r\n73 - از يكى از فرزندان عماربن ياسر نقل كرده ، مىگويد : گروهى نزد علي بن حسين عليهما السلام بودند كه خدمتكارى با عجله آمد در حالى كه سيخ كبابى در دست داشت و گوشت بريانى را از تنور درآورده بود ، همانطور كه خدمتكار با شتاب مىآمد و سيخ كباب در دست ، و در جلوى علي بن حسين عليهما السلام فرزند خردسالش نشسته بود سيخ كباب روى كودك افتاد و او را به شدت سوزاند و او جان داد ! خدمتكار بهت زده ماند ، امام عليه السلام نگاهى به او كرد و فرمود : « تو كه دستى اين كار را نكردى ، برو\r\n\r\n\r\n","description":"","footnote":"\r\n( 1 ) - تذكرةالخواص : ص 325 .\r\n( 2 ) - همان .\r\n( 3 ) - حلية الاولياء : 3 / 137 .\r\n","page_name":" 66 ","page_number":66},
  {"content":"\r\n\r\nتو در راه خدا آزادى ! » سپس دستور داد كودك را كفن و دفن كردند . « 1 »\r\n74 - محمّدبن طلحه مىگويد : صفات آن بزرگوار فراوان است ، از جمله اين كه هر وقت براى نماز وضو مىگرفت ، رنگش زرد مىشد ، اعضاى خانواده مىگفتند : اين چه حالتى است كه در وقت وضو گرفتن بر شما عارض مىشود ؟ مىفرمود : « آيا مىدانيد كه مقابل چه كسى مىخواهم بايستم ؟ ! »\r\nو از جمله وقتى كه راه مىرفت دستش از ران او نمىگذشت و دستش را حركت نمىداد و آرامش و تواضعى داشت . چون براى نماز مىايستاد بدنش مىلرزيد ! آتش سوزى در خانه‌اش روى داد و او در حال سجدهء نماز بود ، حاضران مىگفتند : يابن رسول اللَّه آتش ! يابن رسول اللَّه آتش ! اما او سر از سجده بلند نكرد تا آتش را خاموش كردند ، پرسيدند : چه چيز شما را مانع از آن شد ؟ فرمود : « آتش سراى آخرت ! » .\r\nو از جمله آن كه سفيان نقل كرده است مىگويد : مردى خدمت علي بن حسين عليهما السلام آمد و گفت : يابن رسول اللَّه ! فلانى از شما بد گفت و شما را آزرد ! فرمود : « مرا نزد وى ببر ! » آن مرد با امام عليه السلام رفت در حالى كه گمان مىكرد ؛ مىخواهد انتقام بگيرد ، همين كه به او رسيد ، فرمود : « اگر آنچه دربارهء من گفته‌اى درست است خداوند از من بگذرد و اگر نادرست است خدا تو را ببخشد ! .\r\nبين آن حضرت و پسرعمويش ؛ حسن‌بن حسن عليه السلام كدورتى بود ، حسن نزد آن حضرت آمد در حالى كه او ميان مسجد با اصحاب خود\r\n\r\n\r\n","description":"","footnote":"\r\n( 1 ) - حلية الاولياء : 3 / 137 .\r\n","page_name":" 67 ","page_number":67},
  {"content":"\r\n\r\nبودند ، چيزى فرو گذار نكرد مگر هر چه حرف آزار دهنده بود ، گفت و آن حضرت ساكت بود ، سپس به راه خود رفت همين كه شب فرا رسيد به منزل پسرعمويش رفت و در منزل را زد ، حسن بيرون آمد ، امام عليه السلام فرمود : « برادر ! اگر تو آنچه گفتى راست بود پس خداوند مرا ببخشد و اگر دروغ بود خداوند از تو بگذرد ، و سلام و رحمت خدا بر تو باد ! » اينها را گفت و برگشت ، حسن به دنبال وى رفت و از او دست برنداشت و گريه كرد تا اين كه امام عليه السلام دلش به حال او سوخت ! سپس عرض كرد : به خدا سوگند دوباره كارى نخواهم كرد كه شما ناراحت شويد ! امام عليه السلام فرمود :\r\n« من شما را از آنچه گفتى حلال كردم ! » و همواره مىگفت : « خداوندا به تو پناه مىبرم از اين كه ظاهرم در جلو چشم مردم خوب باشد ولى باطنم ناپسند ! خداوندا ! من بد كردم و تو به من نيكى كردى ، بنابراين اگر بازگشتم تو هم به جانب من باز كرد ! » .\r\nهمواره مىگفت : « گروهى خدا را از ترس عبادت مىكنند كه اين عبادت بردگان است . و گروهى ديگر او را به خاطر نعمتش عبادت مىكنند ؛ اين عبادت بازرگانان است و گروهى خدا را به منظور سپاسگزارى عبادت مىكنند كه اين عبادت آزادگان است .\r\nاز جمله اين كه دوست نداشت كسى او را در وضو و نظاير آن يارى كند و خود براى وضو و غسل آب تهيه مىكرد و پيش از خواب آن را مىپوشاند ، و چون از خواب شب برمى خاست ابتدا مسواك مىزد سپس وضو مىگرفت و نمازهاى نافلهء روز كه از او فوت شده بود ، قضا مىخواند و مىگفت : « اينها بر شما واجب نيست ولى من دوست دارم هر كه از شما خودش را عادت مىدهد به خوبى عادت دهد و آن را ادامه\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nدهد » .\r\nنماز شب را چه در سفر و چه در حضر ترك نمىكرد و از جمله سخنانش اين بود كه من در شگفتم از شخص متكبر خودپسند كه ديروز نطفه‌اى بود و همو فردا مردارى مىشود ! و بسيار در شگفتم از كسى كه عالم آخرت را قبول ندارد ، در حالى كه اين عالم را به چشم مىبيند ! و در نهايت تعجبم از كسى كه براى اين سراى فانى كار مىكند ولى كار سراى پايدار راترك گفته است ! » . و چنان بود كه هر گاه مستمندى نزد وى مىآمد ، مىگفت : « مرحبا به كسى كه توشهء مرا به جانب سراى آخرت بر دوش مىكشد ! » « 1 »\r\n76 - همو مىگويد : چون علي بن حسين عليهما السلام از دنيا رفت ، فهميدند كه صد خانوار از مردم مدينه را غذا مىداد و نيازمنديهاى آنان را خود حمل مىكرد .\r\nمحمّدبن اسحاق مىگويد : مردمانى از اهل مدينه زندگانيشان اداره مىشد ولى نمىدانستند از كجا مىرسد ، همين كه علي بن حسين عليهما السلام از دنيا رفت ، ديدند آن كه هر شب مىآيد ديگر نيامد !\r\nابوحمزهء ثمالى مىگويد : زين العابدين عليه السلام شبانه كيسهء نان را به دوش حمل مىكرد و صدقه مىداد و مىفرمود : « صدقه پنهانى خشم پروردگار را فرو مىنشاند . » .\r\nوى مىگويد : وقتى كه آن حضرت از دنيا رفت و غسل دادند چشمشان به آثارى كه در پشت آن حضرت بود ، افتاد ، گفتند : اينها چيست ؟ در\r\n\r\n\r\n","description":"","footnote":"\r\n( 1 ) - مطالب السّؤل : ص 77 .\r\n","page_name":" 69 ","page_number":69},
  {"content":"\r\n\r\nپاسخ گفته شد : شب هنگام انبان آرد به پشت حمل مىكرد و در نهان به فقراى مدينه مىرساند ! « 1 »\r\n77 - ابن عايشه مىگويد : شنيدم مردم مدينه مىگفتند : وقتى كه علي بن حسين عليهما السلام از دنيا رفت ، ديگر صدقه پنهانى را از دست داديم .\r\nسفيان مىگويد : علي بن حسين عليهما السلام خواست راهى مكّه شود ، خواهرش سكينه دختر امام حسين عليه السلام توشه‌اى تهيه كرد كه هزار درهم هزينه كرده بود ، همين كه به منطقه « حرّه » رسيد آن زاد و توشه را به آن حضرت رساندند ! وقتى كه فرود آمد همه آنها را بين مستمندان تقسيم كرد .\r\nسعيدبن مرجانه مىگويد : روزى نزد علي بن حسين عليهما السلام بودم ، گفتم :\r\nاز ابوهريره شنيدم كه مىگفت : رسول خدا صلى الله عليه و آله و سلم فرمود : « هر كه بردهء مؤمنى را آزاد كند خداوند در برابر هر جزئى از آن ، جزئى از بدن وى را از آتش دوزخ آزاد مىكند تا آن‌جا كه در برابر دست او دست و در برابر پاى او پا و در برابر آلت او آلت وى را آزاد سازد !\r\nعلي بن حسين عليهما السلام فرمود : « خود تو اين را از ابوهريره شنيدى ؟ » سعيد گفت : آرى .\r\nامام عليه السلام به غلامى كه از همه شادابتر بود و عبداللَّه‌بن جعفر در برابر او هزار دينار داده بود و به او نفروخت ، فرمود : « تو در راه خداى تعالى آزادى ! » . « 2 »\r\n78 - ابن صباغ مىگويد : اما مناقب آن حضرت فراوان و امتيازاتش\r\n\r\n\r\n","description":"","footnote":"\r\n( 1 ) - مطالب السؤول : ص 78 .\r\n( 2 ) - همان .\r\n","page_name":" 70 ","page_number":70},
  {"content":"\r\n\r\nمشهور است از جمله آن كه وى وقت وضو گرفتن براى نماز رنگش زرد مىشد ، پرسيدند : اين چه وضعى است كه در وقت وضو در شما پيدا مىشود ؟ فرمود : « آيا مىدانيد كه من در برابر چه كسى مىخواهم بايستم ؟ ! » .\r\nاز ابوحمزه ثمالى نقل كرده ، مىگويد : علي بن حسين عليهما السلام در هر شبانه روز هزار ركعت نماز مىخواند ؛ روزى هر قدر كه خداى تعالى خواست نماز خواند سپس سجده‌اى طولانى كرد ، من با خود گفتم : مردى صالح از خاندان نبوت است بايد گوش فرا دهم ببينم چه مىگويد ؛ شنيدم كه مىگفت :\r\n« خدايا بنده ات در خانهء تو و نيازمندت در پيشگاه تو و گدايى بر در سرايت و مستمندى در آستانه سرايت ايستاده است ! » .\r\nطاووس ( يمانى ) مىگويد : به خدا سوگند كه هيچ گاه اين ذكر را در گرفتاريى نخواندم مگر بر طرف شد ! و از جمله مناقب آن حضرت سفيان نقل كرده است . . . « 1 »\r\n\r\n\r\n","description":"","footnote":"\r\n( 1 ) - فصول المهمه : ص 201 . اين بخش سخن سفيان را بى كم و زياد ضمن شمارهء 75 نقل كرديم - م .\r\n","page_name":" 71 ","page_number":71},
  {"content":"\r\n\r\n\r\nبخشندگى ، پارسائى و عبادت آن حضرت\r\n1 - برقى از شهاب بن عبدربه به نقل از ابى عبداللَّه امام صادق عليه السلام آورده است كه فرمود : « وقتى كه علي بن حسين عليهما السلام براى حج و عمره به مكّه سفر مىكرد از بهترين زاد و توشه ؛ بادام ، شكر ، قاووت خالص و شيرين با خود برمى داشت . » « 1 »\r\n2 - از محمّدبن سنان نقل كرده است كه امام صادق عليه السلام فرمود : « علي بن حسين عليهما السلام با شترى ده سفر حج رفت و يك تازيانه به شتر نزد » . « 2 »\r\n4 - « 3 » از جعفربن ابراهيم جعفرى به نقل از امام صادق عليه السلام از پدرش و از جدش عليهما السلام آورده است ، فرمود : « هر كه بر مؤمن مسافرى دربارهء برآوردن حاجتش كمك كند خداوند بيست و سه گرفتارى او را در دنيا و هفتاد گرفتاريش را در آخرت - آن موقعى كه مردم گرفتار خودشان\r\n\r\n\r\n","description":"","footnote":"\r\n( 1 ) - محاسن برقى : ص 360 .\r\n( 2 ) - همان : ص 361 .\r\n( 3 ) - حديث شماره 3 عين شمارهء 2 بود با اين تفاوت كه در آخر حديث آمده است : « با اين كه سالى ازسالها زير پاى آن حضرت زانو زد باز هم تازيانه‌اى نزد » .\r\n","page_name":" 72 ","page_number":72},
  {"content":"\r\n\r\nهستند - بر طرف سازد » . « 1 »\r\n5 - محمّدبن يعقوب ( كلينى ) از زراره نقل كرده است ، مىگويد : از ابوجعفر ( امام باقر ) عليه السلام شنيدم كه مىفرمود : « علي بن حسين عليهما السلام شترى داشت كه بيست و دوبار با آن به حج رفت و هرگز تازيانه‌اى به او نزد . » مىفرمايد : « همان شتر پس از درگذشت امام عليه السلام ما متوجه نبوديم ، يكى از خدمتكاران يا غلامان آمد و گفت : شتر بيرون شده و آمده كنار قبر علي بن حسين عليهما السلام زانو زده و زير گردنش را به قبر مىمالد در حالى كه مىنالد ! گفتم : آن را دريابيد ! دريابيد و نزد ما آوريد ! پيش از اين كه مردم بدانند و يا آن را برگردانند ! » فرمود : « آن حيوان هرگز قبر را نديده بود ! » « 2 »\r\n6 - همو از حفص بخترى با يك واسطه از امام باقر عليه السلام نقل كرده است كه فرمود : « همين كه علي بن حسين عليهما السلام از دنيا رفت شتر وى از چرا آمد و زير گلويش را روى قبر زد و مدتى ماند تا اين كه دستور دادم آن را به چراگاهش برگرداندند !\r\nامام سجّاد عليه السلام همواره با آن حيوان حج و عمره مىرفت ولى هرگز او را نزد » . « 3 »\r\n7 - از معاويةبن عمار نقل كرده است كه امام صادق عليه السلام فرمود :\r\n« علي بن حسين عليهما السلام همواره مىفرمود : من دوست دارم كه عملم را ادامه دهم هر چند كه اندك باشد » . « 4 »\r\n8 - از محمّدبن مسلم نقل كرده است ، مىگويد : ابوجعفر امام باقر عليه السلام\r\n\r\n\r\n","description":"","footnote":"\r\n( 1 ) - محاسن برقى : ص 362 .\r\n( 2 ) - كافى : 1 / 467 .\r\n( 3 ) - همان .\r\n( 4 ) - همان : 2 / 82 .\r\n","page_name":" 73 ","page_number":73},
  {"content":"\r\n\r\nنقل كرده است كه فرمود : « علي بن حسين عليهما السلام مىفرمود : من دوست دارم ( در قيامت ) بر پروردگارم در حالى وارد شوم كه كارم راست و متعادل باشد . » « 1 »\r\n9 - از جهم بن حميد به نقل از امام صادق عليه السلام آورده است كه فرمود :\r\n« پدرم همواره مىگفت : علي بن حسين عليهما السلام وقتى كه به نماز مىايستاد گويى كه شاخهء درختى است كه چيزى جز آنچه باد به حركت مىآورد ، حركت نمىكرد ! » . « 2 »\r\n10 - از فضيل بن يسار به نقل از امام صادق عليه السلام آورده است فرمود :\r\n« علي بن حسين عليهما السلام وقتى كه به نماز مىايستاد رنگش دگرگون مىشد و چون به سجده مىرفت سر از سجده برنمى داشت تا عرق مىريخت . » . « 3 »\r\n11 - صدوق ، از طاووس يمانى نقل كرده ، مىگويد : از كنار حجر اسماعيل مىگذشتم ناگهان كسى را در حال ركوع و سجود ديدم ، دقت كردم ديدم علي بن حسين عليهما السلام است ، با خود گفتم : مردى صالح از اهل بيت نبوت است به خدا سوگند دعاى او را بايد غنيمت شمرم ! پس همچنان مراقب شدم تا از نماز فارغ شد ، و كف دستها را به طرف آسمان بلند كرد و همچنان مىگفت :\r\n« آقاى من ! آقاى من ! اينك دستهاى پر گناهم را به درگاهت دراز كرده‌ام در حالى كه چشمانم اميدوار به رحمت تو است ! و سزاست هر كه تو را با ندامت و خوارى بخواند ، از روى لطف كريمانه پاسخ دهى !\r\n\r\n\r\n","description":"","footnote":"\r\n( 1 ) - كافى : 2 / 83 .\r\n( 2 ) - همان : 3 / 300 .\r\n( 3 ) - همان .\r\n","page_name":" 74 ","page_number":74},
  {"content":"\r\n\r\nآقاى من ! آيا مرا از جمله اهل شقاوت آفريده‌اى تا گريه‌ام را طولانى كنم ؟ يا از اهل سعادت خلقم كرده‌اى تا اميدوار باشم ؟ !\r\nسرورم ! آيا اعضاى بدنم را براى آلوده شدن آفريده‌اى و يا براى نوشيدن آب جوشان اجزاى درون بدنم را خلق كرده‌اى ؟ !\r\nآقاى من ! اگر بنده‌اى توانسته از دست مولايش فرار كند ، پس من نخستين بندهء فرارى از درگاه توام ! ولى من مىدانم كه هيچ كارى را نمىتوانم بكنم !\r\nآقاى من ! اگر عذاب من از چيزهايى بود كه بر ملك تو مىافزود ، از تو درخواست صبر و شكيبائى مىكردم ، جز اين كه من مىدانم كه نه اطاعت اطاعت كنندگان بر ملك تو مىافزايد ، و نه نافرمانى گنهكاران چيزى از آن كم مىكند !\r\nسرورم ! من چه باشم و خطرم چيست ؟ به لطف خودت مرا ببخش ! و با پرده پوشيت گناهان مرا بپوشان ! و به لطف و كرم ذات مقدست از سرزنش من درگذر !\r\nخداى من ! و اى آقاى من ! آن گاه كه من در بستر مرگ افتاده و دستهاى عزيزانم مرا زير و رو مىكند ، به من رحم كن ! و چون روى تخت براى غسل دادن انداخته‌اند و همسايگان صالحم مرا غسل مىدهند ، بر من رحم كن ! و آن گاه كه اطراف جنازه‌ام را خويشاوندانم گرفته و مرا مىبرند به من رحم كن ! و به وحشت و تنهائيم در آن سراى تاريك ( قبر ) رحم كن ! » .\r\nطاووس مىگويد : به قدرى گريه كردم كه صداى گريه‌ام بلند شد ، امام عليه السلام نگاهى به طرف من كرد و فرمود : « اى يمانى چرا گريه مىكنى ؟\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nآيا اين جايگاه گنهكاران نيست ؟ »\r\nعرض كردم : حبيب من ! بر خدا سزاست كه تو و جدت محمّد صلى الله عليه و آله و سلم را از درگاهش بر نگرداند !\r\nطاووس مىگويد : در آن ميان كه با امام عليه السلام گفتگو مىكرديم ، ناگهان گروهى از اصحاب آن حضرت آمدند ، امام عليه السلام نگاهى به طرف آنها كرد ، فرمود : « اى تودهء اصحاب من ! من شما را به سراى آخرت سفارش مىكنم و به دنيا شما را توصيه نمىكنم زيرا كه شما به دنيا دل بسته و به آن سخت علاقمنديد و بدان چسبيده‌ايد ! تودهء اصحابم ! به يقين دنيا سراى گذر است و آخرت سراى ماندگار ، از جاى گذرا براى جاى ماندگارتان توشه برداريد ! پيشِ آن كه از اسرارتان آگاه است ، پرده‌هاى راز يكديگر را ندريد ، پيش از آن كه با بدنتان از دنيا بيرون شويد ، دل از دنيا بكنيد ! آيا نديده و نشنيده‌ايد كه پيش از شما مردمانى از امتهاى گذشته و قرنهاى پيشين به تدريج رفتند ؟ ! مگر نديديد چگونه اسرار نهفته شان برملا شد و خواريها و بدبختيها برايشان باريدن گرفت و پس از خوشى زندگى و آسايش و رفاه ، شاديهايشان به سنگلاخهاى اندوه و مراتب شگنجه‌هاى عبرت‌آميز تبديل شد ! من اين سخنم را گفتم و براى خودم و شما درخواست آمرزش دارم » . « 1 »\r\n12 - از حمران بن اعين به نقل از ابى جعفر محمّدبن علىالباقر عليهما السلام آورده است كه فرمود : « علي بن حسين عليهما السلام در شبانه روز هزار ركعت نماز مىخواند همان كارى كه اميرالمؤمنين عليه السلام مىكرد . وى پانصد\r\n\r\n\r\n","description":"","footnote":"\r\n( 1 ) - امالى صدوق : ص 132 .\r\n","page_name":" 76 ","page_number":76},
  {"content":"\r\n\r\nدرخت خرما داشت ، همواره كنار هر درخت خرمايى دو ركعت نماز مىخواند ، و چنان بود كه هر گاه براى نماز بر مىخاست رنگ چهره‌اش عوض مىشد و ايستادنش در نماز همچون ايستادن بندهء ذليلى در برابر پادشاه بزرگى بود .\r\nاعضاى بدنش از ترس خداى عزّوجلّ مىلرزيد و همواره نماز را به گونهء نماز وداع مىخواند كه گويى هرگز پس از آن نمازى نمىخواند .\r\nروزى نماز مىخواند ، عبا از دوشش افتاد متوجه نشد تا از نماز فارغ شد ، يكى از اصحابش در آن باره پرسيد ، فرمود : « واى بر تو ، آيا مىدانى كه در برابر چه كسى بودم ، همانا از نماز بنده‌اى قبول نمىشود مگر آن مقدارى كه توجه قلبى داشته است » . آن مرد با شنيدن سخن امام عليه السلام گفت : ما هلاك شديم ! فرمود : « هرگز ! خداوند اين كمبود را به وسيله نافله‌ها تكميل مىكند . » .\r\nامام عليه السلام همواره در دل تاريكى شب بيرون مىآمد انبانى بر دوش و داخل آن كيسه‌هاى زر و سيم و چه بسا به پشت خود مواد غذايى و يا هيزم حمل مىكرد تا درِ خانه به خانه مستمندان و در مىزد سپس به آن كه پشت در مىآمد ، داد و روى خود را از فقيرى كه مىداد مىپوشاند تا آن حضرت را نشناسد .\r\nموقعى كه از دنيا رفت ديدند آن شخص كمك‌رسان ، ديگر نيامد دانستند كه او علي بن حسين عليهما السلام بوده است و چون روى تخت غسل گذاشتند به پشت آن حضرت نگريستند ديدند به مانند كوهان شتر پينه بسته است ؛ در اثر بارهايى كه به پشت مىگرفت و درِ خانه‌هاى تهى دستان و مستمندان مىرساند . روزى از خانه بيرون آمد در حالى كه\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nعبايى از خز بر تن داشت ، گدايى به او برخورد كرد و عبا را گرفت ، امام عليه السلام به راه خود رفت و او را واگذاشت . وى در زمستان لباس خز مىخريد و در تابستان آن را مىفروخت و پولش را صدقه مىداد . روز عرفه گروهى را ديد كه از مردم چيزى مىطلبند ، فرمود : « واى بر شما آيا در چنين روزى از غير خدا چيزى درخواست مىكنيد ؟ ! امروزى كه اميد مىرود فرزندان در رحم مادران خوشبخت شوند ! » .\r\nامام عليه السلام دوست نداشت كه با مادرش هم كاسه شود . گفتند : يابن رسول اللَّه ! شما بهترين مردم و از همه كس بيشتر صله رحم داريد ، پس چرا با مادرتان هم خوراك نمىشويد ؟ فرمود : « من دوست ندارم كه دستم به طرف چيزى برود كه چشم مادرم زودتر به سمت آن چيز رفته باشد ! » .\r\nمردى عرض كرد : يابن رسول اللَّه ! من شما را در راه خدا بسيار دوست مىدارم ! فرمود : « خداوندا ! به تو پناه مىبرم از اين كه مرا به خاطر تو دوست بدارند در حالى كه تو مرا دشمن بدارى ! »\r\nبا شترى بيست سفر حج رفت ولى يك تازيانه نزد ، همين كه از دنيا رفت ، دستور داد آن را زير خاك دفن كنند تا مبادا درندگان لاشهء او را بخورند . از كنيز وى از حالات آن حضرت پرسيدند ، گفت : به تفصيل بگويم ، يا به اختصار ؟ گفتند : مختصر بگو !\r\nگفت : هرگز غذاى نهار براى او نياوردم و هرگز شب براى او بسترى نگستردم ( كنايه از اين كه قائم الليل و صائم النهار بود - م . )\r\nروزى به گروهى برخورد كه غيبت او را مىكردند ، كنار ايشان ايستاد و فرمود : « اگر راست گفتنيد خدا مرا ببخشد و اگر دروغ گفتيد خدا از گناه\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nشما بگذرد ! »\r\nآن حضرت چنان بود كه هر گاه دانشجويى به سراغ او مىآمد ، مىفرمود : « مرحبا به سفارش رسول خدا صلى الله عليه و آله و سلم ! » و سپس مىگفت : « وقتى كه دانشجويى از خانه‌اش بيرون مىآيد پاى خود را روى هيچ خشك و تر زمين نمىگذارد مگر تا ژرفاى هفت طبقه زمين براى او تسبيح مىگويند . »\r\nوى صد خانوار از فقراى مدينه را اداره مىكرد و خوش داشت كه خوراك يتيمان و آسيب ديدگان و زمينگيران و مستمندانى را كه هيچ راه چاره‌اى ندارند ، فراهم آورد و به دست خود به آنان مىداد و هر كه از آنها نانخورى داشت از خوردنيها براى او مىبرد .\r\nهيچ گاه غذايى را نمىخورد مگر ابتدا نظير آن را صدقه مىداد . و به خاطر نماز زيادش همه ساله از مواضع سجده‌اش هفت بار پينه‌ها را جدا مىكرد و آنها را جمع مىكرد ، وقتى كه از دنيا رفت با بدن آن حضرت دفن كردند . وى مدت بيست سال بر پدرش امام حسين عليه السلام گريه كرد ؛ غذايى در برابر آن حضرت نمىگذاشتند مگر با ديدن غذا گريه مىكرد ! تا آن جا كه غلام وى عرض كرد : يابن رسول اللَّه ! چه وقت اين اندوه شما پايان مىگيرد ؟ ! فرمود : « واى بر تو ! يعقوب پيامبر عليه السلام دوازده پسرد اشت خداوند يكى از آنها را از نظر وى پنهان ساخت ، از زيادى گريهء بر او چشمان يعقوب سفيد شد و از غم وى پير شد و كمرش خميد در حالى كه پسرش در دنيا زنده بود اما من به چشم خود پدر و برادران و عموهايم و هفده تن از اهل بيتم را در اطراف خود كشته ديدم چگونه غم و اندوهم\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nپايان پذيرد ؟ ! » . « 1 »\r\n13 - همو از ابان‌بن تغلب روايت كرده است ، مىگويد : به امام صادق عليه السلام عرض كردم : من علي بن حسين عليهما السلام را ديدم وقتى كه به نماز مىايستاد رنگ چهره‌اش عوض مىشد ! فرمود : « به خدا سوگند كه علي بن حسين عليهما السلام به خوبى مىدانست در برابر چه كسى ايستاده است ! » . « 2 »\r\n15 - « 3 » ابوجعفر طبرى امامى ( شيعى ) نقل كرده است كه ابليس گفت :\r\nپروردگارا من از آغاز دنيا تا زمان علي بن حسين عليهما السلام عبادت كنندگان تو را زياد ديده‌ام ولى در ميان ايشان عبادت كننده‌تر و خاشعتر از او را نديده‌ام ! خدايا به من اجازه بده تا او را فريب دهم ؟ ! خداوند او را از اين عمل بازداشت ولى او خوددارى نكرد و براى علي بن حسين عليهما السلام در وقتى كه به نماز ايستاده به صورت اژدهاى درآمد كه ده سر و در هر سر چندين نيش داشت ، چشمانش قرمز گشته از دل زمين در جاى سجده آن حضرت بيرون آمد ، سپس دراز شد ، ولى آن حضرت توجه و نگاهى به او نكرد و او در صورت همان اژدها به زمين پهن شد وشروع كرد ده انگشت امام عليه السلام را مكيدن ولى آن حضرت پاها را از جاى خود حركت نداد و هيچ شك و ترديدى در نمازش راه نداد ، و ابليس ديرى نپاييد كه برقى سوزان از طرف آسمان آمد و او را در هم پيچيد !\r\nابليس وقتى كه چنين احساس كرد فرياد برآورد و به طرف علي بن\r\n\r\n\r\n","description":"","footnote":"\r\n( 1 ) - خصال : ص 517 .\r\n( 2 ) - علل الشرايع : 1 / 221 .\r\n( 3 ) - حديث شماره 14 را در بخش سيرهء امام عليه السلام از همين كتاب : علل الشرايع ( 1 / 221 ) به شمارهء 12 نقل كرديم - م .\r\n","page_name":" 80 ","page_number":80},
  {"content":"\r\n\r\nحسين عليهما السلام به صورت اول خود برخاست و گفت : اى على ! به راستى كه تو سرور عابدانى همان طورى كه گفته‌اند ! به خدا سوگند كه من از زمان آدم عليه السلام تا زمان تو شاهد عبادت پيامبران و رسولان خدا بودم ، به مانند عبادت تو را نديدم ، من دوست داشتم كه تو براى من طلب مغفرت مىكردى كه خدا مرا مىآمرزيد ! سپس او را ترك كرد و رفت !\r\nراوى مىگويد : امام عليه السلام داشت نماز مىخواند كه پسرش محمّد هنوز خردسال بود داخل چاهى افتاد ؛ آن چاه داخل منزل حضرت و بسيار گود بود ، مادرش نگاهى كرد و فرياد كشيد و داشت اطراف آن چاه به خودش مىزد و كمك مىخواست و مىگفت : يابن رسول اللَّه به خدا سوگند كه پسرت محمّد غرق شد ! ولى گويى كه آن حضرت سخن وى را نمىشنيد و از نماز جدا نمىشد در حالى كه مادر گريه پسرش را از قعر چاه در ميان آب مىشنيد و به شدت ناراحت بود ! و چون طولانى شد ، با بيتابى براى پسرش گفت : اى اهل بيت پيامبر صلى الله عليه و آله و سلم چه قدر سخت دليد ! در حالى كه امام عليه السلام در حال نماز بود و از نماز فارغ نشده بود نمازش را تمام كرد و چون توجه كرد آمد بالاى چاه نشست و دستش را به پايين چاه دراز كرد ، با اين كه اين قدر عمق چاه زياد بود كه جز طناب بلند نمىرسيد ، با دست خود آن كودك را بيرون آورد در حالى كه با او شوخى مىكرد و مىخنديد ؛ نه بدن او تر شده بود و نه جامهء او ! و چون مادر او را ديد براى سلامتى فرزندش خنديد ؛ امام عليه السلام فرمود : « تو را چه شده است اى آن كه يقينت به خدا ضعيف است ! »\r\nزن با شنيدن اين سخن امام عليه السلام به خاطر اين كه بى تابى وى امام را آزرده است گريه كرد ! امام عليه السلام فرمود : « بر تو حرجى نيست ، اگر\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nمىدانستى كه من در برابر خداى بسيار بزرگ بودم كه اگر صورتم را از او بر مىگرداندم او نيز از من رو بر مىگرداند ، تو چه كسى را مهربان‌تر از او به بنده‌اش سراغ دارى ؟ ! »\r\nعلي بن حسين عليهما السلام خوش نماز بود ، هر شبانه روز - غير از نمازهاى واجب - هزار ركعت نماز مىخواند ، به آن حضرت گفتند : اين عمل شما كجا ، عمل اميرالمؤمنين على جدت كجا ؟ !\r\nدر جواب آن گوينده فرمود : « من تنها به عمل يك روز على عليه السلام نگاه كردم ديدم از سال تا به سال نظير آن را نمىتوانم انجام دهم ! » . « 1 »\r\n16 - از عمروبن عبداللَّه‌بن هند جملى به نقل از ابى جعفر محمّدبن على عليهما السلام آورده است كه « فاطمه دختر علي بن ابى طالب عليه السلام وقتى كه به رفتار برادرزاده‌اش علي بن حسين عليهما السلام با خودش نگاه كرد كه آن همه خود را گرفتار عبادت كرده است نزد جابربن عبداللَّه‌بن عمروبن حزام انصارى رفت و به وى گفت : اى صحابى رسول خدا صلى الله عليه و آله و سلم ! ما ( اهل بيت ) بر شما حقوقى داريم از جمله حقوق ما بر شما آن است كه هر گاه ديديد يكى از ما مىكوشد تا خودش را به هلاكت اندازد او را به ياد خدا بيندازيد و بخواهيد تا خودش را از هلاكت باز دارد ! اينك علي بن حسين عليهما السلام يادگار پدرش حسين عليه السلام بينى اش كشيده شده و پيشانى و زانوهايش وصله بسته و خودش را سخت گرفتار عبادت كرده است ! جابربن عبداللَّه با شنيدن سخنان دختر على عليه السلام در خانهء علي بن حسين عليهما السلام آمد در حالى كه ابوجعفر محمّدبن على عليهما السلام در ميان جمعى از بنى هاشم بود كه جلوى\r\n\r\n\r\n","description":"","footnote":"\r\n( 1 ) - دلائل الامامه : ص 83 .\r\n","page_name":" 82 ","page_number":82},
  {"content":"\r\n\r\nخانه اجتماع كرده بودند ، جابر نگاهى از روبرو به وى كرد گفت : اين راه و روش رسول خدا صلى الله عليه و آله و سلم است ، تو كيستى ؟ فرمود : « محمّدبن علي بن حسين عليهم السلام هستم » جابر رضى الله عنه با شنيدن سخن وى گريه كرد ، سپس گفت :\r\nبه خدا سوگند كه تو به حق شكافندهء علمى ! پدر و مادرم به فدايت جلوتر بيا ! پس جابر كفشش را درآورد و دست روى سينه گذاشت و آن حضرت را بوسيد و سيما و صورتش را بر او نهاد و گفت :\r\nاز جدت رسول خدا صلى الله عليه و آله و سلم تو را سلام مىرسانم كه او به من دستور داده تا اين پيام را به تو برسانم ؛ و به من فرمود : كه ممكن است زنده باشى و بمانى تا از فرزندانم كسى را به نام محمّد ملاقات كنى كه او علم را مىشكافد شكافتنى ! و به من فرمود : تو ( اى جابر ! ) زنده مىمانى تا نابينا شوى سپس بينائيت را باز مىيابى !\r\nآن گاه به من گفت : اجازه بفرماييد تا بر پدرت وارد شوم ؟\r\nپس ابوجعفر عليه السلام بر پدرش وارد شد و جريان را گفت و عرض كرد :\r\nپيرمردى درِ منزل ايستاده است و با من چنين و چنان كرد ! امام عليه السلام فرمود : پسرم ! او جابربن عبداللَّه است . سپس فرمود : آيا تنها از بين فرزندان فاميل با تو چنان سخنان را گفت و چنان رفتارى را كرد ؟ گفت :\r\nآرى ، ما از آن خداييم ، او قصد بدى نداشته است‌و در حقيقت خون تو را در معرض تلف يافته است ! سپس به جابر اجازه داد و او وارد شد ، ديد در محراب عبادتش نشسته در حالى كه عبادت او را لاغر ساخته است !\r\nپس امام عليه السلام از جاجست و از حال او به آرامى پرسيد سپس او را در كنار خودش نشاند . پس جابر رو به آن حضرت كرد و گفت : يابن رسول اللَّه ! آيا نمىدانيد كه خداوند بهشت را براى شما و دوستداران شما و آتش\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nدوزخ را براى مخالفان و دشمنان شما آفريده است ؟ !\r\nبنابراين پس اين همه زحمتى كه خود را به مشقت انداخته‌ايد براى چيست ؟ !\r\nعلي بن حسين عليهما السلام فرمود : اى صحابى رسول خدا صلى الله عليه و آله و سلم مگر نمىدانى با اين كه خداوند گناهان گذشته و آيندهء جدم رسول خدا صلى الله عليه و آله و سلم را بخشيده بود ولى او تلاش خود را فروگذار نكرد ، پدر و مادرم به فدايش آن قدر عبادت كرد كه ساق پايش آماس كرد و پاهايش متورم شد ! و به او گفتند : با اين كه خداوند گناهان گذشته و آيندهء شما را آمرزيده است چنين مىكنيد ؟ ! فرمود : من نبايد بندهء سپاسگذارى باشم ؟ !\r\nجابر چون به علي بن حسين عليهما السلام نگريست در حالى كه خود را از گفتن سخنى كه او را از رنج و زحمت به حال اعتدال متمايل سازد ، بى نياز نمىديد ، گفت :\r\nيابن رسول اللَّه ! وجودتان را حفظ كنيد ، زيرا كه شما خانواده‌اى هستيد كه باعث دفع بلاء و بر طرف شدن فقر و بيمارى و نزول باران از آسمان است !\r\nفرمود : اى جابر ! من همواره به روش پدرانم و دنباله روى آنان هستم تا اين كه ايشان را ملاقات كنم ! پس جابر رو به حاضران كرد و گفت : به خدا سوگند كه من در ميان فرزندان پيامبران كسى را مثل علي بن حسين عليهما السلام نديده‌ام ، مگر يوسف بن يعقوب را ، به خدا كه فرزندان علي بن حسين از فرزندان يوسف‌بن يعقوب بالاترند . همانا از ايشان است آن كسى كه زمين را پر از عدل و داد مىكند پس از آن كه پر از ظلم و جور\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nشده باشد . » . « 1 »\r\n17 - فتّال مىگويد : امام باقر عليه السلام فرمود : « علي بن حسين عليهما السلام در شبانه روز هزار ركعت نماز مىخواند و چنان بود كه باد ا و را بمانند يك خوشهء گندم به يك طرف متمايل مىساخت ! » . « 2 »\r\n18 - شيخ طوسى از ابوحمزهء ثمالى نقل كرده است ، مىگويد : علي بن حسين عليهما السلام از مدينه به قصد مسجد كوفه آمد و در آنجا دو ركعت نماز خواند ، سپس آمد تا سوار بر شترش گشت و راهى مدينه شد . « 3 »\r\n19 - شيخ طبرسى مىگويد : پسرش ابوجعفر عليهما السلام بر او وارد شد ، ديد او از عبادت به وضعى درآمده است كه هيچ كس در نيامده ؛ ديد از بيدارخوابى رنگش زرد و از گريه چشمانش دردمند و از سجدهء زياد پيشانيش به گودى افتاده و از ايستادن زياد در حال نماز پاهايش ورم كرده است ! ابوجعفر عليه السلام مىگويد : « وقتى كه او را با آن حال گريه و اندوه ديدم نتوانستم خوددارى كنم دلم به حال او سوخت و گريه كردم ، ناگهان او كه در حال انديشه بود نگاهى به من كرد و پس از خوشامدگويى فرمود : پسرم ! بخشى از آن كتابى را كه شرح عبادت على عليه السلام در آن است به من بده ! وقتى كه دادم اندكى از آن را خواند سپس با ناراحتى از دستش گذاشت و فرمود : چه كسى را طاقت عبادت علي بن ابى طالب عليه السلام است ؟ ! » . « 4 »\r\n\r\n\r\n","description":"","footnote":"\r\n( 1 ) - امالى طوسى : 2 / 249 .\r\n( 2 ) - روضةالواعظين : ص 169 .\r\n( 3 ) - التهذيب : 6 / 32 .\r\n( 4 ) - اعلام الورى : ص 255 .\r\n","page_name":" 85 ","page_number":85},
  {"content":"\r\n\r\n27 - « 1 » ابن شهرآشوب نقل كرده است ، وقتى كه آن حضرت به نماز مىايستاد ، رنگش تغيير مىكرد و لرزه بر اندامش مىافتاد و دگرگون مىشد ؛ چه بسا كسى كه وارد نبود از حال او مىپرسيد ، مىفرمود :\r\n« مىخواهم در برابر پادشاه با عظمتى بايستم ! » و چنان بود كه در حال نماز به چيز ديگرى توجه نداشت و هيچ چيزى را به خاطر اشتغال به نماز نمىشنيد . « 2 »\r\n28 - همو مىنويسد : يكى از فرزندان امام سجّاد عليه السلام شبى به زمين افتاد و دستش شكست ، اهل منزل فرياد برآوردند ، همسايه‌ها آمدند و شكسته بند آوردند ، دست كودك را بست در حالى كه او از درد مىناليد و هيچ كدام از اين سروصداها را امام عليه السلام نمىشنيد ، صبح كه شد ديد دست بچه به گردنش بسته است ، پرسيد : « اين چيست ؟ » به اطلاع آن حضرت رساندند . « 3 »\r\n29 - مىگويد : آتش سوزيى در خانه‌اى كه آن حضرت در حال سجده بود اتفاق افتاد ، افراد مىگفتند : يابن رسول اللَّه ! آتش ! آتش ! ولى آن حضرت سر از سجده بلند نكرد تا آتش را خاموش كردند . و پس از نشست امام عليه السلام از او پرسيدند كه چه چيز شما را مانع از توجه به آتش سوزى شد ؟ فرمود : « آتش بزرگتر مرا از آن بازداشت ! » « 4 »\r\n\r\n\r\n","description":"","footnote":"\r\n( 1 ) - شماره‌هاى 20 تا 26 به ترتيب از اعلام الورى : ص 255 ، و بقيه از مناقب : 2 / 250 بى زياده و كم‌همان احاديث 36 و 38 و 55 از بخش سيرهء امام و شماره 10 و بخش اول شمارهء 12 از باب بخشندگى و پارسايى . . . بود - با اين تفاوت كه در شماره 25 آمده است : كيسه‌اى از خاك تربت حسين همراه داشت - م .\r\n( 2 ) - مناقب : 2 / 251 .\r\n( 3 ) - همان .\r\n( 4 ) - همان : 2 / 252 .\r\n","page_name":" 86 ","page_number":86},
  {"content":"\r\n\r\n30 - از امام باقر عليه السلام نقل كرده است كه همه ساله هفت نوبت وصله‌هاى مواضع سجدهء امام سجّاد عليه السلام مىافتاد و آن‌ها را جمع مىكرد ، همين كه از دنيا رفت با وى دفن كردند . « 1 »\r\n31 - از اصمعى نقل كرده است ، مىگويد : شبى اطراف كعبه طواف مىكردم ناگهان جوانى را ديدم با شمايل ظريف كه دو گيسو داشت و به پردهء كعبه آويخته بود و مىگفت :\r\n« چشمها به خواب رفته و ستارگان ناپديد شده‌اند ، در حالى كه تو پادشاه زنده و نگهبان همه چيزى ! همه پادشاهان درها را به روى خود بسته و نگهبانان بر آنها گمارده‌اند .\r\nاما در خانهء تو براى درخواست كنندگان باز است ، اى بخشنده‌ترين بخشايندگان اينك من آمده‌ام تا به لطف و رحمتت بر من نظرى كنى ! » .\r\nسپس اين اشعار را به زبان آورد :\r\n« اى كسى كه در تاريكىهاى شب دعاى درمانده را اجابت مىكنى\r\nاى بر طرف كنندهء سختى و گرفتارى و همچنين بيمارىها و رنج‌ها !\r\nهمه واردين بر تو اطراف خانه ات خوابيده اند\r\nدر حالى كه اى نگهدارنده همگان تو تنها نخفته‌اى !\r\nپروردگارا تو را چنان كه خود فرمان داده‌اى مىخوانم\r\nپس به حرمت اين خانه و اين حرم بر گريه‌ام ترحم فرما\r\nاگر بنا باشد كه گنهكار اميدوار به عفو تو نباشد\r\nپس چه كسى بر گنهكاران نعمتها را ارزانى مىدارد ؟ ! »\r\n\r\n\r\n","description":"","footnote":"\r\n( 1 ) - مناقب : 2 / 251 .\r\n","page_name":" 87 ","page_number":87},
  {"content":"\r\n\r\nاصمعى مىگويد : در پى او رفتم ديدم او زين العابدين عليه السلام است . « 1 »\r\n32 - از طاووس فقيه نقل كرده است ، مىگويد : او را ديدم كه از شامگاه تا سحر طواف مىكند و عبادت مىنمايد ، و چون كسى را در پيرامون خود نديد ، رو به طرف آسمان كرد و گفت :\r\n« خداوندا ستارگان آسمانت از انظار ناپديد شدند و چشم مردمان به خواب رفت و درهاى رحمت توبه روى درخواست كنندگان و گدايان باز است ، اينك من به درگاهت آمده‌ام تا مرا بيامرزى و مورد ترحم قرار دهى و سيماى جدم محمّد صلى الله عليه و آله و سلم را در عرصات رستاخيز بر من بنمايانى ! » .\r\nسپس گريست و خدا را مخاطب قرار داد و گفت :\r\n« خداوندا ! به عزت و جلالت سوگند كه هدف من از نافرمانى مخالفت تو نبوده است و هنگامى كه تو را نافرمانى كردم از راه سركشى و به دليل شك و ترديد در خداوندى تو نبود ، و نه بدين جهت كه از كيفر و عقوبت تو ناآگاه بودم و نه آن كه سينه در برابر مجازات تو سپر كرده باشم ، بلكه نفس من امر را بر من مشتبه كرده و پرده‌پوشى تو نيز در اين راه كمك كرد .\r\nاكنون من نمىدانم چه كسى مىتواند مرا از عذاب تو نجات بخشد ؟ ! و اگر تو رشتهء محبت خودت را از من قطع كنى به ريسمان چه كسى چنگ بزنم ؟ ! پس واى به رسوايى من در فرداى قيامت كه در پيشگاه تو بايستم ، آن گاه كه به سبكباران بگويند : بگذريد ! و به سنگين باران بگويند : در آتش دوزخ فرو ريزيد ! آيا من با سبكباران مىگذرم و يا با سنگين بارها\r\n\r\n\r\n","description":"","footnote":"\r\n( 1 ) - مناقب : 2 / 252 .\r\n","page_name":" 88 ","page_number":88},
  {"content":"\r\n\r\nدر آتش فرود مىآيم ؟ !\r\nواى بر من ! كه هر چه عمرم طولانى مىشود ، گناهانم افزون ، توفيق توبه نمىيابم ! هم اكنون وقت آن است كه از پروردگارم شرم كنم ! »\r\nسپس گريه كرد و گفت :\r\n« اى نهايت آرزوها ! آيا مرا در آتش دوزخ مىسوزانى ؟\r\nپس اميد من به ( رحمت ) تو ، وانگهى دلبستگى من به تو چه مىشود ؟\r\nمن با اعمال نارواى پستى به درگاهت آمده ام\r\nو در ميان مخلوقات كسى چون من بزهكارى نيست ! »\r\nو باز گريه كرد و عرضه داشت :\r\n« خداوندا ! پاك و منزهى از گناه بندگان چنان چشم مىپوشى كه گويا نمىبينى و چنان صبر و شكيبايى مىورزى كه گويا كسى تو را نافرمانى نكرده است ، با رفتار خوش به قدرى بر بندگان محبت مىورزى كه گويى تو نيازمند ايشانى ! در حالى كه اى آقاى من تو بى نيازى ! »\r\nآن گاه به حال سجده روى زمين افتاد ، نزديك رفتم و سرش را از زمين بلند كردم و بر دامن گرفتم و گريستم ؛ چند قطره اشكم به روى آن حضرت چكيد ، از جا بلند و نشست و گفت :\r\n« اين كيست كه مرا از ذكر پروردگارم بازداشت ؟ » .\r\nعرض كردم : من طاووسم ، اى پسر رسول خدا ! اين همه بى تابى و آه و ناله براى چه ؟ ما بايد اين چنين بناليم كه گنهكار و بزهكاريم ، شما كه پدرت حسين‌بن على و مادرت فاطمه زهرا و جدت رسول خدا صلى الله عليه و آله و سلم است چرا بى تابيد ؟\r\nطاووس مىگويد : امام عليه السلام نگاهى به جانب من كرد و فرمود : « هيهات ،\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nهيهات ، اى طاووس ! سخن از پدر و مادرم مگو ! خداوند بهشت را براى مطيعان و نيكوكاران آفريده است اگر چه غلام حبشى باشد و آتش دوزخ را براى گنهكاران خلق كرده است هر چند كه از دودمان قرشى باشد ، مگر اين سخن خداى تعالى را نشنيده‌اى كه مىفرمايد :  « فَإِذا نُفِخَ فِي الصُّورِ فَلا أَنْسابَ بَيْنَهُمْ يَوْمَئِذٍ وَ لا يَتَساءَلُونَ »  « 1 »\r\nبه خدا سوگند كه فرداى قيامت هيچ چيز سودى به حال تو نبخشد مگر عمل صالحى بجا آورده باشى و پيش از خود بفرستى ! » . « 2 »\r\n33 - ابن حماد دربارهء آن حضرت مىگويد :\r\nوى راهب اهل بيت بود و همواره\r\nبه خاطر حس بندگى و تعبدش لقب سجّاد گرفت .\r\nتمام روز را در حال توبه و روزه دار بود\r\nو سراسر شب را به تهجد و نماز شب مىگذراند\r\nعلم و دانش و وفادارى او را كجا\r\nو پارسايى و تعبد آن حضرت را كجا ( مىتوان درك كرد ؟ ! ) « 3 »\r\n34 - از كتابهاى « حليه » ، « شرف النبى » و « اغانى » آورده است كه آن حضرت انبان نان را شبانه به پشت خود حمل مىكرد و به فقرا مىداد .\r\nابوحمزهء ثمالى و سفيان ثورى مىگويند : علي بن حسين عليهما السلام مىفرمود :\r\n« صدقهء نهانى آتش خشم خدا را خاموش مىكند » . « 4 »\r\n\r\n\r\n","description":"","footnote":"\r\n( 1 ) - مؤمنون / 101 : وقتى كه در صور قيامت دميده شود ، ديگر نسبى در كار نباشد و كسى از كسى نپرسد .\r\n( 2 ) - مناقب : 2 / 252 .\r\n( 3 ) - همان .\r\n( 4 ) - همان : 2 / 253 .\r\n","page_name":" 90 ","page_number":90},
  {"content":"\r\n\r\n35 - از محمّدبن اسحاق نقل كرده است ، مىگويد : مردمانى از اهل مدينه بودند كه زندگى مىكردند ولى نمىدانستند مخارج آنها از كجا مىآيد ! همين كه علي بن حسين عليهما السلام از دنيا رفت ، ديگر آن چه شبانه براى آنها مىآمد ، نيامد ! « 1 »\r\n36 - از احمدبن حنبل به نقل از شيبةبن نعامه آورده است كه آن حضرت خوراك صد خانواده را مىداد ، و مىگويند : در هر خانه چندين نفر بودند . « 2 »\r\n37 - در روايت محمّدبن اسحاق آمده است كه در مدينه چنين و چنان خانواده‌هايى بودند كه روزيشان مىرسيد و به كسى نيازمند نبودند و نمىدانستند كه از كجا مىرسد ، همين كه زين العابدين عليه السلام از دنيا رفت ديدند كه آن قوت و غذاها نرسيد ، همگى يك جا فرياد برآوردند ! « 3 »\r\n38 - از ابوجعفر ، امام باقر عليه السلام نقل كرده است ، مىفرمايد : « امام سجّاد عليه السلام در تاريكى شب بيرون مىآمد و انبان غذا بر دوش مىكشيد در خانه‌ها مىآمد و در مىزد و هر كه پشت در مىآمد غذا را مىداد ؛ و آن حضرت چون با فقيرى روبرو مىشد صورتش را مىپوشاند تا او را نشناسد . . . » . « 4 »\r\n39 - در خبرى آمده است : وقتى كه شب تاريك مىشد و چشمها به خواب مىرفت ، امام عليه السلام از منزلش بلند مىشد و هر چه از خوراكى خانواده باقى بود جمع مىكرد داخل انبانى مىگذاشت و آن را به پشتش\r\n\r\n\r\n","description":"","footnote":"\r\n( 1 ) - مناقب : 2 / 253 .\r\n( 2 ) - همان .\r\n( 3 ) - همان .\r\n( 4 ) - همان : 2 / 254 .\r\n","page_name":" 91 ","page_number":91},
  {"content":"\r\n\r\nمىانداخت و به در خانه فقراء مىرفت در حالى كه نقاب زده بود غذاها را تقسيم مىكرد و بيشتر وقتها در منزل ايستاده و منتظر آن حضرت بودند همين كه مىديدند ، به يكديگر آمدن او را بشارت مىدادند و مىگفتند :\r\nصاحب انبان آمد ! « 1 »\r\n40 - از سفيان‌بن عينيه نقل كرده است كه زهرى در شب سرد بارانى علي بن حسين عليهما السلام را در حالى كه مقدارى آرد و هيزم در پشت داشت ، ديد دارد مىرود ، پرسيد : يابن رسول اللَّه ! اينها چيست ؟ فرمود : « آهنگ سفرى دارم اينها زاد و توشه است كه براى آن سفر آماده كرده‌ام و به جاى امنى مىبرم ! » .\r\nزهرى مىگويد : عرض كردم : اجازه بفرماييد اين غلام من حمل كند ! اجازه نداد . گفتم : خودم بياورم و زحمت حمل آن را از شما كم كنم ؟\r\nعلي بن حسين عليهما السلام فرمود : « من از آن چه در سفر باعث نجاتم و موجب آسايشم در طول سفر است دست بر نمىدارم !\r\nتو را به حق خدا مىخواهم كه در پى حاجت خودت به روى و مرا به حال خودم بگذارى ! »\r\nزهرى از آن حضرت جدا شد ، پس از چند روزى به آن حضرت رسيد ، عرض كرد : يابن رسول اللَّه ! از آن سفرى كه فرموديد ، اثرى نمىبينم ! فرمود : « آرى ، زهرى آن طورى كه تو تصور كردى نبود ، بلكه منظور من سفر مرگ بود و براى آن آماده مىكردم . » . « 2 »\r\n\r\n\r\n","description":"","footnote":"\r\n( 1 ) - مناقب : 2 / 254 .\r\n( 2 ) - همان .\r\n","page_name":" 92 ","page_number":92},
  {"content":"\r\n\r\n43 - « 1 » از ابوعبداللَّه دامغانى نقل كرده است ، مىگويد : علي بن حسين عليهما السلام شكر و بادام را صدقه مىداد ، چون علت آن را پرسيدند ، آيهء شريفه :  « لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ »  « 2 » را قرائت كرد . « 3 »\r\n44 - از امام صادق عليه السلام نقل كرده‌اند كه « علي بن حسين عليهما السلام انگور را دوست مىداشت ؛ مقدارى انگور خوب وارد مدينه كردند كنيز آن حضرت كمى انگور خريد و موقع افطار خدمت امام عليه السلام آورد پيش از آن كه دست به طرف انگور دراز كند گدايى درِ خانه آمد فرمود : ببر به آن فقير بده ! كنيز عرض كرد : مولاى من مقدارى او را كفايت مىكند ، فرمود : نه به خدا سوگند ! همه را براى فقير فرستاد .\r\nفردا دوباره كنيز مقدارى انگور خريد و آورد خدمت امام عليه السلام ، گدايى درِ منزل آمد و امام عليه السلام همان كار را كرد باز روز بعد انگور خريد و براى افطار شب سوم خدمت امام عليه السلام آورد ولى گدايى نيامد ، و آن حضرت ميل كرد و فرمود : سپاس خدا را كه چيزى را ما از دست نداديم » . « 4 »\r\n45 - از كتاب « حليه » نقل كرده است كه ابوجعفر ( امام باقر ) عليه السلام فرمود :\r\n« پدرش علي بن حسين عليهما السلام دو مرتبه تمام اموالش را با خدا تقسيم كرد » . « 5 »\r\n46 - از همان كتاب به نقل از عمروبن ثابت آورده است ، مىگويد : چون علي بن حسين عليهما السلام از دنيا رفت ، غسل دادند ، چشمشان به آثار سياهى كه\r\n\r\n\r\n","description":"","footnote":"\r\n( 1 ) - شماره‌هاى 41 و 42 از همان مأخذ قبلًا در باب سيرهء امام به شماره‌هاى 46 و 64 بدون كم و زياد گذشت ، مراجعه شود - م .\r\n( 2 ) - آل عمران / 92 : شما هرگز به حقيقت نيكى نمىرسيد مگر از آن چه دوست مىداريد در راه خدا انفاق كنيد .\r\n( 3 ) - مناقب : 2 / 254 .\r\n( 4 ) - همان .\r\n( 5 ) - همان : 2 / 255 .\r\n","page_name":" 93 ","page_number":93},
  {"content":"\r\n\r\nدر پشت آن حضرت بود افتاد ، گفتند : اينها چيست ؟ گفته شد : وى شبانه انبان آرد بر دوش مىبرد و به مستمندان مدينه مىداد ، اينها اثر آن انبانهاست » . « 1 »\r\n47 - در روايات شيعه آمده است ؛ وقتى كه بدن آن حضرت را روى تخت غسل نهادند ، در پشت او اثرى همچون زانوى شتر را ديدند ، به خاطر بارهايى كه به پشت خود در خانهء فقرا مىبرد . و آن حضرت چنان بود كه چون زمستان تمام مىشد جامه‌هاى خود را صدقه مىداد و چون تابستان پايان مىگرفت جامهء تابستانى خود را صدقه مىداد . وى لباسى از خز بر تن مىكرد . ( وقتى كه آن را صدقه مىداد ) مىگفتند شما به كسى مىدهيد كه قيمت آن را نمىداند و لايق پوشيدن آن نيست ؛ اگر بفروشيد و بهاى آن را صدقه بدهيد بهتر است ! فرمود : « من دوست ندارم جامه‌اى را كه با آن نماز خوانده‌ام بفروشم » . « 2 »\r\n48 - ابن شهرآشوب مىگويد : از جمله مطالبى كه دربارهء روزه و حج آن حضرت آمده است ، از امام صادق عليه السلام نقل شده ، فرمود . . . « 3 »\r\n49 - از معتب به نقل از امام صادق عليه السلام آورده است ، مىگويد : « علي بن حسين عليهما السلام در عبادت بسيار سخت كوش بود ؛ روزها روزه دار و شبها نمازگذار بود به طورى كه جسم آن حضرت را رنجور كرده بود ، عرض كردم : پدر جان ! چقدر شما مشغول عبادتيد ! فرمود : من پروردگارم را\r\n\r\n\r\n","description":"","footnote":"\r\n( 1 ) - مناقب : 2 / 255 .\r\n( 2 ) - همان .\r\n( 3 ) - همان . اين حديث را در باب سيرهء آن حضرت به شمارهء 2 از محاسن برقى ( ص 396 ) نقل كرديم ، مراجعه شود - م .\r\n","page_name":" 94 ","page_number":94},
  {"content":"\r\n\r\nدوست دارم شايد او مرا در قرب خود جا دهد » . « 1 »\r\n51 - « 2 » مىنويسد : امام عليه السلام با پاى پياده در بيست روز از مدينه براى انجام مناسك حج مىرفت . زرارةبن اعين مىگويد : وى بيست نوبت با شترى به حج رفت و يك تازيانه به آن شتر نزد .\r\n- اين روايت را صاحب كتاب « حليه از عمروبن ثابت نقل كرده است - « 3 »\r\n52 - از ابراهيم رافعى نقل كرده است مىگويد : شتر آن حضرت از رفتن سرپيچى كرد ، چوب دستى را بلند كرد و اشاره به شتر نمود و فرمود : « اگر ترس از قصاص - و به روايتى : اگر قصاص نبود - هر آينه مىزدم ! » . « 4 »\r\n53 - عبداللَّه‌بن مبارك مىگويد : در يكى از سالها راهى مكّه بودم ، در آن بين كه ميان حاجيها حركت مىكردم ناگهان پسر بچه‌اى هفت يا هشت ساله را ديدم كه بدون هيچ زاد و توشه و مركبى در كنار حاجىها حركت مىكند ، نزديك او رفتم و سلام دادم و پرسيدم : با چه كسى اين بيابان را در نورديدى ؟ گفت : « با آن كه مطيع كامل پروردگار است ! » با گفتن اين سخن در چشم من بزرگ نمود ! گفتم : پسرم ! كو زاد و راحله ات ؟ فرمود :\r\n« زاد من تقوا و مركبم پاهاى من و هدف و مقصدم مولاى من است » بيشتر در نظرم عظمت يافت ! گفتم : پسرم ! تو كيستى ؟ فرمود : از خاندان\r\n\r\n\r\n","description":"","footnote":"\r\n( 1 ) - مناقب : 2 / 255 .\r\n( 2 ) - حديث شماره 50 از مناقب : 2 / 255 را در باب سيرهء امام به شماره 11 بى زياده و كم نقل‌كرديم - م .\r\n( 3 ) - مناقب : 2 / 255 .\r\n( 4 ) - همان .\r\n","page_name":" 95 ","page_number":95},
  {"content":"\r\n\r\nعبدالمطّلبم ، گفتم : روشنتر بگوييد ! فرمود : علوى فاطمى . عرض كردم : آقا جان آيا شعرى سروده‌ايد ؟ فرمود : آرى ، گفتم : مقدارى از اشعارت را برايم بخوان ! فرمود :\r\nما نگهبانان حوض كوثريم\r\nواردان آن را مىچشانيم و سيراب مىكنيم\r\nكسى جز به وسيلهء ما رستگار نشد\r\nو كسى كه محبت ما توشهء اوست نوميد نيست\r\nو هر كه ما را خرسند كرد از جانب ما خرسند گشت\r\nو هر كه به ما بدى كرد ، هنگام تولدش بد بوده است\r\nو هر كه حق ما را غصب كرد\r\nپس روز رستاخيز وعدگاه اوست !\r\nسپس از جلوى چشمم رفت تا وارد مكّه شدم ، حجم را به پايان رساندم و برگشتم وقتى كه به « ابطح » رسيدم ديدم جمعى حلقه زده‌اند ، رفتم ببينم چه خبر است ناگهان چشمم به همان هم سفرم افتاد ، از نام او پرسيدم ، گفتند : اين زين العابدين عليه السلام است . « 1 »\r\n54 - همو اشعار ذيل را از آن حضرت نقل كرده است :\r\nما فرزندان مصطفى صلى الله عليه و آله و سلم غمهايى داريم\r\nكه جرعه جرعه در ميان مردم خورندهء خشم ( كاظم ) ما آن را مىنوشد\r\nمصيبت ما در بين مردم بس بزرگ است\r\nنخستين نفر ما تا آخرين نفر گرفتاريم !\r\n\r\n\r\n","description":"","footnote":"\r\n( 1 ) - مناقب : 2 / 255 .\r\n","page_name":" 96 ","page_number":96},
  {"content":"\r\n\r\nاين مردم به روز عيد آنها خوشحالند\r\nدر صورتى كه عيدهاى ما هم عزاهاى ماست\r\nمردمان در امنيت و شادمانى اند\r\nولى در طول روزگار ، فرد بيمناك ما ايمن نيست\r\nآنچه از شرف و بزرگى اختصاص به ما داشت\r\nفضيلت و برترى ميان مردم آفت ماست\r\nمنكر حق ما و غاصب جايگاه ما\r\nدربارهء ما حكم مىكند و او حاكم دربارهء ماست . « 1 »\r\n58 - « 2 » اربلى مىگويد : نافع بن جبير روزى به علي بن حسين عليهما السلام گفت :\r\nشما آقاى مردم و از همه بالاتريد ، با وجود اين نزد آن برده مىرويد ؛ يعنى زيدبن اسلم و با او همنشين مىشويد ؟ ! فرمود : « سزاوار است كه هر جا باشد به سراغ علم بروند ! » . « 3 »\r\n59 - همو مىنويسد : مردى به سعيدبن مسيب گفت : من مردى را پرهيزگارتر از فلان شخص - مردى كه او نام برد - نديده‌ام ، سعيد به وى گفت : آيا علي بن حسين عليهما السلام را نديده‌اى ؟ آن مرد گفت : من پارساتر از او سراغ ندارم ، و زهرى گويد : من هيچ فرد هاشمى را برتر از على بن\r\n\r\n\r\n","description":"","footnote":"\r\n( 1 ) - همان : 2 / 256 . در جلد دوم از كتاب « تحليلى از زندگانى امام سجّاد عليه السلام صفحه 489 آمده است : ما در نادرستى نسبت ( اين اشعار ) به امام زين‌العابدين كمترين ترديدى نداريم ؛ نه تنها به دليل آشفتگى معانى بلكه به خاطر سستى بسيارى از الفاظ و عبارات . . . زيرا امام عليه السلام از فصيح‌ترين بلغاى امت عرب و صحيفه سجّاديه يكى از منابع . . . بلاغت جهان اسلام است . - م .\r\n( 2 ) - كشف الغمه : 2 / 78 . شماره‌هاى : 55 ، 56 و 57 عين شماره‌هاى : 76 و 73 و 77 بخش سيرهء امام‌است كه در آنجا نقل كرديم - م .\r\n( 3 ) - كشف الغمه : 2 / 78 .\r\n","page_name":" 97 ","page_number":97},
  {"content":"\r\n\r\nحسين عليهما السلام نديده‌ام ، و ابوحازم نيز همين طور مىگويد : هيچ فرد هاشمى را برتر از علي بن حسين عليهما السلام نديده‌ام و همچنين فقيه‌تر از او كسى را نديده‌ام . « 1 »\r\n60 - از طاووس نقل كرده است ، مىگويد : علي بن حسين عليهما السلام را در حجر اسماعيل به حال سجده ديدم ، با خود گفتم : مردى صالح از خاندانى پاكيزه است بايد گوش فرا دهم ببينم چه مىگويد ؟ پس گوش جان سپردم و شنيدم كه مىگفت : « خدايا بنده‌ات درِ خانهء تو ايستاده و مستمند و گدا و نيازمندت درِ سرايت آمده است . »\r\nطاووس مىگويد : به خدا سوگند كه هيچ گاه در وقت گرفتاريم اين ذكر را نخواندم مگر اين كه بر طرف شد . امام سجّاد عليه السلام در هر شبانه روزى هزار ركعت نماز مىخواند چون صبح مىشد بى هوش مىافتاد ، و همچون خوشهء گندمى باد او را به اين طرف و آن طرف مىبرد ! روزى بيرون رفته بود ، مردى او را ناسزا گفت بردگان و غلامان بر او حمله بردند ، امام عليه السلام فرمود : « آرام بايستيد ! » سپس رو به آن مرد كرد و فرمود : « آنچه را كه تو از حال ما بى خبرى خيلى زيادتر است ! آيا نيازى دارى تا كمك كنيم ؟ ! » آن مرد با شنيدن سخن امام عليه السلام شرمنده شد ، با وجود اين علي بن حسين عليهما السلام جامه‌اى نقش و نگار دارى بر تن داشت در آورد و به پيش او انداخت و دستور داد هزار درهم به او دادند ، و آن مرد پس از آن بارها مىگفت : گواهى مىدهم كه تو از فرزندان پيامبرانى ! « 2 »\r\n61 - همو آورده است كه امام عليه السلام بر محمّدبن اسامةبن زيد وقتى كه\r\n\r\n\r\n","description":"","footnote":"\r\n( 1 ) - كشف الغمه : 2 / 80 .\r\n( 2 ) - همان .\r\n","page_name":" 98 ","page_number":98},
  {"content":"\r\n\r\nبيمار بود ، وارد شد ، محمّد مىگريست امام عليه السلام پرسيد : « چرا گريه مىكنى ؟ » گفت : بدهكارم ! پرسيد : « چقدر است ؟ » گفت : پانزده هزار دينار .\r\nعلي بن حسين عليهما السلام فرمود : « من آن را بر عهده مىگيرم » از طرف او بر عهده گرفت . « 1 »\r\n62 - همو از عبداللَّه‌بن موسى از برادرش به نقل از جدش آورده است كه گفت : مادرم فاطمه بنت الحسين عليها السلام به من دستور مىداد كه با دائيم علي بن حسين عليهما السلام مجالست كنم ، و من هرگز در محضر او ننشستم مگر اين كه بهره‌مند شدم ؛ يا ترس خدا كه در دلم احساس مىكردم و يا دانشى كه از او بهره گرفته بودم . « 2 »\r\n64 - « 3 » از عبداللَّه‌بن محمّد قرشى نقل كرده ، مىگويد : علي بن حسين عليهما السلام وقتى كه وضو مىگرفت رنگ مباركش زرد مىشد اعضاى خانواده‌اش مىگفتند : اين چه رنگى است كه چهره شما را فرا مىگيرد ؟ مىفرمود : « آيا مىدانيد كه در حضور چه كسى مىخواهم بايستم ؟ ! » .\r\nاز ابوجعفر ( امام باقر ) عليهما السلام است كه فرمود : « علي بن حسين عليهما السلام در هر شب و روز هزار ركعت نماز مىخواند ، و چنان بود كه باد او را همچون خوشهء گندمى به سمتى مىبرد » .\r\nسفيان ثورى از عبيداللَّه‌بن عبدالرّحمان بن موهب نقل كرده ، مىگويد :\r\nبراى علي بن حسين از برتريش سخن گفتند ، فرمود : « ما را همين قدر\r\n\r\n\r\n","description":"","footnote":"\r\n( 1 ) - كشف الغمه : 2 / 81 .\r\n( 2 ) - همان : 2 / 84 .\r\n( 3 ) - حديث شماره 63 از كشف الغمه : 2 / 85 بى كم و زياد همان حديث شماره 19 باب جود و پارسائىامام بود كه از اعلام الورى ( ص 255 ) نقل كرديم - م .\r\n","page_name":" 99 ","page_number":99},
  {"content":"\r\n\r\nكافى است كه از خوبان قوم خود باشيم . »\r\nو از طاووس نقل كرده‌اند كه گفت : شب هنگام وارد حجر اسماعيل شدم ناگاه ديدم علي بن حسين عليهما السلام وارد شد و شروع به نماز كرد ؛ پس هر چه خدا خواست نماز خواند سپس به سجده رفت با خود گفتم : مردى شايسته از خاندان نبوت است . . . تا آخر حديث « 1 »\r\n65 - از ابراهيم‌بن على به نقل از پدرش آورده است ، مىگويد : با علي بن حسين عليهما السلام به حج رفتم ، شترش در رفتن سرپيچى كرد با چوب دستى اشاره‌اى به طرف شتر كرد و فرمود : « آه آه اگر قصاص نبود ! » و دست از آن حيوان برگرداند . و مىگويد : علي بن حسين عليهما السلام با پاى پياده به حج رفت از مدينه تا مكّه بيست شب و روز طول كشيد . « 2 »\r\n71 - « 3 » از جمله دعاهايى كه از امام سجّاد عليه السلام ضبط شده موقعى كه اطلاع دادند مسرف بن عقبه راهى مدينه شده است ، عرضه داشت :\r\n« پروردگارا ! چه بسيارى از نعمتهايى را كه به من ارزانى داشتى و من كمتر سپاسگزارى كردم ! و چه بسا مرا گرفتار مصيبتى كردى و من در برابر آن كم صبرى مىكردم ولى تو مرا تنها نگذاشتى ! اى نيكوكارى كه هرگز نيكوكاريت قطع نشود ! و اى صاحب نعمتهايى كه هرگز نعمتهايت به شمار نيايد ! بر محمّد و خاندان محمّد درود فرست و شر او ( ابن عقبه ) را از من بر طرف كن ! زيرا كه من به وسيلهء تو او را از خود دور مىسازم\r\n\r\n\r\n","description":"","footnote":"\r\n( 1 ) - كشف الغمه : 2 / 86 .\r\n( 2 ) - همان .\r\n( 3 ) - همان . شماره‌هاى 66 و 67 و 68 و 69 و 70 به ترتيب همان احاديث شماره‌هاى 23 و 24 و 25 و 27 و 29 منقول از ارشاد مفيد ص 240 بود كه در باب سيرهء امام عليه السلام نقل كرديم - م .\r\n","page_name":" 100 ","page_number":100},
  {"content":"\r\n\r\nو از شر او به تو پناه مىبرم ! »\r\nپس از آن مسرف بن عقبه به مدينه آمد و مىگويند كه جز علي بن حسين عليهما السلام با كسى كارى نداشت ولى با وجود اين از دست او سالم ماند و او را گرامى داشت و عطايايى داد و به او نيكى كرد .\r\nاز چند طريق نقل شده است كه مسرف‌بن عقبه وقتى كه وارد مدينه شد ، دنبال علي بن حسين عليهما السلام فرستاد و او آمد همين كه وارد شد ، نزديك خود نشاند و او را گرامى داشت و گفت : اميرالمؤمنين ( ! ) مرا به نيكى و امتياز دادن تو به ديگران سفارش كرده ، خدا او را جزاى خير دهد ! سپس گفت : استر مرا براى او زين كنيد ! و رو به آن حضرت كرد و گفت : به ميان خانواده ات برگرد ! من تصور مىكنم كه آنها را ناراحت كرديم و شما را به خاطر آمدنتان نزد ما به زحمت انداختيم ، و اگر در اختيار ما بود كه مىتوانستيم به قدرى كه حق شما بود به شما برسانيم ، مىرسانديم !\r\nپس علي بن حسين عليهما السلام فرمود : « چه قدر امير ، مرا معذور دانسته است ! » و سوار شد . مسرف به همنشينانش گفت : اين بهترين كسى است با ارتباطى كه نسبت به رسول خدا صلى الله عليه و آله و سلم و جايگاه او دارد هيچ شرى در او نيست . « 1 »\r\n72 - در روايتى آمده است كه علي بن حسين عليهما السلام روزى در مسجد رسول خدا صلى الله عليه و آله و سلم بود ، شنيد كه گروهى خدا را شبيه خلق مىدانند از آن جهت سخت بىتاب شد و بيمناك گشت و بلند شد آمد كنار قبر رسول خدا صلى الله عليه و آله و سلم و آنجا ايستاد با صداى بلند با پروردگارش مناجات مىكرد و\r\n\r\n\r\n","description":"","footnote":"\r\n( 1 ) - كشف الغمه : 2 / 88 .\r\n","page_name":" 101 ","page_number":101},
  {"content":"\r\n\r\nعرضه مىداشت : « خداى من ! قدرت تو آشكار است ولى شكل قدرتت ناپيداست از اين را تو را نشناخته و بر وضع ديگرى تو را سنجيده و ( به مخلوقات ) شبيه دانسته‌اند در حالى كه من از آنها بيزارم ! اى خداى من ! برخى از مردم از راه تشبيه تو را مىجويند در حالى كه چيزى مثل تو نيست و آنان تو را درك نكرده‌اند در حالى كه نعمتهاى ظاهرى تو بر ايشان راهنماى ايشان بر وجود تو است خداى من ! اگر تو را مىشناختند امكان نداشت كه تو را توجيه كنند بلكه برابر با مخلوقت بدانند ! از آنجا كه تو را نشناختند برخى از آيات و نشانه‌هاى قدرت تو را پروردگار خود شمردند و بدان صورت تو را توصيف كردند در حالى كه خدايا تو بالاتر از آنى كه مشركان تو را بدان گونه وصف كنند ! » . « 1 »\r\n73 - علي بن حسين عليهما السلام وقتى كه به هلال ماه نگاه مىكرد ، مىفرمود :\r\n« اى آفريدهء فرمانبر و راهرو سبك سير كه در منزلهاى مقرّر حركت مىكنى و در چرخ تدبير مىگردى ! به آن كه به وسيلهء تو تاريكيها را روشن و پنهانيها را به فروغ تو آشكار ساخت ايمان دارم ؛ به او كه تو را يكى از نشانه‌هاى قدرت و علايم ملك خود گردانيد و تو را به فزونى و كاستى و طلوع و غروب و فروزندگى و گرفتگى رام ساخت . پاك و منزه است خداوندى كه در كار تو تدبيرى شگفت و هنرى لطيف به كار برده است . خداوند تو را هلال ماهى نو براى كارى نوى قرار داده است ، تو را هلال خجسته قرار داده كه گذشت روزها آن را محو نسازد و هلال پاكى مقرر نموده است كه گناهان ( بندگان ) آن را آلوده نسازد ، هلال امنيت از\r\n\r\n\r\n","description":"","footnote":"\r\n( 1 ) - كشف الغمه : 2 / 89 .\r\n","page_name":" 102 ","page_number":102},
  {"content":"\r\n\r\nآفات و سلامتى از بديها و گناهان قرار داده است .\r\nخداوندا ما را از جمله پسنديده‌ترين كسانى قرار ده كه ماه بر آنها طلوع كرده و از پاكترين مردمى كه به سوى آن نگريستند ! و ما را توفيق توبه و دورى از گناه مرحمت كن و بر ما به نعمتهاى فراوان خود منت بگذار و درخواست ما را اجابت كن اى پروردگار جهانيان ! » فرمود : « آنگاه هر دعايى خواستى بكن » « 1 »\r\n74 - يوسف بن اسباط به نقل از پدرش مىگويد : وارد مسجد كوفه شدم ؛ جوانى را ديدم كه با پروردگار خود مناجات مىكرد و در حال سجده مىگفت : « صورتم آغشته در خاك براى آفريدگارم كه حق اوست به سجده افتاده است ! » جلو رفتم ، ديدم علي بن حسين عليهما السلام است و چون سفيده صبح دميد نزد او رفتم ، گفتم : يابن رسول اللَّه ! شما خودتان را مىآزاريد در حالى كه خداوند به شما آن همه فضيلت داده است ؟ ! او با شنيدن اين سخن من گريست سپس فرمود :\r\n« عمروبن عثمان از قول اسامةبن زيد نقل كرد كه رسول خدا صلى الله عليه و آله و سلم فرمود : هر چشمى در روز قيامت گريان است جز چهار گروه : چشمى كه از خوف خدا بگريد ، چشمى كه در راه خدا آسيب ببيند ، چشمى كه از آنچه خدا حرام كرده است بپوشد و چشمى كه بيدار خوابى كشيده و خدا را سجده كند كه خداوند بدان وسيله بر فرشتگان مباهات مىكند ، مىگويد : به بنده‌ام نگاه كنيد كه روحش نزد من است و كالبدش در اطاعت من ! اينك بدن از بستر فاصله گرفته و از خوف عذاب و به طمع رحمت من\r\n\r\n\r\n","description":"","footnote":"\r\n( 1 ) - كشف الغمه : 2 / 93 .\r\n","page_name":" 103 ","page_number":103},
  {"content":"\r\n\r\nمرا مىخواند ! گواه باشيد كه من او را آمرزيده‌ام ! »\r\nمىگويم : حافظ حديث اين چنين حديث را در مسجد كوفه ضبط كرده است ولى به نظر من علي بن حسين عليهما السلام جز به همراه پدرش - در سفرى كه به شهادت رسيد - به عراق نرفته بود . و در آن سفر هم كه به كوفه رفت به اختيار خودش و آزاد نبود تا به مسجد كوفه برود و نماز بخواند ! البته قضاوت در اين باره در گروى تحقيق است . « 1 »\r\n75 - از سفيان نقل كرده ، مىگويد : علي بن حسين عليهما السلام انبان نانى را با خود حمل مىكرد و به مستمندان صدقه مىداد و مىفرمود : « صدقه آتش خشم خدا را خاموش مىكند . » . « 2 »\r\n76 - علي بن حسين عليهما السلام همواره مىفرمود : « نصيب من از ذلت در پيشگاه خدا بيش از شتران سرخ فام مرا خشنود مىگرداند ! » . « 3 »\r\n77 - آورده‌اند كه هشام‌بن اسماعيل به علي بن حسين عليهما السلام و به اهل بيت عليهما السلام سخن ناروايى گفته بود ، كنار زده شد و در محلّ « غراير » اقامت يافت علي بن حسين عليهما السلام نزد وى آمد و فرمود : « پسر عمو ! خدا شما را عافيت بخشد رفتارى كه با تو كردند باعث ناراحتى من شد ، اكنون ما را هر طورى كه دوست دارى بخوان ! »\r\nهشام با شنيدن سخن امام عليه السلام گفت : خدا بهتر مىداند كه رسالت خود را در كجا قرار دهد ! « 4 »\r\n\r\n\r\n","description":"","footnote":"\r\n( 1 ) - كشف الغمه : 2 / 99 .\r\n( 2 ) - همان : 2 / 100 .\r\n( 3 ) - همان .\r\n( 4 ) - همان .\r\n","page_name":" 104 ","page_number":104},
  {"content":"\r\n\r\n79 - « 1 » از عبداللَّه‌بن عطا نقل كرده ، مىگويد : غلام علي بن حسين عليهما السلام مرتكب گناهى شد كه استحقاق مجازات داشت ، امام عليه السلام تازيانه را برداشت تا بزندش و فرمود :  « قُلْ لِلَّذِينَ آمَنُوا يَغْفِرُوا لِلَّذِينَ لا يَرْجُونَ أَيَّامَ اللَّهِ » .  « 2 »  .  غلام گفت : من چنين نيستم ، بلكه به رحمت خدا اميدوارم و از عذاب او بيمناكم ! امام عليه السلام با شنيدن سخن غلام ، تازيانه را انداخت و فرمود : « تو در راه خدا آزادى ! » . « 3 »\r\n80 - مردى بر حق علي بن حسين عليهما السلام تجاوزى كرد و او خود را غفلت زده وانمود كرد آن مرد عرض كرد : من با شما بودم ! علي بن حسين عليهما السلام فرمود : « من از شما چشم پوشى كردم ! » .\r\nاهل مدينه مىگفتند : ما صدقه نهانى را از دست نداديم تا وقتى كه علي بن حسين عليهما السلام را از دست داديم . « 4 »\r\n81 - از آن حضرت است كه فرمود : « توبه ، عمل و بازگشت از كار بد است ، توبه به سخن گفتن نيست » . « 5 »\r\n82 - آن حضرت فرمود : « هر كه بى غرض بگويد : « سبحان اللَّه العظيم و بحمده » خداى تعالى براى او صد هزار حسنه بنويسد و سه هزار بدى را از نامهء عمل او پاك سازد و سه هزار درجه او را بالا ببرد » . « 6 »\r\n83 - علي بن حسين از پدرش به نقل از علي بن ابى طالب عليهم السلام نقل كرده\r\n\r\n\r\n","description":"","footnote":"\r\n( 1 ) - همان . حديث شماره 78 را از كشف الغمه به شماره 60 در بخش جود و پارسائى نقل كرديم - م .\r\n( 2 ) - جاثيه / 14 : به مؤمنان بگو : كسانى را كه اميد به ايّام‌اللَّه ( روز رستاخيز ) ندارند مورد عفو قراردهند ، و نسبت به آنها سخت نگيرند !\r\n( 3 ) - كشف الغمه : 2 / 101 .\r\n( 4 ) - همان .\r\n( 5 ) - همان .\r\n( 6 ) - همان .\r\n","page_name":" 105 ","page_number":105},
  {"content":"\r\n\r\nاست كه رسول خدا صلى الله عليه و آله و سلم فرمود : « انتظار فرج عبادت است ، و هر كه به روزى كم راضى باشد خداوند به عمل كم از او راضى مىشود » . « 1 »\r\n84 - از زهرى نقل كرده ، مىگويد : حديثى بر علي بن حسين عليهما السلام نقل كردم ، چون فارغ شدم ، فرمود : « احسنت بارك اللَّه ! من هم همين طور شنيده بودم » .\r\nمىگويد : عرض كردم : من تصور نمىكنم حديثى را نقل كنم مگر اين كه شما از من آن را بهتر مىدانيد ! فرمود : « نبايد چنين تصور كنى زيرا كه آن چه ندانند جزو علم نيست بلكه معناى علم آن است كه بدانند » . « 2 »\r\n85 - مردى از اهل كوفه كه بسيار راستگو بود ، مىگويد : علي بن حسين عليهما السلام در دعاى خود ، عرضه مىداشت : « خدايا من كيستم كه تو بر من خشم‌گيرى ؟ ! به عزت و جلالت سوگند ، نه نيكوكارى من ملك تو را مىآرايد و نه بدكارى من آن را نا زيبا مىسازد ، و نه توانگرى من از خزانهء تو مىكاهد و نه تنگدستى من بر آن مىافزايد » . « 3 »\r\n89 - « 4 » فرمود : « از دست دادن دوستان غربت و تنهايى است » . « 5 »\r\n90 - و نيز فرمود : « هر كه به قسمت الهى قانع باشد از بى نيازترين مردمان است ! » آن حضرت چنان بود كه هر وقت به گدايى صدقه ميداد او را مىبوسيد سپس مىداد . « 6 »\r\n\r\n\r\n","description":"","footnote":"\r\n( 1 ) - كشف الغمه : 2 / 101 .\r\n( 2 ) - همان .\r\n( 3 ) - همان .\r\n( 4 ) - شماره‌هاى 86 و 87 و 88 از كشف الغمه : 2 / 101 درست همان احاديث 57 و 58 و 59 باب سيرهء امام است كه از حليةالاولياء : 3 / 133 نقل كرديم - م .\r\n( 5 ) - كشف الغمه : 2 / 101 .\r\n( 6 ) - همان .\r\n","page_name":" 106 ","page_number":106},
  {"content":"\r\n\r\n93 - « 1 » از ابوحمزهء ثمالى به نقل از علي بن حسين عليهما السلام آورده است ، فرمود : « چون روز قيامت شود مناديى ندا دهد كه اهل فضل به پا خيزند ! گروهى از مردم بر مىخيزند ، گفته مىشود : به بهشت برويد ! فرشتگان با آنان روبرو مىشوند ، مىپرسند : كجا مىرويد ؟ مىگويند : به بهشت .\r\nمىپرسند : پيش از حساب به بهشت مىرويد ؟ مىگويند : آرى . گويند : شما چه كسانى هستيد ؟ مىگويند : اهل فضل . مىپرسند : فضل شما چه بود ؟\r\nمىگويند : هر گاه چيزى را نمىدانستيم صبر مىكرديم و هر گاه كسى به ما ستم مىكرد ، پايدارى مىكرديم و هر گاه كسى به ما بدى مىكرد مىبخشيديم ! مىگويند : وارد بهشت شويد ! چه پاداش نيكى است پاداش نيكوكاران !\r\nسپس مناديى فرياد مىزند : صابران به پا خيزند ! گروهى از مردم بر مىخيزند ، به ايشان گفته مىشود : وارد بهشت شويد ! فرشتگان با آنان مواجه مىشوند ! از آنها نيز مثل گروه اول مىپرسند ؟ مىگويند : ما اهل صبر و مقاومتيم . مىپرسند : صبر شما چه بود ؟ گويند : ما خود را بر طاعت خدا واداشتيم و از معصيت خدا باز ايستاديم ! گويند : وارد بهشت شويد ، چه نيكوست پاداش نيكوكاران !\r\nآن گاه مناديى ندا مىدهد : بايد همسايگان خدا در سراى او به پا خيزند ! گروهى از مردمان به پا مىخيزند ، به ايشان خطاب مىرسد : وارد بهشت شويد ! با فرشتگان روبرو مىشوند ، همان سؤال را از ايشان هم مىكنند\r\n\r\n\r\n","description":"","footnote":"\r\n( 1 ) - همان . حديث شماره 91 و 92 همان حديث شماره 67 و 69 بود كه در باب سيرهء امام عليه السلام ازكتاب حليه : 3 / 138 نقل كرديم - م .\r\n","page_name":" 107 ","page_number":107},
  {"content":"\r\n\r\nو مىپرسند كه همسايگى شما با خدا چگونه بوده است ؟\r\nگويند : ما براى رضاى خدا از يكديگر بازديد مىكرديم و در راه او با هم مجالست داشتيم و در راه رضاى او به يكديگر بذل و بخشش مىنموديم مىگويند : وارد بهشت شويد ! چه نيكوست پاداش نيكوكاران ! » . « 1 »\r\n94 - از علي بن حسين عليهما السلام است كه فرمود : « كسى كه امر به معروف و نهى از منكر را ترك كند همانند كسى است كه كتاب خدارا پشت سر اندازد مگر اين كه بسيار پرهيز و تقيه داشته باشد ! » پرسيدم : چه نوع پرهيز و تقيه‌اى ؟ فرمود : « از ستمگر حق ستيز بترسد كه مبادا بر او زيان رساند و طاغوتى كند » . و فرمود : « هر كه از كسى علمى را پنهان دارد ، و آن را در بند كند ، هرگز از آن سودى نبرد . » . « 2 »\r\n95 - محمّدبن يعقوب از سلمهء زره‌فروش به نقل از امام صادق عليه السلام آورده است فرمود : « علي بن حسين عليهما السلام چنان بود كه هر گاه كتاب ( شرح حال ) على عليه السلام را بر مىداشت و نگاه مىكرد ، مىگفت : چه كسى را چنين طاقتى است ؟ چه كسى را چنين طاقتى است ؟ ! مىفرمايد : سپس به آن عمل مىكرد و چون به نماز مىايستاد رنگش تغيير مىكرد به طورى كه در چهره‌اش نمودار بود ، و كسى طاقت عمل على عليه السلام را پس از وى در ميان فرزندانش نداشت به جز علي بن حسين عليهما السلام » . « 3 »\r\n96 - حافظ ابونعيم از عمربن عبدالعزيز به نقل از ابوجعفر ( امام باقر )\r\n\r\n\r\n","description":"","footnote":"\r\n( 1 ) - كشف الغمه : 2 / 103 .\r\n( 2 ) - همان : 2 / 103 .\r\n( 3 ) - كافى : 8 / 163 .\r\n","page_name":" 108 ","page_number":108},
  {"content":"\r\n\r\nاز قول علي بن حسين عليهم السلام آورده است ، فرمود : « نبايد كسى از شما بگويد :\r\nخدايا بهشت را به صدقه بر من عطا كن ! زيرا كه به گنهكاران از راه صدقه عطا مىكند ، بلكه بگوييد : خداوندا بهشت را نصيب من كن ! خدايا بر من منت بگذار و بهشت را عطايم كن ! » . « 1 »\r\n97 - از صالح بن حسان نقل كرده ، مىگويد : مردى به سعيدبن مسيب گفت : من مردى پرهيزگارتر از فلان كس نديده‌ام ! سعيد گفت : آيا تو علي بن حسين عليهما السلام را ديده‌اى ؟ گفت : نه . گفت : من كسى را پرهيزگارتر از او نديده‌ام . « 2 »\r\n101 - « 3 » ابن جوزى از ابراهيم‌بن محمّد نقل كرده مىگويد : از علي بن حسين عليهما السلام شنيدم كه شبى در مناجاتش مىگفت : « خداوندا ! اى آقا و مولاى ما ! اگر ما به قدرى گريه كنيم كه پلكهاى ما بريزد و آن قدر ناله كنيم كه صداهاى ما بريده شود و به قدرى سر پا بايستيم كه پاهاى ما بخشكد و آن قدر در حال ركوع بمانيم كه بند از بندمان جدا شود و به قدرى سجده كنيم كه چشمانمان از حدقه درآيد و تمام عمرمان را از خاك زمين تغذيه كنيم ، و آن قدر ذكر تو را بگوييم كه زبانمان از كار بيفتد با همهء اينها نخواهيم توانست گناهى از گناهانمان را محو كنيم ! » . « 4 »\r\n102 - ابن ابىالحديد مىنويسد : به علي بن حسين عليهما السلام گفتند : با اين كه\r\n\r\n\r\n","description":"","footnote":"\r\n( 1 ) - حليةالاولياء : 3 / 140 .\r\n( 2 ) - همان : ص 141 .\r\n( 3 ) - احاديث شمارهء 98 و 99 و 100 از حليةالاولياء : 3 / 141 به ترتيب همان احاديث شمارهء 59 و 61 همين باب است كه از كشف الغمه : 2 / 80 نقل كرديم - م .\r\n( 4 ) - تذكرةالخواص : ص 332 .\r\n","page_name":" 109 ","page_number":109},
  {"content":"\r\n\r\nآن حضرت نهايت عبادت را داشت ، عبادت شما نسبت به عبادت جدت ( على عليه السلام ) در چه مرتبه‌اى است ؟ فرمود : « عبادت من در برابر عبادت جدم همانند عبادت جدم در برابر عبادت رسول خدا صلى الله عليه و آله و سلم است ! » . « 1 »\r\n103 - همو دربارهء اين عنوان امام عليه السلام كه « در برابر لغزشها استوار بود » يعنى مشكلات و مصايب سهمگين او را تكان نمىداد ! نقل كرده است كه علي بن حسين عليهما السلام داشت نماز مىخواند مارى روى آن حضرت افتاد ، از جا حركت نكرد ، سپس بين پاهاى آن حضرت رفت پاها را از جا حركت نداد و رنگش تغيير نكرد ! « 2 »\r\n104 - ابوطالب آملى از حنان‌بن سدير به نقل از پدرش آورده است كه ابوجعفر محمّدبن على الباقر عليهما السلام فرمود : « علي بن حسين عليهما السلام وقت نماز كه مىشد مو در اندامش راست مىشد و رنگش زرد و اعضاى بدنش مىلرزيد و زير آسمان مىايستاد در حالى كه اشكها بر گونه‌اش سرازير بود و مىگفت : « اگر بنده‌اى بداند كه با چه كسى مناجات مىكند هرگز رو بر نمىتابد ! » .\r\nروزى آن حضرت به صحراء درآمد ، خدمتكارش او را دنبال كرد ديد روى سنگ زبرى سجده مىكند ! غلام مىگويد : ايستادم به گونه‌اى كه صداى ناله و گريه او را مىشنيدم ، شمردم هزار مرتبه گفت : « لا إله الا الله حقا حقا لا إله الا الله تعبدا و رقا لا إله الا الله ايمانا و صدقا » سپس سر از سجده بلند كرد در حالى كه محاسن و صورتش غرق در اشك چشمانش بود .\r\nغلامش عرض كرد : سرورم آيا وقت آن نرسيده است كه غم و اندوه شما\r\n\r\n\r\n","description":"","footnote":"\r\n( 1 ) - شرح نهج البلاغه : 1 / 27 .\r\n( 2 ) - همان : 10 / 159\r\n","page_name":" 110 ","page_number":110},
  {"content":"\r\n\r\nپايان‌پذيرد و از گريه‌تان كاسته شود ؟ !\r\nفرمود : « واى بر تو ! يعقوب بن اسحاق بن ابراهيم عليهم السلام پيامبر و پيامبرزاده بود يازده پسر داشت ، خداوند يكى از پسرهايش را از نظر او ناپديد كرده بود ، از غم و اندوه ، موهاى سر و صورتش سفيد شد و كمرش خميد و از بس گريه كرد چشمش نابينا شد در حالى كه پسرش زنده و در دنيا بود ، در حالى كه من ، پدر ، برادر و هفده تن از افراد خاندانم را با چشم خود كشته و روى زمين افتاده ديدم با اين حال چگونه غمم سرآيد و گريه‌ام كم شود ؟ ! » . « 1 »\r\n105 - ابن صباغ از ابن عايشه نقل كرده ، مىگويد : شنيدم مردم مدينه مىگفتند : صدقه پنهانى را تا علي بن حسين عليهما السلام زنده بود از دست نداديم !\r\nمحمّدبن اسحاق مىگويد : مردمانى از اهل مدينه زندگى را مىگذراندند و نمىدانستند كه معاش و خوراك آنها از كجا مىآيد ، چون علي بن حسين عليهما السلام از دنيا رفت ، آنچه را كه شبانه درِ منزلشان مىآمد از دست دادند ! « 2 »\r\n106 - از ابراهيم بن على به نقل از پدرش ، آورده است مىگويد : با علي بن حسين عليهما السلام به حج رفتم شترش سرپيچى كرد با چوب دستى خود اشاره‌اى كرد ، سپس چوب را بازگرداند و فرمود : « آه از قصاص ! » و بار ديگر شتر در راه رفتن بين كوههاى رضوى سرپيچى كرد ، آن را خواباند و چوب دستى را نشانش داد و فرمود : « البته تو را به راه مىاندازم ! » يا « البته چنين خواهم كرد ! »\r\n\r\n\r\n","description":"","footnote":"\r\n( 1 ) - تيسيرالمطالب : ص 117 .\r\n( 2 ) - فصول المهمه : ص 202 .\r\n","page_name":" 111 ","page_number":111},
  {"content":"\r\n\r\nسپس سوار شد و آن حيوان به راه افتاد و پس از آن هرگز سرپيچى نكرد . « 1 »\r\n108 - « 2 » ابوحمزهء ثمالى مىگويد : درِ خانهء علي بن حسين عليهما السلام آمدم ، نخواستم صدا بزنم درِ خانه نشستم تا امام عليه السلام بيرون آمد ، سلام دادم و برايش دعا كردم و جواب سلام مرا داد سپس با من تا كنار ديوار آمد و فرمود : « ابوحمزه ! اين ديورا را مىبينى ؟ » عرض كردم : آرى سرورم .\r\nفرمود : « روزى در حالى كه غمگين و در انديشه بودم به اين ديوار تكيه دادم ، ناگهان مردى خوش سيما و خوش لباس و خوشبو بر من وارد شد ، نگاهى به صورتم كرد ، سپس گفت : اى علي بن حسين چه شده است كه تو را دلگرفته و غمگين بر دنيا مىبينم در حالى كه روزى مىرسد و نيكوكار و بدكار از آن مىخورند ؟ !\r\nگفتم : من براى روزى غصه نمىخورم زيرا كه روزى چنان است كه تو مىگويى ! گفت : براى آخرت محزونى ، آن هم وعده‌اى است راست كه مالك قاهر داورى مىكند ! گفتم : غم من براى آن هم نيست زيرا كه آخرت نيز چنان است كه مىگويى . پرسيد : پس اندوه تو براى چيست ؟ گفتم : از بيم فتنه ابن زبير ! مىفرمايد : با شنيدن سخن من خنديد سپس گفت : يا على ! آيا كسى را ديده‌اى كه از خدا چيزى را بخواهد و او ندهد ؟ گفتم : نه .\r\nآنگاه نگاه كردم ديدم كسى مقابل من نيست من در شگفت شدم ناگهان\r\n\r\n\r\n","description":"","footnote":"\r\n( 1 ) - فصول المهمه : ص 202 .\r\n( 2 ) - حديث شمارهء 107 از فصول المهمه : ص 202 همان حديث شماره 25 بخش سيره امام بود كه نقل‌شد - م .\r\n","page_name":" 112 ","page_number":112},
  {"content":"\r\n\r\nصداى گوينده‌اى را شنيدم ولى شخص او را نديدم ، مىگفت : اى علي بن حسين ! اين خضر بود كه نزد تو آمد ! » . « 1 »\r\n\r\n\r\n","description":"","footnote":"\r\n( 1 ) - فصول المهمه : ص 202 .\r\n","page_name":" 113 ","page_number":113},
  {"content":"\r\n\r\n\r\nعلم و تواضع امام عليه السلام\r\n1 - شيخ مفيد مىنويسد : فقهاى عامه از آن حضرت در علوم مختلف به قدرى روايت نقل كرده‌اند كه بيش از حد شمار است ، و موعظه‌ها و دعاها و فضايل قرآن و از حلال و حرام و جنگها و ( وقايع ) ايام مطالب زيادى ضبط كرده‌اند كه بين دانشمندان مشهور است و اگر بخواهيم به شرح آنها بپردازيم ، سخن به درازا مىكشد و وقت را مىگذرانيم . البته شيعه ( علاوه بر اين ) براى آن حضرت معجزات و نشانه‌ها و برهانها و دلايل روشنى نقل كرده است . « 1 »\r\n2 - ابن شهرآشوب مىگويد : امام عليه السلام روزى حسن بصرى را كنار حجرالاسود ديد دارد قصه مىگويد : فرمود : « اى مرد ! آيا خودت را براى مرگ آماده مىبينى ؟ » گفت : نه . فرمود : « پس حسابگران تو را از ( نتيجه كارت ) آگاه ساخته‌اند ؟ » گفت : خير .\r\nفرمود : « پس آيا آنجا سراى عمل است ؟ » گفت : نه .\r\n\r\n\r\n","description":"","footnote":"\r\n( 1 ) - ارشاد : ص 244 .\r\n","page_name":" 114 ","page_number":114},
  {"content":"\r\n\r\nفرمود : « آيا براى خدا جز اين خانه پناهگاهى است ؟ » گفت : نه .\r\nفرمود : « پس چرا مردم را از طواف باز مىدارى ؟ » اينها را گفت و رفت !\r\nحسن بصرى گفت : هرگز مانند اين سخنان از كسى به گوش من ننشسته بود ، آيا اين مرد را مىشناسيد ؟ گفتند : اين زين العابدين است .\r\nحسن گفت : ذريه‌اى كه بعضى از بعضى ديگر ( فضيلت را ) برگرفته‌اند ! « 1 »\r\n3 - از آن حضرت دربارهء آيهء شريفه :  « يَمْحُوا اللَّهُ ما يَشاءُ »  « 2 » نقل كرده است ، فرمود : « اگر اين آيه نبود ، از آن‌چه تا روز قيامت اتفاق مىافتد ، به شما خبر مىدادم » . « 3 »\r\n4 - همو از موسىبن قسم بجلى به اسناد خود نقل كرده است كه زين العابدين عليه السلام فرمود : « ما شخصى را هر گاه مىبينيم به حقيقت ايمان و به حقيقت نفاق مىشناسيم و البته كه شيعيان ما با نام خودشان و پدرانشان نوشته شده‌اند » . « 4 »\r\n5 - همو نقل كرده است ، مىگويد : عباد بصرى امام عليه السلام را در بين راه مكّه ديد و گفت :\r\nجهاد و سختى آن را ترك كرده‌اى و به حج و آسايش آن رو آورده‌اى ؟ ! در حالى كه خداى تعالى مىفرمايد :  « إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ . . . »  « 5 »\r\n\r\n\r\n","description":"","footnote":"\r\n( 1 ) - مناقب : 2 / 258 .\r\n( 2 ) - رعد / 39 : خداوند آنچه را بخواهد محو مىكند . . .\r\n( 3 ) - مناقب : 2 / 258 .\r\n( 4 ) - همان .\r\n( 5 ) - توبه / 111 : خداوند از مؤمنان جانها و اموالشان را خريدارى مىكند و در برابر آن متاع ، بهشت را به آنان مىدهد .\r\n","page_name":" 115 ","page_number":115},
  {"content":"\r\n\r\nفرمود : « بقيهء آيه را نيز بخوان !  « التَّائِبُونَ الْعابِدُونَ . . . »  « 1 » سپس فرمود :\r\n« هر گاه اين اشخاص ظاهر شوند ما چيزى را بر جهاد مقدم نمىداريم » . « 2 »\r\n6 - زهرى كارگذار بنى اميه بود ، مردى را مجازات كرد و آن مرد در اثر مجازات مرد ، زهرى دچار توهم شد و احساس ترس و وحشت كرد داخل غارى رفت و نه سال در آن جا بسر برد ! راوى مىگويد : علي بن حسين عليهما السلام به حج رفت و زهرى خدمت آن حضرت رسيد ، امام عليه السلام خطاب به وى فرمود : « من از نااميدى تو به قدرى بيمناكم كه از گناه تو آن قدر بيم ندارم ! خون بهاى مسلمى را براى خانواده‌اش بفرست و خودت هم نزد خانواده‌ات برو و به اعمال دينى ات برس ! » .\r\nزهرى با شنيدن سخنان آن حضرت فرمود : سرورم ! گرفتارى مرا بر طرف كردى ! خدا بهتر مىداند كه رسالات خود را در كجا قرار دهد ! و به خانه‌اش برگشت و از ملازمان علي بن حسين عليهما السلام شد و از جمله اصحاب آن حضرت به شمار مىآيد از اين رو يكى از مروانيان به وى گفت : زهرى ! پيامبرت يعنى علي بن حسين عليهما السلام با تو چه كرد ؟ ! « 3 »\r\n7 - همو به نقل از « امتحان الفتهاء » آورده است كه مردى سه برده داشت اسم هر سه ميمون بود ، چون در آستانه وفات قرار گرفت ، گفت :\r\nميمون ، آزاد و ميمون ، برده و به ميمون صد دينار بدهيد ! كدام آزاد ، و كدام برده و به كدام يك صد دينار بدهند ؟ !\r\n\r\n\r\n","description":"","footnote":"\r\n( 1 ) - توبه / 112 : آنها توبه كاران و عبادت كارانند . . .\r\n( 2 ) - مناقب : 2 / 258 .\r\n( 3 ) - همان .\r\n","page_name":" 116 ","page_number":116},
  {"content":"\r\n\r\nامام عليه السلام فرمود : « آن كه از همه نزد آن مرد بيشتر بود او آزاد است ولى بين آن دو نفر ديگر قرعه بزنند به نام هر كدام كه قرعه افتاد ، او برده آن كسى است كه آزاد شد و سومى عبد مدبر ديگرى است ( تا زمانى كه مولايش زنده است بردهء اوست ) نه بردهء مطلق و مملوك و صد دينار را نيز بايد به او بدهند ! » . از زين العابدين عليه السلام چنين رسيده است . « 1 »\r\n8 - مىگويد : مردى از اهل شام راجع به آغاز وضو گرفتن پرسيد ، فرمود : « خداى تعالى به فرشتگان فرمود : من در روى زمين جانشين قرار دادم . . . فرشتگان از خشم پروردگارشان ترسيدند ، شروع كردند اطراف عرش هر روز سه ساعت روز را طواف كردن در حالى كه بى تابى مىكردند ! » امام عليه السلام فرمود : « پس خداوند به ايشان دستور داد كه كنار رودى روان به نام نهر حيوان ، در زير عرش بروند و از آن وضو بگيرند ! » . « 2 »\r\n9 - همو از علي بن حسين عليهما السلام نقل كرده است كه فرمود : « هر گاه آدم مىخواست با حواء آميزش نمايد . او را از حرم بيرون مىبرد هر دو غسل مىكردند و به حرم بر مىگشتند »\r\n10 - از سعيدبن مسيب نقل كرده ، مىگويد : از علي بن حسين عليهما السلام راجع به مردى پرسيدم كه زن باردارى را با لگد زده و او سقط جنين كرده است ؟ فرمود : « اگر نطفه بوده و هنوز تازه در رحم جا گرفته و چهل روزه شده است ، ده دينار و اگر خون بسته ( علقه ) شده باشد ؛ يعنى هشتاد روز در رحم قرار گرفته ، چهل دينار و اگر به صورت مضغه ( به صورت\r\n\r\n\r\n","description":"","footnote":"\r\n( 1 ) - مناقب : 2 / 258 .\r\n( 2 ) - همان .\r\n","page_name":" 117 ","page_number":117},
  {"content":"\r\n\r\nگوشت جويده ) درآمده و در رحم صد و بيست روز بوده و سقط شده ، شصت دينار ، ولى اگر موجود زنده داراى گوشت و استخوان و اعضاى منظّم و مرتبى داشته و روح بر او دميده شده و سقط گشته است بايد ديهء كامل بپردازد » .\r\n11 - ابوحمزه ثمالى از امام زين العابدين عليه السلام پرسيد : چرا طواف كعبه هفت شوط گشته است ؟ فرمود : « چون خداى تعالى به فرشتگان فرمود :\r\n « إِنِّي جاعِلٌ فِي الْأَرْضِ خَلِيفَةً » .  « 1 »\r\nو آنها در برابر سخن خدا عرضه داشتند :  « أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ وَ نَحْنُ نُسَبِّحُ بِحَمْدِكَ وَ نُقَدِّسُ لَكَ »  « 2 » خداى تعالى در پاسخ آنها فرمود : « انى اعْلَمُ مالا تَعْلَمُونَ » . « 3 » آنها را در حالى كه هيچ وقت از ديدار خود محروم نمىكرد ، خداوند هفت هزار سال از آنها محجوب شد سپس آنها را آمرزيد و توبهء آنها را پذيرفت و بيت المعمور را كه در آسمان چهارم است همانند كعبه براى فرشتگان قرار داد و بيت الحرام را زير بيت المعمور نهاد و آن را براى مردم محل بازگشت و مركز امن و امان قرار داديم ، از اين رو براى هر هزار سال يك شوط مقرر شد . » . « 4 »\r\n12 - پادشاه روم طى نامه‌اى به عبدالملك ( خليفه مروانى ) نوشت : تو گوشت شترى را خورده‌اى كه پدرت با آن شتر از مدينه فرار كرد ، با دو\r\n\r\n\r\n","description":"","footnote":"\r\n( 1 ) و 2 و 3 - بقره / 30 : من در روى زمين جانشين قرار خواهم داد ! ( فرشتگان به عنوان سؤال ، نه به عنوان اعتراض ) گفتند : آيا در زمين كسى را قرار مىدهى كه فساد كند و خونها بريزد . در حالى كه ما تو را عبادت مىكنيم ، تسبيح و حمدت را به جا مىآوريم و منزّه مىشماريم ؟ !\r\n( 2 )\r\n( 3 )\r\n( 4 ) - مناقب : 2 / 259 .\r\n","page_name":" 118 ","page_number":118},
  {"content":"\r\n\r\nگروه صد هزار نفرى با تو خواهم جنگيد !\r\nعبدالملك به حجّاج نوشت كه نامه را براى زين العابدين عليه السلام بفرستد ! و او را تهديد كند و آن چه را كه او مىگويد براى او بنويسد ! حجّاج همين كار را كرد ، علي بن حسين عليهما السلام فرمود : « خداوند را لوح محفوظى است كه در هر روزى سيصد لحظه ، آن را ملاحظه مىكند و هيچ لحظه‌اى نيست مگر اين كه در آن لحظه مىميراند و زنده مىكند و عزّت مىدهد و خوار مىسازد و آنچه را اراده مىكند انجام مىدهد ، و من اميدوارم كه در يك لحظه از آن لحظه‌ها تو را كفايت كند . » .\r\nحجّاج پس از دريافت پاسخ امام سجّاد عليه السلام آن را براى عبدالملك نوشت ، و عبدالملك همان را براى پادشاه روم نوشت ، پادشاه روم وقتى كه نوشته را خواند ، گفت : اين سخن جز از سخن نبوت نمىتواند برآمده باشد ! و كمتر كتاب مربوط به پارسايى و موعظه پيدا مىشود كه اين مطلب را نقل نكرده باشد . « 1 »\r\n13 - از تاريخ نسوى نقل كرده است كه نافع بن جبير به علي بن حسين عليهما السلام عرض كرد : شما با مردمانى پست هم نشينى مىكنيد ؟ فرمود :\r\n« من با كسانى هم‌نشين مىشوم كه براى دينم سودمند باشد » . « 2 »\r\n14 - به آن حضرت گفتند : شما با كسانى كه مسافرت مىكنيد خودتان را به همراهان معرفى نمىكنيد ؟ فرمود : « من دوست ندارم كه به وسيله رسول خدا صلى الله عليه و آله و سلم چيزى دريافت كنم كه نظير آن را نپردازم ! » . « 3 » ( كنايه از\r\n\r\n\r\n","description":"","footnote":"\r\n( 1 ) - مناقب : 2 / 259 .\r\n( 2 ) - همان : 2 / 260 .\r\n( 3 ) - همان .\r\n","page_name":" 119 ","page_number":119},
  {"content":"\r\n\r\nاين كه ديگران مرا به خاطر پيامبر صلى الله عليه و آله و سلم احترام كنند و در برابر من كارى نكنم - م . )\r\n15 - از كتاب « اغانى » به نقل از نافع آورده است كه امام عليه السلام فرمود :\r\n« من هرگز به خاطر خويشاوندى با رسول خدا صلى الله عليه و آله و سلم چيزى نخورده‌ام ! » . « 1 »\r\n16 - از محاسن برقى و كافى كلينى نقل كرده است : به عبدالملك خبر دادند كه علي بن حسين عليهما السلام كنيز خودش را آزاد كرده و سپس با او ازدواج نموده است . عبدالملك در نامه‌اى به آن حضرت نوشت ، از همتايان شما در بين قريش كسانى بودند كه تو مىتوانستى مفتخر به دامادى او شوى و فرزند نجيبى از همسرت داشته باشى ! تو نه به خودت انديشيده‌اى و نه به فرزندانى كه از خود باقى مىگذارى ! امام عليه السلام در پاسخ او نوشت : « در مجد و عظمت كسى بالاتر از رسول خدا صلى الله عليه و آله و سلم نيست و هيچ كس در كرامت افزونتر از آن حضرت نمىباشد ؟ كنيز زرخريد من از ملكيت من بيرون شد و خداى عزّوجلّ اراده فرموده بود كه من اجر و ثوابى ببرم !\r\nسپس مطابق سنت الهى با او ازدواج كردم ! بنابراين كسى كه در دين خدا پاكيزه است هيچ چيزى خللى بر او وارد نمىكند ؛ در حالى كه خداوند به وسيلهء اسلام پستى را از ا و بر طرف كرده و كاستى او را به كمال مبدل ساخته و ملامت را از او بر طرف نموده است بلكه ملامت و سرزنش همانا سرزنش جاهليت است ! » .\r\n\r\n\r\n","description":"","footnote":"\r\n( 1 ) - مناقب : 2 / 260 .\r\n","page_name":" 120 ","page_number":120},
  {"content":"\r\n\r\nسليمان گفت : يا اميرالمؤمنين ! چقدر علي بن حسين عليهما السلام به تو فخرفروشى كرده است ! عبدالملك گفت : پسرم ! اين حرف را نزن ! كه اين زبان بنى هاشم است ؟ سنگ را مىشكافد و از اقيانوسى ( بيكران ) مىنوشد !\r\nدر كتاب « العقد » آمده است كه امام زين العابدين در پاسخ عبدالملك فرمود : « اين رسول خداست كه با كنيزش ( صفيه ) و با همسر ( مطلّقهء ) برده‌اش ( زينب همسر زيد ) ازدواج كرد » .\r\nعبدالملك پس از دريافت پاسخ آن حضرت گفت : وى از آنچه مردم ، پستى مىدانند ، او بزرگى مىشمارد ! و خاطر نشان مىكند كه عبدالملك مىگفت : وى با مادر خودش ازدواج كرده است ! در حالى كه آن زن خدمتكار او بود و او را مادر مىگفت ! « 1 »\r\n17 - از يحيى بن سعيد نقل كرده ، مىگويد : من از علي بن حسين عليهما السلام در حالى كه مردم اطراف آن حضرت گرد آمده و به مقام امامت آن حضرت قائل بودند شنيدم كه مىفرمود : « ما را به خاطر اسلام دوست بداريد ! زيرا محبت شما همچنان با ما بود تا اين كه باعث ننگ ما شد ! »\r\nو در روايت زهرى آمده است : « همواره دوستى شما به نفع ما بود تا باعث ننگ و عار ما شد » . « 2 »\r\n18 - سفيان ثورى به علي بن حسين عليهما السلام از فضيلت آن حضرت گفت امام عليه السلام فرمود : « همين قدر ما را بس كه از شايستگان قوم خود باشيم » . « 3 »\r\n\r\n\r\n","description":"","footnote":"\r\n( 1 ) - مناقب : 2 / 260 .\r\n( 2 ) - همان .\r\n( 3 ) - همان .\r\n","page_name":" 121 ","page_number":121},
  {"content":"\r\n\r\n19 - از كتاب « امالى » ابوعبداللَّه نيشابورى نقل كرده است كه به آن حضرت گفتند : شما از بهترين مردمانى در حالى كه با مادرت از يك كاسه غذا نمىخورى و او مايل است كه بخوريد ؟ !\r\nفرمود : « من دوست ندارم كه دستم را به چيزى دراز كنم كه او جلوتر چشمش افتاده و در نتيجه عاق او شوم ! » و پس از آن چنان بود كاسهء بزرگى را زير طبقى مىپوشاندند و آن حضرت دستش را از زير طبق وارد مىكرد و مىخورد .\r\nهر گاه امام عليه السلام در بين راه پاره سنگى مىديد از مركب پياده مىشد و با دست مباركش آن را به كنار راه مىانداخت . « 1 »\r\n21 - « 2 » از سفيان‌بن عينيه آمده است كه علي بن حسين عليهما السلام را هرگز در وقت راه رفتن نديدند كه دستهايش از پهلو تجاوز كند ! « 3 »\r\n22 - از عبداللَّه بن مسكان نقل است كه علي بن حسين عليهما السلام همه ماهه كنيزان را مىطلبيد و مىگفت : « من خود سنم بالا رفته و توان نكاح با زنان را ندارم ، هر كه از شما ميل ازدواج دارد وسيلهء ازدواجش را فراهم مىآورم و اگر كسى مايل است بفروشم ، او را بفروشم و يا آزاد مىكنم ؟ ! » اگر كسى از آنها جواب رد مىداد ، مىگفت : « خداوندا تو شاهد باش ! » سه مرتبه مىگفت ، اگر يكى از آنها ساكت بود به همسرش\r\n\r\n\r\n","description":"","footnote":"\r\n( 1 ) - مناقب : 2 / 260 .\r\n( 2 ) - حديث شماره 20 را از همان كتاب ، بىزياد و كم قبلًا در بخش سيره امام عليه السلام از محاسن برقى ( ص 125 ) به شمارهء 1 نقل كرديم - م .\r\n( 3 ) - همان .\r\n","page_name":" 122 ","page_number":122},
  {"content":"\r\n\r\nمىفرمود : از او بپرسيد چه مىخواهد ؟ مطابق ميل او رفتار مىكرد . « 1 »\r\n23 - مجلسى از هشام‌بن سالم به نقل از امام صادق عليه السلام آورده است ، مىفرمايد : « علي بن حسين عليهما السلام از كنار افراد مبتلا به جذام گذشت در حالى كه بر الاغى سوار بود و آنها داشتند غذا مىخوردند ، آن حضرت را به غذا تعارف كردند ، فرمود : « بدانيد كه اگر روزه دار نبودم ، هم غذا مىشدم ! » همين كه به منزلش رسيد دستور داد غذايى هر چه بهتر فراهم كردند سپس آنها را دعوت كرد و ايشان آمدند نزد آن حضرت با هم غذا خوردند . « 2 »\r\n24 - از ابن ابى يعفور به نقل از امام صادق عليه السلام آورده است ، فرمود :\r\n« چون وقت نماز مىشد ، مو در بدنش راست و رنگش دگرگون مىشد ، و اندامش همچون شاخهء درخت خرما مىلرزيد . » « 3 »\r\n25 - از شقيق بلخى با يك واسطه نقل كرده ، مىگويد : به علي بن حسين عليهما السلام گفتند : يابن رسول اللَّه ! چگونه صبح كرديد ؟ فرمود : « در حالى كه هشت گروه از من مطالبه داشتند : خداى تعالى واجبات را ، پيامبر صلى الله عليه و آله و سلم سنت را ، نانخوران و اعضاى خانواده ، خوراك خود را و نفس شهوت را و شيطان دنباله روى و اطاعت را ، دو فرشتهء نگهبان درست كردارى را و فرشته مرگ روح را و قبر پيكرم را ، و من بين اين هشت ويژهء درخواستى مانده بودم » . « 4 »\r\n26 - آورده‌اند كه موسىبن جعفر عليهما السلام خوش صدا و نيكو قرائت بود ،\r\n\r\n\r\n","description":"","footnote":"\r\n( 1 ) - مناقب : 2 / 260 .\r\n( 2 ) - بحارالانوار : 46 / 55 .\r\n( 3 ) - همان .\r\n( 4 ) - همان : 46 / 69 .\r\n","page_name":" 123 ","page_number":123},
  {"content":"\r\n\r\nروزى از روزها فرمود : « علي بن حسين عليهما السلام قرآن كه مىخواند چه بسا رهگذرى به خاطر خوش صدايى او از خود بى خود مىشد ، آرى اگر از امام چيزى از اين قبيل ظاهر شود مردم تاب تحمّل آن را ندارند » .\r\nپرسيدند : آيا پيامبر خدا صلى الله عليه و آله و سلم با مردم نماز نمىخواند و صدايش را بلند نمىكرد ؟ فرمود :\r\n« آرى ، رسول خدا صلى الله عليه و آله و سلم پشت سرش كسانى بودند كه تاب تحمّل داشتند . » . « 1 »\r\n27 - از ابىاسامه نقل كرده ، مىگويد : امام صادق عليه السلام فرمود : « علي بن حسين عليهما السلام مىفرمود : هيچ جرعهء خشمى را نخوردم كه محبوبتر از جرعهء خشمى باشد كه صبرى را در پى دارد ، و نزد من شتران سرخ فام دوست داشتنىتر از آن نيست !\r\nو مىگويد : طرف راستش از چپ سبقت نمىگرفت ( بى تكبر راه مىرفت ! ) و پيش از دادن صدقه به گدا آن را مىبوسيد ، پرسيدند : چه چيز شما را بر اين كار وا مىدارد ؟ فرمود : من در حقيقت دست گدا را نمىبوسم بلكه دست پروردگار را مىبوسم زيرا صدقه پيش از دست گدا در دست خدا قرار مىگيرد .\r\nمىگويد : بر سنگ و كلوخى در بين راه مىرسيد ، از مركبش پياده مىشد و آن را با دست خود از راه بدور مىانداخت . به مبتلايان جذام گذر كرد بر آنها سلام داد و آنها غذا مىخوردند و گذشت ، سپس فرمود :\r\nخداوند متكبران را دوست ندارد و بعد به سمت آنها برگشت و گفت : من\r\n\r\n\r\n","description":"","footnote":"\r\n( 1 ) - بحارالانوار : 46 / 69 .\r\n","page_name":" 124 ","page_number":124},
  {"content":"\r\n\r\nروزه دارم و فرمود : آنها را به خانه بياوريد ! آوردند پس آنها را غذا خوراند و عطايايى داد » . « 1 »\r\n28 - از حمادبن حبيب عطار كوفى نقل كرده ، مىگويد : به قصد حج بيرون شديم ، شب هنگام از منزل زباله حركت كرديم با باد سياهى روبرو شديم ، كاروان از هم جدا شد و در آن صحرا و بيابانها سرگردان بود تا به بيابان خشك بى آب و علفى رسيديم ، همين كه تاريكى شب همه جا را گرفت به يك درخت ناصافى پناه بردم ، چون تاريكى شب درآميخت ناگهان جوانى را ديدم با لباسهاى كهنه سفيدى كه بوى مشك از او به مشام مىرسيد .\r\nبا خود گفتم : اين وليى از اولياى خداست هر وقت حركت مرا احساس كند ، مىترسم كه او ناراحت شود و من او را از كارهاى زيادى كه مىخواهد انجام دهد بازدارم ، هر چه توانستم خودم را پنهان كردم ، به آنجا نزديك شد و آمادهء نماز گشت و سپس از جا بلند شد و سر پاايستاد در حالى كه مىگفت :\r\n« اى خدايى كه در جهت ملكوت همه چيز در اختيار تو است و در جنبه غلبه و جبروت بر همه چيز غالب و قاهرى ! خدايا ! شادى و نشاط توجه به درگاه خودت را در دلم ايجاد كن و مرا به اردوگاه فرمانبرداران خودت ملحق ساز ! »\r\nمىگويد : سپس وارد نماز شد ، چون ديدم اعضاى بدنش آرام و حركاتش باز ايستاد به سمتى كه جهت نماز آماده بود حركت كردم ،\r\n\r\n\r\n","description":"","footnote":"\r\n( 1 ) - بحارالانوار : 46 / 74 .\r\n","page_name":" 125 ","page_number":125},
  {"content":"\r\n\r\nناگهان چشمه‌اى لبريز از آب سفيد ديدم ، پس از آن كه آن حضرت آماده نماز شد ، پشت سرش ايستادم يك باره خودم را داخل محرابى ديدم كه گويا در همان لحظه تجسم يافت ! پس مىديدمش كه هر گاه به آيه‌اى كه در آن وعده و وعيدى است برخورد مىكند با ناله‌هاى محزون تكرار مىنمايد . و چون تاريكى رخت بربست از جا بلند شد و ايستاد در حالى كه مىگفت : « اى خدايى كه جويندگان ، آهنگ او را كردند و او راهنماى ايشان شد ! و اى خدايى كه بيم داران قصد درگاه او را نمودند و او را با لطفى سرشار يافتند و عبادت كنندگان به او پناه بردند او را بسى بخشيده ديدند ! كسى كه چشم اميد به ديگران دارد ، چه وقت روى آرامش بيند ؟ و هر كه در دل مقصدى جز تو را دارد تا تيرگيها را بزدايد چه وقت شادمان مىگردد ؟ در حالى كه كامى از خدمت تو برنگرفته و از مناجات با تو گردى بر دلش ننشسته است . خداوندا بر محمّد و آل محمّد درود فرست و با من چنان كن كه با بهترين بندگانت مىكنى ؟ اى بخشاينده‌ترين بخشايندگان ! » .\r\nترسيدم كه مبادا شخص او را نشناسم و رد او را گم كنم ، دنبال او را گرفتم و به او گفتم : سوگند به كسى كه رنج و ملال زحمت را از تو بر طرف كرده و شدت علاقه لذت خوف را به تو ارزانى داشته است بايد مرا در زير بال رحمت خود و تحت حمايت قلب مهربانت بگيرى كه من بسى گمراهم ولى ضمير ناخودآگاهم مرا به دنبال تو كشاند ! همين كه كنار درخت رسيد دست مرا گرفت چنان تصور كردم كه زمين از زير پايم كشيده مىشود ! و چون سفيده صبح دميد به من فرمود : بشارت باد تو را ! اين مكّه است » .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nراوى مىگويد : ناله‌اى شنيدم و راه راست را ديدم ، گفتم : به خدايى كه روز رستاخير و روز تنگدستى و درماندگى چشم اميد دارى ، تو كيستى ؟\r\nفرمود : « اما چون سوگندم دادى منم علي بن حسين بن علي بن ابىطالب عليهم السلام . » . « 1 »\r\n29 - از ابوبصير به نقل از امام باقر عليه السلام آورده است كه فرمود : « پدرم يك نوبت غلام خود را تازيانه‌اى زد ، چون او را براى حاجتى فرستاده بود و او دير كرد ، غلام گريه كرد و گفت : يا علي بن حسين ! خدا را ! تو مرا دنبال كارى مىفرستى و بعد مىزنى ؟ » .\r\nامام باقر عليه السلام مىفرمايد : « پدرم به گريه درآمد و گفت : پسرم ! كنار قبر رسول خدا صلى الله عليه و آله و سلم برو و دو ركعت نماز بخوان سپس بگو : خداوندا خطاى علي بن حسين عليهما السلام را روز جزا ببخش ! آن گاه رو به غلام كرد و فرمود :\r\nبرو تو در راه خدا آزادى » .\r\nابوبصير مىگويد : به امام باقر عليه السلام عرض كردم : گويا آزاد كردن برده كفّارهء زدن است ؟ امام عليه السلام ساكت ماند و جوابى نداد . « 2 »\r\n30 - از مروان به نقل از امام صادق عليه السلام آورده است كه فرمود : « علي بن حسين عليهما السلام مىفرمود : هيچ گاه دو كار را به من عرضه نكردند كه يكى مربوط به دنيا باشد و ديگرى به آخرت ، و من كار دنيا را برگزينم مگر اين كه هنوز شب نشده است با چيزى ناراحت‌كننده روبرو شدم » . « 3 »\r\n31 - از ابوخالد كنكر كابلى نقل كرده ، مىگويد : يحيى بن ام طويل - خدا\r\n\r\n\r\n","description":"","footnote":"\r\n( 1 ) - بحارالانوار : 46 / 77 .\r\n( 2 ) - همان : 46 / 92 .\r\n( 3 ) - همان .\r\n","page_name":" 127 ","page_number":127},
  {"content":"\r\n\r\nمقامش را بالا برد ! - كه پسر دايهء زين العابدين عليه السلام بود به من رسيد ، دست مرا گرفت و با او خدمت آن حضرت رفتيم ، ديدم داخل خانهء مفروشى با فرش رنگين و ديوارهاى گچى ، جامه‌هاى رنگ شده بر تن دارد ، زياد ننشستيم ، همين كه بلند شدم ، به من فرمود :\r\n« فردا - ان شاءاللَّه - نزد من بيا ! » از محضر آن حضرت بيرون شدم و به يحيى گفتم مرا نزد مردى بردى كه لباسهاى رنگين مىپوشد ! تصميم گرفتم كه دوباره نزد وى برنگردم ! سپس با خود انديشيدم كه برگشتم ضررى ندارد ، از اين رو فردا خدمت آن حضرت رفتم ديدم در باز است ولى كسى را نديدم ، خواستم برگردم مردى از داخل خانه صدايم زد گمان كردم كه ديگرى را صدا مىزند ، تا اين كه صدا زد : كنكر ! وارد شو ! و اين نامى بود كه مادرم بر من نهاده بود و جز من كسى نمىدانست ، وارد شدم ديدم در يك خانهء گلى روى حصيرى از ليف خرما نشسته و پيراهنى كرباسى بر تن و يحيى نزد اوست ، به من فرمود : « ابوخالد من همين روزها مجلس عروسى داشتم و آن كه ديروز ديدى خواستهء زن بود و من هم مخالفت نكردم »\r\nسپس از جا بلند شد و دست من و يحيىبن ام طويل را گرفت و ما را كنار بركهء آبى برد و فرمود : « بايستيد ! » ايستاديم و به او نگاه مىكرديم ، بسم اللَّه الرّحمان الرحيم گفت و روى آب حركت كرد به حدى كه ديديم پاهايش روى آب مشاهده مىشود ، گفتم : اللَّه‌اكبر ! تو كلمهء كبرا و حجت عظمى هستى ، درود خدا بر تو ! سپس توجهى كرد و فرمود :\r\n« سه دسته هستند كه در روز رستاخير خداوند به ايشان توجهى نمىكند و ايشان را از گناهان پاك نمىسازد و براى آنها عذاب دردناكى\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nاست : كسى كه از ما نيست و خود را داخل مىكند و كسى كه از ماست ولى خود را از جمع ما بيرون مىكند و آن كه مىگويد : اين دو گروه را از اسلام بهره‌اى است . » . « 1 »\r\n32 - ابن طاووس از محمّدبن عجلان نقل كرده مىگويد : از امام صادق عليه السلام شنيدم كه مىگفت : « علي بن حسين عليهما السلام همين كه ماه رمضان وارد مىشد هيچ بنده و كنيزى را نمىزد . و هر گاه بنده و كنيزى گناهى مىكرد ، نزد خود مىنوشت : فلان غلام فلان كنيز فلان روز مرتكب گناهى شده است و مجازات نشده ، مجازات آنها جمع مىشد تا آخرين شب ماه رمضان همهء آنها را صدا مىزد و در اطراف خود جمع مىكرد سپس آن نوشته را بيرون مىآورد آن گاه مىگفت : فلانى تو اين كار را كرده‌اى و مجازاتت نكرده‌ام آيا به خاطر دارى ؟ او مىگفت : آرى يابن رسول اللَّه ! تا به آخرين نفر مىآمدند و براى همه توضيح مىداد و تقرير مىكرد آن گاه در وسط آنها سرپا مىايستاد و به ايشان مىگفت : با صداى بلند بگوييد :\r\nيا علي بن حسين ! پروردگار تو همان طورى كه مىدانى خطاهاى تو را شمرده چنان كه تو اعمال ما را شمرده‌اى ! و نزد خدا كتابى است كه هيچ ريز و درشتى از آن چه را انجام داده ا ى فرو گذار نكرده است مگر آن كه برشمرده است و هر چه را انجام داده‌اى در نزد او حاضر مىبينى همان طورى كه ما اعمال خود را در نزد تو حاضر يافتيم ، بنابراين تو از ما بگذر و بر ما ببخش چنان كه از خداى بخشنده اميد بخشش دارى و همان طورى كه دوست دارى خداوند مقتدر از تو بگذرد تو هم از ما بگذر\r\n\r\n\r\n","description":"","footnote":"\r\n( 1 ) - بحارالانوار : 46 / 102 .\r\n","page_name":" 129 ","page_number":129},
  {"content":"\r\n\r\nتا او را بخشنده و نسبت به خود مهربان و براى خود آمرزنده بيابى ، در حالى كه پروردگارت به كسى ستم نمىكند ، چنان كه تو را كتابى است كه به حق دربارهء ما سخن مىگويد ؛ هيچ ريز و درشتى را از آن چه ما انجام داده‌ايم فرو گذار نكرده است مگر همه را بر شمرده است .\r\nپس اى علي بن حسين ! خوارى جايگاه خود را در برابر پروردگار حاكم عادل خود در نظر بگير كه كمتر از دانهء خردلى به كسى ستم روا نمىدارد و روز رستاخير آنها را مىآورد و خداوند به عنوان حسابرس و گواه بر اعمال كافى است ، بنابراين از ما درگذر و ببخش تا خداوند قادر از تو بگذرد و ببخشد ، زيرا كه او خود مىفرمايد :  « وَ لْيَعْفُوا وَ لْيَصْفَحُوا أَ لا تُحِبُّونَ أَنْ يَغْفِرَ اللَّهُ لَكُمْ »  « 1 » و او بدين وسيله برضرر تو ندا مىزند !\r\nامام سجّاد عليه السلام به ايشان تلقين مىكرد و آنها با آن حضرت ندا مىدادند ، در حالى كه بين ايشان ايستاده بود و ندبه مىكرد و مىگفت :\r\nپروردگارا ! تو ما را فرمان دادى كه از هر كه به ما ستم كرد بگذريم و ما طبق دستور تو از هر كه به ما ستم كرده گذشتيم پس تو هم از ما بگذر ! زيرا كه تو برگذشت سزاوارتر از ما و كسانى هستى كه فرمان دادى .\r\nخداوندا ! من كرم كردم تو نيز بر من چون درخواست كردم كرم كن ! و من در راه خير كوشيدم پس اى بخشنده مرا با اهل بخشش محشور كن !\r\nسپس رو به ايشان مىكرد و مىفرمود : من از شما درگذشتم آيا شما هم مرا بخشيديد و از آن چه نسبت به شما بد سرپرستى كرده‌ام از من درگذشتيد ؟ ! زيرا كه من سرپرست فرومايه ستمگر ، مملوك صاحب\r\n\r\n\r\n","description":"","footnote":"\r\n( 1 ) - نور / 22 : و بايد عفو كنند و گذشت نمايند ، آيا دوست نمىداريد خداوند شما را بيامرزد ؟ !\r\n","page_name":" 130 ","page_number":130},
  {"content":"\r\n\r\nاختيار كريم بخشندهء عادل نيكوكار با احسانم ؟ آنها با شنيدن سخنان امام عليه السلام مىگفتند : آقا جان ما از تو گذشتيم در حالى كه تو هيچ بدى به ما نكرده‌اى ! پس به ايشان مىفرمود : بگوييد : خداوندا از علي بن حسين عليهما السلام چنان كه از اما گذشت ، تو هم از او بگذر و او را از آتش دوزخ آزاد كن همان طورى كه او ما را از قيد رقيت آزاد كرد ! آنها همين جملات را مىگفتند : و خود آن حضرت مىگفت : آمين رب العالمين ، برويد كه من از شما گذشتم و همه‌تان را آزاد كردم ، به اميد اين كه خداوند از من بگذرد و مرا ( از عذاب ) آزاد كند ! و همه را آزاد مىكرد . و چون روز فطر مىشد به آنها به قدرى جايزه مىداد كه آنها را مصون مىداشت و از آنچه در دست مردمان است بى نياز مىساخت . و هيچ سالى نبود مگر اين كه در آخرين شب ماه رمضان بين بيست نفر ؛ كمتر يا بيشتر آزاد مىكرد و مىفرمود : خداى تعالى در هر شبى از ماه رمضان موقع افطار هفتاد هزار هزار آزاد شده از آتش دوزخ دارد كه همگى مستحق آتش دوزخند و چون آخرين شب ماه رمضان فرا مىرسد ، به قدر تمام شبها در آن شب آزاد مىكند !\r\nو من دوست دارم كه در حالى خدايم مرا ببيند كه از بردگانى كه در ملك من بودند شمارى را در دنيا آزاد كرده باشم به اميد اين كه مرا از آتش دوزخ آزاد سازد .\r\nو هيچ خدمتكارى را بيش از يك سال به خدمت نمىگرفت ، در صورتى كه اول سال يا وسط سال داراى برده‌اى مىشد ، چون شب فطر مىرسيد آزاد مىكرد و در سال دوم جايگزين مىساخت سپس همانطور آزاد مىكرد و استمرار داشت تا به لقاى پروردگار پيوست . همواره از غلامان\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nسياه مىخريد در حالى كه هيچ نيازى به ايشان نداشت آنها را به عرفات مىآورد و مشكلات آنها را بر طرف مىكرد و چون از عرفات حركت مىكرد دستور مىداد همه را آزاد كنند و جوايز مالى نيز به آنها بدهند . » . « 1 »\r\n33 - ابن ابى الحديد مىگويد : چه كسى مانند علي بن حسين عليهما السلام است ؟ ! و شافعى در رسالهء خود راجع به اثبات خبر واحد مىنويسد : علي بن حسين عليهما السلام را فقيه‌ترين فرد اهل مدينه يافتم كه بر خبر واحد اعتماد مىكرد . « 2 »\r\n\r\n\r\n","description":"","footnote":"\r\n( 1 ) - بحارالانوار : 46 / 103 .\r\n( 2 ) - شرح نهج البلاغه : 15 / 274 .\r\n","page_name":" 132 ","page_number":132},
  {"content":"\r\n\r\n\r\nصبر و گريهء امام عليه السلام\r\n1 - صدوق از محمّدبن سهيل نجرانى در حديث مرفوعى از ابوعبداللَّه صادق جعفربن محمّد عليهما السلام نقل كرده است ، فرمود : « گريه كنندگان زياد ، پنج نفرند : آدم ، يعقوب ، يوسف ، فاطمه دختر محمّد صلى الله عليه و آله و سلم و علي بن حسين عليهما السلام ، اما آدم به خاطر بهشت گريه كرد به حدى كه صورتش همانند دشتها شد ، و اما يعقوب بر فراق يوسف عليه السلام به قدرى گريست كه چشمش از دست رفت و تا آن جا كه به او گفتند :  « تَاللَّهِ تَفْتَؤُا تَذْكُرُ يُوسُفَ حَتَّى تَكُونَ حَرَضاً أَوْ تَكُونَ مِنَ الْهالِكِينَ » .  « 1 » و اما يوسف به قدرى به خاطر فراق يعقوب گريه كرد كه زندانيان از گريه او ناراحت شدند و گفتند : يا روز گريه كن و شب آرام بگير و يا شب گريه كن و روز آرام بگير ! كه به يك وعده با آنها مصالحه كرد . و اما فاطمه دختر محمّد صلى الله عليه و آله و سلم به خاطر فراق رسول خدا صلى الله عليه و آله و سلم گريست تا آنجا كه مردم مدينه از گريه او ناراحت شدند\r\n\r\n\r\n","description":"","footnote":"\r\n( 1 ) - يوسف / 85 : به خدا سوگند تو آن قدر يوسف را ياد مىكنى تا در آستانه مرگ قرارگيرى و ياهلاك شوى !\r\n","page_name":" 133 ","page_number":133},
  {"content":"\r\n\r\nو به وى عرض كردند با گريه زيادت ما را آزردى ! از اين رو از مدينه بيرون مىشد ، كنار قبور شهدا مىرفت ، هر قدر كه مىخواست گريه مىكرد سپس برمى گشت . و اما علي بن حسين عليهما السلام بيست يا چهل سال مدام بر مصيبت امام حسين عليه السلام گريه مىكرد ، و هيچ خوراكى جلوش نگذاشتند مگر گريه كرد تا آن جا كه غلام آن حضرت گفت : يابن رسول اللَّه فدايت شوم ! از آن مىترسم كه شما خودتان را به هلاكت برسانيد ! فرمود : « همانا من غم و اندوهم را به پيشگاه خدا شكوه مىبرم ! و از خدا مىدانم آنچه را كه شما نمىدانيد » « 1 »\r\nبراستى كه هيچ وقت شهادت پسران فاطمه عليها السلام را به خاطر نمىآورم مگر گريه راه گلويم را مىگيرد ! » . « 2 »\r\n2 - ابن شهرآشوب مىگويد : از جمله رواياتى كه دربارهء صبر آن حضرت آمده و به خود آن حضرت مىرسد اين است كه مسرف ( بن عقبه ) را به فرماندارى مدينه گماردند در حالى كه آن حضرت را تهديد مىكرد . ولى امام عليه السلام بارها مىگفت : « من چيزى را پيشتازتر از دعا نديده‌ام ، زيرا كه بنده هميشه خواسته‌اش به اجابت نمىرسد » از اين رو وقتى كه خبر آمدن مسرف به آن حضرت رسيد ، زياد دعا مىكرد و از جمله دعاهايش اين بود : « پروردگارا چه بسيار نعمتهايى كه به من دادى ولى من كمتر سپاسگزارى كردم و چه بسا مرا به مصيبتى گرفتار كردى و من در برابر آن كم صبرى كردم ، و چه نافرمانيهايى كه از من سر زد و تو آنها را پوشاندى و مرا رسوا نكردى !\r\n\r\n\r\n","description":"","footnote":"\r\n( 1 ) - برگرفته از سورهء يوسف آيه 86 .\r\n( 2 ) - امالى صدوق : ص 85 و خصال : ص 272 .\r\n","page_name":" 134 ","page_number":134},
  {"content":"\r\n\r\nپس اى خدايى كه در وقت نعمتش سپاسگزارى من اندك بوده و او مرا محروم نساخته ، و اى آن كه در وقت مبتلا ساختن من به مصيبتى صبر من اندك بوده است با وجود اين مرا تنها نگذاشت و اى خدايى كه مرا با گناهم ديد ، و رسوايم نساخت ، اى نكيوكارى كه هرگز نيكوكاريش پايان نپذيرد ، و اى صاحب نعمتهاى بى شمار ! بر محمّد و آل محمّد صلى الله عليه و آله و سلم درود فرست ! كه من به وسيلهء تو شر او را از خود دور مىكنم و از شر او به تو پناه مىبرم . » .\r\nپس از آن وقتى كه مسرف وارد مدينه شد در ديدار با آن حضرت او را در آغوش گرفت و سرش را بوسه زد و از حال او و خانواده‌اش پرسيد و از نيازمنديهايش جويا شد و دستور داد تا مركب شخصى خود را بياورند و خواست تا خود او را سوار كند ! و آن حضرت سوار بر مركب شد و به ميان خانواده‌اش برگشت . « 1 »\r\n3 - از ابراهيم بن سعد نقل كرده ، مىگويد : علي بن حسين عليهما السلام در حالى كه جمعى نزد او بودند صداى ناله‌اى را از داخل خانه‌اش شنيد ، بلند شد به منزل رفت و برگشت ، پرسيدند : آيا اتفاقى افتاده بود كه صداى شيون بلند شد ؟ فرمود : « آرى » او را تسليت گفتند و از صبر آن حضرت در شگفت شدند ! فرمود : « ما اهل بيت خداى عزّوجلّ را در آن چه او بپسندد فرمانبرداريم و در آن چه ما نپسنديم هم سپاسگزاريم . » .\r\nعتبى مىگويد : علي بن حسين عليهما السلام كه بالاترين فرد هاشمى بود ، به پسرش فرمود : « پسرم ! در برابر مصايب پايدار باش و متعرض حقوق\r\n\r\n\r\n","description":"","footnote":"\r\n( 1 ) - مناقب : 2 / 262 .\r\n","page_name":" 135 ","page_number":135},
  {"content":"\r\n\r\nديگران نشو ! و برادر دينى خود را به كارى كه ضررش بيش از منفعت آن باشد وادار نكن ! » . « 1 »\r\n3 - همو از امام صادق عليه السلام نقل كرده است ، فرمود : « علي بن حسين عليهما السلام بيست سال گريه كرد ، هيچ غذايى جلوى آن حضرت نگذاشتند مگر اين كه با ديدن غذا گريه كرد ، غلام آن حضرت عرض كرد : يابن رسول اللَّه فدايت شوم من از آن بيم دارم كه خودتان را هلاك كنيد ! فرمود : « من غم و اندوه خودم را به خدا شكوه مىبرم و مىدانم از جانب خدا آنچه را كه شما نمىدانيد ، من شهادت پسران فاطمه عليها السلام را به خاطر نمىآورم مگر اين كه گريه گلويم را مىفشارد ! » .\r\nو در روايتى آمده است كه گفت : آيا غم تو پايان ندارد ؟ ! فرمود : « واى بر تو ! يعقوب پيامبر صلى الله عليه و آله و سلم دوازده پسر داشت خداوند يكى از آنها را از نظرش پنهان ساخت ، به قدرى براى او گريه كرد كه از زيادى گريه هر دو چشمش نابينا شد و از غم زياد كمرش خميد در حالى كه پسرش در دنيا زنده بود و من با چشم خود پدر ، برادر ، عمو و هفده تن از اهل بيتم را در اطراف خود كشته ديدم چگونه غم و اندوهم پايان پذيرد ؟ ! »\r\nدر كتاب « حليه » چنين آمده است ولى بعضى گفته‌اند به قدرى گريه كرد كه بر چشمانش بيمناك شدند ! و چنان بود كه هر گاه آبى مىنوشيد گريه مىكرد تا آن جا كه ظرف آب پر از اشك مىشد در اين باره مىپرسيدند مىفرمود : « چگونه گريه نكنم در حالى كه پدرم را از آبى منع كردند كه براى درندگان و حيوانات بيابانى آزاد بود ! » .\r\n\r\n\r\n","description":"","footnote":"\r\n( 1 ) - مناقب : 2 / 262 .\r\n","page_name":" 136 ","page_number":136},
  {"content":"\r\n\r\nعرض كردند : تمام اوقات زندگيت را گريه كنى و اگر خودت را بكشى چيزى بر اين وضع نمىافزايى ! فرمود : « من نفسم را كشته‌ام و بر آن مىگريم ! » . « 1 »\r\n4 - همو از اصمعى نقل كرده است مىگويد : در بيابان بودم ناگهان جوانى جدا شده از مردم و دور از انظار ، با سيمايى شكوهمند را ديدم ، به وى گفتم : اگر حال خودت را با اين مردم مىگفتى مقدارى از مشكل تو را حل مىكردند ! در پاسخ من اين اشعار را خواند :\r\nلباس دنيايى من تحمّل است و صبر\r\nولى پوشش سراى ديگرم شادى و شادمانى است\r\nهر گاه گرفتارى برايم پيش آيد به بيابان پناه مىبرم\r\nزيرا كه مرا نسبت به اين قوم امتيازى است\r\nمگر نديدى كه اهل نيكى مرده‌اند ؟ !\r\nو جوانمردى و بخشندگى را قبر در خود پنهان ساخته است\r\nبر نيكى و بخشندگى بدرود ، زير از نيكى\r\nجز نام و نشانى در بين مردم نمانده است\r\nگوينده‌اى وقتى كه مرا پريشان حال ديد گفت\r\nگويا اعضاى درونى بدنم را پاره آتش مىسوزاند\r\nآيا اگر درد باطنى ظاهر تو را فرا گرفت\r\nخواهى گفت : به خاطر گستردگى درد دلتنگم ؟ !\r\nاوضاع دگرگون ، و دوستان ناياب ،\r\n\r\n\r\n","description":"","footnote":"\r\n( 1 ) - مناقب : 2 / 263 .\r\n","page_name":" 137 ","page_number":137},
  {"content":"\r\n\r\nو مرگ صاحبان فضيلت گويد : روزگار چنين است ! »\r\nپس من از او جويا شدم ديدم علي بن حسين عليهما السلام است ، گفتم : پدرم به فدايش ! اين جوجه جز از آن آشيانه امكان ندارد ! « 1 »\r\n9 - « 2 » ابن قولويه از غلام علي بن حسين عليهما السلام به نام اشرف نقل كرده ، در حالى كه آن حضرت زير سايبانى در حال سجده بود ، عرض كرد : مولاى من يا علي بن حسين ! آيا وقت آن نرسيده است كه اندوه شما پايان پذيرد ؟\r\nامام عليه السلام سرش را بلند كرد و گفت : « واى بر تو - يا - مادرت به عزايت بنشيند ! به خدا سوگند كه يعقوب به درگاه خدا شكوه كرد در حالى كه كمتر از مصيبت مرا ديده بود تا آنجا كه گفت : وا اسفا بر يوسف ! در صورتى كه او يك پسر را گم كرده بود و من پدر مرا با گروهى از اهل بيتم با سر بريده در اطرافم ديدم ! » .\r\nراوى مىگويد : علي بن حسين عليهما السلام به فرزندان عقيل گرايش بيشتر داشت ، پرسيدند : چگونه است كه شما به اين عموزاده‌ها بيشتر از خاندان جعفر تمايل داريد ؟\r\nفرمود : « آن روز ايشان را به خاطر مىآورم كه با اباعبداللَّه حسين‌بن على عليهما السلام - در عاشورا - بودند ، دلم به حال ايشان مىسوزد ! » « 3 »\r\n10 - مجلسى از سيدبن طاووس به نقل از امام صادق عليه السلام آورده است\r\n\r\n\r\n","description":"","footnote":"\r\n( 1 ) - مناقب : 2 / 263 . در روضات الجنات : 5 / 161 وجود اصمعى مشهور را در زمان امام عليه السلام بعيد شمرده است . و به نظر بنده انتساب اين اشعار به امام عليه السلام نيز به دليل فقدان بلاغت لازم بعيد بلكه ابعد است - م .\r\n( 2 ) - روايت شماره 5 تا 9 به ترتيب همان روايات 91 تا 94 بخش جود و پارسائى امام عليه السلام و بخش‌اول شماره 3 همين بخش است - م .\r\n( 3 ) - كامل الزيارات : ص 107 .\r\n","page_name":" 138 ","page_number":138},
  {"content":"\r\n\r\nكه فرمود : « زين العابدين عليه السلام چهل سال براى پدرش گريه كرد در حالى كه روزها روزه‌دار و شب‌ها در حال نماز بود ، چون موقع افطار مىشد غلام آن حضرت خوردنى و آشاميدنى مىآورد و در مقابل او مىگذشت ، مىگفت : مولاى من ، ميل بفرماييد ! مىفرمود : « فرزند رسول خدا صلى الله عليه و آله و سلم را گرسنه و تشنه كشتند » و همچنان اين سخن را تكرار مىكرد و به قدرى گريه مىكرد كه غذاى آن حضرت با اشك چشمش‌تر مىشد ، و پس از آن آشاميدنى نيز با اشكها آميخته مىگشت ، همواره چنين بود تا به خداى عزّوجلّ پيوست .\r\nغلام آن حضرت نقل مىكند : روزى امام عليه السلام راهى بيابان شد من هم به دنبال او رفتم ديدم روى سنگ خشنى سجده مىكند ، ايستادم در حالى كه صداى ناله و گريه او را مىشنيدم و شمردم هزار مرتبه گفت : « لا إله الا الله حقا حقا ، لا إله الا الله تعبدا و رقا لا إله الا الله ايمانا و صدقا » ، سپس سر از سجده بلند كرد در حالى كه محاسن و صورتش از اشكهاى چشمش تر بود ، عرض كردم : آقاى من ! آيا وقت آن نرسيده است كه غم شما پايان پذيرد و كمتر اشك بريزيد ؟ فرمود : « واى بر تو ، يعقوب بن اسحاق بن ابراهيم عليهم السلام پيامبر و پسر پيامبر ، دوازده پسر داشت ، خداى سبحان يكى از آنها را از نظرش پنهان ساخت ، موهايش از غم همان يك فرزند سفيد و كمرش از غصه خميده شد و چشمش از زيادى گريه كور شد !\r\nدر حالى كه پسرش در دنيا زنده بود و من پدر ، برادر و هفده تن از اهل بيتم را روى خاك افتاده و كشته ديدم ، حال چگونه غم من پايان پذيرد و گريه‌ام كاسته شود ؟ ! » . « 1 »\r\n\r\n\r\n","description":"","footnote":"\r\n( 1 ) - بحارالانوار : 45 / 149 .\r\n","page_name":" 139 ","page_number":139},
  {"content":"\r\n\r\n\r\nبناى مسجدالحرام\r\n1 - محمّدبن يعقوب از ابان بن تغلب نقل كرده ، مىگويد : وقتى كه حجّاج كعبه را ويران كرد مردم خاكهاى آن را بردند و چون خواستند دوباره آن را بسازند ، مارى در برابر آنها درآمد و مانع شد كه مردم كعبه را بسازند به طورى كه فرار كردند نزد حجّاج آمدند و به اطلاع او رساندند ، حجّاج از آن ترسيد كه او را مانع بناى كعبه بدانند ، منبر رفت سپس مردم را سوگند داد و گفت : به خدا سوگند مىدهم ، هر كه از بندگان خدا چيزى از آن چه ما گرفتاريم مىداند به ما بگويد ! پيرمردى بلند شد خطاب به وى گفت : اگر نزد كسى اطلاعى باشد ، نزد مردى است كه من او را ديدم نزد كعبه آمد ، اندازهء آن را گرفت و رفت . حجّاج گفت : آن مرد كيست ؟ گفت :\r\nعلي بن حسين عليهما السلام . حجّاج گفت : او كانون آن خانه است . دنبال علي بن حسين عليهما السلام فرستاد ، آمد و جريان ممانعت خداوند از ساختن وى بنا را به اطّلاع او رساند . آن گاه علي بن حسين عليهما السلام فرمود : « حجّاج ! تو ساختمانى را كه ابراهيم و اسماعيل عليهما السلام ساخته بودند خراب كردى و سر راه مردم ريختى و آنها هم به غارت بردند گويى كه ارثيه تو بوده است ؟ ! اكنون به\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nمنبر برو و مردم را سوگند بده و بگو : مبادا كسى از آنها بماند كه چيزى از خاك كعبه را برده باشد مگر اين كه بازگرداند ! »\r\nراوى مىگويد : حجّاج همين كار را كرد و مردم را قسم داد كه مبادا كسى چيزى در نزد او باشد مگر اين كه بازگرداند ! مىگويد : همگى آوردند و چون خاكها جمع شد ، علي بن حسين عليهما السلام آمد پايه را گذاشت و دستور داد تا زمين را بكنند !\r\nراوى مىگويد : آن مار از جلوى چشم مردم ناپديد شد و زمين را كندند تا به محل آن پايه‌ها ( قواعد ) رسيدند ، علي بن حسين عليهما السلام به ايشان فرمود : « كنار برويد ! » كنار رفتند ، آن حضرت نزديك رفت و با جامه‌اش آن را پوشاند ، سپس گريه كرد و آن گاه به دست خود با خاك آن را پوشاند و سرانجام كارگران را خواست و فرمود : « پايه را بگذاريد ! » آنها پايه را گذاشتند و چون ديوارها بالا رفت دستور داد خاك بياورند ، خاكها را ريخت و در داخل آن قرار داد ، از اين رو خانه بلند شد ، به وسيله پله‌كان بالا مىروند . « 1 »\r\n\r\n\r\n","description":"","footnote":"\r\n( 1 ) - كافى : 4 / 222 .\r\n","page_name":" 141 ","page_number":141},
  {"content":"\r\n\r\n\r\nماجراى بين آن حضرت و محمّد بن حنفيّه\r\n1 - صفّار از على بن رآب به نقل از امام صادق عليه السلام و هم از زراره به نقل از امام باقر عليه السلام آورده است ، فرمود : همين كه امام حسين عليه السلام شهيد شد ، محمّد بن حنفيّه كسى را خدمت على بن حسين عليهما السلام فرستاد و با آن حضرت خلوت كرد . سپس گفت : برادرزاده ! تو به خوبى مىدانى كه رسول خدا صلى الله عليه و آله و سلم وصيّت و امامت را پس از خود به على بن ابى طالب عليه السلام و پس از او به حسن عليه السلام و سپس به حسين عليه السلام سپرده است . اينك پدر شما به شهادت رسيده و كسى را وصى قرار نداده است و من عموى شما و برادر پدرت و زادهء على هستم و در سنّ و پيشينه از شما با سنّ كمى كه داريد به جانشينى ايشان سزاوارتريم ! بنابراين در وصيت و امامت با من مخالفت نورز و دورى نكن ! « 1 »\r\n\r\n\r\n","description":"","footnote":"\r\n( 1 ) - به نظر مىرسد با علم و تقوايى كه از محمّد بن حنفيه نقل شده است ، اين يك بحث صورى بوده و مىخواست بدين وسيله واقعيت روشن شود و قائلان به امامت وى به راه حق برگردند و به حقّانيت امامت امام سجّاد عليه السلام پى ببرند . اين ماجرا به تفصيل در كتاب خود « پرچمدار جمل ، محمّد بن حنفيه » و نيز جلد اوّل « تحليلى از زندگانى امام سجّاد » ترجمه اينجانب آمده است . - م .\r\n","page_name":" 142 ","page_number":142},
  {"content":"\r\n\r\nعلى بن حسين عليهما السلام فرمود : « عموجان ! از خدا بترس و چيزى را كه حق تو نيست ادّعا نكن ! من تو را موعظه مىكنم ، مبادا كه از جاهلان باشى ؛ عموجان ، پدرم پيش از آن كه راهى عراق گردد مرا وصىّ خود قرار دادو در اين باره ساعتى قبل از شهادتش با من عهد و پيمان بست و اينك سلاح رسول خدا صلى الله عليه و آله و سلم در نزد من است نه نزد تو ، بنابراين متعرّض اين مقام نشو كه من از آن بيم دارم كه از عمر شما كاسته شود و پريشان حال شوى ، اكنون بيا حجرالأسود را داور قرار دهيم ، تا بين من و تو داورى كند و راجع به اين مسأله از او بپرسيم ! »\r\nامام باقر عليه السلام مىفرمايد : « اين گفتگو ما بين ايشان در مكّه بود ؛ آنان كنار حجرالاسود رفتند ، و على بن حسين عليهما السلام به محمّد بن حنفيه فرمود :\r\nتو شروع كن و به درگاه خداى عزّوجلّ زارى كن ! و از او بخواه تا حجرالأسود به نفع تو سخن گويد ، محمّد ، درخواست كرد و در دعا به درگاه خدا زارى كرد ، پس از حجرالأسود خواست سخن بگويد ! ولى او پاسخى نگفت .\r\nعلى بن حسين عليهما السلام فرمود : اى عمو اگر تو وصى و امام بودى حجرالاسود پاسخ مىداد محمّد به امام سجّاد عليه السلام گفت : برادرزاه ! اكنون تو دعا كن و از او بخواه ! پس على بن حسين عليهما السلام دعايى را كه اراده كرده بود خواند و سپس فرمود : ( اى سنگ ! ) از تو مىخواهم به حق آن كه ميثاق انبياء و اوصياء و ميثاق همهء مردم را در تو نهاده است كه خبر دهى وصى و امام بعد از حسين بن على عليهما السلام كيست ؟\r\nپس حجرالاسود چنان جنبيد كه نزديك بود از جا كنده شود و سپس به امر خدا به زبان آمد و به زبان عربى روشن و شيوا گفت : خدا را\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nبراستى وصيت و امامت پس از حسين بن على با على بن حسين بن على بن ابى طالب عليهم السلام پسر فاطمه عليها السلام دختر رسول خدا صلى الله عليه و آله و سلم است .\r\nمحمّد بن حنفيه پس از آن برگشت و پيرو على بن حسين عليهما السلام شد . » « 1 »\r\n2 - شيخ صدوق از سفيان بن عُيينه نقل كرده است ، مىگويد : از زهرى پرسيدند : پارساترين مردم در دنيا كيست ؟ گفت : على بن حسين عليهما السلام با آن جايگاهى كه داشت ! به آن حضرت گفتند : راجع به اختلافى كه در مورد صدقات على بن ابى طالب عليه السلام بين او و محمّد بن حنفيه بود ، اگر شما يك سفر پيش وليدبن عبدالملك برويد ، خطر شر نهفته او را از شما بر طرف مىكند ، در حالى كه هم اكنون به خاطر دوستى ما بين ايشان بر ضرر شما تمايل او به محمّد است ! راوى مىگويد : امام عليه السلام در مكّه بود و وليد نيز آنجا بود .\r\nامام عليه السلام در پاسخ ايشان فرمود : « واى بر شما ! آيا در حرم خدا از غير خداى عزّوجلّ درخواستى بكنم ؟ ! من از اين كه دنيا را از آفرينندهء آن درخواست كنم اجتناب دارم ، چگونه از مخلوقى مثل خودم دنيا را بخواهم ؟ ! »\r\nزهرى مىگويد : ناگزير خداى عزّوجلّ هيبت آن حضرت را در دل وليد انداخت به حدّى كه به سود او و بر زيان محمّد بن حنفيّه حكم داد . « 2 »\r\n3 - فتّال مىگويد : آورده‌اند كه اختلافى بين آن حضرت و محمّد بن حنفيه در امر امامت پيش آمد ، زين‌العابدين عليه السلام فرمود « با هم مىرويم تا به حجرالاسود نزديك شويم ! » آنگاه به محمّد فرمود : « تو شروع كن و به\r\n\r\n\r\n","description":"","footnote":"\r\n( 1 ) - بصائر الدّرجات : ص 502 و كافى : 1 / 348 .\r\n( 2 ) - علل الشّرايع : 1 / 219 .\r\n","page_name":" 144 ","page_number":144},
  {"content":"\r\n\r\nدرگاه خدا و رسولش زارى و تضرّع نما تا حجرالاسود به سود تو سخن بگويد ! »\r\nمحمّد درخواست كرد و در دعا به درگاه خداناليد ولى حجرالاسود پاسخى نداد !\r\nعلى بن حسين عليهما السلام فرمود : « عمو ! اگر تو وصى و امام بودى حجرالاسود پاسخ تو را مىداد ! »\r\nمحمّد عرض كرد : برادرزاده ؛ اكنون تو دعا كن و از او بخواه ! پس على بن حسين عليهما السلام آنچه اراده كرده بود از خدا خواست سپس رو به حجرالاسود كرد و فرمود : « تو را به حق ميثاق انبياء و اوصياء و ميثاق همهء مردم كه در تو نهاده است درخواست مىكنم كه به زبان عربى روشن خبر دهى وصىّ و امام پس از حسين بن على عليهما السلام كيست ؟ »\r\nحجرالاسود گفت : خدا مىداند كه وصيّت و امامت پس از حسين بن على عليهما السلام از آنِ على بن حسين پسر فاطمه دختر رسول خدا صلى الله عليه و آله و سلم است ، محمّد بن حنفيه با شنيدن آن برگشت و ولايت على بن حسين عليهما السلام را پذيرا گرديد . « 1 »\r\n4 - طبرسى مىگويد : حجرالاسود به سود آن حضرت سخن گفت و به زيان محمّد بن حنفيه شهادت داد و در نتيجه محمّد به امامت آن حضرت گواهى داد و آن روز هر دو در مكّه بودند ( سپس بىكم و زياد مطالب شمارهء 3 را نقل كرده ، سپس مىافزايد : ) اين خبر در كتاب « نوادر الحكمة » آمده و سيّد حميرى چون از عقيدهء كيسانيّه به امامت امام صادق جعفر\r\n\r\n\r\n","description":"","footnote":"\r\n( 1 ) - روضة الواعظين : ص 169 .\r\n","page_name":" 145 ","page_number":145},
  {"content":"\r\n\r\nبن محمّد عليهما السلام برگشت در اين باره مىگويد :\r\nدگرگونى روزگار و ماجراى كُنكُر « 1 » و امر ابوخالد\r\nكه خود بيانگر حقيقت است و داستان بازگشت\r\nعقيدهء وى به امامت آقاى پاك و مطهّر كه\r\nباعث روشنايى فضاى بهشت است ، شگفت آور است !\r\nعلى بن حسين عليهما السلام كه با عمويش دربارهء\r\nبازگرداندن زمام امامت و رهبرى به وى\r\nو بردن داورى به نزد حجرالأسود\r\nو رويداد سخن شيوا گفتن حجرالاسود\r\nكه بىترديد تسليم شدن عمو را در برابر\r\nبرادرزاده به زبان گويا بيان كرد ؛\r\nمن به اين مطلب گواهى دارم چنان كه\r\nبه درستى و راستى آيات قرآن گواهى مىدهم\r\nعلى بن حسين عليهما السلام امام من است\r\nو ترديدى ندارم در حالى كه تو بر خلاف قول من سخن گفتى ! « 2 »\r\n5 - همو از امام صادق عليه السلام نقل كرده است كه « ابوخالد به امامت محمّد بن حنفيّه معتقد بود از اين رو از « كابل شاه » به مدينه آمد و شنيد كه محمّد به على بن حسين عليهما السلام مىگويد : اى آقاى من ! پرسيد : شما با پسر\r\n\r\n\r\n","description":"","footnote":"\r\n( 1 ) - كنكر ، نام اصلى ابوخالد كابلى از اصحاب امام سجّاد عليه السلام كه ابتدا كيسانى مذهب و پيرو محمّد بن حنفيه بود سپس مستبصر شد و به امامت امام سجّاد عليه السلام عقيده پيدا كرد - م .\r\n( 2 ) - اعلام الورى : ص 253 .\r\n","page_name":" 146 ","page_number":146},
  {"content":"\r\n\r\nبرادرت چنان سخن مىگويى كه با هيچ كس آن چنان حرف نمىزنى ؟\r\nمحمّد گفت : او مرا به داورى حجرالاسود خواند و من هم رفتم و از حجر شنيدم كه مىگفت : اين امر ( امامت ) را به برادرزاده‌ات واگذار كه او از تو بر آن امر سزاوارتر است .\r\nاز اين رو ابوخالد كابلى شيعهء امامى شد . « 1 »\r\n6 - راوندى از ابوخالد كابلى نقل كرده ، مىگويد : محمّد بن حنفيّه پس از شهادت حسين عليه السلام و بازگشت على بن حسين عليهما السلام به مدينه ، مرا خواست ، و ما همگى در مكّه بوديم . فرمود : نزد على بن حسين عليهما السلام برو و به او بگو كه من پس از برادرانم حسن و حسين عليهما السلام بزرگترين فرزند اميرالمؤمنينم به اين امر ( امامت ) از شما سزاوارترم بنابراين سزاست كه آن را به من واگذارى و اگر مايلى مىتوانى داورى انتخاب كنى تا به داورى او مراجعه كنيم ! من هم نزد آن حضرت رفتم و پيام وى را رساندم . فرمود : « برگرد و بگو : عمو ! از خدا بترس و چيزى را كه خدا براى تو مقرّر نكرده ادّعا نكن ! و اگر قبول ندارى بين من و تو حجرالاسود داور باشد ، هر كدام از ما را كه حجرالاسود گواهى داد او امام است ! » .\r\nابوخالد مىگويد : من پاسخ امام عليه السلام را برگرداندم . محمّد گفت : بگو من هم قبول كردم .\r\nابوخالد مىگويد : آن دو حركت كردند و من هم با ايشان بودم وارد مسجدالحرام شدند و كنار حجرالاسود آمدند ، فرمود : « شما سالخورده‌تريد از حجرالاسود بخواهيد تا گواهى دهد ! »\r\n\r\n\r\n","description":"","footnote":"\r\n( 1 ) - اعلام الورى : ص 254 .\r\n","page_name":" 147 ","page_number":147},
  {"content":"\r\n\r\nمحمّد جلو رفت و دو ركعت نماز گذارد و دعاهايى خواند ، سپس از حجر شهادت خواست كه اگر امامت از آنِ اوست گواهى دهد ، اما جوابى نشنيد . آنگاه على بن حسين عليهما السلام به پا خاست ، دو ركعت نماز خواند سپس فرمود : « اى سنگى كه خداى تعالى تو را شاهد كسانى قرار داده است كه از بندگان او وارد بيت‌الحرام او مىشوند ، اگر مىدانى كه صاحب اين امر منم و امام واجب‌الاطاعه بر همهء بندگان خدا منم پس گواهى بر امامت من بده تا عمويم بداند كه او را حقى بر امامت نيست ! »\r\nخدا حجرالاسود را به زبان عربى روشن و شيوا به سخن درآوردو گفت : اى محمّد بن على ! اين امر را به على بن حسين عليهما السلام واگذار كه او امام واجب‌الاطاعه هم بر تو و هم بر تمام بندگان خدا و همهء خلايق در تمام زمانها است ! محمّد بن على با شنيدن اين سخن خم شد پاى آن حضرت را بوسيد و گفت : امامت حق تو است .\r\nبعضى گفته‌اند : محمّد بن حنفيه از آن جهت اين كار را كرد كه شك و ترديدهاى موجود را از بين ببرد . و در روايت ديگرى آمده است كه خداوند حجر را به سخن آورد و گفت : اى محمّد بن على ! على بن حسين عليهما السلام حجّت خدا بر تو و بر همهء كسانى است كه در زمين و آسمانند و واجب الإطاعه است . پس به حرف او گوش فرا ده و از او اطاعت كن ؛ از اين‌رو ، خطاب به او گفت : اى حجّت خدا در زمين و آسمانش من مطيع شمايم !\r\n7 - اربلى از امام باقر عليه السلام نقل كرده ، مىفرمايد : « چون حسين بن على عليهما السلام به شهادت رسيد ، محمّد بن حنفيّه نزد على بن حسين عليهما السلام آمد و گفت : اى برادر زاده ! من عموى تو و برادر پدرت هستم و از تو سنّم\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nبيشتر است پس به امامت و وصيّت سزاوارترم ، بنابراين سلاح رسول خدا صلى الله عليه و آله و سلم را به من بده !\r\nعلى بن حسين عليهما السلام فرمود : « اى عمو ! از خدا بترس و چيزى را كه حق تو نيست ادّعا نكن ! زيرا كه من از آن بيم دارم كه عمر شما كوتاه و پريشان حال شويد ! »\r\nمحمّد بن حنفيه گفت : من به امر امامت سزاوارترم ، على بن حسين عليهما السلام فرمود : « عمو ! آيا مايلى به داورى مراجعه كنيم تا بين ما داورى كند ؟ »\r\nمحمّد پرسيد : كدام داور ؟\r\nفرمود : « حجرالاسود » .\r\nامام باقر عليه السلام مىفرمايد : « داورى را نزد حجرالاسود بردند ، همين كه در كنار حجر ايستادند ، امام سجّاد عليه السلام ، فرمود : عمو ! سخن بگو چون شما مدّعى هستيد ؟\r\nپس محمّد بن حنفيه سخن گفت ، ولى پاسخ نشنيد .\r\nمىگويد : پس على بن حسين عليهما السلام جلو رفت و دست خود را روى حجر گذاشت و گفت : خداوندا تو را به آن نامت مىخوانم كه بر فراز خيمهء مجد و شكوه نوشته شده و به آن نامت كه در خيمهء بزرگى و جلال برنوشته و به آن نامت كه بر كاخ قدرت نوشته است و بر آن نامت كه بر فراز خيمهء بزرگى و عظمت نوشته و به آن نامى كه در خيمهء سلطنت نوشته شده و به آن نامت كه در پردهء رازها نوشته شده است و به آن نامت مىخوانم كه بر فراز خيمهء مجد و عظمت نوشته شده و به آن نام برترت كه بسى آگاه و بيناست مىخوانم اى پروردگار فرشتگان هشتگانه و پروردگار\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nجبرئيل و ميكائيل و اسرافيل و پروردگار محمّد خاتم پيغمبران كه اين سنگ را به زبان عربى شيوا و فصيح به سخن آورى تا بگويد امامت و وصايت پس از حسين بن على عليهما السلام از آنِ كيست ؟\r\nامام باقر عليه السلام مىفرمايد : سپس على بن حسين عليهما السلام رو به حجرالاسود كرد و فرمود : تو را به آن خدايى مىخوانم كه ميثاقهاى بندگان و گواهى بر كسانى را كه به اينجا مىآيند به تو سپرده است كه بگويى امامت و وصيت پس از حسين بن على عليهما السلام از آنِ كيست ؟\r\nحجر چنان جنبيد كه نزديك بود از جاى خود حركت كند و به زبان عربى شيواى فصيح گفت : اى محمّد ؛ تسليم باش ! تسليم باش ! كه امامت و وصايت پس از حسين بن على عليهما السلام از آن على بن حسين عليهما السلام است .\r\nامام باقر عليه السلام فرمود : محمّد بن حنفيّه پس از آن برگشت در حالى كه مىگفت : پدرم به فدايت يا على ! » « 1 »\r\n10 - « 2 » مبرّد در كتاب « الكامل » مىگويد : ابوخالد كابلى به محمّد بن حنفيه گفت : شما برادرزاده‌ات را به گونه‌اى خطاب مىكنى كه با ديگران چنان سخن نمىگويى ؟ در جواب او گفت : او مرا نزد حجرالاسود به محاكمه برد و معتقد بود كه او سخن مىگويد ! و من خود شنيدم كه حجر مىگفت : اين امر ( امامت ) را به برادرزاده‌ات تسليم كن كه او از تو سزاوارتر است . ابوخالد با شنيدن سخن محمّد ، شيعه و پيرو امامت شد . « 3 »\r\n\r\n\r\n","description":"","footnote":"\r\n( 1 ) - كشف الغمّه : 2 / 110 .\r\n( 2 ) - همان ، 2 / 267 و 2 / 349 روايات شمارهء 8 و 9 از مناقب ابن شهرآشوب ، همان روايات شمارهء 1 ( باتفاوت عبارت ) و 2 بود كه نقل شد - م .\r\n( 3 ) - مناقب : 2 / 349 .\r\n","page_name":" 150 ","page_number":150},
  {"content":"\r\n\r\n11 - كشى از ابوبصير نقل كرده ، مىگويد : از امام باقر عليه السلام شنيدم كه مىفرمود : « ابوخالد مدّتى پيشخدمت محمّد بن حنفيه بود و كمترين ترديدى در امامت او نداشت ، روزى نزد وى آمد و گفت : فدايت شوم ! من دوستى و حرمت شما را دارم و از همه كس شما را گزيده‌ام ، اينك شما را به حرمت رسول خدا صلى الله عليه و آله و سلم و اميرالمؤمنين عليه السلام سوگند مىدهم ! بفرماييد :\r\nآيا شما همان امامى هستيد كه خداوند اطاعت او را بر همگان واجب كرده است ؟\r\nمحمّد گفت : اى ابوخالد ! مرا سوگند عظيمى دادى ، بدان كه امام واجب الاطاعه على بن حسين عليهما السلام مىباشد ؛ او امام من و تو و هر مسلمانى است . ابوخالد پس از شنيدن اين سخن به حضور امام على بن حسين عليهما السلام شتافت و اجازهء ورود خواست ، گفتند : ابوخالد درِ منزل است ، امام عليه السلام اجازه داد ، وقتى كه وارد شد . نزديك آمد ، فرمود : خوش آمدى كنگر ! تو هيچ وقت به ديدن من نمىآمدى ، چه شده است ؟ ابوخالد با كمال تواضع از آنچه از امام عليه السلام شنيد سجدهء شكر بجا آورد و گفت : سپاس خدا را كه مرا از دنيا نبرد تا امامم را شناختم !\r\nعلى بن حسين عليهما السلام فرمود : ابوخالد ! چگونه امامت را شناختى ؟ عرض كرد : مرا به نامى خوانديد كه مادرم به آن ناميده بود و خود فراموش كرده بودم و عمرى در خدمت محمّد بن حنفيه بودم ، ترديدى در امامت او نداشتم تا اين كه او را به حرمت رسول خدا صلى الله عليه و آله و سلم و اميرالمؤمنين عليه السلام سوگند دادم و او مرا به شما راهنمايى كرد و گفت : او امام من و تو و تمام خلايق است . آنگاه اجازه گرفتم و خدمت شما آمدم و چون نزديك شما رسيدم مرا به نامى صدا زديد كه مادرم به آن نام ناميده بودم ! دانستم\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nكه شماييد آن امامى كه خداوند اطاعت او را بر هر مسلمانى واجب كرده است » . « 1 »\r\n\r\nآنچه بين آن حضرت و عبداللَّه بن حسن گذشت\r\n1 - محمّد بن يعقوب از عيسى بن عبداللَّه نقل كرده ، مىگويد : عبداللَّه در حال احتضار بود كه طلبكارانش جمع شدند و از او طلبشان را مىخواستند . او گفت : من مالى ندارم كه به شما بدهم ! ولى نسبت به آنچه مىخواهيد از عموزاده‌هايم ، على بن حسين عليهما السلام و عبداللَّه بن جعفر راضى باشيد ! طلبكارها گفتند : عبداللَّه بن جعفر چيزدار و ثروتمند است امّا على بن حسين عليهما السلام بىثروت ولى بسيار صادق و از آن دو نفر محبوبترين است . پس عبداللَّه كسى را فرستاد و به آن حضرت خبر داد ، امام عليه السلام فرمود : « من اين مقدار مال را تا زمان برداشت غلّه بر عهده مىگيرم » در حالى كه غلّه‌اى در حدّ قابل اعتمادى نداشت . آن افراد با شنيدن سخن امام عليه السلام گفتند : ما قبول داريم و او ضمانت كرد و چون وقت غلّه رسيد ، خداى عزّوجلّ آن مال را براى آن حضرت آماده كردو به ايشان پرداخت . « 2 »\r\n\r\n\r\n","description":"","footnote":"\r\n( 1 ) - رجال كشى : ص 111 .\r\n( 2 ) - كافى ، 5 / 97 .\r\n","page_name":" 152 ","page_number":152},
  {"content":"\r\n\r\n\r\nآنچه بين امام و عمربن على گذشت\r\n1 - مجلسى نقل مىكند كه عمر بن على عليه السلام راجع به صدقات پيامبر صلى الله عليه و آله و سلم و اميرالمؤمنين به عبدالملك از على بن حسين عليهما السلام شكايت كرد و گفت : يا اميرالمؤمنين ! من فرزند صدقه‌گذار و اين پسر ، پسرِ ( نوادهء ) اوست پس من از او سزاوارترم ! عبدالملك به شعر ابن ابى الحقيق تمثّل جست :\r\nباطل را جاى حق قرار ندهيد و\r\nبه جاى حق به باطل نچسبيد !\r\nيا على بن حسين ! برخيز ، من اختيار آنها را به تو دادم ؛ همين كه بيرون رفتند ، عمر رو به آن حضرت كرد و او را آزرد ، امام عليه السلام ساكت بود و چيزى در برابر او نگفت . بعدها محمّد بن عمر بر على بن حسين عليهما السلام وارد شد و سلام داد و خودش را انداخت و دست و پاى او را بوسيد ، على عليه السلام فرمود : « عموجان ! قطع رحم كردن پدرت ، مانع از صلهء رحم من نسبت به تو نمىشود و من دخترم خديجه را به همسرى تو درآوردم . » « 1 »\r\n\r\n\r\n","description":"","footnote":"\r\n( 1 ) - بحارالانوار : 46 / 113 .\r\n","page_name":" 153 ","page_number":153},
  {"content":"\r\n\r\n\r\nماجراى بين آن حضرت با حسن بن حسن عليهما السلام\r\n1 - اربلى مىگويد : بين آن حضرت و پسر عمويش حسن بن حسن اختلاف كوچكى بود ، حسن نزد على بن حسين عليهما السلام آمد در حالى كه او با اصحاب خود ميان مسجد بود . چيزى از سخنان آزاردهنده فروگذار نكرد مگر گفت و آن حضرت ساكت بود ، سپس حسن برگشت ، همين كه شب شد ، امام عليه السلام به درِ خانهء او آمد و در زد ، حسن بيرون آمد ؛ على بن حسين عليهما السلام فرمود : « برادر ! اگر آنچه تو گفتى راست بود خدا مرا بيامرزد و اگر دروغ گفتى پس خدا تو را بيامرزد و درود و رحمت و بركات خدا بر تو باد ! » سپس برگشت و حسن به دنبال او آمد و به قدرى گريه كرد كه امام عليه السلام دلش سوخت ، سپس او گفت : به خدا سوگند كه دوباره كارى نخواهم كرد كه تو نپسندى ! پس على عليه السلام فرمود : « تو را نسبت به آنچه گفتى حلال كردم . » « 1 »\r\n2 - ابن طاووس نقل مىكند كه وليدبن عبدالملك به كارگزار خود در مدينه ؛ صالح بن عبداللَّه نوشت : حسن بن حسن بن على بن ابىطالب عليهما السلام\r\n\r\n\r\n","description":"","footnote":"\r\n( 1 ) - كشف الغمه : 2 / 75 .\r\n","page_name":" 154 ","page_number":154},
  {"content":"\r\n\r\nرا كه در زندان وى بازداشت بود ، بيرون بياورد و در مسجد رسول خدا صلى الله عليه و آله و سلم پانصد تازيانه بزن ! پس از دريافت نامه ، صالح به مسجد آمد و مردم جمع شدند ، صالح بالاى منبر رفت تا نامهء وليد را براى ايشان بخواند و سپس پايين آمده و دستور شلاق زدن حسن را صادر كند ، در آن بين كه نامه را مىخواند ناگهان على بن حسين بن على بن ابىطالب عليهم السلام وارد شد ، مردم راه باز كردند تا آن حضرت به حسن بن حسن رسيد ، فرمود : « پسر عمو ؛ دعاى غم را در پيشگاه خدا بخوان تا اين گرفتار يرا از تو بر طرف كند ! »\r\nپرسيد : « پسر عمو ! آن دعا چيست ؟ » فرمود بگو : « لا إله الا الله الحليم الكريم ، لا إله الا الله العلى العظيم ، سبحان الله رب السماوات السبع و رب العرش العظيم و الحمد لله رب العالمين . »\r\nراوى مىگويد : پس از آن على بن حسين عليهما السلام برگشت و حسن شروع كرد به تكرار دعا ! همين كه صالح از خواندن نامه فارغ شد و از منبر به زير آمد ، گفت : صفت مرد مظلومى را در او مىبينم ، كار او را تأخير اندازيد و من دوباره از اميرالمؤمنين كسب تكليف مىكنم .\r\nصالح نامه‌اى در آن باره به وليد نوشت و او در پاسخ نوشت : « او را آزادش كن ! » « 1 »\r\n\r\n\r\n","description":"","footnote":"\r\n( 1 ) - مهج الدّعوات : ص 331 .\r\n","page_name":" 155 ","page_number":155},
  {"content":"\r\n\r\n\r\nماجراى بين آن حضرت و سعيدبن جبير\r\n1 - شيخ مفيد از هشام بن سالم به نقل از امام صادق عليه السلام آورده است كه سعيد بن جبير به امامت على بن حسين عليهما السلام معتقد بود و امام عليه السلام نيز او را مىستود . و علت كشتن حجّاج ، سعيد بن جبير را نيز چيزى جز اين نبود . و او مردى راست و درست بود . نقل كرده‌اند ، وقتى كه او را بر حجّاج بن يوسف وارد كردند ، حجّاج گفت : تو شقى بن كسيرى ؟ سعيد گفت : مادرم نام مرا بهتر مىدانست ؛ او مرا سعيد بن جبير ناميد ؛\r\nپرسيد : دربارهء ابوبكر و عمر چه مىگويى ؟ آيا بهشت مىروند يا دوزخ ؟\r\nسعيد گفت : اگر بهشت رفتم و اهل بهشت را ديدم خواهم دانست چه كسى در بهشت است و اگر دوزخ رفتم و اهل دوزخ را ديدم خواهم دانست چه كسى در آنجاست ؟\r\nحجّاج گفت : نظر تو دربارهء خلفا چيست ؟\r\nسعيد گفت : من وكيل ايشان نيستم .\r\nپرسيد : كدام يك نزد تو محبوبتر است ؟\r\nفرمود : آن كه خدايم از او راضىتر است .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nپرسيد : از كدام يك خدا راضىتر است ؟\r\nسعيد گفت : آن كسى اين را مىداند كه از نهان و باطن ايشان آگاه است .\r\nحجّاج گفت : نخواستى راستش را بگويى ؟\r\nسعيد گفت : آرى ، دوست هم نداشتم دروغ بگويم . « 1 »\r\n\r\nآنچه بين آن حضرت و حسن بصرى گذشت\r\n( مؤلّف دو روايت در اينجا آورده كه هر دوى آنها را از همين كتاب « اعلام الورى » طبرسى : ص 255 در بخش سيرهء آن حضرت به شمارهء 34 و 35 نقل كرديم - م . )\r\n\r\nآنچه بين آن حضرت و ضمرة بن معبد گذشت\r\n1 - محمّد بن يعقوب از جابر نقل كرده ، مىگويد : على بن حسين عليهما السلام فرمود : « ما نمىدانيم با مردم چه كنيم ، اگر براى آنها آنچه را كه از رسول خدا صلى الله عليه و آله و سلم شنيده‌ايم ، نقل مىكنيم ، مىخندند و اگر چيزى نگوييم بر ما روا نيست ؟ ! » ضمرة بن معبد گفت : حديثى براى ما بگوييد ! سپس فرمود : « آيا مىدانيد دشمن خدا را وقتى كه روى تخته تابوت مىبرند چه مىگويد ؟ »\r\nضمرة بن معبد گفت : نمىدانيم .\r\nفرمود : « او به كسانى كه تابوتش را بر دوش مىكشند ، مىگويد : آيا\r\n\r\n\r\n","description":"","footnote":"\r\n( 1 ) - اختصاص : ص 205 .\r\n","page_name":" 157 ","page_number":157},
  {"content":"\r\n\r\nنمىشنويد كه من شكايتم را به شما مىكنم ! دشمن خدا ( شيطان ) مرا فريب داد و آن ( شبهه ) را بر دلم وارد ساخت ديگر بيرون نكرد . و از برادران و دوستانى به شما شكايت دارم كه با آنها دوستى كردم و آنها مرا بيچاره و خوار نهادند و از سرايى شكايت مىكنم كه تمام سرمايه‌ام را در آن صرف كردم و مسكن ديگران شد ، شما مرا همراهى كنيد و شتاب نكنيد ! »\r\nجابر مىگويد : ضمره با شنيدن اين حديث گفت : يا ابا الحسن ! ( كنيهء امام سجّاد عليه السلام ) اگر آن مردهء داخل تابوت چنين سخن بگويد ممكن است از تابوت روى گردن كسانى بيفتد كه جنازهء او را حمل مىكنند ! على بن حسين عليهما السلام فرمود : « خداوندا اگر ضمره حديث رسول خدا صلى الله عليه و آله و سلم را مسخره مىكند او را دچار وضع تأسّف‌بار كن ! » .\r\nراوى مىگويد : ضمره چهل روز زنده بود سپس مرد ، غلامش در وقت مرگ او حاضر بود ، همين كه او را به خاك سپردند ، خدمت على بن حسين عليهما السلام رسيد و در محضر او نشست ، امام عليه السلام پرسيد : « فلانى از كجا مىآيى ؟ ! »\r\nعرض كرد : از تشييع جنازهء ضمره ! وقتى كه روى بدن او خاك ريختند صورتم را روى قبر گذاشتم صداى او را شنيدم ، به خدا سوگند كه صداى او را چنان كه در زمان حياتش مىشناختم ، شناختم ، مىگفت : واى بر تو اى ضمرة بن معبد ! امروز تمام دوستانت تو را تنها گذاشتند و سرانجام تو دوزخ است ، جايگاه و خوابگاه و آرامگاه تو آنجاست !\r\nجابر مىگويد : على بن حسين عليهما السلام پس از شنيدن سخن وى فرمود :\r\n« من از خداوند عافيت مىطلبم ، اين است كيفر كسى كه حديث رسول\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nخدا صلى الله عليه و آله و سلم را مسخره كند . » « 1 »\r\n\r\nآنچه بين آن حضرت و محمّد بن اسامه اتفاق افتاد\r\n1 - محمّد بن يعقوب ( كلينى ) به اسناد خود از امام صادق عليه السلام نقل كرده است ، فرمود : « چون محمّد بن اسامه در آستانهء مرگ قرار گرفت ، بنىهاشم بر او وارد شدند ، محمّد به ايشان گفت : شما خويشاوندى و جايگاه مرا نسبت به خودتان مىدانيد . من بدهيى دارم مايلم كه شما از جانب من ضمانت كنيد ! على بن حسين عليهما السلام فرمود : « بدان ! سوگند به خدا كه يك سوّم وام تو را من بر عهده گرفتم » و سپس ساكت ماند و ديگران نيز ساكت بودند ، پس على بن حسين عليهما السلام فرمود : « بدان كه چيزى مانع من نبود تا من از ابتدا همهء بدهى او را بر عهده گيرم مگر اين كه نمىخواستم آنها بگويند من بر ايشان سبقت گرفتم . » « 2 »\r\n\r\nآنچه در كربلا بر آن حضرت گذشت\r\n1 - شيخ مفيد مىنويسد : حسين عليه السلام نزديك شامگاه ياران خود را جمع كرد ، على بن حسين عليهما السلام مىگويد : « با اين كه من در آن موقع مريض بودم\r\n\r\n\r\n","description":"","footnote":"\r\n( 1 ) - كافى : 3 / 234 .\r\n( 2 ) - كافى : 8 / 232 . محمّد بن اسامه ، نوادهء جناب زيد پسر خواندهء پيامبر صلى الله عليه و آله و سلم و كاتب وحى آن حضرت بود . و پدرش اسامه نيز تقربى داشت كه در وقت رحلت با وجود جوان‌سالى او را به رياست سپاه كلانى جهت جنگ با روميان تعيين فرمود و گفت : خدا لعنت كند كسى را كه از سپاه اسامه تخلّف ورزد ! - م .\r\n","page_name":" 159 ","page_number":159},
  {"content":"\r\n\r\nنزديك آن حضرت رفتم تا سخن او را بشنوم . پس شنيدم كه به اصحاب خود چنين مىگفت : خدا را به نيكوترين وجه سپاسگزارم و در عافيت و گرفتارى او را ستايش مىكنم ! خدايا تو را سپاس مىگزارم كه ما را به پيامبرى سرفراز كردى و قرآن را به ما آموختى و ما را در دين و احكام آن دانا ساختى و براى ما گوشها و چشمها و دلها قرار دادى ، پس ما را شكرگذار نعمتهاى خودت قرار ده ! » . « 1 »\r\n2 - و نيز از على بن حسين عليهما السلام نقل كرده ، مىگويد : « من در آن شبى كه پدرم در بامداد آن شب به شهادت رسيد نشسته بودم و عمه‌ام زينب از من پرستارى مىكرد ، در آن حال پدرم در خيمهء مخصوص خود خلوت كرده بود و تنها جون آزاد شدهء ابوذر غفارى در نزود او بود و شمشير پدرم را دست‌كارى و اصلاح مىكرد ، و پدرم مىگفت :\r\nاى روزگار اف بر دوستى تو كه چه بسا\r\nهر صبح و شام ياران و دوستان را مىكشى\r\nاز ديگر سو عوض و جايگزين نمىپذيرى\r\nآرى حوادث روزگار را نمىتوان به ديگرى حواله كرد\r\nو سرانجام هر كارى به دست خداى بزرگ است\r\nو بالاخره ، هر زنده‌اى اين راه را مىپيمايد !\r\nدو بار يا سه بار اين اشعار را تكرار كرد ، من فهميدم كه چه مىگويد ( از شهادت خود خبر مىدهد ) بغض گلويم را گرفت اما خودم را نگهداشتم و دانستم كه بلا نازل شده است ! » « 2 »\r\n\r\n\r\n","description":"","footnote":"\r\n( 1 ) - ارشاد : ص 214 .\r\n( 2 ) - همان : ص 215 .\r\n","page_name":" 160 ","page_number":160},
  {"content":"\r\n\r\n3 - از حميد بن مسلم نقل كرده ، مىگويد : به خدا سوگند كه من زنى از زنان و دختران و خاندان آن حضرت را مىديدم ؛ مىخواستند جامه از پشت او بربايند درگير شد تا اين كه به زور از او ربودند و بردند ؛ سپس به على بن حسين عليهما السلام رسيدند در حالى كه او در بستر افتاده و سخت بيمار بود ، گروهى از رجّاله كه همراه شمر بودند ، به وى گفتند : آيا اين بيمار را نكشيم ؟ من گفتم : سبحان‌اللَّه ! آيا كودكان را هم مىكشند ؟ آن هم اين كودك مريض ! همين بيمارى او را بس است ، آنقدر گفتم تا آنها را از كشتن وى منصرف كردم .\r\nعمربن سعد آمد ، زنها به روى او صيحه زدند و گريستند ، آن ظالم به اصحاب خود فرمان داد كسى از شما حق ندارد به خيمهء اين زنان وارد شود و نبايد كسى متعرض اين پسر مريض شود !\r\nزنهاى اهل بيت از او خواستند تا آنچه از ايشان به غارت برده‌اند بازپس دهند ! تا بدان وسيله خود را از نامحرمان بپوشانند ،\r\nعمر گفت : هر كه چيزى از ايشان ربوده است بايد بازگرداند ! به خدا سوگند كسى از آنها چيزى را بازنگرداند . پس عمر بن سعد گروهى از همراهانش را بر خيمه‌گاه و خيمهء زنان و خيمه على بن حسين عليهما السلام گمارد و گفت : از ايشان مراقبت كنيد تا كسى از ايشان بيرون نرود و مبادا كسى از شما متعرّض آنها شود و سپس خود به اردوگاه خويش بازگشت و در بين اصحابش ندا داد : كيست كه آماده باشد تا اسب بر بدن حسين بتازد ! « 1 »\r\n\r\n\r\n","description":"","footnote":"\r\n( 1 ) - ارشاد : ص 226 .\r\n","page_name":" 161 ","page_number":161},
  {"content":"\r\n\r\n4 - محمّد بن سعيد مىگويد : على اصغر پسر حسين عليه السلام - يعنى امام سجّاد عليه السلام - خردسال و بيمار بر روى بستر خوابيده بود ، شمر بن ذىالجوشن ( لعنةاللَّه عليه ) گفت : او را بكشيد ! مردى از يارانش گفت :\r\nسبحان‌اللَّه ! نوجوانى را كه مريض است مىخواهيد بكشيد ! او كه با شما نجنگيده است ؟ عمر بن سعد آمد و گفت : متعرّض زنان و اين بيمار نشويد !\r\nعلى بن حسين عليهما السلام مىگويد : « مردى از ايشان مرا پنهان ساخت و مقدم مرا گرامى داشت و از من پرستارى كرد و هر وقت بيرون مىرفت و برمىگشت همچنان مىگريست تا آنجا كه با خود گفتم : اگر هيچ كس وفا نداشت اين مرد وفادار است ! تا اين كه منادى ابن زياد ندا داد : اى مردم ! هر كه على بن حسين عليهما السلام را يافته است بياورد و در برابر آن سيصد درهم پاداش بگيرد ! » فرمود : « به خدا سوگند كه همان مرد بر من وارد شد در حالى كه مىگريست دستهايم را به گردنم بست و مىگفت :\r\nمىترسم ! پس به خدا سوگند مرا با همان دستهاى بسته برد و تحويل ايشان داد و سيصد درهم را از آنها گرفت در حالى كه من به او مىنگريستم !\r\nپس مرا بر ابن زياد وارد كردند ! پرسيد : اسم تو چيست ؟ گفتم : على بن حسين . گفت : مگر على بن حسين را خدا نكشت ؟ گفتم : من برادرى به نام على داشتم كه او بزرگتر از من بود و او را اين مردم كشتند ! ابن زياد گفت : بلكه خدا او را كشت : گفتم : « خداوند هر كه را زمان مرگش فرا\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nرسيده مىميراند . » « 1 »\r\nابن زياد پس از شنيدن پاسخ امام سجّاد عليه السلام دستور داد او را بكشند ! زينب دختر على عليهما السلام فرياد زد : پسر زياد ! اين همه خون از ما ريختى بس است ! تو را به خدا سوگند مىدهم كه اگر او را مىكشى مرا هم به همراه او بكش ! پسر زياد او را واگذاشت . « 2 »\r\n\r\nآنچه در كوفه بر امام عليه السلام گذشت\r\n1 - صدوق به نقل از دربان ابن زياد آورده است ! مىگويد : وقتى كه سر حسين بن على عليهما السلام را آوردند دستور داد آن را ميان طشت طلا نهاده و در مقابل او قرار دادند و او شرع كرد با چوبدستىاش بر دندان ثناياى آن حضرت چوب زدن و مىگفت : يا اباعبداللَّه ! چه قدر زود پيرى به سراغ تو آمد ! پس مردى از حاضران مجلس گفت : دست نگهدار ! من خود رسول خدا صلى الله عليه و آله و سلم را ديدم كه جاى چوب دستى تو را مىبوسيد ! ابن زياد گفت :\r\nامروز در برابر روز بدر ! سپس دستور داد على بن حسين عليهما السلام را در غل و زنجير كردند و با زنان و ديگر اسيران به زندان بردند و من هم همراه آنها بودم ! به هيچ كوچه و گذرگاهى نرسيديم مگر اين كه پر از مرد و زن ! لطمه به صورت مىزدند و مىگريستند ، تا وارد زندان كردند و در را به روى آنها بستند .\r\nسپس ابن زياد ( لعنةاللَّه عليه ) على بن حسين عليهما السلام و زنان را طلبيد و سر\r\n\r\n\r\n","description":"","footnote":"\r\n( 1 ) - زمر / 22 .\r\n( 2 ) - شرح حال امام حسين عليه السلام از طبقات ابن سعد : ص 308 .\r\n","page_name":" 163 ","page_number":163},
  {"content":"\r\n\r\nحسين عليه السلام را خواست ، زينب دختر على عليهم السلام در بين آنها بود . « 1 »\r\n2 - شيخ مفيد مىگويد : چشم ابن زياد به على بن حسين عليهما السلام افتاد ، گفت : تو كيستى ؟ فرمود : « من على بن حسينم » ابن زياد گفت : مگر على بن حسين را خدا نكشت ؟ امام عليه السلام در جواب او گفت : « من برادرى به نام على داشتم كه اين مردم او را كشتند ؟ »\r\nابن زياد گفت : بلكه خدا او را كشت .\r\nعلى بن حسين عليهما السلام فرمود : « خداوند ارواح را به هنگام مرگ قبض روح مىكند » .\r\nابن زياد از شنيدن پاسخ امام عليه السلام برآشفت و گفت : تو را چنين جرأتى است كه جواب مرا مىدهى ! ببريد او را بكشيد ! عمه‌اش زينب عليها السلام با شنيدن فرمان قتل برادرزاه ، او را در آغوش گرفت و گفت : اى پسر زياد اين همه خونى كه از ما اهل بيت ريختى تو را بس است ، به خدا سوگند از او جدا نمىشوم تا اگر بخواهى او را بكشى مرا نيز با او بكشى !\r\nپس ابن زياد نگاهى به طرف زينب كرد و گفت : شگفتا از اين همه علاقهء خويشاوندى ! به خدا كه من چنان يافتم كه زينب راست مىگويد ، مىخواهد با او كشته شود ، او را رها كنيد ، همان بيماريش او را بس است ! سپس از مجلس بلند شد و از كاخ بيرون رفت و وارد مسجد شد و بالاى منبر رفت و گفت : سپاس خدا را كه حق را آشكار ساخت و اميرالمؤمنين [ ! 
  ] يزيد و كسانش را پيروز گردانيد و دروغگوى پسر دروغگو و پيروان او را به قتل رساند . « 2 »\r\n\r\n\r\n","description":"","footnote":"\r\n( 1 ) - امالى صدوق : ص 99 .\r\n( 2 ) - ارشاد : ص 228\r\n","page_name":" 164 ","page_number":164},
  {"content":"\r\n\r\n3 - سيد بن طاووس مىنويسد : سپس زين‌العابدين عليه السلام به مردم اشاره كرد كه خاموش باشيد ! مردم ساكت شدند . پس به پا خاست و حمد و ثناى الهى بجا آورد و از پيامبر صلى الله عليه و آله و سلم ياد كرد ، سپس فرمود :\r\n« اى مردم ! هر كه مرا مىشناسد كه مىشناسد و هر كه نمىشناسد من خودم را معرّفى مىكنم ! منم على بن حسين بن على بن ابىطالب عليهم السلام من پسر آن كسى هستم كه هتك حرمت او را كردند و اموالش را به غارت بردند و خانواده‌اش را اسير كردند . منم فرزند آن كسى كه او را كنار شريعهء فرات بدون مطالبهء خون و قصاصى ، سر بريدند . منم فرزند آن كسى كه او را با شكنجه كشتند و اين افتخار مرا بس است . اى مردم ! شما را به خدا سوگند آيا به خاطر داريد كه به پدرم نامه نوشتيد و به او نيرنگ زديد ، و از جانب خود عهد و پيمان بستيد و با او بيعت كرديد ، ولى با او پيكار كرديد و او را كشتيد ! پس بدا به حال شما به خاطر آنچه پيش از خود به آخرت فرستاديد ! و چه رأى و عقيدهء زشتى كه بر خود پسنديد ! با كدام چشم به رسول خدا صلى الله عليه و آله و سلم نگاه خواهيد كرد ؛ وقتى كه به شما بگويد :\r\nعترت مرا كشتيد و حرمت مرا شكستيد ، پس شما از امّت من نيستيد . »\r\nراوى مىگويد : سخنان امام عليه السلام كه اينجا رسيد از هر طرف صداى گريه بلند شد و به يكديگر گفتند : هلاك شديد و نمىدانيد !\r\nامام عليه السلام در ادامهء سخنانش فرمود : « خدا رحمت كند كسى را كه نصيحت مرا بپذيرد و وصيّت مرا در راه خدا و رسول خدا صلى الله عليه و آله و سلم و اهل‌بيت او به خاطر بسپارد ، زيرا كه ما را در رسول خدا صلى الله عليه و آله و سلم پيروى شايسته و اقتداى نيكوست . »\r\nمردم با شنيدن سخنان آن حضرت همگى گفتند : يابن رسول اللَّه ! ما\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nپذيراى فرمان شما و پاسدار عهد و پيمان با شما و مطيع امر شماييم و از شما جدا نمىشويم و رو برنمىتابيم ؛ خدا شما را بيامرزد هر فرمانى كه داريد بفرماييد كه ما هر كه را كه با شما در جنگ باشد ، در جنگيم و هر كه با شما در صلح باشد ، در صلحيم ، ما از يزيد ( لعنة اللَّه عليه ) انتقام شما را مىگيريم و از ستمگران به شما بيزاريم !\r\nامام عليه السلام فرمود : « هيهات ، هيهات ! اى فريبكاران حيله‌گر ، بين شما و شهوتهاى نفسانيتان دغلبازى فاصله شده است ، آيا مىخواهيد با من آن كنيد كه با پدران من كرديد ؟ هرگز ، به خداسوگند كه هنوز زخمهايى كه از شهادت پدرم و اهل بيت و همراهان او در ديروز بر دل و جانم پديد آمده است ، بهبود نيافته و هنوز مصيبتهاى جدم رسول خدا صلى الله عليه و آله و سلم و پدر و فرزندان پدر و جدّم فراموشم نشده است و غم و اندوه آن در حلق و دهانم و غصّه‌هاى آن در بستر سينه‌ام جريان دارد و دلم را مىخراشد و تنها خواستهء من از شما آن است كه نه با ما باشيد و نه بر ضدّ ما ! سپس فرمود :\r\nجاى تعجب نيست اگر حسين عليه السلام را كشتند\r\nزيرا بزرگ او ( پدر و برادر ) را كه بهتر و گرامىتر از او بود كشتند\r\nپس اى مردم ! بدانچه بر سر حسين عليه السلام آمد\r\nدلخوش نباشيد كه اين مصيبت بسى بزرگتر است !\r\nجانم به فدايش او را كه كنار شطّ فرات كشتند\r\nمجازات كسى كه باعث شهادت او شد آتش دوزخ است ! »\r\nآنگاه فرمود : « من از شما به سر بسر راضيم ؛ نه روزى به سود ما و نه به زيان ما باشيد ! »\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nسپس ابن زياد نگاهى به على بن حسين عليهما السلام كرد و گفت : اين كيست ؟\r\nگفتند : على بن حسين عليهما السلام ، گفت : مگر خداوند على بن حسين را نكشت ؟\r\nامام عليه السلام فرمود : « من برادرى داشتم كه او را على بن حسين عليهما السلام مىگفتند و مردم او را كشتند ؟ »\r\nابن زياد گفت : بلكه خدا او را كشت .\r\nفرمود : « خداوند كسانى را كه هنگام مرگشان رسيده است قبض روح مىكند و هم آن نفوسى را كه در خواب نمرده‌اند » . « 1 »\r\nابن زياد با شنيدن پاسخ امام عليه السلام خطاب به آن حضرت گفت : آيا تو را جرأت پاسخ من است ؟ او را ببريد و گردن بزنيد ! عمه‌اش زينب با شنيدن فرمان قتل امام عليه السلام فرمود : پسر زياد تو كسى از ما را باقى نگذاشتى ، اكنون اگر قصد كشتن او را دارى پس مرا هم با او بكش ؟\r\nعلى بن حسين عليهما السلام گفت : « عمّه ! شما ساكت باشيد تا من با او حرف بزنم ! » سپس رو به پسر زياد كرد و فرمود : « آيا ما را به كشتن تهديد مىكنى ، اى پسر زياد ! مگر نمىدانى كه كشته شدن در راه خدا عادت ما و شهادت سرفرازى ماست ! »\r\nآنگاه ابن زياد دستور داد تا على بن حسين عليهما السلام و اهل بيت را به سرايى در كنار مسجد اعظم بردند . پس حضرت زينب دختر على عليه السلام فرمود : كسى حق ندارد نزد ما بيايد مگر ام‌ولد ( كنيز فرزنددار ) و يا كنيز زرخريد باشد كه آنان همچون ما اسيرند !\r\nسپس ابن زياد فرمان داد تا سر حسين عليه السلام را ميان كوچه‌ها و\r\n\r\n\r\n","description":"","footnote":"\r\n( 1 ) - زمر / 42 .\r\n","page_name":" 167 ","page_number":167},
  {"content":"\r\n\r\nمحلّه‌هاى كوفه بگردانند . « 1 »\r\n\r\nآنچه بين امام عليه السلام و يزيد گذشت\r\n1 - صفّار به نقل از محمّد بن على حلبى آورده است ، مىگويد : من از امام صادق عليه السلام شنيدم ، مىفرمود : « وقتى كه على بن حسين عليهما السلام و همراهان را نزد يزيد بن معاويه ( لعنةاللَّه عليهما ) آوردند ، ايشان را در خانه‌اى جا دادند ، بعضى مىگفتند : ما را در اين خانه ( خرابه ) جا داده‌اند تا بر روى ما خراب شود و نگهبانان رومى ما را بكشند ! نگهبانان كه حرف آنها را شنيدند ، گفتند : ببينيد اينها مىترسند كه سقف روى سرشان خراب شود ، در حالى كه فردا ايشان را بيرون مىآورند و مىكشند !\r\nعلى بن حسين عليهما السلام فرمود : « كسى در بين ما جز من زبان رومى را نمىداند » . « 2 »\r\n2 - شيخ مفيد مىگويد : سپس عبيداللَّه بن زياد - پس از فرستادن سر حسين عليه السلام - دستور داد ، زنان و كودكان را آماده كردند و دستهاى على بن حسين عليهما السلام را به گردنش بستند ؛ آنان را در پى سرها به وسيلهء محفّر بن ثعلبهء عائذى و شمربن ذى الجوشن روانه ساخت . آنها رفتند تا به كسانى كه حامل سرها بودند ، پيوستند ، على بن حسين عليهما السلام با كسى از آنهايى كه سرها را مىبردند ، در بين راه سخنى نگفت تا اين كه به شام وارد شدند و چون درِ كاخ يزيد رسيدند ، محفّر بن ثعلبه با صداى بلند\r\n\r\n\r\n","description":"","footnote":"\r\n( 1 ) - لهوف : ص 70 .\r\n( 2 ) - بصائر الدّرجات : ص 338 .\r\n","page_name":" 168 ","page_number":168},
  {"content":"\r\n\r\nخطاب به يزيد گفت : اينك محفّربن ثعلبه فرومايگان تبهكار را به دربار اميرالمؤمنين ( يزيد ) آورده است ! كه على بن حسين عليهما السلام در پاسخ او فرمود : « كسى را كه مادر محفّر زاييده است از همه كس شرورتر و فرومايه‌تر است ! »\r\nراوى مىگويد : همين كه سرها را از جمله سرِ امام حسين عليه السلام را مقابل يزيد گذاشتند ، يزيد گفت :\r\nفرق سرهايى از مردانى شكافته شد كه بر ما عزيز بودند\r\nولى آنان نافرمان‌تر و ستمكارتر بودند !\r\nيحيى بن حكم برادر مروان بن حكم كه كنار يزيد نشسته بود ، گفت :\r\nهر آينه از ابن زياد آن بردهء پست نژاد\r\nكمترين رابطهء خويشاوندى در بيابان طف بود ( چنين نمىشد )\r\nاكنون اولاد سميّه به شمار ريگهاى بيابان\r\nدر حالى كه از دختر رسول خدا صلى الله عليه و آله و سلم نسلى نمانده است .\r\nيزيد با شنيدن سخن يحيى ، با دست خود بر سينهء او زد و گفت : ساكت باش ! « 1 » سپس نگاهى به على بن حسين عليهما السلام كرد و گفت : پدرت رشتهء فاميلى را قطع كرد و حق مرا ناديده گرفت و با سلطنت من مخالفت كرد ، از اين رو خداوند با او چنان كرد كه مىبينى ! على بن حسين عليهما السلام فرمود :\r\n « ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها إِنَّ ذلِكَ \r\n\r\n\r\n","description":"","footnote":"\r\n( 1 ) - ظاهراً منظورش اين باشد كه اكنون جاى ملامت پسر زياد و افسوس بر كمى اولاد زهرا عليها السلام نيست - م .\r\n","page_name":" 169 ","page_number":169},
  {"content":"\r\n\r\n عَلَى اللَّهِ يَسِيرٌ »  « 1 »\r\nيزيد با شنيدن سخن امام عليه السلام رو به پسرش خالد كرد و گفت : پاسخ او را بگو ! خالد منظور او را نفهميد ، پس يزيد گفت : بگو !  « ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ . »  « 2 »\r\n3 - همو مىگويد : سپس نعمان بن بشير را طلبيد و به وى گفت : آماده باش تا اين زنان را به مدينه ببرى ! و چون خواست از شام آنها را حركت دهد ، على بن حسين عليهما السلام را طلبيد و با او خلوت كرد و گفت : خدا پسر مرجانه را لعنت كند ! اگر كار پدرت با من بود ، هر چه مىخواست به او عطا مىكردم و به هر وسيله‌اى از قتل او جلوگيرى مىكردم ولى حكم خدا چنين بوده است كه ديدى ! از مدينه هر نيازى كه داشتى به من بنويس و براى او و كسانش پوشاك لازم را داد و كسانى از جمله نعمان بن بشير را با ايشان فرستاد و دستور داد آنها را شبانه حركت دهد و مأموران پيشاپيش آنان حركت كنند و لحظه‌اى غافل نباشند و چون فرود آيند از آنها فاصله بگيرند و در اطراف پراكنده باشند همچون پاسداران ايشان و چنان فرود آيند كه اگر كسى از آنها براى وضو يا قضاى حاجتى رفت بيمى نداشته باشد !\r\nپس نعمان بن بشير و همراهان با ايشان حركت كردند و همواره آنها\r\n\r\n\r\n","description":"","footnote":"\r\n( 1 ) - حديد / 22 : مصيبتى در زمين به كسى نمىرسد و نه در جانهاى شما مگر آن كه در نوشته‌هاى آسمانى موجود است پيش از آن كه آنها را خلق كنيم ! و اين كار بر خدا بسى سهل و آسان است .\r\n( 2 ) - شورى / 30 : گرفتاريهايى كه به مردم مىرسد به سبب كارهاى خود ايشان است و خداوند از بسيارى از آنها گذشت مىكند .\r\n","page_name":" 170 ","page_number":170},
  {"content":"\r\n\r\nرا در بين راه پياده مىكردند و همان‌طورى كه يزيد سفارش كرده بود با ايشان مدارا مىكرد و رعايت حال مىنمود تا وارد مدينه شدند . « 1 »\r\n4 - سيد بن طاووس به نقل از راوى مىگويد : پيرمردى آمد همين كه به نزديك زنان و اهل بيت حسين عليه السلام رسيد ، گفت : سپاس خدا را كه شما و خاندانتان را رسوا ساخت و شما را هلاك كرد و اين سرزمين را از دست مردان شما آسوده نمود و اميرالمؤمنين يزيد را بر شما پيروز كرد !\r\nعلى بن حسين عليهما السلام با شنيدن سخن پيرمرد ، فرمود : « اى پيرمرد ! آيا قرآن خوانده‌اى ؟ »\r\nگفت : آرى .\r\nفرمود : آيا با اين آيه آشنايى داريد :  « لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى » .  « 2 »\r\nپيرمرد گفت : آرى آن را خوانده‌ام .\r\nعلى بن حسين عليهما السلام فرمود : « ماييم آن خويشاوندان نزديك پيامبر صلى الله عليه و آله و سلم و اى پيرمرد ! آيا اين عبارت را در سورهء بنى اسرائيل خوانده‌اى ؟ كه مىفرمايد :  « ( وَ آتِ ذَا الْقُرْبى حَقَّهُ » .  « 3 »\r\nپيرمرد گفت : آرى آن را خوانده‌ام .\r\nامام عليه السلام فرمود : « ماييم آن نزديكان پيامبر صلى الله عليه و آله و سلم ، و اى پيرمرد ! آيا اين آيه را خوانده‌اى ؟ !\r\n\r\n\r\n","description":"","footnote":"\r\n( 1 ) - ارشاد : ص 231\r\n( 2 ) - شورى / 33 : از شما مزد رسالت نمىخواهم جز محبّت قلبى نسبت به خويشاوندانم .\r\n( 3 ) - اسرائيل ( بنى اسرائيل ) / 26 : و حق نزديكان را بپرداز !\r\n","page_name":" 171 ","page_number":171},
  {"content":"\r\n\r\n « وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى » .  « 1 » گفت : آرى .\r\nپس على بن حسين عليهما السلام فرمود : « ماييم آن خويشاوندان نزديك پيامبر صلى الله عليه و آله و سلم و آيا اين آيه را خوانده‌اى :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً » .  « 2 »\r\nپيرمرد گفت : البتّه كه خوانده‌ام . پس على بن حسين عليهما السلام فرمود :\r\n« پيرمرد ! ماييم آن اهل بيتى كه خداوند به آيهء تطهير اختصاص داده است ! » .\r\nراوى مىگويد : پيرمرد با شنيدن سخنان امام عليه السلام ساكت و پشيمان از گفته‌هاى خود ماند و عرض كرد : به خدا سوگند ، آيا شما همانهاييد ؟ على بن حسين عليهما السلام فرمود : « به خدا قسم كه بىترديد ما همانهاييم و به حق جدّمان رسول خدا صلى الله عليه و آله و سلم ما همانهاييم ! »\r\nپيرمرد گريه كرد و عمّامه‌اش را به دور انداخت و سر به طرف آسمان كرد و گفت :\r\nخداوندا ! ما در پيشگاه تو از دشمنان جنّى و انسى آل محمّد صلى الله عليه و آله و سلم بيزاريم ! سپس گفت : آيا من مىتوانم توبه كنم ؟\r\nامام عليه السلام فرمود : « آرى ! اگر توبه كنى خدا مىپذيرد و تو با مايى » .\r\nپيرمرد گفت : من توبه كردم !\r\n\r\n\r\n","description":"","footnote":"\r\n( 1 ) - انفال / 41 : و بدانيد هرگونه غنيمتى كه نصيب شما مىشود يك پنجم آن از آنِ خدا و پيامبر و ذىالقربى ( امامان اهل بيت ) مىباشد .\r\n( 2 ) - احزاب / 33 : خداوند فقط مىخواهد پليدى و گناه را از شما اهل بيت دور كند و كاملًا پاك سازد .\r\n","page_name":" 172 ","page_number":172},
  {"content":"\r\n\r\nو داستان پيرمرد به گوش يزيد رسيد ، دستور داد او را كشتند . « 1 »\r\n5 - همو مىنويسد : آنگاه وسايل ( غارت شده ) امام حسين عليه السلام و زنان و بازماندگان از اهل بيت آن حضرت را وارد مجلس يزيدبن معاويه ( لعنهما اللَّه ) كردند ، در حالى كه همه را به ريسمان بسته بودند . و چون با آن حال در برابر يزيد نگهداشتند ، على بن حسين عليهما السلام رو به يزيد كرد و گفت : « اى يزيد ! تو را به خدا سوگند ، چه گمان مىبرى به رسول خدا صلى الله عليه و آله و سلم اگر ما را با اين حال ببيند ؟ ! »\r\nيزيد دستور داد بندها را گسستند ، سپس سر امام حسين عليه السلام را در برابر خود گذاشت و زنان را پشت سر خود نشاند تا آن سر مقدس را ببينند ولى على بن حسين عليهما السلام آن منظره را كه ديد ، پس از آن هرگز ( سر گوسفند ) ميل نكرد . « 2 »\r\n6 - و نيز به نقل از راوى مىگويد : يزيد خطيب خود را فراخواند و دستور داد بالاى منبر برود و حسين و پدر بزرگوارش عليهما السلام را نكوهش كند ! و او منبر رفت و در بدگويى به اميرالمؤمنين و حسين عليهما السلام و ستايش معاويه و يزيد ( لعنت خدا بر ايشان ) مبالغه كرد ، پس على بن حسين عليهما السلام فرياد زد : « واى بر تو اى خطيب ! كه خوشنودى مخلوق را به بهاى خشم خالق خريدى و جاى خود را در آتش دوزخ فراهم كردى ! »\r\nچه نيكو سروده است ، ابن سنان خفاجى در وصف اميرالمؤمنين عليه السلام مىگويد :\r\nدر بالاى منبرها او را آشكارا ناسزا مىگويند\r\n\r\n\r\n","description":"","footnote":"\r\n( 1 ) - لهوف : ص 77 .\r\n( 2 ) - همان .\r\n","page_name":" 173 ","page_number":173},
  {"content":"\r\n\r\nدر حالى كه وسيلهء شمشير او پايه‌هاى منبر استوار شده است !\r\nراوى مىگويد : يزيد ( لعنة اللَّه عليه ) همان روز به على بن حسين عليهما السلام وعده داد كه سه خواستهء او را برآورده سازد و سپس دستور داد آنها را در منزلى جا دادند كه نه دفع گرما مىكرد و نه جلوگيرى از سرما ! در آن‌جا بقدرى ماندند كه صورتهايشان پوست انداخت و سراسر مدّت اقامتشان در آن شهر بر مصيبتهاى امام حسين عليه السلام ندبه كردند . « 1 »\r\n7 - ابن طاووس مىگويد : روزى زين‌العابدين عليه السلام ميان بازارهاى دمشق قدم مىزد ، منهال بن عمرو جلو رفت و گفت : يابن رسول‌اللَّه ! روز بر شما چگونه گذشت ؟ فرمود : « روز را به شب رسانديم همانند بنىاسرائيل در دست آل فرعون كه پسرانشان را سر مىبريدند و زنانشان را اسير مىكردند .\r\nاى منهال ! عرب بر عجم افتخار مىكند كه محمّد صلى الله عليه و آله و سلم از عرب است و قريش بر ساير عربها افتخار مىكنند كه محمّد صلى الله عليه و آله و سلم از ايشان است و ما كه اهل بيت او هستيم اين است وضع ما ؛ مورد خشم ، كشته و دربدريم ! پس « انا للَّه‌و انّا اليه راجعون ! »\r\nخداوند به مهيار ( شاعر ) پاداش نيكو دهد كه مىگويد :\r\nبه خاطر پيامبر صلى الله عليه و آله و سلم پايه‌هاى منبر او را گرامى مىدارند\r\nدر حالى كه فرزندان او را لگدكوب مىسازند !\r\nبه كدام دستور ، پسران پيامبر صلى الله عليه و آله و سلم بايد از شما پيروى كنند\r\nدر صورتى كه افتخار شما صحابى و تابعى بودن اوست ؟ !\r\n\r\n\r\n","description":"","footnote":"\r\n( 1 ) - لهوف : ص 82 .\r\n","page_name":" 174 ","page_number":174},
  {"content":"\r\n\r\nروزى يزيد ( عليه اللعنه ) على بن حسين عليهما السلام و عمروبن حسين عليه السلام را طلبيد ؛ عمروبن حسين عليه السلام كه كودكى خردسال بود ، به قولى يازده سال داشت ، گفت : حاضرى با اين پسر من - يعنى خالد - كشتى بگيرى ؟ عمرو گفت : خير ، ولى به من كاردى بده و به او هم كاردى بده سپس با هم بجنگيم ! يزيد ( لعنةاللَّه عليه ) گفت :\r\nاينها نظير پدرشان هستند\r\nآيا از مار جز مار متولّد مىشود ؟ ! « 1 »\r\nبه على بن حسين عليهما السلام گفت : بگو ! تا آن سه چيزى را كه وعده داده بودم برآورده كنم ؟ فرمود : « نخست اين كه صورت آقا و مولا و پدرم امام حسين عليه السلام را به من نشان دهى تا از آن توشه برگيرم و زيارت كنم ! دوم آن كه هر چه از اموال ما را به غارت برده‌اند ، به ما بازگردانى ! سوم آن كه اگر تصميم بر كشتن من دارى شخص امينى را همراه زنان اهل‌بيت كنى تا به حرم جدّشان برگرداند ! »\r\nيزيد گفت : امّا ديدن چهرهء پدرت را هرگز نخواهى ديد ! ولى از كشتن تومن صرف‌نظر كردم .\r\nامّا زنان را كسى جز تو به مدينه بازنمىگرداند ، و امّا اموالى را كه از شما گرفته‌اند من از مال خودم چند برابر بهاى آنها را به شما مىدهم !\r\nامام سجّاد عليه السلام فرمود : « اما مال تو را ما نمىخواهيم و ارزانى خود تو\r\n\r\n\r\n","description":"","footnote":"\r\n( 1 ) - مصراع اوّل اين شعر : « شنشنة اعرفها من اخزم » از ابواخزم طائى است كه فرزندى به نام اخزم داشت و او را عاق كرد ، اخزم درگذشت در حالى كه چند پسر از او باقى ماند ، روزى به جدّشان حمله بردند و او را خون‌آلود كردند ، او اين جمله را گفت . ( فرائد الادب المنجد ، حرف ش ) - م .\r\n","page_name":" 175 ","page_number":175},
  {"content":"\r\n\r\nباد ! بلكه اموال خويش را خواستاريم كه در ميان آنها دستباف فاطمه دختر محمّد و مقنعه و گلوبند و پيراهن او وجود دارد » .\r\nيزيد دستور داد آنها را پس دادند و از مال خود نيز دويست دينار بر آنها افزود كه زين‌العابدين عليه السلام آن را گرفت و بين مستمندان تقسيم كرد .\r\nسپس يزيد فرمان داد تا اسيران حسينى را به وطنشان - مدينة الرّسول - برگردانند . « 1 »\r\n8 - ابن شهرآشوب از اوزاعى نقل كرده ، مىگويد : همين كه على بن حسين عليهما السلام را با سر پدرش به شام نزد يزيد آوردند ، يزيد به سخنور بليغى گفت : دست اين پسربچه را بگير و اور ا روى منبر ببر و به مردم عقيدهء نارواى پدر و جدش و جدايى آنها را از حق و طغيانشان را بر ضد ما بازگو كن ! آن مرد بالاى منبر رفت و هيچ صفت بدى را فروگذار نكرد مگر دربارهء ايشان گفت ! و چون از منبر فرود آمد ، على بن حسين عليهما السلام از جا برخاست و خدا را به بهترين اوصاف ستود و درود و سلامى شيوا و مختصر بر پيامبر صلى الله عليه و آله و سلم فرستاد ، سپس فرمود :\r\n« اى تودهء مردمان ! هر كه مرا مىشناسد ، مىشناسد و هر كه مرا نشناخته است او را از حسب و نسب خويش آگاه مىسازم ! منم فرزند مكّه و منى ، منم پسر زمزم و صفا ، منم پسر محمّد مصطفى صلى الله عليه و آله و سلم ، منم پسر آن كه بر كسى پوشيده نيست ، منم فرزند آن كه برتر است و برترى يافت تا آنجا كه از سدرة المنتهى گذشت ! و نسبت به قرب پروردگارش همانند قاب قوسين يا نزديكتر شد .\r\n\r\n\r\n","description":"","footnote":"\r\n( 1 ) - لهوف : ص 84 .\r\n","page_name":" 176 ","page_number":176},
  {"content":"\r\n\r\nمنم پسر آن كه با فرشتگان دو تا دو تا نماز خواند ، منم فرزند كسى كه از مسجدالحرام شب هنگام تا مسجد الاقصى سير داده شد ، منم پسر على مرتضى عليه السلام ، منم پسر فاطمهء زهرا عليها السلام ، منم فرزند خديجهء كبرى ( رضىاللَّه عنها ) ، منم فرزند آن كه او را به ستم كشتند ، منم پسر آن كه از پشت سرش را از بدن جدا كردند ، منم پسر آن كه تا از دنيا رفت تشنه بود ، منم پسر آن كه پيكرش در كربلا به خاك افتاد ، و آن كه عمامه و ردايش را ربودند . منم پسر كسى كه فرشتگان آسمان بر او گريستند ، منم پسر كسى كه جنّيان روى زمين و مرغان در هوا بر او نوحه‌سرايى و ندبه كردند ، منم پسر كسى كه سرش روى نيزه مردم را هدايت مىكرد ، منم پسر آن كه خانواده‌اش از عراق تا به شام به اسارت برده شدند !\r\nاى مردم ! خداوند تعالى كه سپاس او را سزاست ما را به آزمونى نيكو آزمود ، از آنجا كه پرچم هدايت و عدل و داد و پرهيزگارى را به دست ما سپرد و پرچم گمراهى و پستى را به دست ديگران داد . ما اهل‌بيت را به شش ويژگى برترى داده است كه عبارت است از علم و حلم و دلاورى و بخشندگى و محبّت و نفوذ در دلهاى مؤمنان . و به ما داده است آنچه را كه پيش از ما به هيچ يك از مردم جهان نداده است ؛ در خاندان ما محل رفت و آمد فرشتگان و فرود آمدن كتابهاى آسمانى است . »\r\nراوى مىگويد : هنوز سخن آن حضرت پايان نيافته بود كه مؤذّن گفت :\r\nاللَّه اكبر !\r\nامام عليه السلام فرمود : « من گواهى مىدهم كه خداوند بزرگتر از توصيف است » .\r\nمؤذّن گفت : اشهد انّ محمّداً رسول‌اللَّه !\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nامام عليه السلام خطاب به يزيد ، فرمود : « يزيد ! بگو ببينم اين محمّد جدّ من است يا جدّ تو ؟ اگر بگويى جدّ تو است دروغ گفته‌اى و اگر بگويى جد من است ، پس چرا پدر مرا كشتى و خاندان او را اسير كردى و مرا به اسيرى آورده‌اى ؟ » .\r\nسپس فرمود : « اى تودهء مردمان ! آيا در بين شما كسى هست كه پدر و جدش رسول خدا باشد ؟ »\r\nمردم با شنيدن اين سخن صداى ناله‌شان بلند شد و يكى از پيروان آن حضرت به نام منهال بن عمروبن طائى و به قولى مكحول صحابى رسول خدا عليه السلام از جا برخاست و پرسيد : يابن رسول‌اللَّه ! چگونه روز را به شب رساندى ؟ فرمود : « واى بر تو ! چگونه روز را گذراندم ؟ ! ما روز را به شب رسانديم همانند بنىاسرائيل در دست آل فرعون ، كه پسرانشان را سر مىبريدند و زنانشان را اسير مىكردند ! اى مرد ! عرب بر عجم افتخار مىكند كه محمّد صلى الله عليه و آله و سلم از ايشان است ، در حالى كه اهل بيت محمّد صلى الله عليه و آله و سلم مغلوب و خوار گشته ! پس ما از زيادى دشمنانمان و تفرقهء بين خوديها و غلبهء دشمنان بر ما به خدا شكوه مىبريم . » « 1 »\r\n9 - مجلسى از دعوات راوندى نقل كرده است كه چون على بن حسين عليهما السلام را نزد يزيد بردند ، او تصميم گرفت كه گردن آن حضرت را بزند ! امام عليه السلام را در مقابل يزيد نگاه داشتند در حالى كه يزيد حرف مىزد و مىخواست على بن حسين عليهما السلام سخنى بگويد كه باعث قتل او شود ! ولى امام عليه السلام مطابق آنچه يزيد با وى سخن مىگفت ، پاسخ مىداد . در حالى كه\r\n\r\n\r\n","description":"","footnote":"\r\n( 1 ) - مناقب : 2 / 264 .\r\n","page_name":" 178 ","page_number":178},
  {"content":"\r\n\r\nتسبيح كوچكى در دست داشت و با انگشتان مىگرداند و حرف مىزد ، يزيد خطاب به آن حضرت گفت : من با تو حرف مىزنم و تو جواب مرا مىدهى و با انگشتان تسبيح مىگردانى ، چگونه چنين چيزى ممكن است ؟ !\r\nامام عليه السلام فرمود : « پدرم از قول جدم نقل كرد كه آن حضرت هر وقت نماز صبح مىخواند و فارغ مىشد سخنى نمىگفت تا اين كه تسبيحى بين دستهايش مىگرفت و مىگفت :\r\n« خداوندا ! من داخل صبح شدم در حالى كه تو را تسبيح مىگويم و گرامى مىدارم و مىستايم و به شمار گرداندن دانه تسبيح تهليل مىگويم ! »\r\nآن حضرت تسبيح به دست مىگرفت و آن را مىگرداند در حالى كه آنچه مىخواست مىگفت : بدون اين كه وسيله تسبيح چيزى بگويد » و خاطرنشان كرد كه اين رويه پيامبر صلى الله عليه و آله و سلم و حرز وى بود ، تا وقتى كه به بستر خواب مىرفت و چون داخل بستر مىشد ، همين طور سخنانى را مىگفت و تسبيح خود را زير سر مىگذاشت و اين برنامه حساب شدهء او از زمانى تا زمانى بود ! و من هم اين كار را به پيروى از جدم كردم ! » .\r\nيزيد گفت : من با كسى از شما حرف نمىزنم مگر اين كه جواب مرا مىدهيد ! و سرانجام از كشتن او گذشت و گرامى داشت و دستور داد آزادش كنند . « 1 »\r\n10 - محمّد بن سعد مىگويد : وقتى كه وسايل حسين عليه السلام و بازماندگان\r\n\r\n\r\n","description":"","footnote":"\r\n( 1 ) - بحارالانوار : 101 / 136 .\r\n","page_name":" 179 ","page_number":179},
  {"content":"\r\n\r\nاو را نزد يزيد بن معاويه آوردند مردى از اهل شام از جا برخاست و گفت : اسيران ايشان بر ما حلالند ! على بن حسين عليهما السلام خطاب به آن مرد شامى ، فرمود : « دروغ مىگويى و اين دليل فرومايكى تو است ! مگر اين كه از ملّت ما ( اسلام ) بيرون شوى و به دين و آيين ديگرى درآيى ! » .\r\nيزيد با شنيدن اين سخنان سر به زير انداخت سپس رو به شامى كرد و گفت : بنشين و به على بن حسين عليهما السلام عرض كرد : اگر بخواهى نزد ما بمانى ما با تو صلهء رحم مىكنيم و حق‌شناسى بجا مىآوريم و اگر هم بخواهى به شهر و ديار خود به روى آزادى ! امام عليه السلام فرمود : « بلكه ما را به ديار خودمان بازگردانيد ! » و يزيد نيز ايشان را به ديار خود برگرداند و به او محبّت كرد . « 1 »\r\n11 - ابوالفرج مىگويد : سپس يزيد ( لعنةاللَّه عليه ) على بن حسين عليهما السلام را طلبيد ، و گفت : اسم تو چيست ؟ فرمود : « على بن حسين » . گفت مگر على بن حسين را خدا نكشت ؟ فرمود : « من برادرى داشتم كه از من بزرگتر بود به‌نام على ، شما او را كشتيد ! »\r\nيزيد گفت : بلكه خدا او را كشت . امام عليه السلام فرمود :  « اللَّهُ يَتَوَفَّى الْأَنْفُسَ حِينَ مَوْتِها » .  « 2 » يزيد گفت :  « ( وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ . »  « 3 »\r\nپس امام عليه السلام گفت :   « ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى اللَّهِ يَسِيرٌ ، لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما  \r\n\r\n\r\n","description":"","footnote":"\r\n( 1 ) - طبقات ابن سعد : 5 / 157 .\r\n( 2 ) - زمر / 42 . ترجمه در صفحات قبل گذشت .\r\n( 3 ) - شورا / 30 . اين آيه در چند صفحه قبل ترجمه شد .\r\n","page_name":" 180 ","page_number":180},
  {"content":"\r\n\r\n آتاكُمْ وَ اللَّهُ لا يُحِبُّ كُلَّ مُخْتالٍ فَخُورٍ . »  « 1 »\r\nراوى مىگويد : مردى از اهل شام از جا جست و گفت : اجازه بدهيد او را بكشم ؟ زينب عليها السلام خودش را روى برادرزاده‌اش انداخت ! مرد ديگرى بلند شد ، گفت : يا اميرالمؤمنين ! اين دختر ( فاطمه بنت الحسين ) را به عنوان كنيز به من ببخشيد !\r\nزينب عليها السلام فرمود : هرگز نه تو را چنين حقى است و نه او ( يزيد ) را مگر اين كه از دين خدا بيرون شويد !\r\nيزيد به مرد شامى فرياد زد : بنشين ! و او نشست ، و زينب عليها السلام رو به يزيد كرد و فرمود : يزيد ! اين همه خون از ما ريختى ، تو را بس است !\r\nعلى بن حسين عليهما السلام فرمود : « اگر تو را به اين زنان ترحّمى است و قصد كشتن مرا دارى ، كسى را همراه ايشان بفرست تا آنها را به مدينه برساند ! »\r\nيزيد به حال آن حضرت رقّت كرد و گفت : كسى جز تو آنها را به مدينه نمىرساند . سپس دستور داد تا منبر برود و سخنرانى كند و نزد مردم از آنچه براى پدرش اتّفاق افتاده است عذرى بياورد ! امام عليه السلام به منبر رفت و پس از حمد و ثناى الهى ، فرمود : « اى مردم ! هر كه مرا مىشناسد ، مىشناسد و هر كه نمىشناسد من خودم را معرفى مىكنم ، منم على بن حسين ، منم فرزند بشارت دهنده و بيم دهنده ، منم پسر آن كه به اذن خدا مردم را به سوى خدا فراخواند ، منم فرزند چراغ تابان . . . » . و اين خطبه طولانى است و من طول گفتار را با ذكر اين خطبه و نظاير آن خوش\r\n\r\n\r\n","description":"","footnote":"\r\n( 1 ) - حديد / 22 و 23 . ترجمه آيات قبلًا گذشت - م .\r\n","page_name":" 181 ","page_number":181},
  {"content":"\r\n\r\nندارم !\r\nسپس يزيد دستور داد تا على بن حسين عليهما السلام را با زنان اهل بيت و ساير عموزاده‌هايش ، حركت دهند و آنان را برگشت دادند . « 1 »\r\n12 - ابن عبدربّه مىگويد : همين كه سر امام حسين عليه السلام را در برابر يزيد گذاشتند به شعر حصين بن حمام مرّى تمثّل جست :\r\nفرقهايى از مردان بزرگ را شكافتيم كه در نزد ما\r\nعزيز بودند ولى آنها نسبت به ما نامهربانتر و ستمكارتر !\r\nپس على بن حسين عليهما السلام كه در ميان اسيران بودند رو به يزيد كرد و گفت : « كتاب خدا براى تو بهتر از اين شعر است كه مىفرمايد :  « ما أَصابَ مِنْ مُصِيبَةٍ . . . .   مُخْتالٍ فَخُورٍ . »  « 2 » يزيد خشمگين شد و شروع كرد به بازى كردن با ريشش ! سپس گفت : آيات ديگر از قرآن براى تو و پدرت بهتر است كه مىگويد :  « وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ . »  « 3 » و خطاب به مردم شام گفت : دربارهء اينان نظر شما چيست ؟\r\n( چاپلوسان هر كدام به قدر لياقت خود سخن گفتند ! امّا ) نعمان بن بشير گفت : ببين اگر پيامبر صلى الله عليه و آله و سلم آنها را در اين حال مىديد با ايشان چه مىكرد تو هم همان كار را بكن ! يزيد گفت : راست گفتى ! آنها را به حال خود بگذاريد و او ( على بن حسين ) را زير سايبان جا دهيد ! آشپزخانه را در اختيار وى گذاشت و لباس براى ايشان دستور داد و جوايزى به\r\n\r\n\r\n","description":"","footnote":"\r\n( 1 ) - مقاتل الطّالبييّن : ص 80 .\r\n( 2 ) - حديد / 22 و 23 . تمام آيه و ترجمهء آن در صفحهء قبل گذشت - م .\r\n( 3 ) - شورى / 30 . ترجمهء آيه قبلًا گذشت - م .\r\n","page_name":" 182 ","page_number":182},
  {"content":"\r\n\r\nايشان داد و گفت : اگر بين پسر مرجانه و ايشان نسبتى بود آنها را نمىكشت ! سپس فرمان بازگرداندن آنان را به مدينه صادر كرد . « 1 »\r\n13 - همو از محمّد بن على بن حسين بن على بن ابى طالب ( امام باقر ) عليهم السلام نقل كرده است ، فرمود : « ما را پس از شهادت امام حسين عليه السلام نزد يزيدبن معاويه بردند و ما دوازده پسربچه بوديم كه بزرگترين ما على بن حسين عليهما السلام بود ، وقتى كه ما را وارد كردند ، دستهاى همهء ما به گردن بسته بود . يزيد خطاب به ما گفت : جان شما را بردگان عراق گرفتند و اگر نه ، من نه از خروج ابى عبداللَّه اطلاع داشتم و نه از كشته شدن او . « 2 »\r\n14 - طبرى از ابومخنف نقل كرده است ، مىگويد : چون يزيد بن معاويه ( لعنةاللَّه عليهما ) جلوس كرد بزرگان اهل شام را فراخواند و آنها را در اطراف خود نشاند ، آنگاه على بن حسين عليهما السلام و كودكان و زنان را خواست ، همه را وارد كردند در حالى كه مردم تماشا مىكردند ، پس يزيد خطاب به على بن حسين عليهما السلام گفت : پدر تو قطع رحم كرد و حق مرا نشناخت و با من بر سر قدرت مخالفت كرد و خدا با او چنان كرد كه ديدى !\r\nراوى مىگويد : على بن حسين عليهما السلام آيه  « ما أَصابَ مِنْ مُصِيبَةٍ . . . »  « 3 » را قرائت كرد ، يزيد به پسرش خالد گفت : جواب بده ! خالد نتوانست جواب دهد ، يزيد خود گفت : بگو :  « ( وَ ما أَصابَكُمْ مِنْ مُصِيبَةٍ فَبِما كَسَبَتْ . . . »  « 4 » سپس سكوت\r\n\r\n\r\n","description":"","footnote":"\r\n( 1 ) - عقد الفريد : 4 / 382 .\r\n( 2 ) - همان .\r\n( 3 ) - حديد / 22 .\r\n( 4 ) - شورى / 29 . ترجمه آيات در صفحات قبل گذشت - م .\r\n","page_name":" 183 ","page_number":183},
  {"content":"\r\n\r\nكرد .\r\nراوى مىگويد : آنگاه زنان و كودكان را طلبيد ، آوردند و در مقابل يزيد نشاندند ، يزيد وضع آشفتهء آنان را ديد ، گفت : خدا روى پسر مرجانه را زشت كند ، اگر بين او و شما نسبت خويشاوندى يا قرابتى بود با شما چنين رفتار نمىكرد و با اين وضع نمىفرستاد ! « 1 » .\r\n\r\nآنچه بين آن حضرت و عبدالملك گذشت\r\n1 - صفّار از على بن عبدالعزيز به نقل از پدرش آورده است ، مىگويد :\r\nامام صادق عليه السلام فرمود : « همين كه عبدالملك بن مروان زمام امور را به دست گرفت و كارها سر و سامان يافت در نامه‌اى به حجّاج با دست خط خودش چنين نوشت :\r\nبه نام خداوند بخشايشگر مهربان ، از عبدالملك بن مروان به حجّاج بن يوسف ، اما بعد ، از خون فرزندان عبدالمطّلب مرا دور نگهدار ! زيرا كه من آل ابوسفيان را ديدم همين كه به ريختن خون ايشان آزمند شدند پس از آن ديرى نپاييدند . والسّلام .\r\nاين نامه را مخفيانه نوشته بود و هيچ كس نمىدانست و با نامه‌رسان براى حجّاج فرستاده بود و در همان لحظه خبر از جانب على بن حسين عليهما السلام به وى رسيد و خبر داد كه به خاطر خوددارى وى از خون بنىهاشم ، مدّتى بر سلطنت عبدالملك افزوده شد ، و مأمور است كه اين\r\n\r\n\r\n","description":"","footnote":"\r\n( 1 ) - تاريخ طبرى : ، 5 / 461 .\r\n","page_name":" 184 ","page_number":184},
  {"content":"\r\n\r\nمطلب را به عبدالملك بنويسد و به او اطلاع دهد كه رسول خدا صلى الله عليه و آله و سلم به خواب آن حضرت آمده و اين را به وى گفته است از اين رو على بن حسين عليهما السلام تمام اينها را به عبدالملك بن مروان نوشت . « 1 »\r\n2 - شيخ مفيد از عبدالملك بن عبدالعزيز نقل كرده ، مىگويد : همين كه عبدالملك بن مروان زمام خلافت را به دست گرفت ، صدقات رسول خدا صلى الله عليه و آله و سلم و صدقات اميرالمؤمنين عليه السلام را كه ضميمهء يكديگر بودند ، به على بن حسين عليهما السلام بازگرداند ، عمربن على به دادخواهى خود نزد عبدالملك رفت ، عبدالملك به وى گفت ، من همان حرفى را مىزنم كه ابن ابى الحقيق ( در اشعار خود ) گفته است :\r\nما وقتى كه انگيزه‌هاى هوى و هوس روآورد\r\nو شنونده به سخن گوينده گوش فرا دهد\r\nو مردم با عقلهايشان درگير باشند\r\nبه حكم داور فيصله دهنده داورى مىكنيم\r\nنه باطل را جاى حق قرار مىدهيم و نه\r\nبه جاى حق به باطل چنگ مىزنيم !\r\nاز آن بيم داريم كه خوابهايمان را بىخردانه\r\nتعبير كنيم و در نتيجه تمام روزگار بىنام و نشان بمانيم . « 2 »\r\n3 - راوندى از امام باقر عليه السلام نقل كرده ، مىفرمايد : « عبدالملك بن مروان داشت خانهء خدا را طواف مىكرد و پيش روى او على بن حسين عليهما السلام نيز طواف مىكرد و توجّهى به او نداشت و عبدالملك نيز چهره به چهره او را\r\n\r\n\r\n","description":"","footnote":"\r\n( 1 ) - بصائر الدّرجات : ص 396 .\r\n( 2 ) - ارشاد : ص 242 .\r\n","page_name":" 185 ","page_number":185},
  {"content":"\r\n\r\nنمىشناخت ، پرسيد : اين كيست كه پيشاپيش ما طواف مىكند و هيچ توجّهى به ما ندارد ؟ ! گفتند : اين على بن حسين عليهما السلام است ، عبدالملك همانجا نشست و گفت : او را نزد من بياوريد ؛ آوردند ، رو به آن حضرت كرد و گفت : اى على بن حسين ! من كه كشندهء پدر تو نيستم پس چرا نزد ما نمىآيى ؟\r\nفرمود : « قاتل پدر من با كار خودش دنياى پدرم را نابود كرد ولى پدرم آخرت او را بر باد داد ، بنابراين اگر تو هم دوست دارى همانند او باشى ، باش ! »\r\nعبدالملك گفت : هرگز ! ولى نزد ما بيا تا از دنياى ما برخوردار شوى ! زين‌العابدين عليه السلام پس از شنيدن سخن وى عباى خودش را پهن كرد و گفت : « خداوند ! حرمت اولياى خودت را به او بنمايان ! » ناگهان عباى حضرت پر از مرواريدهايى شد كه درخشش آنها چشم را مىربود ! آنگاه فرمود : « كسى كه چنين حرمتى در پيشگاه پروردگار خود دارد آيا نيازمند به دنياى تو است ؟ » سپس گفت : « خدايا آنها را بگير كه ما را نيازى به آنها نيست » . « 1 »\r\n4 - و نيز آورده است كه حجّاج بن يوسف در نامه‌اى به عبدالملك نوشت : اگر مىخواهى سلطنت تو پايدار بماند على بن حسين عليهما السلام را بكش ! عبدالملك در پاسخ او نوشت : اما بعد ، مرا از ريختن خون بنىهاشم دور نگهدار و خود خون آنها را بريز ؛ زيرا كه من شاهد بودم ، خاندان ابوسفيان وقتى كه دستشان به خون آنها آلوده شد ، ديرى نپاييد كه\r\n\r\n\r\n","description":"","footnote":"\r\n( 1 ) - خرائج : ص 232 .\r\n","page_name":" 186 ","page_number":186},
  {"content":"\r\n\r\nسلطنت ايشان زوال يافت . نامه را مخفيانه براى حجّاج فرستاد .\r\nعلى بن حسين عليهما السلام پس از اطّلاع ( به رؤياى صادقه ) از ماجرا طى نامه‌اى به عبدالملك نوشت : « از آنچه راجع به ريختن خون بنىهاشم نوشته بودى اطّلاع يافتم ، خداوند به پاس اين سخن تو سلطنت تو را استوار و عمرت را افزون كرد » و نامه را وسيلهء غلامش به تاريخ همان ساعتى كه عبدالملك نامهء خود را براى حجّاج فرستاده بود ، فرستاد ، همين كه غلام رسيد و نامه را به عبدالملك داد ، عبدالملك نگاهى به تاريخ نامه كرد ، ديد درست همان تاريخ نامه‌اى است كه او براى حجّاج نوشته بود . ترديدى در درستى سخن زين‌العابدين نكرد و از آن بابت خوشحال شد و كيسه‌اى زر براى آن حضرت فرستاد و از او خواست كه تمام نيازمنديهاى او و اهل بيت و دوستانش را برآورده مىسازد !\r\nامام عليه السلام در نامهء خود نوشته بود كه رسول خدا صلى الله عليه و آله و سلم را در خواب ديدم ، و او مرا از آنچه تو به حجّاج نوشته بودى آگاه ساخت و از آن بابت شكرگذار بود . « 1 »\r\n5 - حافظ ابونعيم به نقل از ابن شهاب زهرى ، مىگويد : روزى كه عبدالملك بن مروان على بن حسين عليهما السلام را از مدينه به شام مىبرد ، او را در زنجير گران بسته و چندين محافظ بر او گمارده بود ، من از مأموران اجازه خواستم تا به خدمت آن حضرت برسم ، سلامى عرض كنم و خداحافظى نمايم ! به من اجازه دادند ، بر آن حضرت وارد شدم در حالى كه زير سقف گنبدى شكل ، پاها در زنجير و غل و جامعه در دستهاى آن\r\n\r\n\r\n","description":"","footnote":"\r\n( 1 ) - خرائج : ص 232 و كشف الغمه : 2 / 112 .\r\n","page_name":" 187 ","page_number":187},
  {"content":"\r\n\r\nحضرت بود ؛ من با ديدن آن وضع گريه كردم و گفتم : كاش من در عوض شما بودم و شما سالم بوديد !\r\nفرمود : « زهرى ؛ آيا گمان مىبرى آنچه مشاهده مىكنى ؛ اين غل و زنجير بر گردنم مرا مىآزارد ؟ ! بدان كه اگر من بخواهم اينها نباشند ، نيستند . البته در آن صورت اگر تو و امثال تو از جريان مطلع شديد بايد عذاب خدا را در نظر بگيريد ! » آنگاه دستها و پاهايش را از غل و زنجير درآورد ، سپس رو به من كرد و فرمود : « من بيش از دو منزل از مدينه با اينها همراه نيستم » .\r\nزهرى مىگويد : چهار شب گذشته بود كه مأموران به مدينه برگشتند ، او را مىجستند و نيافتند و من از جمله كسانى بودم كه از آن حضرت مىپرسيديم . يكى از مأموران به من گفت : ما هميشه با او بوديم و او در اختيار ما بود و ما در پيرامون او مراقبت مىكرديم ، يك باره ديديم چيزى جز غل و زنجير بجا نمانده است !\r\nزهرى مىگويد : پس از آن به شام رفتم ، عبدالملك را ديدم او از من راجع به آن حضرت پرسيد ، و من ماجرا را براى او گفتم . گفت : همان روزى كه مأموران او را گم كرده بودند ، نزد من آمد و گفت : « تو را به من چه كار ! » گفتم : نزد من بمان ؛ فرمود : « من دوست ندارم نزد تو باشم ! و بعد بيرون شد ! به خدا سوگند كه دلم از هيبت او پر از ترس و بيم شد ؛\r\nزهرى مىگويد : گفتم : يا اميرالمؤمنين ! آن طور كه شما تصور مىكنيد ، على بن حسين چنان نيست ، او به خود مشغول است ! عبدالملك گفت :\r\nخوشا به حال مثل او ! خوب حالتى است ؛ راوى مىگويد : هر وقت زهرى\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nاز على بن حسين عليهما السلام ياد مىكرد ، مىگفت : زين العابدين ! « 1 »\r\n7 - « 2 » ابن عبد ربه مىنويسد : على بن حسين عليهما السلام كنيزى داشت ، او را آزاد كرد ، سپس با وى ازدواج نمود ، اين قضيه به اطلاع عبدالملك رسيد ، طى نامه‌اى به آن حضرت نوشت و بر او اعتراض كرد ! امام عليه السلام در پاسخ وى نوشت : « همانا خداى تعالى به وسيلهء اسلام پستى را برداشته و كاستى را به تمام و كمال مبدّل ساخته است ، و بدان وسيله از سرزنش مبرّا كرده است ، بنابراين بر شخص مسلمان عار و ننگى نيست ، ( از رسول خدا صلى الله عليه و آله و سلم كسى بالاتر نيست ) در حالى كه رسول خدا صلى الله عليه و آله و سلم با كنيز خود ( صفيّه ) و با همسر بردهء خود ( زينب همسر قبلى زيد ) ازدواج كرد ! » عبدالملك پس از دريافت پاسخ گفت : براستى كه على بن حسين عليهما السلام به چيزى كه مردم پست مىشمارند ، افتخار مىكند ! « 3 »\r\n8 - مجلسى از زهرى نقل كرده ، مىگويد : با على بن حسين عليهما السلام بر عبدالملك وارد شديم ، عبدالملك با ديدن آثار سجده در پيشانى آن حضرت ، در شگفت شد و گفت : يا ابامحمّد ! آثار زحمت عبادت در شما پيداست در حالى كه شما در پيشگاه خدا حسناتى داريد و پارهء تن رسول خدا صلى الله عليه و آله و سلم و خويشاوند نزديك او و رابطهء محكمى با او داريد ! و از طرفى خود از همهء اهل بيت و مردم روزگار برتريد و به قدرى فضيلت و دانش و ديندارى و پرهيزگارى به شما داده‌اند كه به كسى چون شما نداده‌اند و\r\n\r\n\r\n","description":"","footnote":"\r\n( 1 ) - حلية الأولياء : 3 / 135 .\r\n( 2 ) - حديث شمارهء 6 از تذكرة الخواص ابن جوزى ( ص 324 ) با اندك تفاوتى همان حديث قبلى بود لذااز تكرار خوددارى شد - م .\r\n( 3 ) - عقد الفريد : 6 / 128 .\r\n","page_name":" 189 ","page_number":189},
  {"content":"\r\n\r\nپيش از شما نيز جز به پدران و نياكان شما نداده بودند .\r\nعبدالملك همچنان آن حضرت را توصيف مىكرد و فضايل او را بازگو مىنمود .\r\nزهرى مىگويد : امام عليه السلام پس از شنيدن سخنان وى فرمود : « آنچه تو دربارهء من از لطف و تأييد و توفيق خداى سبحان گفتى و توصيف كردى ، درست است يا اميرالمؤمنين [ ! 
  ] پس شكر و سپاس اين همه نعمت چه مىشود ؟ رسول خدا صلى الله عليه و آله و سلم بقدرى در نماز سرپا مىايستاد كه پاهايش ورم مىكرد و وقتى كه روزه مىگرفت ، بقدرى تشنه مىشد كه دهانش مىخشكيد ؛ به آن حضرت گفتند : يا رسول‌اللَّه ! مگر خداوند گناهان ( ترك اولاى ) گذشته و آيندهء شما را نبخشيده است ؟ ! رسول خدا صلى الله عليه و آله و سلم فرمود :\r\nآيا نبايد بنده سپاسگزارى باشم ؟ سپاس خدا را بر آزمون‌ها و بلاياى او و سپاس او را در دنيا و آخرت ! به خدا سوگند اگر بند از بندم جدا كنند و اشك چشمانم بر سينه‌ام جارى شود ، هرگز يكى از دهها نعمت الهى را نتوانسته‌ام شكرگزارى كنم و حق آن را بجا آورم ! كه شمارشگران از شمردن آنها عاجزند و كسى را ياراى توصيف يكى از آنها نيست ، و اگر تمام ستايش ستايشگران را جمع كنند يكى از آن نعمتها را سپاس نگفته است .\r\nنه به خدا سوگند ! آيا ممكن است خداوند مرا در حالى ببيند كه در شب و روز و در نهان و آشكار ، چيزى مرا از سپاسگزارى و ياد او بازداشته است ! و اگر نبود كه خانوادهء من و ساير مردم از خاص و عام حقوقى به گردن من دارند ، جز با اداى آن حقوق كه به مقدار توانم بايد ادا كنم ، راه ديگرى نيست هر آينه چشمانم را به آسمان مىدوختم و روى دلم را به\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nجانب خدا مىكردم و چشم دل از او برنمىگرفتم تا وقتى كه خداوند جان مرا بگيرد كه او بهترين حاكمان است . »\r\nعبدالملك با شنيدن سخنان امام عليه السلام گريه كرد و گفت : چقدر فاصله است بين بنده‌اى كه طالب آخرت است و براى آخرتش مىكوشد با آن بنده‌اى كه در پى دنياست كه از كجا به دست آوردم ! و حال آن كه از آخرت بىنصيب است !\r\nسپس رو به آن حضرت كرد از حاجات او و علّت آمدنش را پرسيد ، امام عليه السلام از كسانى كه در بازداشت او بودند شفاعت كرد و او قبول كرد و دستور داد به ايشان كمك مالى نيز بكنند . « 1 »\r\n\r\nآنچه بين امام عليه السلام و هشام گذشت\r\n1 - شيخ مفيد از ابوجعفر محمّد بن اسماعيل نقل كرده است ، مىگويد :\r\nعلى بن حسين عليهما السلام به حج رفت ، مردم از جمال او خيره شدند و چشم به او دوخته بودند و از باب احترام و بزرگداشت مقام او مىگفتند : اين كيست ؟ ؛ فرزدق كه آنجا بود با شنيدن اين سخن گفت :\r\nاين كسى است كه سرزمين حجاز جاى پاى او را مىشناسد\r\nو خانهء خدا و حلّ و حرم او را مىشناسند\r\nاين پسر بهترين تمام بندگان خداست\r\nاين همان انسان پاك و مطهّر و پاكيزهء با نام و نشان است\r\n\r\n\r\n","description":"","footnote":"\r\n( 1 ) - بحارالانوار : 46 / 56 .\r\n","page_name":" 191 ","page_number":191},
  {"content":"\r\n\r\nوقتى كه به استلام حجر مىآيد ، ركن حطيم « 1 » مىخواهد\r\n- از روى اشتياق - كف دست او را نگهدارد !\r\nموقع نگاه كردن از روى حيا چشم برهم مىنهد\r\nو هر كه مىخواهد بر او بنگرد از شكوه او چشمش را مىبندد !\r\nكدام فرد از خلايق است كه نعمت ولايت آنان\r\nدر گردنش نباشد ؟ كه اين حقيقت مسلّمى است !\r\nمردم قريش وقتى كه او را ببينند سخنشان\r\nاين است كه تمام فضايل به اين سرچشمه كمالات مىرسد ! « 2 »\r\n2 - راوندى مىگويد : همان سالى كه هشام بن عبدالملك به حج رفت ، امام سجّاد عليه السلام نيز براى انجام مناسك حج تشريف بردند ، هشام خليفه بود ، مردم به آن حضرت خيره شدند و به هشام گفتند : اين كيست ؟ هشام براى اين كه مبادا مردم فريفتهء آن حضرت گردند ، گفت : نمىشناسم ! فرزدق كه در آنجا حضور داشت گفت : به خدا سوگند كه من او را مىشناسم .\r\nاو كسى است است كه سرزمين حجاز جاى پاى او را مىشناسد\r\nو خانهء خدا و حلّ و حرم او را مىشناسند !\r\nقصيده را تا آخر ( بالبداهه ) سرود ، هشام پس از پايان قصيده او را دستگير و زندانى كرد و نام او را از ديوان عطايا محو كرد ، على بن\r\n\r\n\r\n","description":"","footnote":"\r\n( 1 ) - ركن حطيم يعنى ديوار حجرالاسود ، و به قولى بين ركن ، زمزم و مقام ابراهيم است . از آن جهت حطيم گفته‌اند كه محل ازدحام جمعيت است - م .\r\n( 2 ) - ارشاد : ص 242 .\r\n","page_name":" 192 ","page_number":192},
  {"content":"\r\n\r\nحسين عليهما السلام پس از شنيدن ماجرا دستور داد مبلغ زيادى به عنوان جايزه براى او فرستادند ، ولى او قبول نكرد و گفت : من اين قصيده را جز به خاطر دينم نگفتم ؛ امام عليه السلام دوباره آن مبلغ را پس فرستاد و فرمود :\r\n« خداوند بابت اين اشعار به تو اجر مىدهد » و چون زندان وى به درازا كشيد از طرفى هشام او را تهديد به قتل كرده بود ، فرزدق به امام عليه السلام از وضع خود شكوه كرد ، و آن حضرت دعا كرد ، خداوند او را نجات داد ، خدمت امام عليه السلام رسيد و عرض كرد : يابن رسول‌اللَّه ! هشام نام مرا از ديوان محو كرده است ! امام عليه السلام فرمود : پرداختى به تو چه قدر بود ؟ » گفت : اين قدر . پس آن حضرت حقوق وى را تا چهل سال مرحمت كرد و فرمود : « اگر من مىدانستم كه تو به بيش از اين نياز دارى ، مىدادم ! » و چون چهل سال تمام شد ، فرزدق درگذشت . « 1 »\r\n3 - ابن شهرآشوب از كتاب « حليه » و « اغانى » و جز اينها نقل كرده است كه هشام بن عبدالملك به حج رفت ولى از زيادى جمعيت نتوانست حجرالاسود را استلام كند ، از اين رو منبرى براى او گذاشتند و او بالاى منبر نشست و مردم شام اطراف او را گرفته بودند ! و در آن ميان كه او نشسته بود ناگهان على بن حسين عليهما السلام آمد ، در حالى كه لنگى و رواندازى بر تن ( لباس احرام ) داشت . از نظر سيما بهترين و خوشبوترين مردم بود ، و در پيشانيش اثر سجده همانند زانوى شترى مشاهده مىشد ، همين كه به محل حجرالاسود رسيد ، مردم از هيبت آن حضرت به كنار رفتند ، تا او استلام كند ! مرد شامى رو به هشام كرد و گفت : يا\r\n\r\n\r\n","description":"","footnote":"\r\n( 1 ) - خرائج : ص 240 .\r\n","page_name":" 193 ","page_number":193},
  {"content":"\r\n\r\nاميرالمؤمنين ! اين كيست ؟ هشام از اين كه مبادا مردم شام فريفتهء آن حضرت شوند ، گفت : نمىشناسم ! فرزدق كه در آنجا حضور داشت ، گفت : ولى من او را مىشناسم . شامى گفت : اى ابو فراس ! او كيست ؟ اين بود كه قصيدهء معروف خود را سرود ، كه قسمتى از آن در « اغانى » و « حليه » نقل شده است . « 1 »\r\n4 - اربلى مىنويسد : هشام بن عبدالملك پيش از اين كه خلافت را عهده‌دار شود به حج رفت ، هر چه كوشيد تا حجرالاسود را استلام كند نتواست ، على بن حسين عليهما السلام آمد ، مردم به احترام او يستادند و به سويى رفتند تا آن حضرت استلام كرد ، اطرافيان هشام از او پرسيدند : اين كيست ؟ هشام گفت : او را نمىشناسم ! فرزدق كه سخن او را شنيد گفت :\r\nاما من او را مىشناسم ؛ او على بن حسين عليهما السلام زين العابدين است و براى هشام اشعارى را خواند كه از جمله ابياتى است كه دربارهء پدر آن حضرت ، امام حسين عليه السلام سروده بود !\r\nاين پسر بهترين تمام بندگان خداست\r\nاين همان انسان پاك و مطهّر و پاكيزهء با نام و نشان است\r\nاين كسى است كه سرزمين حجاز جاى پاى او را مىشناسد\r\nو خانهء خدا و حلّ و حرم او را مىشناسند\r\nوقتى كه به استلام حجر مىآيد ، ركن حطيم\r\n( از روى اشتياق ) مىخواهد كف دست او را نگهدارد\r\nمردم قريش وقتى كه او را ببينند ، سخنشان\r\n\r\n\r\n","description":"","footnote":"\r\n( 1 ) - مناقب : 2 / 265 .\r\n","page_name":" 194 ","page_number":194},
  {"content":"\r\n\r\nاين است كه تمام فضايل به اين بزرگوار ختم مىشود\r\nاگر اهل تقوا را بشمارند ، اينان پيشواى ايشانند\r\nو يا از بهترين اهل زمين بپرسند ، گويند : اينان بهترينند\r\nاين پسر فاطمه عليها السلام است ، اگر نمىشناسى\r\nبه جد او نبوّت انبياء عليهم السلام ختم شد\r\nپس اين سخنِ تو ( كه گفتى : ) اين كيست ؟ زيانى به حال او ندارد ؛\r\nزيرا كه عرب و عجم او را كه تو نمىشناسى ، مىشناسند\r\nكدام فرد از خلايق است كه نعمت ولايت آنان\r\nدر گردنش نباشد ؟ زيرا كه اين حقيقت مسلّمى است !\r\nهر كه خداشناس است ، مىداند كه ريشهء اين دين\r\nاز خانهء اينان به تمام مردم عالم رسيده است .\r\nاين چند بيت را به خاطر اين كه هشام را مخاطب قرار داد و بر قصيدهء خود افزود ، از اين رو هشام او را بازداشت كرد و چون او را به زندان برد ، چنين گفت :\r\nآيا مرا بين مدينه و شهرى زندانى مىكند كه روى\r\nدل همهء مردم هواى آنجا را دارد\r\nاو سرى را بر گردن مىچرخاند كه سر سرورى نبود\r\nو در آن حال عيبهاى چشم كج بينش « 1 » پيدا مىشد !\r\n\r\n\r\n","description":"","footnote":"\r\n( 1 ) - جاحظ در « رسائل » خود مىنويسد : به هشام بن عبدالملك « احول السّراق » مىگفتند ، اضافه مىكند كه ابوالنجم عجلى نيز در قصيدهء خود دربارهء هشام مىگويد : الحمدللَّه الوهوب المجهزل » يعنى سپاس خدايى را كه شمشير عطا كرد . هشام با شنيدن اين مصراع خوشحال شد . اما چون رسيد به اينجا كه « والشّمس فى الارض كعين الأحول » - خورشيد در زمين مانند چشم احول است - هشام در خشم شد و او را از مجلس بيرون كرد . جاحظ در آخر مىنويسد : گفتن چنين شعرى از ضعف و نادانى شاعر است ! - م .\r\n","page_name":" 195 ","page_number":195},
  {"content":"\r\n\r\nپس از مدتى هشام او را از زندان بيرون كرد ، پس على بن حسين عليهما السلام ده هزار درهم براى او فرستاد و فرمود : « ابوفراس ! عذر ما را بپذير كه اگر در اين هنگام بيشتر از اين در دست ما بود ، براى تو فرستاده بوديم ؛ فرزدق آن مبلغ را پس فرستاد و گفت : اين اشعار را تنها براى خدا گفتم و در برابر آنها توقّع چيزى نداشتم ! ولى امام عليه السلام فرمود : « خداوند موقعيت تو را دانست و اجر تو را داد ولى ما اهل بيت وقتى كه چيزى را به كسى داديم پس نمىگيريم » و او را سوگند داد و او نيز پذيرفت . « 1 »\r\n5 - شيخ مفيد از عبيداللَّه بن محمّد بن عايشه به نقل از پدرش آورده است كه هشام بن عبدالملك در زمان خلافت عبدالملك يا وليد به حج رفت و اطراف كعبه طواف مىكرد ( سپس تمام مطالب شمارهء 3 را نقل كرده ، مىافزايد : ) هشام از احترام مردم به امام عليه السلام غضبناك شد ، در آن ميان مردى از اهل شام به هشام گفت : اين كيست كه چنين هيبتى دارد ، و مردم براى او كوچه دادند ؟ هشام براى اين كه مبادا مردم شام شيفتهء آن حضرت شوند گفت : او را نمىشناسم . ولى فرزدق كه حاضر بود گفت :\r\nامّا من او را مىشناسم ، مرد شامى رو به فرزدق ، گفت : ابوفراس ! او كيست ؟ فرزدق گفت : ( علاوه بر اشعارى كه در صفحات قبل گذشت ) .\r\nاين على ( بن حسين ) است كه رسول خدا صلى الله عليه و آله و سلم پدر اوست\r\nبه وسيلهء نور هدايت او در تاريكىها راه مىيابى\r\n\r\n\r\n","description":"","footnote":"\r\n( 1 ) - كشف الغمّه : 2 / 92 .\r\n","page_name":" 196 ","page_number":196},
  {"content":"\r\n\r\nتا اوج عزّتى مىرسد كه به دور از دسترس\r\nمردم مسلمان عرب و عجم است\r\nآن نورى كه تاريكى شب را مىشكافد از نور جمال اوست\r\nچنان كه خورشيد با تابش خود ، تيرگىها را مىشكافد\r\nبوى خوش از عصاى دست او ساطع است\r\nوَه چه كف دست باشكوهى كه در اصل خوشبوست !\r\nنژادش را از رسول خدا صلى الله عليه و آله و سلم گرفته است\r\nو عناصر و خو و خصلتهايش نيكوست\r\nاو بارهاى سنگين مردمانى را كه سنگين بارند به دوش مىكشد ،\r\nشيرين شمايلى كه نعمتها در نزد او شيرين است\r\nاين فرزند فاطمهء والانژاد است كه\r\nبه نام او در بهشت جاويد ، قلم حركت مىكند\r\nخداوند او را از قديم فضل و شرف داده\r\nو در لوح خداوندى اين فضل و شرف را قلم به نام او رقم زده است\r\nاز جد او پيامبران فضيلت خود را وام گرفته‌اند\r\nو از امت او نيز امّتهاى ديگر فضل خود را وام گرفته‌ند\r\nتمام خلايق را احسان او فرا گرفته و\r\nپستى و تنگدستى و تاريكىها از آنها دور شده است\r\nهر دو دستش چو بارانى است كه سودش همگانى\r\nو همواره جارى است و نيستى در آنها راه ندارد\r\nنرمخويى كه از خشم و غضب او ( زيردستان ) نمىترسند\r\nدو چيز زينت‌بخش اوست : خوشخويى و بخشندگى\r\nاو وعده خلافى نمىكند و طبع ميمونى دارد\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nدست و دلباز و به هنگام نيرومندى بسيار باادب است\r\nجمعيتى كه محبّت آنها ديانت و دشمنى با آنها\r\nكفر ، و تقرّب ايشان نجات بخش و دستاويز است\r\nهر بدى و گرفتارى را وسيلهء محبّت آنها مىتوان دفع كرد\r\nو بدان وسيله احسان و نعمتها را مىتوان افزود\r\nپس از ياد خدا ياد ايشان در آغاز هر چيزى مقدّم است\r\nو تمام سخنان بدان وسيله پايان مىپذيرد\r\nبه نهاد بخشندگى آنها هيچ بخشنده‌اى نمىرسد\r\nو هيچ گروهى هر چند كريم باشند همتاى آنها نيستند\r\nآنان بارانهاى رحمتند وقتى كه شدت و سختى روآورد\r\nو شيرانند ؛ شير حمله‌ور در حالى كه آتش جنگ فروزان است\r\nاجازه نمىدهند كه نكوهشى بر ساحت آنها وارد شود\r\nخوشخويان بخشنده‌اند و دستهايى آماده براى بخشندگى\r\nتنگدستى و سختى چيزى از سخاوتشان نمىكاهد\r\nفرقى نمىكند كه توانگر باشند يا چيزى نداشته باشند . . .\r\n( در مجموع بيست و نه بيت آورده و پس از نقل بازداشت فرزدق در عسفان بين مكّه و مدينه و فرستادن امام عليه السلام دوازده هزار درهم براى او ، مىنويسد : ) فرزدق در حالى كه ميان زندان بود ، هشام را هجو كرد و از جمله هجويات وى اين است : . . . « 1 »\r\n\r\n\r\n","description":"","footnote":"\r\n( 1 ) - اختصاص : ص 191 . در پايان همان دو بيت هجويه را آورده است كه ما در شمارهء قبلى از كشف‌الغمّه نقل كرديم - م .\r\n","page_name":" 198 ","page_number":198},
  {"content":"\r\n\r\n6 - شيخ مفيد در حديث ديگرى كه از جمله راويانش خود فرزدق است ، مىگويد : سالى با عبدالملك بن مروان به حج رفتم ، نگاهى به على بن حسين بن على عليهم السلام كرد و خواست او را كوچك شمارد ، گفت : اين كيست ؟\r\nمىگويد : بالبداهه اين قصيدهء معروف را گفتم . . . عبدالملك همه ساله هزار دينار به او مىداد ، از آن سال محروم كرد ، فرزدق به على بن حسين عليهما السلام شكوه كرد و از آن حضرت خواست كه با عبدالملك صحبت كند ، فرمود :\r\n« من از مال خودم همان مقدارى كه از عبدالملك به تو مىرسيد ، مىرسانم و از صحبت با عبدالملك خوددارى كرد ! فرزدق گفت : يابن رسول‌اللَّه ! به خدا قسم به خاطر چيزى از شما حمايت نكردم ، در نزد من پاداش الهى در آخرت بهتر از اجر و مزد دنيوى است .\r\nو اين ماجرا به گوش معاوية بن عبداللَّه بن جعفر طيّار رسيد كه به خاطر امتياز عنصرى كه داشت يكى از بخشايشگران ، اديبان و ظريفه‌گويان بنىهاشم بود به فرزدق گفت : ابوفراس ! تصور مىكنى چقدر از عمرت باقى مانده است ؟\r\nفرزدق گفت : بيست سال .\r\nمعاوية بن عبداللَّه گفت : اين بيست هزار دينار را از مال خودم به شما مىدهم ، تو امام سجّاد عليه السلام را كه خداوند او را عزّت دهد ! از درخواست در مورد خودت معاف بدار !\r\nفرزدق مىگويد : امام عليه السلام را ديدم در حالى كه به من از مال خودش بذل كرده بود ، به عرض رساندم كه من به خاطر اجر اخروى آن پاداش\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nرا تأخير انداختم . « 1 »\r\n\r\nآنچه بين امام عليه السلام و عمربن عبدالعزيز گذشت\r\n1 - ابن شهرآشوب از عبداللَّه بن عطاى تميمى نقل كرده ، مىگويد : با على بن حسين عليهما السلام بودم و در داخل مسجد عمربن عبدالعزيز نيز بود ،\r\n\r\n\r\n","description":"","footnote":"\r\n( 1 ) - اختصاص : ص 194 . بقيهء موارد ، شماره 7 از روضة الواعظين : ص 171 و شمارهء 8 و 9 از امالى سيد مرتضى : 1 / 76 ، و 1 / 69 و شمارهء 10 از حلية الأولياء : 3 / 139 و شمارهء 11 از تذكرة الخواص : ص : 329 و شمارهء 12 از زهرالآداب : 1 / 103 و شمارهء 13 از مناقب ابن مغازلى با اندك تفاوت لفظى همان مطالب شمارهء 5 بود از اين رو تكرار نكرديم .\r\nقابل ذكر است كه تنها در شماره‌هاى 9 و 11 زندانى شدن فرزدق و هجو كردن او از هشام ، سخن به ميان آمده است - م .\r\nناگفته نماند كه عبدالرّحمان جامى در كتاب سلسلة الذهب اين قصيدهء فرزدق را به شعر فارسى درآورده است و مىگويد : زنى از مردم كوفه شبى پس از مرگ فرزدق او را در خواب ديد ، از او پرسيد كه خدا پس از مرگ با تو چه كرد ؟ فرزدق گفت : خدا مرا به خاطر آن قصيده‌اى كه در مدح و ثناى على بن حسين عليهما السلام گفته بودم ، آمرزيد .\r\nجامى مىگويد : سزاوار است كه خداى تعالى همهء مردم عالم را به بركت اين قصيدهء فرزدق بيامرزد !\r\nاين اشعار از اوست :\r\n صادقى از مشايخ حرمين * چون شنيد ، اين نشيد دور از شين\r\nگفت نيل مراضى حق را * بس بود اين عمل فرزدق را\r\nمستعدّ شد رضاى رحمان را * مستحق شد رياض رضوان را\r\nزان كه نزديك حاكم جابر * كرد حق را براى حق ظاهر \r\n. . . - م\r\n","page_name":" 200 ","page_number":200},
  {"content":"\r\n\r\nوى نعلينى به پا داشت كه بند روى نعلين از نقره بود ، با وجود سنّ جوانى پرروتر از همه كس بود ! على بن حسين عليهما السلام نگاهى به او كرد فرمود :\r\n« عبداللَّه بن عطاء ! اين نازپرورده را مىبينى ؟ او هرگز نخواهد مرد تا زمام امور مردم را به دست بگيرد ! »\r\nگفتم : پناه به خدا كه اين تبهكار سرپرست شود !\r\nفرمود : « آرى مدّت زيادى بر ايشان حاكم نخواهد بود كه مىميرد ، و چون بميرد اهل آسمان او را لعن كنند و اهل زمين براى او طلب آمرزش نمايند . » « 1 »\r\n2 - ابن ابىالحديد مىگويد : همين كه عمربن عبدالعزيز بر مسند خلافت نشست ، نخستين چيزى كه به ستم گرفته شده بود ، بازپس داد ، دادخواهى ( فدك ) بود كه حسن بن حسن بن على عليهما السلام كرد . « 2 » و به قولى على بن حسين عليهما السلام دادخواهى كرد و آن را به وى بازگرداند و آن ( فدك ) در طول مدّت حكومت عمربن عبدالعزيز در دست فرزندان فاطمه عليها السلام بود . « 3 »\r\n\r\n\r\n","description":"","footnote":"\r\n( 1 ) - مناقب ابن شهرآشوب : 2 / 245 .\r\n( 2 ) - منظور فدك است كه پس از رحلت پيامبر صلى الله عليه و آله و سلم از حضرت زهرا به ظلم گرفتند و همچنان‌غاصبانه در دست حاكمان جور بود و چندين بار دست به دست شد ، پس از عمر بن عبدالعزيز باز ستمگران متصرف شدند تا اين كه مأمون بازگرداند ولى پس از مأمون آنان همواره متصرّف بوده‌اند ، كه ان‌شاءاللَّه به دست قاطع دابر الظّلمه امام زمان ( عج ) براى هميشه به صاحبانش برمىگردد - م .\r\n( 3 ) - شرح نهج‌البلاغه : 16 / 216 .\r\n","page_name":" 201 ","page_number":201},
  {"content":"\r\n\r\n\r\nماجراى بين آن حضرت و ابراهيم بن هشام\r\n1 - طبرسى مىنويسد : از امام سجّاد عليه السلام نقل كرده‌اند كه فرمود :\r\n« ابراهيم بن هشام مخزومى والى مدينه بود ، روز جمعه ما را نزديك منبر جمع مىكرد سپس شروع به بدگويى و دشنام بر على عليه السلام مىنمود . »\r\nمىفرمايد : « روزى من وقتى رسيدم كه آنجا پر شده بود و به منبر چسبيدم ، چشمم را خواب ربود ، در خواب ديدم ، قبر ( پيامبر صلى الله عليه و آله و سلم ) شكافته شد و مردى از داخل آن درآمد با جامه‌هاى سفيد و به من گفت :\r\nاى ابوعبداللَّه ! آيا حرفهاى اين شخص تو را غمگين نمىكند ؟ گفتم : چرا به خدا قسم ! فرمود : چشمت را باز كن ببين خداوند با او چه مىكند ! ناگهان ابراهيم بن هشام نام على عليه السلام را برد ، و آن مرد از بالاى منبر او را انداخت و او مُرد ! خدايش نيامرزد ! » . « 1 »\r\n\r\nماجراى بين آن حضرت و مروان\r\n1 - ابن ابى الحديد از عمر بن على بن حسين به نقل از پدرش على بن حسين عليهما السلام آورده است ، مىفرمايد : « مروان به من گفت : در ميان اين قوم كسى بيشتر از بزرگ ما ( مروان بن حكم ) از بزرگ شما ( على بن ابىطالب عليه السلام ) دفاع نكرد ! گفتم : پس چرا او را روى منبرها دشنام مىدهيد ؟ ! گفت : چون حكومت ما جز بدين وسيله سرپا نمىماند ! » « 2 »\r\n\r\n\r\n","description":"","footnote":"\r\n( 1 ) - اعلام الورى : ص 258 .\r\n( 2 ) - شرح نهج‌البلاغه : 13 / 220 .\r\n","page_name":" 202 ","page_number":202},
  {"content":"\r\n\r\n\r\nبرخورد آن حضرت با مردم زمانش\r\n1 - محمّد بن سعد از عبيداللَّه بن عبدالرّحمان بن موهب نقل كرده ، مىگويد : گروهى نزد على بن حسين عليهما السلام آمدند و آن حضرت را ثنا گفتند ، فرمود : « شما چقدر دروغگوييد ! و چقدر در پيشگاه خدا گستاخيد ! ما از شايستگان قوم خود هستيم و همين قدر ما را بس كه از خوبان قوم خود باشيم ! » . « 1 »\r\n\r\nماجراى بين آن حضرت و هشام بن اسماعيل\r\n1 - محمّد بن سعد از قول سلّام ، آزاد شدهء ابوجعفر نقل كرده ، مىگويد : هشام بن اسماعيل همواره على بن حسين عليهما السلام و خاندان او را مىآزرد ، روى منبر بد مىگفت و به على عليه السلام ناسزا مىگفت ، تا اين كه وليد بن عبدالملك بر سر كار آمد ، او را بر كنار كرد و دستور داد او را در حضور مردم نگاه دارند ( تا هر كس را آزرده انتقام بگيرد ! ) .\r\nراوى مىگويد : او همواره مىگفت : به خدا سوگند كه هيچ كس از اين مردم در نزد من مهمتر از على بن حسين عليهما السلام نيست ! من با خود مىگفتم :\r\nعلى بن حسين عليهما السلام مرد صالحى است و وليد به سخن او گوش مىدهد ! مردم جمع شدند ! راوى مىگويد : على بن حسين عليهما السلام با نزديكانش گرد آمدند و آنها را از تعرّض به هشام مانع شد ! فرداى آن روز على بن حسين عليهما السلام براى كارى كه داشت از آنجا گذر كرد و متعرّض وى نشد !\r\n\r\n\r\n","description":"","footnote":"\r\n( 1 ) - طبقات ابن سعد : 5 / 158 .\r\n","page_name":" 203 ","page_number":203},
  {"content":"\r\n\r\nراوى مىگويد : هشام بن اسماعيل خطاب به آن حضرت با صداى بلند گفت : خدا بهتر مىداند كه رسالات خود را در كجا قرار دهد ! « 1 »\r\n2 - همو از عبداللَّه بن على بن حسين عليهما السلام نقل كرده ، مىگويد : همين كه هشام بن اسماعيل از كار بر كنار شد ، ( پدرم ) ما را از اين كه سخن ناپسندى به او بگوييم ، ما را نهى كرد ، پدرم ما را جمع كرد و گفت : « اين مرد بر كنار شده و دستور داده‌اند او را در برابر مردم نگهدارند ، مبادا كسى از شما متعرّض او شود ! » .\r\nعرض كردم : پدر ! چرا ، به خدا قسم كه او در نزد ما پيشينهء بدى دارد و ما نمىتوانستيم انتقام بگيريم مگر چنين روزى !\r\nفرمود : « پسرم ! ما او را به خدا مىسپاريم . » كسى از خاندان امام حسين عليه السلام حتى يك حرف بد به او نگفت تا وقتى كه ماجراى او ختم شد . « 2 »\r\n3 - طبرى از محمّد بن عبداللَّه بن محمّد بن عمر به نقل از پدرش آورده است ، مىگويد : هشام بن اسماعيل همسايهء بدى براى ما بود و ما را اذيّت مىكرد و على بن حسين عليهما السلام از دست او زياد اذيّت شد ، پس چون بر كنار شد ، وليد دستور داد او را در برابر مردم نگهدارند ( تا انتقام بگيرند ) مىگفت : من بجز از على بن حسين عليهما السلام از كسى نمىترسم ! على بن حسين عليهما السلام از كنار او ، در حالى كه جلوى خانهء مروان ايستاده بود ، گذر كرد ؛ و على بن حسين عليهما السلام از قبل به اطرافيانش گفته بود مبادا كسى متعرّض او شود و كلمه‌اى به او بگويد ! همين كه عبور كرد ، هشام بن اسماعيل او را صدا زد و گفت : خدا بهتر مىداند كه رسالات خود را كجا\r\n\r\n\r\n","description":"","footnote":"\r\n( 1 ) - طبقات ابن سعد : 5 / 163 .\r\n( 2 ) - همان .\r\n","page_name":" 204 ","page_number":204},
  {"content":"\r\n\r\nقرار دهد . « 1 »\r\n4 - ابن جوزى مىگويد : هشام مىگفت : به خدا سوگند كه من جز على بن حسين از كسى نمىترسم زيرا كه او مرد صالحى است ، وليد حرف او را مىپذيرد ! پس على بن حسين عليهما السلام به ياران و دوستانش سفارش كرد :\r\nمبادا متعرّض هشام شوند . سپس براى انجام كارى از كنار هشام گذر كرد و چيزى به او نگفت ، در حالى كه هشام در حضور مردم ايستاده بود ، آن حضرت را صدا زد و گفت : خدا بهتر مىداند كه رسالاتش را كجا قرار دهد ! « 2 »\r\n\r\nنفرين امام عليه السلام بر حرملة بن كاهل\r\n1 - اربلى از منهال بن عمرو روايت كرده ، مىگويد : به حج رفتم و بر على بن حسين عليهما السلام وارد شدم ، فرمود : « منهال ! حرملة بن كاهل اسدى چه كرد ؟ »\r\nگفتم : وقتى كه از كوفه بيرون شدم زنده بود ، مىگويد : امام عليه السلام دستها را بلند كرد و گفت : « خدايا گرمى شمشير را بر او بچشان ! خداوندا گرمى شمشير را بر او بچشان ! »\r\nمنهال مىگويد : به كوفه بازگشتم در حالى كه مختار بن ابوعبيد خروج كرده بود و با من دوست بود . بر مركبم سوار شدم تا بروم و سلامى بدهم ، رفتم ديدم مركبش را طلبيده است ، سوار بر مركب شد و من هم با\r\n\r\n\r\n","description":"","footnote":"\r\n( 1 ) - تاريخ طبرى : 6 / 428 .\r\n( 2 ) - تذكرة الخواص : ص 328 .\r\n","page_name":" 205 ","page_number":205},
  {"content":"\r\n\r\nاو سواره رفتيم تا بيرون شهر كوفه رسيد ، مانند كسى كه منتظر چيزى باشد ايستاد ؛ دنبال حرملة بن كاهل فرستاده بود ، او را آوردند ، گفت :\r\nسپاس خدا را كه مرا بر تو مسلّط كرد ! آنگاه جلّاد را خواست و گفت :\r\nدستهايش را جدا كن ! هر دو دست او را جدا كرد ، سپس گفت : هر دو پاى او را ببر ! هر دو پايش را بريد . سرانجام گفت : آتش ! آتش ! پس يك دسته نى آوردند ، حرمله را داخل نىها گذاشتند و آنگاه آتش برافروختند تا سوخت .\r\nبا خودم گفتم : سبحان‌اللَّه ! سبحان‌اللَّه ! مختار توجهى به من كرد و پرسيد : چرا سبحان‌اللَّه گفتى ؟ گفتم : بر على بن حسين عليهما السلام وارد شدم ، راجع به حرمله از من پرسيد ، اطلاع دادم كه وقت بيرون شدنم از كوفه زنده بود ، او دست به طرف آسمان بلند كرد و گفت : « خدايا حرارت شمشير را بر او بچشان ! خداوندا ! حرارت شمشير را بر او بچشان ! »\r\nمختار پرسيد : خدا را بگو ببينم تو خودت اين را از على بن حسين عليهما السلام شنيدى كه اين سخن را گفت ؟\r\nگفتم : خدا را گواه مىگيرم كه من خود اين را شنيدم . مختار با شنيدن سخن من از اسب پياده شد ، و دو ركعت نماز خواند سپس طول داد و بعد سجده كرد و طول داد ، آنگاه سرش را بلند كرد و رفت من هم با او رفتم تا در منزل من رسيد ، گفتم اگر صلاح است لطف بفرماييد فرود آييد و نزد ما غذا ميل كنيد .\r\nگفت : منهال ! تو به من اطّلاع مىدهى كه على بن حسين عليهما السلام سه دعا كرد كه خداوند آنها را به دست من اجابت كرده است ، آنگاه از من مىخواهى كه نزد تو غذا بخورم ! امروز روزى است كه به خاطر توفيقى\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nكه خدا داده ، روزهء شكر بگيرم ! « 1 »\r\n\r\nآنچه بين امام عليه السلام و مختار گذشت\r\n1 - كشى به نقل از سدير از ابوجعفر ( امام باقر ) عليه السلام آورده است كه فرمود : « مختار را ناسزا نگوييد كه او قاتلان ما را كشت و انتقام خون ما را گرفت و بيوه‌زنان ما را وسيلهء ازدواجشان را فراهم كرد و در تنگدستى بين خاندان ما ، تقسيم مال نمود . » « 2 »\r\n2 - همو از حبيب خثعمى به نقل از امام صادق عليه السلام آورده است ، فرمود : « مختار بر على بن حسين عليهما السلام دروغ مىبست » . « 3 »\r\n3 - و نيز از عبداللَّه بن شريك نقل كرده ، مىگويد : روز عيد قربان بر امام باقر عليه السلام وارد شدم ، او به متّكا تكيه داده بود در حالى كه كسى را دنبال سلمانى فرستاده بود ، در مقابل آن حضرت نشستم ناگهان پيرمردى از مردم كوفه بر آن حضرت وارد شد خواست دست او را ببوسد . اجازه نداد سپس پرسيد : « تو كيستى ؟ » گفت : من ابومحمّد حكم بن مختار بن ابوعبيدهء ثقفى ! او قدرى از امام باقر عليه السلام دور بود ، امام عليه السلام دستش را به سوى او بقدرى دراز كرد كه نزديك بود ، با اين كه اجازه نداد دستش را ببوسد ، در دامن او قرار گيرد ! سپس عرض كرد : خدا امر تو را اصلاح كند ! مردم دربارهء پدرم حرفهاى زيادى مىزنند ولى به خدا سوگند حرف درست حرف شماست !\r\n\r\n\r\n","description":"","footnote":"\r\n( 1 ) - كشف الغمه : 2 / 212 .\r\n( 2 ) - رجال كشى : ص 115 .\r\n( 3 ) - همان .\r\n","page_name":" 207 ","page_number":207},
  {"content":"\r\n\r\nپرسيد : « مردم چه مىگويند ؟ »\r\nگفت : مردم مىگويند : او دروغگو بود ! و شما چيزى به من دستور نخواهيد داد مگر اين كه مىپذيرم !\r\nامام عليه السلام فرمود : « سبحان‌اللَّه ! به خدا سوگند پدرم خبر داد كه : مهريّهء مادرم را مختار فرستاد ! مگر او خانه‌هاى ما را نساخت ؟ و او بود كه قاتلان ما را كشت و انتقام خون ما را گرفت ، خدا او را بيامرزد ! و به خدا سوگند كه پدرم كه در كنار فاطمه دختر على عليه السلام مىخوابيد و بستر او را مىانداخت و بالش براى وى مىگذاشت . به من فرمود : از فاطمه اين سخن به او رسيده است كه خدا پدرت را بيامرزد ! خدا پدرت را بيامرزد ! هيچ حقّى از حقوق ما را نزد كسى نگذاشت مگر مطالبه كرد ، قاتلان ما را كُشت و خونخواهى ما را كرد . » « 1 »\r\n4 - از يونس بن يعقوب به نقل از ابوجعفر ( امام باقر ) عليه السلام آورده است كه فرمود : « مختار بن ابوعبيده به على بن حسين عليهما السلام نامه نوشت و از عراق هدايايى براى آن حضرت فرستاد . همين كه فرستادگان مختار در خانهء على بن حسين عليهما السلام رسيدند ، كسى وارد شد تا اجازهء ورود بگيرد ، شخصى از طرف امام عليه السلام بيرون آمد و گفت : از در خانهء من دور شويد ! كه من هداياى دروغگويان را نمىپذيرم و نوشته‌شان را نمىخوانم ! آنها عنوان نامه را پاك كردند و نامه را به عنوان محمّد بن على ( محمّد بن حنفيّه ) نوشتند ! »\r\nابوجعفر ( امام باقر ) عليه السلام ، فرمود : « به خدا سوگند كه من طى نامه‌اى به\r\n\r\n\r\n","description":"","footnote":"\r\n( 1 ) - رجال كشى : ص 115 .\r\n","page_name":" 208 ","page_number":208},
  {"content":"\r\n\r\nاو نوشتم و در آن نامه عنوانى به او نداده بودم ، فقط به او نوشتم : اى فرزند كسى كه خوب زندگى كرد و خوب حركت نمود » . « 1 »\r\n5 - همو از اصبغ نقل كرده است مىگويد : مختار را روى زانوى اميرالمؤمنين عليه السلام ديدم ، در حالى كه دست به سر او مىكشيد و مىگفت :\r\nاى كيس ، اى كيس » . « 2 »\r\n6 - و نيز از جارود بن منذر به نقل از امام صادق عليه السلام آورده است كه فرمود : « در ميان ما هيچ زن هاشمى آرايش و خضاب نكرد تا وقتى كه مختار سرهاى كسانى را نزد ما فرستاد كه حسين عليه السلام را كشته بودند . » « 3 »\r\n7 - همو از عمر بن على بن حسين عليهما السلام نقل كرده است كه چون سر عبيداللَّه بن زياد و عمر بن سعد را آوردند ، امام عليه السلام به سجده افتاد و گفت :\r\n« سپاس خدا را كه انتقام مرا از دشمنم گرفت و خداوند به مختار جزاى خير دهد ! » « 4 »\r\n8 - و نيز از عمر بن على عليه السلام نقل كرده است كه مختار بيست هزار درهم براى على بن حسين عليهما السلام فرستاد و آن حضرت قبول كرد و بدان وسيله خانهء عقيل بن ابىطالب و خانهء خودشان را كه خراب شده بود بازسازى كرد .\r\nمىگويد : پس از آن كه آن مطلبى را اظهار كرد كه بايد اظهار كند ، چهل\r\n\r\n\r\n","description":"","footnote":"\r\n( 1 ) - رجال كشى : ص 116 .\r\n( 2 ) - همان . علّامه مجلسى مىنويسد : چون در كودكى پدر مختار او را نزد على عليه السلام آورد و آن حضرت براى نوازش دست بر سر آن كودك كشيد و فرمود : كيس كيس ! از آن جهت او را كيسان گفتند . لذا پيروان مختار را كيسانيه مىگفتند . ( فرهنگ فرق اسلامى ، كيسانيه ) - م .\r\n( 3 ) - همان .\r\n( 4 ) - همان .\r\n","page_name":" 209 ","page_number":209},
  {"content":"\r\n\r\nهزار درهم براى آن حضرت فرستاد و او رد كرد و نپذيرفت ! مختار كسى است كه مردم را به محمّد بن على بن ابىطالب ؛ محمّد بن حنفيّه فراخواند كه اينان را كيسانيه ؛ يعنى مختاريه ناميدند ؛ لقب مختار كيسان بود ، و به او لقب كيسان دادند به خاطر اين كه كنيهء رئيس شهربانى وى ابوعمره و نامش كيسان بود . بعضى گفته‌اند از آن جهت كيسان ناميدند كه آزاد شدهء علي بن ابىطالب عليه السلام به نام كيسان او را به خونخوهى امام حسين عليه السلام واداشت و كشندگان آن حضرت را به وى شناساند ، « 1 » زيرا كه او محرم راز مختار بود و بر كار او تسلّط داشت و راجع به هيچ فردى از دشمنان امام حسين عليه السلام به او اطلاع نمىداد كه در فلان منزل ، يا فلان جاست مگر اين كه مختار آهنگ آنجا را كرده و آن منزل را به طور كامل ويران مىكرد و هر موجود زنده‌اى را كه آن جا بود مىكشت و هر سرايى كه در كوفه خراب بود از آنهايى بود كه وى خراب كرده بود ، و مردم كوفه او را ضرب‌المثل ساخته بودند . هر وقت كسى نيازمند مىشد ، مىگفتند : ابوعمره وارد خانهء او شده است !\r\nشاعرى در اين باره مىگويد :\r\nابليس با همهء بديها بهتر از ابوعمره است\r\nاو گمراه مىسازد و تجاوزگرى مىكند و پاره ( نانى ) هم نمىدهد . « 2 »\r\n9 - محمّد بن سعد از مقبرى نقل كرده ، مىگويد : مختار صد هزار درهم براى على بن حسين عليهما السلام فرستاد و او نمىخواست قبول كند و از طرفى مىترسيد پس فرستد ، ناچار آن پول را گرفت و در نزد خود\r\n\r\n\r\n","description":"","footnote":"\r\n( 1 ) - ر . ك : پاورقى صفحه قبل - م .\r\n( 2 ) - رجال كشى : ص 117 .\r\n","page_name":" 210 ","page_number":210},
  {"content":"\r\n\r\nنگهداشت همين كه مختار كشته شد ، به عبدالملك بن مروان نوشت « كه مختار صد هزار درهم براى من فرستاده است كه من نه راضى به گرفتن آن و نه راضى به پس دادن آن بودم ، اين مبلغ نزد من است كسى را بفرست تا آن را بگيرد ! و عبدالملك به او نوشت : پسر عمو ! آن را داشته باش كه من براى تو مباح كردم و او پذيرفت ! « 1 »\r\n10 - عيسى بن دينار مؤذّن مىگويد : از امام باقر عليه السلام راجع به مختار پرسيدم ، فرمود : « على بن حسين عليهما السلام جلوى در كعبه به پا خاست و مختار را لعنت كرد .\r\nمردى گفت : خدا مرا فداى شما كند ، او را لعنت مىكنيد ، در صورتى كه او به خاطر شما كشته شد ؟ فرمود : « او دروغگو بود ، بر خدا و رسولش دروغ مىبست . » « 2 »\r\n11 - ابن عبد ربّه مىنويسد : چون ابن زياد را كشتند ، مختار سر او را به مدينه نزد على بن حسين عليهما السلام فرستاد .\r\nفرستادهء مختار مىگويد : در نيمروز بر آن حضرت وارد شدم و او نهار مىخورد . مىگويد : همين كه سر ابن زياد را ديد فرمود : « سبحان‌اللَّه ! گول دنيا را نمىخورد مگر كسى كه در گردنش حق نعمتى نباشد ! سر ابى عبداللَّه عليه السلام را موقعى بر ابن زياد وارد كردند كه او غذا مىخورد ! يزيد بن\r\n\r\n\r\n","description":"","footnote":"\r\n( 1 ) - طبقات ابن سعد : 5 / 158 .\r\nخوانندهء گرامى توجه داريد كه منقولات خلاف واقع به ويژه در آثار بعضى از علماى عامه كم نيست . آخر كدام شخص منصف باور مىكند كه امام سجّاد مشروعيّت مالى را از عبدالملك بخواهد و او را بر مختار ترجيح دهد ، زيرا اگر مختار بد بود او بدتر بود ! - م .\r\n( 2 ) - طبقات ابن سعد : 5 / 158 .\r\n","page_name":" 211 ","page_number":211},
  {"content":"\r\n\r\nمفرّغ در اين باره مىگويد :\r\nآن كه نسبت به تعهدّش خيانتكار زندگى كرد\r\nبنده‌اى بود كه پنهانى خدا او را كشته است . « 1 »\r\n\r\nآنچه بر آن حضرت در جنگ حرّه گذشت\r\n1 - شيخ مفيد از قول عمر بن على به نقل از پدرش على بن حسين عليهما السلام آورده است كه مىفرمود : « من چيزى را پيشدست‌تر از دعا نديده‌ام ؛ زيرا كه بنده همه وقت اجابت دعايش فورى نيست . » « 2 »\r\n2 - اربلى به نقل از ابن اعرابى مىگويد : همين كه يزيدبن معاويه سپاه خويش را براى مباح شمردن مال و جان و ناموس اهل مدينه گسيل داشت ، على بن حسين عليهما السلام چهار صد زن آواره را زير پوشش گرفت تا اين كه سپاه مسرف بن عقبه پراكنده شد . و نظير همين را از آن حضرت به هنگام بيرون كردن ابن زبير بنى اميه را از حجاز نقل كرده‌اند . « 3 »\r\n3 - طبرى از عبدالملك بن نوفل نقل كرده ، مىگويد : آن سپاه از نزد يزيد حركت كرد در حالى كه مسلم بن عقبه سرلشكر سپاه بود ، يزيد به وى گفت : اگر براى تو اتّفاقى افتاد ، حصين بن نمير سكونى را جايگزين كن ! و به وى گفت : سه مرتبه آن مردم را دعوت كن اگر به تو جواب مثبت\r\n\r\n\r\n","description":"","footnote":"\r\n( 1 ) - عقد الفريد : 4 / 404 .\r\n( 2 ) - ارشاد : 243 و كشف الغمّه : 2 / 88 . بقيه حديث كه حدود نيم صفحه است در باب « بخشندگى و پارسايى امام » به شمارهء 71 از كشف الغمّه بدون كم و زياد نقل كرديم مراجعه شود - م .\r\n( 3 ) - كشف الغمّه : 2 / 107 .\r\n","page_name":" 212 ","page_number":212},
  {"content":"\r\n\r\nدادند چه خوب ، و اگر نه با ايشان بجنگ ! و چون بر آنها پيروز شدى تا سه روز همه چيز آنها را از مال و برده ، سلاح و طعام مباح ساز ، همهء اينها مال سپاهيان باشد و چون سه روز گذشت از مردم دست بردار ! و به على بن حسين عليهما السلام توجه كن ! از او دست نگهدار ! و نسبت به او سفارش نيكى كن و به مجلس او نزديك شو ! زيرا كه او در هيچ چيز از آنچه ديگران دخالت داشته‌اند ، دخالت نداشته است . نامهء او به دستم رسيد در حالى كه على بن حسين عليهما السلام چيزى از اين سفارشهايى كه يزيد بن معاويه به مسلم بن عقبه كرده بود نمىدانست ، وقتى كه بنىاميه به جانب شام حركت كردند ، مال و اموال مروان بن حكم و همسرش عايشه دختر عثمان بن عفّان يعنى همان امّ ابان بن مروان به آن حضرت پناه بردند . « 1 »\r\n4 - از محمّد بن عمر نقل كرده ، مىگويد : چون مردم مدينه عثمان بن محمّد را از مدينه بيرون كردند مروان بن حكم با ( عبداللَّه ) بن عمر صحبت كرد كه خانواده او را نزد خودش پنهان كند ، ابن عمر قبول نكرد ، با على بن حسين عليهما السلام صحبت كرد و عرض كرد : يا ابالحسن ! ( كنيهء امام سجّاد ) مرا با شما خويشاوندى است و ناموس من مىتواند با ناموس شما باشد ! فرمود : « اين كار را مىكنم ! » از اين رو مروان خانوادهء خودش را نزد على بن حسين عليهما السلام فرستاد و آن حضرت خانوادهء خود و خانوادهء مروان را از مدينه بيرون كرد و به « ينبَع » برد ، مروان از على بن حسين عليهما السلام سپاسگزار بود . « 2 »\r\n\r\n\r\n","description":"","footnote":"\r\n( 1 ) - تاريخ طبرى : 5 / 484 .\r\n( 2 ) - همان .\r\n","page_name":" 213 ","page_number":213},
  {"content":"\r\n\r\n5 - همو از عبدالملك بن نوفل بن مساحق نقل كرده ، مىگويد : آنگاه مروان نزد على بن حسين عليهما السلام آمد ، موقعى كه بنى اميه را از مدينه بيرون كردند ، على بن حسين عليهما السلام وسايل و اسباب و همسر مروان را اجازه نداد بيرون كنند و پناه داد كه پس از آن وى به طايف رفت ؛ او همان ام‌ّابان دختر عثمان بن عفّان بود كه پسرش عبداللَّه را نيز با او فرستاد ، و مروان از اين بابت از آن حضرت تشكّر مىكرد . على بن حسين عليهما السلام بين مروان و عبدالملك واسطه شد و بدين وسيله مىخواست مسلم بن عقبه امان‌نامه‌اى براى مروان صادر كند تا آنجا كه روزى براى وساطت نزد مسلم بن عقبه آمد و بين آنها نشست ، ولى او گفت : تو بين من و اينان وساطت مىكنى تا از من امان‌خط بگيرى ! به خدا سوگند كه اگر چنين جريانى بين آنها بشود تو را خواهم كشت ! ولى اميرالمؤمنين [ ! 
  ] سفارش تو را به من كرده و به من گفته است تو با او مكاتبه كرده‌اى كه اين در نزد من تو را سودمند افتاده است .\r\nعوانة بن حكم مىگويد : وقتى كه على بن حسين عليهما السلام را نزد مسلم بن عقبه آوردند ، پرسيد : اين كيست ؟ گفتند : اين على بن حسين عليهما السلام است .\r\nمسلم خوش آمد گفت . سپس او را روى تخت و فرش مخصوص خودش نشاند ، آنگاه گفت : قبلًا اميرالمؤمنين سفارش شما را به من كرده است . و گفت : اين ناپاكان مرا مانع شده‌اند از اين كه به شما بپردازم و صلهء رحم كنم ! سپس به على بن حسين عليهما السلام گفت : شايد خانوادهء شما ناراحت شدند ! فرمود : « آرى به خدا سوگند ! » پس دستور داد مركب سوارى خود را بياورند و آن را زين كردند و بعد امام عليه السلام را سوار كرد و به خانه‌اش\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nبازگرداند . « 1 »\r\n6 - ابن اثير مىنويسد : آورده‌اند كه معاويه به يزيد گفت : تو نسبت به مردم مدينه روز برخوردى دارى ، اگر آنها با تو برخوردى داشتند ، مسلم بن عقبه را به سراغ آنها بفرست ! او مردى است كه خيرخواهيش بر من ثابت شده است ! از اين رو وقتى كه اهل مدينه او را از زمامدارى خلع كردند دستور داد مسلم به جانب آنها حركت كند و در بين مردم اعلام كردند كه آمادهء حركت به جانب حجاز گردند و سهم خودشان را از بيت‌المال به علاوه صد دينار كمكى ، دريافت كنند ، به اين منظور دوازده هزار نفر آماده شدند و يزيد در حالى كه شمشيرى حمايل و كمانى عربى بر دوش به حضور ايشان درآمد ، و چنين مىگفت :\r\nبه ابوبكر وقتى كه شب را حركت كرد و آن قوم\r\nبه وادىالقرى فرود آمدند ، بگو\r\nآيا گروهى از مستان قوم را در مقابل خود مىبينى\r\nيا جمع افراد بيدار را كه خواب از چشمشان رفته است\r\nشگفتا از آن بىدين ! و اى شگفتا از فرد\r\nفريبكار به دين كه در فضايى دور از نظر مردم بسر مىبرد .\r\nسپاه به سركردگى مسلم حركت كرد و يزيد به او گفت : اگر براى تو اتّفاقى افتاد ، حصين بن نمير را جايگزين كن ! و به او بگو : سه روز آن قوم را فراخواند اگر پذيرفتند كه خوب و اگر نه با ايشان بجنگ ! و چون بر آنها پيروز شدى سه روز آنها را غارت كن ! هر چه آنها از مال و چهارپايان ، يا\r\n\r\n\r\n","description":"","footnote":"\r\n( 1 ) - تاريخ طبرى : 5 / 493 .\r\n","page_name":" 215 ","page_number":215},
  {"content":"\r\n\r\nسلاح و غذا دارند متعلّق به سپاهيان است . و چون سه روز گذشت از مردم دست بردار ! ! و على بن حسين عليهما السلام را در نظر داشته باش ! او را كار نگير و نسبت به او سفارش نيكى كن زيرا كه او با آن مردم وارد اين معركه نشده و نامهء او به من رسيده است !\r\nوقتى كه مردم مدينه كارگزار يزيد و بنىاميه را از مدينه بيرون كردند ، مروان بن حكم با پسر عمر صحبت كرده بود كه خانواده‌اش را نزد خود پنهان سازد ولى او قبول نكرد پس با على بن حسين عليهما السلام صحبت كرد و گفت : من خانواده‌اى دارم كه مىتوانند با خانوادهء شما باشند ! امام عليه السلام فرمود : « اين كار را مىكنم ! » اين بود كه مروان همسرش عايشه دختر عثمان بن عفّان و اعضاى خانواده‌اش را نزد على بن حسين عليهما السلام فرتساد ، و امام عليه السلام خانوادهء خوش را با خانوادهء مروان به « ينبع » فرستاد . و به قولى خانوادهء مروان را به همراه پسرش عبداللَّه بن على عليه السلام به طايف فرستاد ! « 1 »\r\n\r\n\r\n","description":"","footnote":"\r\n( 1 ) - كامل التّواريخ : 4 / 112 .\r\n","page_name":" 216 ","page_number":216},
  {"content":"\r\n\r\n\r\nاصحاب امام عليه السلام\r\n\r\nسعيد بن مسيّب\r\n1 - كشى از قول فضل بن شاذان مىگويد : در زمان على بن حسين عليهما السلام در ابتداى كار جز پنج نفر نبودند : سعيد بن جبير ، سعيدبن مسيّب ، محمّد بن جبير بن مطعم ، يحيى بن امّ طويل و ابوخالد كابلى كه نام وى وردان و لقبش كنگر بود . سعيد بن مسيّب را اميرالمؤمنين عليه السلام تربيت كرد و او آزاد و فرزند زن آزاده‌اى بوده است كه جد سعيد سفارش او را به اميرالمؤمنين عليه السلام كرده بود . « 1 »\r\n2 - همو از عباس بن هلال به نقل از ابوالحسن الرّضا عليه السلام آورده است كه فرمود : « طارق آزدا شدهء بنى اميّه به عنوان فرماندار مدينه در « ذالمروه » پياده شد يكى از بنىاميّه اور ا ديد و سفارش سعيد بن مسيّب را به او كرد و دربارهء او صحبت كرد و از او تعريف نمود و طارق به وى گفت كه او مأمور كشتن سعيد است ، وى سعيد را از ماجرا با خبر كرد و به او گفت : خودت را پنهان كن ! بعضى گفتند : از جايى كه مىنشينى دور شو ؛ چون او سر راه طارق بود ، ولى سعيد قبول نكرد و گفت : خدايا !\r\n\r\n\r\n","description":"","footnote":"\r\n( 1 ) - رجال كشّى : ص 107 .\r\n","page_name":" 217 ","page_number":217},
  {"content":"\r\n\r\nطارق بنده‌اى از بندگان تو و زمان اختيار او به طور كامل در دست تو و دلش بين انگشتان تو است ، هر چه بخواهى با او مىكنى ! ياد و نام مرا از خاطر او ببر !\r\nوقتى كه طارق از فرمانروايى مدينه بر كنار شد ، همان مرد اموى كه با او دربارهء سعيد صحبت كرده بود در « ذىالمروه » او را ديد ، گفت : من با شما دربارهء سعيد صحبت كردم كه او را به من ببخشى و تو قبول نكردى ، گويا شفاعت ديگرى را پذيرفتى ؟ طارق گفت : به خدا سوگند از آن روزى كه از تو جدا شدم امروز كه برگشتم ، او را فراموش كردم ! « 1 »\r\n3 - همو از يكى از پيشينيان نقل كرده است وقتى كه جنازهء على بن حسين عليهما السلام را عبور دادند همهء مردم فورى رفتند و جز سعيد بن مسيّب كسى در مسجد نماند ، حشرم آزاد شدهء اشجع در برابر او ايستاد و گفت :\r\nاى ابومحمّد ! آيا بر اين مرد صالح در خانهء شخص صالح نماز نمىخوانى ؟ گفت : دو ركعت نماز در مسجد بخوانم براى من محبوبتر از آن است كه بر اين مرد صالح در خانهء صالح نماز گذارم ! « 2 »\r\n4 - و نيز از على بن زيد نقل كرده ، مىگويد : به سعيد بن مسيّب گفتم :\r\nتو كه دربارهء على بن حسين عليهما السلام به من گفتى : « او نفس زكيّه‌اى است كه نظير او را سراغ ندارى ! گفت : همين‌طور است و آنچه دربارهء او مىگويم بر كسى پوشيده نيست ، به خدا كه مثل او را كسى نديده است !\r\nعلى بن زيد مىگويد : گفتم : اى سعيد ! به خدا كه اين حجّت مسلّم و قطعى در برابر تو است پس چرا به جنازهء آن حضرت نماز نخواندى ؟\r\n\r\n\r\n","description":"","footnote":"\r\n( 1 ) - رجال كشى : ص 107 .\r\n( 2 ) - همان .\r\n","page_name":" 218 ","page_number":218},
  {"content":"\r\n\r\nگفت : اين قوم بيرون نمىرفتند تا على بن حسين عليهما السلام بيرون شود ، و او بيرون شد ، ما هم هزار سوار با او بيرون رفتيم و چون به « سقيا » رسيديم ، فرود آمد و سجدهء شكر به جا آورد ، و در آن جا گفت . » « 1 »\r\n5 - همو در روايتى از زهرى به نقل از سعيد بن مسيّب آورده است ، مىگويد : آن قوم از مكّه بيرون نمىشدند تا اين كه على بن حسين ، سيدالعابدين عليه السلام بيرون شود و او بيرون شد و من هم با او بيرون شدم تا اين كه در يكى از منزلهاى بين راه فرود آمد و دو ركعت نماز خواند و در حال سجده تسبيح گفت به گونه‌اى كه هيچ شجر و مدرى نماند مگر با او تسبيح گفتند ، ما بىتاب شديم پس سر مباركش را بلند كرد و پرسيد :\r\n« سعيد ناراحت شدى ؟ » گفتم : آرى يابن رسول‌اللَّه ! فرمود : « اين بزرگترين تسبيحى است كه پدرم از قول جدم و او از رسول خدا صلى الله عليه و آله و سلم نقل كرد كه آن بزرگوار فرمود : با اين تسبيح گناهان از بين مىروند ! » گفتم : به ما بياموزيد ! « 2 »\r\n6 - در روايتى على بن زيد از سعيد بن مسيّب نقل كرده است كه امام عليه السلام در سجده‌اش تسبيحى گفت كه در پيرامون آن حضرت هيچ نبات و جمادى نماند مگر با تسبيح آن حضرت تسبيح گفت ، من و يارانم از آن بابت بىتاب شديم ، آنگاه فرمود : « اى سعيد ! خداى تبارك و تعالى چون جبرئيل را آفريد اين تسبيح را به او الهام كرد و او تسبيح گفت و آسمانها و آنچه در آسمانهاست با تسبيح او تسبيح گفتند ، و اين تسبيح ، عزيزترين\r\n\r\n\r\n","description":"","footnote":"\r\n( 1 ) - رجال كشى : ص 108 .\r\n( 2 ) - همان . اين روايت در حقيقت دنبالهء روايت قبلى است - م .\r\n","page_name":" 219 ","page_number":219},
  {"content":"\r\n\r\nو بزرگترين نام خداست . سعيد ! پدرم امام حسين از قول پدرش به نقل از رسول خدا صلى الله عليه و آله و سلم از جبرئيل و او از خداوند جلّ جلاله نقل كرد كه فرمود :\r\nهيچ بنده‌اى از بندگان من نيست كه به من ايمان آورده و تو را تصديق كرده باشد و در مسجد تو دو ركعت نماز بدور از چشم مردم بخواند مگر اين كه گناهان گذشته و آيندهء او را مىآمرزم ؟ »\r\nو من شاهدى بهتر از على بن حسين عليهما السلام كه خود اين حديث را براى من نقل كرد ، سراغ ندارم . و چون آن حضرت از دنيا رفت ، نيكوكار و تبهكار بر جنازهء او حاضر شدند و افراد شايسته و ناشايست بر آن حضرت ثنا گفتند ، و مردم به دنبال جنازه او هجوم آوردند تا اين كه جنازه را زمين گذاشتند . با خود گفتم : اگر دو ركعت نماز را روزى از روزها درك كنم همين امروز است و كسى جز يك مرد و يك زن نماند كه آن دو نفر هم به دنبال جنازه بيرون شدند و من به سرعت جستم تا نماز بخوانم صداى تكبيرى از آسمان آمد و تكبيرى از زمين در پاسخ آن و باز تكبيرى از آسمان در جواب آن بلند شد و تكبيرى از آسمان در پاسخ آن و تكبيرى از زمين در پاسخ آن به گوشم رسيد ، بيمناك شدم و به رو بر زمين افتادم . پس اهل آسمان هفت تكبير و اهل زمين هفت تكبير گفتند و بر على بن حسين عليهما السلام نماز خواندند و مردم وارد مسجد شدند و من هيچ كدام از آن دو ركعت نماز و همچنين نماز بر على بن حسين عليهما السلام را درك نكردم . پس با خود گفتم : اى سعيد ! اگر من بودم كه جز نماز بر على بن حسين عليهما السلام را ترك نكرده بودم ، اين خود چيزى جز يك زيان بزرگ نبود ! پس سعيد گريه كرد و سپس گفت : من هدفى جز عمل خير نداشتم ، اى كاش من بر جنازهء آن حضرت نماز خوانده بودم ، زيرا كه ديگر مانند\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nاو ديده هرگز نشد !\r\nو امّا تسبيح اين است :\r\n« خداوندا منزّهى ! و بخششهاى تو پايدار است ، ؛ خدايا منزّهى ! و تو برترى ، خداوندا منزّهى ! و عزّت اصل و اساس جايگاه تو است ، خدايا منزّهى ! و عظمت و بزرگى زيبندهء ذات كبريائى تو و برترى آراسته تو است ، خداوندا ، پاك و منزهى ! شكوه و جلال لايق پادشاهى تو است ، منزّهى نسبت به آن همه بزرگى كه دارى ، چقدر بزرگى ! پاك و منزّهى ! در عالم بالا تو را تسبيح گويند ، پاك و منزّهى ! آنچه را كه زير زمين است مىشنوى و مىبينى ، پاك و منزّهى ! خداوندا تو گواه بر هر رازى ، منزّهى ! اى آن كه جايگاه و موضع هر شكايتى ، پاك و منزهى ! اى آن كه هر جمعى را حاضرى !\r\nپاك و منزّهى ، اى مايهء اميد فراوان ! منزّهى اى آن كه هر چيزى را در ژرفاى آب مىبينى ، پاك و منزّهى خدايى كه نفسهاى ماهيان را در اعماق درياها مىشنوى ! منزّهى اى خدايى كه عيار آسمانها را مىدانى ؛ منزّهى اى خدايى كه از وزن زمين‌ها آگاهى ! پاك و منزّهى اى خدايى كه از وزن خورشيد و ماه باخبرى ؛ منزّهى اى آن كه به وزن تاريكى و روشنايى عالمى ! پاك و منزّهى اى خدايى كه از وزن سايه و هوا باخبرى ! پاك و منزّهى ، اى خدايى كه وزن باد را مىدانى ، كه چه مقدار از يك اتم است ! پاك و منزّهى ، اى قدّوس ، اى قدّوس ، اى قدّوس ! پاك و منزّهى ! تعجّب است از كسى كه تو را شناخته چگونه از ( غضب ) تو نمىترسد ؟ ! پاك و منزّهى خداوندا ! و تو را ستايش مىكنم ! پاك و منزّهى ، اى خداوند بلند پايه و بزرگ ! » . « 1 »\r\n7 - همو از ابومروان به نقل از ابوجعفر ( امام باقر ) عليهما السلام آورده است ،\r\n\r\n\r\n","description":"","footnote":"\r\n( 1 ) - رجال كشى : ص 110 .\r\n","page_name":" 221 ","page_number":221},
  {"content":"\r\n\r\nمىگويد : « از على بن حسين عليهما السلام شنيدم كه مىفرمود : در زمان خودش سعيد بن مسيّب از همه كس به آثار گذشتگان آگاه‌تر و داناتر بوده است . » « 1 »\r\n\r\nسعيدبن جبير\r\n8 - كشى از هشام بن سالم به نقل از امام صادق عليه السلام آورده است ، فرمود : « سعيدبن جبير به امامت على بن حسين عليهما السلام معتقد بود ، و آن حضرت نيز او را ثنا مىگفت ، و علّت كشتن حجّاج او را چيزى جز اين نبود ، و او بر جادهء راست و استوار بود .\r\nنقل است كه چون بر حجّاج بن يوسف ثقفى وارد شد ، حجّاج گفت : تو شقى بن كسيرى ؟ او در جواب وى گفت : مادرم مرا سعيد بن جبير ناميده است .\r\nپرسيد : عقيدهء تو دربارهء ابوبكر و عمر چيست ، آيا آنها اهل بهشتند يا اهل دوزخ ؟ گفت : اگر بهشت رفتم و اهل بهشت را ديدم خواهم دانست چه كسى آنجاست و اگر دوزخ رفتم و اهل دوزخ را ديدم مىفهمم چه كسى در آنجاست .\r\nحجّاج پرسيد : نظر تو دربارهء خلفا چيست ؟\r\nسعيد گفت : من وكيل آنها نيستم .\r\nگفت : كدام يك را بيشتر دوست دارى ؟\r\nسعيد گفت : آن را كه آفريدگارش راضىتر است !\r\n\r\n\r\n","description":"","footnote":"\r\n( 1 ) - رجال كشى : ص 110 .\r\n","page_name":" 222 ","page_number":222},
  {"content":"\r\n\r\nپرسيد : از كدام يك آفريدگار راضىتر است ؟\r\nسعيد گفت : علم اين در نزد كسى است كه از باطن كار و راز آنها آگاه است .\r\nحجّاج گفت : نخواستى كه به من راست بگويى .\r\nسعيد گفت : بلكه دوست نداشتم دروغ بگويم . « 1 »\r\n\r\nابوخالد كابلى\r\n9 - كشى از ضريس نقل كرده ، مىگويد : ابوخالد كابلى به من گفت :\r\nبدان ! حديثى را براى تو نقل خواهم كرد كه اگر او را ديدى و من زنده بودم ، گويى به من راست گفت ، و اگر پيش از آن كه او را ببينى مرده بودم ، خواهى گفت : خدا بيامرزد و برايم دعا خواهى كرد . از على بن حسين عليهما السلام شنيدم كه مىفرمود : « يهود بقدرى عُزير را دوست داشتند كه دربارهء او گفتند آنچه را كه گفتند ، در صورتى كه عُزير عليه السلام از ايشان و نه ايشان از عُزيرند ! و نصارى بقدرى عيسى عليه السلام را دوست داشتند كه دربارهء او آنچه بايد بگويند ؛ گفتند ! در صورتى كه نه عيسى عليه السلام از ايشان بود و نه ايشان از عيسى ! و ما نيز بر همين راه و روشيم ، گروهى از شيعيان بقدرى ما را دوست دارند كه دربارهء ما مىگويند آنچه را كه يهود دربارهء عُزير و نصارى دربارهء عيسى عليه السلام گفتند ، در صورتى كه نه ايشان از مايند و نه ما از ايشان ! » « 2 »\r\n\r\n\r\n","description":"","footnote":"\r\n( 1 ) - رجال كشى : ص 110 .\r\n( 2 ) - همان : ص 111 .\r\n","page_name":" 223 ","page_number":223},
  {"content":"\r\n\r\n11 - « 1 » شيخ مفيد مىنويسد : اصحاب على بن حسين عليهما السلام عبارتند از :\r\nابوخالد كابلى ( كنكر ) كه به قولى نام وى وردان بود ، و يحيى بن ام‌ّطويل و مطعم و سعيد بن مسيّب مخزومى و حكيم بن جُبير . « 2 »\r\n12 - و نيز مىفرمايد : سپس ( در روز رستاخيز ) ندا مىدهند : كجايند حواريّون على بن حسين عليهما السلام ؟ پس جبير بن مطعم و يحيى بن ام طويل و ابوخالد كابلى و سعيد بن مسيّب به پا مىخيزند . « 3 »\r\n13 - ابن شهرآشوب مىگويد : باب امام عليه السلام يحيى بن امّ طويل مطعمى بود و از رجال ( حديثى ) آن حضرت از صحابه ، جابربن عبداللَّه انصارى و عامر بن واثلهء كنانى و سعيد بن مسيّب بن حزن كه اميرالمؤمنين عليه السلام او را تربيت كرده بود .\r\nعلى بن حسين عليهما السلام فرمود : « سعيد بن مسيّب داناترين مردمان زمان خود به آثار گذشته است » .\r\nو سعيد بن جبهان كنانى آزاد شدهء امّ هانى ، و از تابعين ابومحمّد سعيدبن جبير آزاد شدهء بنى اسد و كوچ كردهء به مكّه كه او را جهيد العلماء ( پرتلاش دانشمندان ) مىگفتند و تمام قرآن را در دو ركعت نماز مىخواند ! تا آنجا كه گفتند كسى در روى زمين نيست مگر اين كه به دانش وى نياز دارد . و محمّد بن جبير بن مطعم ، و ابوخالد كابلى و قاسم بن عوف و اسماعيل بن عبداللَّه بن جعفر و ابراهيم و حسن پسران محمّد\r\n\r\n\r\n","description":"","footnote":"\r\n( 1 ) - حديث شمارهء 10 از رجال كشى : ص 111 بدون يك كلمه پس و پيش از همين كتاب در بخش « آنچه بين امام عليه السلام و محمّد بن حنفيّه گذشت » به شمارهء 11 نقل شد - م .\r\n( 2 ) - اختصاص : ص 8 .\r\n( 3 ) - همان : ص 61 .\r\n","page_name":" 224 ","page_number":224},
  {"content":"\r\n\r\nبن حنفيّه و حبيب‌بن ابى ثابت و ابويحيى اسدى و ابوحازم اعرج و سلمة بن دينار مدنى ، حريفترين قصّه‌گو . و از جمله اصحاب آن حضرت است :\r\nابوحمزهء ثمالى كه تا زمان امام موسى بن جعفر عليهما السلام زنده بود ، و فرات بن احنف كه تا روزگار امام صادق عليه السلام بود ، و جابربن محمّد بن ابىبكر و ايّوب بن حسن ، و علىّ بن رافع ، و ابومحمّد قرشى سدّى كوفى ، و ضحّاك بن مزاحم خراسانى كه در اصل كوفى بود ، و ابوعبدالرّحمان طاووس بن كيسان ، و حميد بن موسى كوفى ، و ابان بن رياح ، و ابوالفضل سدير بن حكيم بن صهيب صيرفى ، و قيس بن رمّانه و عبداللَّه برقى و فرزدق شاعر .\r\nو از جمله آزاد شدگانش شعيب . « 1 »\r\n\r\n\r\n","description":"","footnote":"\r\n( 1 ) - مناقب : 2 / 270 .\r\n","page_name":" 225 ","page_number":225},
  {"content":"\r\n\r\n\r\nوفات امام سجّاد عليه السلام\r\n1 - على بن ابراهيم از ابوالجارود به نقل از امام باقر عليه السلام دربارهء آيهء مباركهء  « ( وَ قالُوا الْحَمْدُ لِلَّهِ الَّذِي صَدَقَنا وَعْدَهُ وَ أَوْرَثَنَا الْأَرْضَ نَتَبَوَّأُ مِنَ الْجَنَّةِ حَيْثُ نَشاءُ فَنِعْمَ أَجْرُ الْعامِلِينَ »  « 1 » آورده است كه منظور از ( ارْضَ ) در اين آيه ، زمين بهشت است .\r\nو نيز از اسماعيل بن همام به نقل از امام كاظم عليه السلام آورده است كه فرمود : « چون على بن حسين عليهما السلام در آستانهء وفات قرار گرفت سه مرتبه بيهوش شد ، در نوبت آخر همين آيه را به زبان آورد و درگذشت . » « 2 »\r\n3 - « 3 » محمّد بن يعقوب از جعفر به نقل از پدرش آورده است : « شبى كه على بن حسين عليهما السلام درگذشت ، نوشيدنيى براى آن حضرت آورد و گفت :\r\n\r\n\r\n","description":"","footnote":"\r\n( 1 ) - زمر / 74 : ( آنها گويند : ) حمد و سپاس مخصوص خداوندى است كه به وعدهء خويش دربارهء ماوفا كرد ، و زمين ( بهشت ) را ميراث ما قرار داد و به ما بخشيد ، ما هر جاى از بهشت را بخواهيم منزلگاه خود قرار مىدهيم ، چه نيكوست پاداش عمل‌كنندگان !\r\n( 2 ) - تفسير قمى : 2 / 254 .\r\n( 3 ) - حديث شمارهء 2 از بصائر الدّرجات : ص 353 و كافى : 1 / 467 را در بخش « بخشندگى و پارسايىامام عليه السلام » به شمارهء 5 نقل كرديم - م .\r\n","page_name":" 226 ","page_number":226},
  {"content":"\r\n\r\nپدرجان ! بنوشيد ! فرمود : « پسرم ! اين شبى است كه من در اين شب از دنيا مىروم و در چنين شبى رسول خدا صلى الله عليه و آله و سلم نيز از دنيا رحلت كرد . » « 1 »\r\n4 - همو از حفص بن بخترى با يك واسطه از ابوجعفر ( امام باقر ) عليهما السلام نقل كرده است ، فرمود : « همين كه پدرم على بن حسين عليهما السلام درگذشت ، شتر آن حضرت از چرا آمد ، زير گردنش را روى قبر او گذاشت و همچنان ايستاد ، من دستور دادم دوباره او را به چراگاهش برگرداندند ! پدرم با آن حيوان بارها حج و عمره مىرفت و حتى يك بار او را نزد . » « 2 »\r\n5 - و از ابوعماره با يك واسطه از امام صادق عليه السلام نقل كرده است ، فرمود : « شبى كه در آن شب على بن حسين عليهما السلام دعوت حق را لبيك گفت ، به محمّد ( امام باقر ) عليه السلام فرمود : پسرم ! در وضوى من كمك كن ! مىگويد :\r\nمن برخاستم آب وضو آوردم ، فرمود : من اين را نمىخواهم ، چون داخلش مردارى است ! مىگويد : بيرون شدم ؛ چراغ آوردم ، ناگهان ديدم موش مرده‌اى است ! آب وضوى ديگرى آوردم ، فرمود : پسرم ! امشب همان شبى است كه من فراخوانده شده‌ام ! پس راجع به شترش توصيه كرد كه آن را به اصطبل ببرند و علف برايش فراهم كنند و در اختيارش بگذارند . مىگويد : طولى نكشيد كه شتر ( پس از دفن آن حضرت ) از اصطبل بيرون شد و كنار قبر آن حضرت آمد و زير گردنش را روى خاك قبر آن حضرت گذاشت ، ضجّه زد و از چشمانش اشك سرازير شد .\r\nپس محمّد بن على ( امام باقر ) عليهما السلام آمد ، به ايشان گفتند : شتر از اصطبل بيرون رفته است او را آورد و فرمود : هم اكنون آرام بگير و بلند شو خدا\r\n\r\n\r\n","description":"","footnote":"\r\n( 1 ) - كافى : 1 / 259 .\r\n( 2 ) - همان : 1 / 167 .\r\n","page_name":" 227 ","page_number":227},
  {"content":"\r\n\r\nتو را بركت دهد ! ديگر آن حيوان آرام گرفت .\r\nامام سجّاد عليه السلام با آن شتر راهى مكّه مىشد و تازيانه را به بار آن حيوان مىآويخت ولى او را تا وارد مدينه مىشد نمىزد .\r\nمىگويد : على بن حسين عليهما السلام انبانى در سياهى شب بر دوش مىكشيد پر از كيسه‌هاى درم و دينار و آن را درِ خانه به خانه مىبرد ، در مىزد سپس به كسى كه دمِ در مىآمد ، مىداد . از اين‌رو وقتى كه على بن حسين عليهما السلام از دنيا رفت ديگر او را نديدند ، فهميدند كه آن حضرت بود به درِ خانه‌ها مىآمد . « 1 »\r\n6 - و از حسن بن على بن بنت الياس نقل كرده است ، مىگويد : از امام كاظم عليه السلام شنيدم كه مىفرمود : « على بن حسين عليهما السلام چون در آستانهء وفات قرار گرفت ، از هوش رفت ، سپس چشمانش را بست و سورهء   « إِذا وَقَعَتِ الْواقِعَةُ »   و   « إِنَّا فَتَحْنا لَكَ »   را قرائت كرد و گفت : « حمد و سپاس مخصوص خداوندى است كه به وعدهء خويش دربارهء ما وفا كرد ، و زمين ( بهشت ) را ميراث ما قرار داد و به ما بخشيد ، ما هر جا از بهشت را كه بخواهيم منزلگاه خود قرار مىدهيم ، چه نيكوست پاداش عمل كنندگان ! » « 2 » سپس همان ساعت روح از بدنش جدا شد و ديگر چيزى نگفت . » « 3 »\r\n7 - از ابوبصير به نقل از امام صادق عليه السلام آورده است ، فرمود : « على بن‌حسين عليهما السلام در سال 95 هجرى به سن 57 سالگى درگذشت و 35 سال بعد از امام حسين عليه السلام زندگى كرد » . « 4 »\r\n\r\n\r\n","description":"","footnote":"\r\n( 1 ) - كافى : 1 / 468 .\r\n( 2 ) - زمر / 74 .\r\n( 3 ) - كافى : 1 / 468 .\r\n( 4 ) - همان .\r\n","page_name":" 228 ","page_number":228},
  {"content":"\r\n\r\n8 - از سهل بن زياد نقل كرده است ، مىگويد : علماى شيعه نقل كرده‌اند كه اندازهء قبر تا چنبرهء سينه و به قولى تا پستان است ، و بعضى گفته‌اند :\r\nبه اندازهء قامت مرد به حدى كه جامه را بر سر كسى كه داخل قبر است بكشند ، و امّا لحد به اندازه‌اى كه داخل آن امكان نشستن باشد . راوى مىگويد : همين كه على بن حسين عليهما السلام در آستانهء وفات قرار گرفت ، از هوش رفت و ساعتى ماند آنگاه جامه را از رويش برداشت و گفت : « حمد و سپاس ، مخصوص خداوندى است كه زمين ( بهشت ) را ميراث ما قرار داد و به ما بخشيد ، ما هر جا از بهشت را بخواهيم منزلگاه خود قرار مىدهيم ، چه نيكوست پاداش عمل كنندگان ! » سپس فرمود : قبرى برايم بكنيد و آن را گود كنيد !\r\nراوى مىگويد : آنگاه ، جامه را به روى خود كشيد و درگذشت . « 1 »\r\n9 - شيخ مفيد مىگويد : امام سجّاد عليه السلام سال 95 هجرى در مدينه وفات يافت و در آن روز پنجاه و هفت سال داشت ، و مدّت امامتش 34 سال بود و در بقيع كنار قبر عمويش حسن بن على عليهما السلام دفن شد . « 2 »\r\n10 - طبرسى مىگويد : امام سجّاد عليه السلام شب دوازدهم محرّم سال 95 هجرى وفات كرد و در بقيع كنار قبر عمويش امام حسن عليه السلام دفن شد ، مدت امامت وى پس از پدرش 34 سال بود و زمان امامت آن حضرت مصادف بود با تتمّه سلطنت يزيد بن معاويه و سلطنت معاوية بن يزيد و مروان بن حكم و عبدالملك بن مروان و در دوران حكومت وليد بن\r\n\r\n\r\n","description":"","footnote":"\r\n( 1 ) - كافى : 3 / 165 .\r\n( 2 ) - ارشاد : ص 237 .\r\n","page_name":" 229 ","page_number":229},
  {"content":"\r\n\r\nعبدالملك دنيا را وداع گفت . « 1 »\r\n11 - فتّال مىنويسد : امام عليه السلام در روز شنبه دوازده شب از ماه محرم مانده به سال 95 هجرى در مدينه درگذشت و در آن روز 57 سال داشت و مدت امامتش 34 سال بود . « 2 »\r\n12 - ابوجعفر طبرى امامى ( شيعه ) مىگويد : امام سجّاد عليه السلام ماه محرم سال 95 هجرى در مدينه درگذشت و عمر شريفش 57 سال كامل بود و علّت شهادتش اين بود كه وليد آن حضرت را مسموم كرد و در بقيع كنار قبر عمويش دفن شد . كنيه‌اش ابومحمّد و ابوالحسن و ابوبكر بود كه اوّلى مشهورتر و مسلّم‌تر است و لقب آن حضرت به خاطر سجده‌هاى طولانى و زيادى عبادت و لاغرى جسم ، در پيشانيش اثر برجسته‌اى داشت از اين رو « ذوالثّفنات » مىگفتند ، كه آن برجستگى را قيچى مىكرد به طورى كه در جهات پيشانى همچون زانوى شتر وصله مىبست ، و « متهجّد » و « رهبان » و « زين‌العابدين » و « سيّد العبّاد » و « سجّاد » بود ، و نقش انگشتريش ، عبارت « نگونبخت و خوار است كشندهء حسين عليه السلام » بود . « 3 »\r\n13 - ابن شهرآشوب مىنويسد : امام سجّاد عليه السلام روز شنبه يازده شب و يا دوازده شب از ماه محرم مانده به سال 95 هجرى در مدينه از دنيا رفت ، وى در آن روز 57 و به قولى 59 و به قول ديگر 54 سال داشت و مدت امامت آن حضرت 34 سال بود ، سالهاى امامت آن حضرت مصادف با بقيهء سلطنت يزيد و حكومت معاوية بن يزيد و پادشاهى مروان و\r\n\r\n\r\n","description":"","footnote":"\r\n( 1 ) - اعلام الورى : ص 251 .\r\n( 2 ) - روضة الواعظين : ص 172 .\r\n( 3 ) - دلائل الامامه : ص 80 .\r\n","page_name":" 230 ","page_number":230},
  {"content":"\r\n\r\nعبدالملك بود . و در زمان سلطنت وليد از دنيا رفت و او را كنار قبر عمويش امام حسن عليه السلام در بقيع به خاك سپردند و به قول ابوجعفر بن بابويه وليد بن عبدالملك او را مسموم كرد . « 1 »\r\n14 - اربلى به نقل از ابوفروه آورده است ، مىگويد : على بن حسين عليهما السلام در مدينه از دنيا رفت و در سال 94 هجرى او را در بقيع به خاك سپردند كه آن سال را به خاطر اين كه بيشترين درگذشتگان از فقيهان بودند ، سال فقيهان گفتند .\r\nحسين بن على بن حسين بن على بن ابىطالب عليهم السلام مىگويد : پدرم على بن حسين عليهما السلام در سال 94 درگذشت و در قبرستان بقيع بر جنازهء او نماز خوانديم . ولى ديگران گفته‌اند : وى در سال 38 هجرى به دنيا آمد و در سال 95 درگذشت . « 2 »\r\n15 - محمّد بن سعد از ثوير بن ابى فاخته به نقل از ابوجعفر ( امام باقر ) عليهما السلام آورده است فرمود : « على بن حسين عليهما السلام وصيّت كرد كه كسى را از درگذشت وى مطّلع نكنند و جنازهء آن حضرت را زود بردارند و در كفن پنبه‌اى كنند و داخل حنوط وى مشك نريزند . » « 3 »\r\n16 - از عبداللَّه بن عقيل نقل كرده است ، مىگويد : ابوجعفر ( امام باقر ) عليه السلام ، موقعى كه على بن حسين عليهما السلام از دنيا رفت به ( همسر وى ) امّ ولدش دستور داد ( پيش از غسل ) عورت آن حضرت را بشويد . « 4 »\r\n17 - همو از عبدالحكيم بن عبداللَّه بن ابى فروه نقل كرده است ، مىگويد :\r\n\r\n\r\n","description":"","footnote":"\r\n( 1 ) - مناقب : 2 / 269 .\r\n( 2 ) - كشف الغمه : 2 / 91 .\r\n( 3 ) - طبقات ابن سعد : 5 / 163 .\r\n( 4 ) - همان .\r\n","page_name":" 231 ","page_number":231},
  {"content":"\r\n\r\nعلى بن حسين عليهما السلام در مدينه از دنيا رفت و در سال 94 هجرى در بقيع دفن شد كه آن سال را به خاطر درگذشت فقهاى زياد ، سال فقيهان مىگفتند . « 1 »\r\n18 - به نقل از حسين بن على بن حسين بن على بن ابىطالب عليهم السلام آورده است ، مىگويد : على بن حسين عليهما السلام در سال 94 از دنيا رفت و بر پيكر آن حضرت در بقيع نماز گذارديم . . . « 2 »\r\n19 - همو به نقل از سفيان و او از جعفر بن محمّد عليهما السلام آورده است كه فرمود : « على بن حسين عليهما السلام در سن 58 سالگى از دنيا رفت . »\r\nمحمّد بن عمر مىگويد : اين سخن جعفر بن محمّد عليهما السلام دليل آن است كه على بن حسين عليهما السلام با پدر بزرگوارش 23 يا 24 سال بوده است و گفتهء آن كسى كه مىگويد : آن حضرت ( در كربلا ) صغير بود و هنوز به سن بلوغ نرسيده بود ، درست نيست ، بلكه چون در آن روز مريض بود پيكار نكرد .\r\nو از طرفى اگر آن زمان به حد بلوغ نرسيده بود چگونه ابوجعفر محمّد بن على عليهما السلام از او به دنيا آمده بود و با جابربن عبداللَّه ديدار كرد و از وى روايت نمود ، در صورتى كه جابر سال 78 از دنيا رفت . « 3 »\r\n20 - همو از مقبرى نقل كرده ، مىگويد : همين كه جنازهء على بن حسين عليهما السلام را براى نماز گذاردند ؛ مردم از هر طرف به سوى او شتافتند و اهل مسجد براى حضور در نماز آمدند جز سعيد بن مسيّب كه در مسجد تنها ماند ! خشرم ، به سعيد بن مسيّب گفت : ابومحمّد ! مگر تو بر\r\n\r\n\r\n","description":"","footnote":"\r\n( 1 ) - طبقات ابن سعد : 5 / 163 .\r\n( 2 ) - همان : 5 / 164 .\r\n( 3 ) - همان .\r\n","page_name":" 232 ","page_number":232},
  {"content":"\r\n\r\nجنازهء اين مرد صالح در خانهء فردى صالح حضور پيدا نمىكنى ؟ سعيد گفت : دو ركعت نماز در اين مسجد بخوانم براى من بهتر از آن است كه بر جنازهء آن مرد صالح در خانهء صالح حضور يابم ! « 1 »\r\n21 - ابوجعفر طبرى مىگويد : آن سال را سال فقها گفتند چون در آن سال تمام فقيهان مدينه درگذشتند . اوّل سال على بن حسين عليهما السلام و پس از او عروة بن زبير ، سپس سعيد بن مسيّب و ابوبكر بن عبدالرّحمان بن حارث بن هشام درگذشت . « 2 »\r\n22 - سبط بن جوزى مىگويد : دربارهء وفات آن حضرت چندين قول مختلف است : يكى آن كه وى در سال 94 درگذشت . دوم ، در سال 92 و سوم ، در سال 95 از دنيا رفت ، كه قول اوّل درست‌تر است چون آن سال را به دليل اين كه بيشترين درگذشتگان آن از دانشمندان بودند ، سال فقيهان ناميدند و بزرگ و سالار فقيهان ( زين‌العابدين ) در اوّل سال از دنيا رفت و پس از او ديگران درگذشتند . وى 57 سال و به قولى 58 سال زندگى كرد كه قول اخير درست‌تر است ، و در قبرستان بقيع دفن شد . « 3 »\r\n\r\n\r\n","description":"","footnote":"\r\n( 1 ) - طبقات ابن سعد : 5 / 164 .\r\n( 2 ) - تاريخ طبرى : 6 / 491 .\r\n( 3 ) - تذكرة الخواص : ص 332 .\r\n","page_name":" 233 ","page_number":233},
  {"content":"\r\n\r\n\r\nشرح حال مادر آن حضرت\r\n1 - كلينى مىگويد : مادر آن حضرت ، سلامه دختر يزدگرد پسر شهريار بن بشرويه ، پسر كسرى خسرو پرويز بود ، و اين يزدگرد آخرين پادشاه فرس است .\r\nاز جابر به نقل از ابوجعفر ( امام باقر ) عليه السلام آورده است ، فرمود : « چون دختر يزدگرد را ( پس از فتح ايران ، ضمن ديگر اسيران ) نزد عمر آوردند ، دختران مدينه به تماشاى او آمدند ، چنان بود كه مسجد مدينه از پرتو او روشن شد ، چون عمر به او نگريست ، دختر يزدگرد روى خود را پوشاند و گفت : اف بىروح باد هرمز ! عمر ( كه معناى حرف او را نفهميد ) گفت : او مرا دشنام مىدهد ؟ و خواست او را تنبيه كند .\r\nاميرالمؤمنين عليه السلام فرمود : « تو صاحب اختيار او نيستى ، اجازه بده تا او يك مرد مسلمانى را براى ( همسرى ) خود انتخاب كند ، و او را جزو سهم غنيمت وى حساب كن ! » از اين رو او را مخيّر گذاشت و او هم آمد دست خود را بر سر امام حسين عليه السلام گذاشت ، اميرالمؤمنين عليه السلام پرسيد : « نام تو چيست ؟ » عرض كرد : جهانشاه . اميرالمؤمنين عليه السلام فرمود : « بلكه نام تو شهربانويه است . »\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nسپس رو به حسين عليه السلام كرد و گفت : « اى اباعبداللَّه ! براى تو بهترين اهل زمين از اين بانو متولّد مىشود » و على بن حسين عليهما السلام را به دنيا آورد ، و بدين جهت على بن حسين عليهما السلام را « ابن الخيرتين » پسر دو نيكو خصال ، مىگفتند : يكى برگزيدهء خدا ( از عرب ؛ هاشم ) و ديگرى از عجم يعنى نژاد فرس .\r\nنقل كرده‌اند كه ابوالاسود دوئلى دربارهء آن حضرت چنين سرود :\r\nآن پسرى كو بود ميان خسرو هاشم\r\nهست گرامىترين قرين تمائم . « 1 »\r\n2 - شيخ صدوق از سهل بن قاسم نوشجانى نقل كرده ، مىگويد : امام رضا عليه السلام در خراسان به من گفت : « بين ما ( اهل بيت ) و شما نسبتى است ! » .\r\nعرض كردم : اى امير ! چه نسبتى بين ما وجود دارد ؟ فرمود : « عبداللَّه بن عامر كريز وقتى كه خراسان را فتح كرد ، دو دختر يزدگرد بن شهريار پادشاه تمام عجم به دست او افتاد ، آنها را نزد عثمان بن عفّان فرستاد ، و او يكى از آن دو را به حسن و ديگرى را به حسين عليهما السلام بخشيد و هر دوى آنها در خانهء ايشان سر زايمان فوت كردند ، همسر امام حسين عليه السلام در زايمان على بن حسين عليهما السلام درگذشت ، و پس از او يكى از كنيزان پدرش او را كفالت كرد و آن حضرت بزرگ شد در حالى كه مادرى جز همان كنيز ( امّ ولد ) را نمىشناخت سپس فهميد كه او كنيز ايشان است و مردم او را\r\n\r\n\r\n","description":"","footnote":"\r\n( 1 ) - كافى : 1 / 466 . تمائم جمع تميمه يعنى حرز و آويزه‌اى كه جهت دفع چشم زخم به كودكان مىآويزند - م .\r\n","page_name":" 235 ","page_number":235},
  {"content":"\r\n\r\nمادر وى مىشمرند و پنداشتند كه وى مادرش را تزويج كرده است ، پناه به خدا ! بلكه آن حضرت او را مطابق آنچه گفتيم تزويج كرد ، و آن هم به اين جهت بود كه حضرت با همسر خود آميزش كرده بود و بعد رفت ، غسل كرد و همين كنيز ؛ يعنى همان كه مردم مىگفتند : مادر ! آن حضرت را ديد فرمود : « اگر چيزى از اين بابت در دل دارى ، از خدا بترس و به من بگو ! » گفت : آرى . از اين‌رو امام عليه السلام با وى ازدواج كرد ، و مردم ( ناآگاه ) گفتند : على بن حسين عليهما السلام با مادرش ازدواج كرده است ! سهل بن قاسم مىگويد : هيچ فردى از خاندان ابوطالب در نزد ما نماند مگر اينكه اين حديث را از قول امام رضا عليه السلام نوشت . « 1 »\r\n3 - ابوجعفر طبرى امامى ( شيعه ) از مسيّب بن نجبه نقل كرده ، مىگويد : وقتى كه اسيران فُرس را وارد مدينه كردند ، عمربن خطاب خواست زنان را بفروشد و مردان را بردگان عرب قرار دهد و بر آنها مقرر كند كه بيماران و ناتوانان و پيران كهنسال را در طواف به پشتشان پيرامون كعبه حمل كنند ، اميرالمؤمنين عليه السلام فرمود : « رسول خدا صلى الله عليه و آله و سلم مىفرمايد : بزرگ و محترم ميان هر قومى را بزرگ شماريد ! » پس عمر گفت : من خود اين را از رسول خدا صلى الله عليه و آله و سلم شنيدم كه مىگفت : « هر گاه شخص محترم قومى نزد شما آمد ، اور ا احترام كنيد ! و مبادا مخالفت كنيد . »\r\nاميرالمؤمنين عليه السلام پس از اين گفت و گو فرمود : « پس تو چه حقى دارى با قومى كه محترمند چنان رفتار كنى ؟ ! اينان گروهى هستند كه به شما\r\n\r\n\r\n","description":"","footnote":"\r\n( 1 ) - عيون الأخبار : 2 / 128 .\r\n","page_name":" 236 ","page_number":236},
  {"content":"\r\n\r\nپيشنهاد صلح داده و گرايش به اسلام دارند و ناگزير من از ايشان نسلى خواهم داشت ، و خدا را و شما را گواه مىگيرم كه سهم خود را از ايشان در راه خدا آزاد كردم . » بنىهاشم با شنيدن سخنان اميرالمؤمنين عليه السلام همگى گفتند : ما هم حق خودمان را به شما بخشيديم . پس على عليه السلام گفت :\r\n« خداوندا ! تو شاهد باش كه من تمام كسانى را كه آنها از سهم خودشان به من بخشيدند ، در راه خدا آزاد كردم . » مهاجران و انصار نيز گفتند : اى برادر رسول خدا صلى الله عليه و آله و سلم ما هم سهم خودمان را به تو بخشيديم !\r\nاميرالمؤمنين عليه السلام گفت : « خدايا ! تو گواه باش كه آنان سهم خودشان را به من بخشيدند و من هم قبول كردم و همه را در راه خدا آزاد كردم ! » عمر پرسيد : چرا تصميم مرا دربارهء اين عجمها به هم زدى ؟ و چه چيز باعث شد كه از نظر من دربارهء اينان روگردانى ؟ پس على عليه السلام دوباره سخن رسول خدا صلى الله عليه و آله و سلم را در حديث شريف و تمايلى كه اينان به اسلام دارند تكرار كرد ، پس عمر نيز گفت : آنچه حق ويژهء من است ، و ساير سهامى را كه نبخشيده‌اند به تو بخشيدم ! پس على عليه السلام گفت : « خداوندا ! تو گواه باش بر گفتهء او و پذيرش من و آزاد كردنم اينان را ! » اين بود كه گروهى از قريش مايل شدند تا با زنان اسير ازدواج كنند !\r\nاميرالمؤمنين عليه السلام فرمود : « مبادا ايشان را مجبور كنيد ! بلكه آنها را مخيّر گذاريد ، آنچه را كه اختيار كردند عمل شود » پس گروهى به شهربانويه دختر كسرى اشاره كردند ، ولى او را مخيّر داشتند و از پشت پرده مخاطب قرار دادند و جمعيت حاضر بودند ، پرسيدند : چه كسى از خواستگاران خود را انتخاب مىكنى ؟ و آيا تو تصميم دارى شوهر كنى يا نه ؟ او ساكت ماند . پس على عليه السلام فرمود : « تصميم دارد ولى مانده است كه\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nانتخاب كند . » عمر گفت : شما از كجا دانستى كه او تصميم شوهر داشتن دارد ؟ على عليه السلام فرمود : « هر وقت زن محترمى از گروهى نزد وى مىآمد كه خواستگار داشت ، مىفرمود : بگويند : آيا تو مىخواهى شوهر كنى ؟\r\nاگر خجالت كشيد و ساكت ماند ، سكوت او را دليل بر رضاى او شمرده ، دستور به ازدواج او مىداد . و اگر مىگفت : نه ، او را در مورد اختيارى كه بايد بكند ، مجبور نمىساخت » و شهربانويه نيز پس از آن كه خطاب را شنيد به سمت حسين بن على عليهما السلام اشاره كرد ، و دوباره كه پرسيدند ، جواب داد ، اگر من مخيّر هستم كه منظورم را رساندم ! و على عليه السلام را صاحب اختيار ( ولىّ ) خويش قرار دادم . پس حذيفه از طرف حسين عليه السلام خطبه خواند و على عليه السلام پرسيد : نام تو چيست ؟ گفت : شاه زنان . فرمود :\r\n« نه ، شاه زنان كسى جز دختر محمّد صلى الله عليه و آله و سلم نيست و اوست كه بانوى زنان جهان است و تو شهربانويه‌اى ! » . و خواهرش به نام مرواريد را نيز مخيّر گذاشتند او هم حسن بن على عليهما السلام را انتخاب كرد . « 1 »\r\n4 - شيخ مفيد مىگويد : مادر امام سجّاد عليه السلام شاه زنان دختر يزدگرد پسر شهريار بن كسرا بود ، كه به قولى نام وى شهربانويه بوده است . « 2 »\r\n5 - طبرسى مىگويد : مادر امام عليه السلام شاه زنان و به قولى شهربانويه بود كه اميرالمؤمنين عليه السلام حريث بن جابر را به ولايت ناحيه‌اى از شرق گمارد و او دو دختر يزدگرد بن شهريار را به نزد آن حضرت فرستاد ، يكى از آنها را به همسرى پسرش حسين عليه السلام درآورد كه از او زين‌العابدين عليه السلام متولّد شد ، و ديگرى را به همسرى محمّد بن ابىبكر\r\n\r\n\r\n","description":"","footnote":"\r\n( 1 ) - دلايل الامامة : ص 81 .\r\n( 2 ) - ارشاد : ص 236 .\r\n","page_name":" 238 ","page_number":238},
  {"content":"\r\n\r\nدرآورد كه از او قاسم بن محمّد بن ابى بكر به دنيا آمد ، بنابراين آن دو پسر خالهء يكديگر بودند . « 1 »\r\n6 - ابن شهرآشوب از كتاب « ربيع‌الابرار » زمخشرى نقل كرده است كه از پيامبر صلى الله عليه و آله و سلم روايت كرده مىفرمايد : « خداى تعالى از ميان بندگان دو گروه زبده دارد : زبدگان او از عرب ، قريش است و زبدگان از عجم ، مردم فارس است » و از اين رو على بن حسين عليهما السلام مىفرمود : من پسر دو خاندان زبده‌ام ! » زيرا كه جدّ وى رسول خدا صلى الله عليه و آله و سلم و مادرش شهربانو دختر يزدگرد پادشاه بود . ابوالاسود در اين باره چنين سروده است :\r\nهمانا پسرى كه از دو خاندان كسرا و هاشم است\r\nاز تمام مولودهايى كه حرز به گردن دارند گرامىتر است . « 2 »\r\n7 - همو مىنويسد : مادر امام سجّاد عليه السلام شهربانويه دختر يزدگرد پسر شهريار كسراست كه به او شاه زنان و جهان بانويه و سلامه و خوله نيز مىگفتند .\r\nگويند : شاه زنان دختر شيرويه پسر كسرا پرويز بوده است . و بعضى گفته‌اند : نام وى برّه دختر نوشجان بود ، قول اوّل درست است و اميرالمؤمنين عليه السلام او را مريم ناميد و به قولى فاطمه كه بانوى زنان مىخواندند . « 3 »\r\n8 - اربلى مىگويد : نام مادر امام سجّاد عليه السلام غزاله و به قولى ، شاه زنان\r\n\r\n\r\n","description":"","footnote":"\r\n( 1 ) - اعلام الورى : ص 251 و روضة الواعظين : ص 172 .\r\n( 2 ) - مناقب : 2 / 264 .\r\n( 3 ) - همان : 2 / 270 .\r\n","page_name":" 239 ","page_number":239},
  {"content":"\r\n\r\nدختر يزدگرد و به قول ديگرى جز اينها بوده است . « 1 »\r\n9 - همو از كلبى نقل كرده ، مىگويد : على بن ابى طالب عليه السلام حريث بن جابر را والى ناحيه‌اى از شرق نمود ، و او دختر يزدگرد بن شهريار پسر كسرا را فرستاد و على عليه السلام به پسرش حسين عليه السلام فرمود : « با او ازدواج كن ! » و او پس از ازدواج على بن حسين عليهما السلام را به دنيا آورد .\r\nو در حديث ديگرى آمده است كه وى دو دختر يزدگرد بن شهريار را فرستاد پس على عليه السلام يكى را به حسين و ديگرى را به محمّد بن ابىبكر داد كه از آنها آن دو پسر را به دنيا آوردند . « 2 »\r\n10 - اربلى مىگويد : مادر آن حضرت خوله دختر يزدگرد پادشاه فارس بود و هموست كه اميرالمؤمنين عليه السلام نام او را شاه زنان گذاشت و بعضى گفته‌اند كه نام وى برّه دختر نوشجان و به قولى شهربانو دختر يزدگرد بوده است . « 3 »\r\n11 - و نيز مىگويد : به امام سجّاد عليه السلام را « ابن الخيرتين » مىگفتند به خاطر سخن رسول خدا صلى الله عليه و آله و سلم كه فرمود : « خدا را از ميان بندگان دو گروه زبده است : زبده‌اى از عرب يعنى قريش ، و زبده‌اى از عجم كه مردم فارس است » و مادر آن حضرت دختر كسرا بوده است . « 4 »\r\n12 - سبط بن جوزى مىنويسد : مادر آن حضرت امّ ولدى به نام غزاله و به قولى سلامه و به قولى ام‌ّسلمه و به قولى شاه زنان بود كه پس از\r\n\r\n\r\n","description":"","footnote":"\r\n( 1 ) - كشف الغمّه : 2 / 74 .\r\n( 2 ) - همان : 2 / 91 .\r\n( 3 ) - همان : 2 / 105 .\r\n( 4 ) - همان : 2 / 107 .\r\n","page_name":" 240 ","page_number":240},
  {"content":"\r\n\r\nامام حسين عليه السلام با شخصى به نام « زييد » و يا « زيد » ازدواج كرد . « 1 »\r\n13 - محمّد بن سعد مىگويد : مادر وى امّ ولد بود به نام غزاله كه پس از حسين عليه السلام با مردى به نام زييد ، غلام آزاده شدهء حسين‌بن على عليهما السلام ازدواج كرد كه عبداللَّه‌بن زييد را به دنيا آورد ، پس او برادر مادرى حسين عليه السلام است . « 2 »\r\n14 - صفّار از قول جابر به نقل از ابوجعفر ( امام باقر ) عليه السلام آورده است مىگويد : چون دختر يزدگرد را نزد عمر آوردند و وارد مدينه كردند ، دختران مدينه به تماشاى او آمدند و مسجد از پرتو روى او روشن شد ! همين كه وارد مسجد شد و عمر او را ديد ، او صورتش را پوشاند ، و گفت :\r\nآه بىروح باد هرمز ! مىگويد : عمر با شنيدن سخن وى خشمگين شد و گفت : اين دختر مرا دشنام مىدهد و خواست او را تنبيه كند ، اميرالمؤمنين عليه السلام خطاب به عمر فرمود : « تو چنين حقى را ندارى به او كارى نداشته باش ! او مردى از مسلمانان را ( به همسرى ) برمىگزيند و از سهم غنيمت وى محاسبه كن ! » عمر رو به آن دختر كرد و گفت :\r\nبرگزين ! امام باقر عليه السلام مىگويد : او آمد دست خود را روى سر حسين بن على عليهما السلام گذاشت !\r\nپس اميرالمؤمنين عليه السلام از او پرسيد : « اسم تو چيست ؟ » گفت : جهان شاه ! فرمود : « نه ، بلكه شهربانويه » سپس نگاهى به حسين عليه السلام كرد و فرمود : « اى ابوعبداللَّه او براى تو پسرى به دنيا مىآورد كه بهترين اهل\r\n\r\n\r\n","description":"","footnote":"\r\n( 1 ) - تذكرة الخواص : ص 324 .\r\n( 2 ) - طبقات ابن سعد : 5 / 156 .\r\n","page_name":" 241 ","page_number":241},
  {"content":"\r\n\r\nزمين است . » « 1 »\r\n15 - مجلسى از حافظ عبدالعزيز نقل كرده ، مىگويد : نام مادر امام سجّاد عليه السلام سلامه بوده است ، و ابراهيم بن اسحاق مىگويد : مادر وى « غزاله » امّ ولد بود . و در كتاب « مواليد اهل بيت » روايتى از ابن خشاب نحوى از امام صادق عليه السلام نقل شده كه فرمود : « على بن حسين عليهما السلام در سال 38 هجرى دو سال پيش از شهادت على بن ابى طالب عليه السلام به دنيا آمد و با اميرالمؤمنين عليه السلام دو سال و با ابومحمّد حسن بن على عليهما السلام ده سال و با ابى عبداللَّه نيز ده سال زندگى كرد عمر آن حضرت 57 سال بود . و در روايت ديگرى آمده است كه وى سال 37 هجرى به دنيا آمد و در 57 سالگى در سال 94 هجرى دنيا را وداع گفت . و مدّت زندگى وى پس از ابى عبداللَّه عليه السلام 33 سال بود و به قولى در سال 95 هجرى درگذشت .\r\nمادرش خوله دختر يزدگرد پادشاه فارس بود ، هموست كه اميرالمؤمنين عليه السلام او را شاه زنان ناميد . و به قولى نام وى برّه دختر نوشجان بود و بعضى مىگويند : نام وى شهربانو دختر يزدگرد بود .\r\nبه آن حضرت « ابن الخيرتين » مىگفتند : به خاطر اين سخن رسول خدا صلى الله عليه و آله و سلم كه فرمود : « براى خدا از ميان بندگانش دو گروه زبده‌اند : يكى زبدهء عرب كه قريش است و ديگرى زبدهء عجم كه فارس است » و مادر وى دختر كسرا بود . « 2 »\r\n16 - راوندى از جابر به نقل از ابوجعفر ( امام باقر ) عليه السلام ، آورده است كه فرمود : « چون دختر يزدگرد بن شهريار آخرين پادشاه فارس و\r\n\r\n\r\n","description":"","footnote":"\r\n( 1 ) - بصائر الدّرجات : ص 335 .\r\n( 2 ) - بحارالانوار ، 46 / 8 .\r\n","page_name":" 242 ","page_number":242},
  {"content":"\r\n\r\nپايانبخش آنها را نزد عمر آوردند و وارد مدينه كردند ، دختران مدينه به تماشاى او آمدند و چنان بود كه انجمن به پرتو جمال او روشن گشت ، و عمر او را ديد ، دختر يزدگرد گفت : آه ، بىروح باد هرمز ! عمر با شنيدن سخن وى خشمگين شد ، و گفت : اين حيوان وحشى مرا دشنام داد و خواست او را تنبيه كند ! على عليه السلام به وى گفت : « تو حق ندارى نسبت به چيزى كه نمىدانى پرخاش كنى ! » پس عمر دستور داد تا دربارهء فروش او ندا دهند ! اميرالمؤمنين عليه السلام فرمود : « فروش دختران شاهان روا نيست ، هر چند كه كافر باشند ! بلكه به او پيشنهاد كن تا مردى از مسلمانان را به همسرى خود برگزيند ! و مهريّهء او را از سهم آن مرد از بيت‌المال كه به منزلهء وجه نقد است ، محاسبه كن ! » عمر گفت : تو خود اين كار را بكن ! اين بود كه على عليه السلام بر او عرضه كرد كه مردى را برگزيند و او سيرى كرد و دست خود را روى شانهء حسين عليه السلام گذاشت ، اميرالمؤمنين عليه السلام پرسيد :\r\n« چه نام دارى اى كنيزك ؟ » يعنى اى دختر ! نام تو چيست ؟ گفت : جهان شاه ! حضرت فرمود : « بلكه شهربانويه » گفت : آن هم خواهر من است ! فرمود : « راست گفتى ! » سپس نگاهى به طرف حسين عليه السلام كرد و گفت :\r\n« مواظب او باش و به او نيكى كن ! كه به زودى فرزندى براى تو به دنيا مىآورد كه پس از تو بهترين اهل زمين زمان خويش است . و او مادر اوصياى اين ذريّهء پاك است . »\r\nوى على بن حسين زين العابدين عليهما السلام را به دنيا آورد ، و مىگويند كه وى در اثر زايمان از دنيا رفت . و از اين جهت حسين عليه السلام را برگزيد كه فاطمه عليها السلام را در خواب ديد و پيش از آن كه سپاه مسلمانان او را بگيرند اسلام آورد و او داستانى دارد از اين قرار ، مىگويد : پيش از ورود به\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nاردوگاه مسلمانان در خواب ديدم ؛ گويا محمّد را در خواب مىبينم كه تشريف آورد و اسلام را بر من عرضه كرد و من مسلمان شدم ، سپس فرمود : « پيروزى از آنِ مسلمانان است و به زودى تو به سلامت به وصال پسرم حسين عليه السلام خواهى رسيد و كسى به تو آسيبى نخواهد رساند » .\r\nگفت : تاكنون كه به مدينه آمده‌ام دست انسانى به من نرسيده است ! « 1 »\r\n17 - همو از كتاب « دروس » آورده است كه امام سجّاد عليه السلام در روز يكشنبه پنجم شعبان سال 38 هجرى در مدينه به دنيا آمد و در همانجا روز شنبه دوازدهم محرّم سال 95 هجرى در سن 57 سالگى از دنيا رفت . مادرش شاه زنان دختر شيروية بن كسرا پرويز و به قولى دختر يزدگرد بود . « 2 »\r\n18 - همو از كتاب « تذكره » نقل كرده است كه على بن حسين زين‌العابدين عليهما السلام در سال 38 به دنيا آمد و مادرش شاه زنان دختر ملك قاشان و به قولى دختر كسرا يزدگرد پسر شهريار بود كه به قولى نام وى شهربانويه بوده است . « 3 »\r\n19 - ابن طلحه مىگويد : امّا مادر آن حضرت امّ ولد به نام غزاله و به قولى نام وى شهزنان دختر يزدگرد و به قولى جز اينها بوده است . « 4 »\r\n\r\n\r\n","description":"","footnote":"\r\n( 1 ) - بحارالانوار : 46 / 10 .\r\n( 2 ) - همان : 46 / 14 .\r\n( 3 ) - همان : 46 / 15 .\r\n( 4 ) - مطالب السّؤل : ص 77 .\r\n","page_name":" 244 ","page_number":244},
  {"content":"\r\n\r\n\r\nفرزندان امام عليه السلام\r\n1 - شيخ مفيد مىگويد : على بن حسين عليهما السلام پانزده فرزند داشت : محمّد كه كنيه‌اش ابوجعفر باقر عليهما السلام و مادرش امّ عبداللَّه دختر حسن بن على عليهما السلام بوده است . و عبداللَّه ، حسن و حسين كه مادرشان امّ ولد بود ، و زيد و عمر كه از ام‌ّولد بودند و حسين اصغر و عبدالرّحمان و سليمان كه مادرشان ام‌ّولد بود ، و على كه كوچكترين فرزند على بن حسين عليهما السلام بود ، و خديجه كه مادر اين دو نيز ام‌ّولد بود ، و محمّد اصغر كه مادرش ام‌ّولد بود و فاطمه و عليّه و ام‌ّكلثوم كه مادرشان امّ ولد بود . « 1 »\r\n2 - طبرسى در بخش اولاد آن حضرت مىنويسد : باقر عليه السلام كه مادرش ام‌ّعبداللَّه دختر حسن بن على بن ابىطالب عليهما السلام است و ابوالحسن زيد و عمر كه مادر اين دو امّ ولد بود و عبداللَّه و حسن و حسين كه مادرشان ام‌ّولد بود و حسين اصغر و عبدالرّحمن و سليمان از ام‌ّولد بودند ، و على ، كوچكترين فرزندان حضرت و خديجه مادرشان ام‌ّولد بود و محمّد اصغر كه مادرش ام‌ّولد و همين‌طور فاطمه و عليّه و ام‌ّكلثوم .\r\n\r\n\r\n","description":"","footnote":"\r\n( 1 ) - ارشاد : ص 244 .\r\n","page_name":" 245 ","page_number":245},
  {"content":"\r\n\r\nزيد بن على بن حسين عليهما السلام پس از ابوجعفر باقر عليهما السلام از همهء برادرانش با فضيلت‌تر بود ، و فردى عابد و پرهيزگار و بخشنده و دلير بوده است و همو به عنوان خونخواهى امام حسين عليه السلام قيام به شمشير كرد و مردم را به « رضا از آل محمّد » فرامىخواند ، مردم گمان كردند كه مقصود او خودش است در صورتى كه منظور وى خودش نبود چون از قبل مىدانست كه برادرش امام باقر عليه السلام شايستهء مقام امامت است و همچنين در وقت وفات خود به اباعبداللَّه جعفر بن محمّد الصّادق وصيّت كرد .\r\nدر روايت آمده است كه علّت قيام آن حضرت پس از آنچه گفتيم اين بود كه وى بر هشام بن عبدالملك وارد شد در حالى كه هشام مردم شام را گرد آورده بود تا عرصه را بر آن حضرت در آن مجلس تنگ كنند به طورى كه نتواند به نزديك هشام برسد ، پس زيد رو به هشام كرد و فرمود : كسى از بندگان خدا بالاتر از آن شخصى نيست كه به تقواى الهى سفارش كند و من تو را يا اميرالمؤمنين [ ! 
  ] به تقواى الهى سفارش مىكنم ، بنابراين از خدا بترس ! هشام پس از شنيدن سخن زيد ، گفت : تو خودت را شايستهء خلافت مىبينى ، بىمادر ! تو را به اين كار چه ! در حالى كه تو يك كنيززاده‌اى !\r\nزيد در جواب او گفت : من كسى را بزرگتر از پيامبر سراغ ندارم در حالى كه آن پيامبر يك كنيززاده بود ، بنابراين اگر كنيززاده بودن از مقام والاى او مىكاست ، خداوند او را مبعوث به پيامبرى نمىكرد ، و او اسماعيل بن ابراهيم است ! بگو ببينم نبوّت مهم‌تر است يا خلافت ؟ ! و پس از آن چه كم بود دارد مردى كه پدرش رسول خدا صلى الله عليه و آله و سلم است ، و نيز پسر علي بن ابىطالب عليه السلام است !\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nهشام پس از شنيدن سخنان زيد از جا جست و نگهبان مخصوصش را طلبيد و گفت : نبايد اين شخص در اردوگاه من بخوابد !\r\nپس زيد بيرون رفت در حالى كه مىگفت : براستى كه هيچ مردمى از حرارت شمشيرها نهراسيدند مگر اين كه ذليل و خوار شدند . « 1 »\r\n3 - همو از ابن قتيبه در « عيون الاخبار » نقل كرده است كه هشام به زيدبن على عليه السلام وقتى كه بر او وارد شد ، گفت : برادرِ بقره‌ات چه كرد ؟ زيد گفت : او را رسول خدا صلى الله عليه و آله و سلم باقرالعلم ناميده است ولى تو بقره مىنامى ! با پيامبر اختلاف داريد !\r\nمىگويد : همين كه به كوفه رسيد مردم پيرامون او جمع شدند و همچنان اجتماع مىكردند تا اين كه براساس جنگ ( با دشمنان اهل‌بيت ) با او بيعت كردند ، سپس بيعت خود را شكستند و او را تسليم دشمن كردند و كشته شد و در بين همان مردم تا چهار سال بدنش را به دار آويخته بودند و كسى از ايشان اعتراضى نكرد و به دست و زبان مخالفتى ننمود .\r\nشهادت وى روز دوشنبه ، دوّمين شب ماه صفر سال 120 هجرى بود و عمر او در روزى كه كشته شد 42 سال بود . و چون به قتل رسيد و قضيّه به طور كامل به اطّلاع امام صادق عليه السلام رسيد ، سخت غمگين شد و از مال خود بين خانواده‌هاى كسانى كه با زيد كشته شده بودند هزار دينار تقسيم كرد .\r\nعبداللَّه بن على بن حسين عليهما السلام نيز مردى فقيه و فاضل بود و توليت صدقات رسول خدا صلى الله عليه و آله و سلم و اميرالمؤمنين عليه السلام را برعهده داشت .\r\n\r\n\r\n","description":"","footnote":"\r\n( 1 ) - اعلام الورى : ص 257 .\r\n","page_name":" 247 ","page_number":247},
  {"content":"\r\n\r\nعمر بن على بن حسين عليهما السلام مردى فاضل و پرهيزگار بود ، روايات زيادى از پدرش على بن حسين عليهما السلام و برادرش ابوجعفر عليه السلام و از عمّه‌اش فاطمه دختر امام حسين عليه السلام نقل كرده است .\r\nاز وى نقل كرده‌اند كه گفت : ابراهيم بن هشام مخزومى استاندار مدينه بود ؛ روز جمعه مردم را نزديك منبر جمع مىكرد سپس به على عليه السلام بد مىگفت و او را دشنام مىداد ، مىگويد : روزى من حاضر شدم در حالى كه آنجا پر از جمعيت شده بود . پس به منبر چسبيدم ، خوب كه نگاه كردم قبر پيامبر صلى الله عليه و آله و سلم را ديدم كه شكافته شد و مردى با جامهء سفيد از آن بيرون آمد رو به من كرد و گفت : اى ابوعبداللَّه ! آيا حرفهاى اين مرد تو را غمگين نمىكند ؟ ! گفتم : چرا به خدا قسم ! گفت : چشمت را باز كن و ببين خدا با او چه مىكند !\r\nناگهان همين كه نام على عليه السلام را برد از بالاى منبر او را هدف گرفت و او مُرد ، خدايش نيامرزد ! « 1 »\r\n4 - ابن شهرآشوب مىگويد : پسران آن حضرت دوازده تن از مادران ام‌ّولد بودند جز دو تن محمّد باقر و عبداللَّه باهر ، كه مادرشان امّ عبداللَّه دختر حسن بن على عليهما السلام بود . و ابوالحسين زيد شهيد كوفه و عمر - كه دوقلو بودند - و محمّد اصغر و على كه كوچكترين فرزندان امام بود و خديجه ، بعضى مىگويند : آن حضرت دختر نداشت و بعضى گفته‌اند :\r\nدخترانى به نامهاى فاطمه و عليّه و ام‌ّكلثوم داشت ، كه پس از آن حضرت ، محمّد باقر عليه السلام و عبداللَّه باهر ، و زيدبن على عليه السلام و عمر بن على عليه السلام و على\r\n\r\n\r\n","description":"","footnote":"\r\n( 1 ) - اعلام الورى : ص 257 .\r\n","page_name":" 248 ","page_number":248},
  {"content":"\r\n\r\nبن على عليه السلام و حسين اصغر باقى ماندند . « 1 »\r\n5 - اربلى مىگويد : آن حضرت نُه فرزند ذكور داشت و دختر نداشت ، و نام فرزندان وى از اين قرار است : محمّد باقر ، زيد شهيد كوفه ، عبداللَّه ، عبيداللَّه ، حسن ، حسين ، على و عمر . « 2 »\r\nو امّا عمر آن حضرت ، وى در هيجدهم محرم سال 94 و به قولى 95 از دنيا رفت . بنابراين عمر آن حضرت 57 سال بود و از آن مدّت دو سال با جدّش و ده سال با عمويش و پس از عمويش حسن با پدر بزرگوارش نيز ده سال زندگى كرد و بقيّهء عمر خود را پس از شهادت پدرش گذراند ، و قبر آن حضرت در مدينة الرسول صلى الله عليه و آله و سلم ميان قبرستان بقيع در كنار قبر عمويش حسن عليه السلام است ، در قبّه‌اى كه عبّاس بن عبدالمطّلب آنجا دفن است . « 3 »\r\n6 - همو مىگويد : از على بن حسين عليهما السلام پانزده فرزند به دنيا آمد ، به اين شرح : محمّد . . . « 4 »\r\n7 - از حافظ عبدالعزيز بن اخضر جنابذى نقل كرده ، مىگويد :\r\nابوالحسن ، و يا ابومحمّد على بن حسين بن على بن ابى طالب بن عبدالمطّلب بن هاشم بن عبد مناف بن قصى عليهم السلام ، از گروهى از صحابه از مردان و زنان از جمله عمويش حسن عليه السلام و پدرش عليه السلام و عبداللَّه بن جعفر و عبداللَّه بن عباس و جابربن عبداللَّه و عبداللَّه بن زبير و مسور بن مخرمه و\r\n\r\n\r\n","description":"","footnote":"\r\n( 1 ) - مناقب : 2 / 269 .\r\n( 2 ) - در متن همين هشت نام آمده است - م .\r\n( 3 ) - كشف الغمّه : 2 / 82 .\r\n( 4 ) - همان ، بىكم و زياد همان حديث شمارهء 1 بود كه از ارشاد نقل كرديم - م .\r\n","page_name":" 249 ","page_number":249},
  {"content":"\r\n\r\nابوسعيد ساعدى و حارث بن هشام و اسامة بن زيد و بريدة بن خصيب و ديگران و از زنان فاطمه بنت الحسين عليه السلام و عايشه و ام‌ّسلمه و امّ ايمن و ربيع دختر مسعود بن عفراء و درّه دختر ابولهب و ديگران ، رواياتى شنيده است . « 1 »\r\n8 - مجلسى مىگويد : گويند : وى ده پسر و چهار دختر داشت . در كتاب « الدّر » آمده است كه على بن حسين عليهما السلام پانزده فرزند داشت ، به اين شرح : مولايمان محمّد باقر عليه السلام كه مادرش امّ حسن دختر حسن بن على بن ابىطالب عليهما السلام بود و عبداللَّه كه مادر ايشان امّ ولد بود ، و زيد و عمر ، نيز مادرشان امّ ولد بود ، و حسين اصغر و عبدالرّحمان و سليمان از امّ ولد بودند ، و على كه كوچكترين فرزندان آن حضرت بود و خديجه مادرشان ام‌ّولد بوده است . و محمّد اصغر كه مادرش امّ ولد بود ، و فاطمه ، عليّه و ام‌ّكلثوم مادرشان امّ ولد بود .\r\nبازماندگان از فرزندان زين‌العابدين عليه السلام شش پسر : مولايمان امام باقر عليه السلام و عبداللَّه ارقط و عمر و على و حسين اصغر و زيد بودند . « 2 »\r\n9 - و نيز آورده است كه عبداللَّه بن علي بن حسين عليهما السلام برادر ابىجعفر عليه السلام عهده‌دارصدقات رسول‌خدا عليه السلام و صدقات اميرالمؤمنين عليه السلام بود ، وى مردى فاضل و فقيه بود ، از پدرانش به نقل از رسول خدا صلى الله عليه و آله و سلم اخبار زيادى را روايت كرده و مردم نيز از او نقل كرده‌اند ، و حامل آثارى از او هستند و عمر بن على بن حسين عليهما السلام نيز مردى فاضل و جليل‌القدر بود و متولى صدقات رسول خدا صلى الله عليه و آله و سلم و صدقات اميرالمؤمنين عليه السلام و\r\n\r\n\r\n","description":"","footnote":"\r\n( 1 ) - همان : 2 / 90 .\r\n( 2 ) - بحارالانوار : 46 / 155 .\r\n","page_name":" 250 ","page_number":250},
  {"content":"\r\n\r\nپرهيزگار و سخاوتمند بود . « 1 »\r\n10 - از داوود بن قاسم به نقل از حسين بن زيد آورده است ، مىگويد :\r\nعمويم عمر بن على بن حسين عليهما السلام را ديدم با هر كه ( ميوه‌هاى درختان ) صدقات على عليه السلام را مىخريد شرط مىكرد كه در ديوار رخنه‌اى چنين و چنان ايجاد كند و مانع از خوردن كسى كه وارد آن مىشود نگردد ! « 2 »\r\n11 - از عبداللَّه بن جرير قطان روايت كرده ، مىگويد : از عمر بن على بن حسين عليهما السلام شنيدم كه مىگفت : كسى كه در محبّت ما زياده‌روى كند مانند كسى است كه در دشمنى ما تندروى كند ! ما را به خاطر خويشاوندى با جدّمان رسول خدا صلى الله عليه و آله و سلم حقى است و اين حق را خداوند براى ما قرار داده است ، هر كه آن را ترك كند ، مهمّى را ترك كرده است . ما را در جايگاهى قرار دهيد كه خدا قرار داده است و چيزى كه در ما نيست دربارهء ما نگوييد ، اگر خدا ما را عذاب كند به خاطر گناهان ماست و اگر بيامرزد ، به رحمت و فضل خويش آمرزيده است ! « 3 »\r\n12 - همو مىنويسد : حسين بن على بن حسين عليهما السلام مردى فاضل و پرهيزگار بود . حديث زيادى از پدرش على بن حسين عليهما السلام و عمّه‌اش فاطمه بنت الحسين عليه السلام و برادرش ابوجعفر عليه السلام نقل كرده است .\r\nاحمد بن موسى از پدرش نقل كرده ، مىگويد : من حسين بن على بن حسين عليهما السلام را ديدم دعا مىكرد ، و همواره با خود مىگفتم كه دستش را پايين نمىآورد تا خداوند دعاى او را دربارهء تمام خلق مستجاب گرداند . « 4 »\r\n\r\n\r\n","description":"","footnote":"\r\n( 1 ) - بحارالانوار : 46 / 166 .\r\n( 2 ) - همان : 46 / 167 .\r\n( 3 ) - همان .\r\n( 4 ) - همان .\r\n","page_name":" 251 ","page_number":251},
  {"content":"\r\n\r\n13 - از سعيد همدم حسن بن صالح نقل كرده ، مىگويد : من كسى را خائف‌تر از حسن بن صالح نديده بودم تا اين كه به مدينه رفتم و حسين بن على بن حسين عليهما السلام را ديدم و خائف‌تر از او كسى را سراغ ندارم او از شدّت خوف چنان است كه گويى وى را وارد آتش دوزخ كرده‌اند سپس از آن بيرون آورده‌اند . « 1 »\r\n14 - « 2 » محمّد بن سعد مىگويد : امّا فرزندان : على اصغر بن حسين بن على عليهم السلام و حسن بن على عليهم السلام كه در نوجوانى فوت كرد و حسين اكبر پيش از ازدواج مرد ، و اباجعفر محمّد ( امام باقر ) عليه السلام كه فقيه بود ، و عبداللَّه ، مادر همهء اينها امّ عبداللَّه دختر حسن بن على بن ابىطالب عليهما السلام بوده است .\r\nو عمر و زيد كه در كوفه به قتل رسيد و او را يوسف بن عمر ثقفى در زمان خلافت هشام بن عبدالملك كشت و پيكرش را به دار آويخت و على بن على عليه السلام و خديجه كه مادرشان ام‌ّولد بود ، و حسين اصغر بن على عليه السلام و امّ على دختر على بن حسين عليهما السلام يعنى همان عليّه كه مادر اين دو امّ ولد بود . و كلثوم دختر على عليه السلام و سليمان كه بلاعقب بود و مليكه كه‌مادرشان امّ ولد بود و قاسم و امّ حسن يعنى همان حسنه و امّ حسين و فاطمه كه مادر آنها نيز امّ ولد بود . « 3 »\r\n\r\n\r\n","description":"","footnote":"\r\n( 1 ) - بحارالانوار : 46 / 167 .\r\n( 2 ) - همان . اين حديث را قبلًا در بخش « آنچه بين آن حضرت و ابراهيم بن هشام گذشت » به شمارهء ( 1 ) از اعلام الورى طبرسى نقل كرديم - م .\r\n( 3 ) - طبقات ابن سعد : 5 / 156 .\r\n","page_name":" 252 ","page_number":252},
  {"content":"\r\n\r\n15 - ابن طلحه مىگويد : امّا اولاد آن حضرت ، بعضى گفته‌اند : نُه فرزند ذكور داشته و دختر نداشته است ، نام فرزندان آن بزرگوار عبارت است از : محمّد باقر ، زيد شهيد در كوفه ، عبداللَّه ، عبيداللَّه ، حسن ، حسين و عمر . « 1 »\r\n\r\n\r\n","description":"","footnote":"\r\n( 1 ) - مطالب السّؤل : ص 79 . در متن همين هفت نام آمده است - م .\r\n","page_name":" 253 ","page_number":253},
  {"content":"\r\n\r\n\r\nفضيلت زيارت امام عليه السلام\r\n1 - كلينى مىگويد : چون نزديك هر قبرى كه در بقيع است رفتى ، در برابر قبر مىايستى سپس مىگويى : « سلام بر شما اى پيشوايان هدايت ! سلام بر شما اى كسانى كه اهل تقواى كامليد ! سلام بر شما اى حجّتهاى خدا بر اهل دنيا ! سلام بر شما اى پاسداران قسط و عدل در بين خلايق ! سلام بر شما اى اهل صفا و اخلاص ! سلام بر شما اى اهل راز و نياز با خدا ! گواهى مىدهم كه شما تبليغ دين و نصيحت خلق را بر عهده داشتيد و در برابر اذيّت مردم به خاطر خدا صبر كرديد ، در حالى كه مردم ( مقام امامت ) شما را تكذيب كردند و بديها بر شما روا داشتند ولى شما همه را بخشيديد ، و گواهى مىدهم كه شما امامان راهبر و راهنماى خلقيد و طاعت شما بر همه واجب و سخن شما راست و حقيقت است ، و شما مردم را به سوى خدا دعوت كرديد و آنها نپذيرفتند و فرمان داديد ولى آنها امتثال نكردند !\r\nو همانا شما ستون‌هاى دين و اركان زمين هستيد ، و همواره عنايت خدا شامل حال شما بوده است .\r\nخداوند شما را از صُلبهاى پاك پدران به رحمهاى پاك مادران منتقل\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nساخت و همچنان از پليدى و آلودگى جاهليت جاهلان پاك و منزّه بوديد ، و فتنه‌هاى هواهاى نفسانى در وجود شما تصرّف نكرد . شما خود پاك و منزّهيد و منشأ و ريشهء وجود شما نيز پاك و پاكيزه است . خداى ديّان به نعمت وجود شما بر ما منّت نهاد و شما را در خانه‌هايى قرار داد كه به اذن خدا مقام بس بلند يافته و ذكر نام خود را از آن خانه‌ها بلند كرده است و درود و تحيّات ما را بر شما واسطهء رحمت خود و كفّارهء گناهان ما مقرر فرموده است ، زيرا بر ما منّت نهاده و نعمت وجود شما را براى ما اختيار فرموده و خلقت ما را براى قبول ولايت شما پاك و پاكيزه گردانيد . و ما در پيشگاه خدا مشخّص و موسوم به علم شما و معترف به تصديق و اعتقاد بر ولايت شما هستيم .\r\nاينك جايى كه من ايستاده‌ام ، جايگاه كسى است كه داراى گناه و اسراف و خطا و مسكنت است و به جنايت خويش اقرار دارد و تمام اميدش در اين مقام نجات خود است كه به وسيلهء شفاعت شما خداوند او را از سقوط در عذابهاى كشنده ( دنيا و آخرت ) نجات دهد ! پس شما در نزد خدا شفيع من باشيد كه من از روى محبت بر شما وارد شدم زمانى كه اهل دنيا از درِ خانهء شما دور مىشوند و آيات خدا را به مسخره مىگيرند و بر آنها استكبار مىورزند !\r\nاى خدايى كه هميشه حاضرى و سهو و فراموشى در تو راه ندارد و پيوسته ناظرى و بر تمام موجودات احاطه دارى و تو را بر من منّت است كه توفيقم دادى و با زيارت اولياى خود مرا با مقام ايشان آشنا كردى ، آنگاه كه اين درگاه را بندگان جاهل تو بستند و به نور ولايت معرفت نيافتند و حق ايشان را سبك و بىمقدار پنداشتند و به سوى ديگران\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nگرايش يافتند ، پس تو را بر من منّت است و بر ديگر اقوام و مللى كه همانند من به اين نعمت اختصاص دادى .\r\nپس ستايش تو را كه مرا در اين مقام زيارت اولياى خود ، ياد ، و در كتاب علم خويش ثبت فرموده‌اى . پس مرا از آنچه اميدوارم محروم نگردان و از اجابت دعايم نااميد نفرما ! » .\r\nسپس هر درخواستى كه دارى براى خودت از خدا بخواه . « 1 »\r\n2 - شيخ مفيد در زيارت ائمهء بقيع عليهم السلام آورده است كه چنين مىگويى :\r\n« سلام بر شما اى خزانه‌داران علم خدا و رازداران و بيان‌كنندگان وحى او ! اى فرزندان رسول خدا صلى الله عليه و آله و سلم با معرفت به حق شما و بصيرت به جايگاه شما و دشمنى با دشمنان و دوستى با دوستان شما به حضورتان شرفياب شده‌ام ! پدر و مادرم فداى شما و تحيّت و درود خدا بر روح و جسم شما باد !\r\nخداوندا ! من آخرين فرد ايشان را دوست مىدارم چنان كه نخستين فردشان را دوست مىدارم و از هر دسته‌بندى در برابر ايشان بيزارم و به جبت و طاغوت و لات و عزّى ( نام بت‌ها ) كافرم و هر ضدّى كه جز خدا مىخوانند برائت مىجويم ! » « 2 »\r\n3 - همو در زيارت ديگرى مىگويد : قبرها را در مقابل خود قرار مىدهى و مىگويى : ( با اندك تفاوت لفظى همان زيارت شمارهء 1 را آورده ، سپس مىافزايد : در مسجد ( پيامبر صلى الله عليه و آله و سلم ) براى هر امامى دو ركعت نماز بخوان و چون خواستى ايشان را وداع كنى ، بگو : « سلام بر\r\n\r\n\r\n","description":"","footnote":"\r\n( 1 ) - كافى : 4 / 559 .\r\n( 2 ) - مزار شيخ مفيد : ص 161 .\r\n","page_name":" 256 ","page_number":256},
  {"content":"\r\n\r\nشما اى پيشوايان هدايت ! و رحمت و بركات او بر شما باد ! بدرود مىگويم شما را و به محضر شما سلام عرض مىكنم ، به خدا و رسول خدا صلى الله عليه و آله و سلم و بدانچه شما ( اهل بيت ) آورديد و بدان راهنمايى كرديد ايمان داريم ، پس خداوندا ! ما را از گواهان بنويس ! » . « 1 »\r\n4 - مجلسى از « مصباح الزّائر » نقل كرده است ، مىگويد : چون خواستى ائمّهء بقيع را وداع كنى بگو : ( با كمى تفاوت لفظى همان زيارت وداع شمارهء قبلى آمده است و در پايان اضافه مىكند : ) سپس خدا را زياد بخوان و از درگاه او بخواه كه آخرين عهد از زيارت ايشان قرار ندهد . « 2 »\r\n6 - « 3 » همو از مؤلّف « مزار كبير » زيارت ديگرى براى ايشان نقل كرده ، مىگويد : مستحبّ است كسى كه آهنگ زيارت ايشان را دارد نخست غسل كند سپس با آرامش و وقار بيايد و چون به آستانه مقدّس رسيد ، بايستد و بگويد :\r\n« اى مولا و سروران من ! اى فرزندان رسول خدا صلى الله عليه و آله و سلم ، اين بنده و فرزند كنيز شما به حضور شما آمده‌ام ، در برابر شما خوار ، و در مقام بلند شما ناتوان ، و به حق ( امامت ) شما اعتراف دارم ! اينك به درگاه شما پناه آورده و براى تقرّب به شما آهنگ حرم شما را نموده و به وسيلهء شما به خداى تعالى توسّل مىجويم !\r\n\r\n\r\n","description":"","footnote":"\r\n( 1 ) - مزار شيخ مفيد : ص 161 و كامل الزيارات : ص 53 .\r\n( 2 ) - بحارالأنوار : 100 / 206 .\r\n( 3 ) - همان . حديث شمارهء 5 از مصباح كفعمى در حقيقت مجموع احاديث شمارهء 2 و 4 است كه ذكركرديم - م .\r\n","page_name":" 257 ","page_number":257},
  {"content":"\r\n\r\nسروران من ! آيا اجازه مىدهيد كه بر حرم شما وارد شوم ؟ اى اولياى خدا آيا اجازهء ورود مىدهيد ؟ و اى فرشتگانى كه به گرد اين حرم شريف حلقه زده‌ايد و در اين آستانهء مباركه اقامت داريد اجازهء ورود به اين حرم شريف مىدهيد ؟ ! »\r\nآنگاه براى خدا كمال تواضع و خشوع را داشته باش و گريه كن ! و اگر دلت شكست و اشكت جارى شد ، نشانهء پذيرش و اجازهء ورود است ، ابتدا پاى راست خود را وارد آستانه كن و بعد پاى چپ را و بگو : « خداوند آنقدر بزرگ است كه در انديشه نمىگنجد و ستايش فراوان مخصوص اوست ، و صبح و شام خدا را تسبيح مىگويم ، و سپاس ويژهء خداوند يكتا و بىنياز و با مجد و يگانه راست ، خداوند با كرامت و مهربانى كه بر من منّت نهاد تا اين كه زيارت سروران و امامان خويش را به آسانى درك كنم و مرا از زيارت ايشان محروم نفرمود ، بلكه به من لطف و احسان كرد . » سپس وارد شو و آن قبرهاى مقدس را روبروى خود قرار ده و بگو : ( زيارتى كه گذشت ، تا وَاسْتَكْبَرُوا عَنْها ) ، سپس بگويد :\r\n« درود بر شما اى سروران من ! من برده و غلام شما و زاير ( قبر مقدّس ) شمايم به شما پناه آورده‌ام ، و در رواى حاجتم و دفع غم و اندوهم و اجابت دعايم و آمرزش گناهانم به درگاه خدا شما را وسيله قرار مىدهم و از پيشگاه او درخواست دارم كه تقاضاى مرا بشنود و به لطف و رحمت خود اجابت كند . » سپس براى هر امامى دو ركعت نماز بخوان و هر چه دوست دارى دعا كن كه درگاه خدا جاى اجابت است . « 1 »\r\n\r\n\r\n","description":"","footnote":"\r\n( 1 ) - بحارالانوار : 100 / 211 .\r\n","page_name":" 258 ","page_number":258},
  {"content":"\r\n\r\n\r\nاصمعى و امام سجّاد عليه السلام\r\n1 - ابن شهرآشوب به نقل از اصمعى آورده است ، مىگويد : شب هنگام اطراف خانهء كعبه طواف مىكردم ، ناگهان جوانى را با شمايل ظريف ديدم كه دو گيسو بر سر و دست به پرده‌هاى كعبه آويخته ، مىگويد :\r\n« خداوندا ! چشمها در خواب و ستارگان برآمده‌اند و تو پادشاه حىّ و قيّومى ، در حالى كه تمام پادشاهان در به روى ديگران بسته‌اند و پاسبانان و دربانان بر كاخهايشان گمارده‌اند درِ خانهء تو به روى درماندگان و گدايان باز است ، اينك من آمده‌ام تا نظر لطفى بر من كنى ، اى بخشنده‌ترين بخشايندگان ! »\r\nسپس شروع كرد ، به خواندن اين اشعار :\r\n« اى كه دعاى درماندگان را در تاريكىهاى شب اجابت مىكنى\r\nو اى بر طرف كننده سختىها و گرفتارىها به همراه بيمارىها !\r\nتمام حاجيانى كه از سراسر عالم آمده‌اند در اطراف كعبه خفته‌اند\r\nو اى پروردگار قيّوم ، تو تنها نخوابيده‌اى !\r\nخداوندا تو را چنان مىخوانم كه خود دستور داده‌اى\r\nپس به حق اين خانه و اين حرم به اشك چشم من رحم كن !\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nاگر بنده گنهكار به عفو و بخشش تو اميدوار نباشد\r\nپس بر گنهكاران چه كسى بخشش و احسان خواهد كرد ؟ ! »\r\nاصمعى مىگويد : پس پى او را گرفتم ، ديدم زين‌العابدين عليه السلام است . « 1 »\r\n\r\nطاووس فقيه و امام سجّاد عليه السلام\r\n1 - ابن شهرآشوب به نقل از طاووس فقيه آورده است ، مىگويد : در حجر اسماعيل عليه السلام ، زين‌العابدين عليه السلام را ديدم نماز مىخواند و مىگفت :\r\n« خدايا ! بندهء ناچيزت در خانهء تو ، و اسير و درمانده و گداى نيازمندت به درگاه تو آمده است و از آنچه كه بر تو پوشيده نيست به پيشگاه تو شكوه دارد ! » و در خبرى آمده است : « مرا از درِ خانه‌ات برنگردان ! » « 2 »\r\n2 - همو از طاووس فقيه نقل كرده است ، مىگويد : آن حضرت را ديدم كه از شامگاه تا سحر طواف مىكند و به عبادت مشغول است و چون كسى را در اطراف خود نديد ، رو به طرف آسمان گرد و گفت : « خداوندا ! ستارگان آسمان از نظرها غايب شدند و چشم مردمان به خواب رفته و درهاى رحمت تو به روى درخواست‌كنندگان باز است ، اينك من آمده‌ام تا مرا بيامرزى و مورد ترحّم و بخشش خود قرار دهى . و سيماى جدّم محمّد صلى الله عليه و آله و سلم را در عرصات رستاخيز بر من بنمايانى ! » .\r\nسپس گريه كرد و گفت : « خداوندا به عزّت و جلالت سوگند كه هدف من از نافرمانى مخالفت با تو نبوده است و هنگامى كه به معصيت تو\r\n\r\n\r\n","description":"","footnote":"\r\n( 1 ) - مناقب : 2 / 251 .\r\n( 2 ) - همان : 2 / 250 .\r\n","page_name":" 260 ","page_number":260},
  {"content":"\r\n\r\nپرداختم از راه سركشى و به دليل شك و ترديد به خداوندى تو نبوده است و نه بدان جهت كه از كيفر و عقوبت تو ناآگاه بودم و نه آن كه سينه در برابر مجازات تو سپر كرده باشم ، بلكه نفس من امر را بر من مشتبه كرد و پرده‌پوشى تو بر گناهان من در اين راه كمكم كرد ، و هم اكنون نمىدانم چه كسى مىتواند مرا از عذاب تو نجات بخشد ؟ و اگر تو رشتهء محبت خود را از من قطع كنى به ريسمان كه چنگ بزنم ؟\r\nپس واى به رسوايى من ! فرداى قيامت كه در پيشگاه تو بايستم ؛ آن هنگامى كه به سبكباران بگويند : بگذريد ! و به سنگين‌باران بگويند : در آتش دوزخ فروريزيد !\r\nآيا با سبكباران من هم مىگذرم و يا جزو سنگين‌باران در آتش فرو مىآيم ؟ ! واى بر من كه هر چه عمرم طولانى مىشود گناهانم زياد مىگردد و توبه نمىكنم ! آرى هم اكنون وقت آن فرارسيده است كه از پروردگارم شرم كنم ! » .\r\nسپس گريست و آنگاه اين اشعار را به زبان آورد :\r\n« اى نهايت آرزوها ! آيا مرا در آتش دوزخ مىسوزانى ؟\r\nپس ( به رحمت تو ) اميدوارم وانگهى خوف و خشيتم چه مىشود ؟\r\nخداوندا ! با اعمال زشت و پستى به درگاه تو آمده‌ام\r\nو هيچ كس از مخلوقات تو همچون جنايت مرا مرتكب نشده است ! »\r\nآنگاه گريه كرد و گفت :\r\n« خداوندا ! پاك و منزّهى ، چنان تو را نافرمانى كنند كه گويا تو معصيت‌كاران را نمىبينى ! و چنان صبور و شكيبايى كه گويا كسى معصيت و نافرمانى تو را نكرده است ، به قدرى با خوشرفتاريت به\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nبندگان خود محبّت مىورزى كه گويى به آنها محتاجى ، در حالى كه تو اى مولاى من از همه ايشان بىنيازى ! » .\r\nسپس به حال سجده روى زمين افتاد ، نزديك رفتم و سر مباركش را برداشتم و روى زانو گذاشتم ، و چند قطرهء اشك از چشمانم به صورتش فروريخت ، از جا بلند شد و نشست و با صداى آهسته گفت : « كيست كه مرا از ياد پروردگارم بازداشت ؟ » .\r\nگفتم : من طاووس ( يمانى ) هستم يابن رسول‌اللَّه ! اين همه بىتابى و آه و ناله چرا ؟ ! ما بايد اين چنين بناليم كه معصيت كار و جنايت‌پيشه‌ايم ، ولى پدر شما حسين بن على عليهما السلام و مادرت فاطمهء زهرا عليها السلام و جدّتان رسول خدا صلى الله عليه و آله و سلم است ! مىگويد : امام عليه السلام نگاهى به طرف من كرد و گفت :\r\n« هيهات ، اى طاووس ! سخن از پدر و مادر و جدّم مگو ! كه خداوند بهشت را براى مطيعان و نيكوكاران آفريده است هر چند كه بنده حبشى باشند و آتش دوزخ را براى گنهكاران خلق كرده است ، اگر كه سيد قرشى باشند ، مگر اين سخن خدا را نشنيده‌اى :  « فَإِذا نُفِخَ فِي الصُّورِ فَلا أَنْسابَ بَيْنَهُمْ يَوْمَئِذٍ وَ لا يَتَساءَلُونَ » ؟  « 1 » به خدا سوگند كه فرداى قيامت هيچ چيزى سودى به حال تو نمىبخشد مگر آن كه عمل صالحى در اين دنيا بجا آورده باشى ! » . « 2 »\r\n\r\n\r\n","description":"","footnote":"\r\n( 1 ) - مؤمنون / 101 : وقتى كه در صور دميده شود ( روز قيامت ) ديگر نسبى در ميانشان نماند و كسى از نسب كسى نمىپرسد !\r\n( 2 ) - مناقب : 2 / 252 .\r\n","page_name":" 262 ","page_number":262},
  {"content":"\r\n\r\n\r\nبخش دوم : روايات امام سجّاد على بن حسين عليهما السلام\r\n\r\n","description":"","footnote":"","page_name":" 263 ","page_number":263},
  {"content":"\r\n . \r\n","description":"","footnote":"","page_name":" 264 ","page_number":264},
  {"content":"\r\n\r\n\r\nروايات امام سجّاد علىّ بن حسين عليهما السلام\r\n\r\nعلم\r\n1 - محمّد بن يعقوب ( كلينى ) از ابوحمزه به نقل از على بن حسين عليهما السلام آورده است ، فرمود : « اگر مردم مىدانستند كه در طلب علم چه فايده‌اى است دنبال آن مىرفتند ، اگر چه خون دل در آن را بريزند و به گردابها فرو شوند . براستى كه خداى تعالى به دانيال عليه السلام وحى كرد كه مبغوض‌ترين بندگانم نزد من نادانى است كه حق اهل دانش را سبك شمارد و از آنان پيروى نكند و دوست‌ترين بندگانم نزد من پرهيزگارى است كه طالب ثواب شايان و ملازم دانشمندان و پيرو بردباران و پذيراى سخن حكيمان است » . « 1 »\r\n2 - در حديث مرفوعى از يونس نقل كرده ، مىگويد : على بن حسين عليهما السلام فرمود : « بهترين كارها نزد خدا آن است كه طبق سنّت باشد ، هر چند كه اندك باشد » . « 2 »\r\n3 - اربلى از زهرى نقل كرده ، مىگويد : خدمت على بن حسين عليهما السلام\r\n\r\n\r\n","description":"","footnote":"\r\n( 1 ) - كافى : 1 / 35 .\r\n( 2 ) - همان : 1 / 70 .\r\n","page_name":" 265 ","page_number":265},
  {"content":"\r\n\r\nحديثى را نقل كردم همين كه فارغ شدم ، فرمود : « نيكو گفتى ، بارك‌اللَّه فيك ، ما هم همين‌طور آن را شنيده بوديم . »\r\nعرض كردم : تصوّر من چنين نيست ، زيرا من حديثى را نقل كردم كه شما از من به آن حديث داناتريد ! فرمود : « آن طور تصوّر نكن ، زيرا آنچه را نشناسند جزو علم نيست ، بلكه معناى علم آن است كه بشناسند . » « 1 »\r\n\r\nتوحيد\r\n1 - محمّد بن يعقوب ( كلينى ) از عاصم بن حميد نقل كرده ، مىگويد : از على بن حسين عليهما السلام راجع به توحيد پرسيدند ، فرمود : « همانا خداى تعالى مىدانست كه در آخرالزّمان مردمى كنجكاو مىآيند از اين‌رو خداى عزّوجلّ « قل هو اللَّه احد » را نازل كرد و نيز آياتى از سورهء حديد را تا آنجا كه مىفرمايد :  « وَ هُوَ عَلِيمٌ بِذاتِ الصُّدُورِ »  « 2 » و هر كه براى خداشناسى ماوراى اينها را بجويد هلاك شده است ! » . « 3 »\r\n2 - همو از ابوحمزه نقل كرده است ، مىگويد : على بن حسين عليهما السلام به من فرمود : « اى ابوحمزه ! خدا به وصفى كه باعث محدوديّت او باشد درنمىآيد ، پروردگار ما از داشتن چنان صفتى بالاتر است ! چگونه به صفت محدودى توصيف مىگردد آنكه حدّى ندارد و چشمها او را درك نمىكنند و او چشمها را درك مىكند و هم لطيف و خبير است ؟ » . « 4 »\r\n3 - و نيز از ابوحمزه نقل كرده است ، مىگويد : على بن حسين عليهما السلام\r\n\r\n\r\n","description":"","footnote":"\r\n( 1 ) - كشف‌الغمّه : 2 / 101 .\r\n( 2 ) - حديد / 6 : و او به راز درون سينه‌ها آگاه است .\r\n( 3 ) - كافى : 1 / 91 .\r\n( 4 ) - همان : 1 / 100 .\r\n","page_name":" 266 ","page_number":266},
  {"content":"\r\n\r\nفرمود : « اگر اهل آسمان و زمين گرد آيند كه خدا را با عظمتى كه دارد ستايش كنند ، توانايى آن را ندارند . » « 1 »\r\n4 - صدوق از ابراهيم بن زياد كرخى به نقل از امام صادق عليه السلام از قول پدر و از جدّش عليهم السلام آورده است كه فرمود : « رسول خدا صلى الله عليه و آله و سلم فرموده است : هر كه بميرد و چيزى را شريك خدا نشمارد ، نيكوكار يا بدكار باشد ( سرانجام ) داخل بهشت مىگردد » . « 2 »\r\n5 - همو از زهرى نقل كرده ، مىگويد : مردى به على بن حسين عليهما السلام گفت : خداوند مرا فداى شما گرداند ! بفرماييد آيا آنچه به مردم مىرسد ، به خاطر آن است كه مقدر شده است و يا به خاطر عمل خود آنهاست ؟\r\nعلى بن حسين عليهما السلام فرمود : « همانا تقدير و عمل به منزلهء روح و پيكرند ، بنابراين روح بدون پيكر احساس ندارد و پيكر بدون روح شكلى بىحركت است ولى چون با هم شوند نيرومند شده و صلاحيّت پيدا مىكنند ، عمل و تقدير نيز چنين است ؛ بنابراين اگر تقدير بر عمل وارد نشود ، خالق از مخلوق بازشناخته نشود و قَدَرْ چيزى بدون حسّ خواهد بود و هيچ عملى مطابق مقدّرات انجام نخواهد گرفت و به سامان نخواهد رسيد ولى آن دو با اجتماع خود نيرومند شده و خدا نيز به بندگان شايسته‌اش در آن باره كمك مىكند . »\r\nسپس فرمود : « بدان كه ستمگرترين مردم كسى است كه ستمگرى خود را عدالت و عدالت شخص هدايت شده را ظلم و جور بپندارد . بدان كه هر بنده‌اى را چهار چشم است : دو چشمى كه بدان وسيله امر آخرت خود\r\n\r\n\r\n","description":"","footnote":"\r\n( 1 ) - كافى : 1 / 102 .\r\n( 2 ) - توحيد صدوق : ص 19 .\r\n","page_name":" 267 ","page_number":267},
  {"content":"\r\n\r\nرا مىبيند و دو چشمى كه به وسيلهء آنها امر دنياى خويش را مىنگرد ، پس هر گاه خداوند خير بنده‌اى را بخواهد ، دو چشم او را كه در دل اوست مىگشايد پس عيب خويش را بدان وسيله مىبيند و چون جز اين را اراده كند ، قلب او را به حال خود وامىگذارد » .\r\nآنگاه نگاهى به طرف آن كسى كرد كه راجع به قَدَرْ پرسيده بود ، فرمود : « اين از آن قبيل است ، اين از آن قبيل است . » « 1 »\r\n6 - از عبداللَّه بن جارود با يك واسطه از على بن حسين عليهما السلام نقل كرده است مىفرمايد : « خداوند بدنهاى پيامبران را از طينت عليّين آفريد و دل مؤمنان را نيز از همان طينت خلق كرد ولى بدنهاى ايشان را از پايين‌تر از آن ! و دلها و بدنهاى كافران را از سجّين آفريد و بين اين دو طينت را درهم آميخت ، از اين‌روست كه از مؤمن ، كافر به دنيا مىآيد و از كافر ، مؤمن ! و از اينجاست كه بدى نصيب مؤمن مىشود و به كافر نيكى مىرسد ! بنابراين دلهاى مؤمنان به سوى آن چيزى گرايش دارد كه از آن خلق شده‌اند و دلهاى كافران نيز به آن چيزى گرايش دارد كه از آن خلق شده‌اند . » « 2 »\r\n7 - از ابوحمزهء ثمالى نقل كرده ، مىگويد : به على بن حسين عليهما السلام گفتم :\r\nبراى چه خداى عزّوجلّ خود را از نظر خلق پنهان داشته است ؟\r\nفرمود : « چون خداى تبارك و تعالى اساس ساختار آنان را بر جهل نهاده است ، بنابراين اگر آنان به خداى عزّوجلّ نظر مىكردند هر آينه با وضعى كه داشتند اور ا با هيبت و عظمت نمىيافتند ، نمونهء اين در خود\r\n\r\n\r\n","description":"","footnote":"\r\n( 1 ) - توحيد : ص 366 .\r\n( 2 ) - علل الشرايع : 1 / 78 .\r\n","page_name":" 268 ","page_number":268},
  {"content":"\r\n\r\nشماها وجود دارد ؛ وقتى كه فردى از شما خانهء خدا ( بيت‌اللَّه الحرام ) را اوّلين بار مىبيند ، سر تعظيم فرود مىآورد و همين شخص اگر چند روز بگذرد و آن را هر روز ببيند ، شايد از كنار آن بگذرد و نگاه نكند و آن تعظيم لازم را بجا نياورد ! » . « 1 »\r\n8 - در حديث مرفوعى از ابوحمزهء ثمالى نقل كرده ، مىگويد : از على بن حسين عليهما السلام پرسيدم اين كه شما فرموديد : « خدا را به پنج كلمه تعظيم كنيد ! » آنها كدامند ؟\r\nفرمود : « وقتى كه سبحان الله و بحمده مىگويى ، خدا را از آنچه منحرفان از او مىگويند ، برتر شمرده‌اى . و چون بگويى : لا إله الا الله وحده لا شريك له ، كلمهء اخلاص است كه هيچ كس آن را نمىگويد مگر اين كه خداوند او را از آتش دوزخ آزاد سازد جز مستكبران و جبّاران .\r\nهر كه بگويد : لا حول و لا قوه الا بالله ، كار خود را به خداى عزّوجلّ واگذار نموده است . و هر كه بگويد : استغفرالله و اتوب اليه ، مستكبر و جبّار نيست ، زيرا مستكبر كسى است بر گناهى كه هواى نفسش در آن گناه بر او غلبه كرده است ، اصرار مىورزد ، و دنياى خود را بر آخرتش ترجيح داده است .\r\nو هر كه الحمد لله بگويد ، در حقيقت شكر تمام نعمتهايى را كه خداى عزّوجلّ به او داده است بجا آورده است . » « 2 »\r\n9 - شيخ فقيه ابوجعفر از ثابت دينار نقل كرده ، مىگويد : از على بن حسين بن على ابىطالب عليهم السلام پرسيدم از اين كه آيا مىشود خداوند جلّ و\r\n\r\n\r\n","description":"","footnote":"\r\n( 1 ) - علل الشّرايع : 1 / 113 .\r\n( 2 ) - خصال : ص 299 .\r\n","page_name":" 269 ","page_number":269},
  {"content":"\r\n\r\nجلاله رابه مكان توصيف كرد يا نه ؟\r\nفرمود : « خداوند برتر از آن است . »\r\nگفتم : پس چرا پيامبرش محمّد صلى الله عليه و آله و سلم را به آسمان برد ؟\r\nفرمود : « براى اين كه ملكوت آسمان و آنچه از شگفتيهاى آفرينش و بدايع خلقت در آن است به آن حضرت بنماياند ! »\r\nگفتم : پس اين سخن خدا كه مىفرمايد :   « دَنا فَتَدَلَّى فَكانَ قابَ قَوْسَيْنِ أَوْ أَدْنى »   « 1 » چه معنايى دارد ؟\r\nفرمود : « آن رسول خدا صلى الله عليه و آله و سلم بود كه به حجابهاى نور نزديك شد پس ملكوت آسمانها را مشاهده كرد سپس نزديكتر شد و از زير آن حُجب به ملكوت زمين نگاه كرد به حدى كه گمان كرد او در نزديكى زمين همچون فاصلهء دو كمان و يا نزديكتر قرار دارد ! و درود خدا بر پيامبر ما محمّد و تمام خاندان پاك و پاكيزه‌اش باد » . « 2 »\r\n10 - فتّال مىگويد : از على بن حسين عليهما السلام راجع به خداى تعالى پرسيدند : « 3 »\r\n11 - شيخ مفيد مىگويد : در روايت آمده است كه روزى على بن حسين عليهما السلام در مسجد پيامبر صلى الله عليه و آله و سلم بود ، شنيد كه قومى خدا را به مخلوق او تشبيه مىكنند ، از اين رو سخت ناراحت و بيمناك شد و برخاست تا\r\n\r\n\r\n","description":"","footnote":"\r\n( 1 ) - نجم / 8 و 9 : سپس نزديكتر و نزديكتر شد ، تا آن كه فاصلهء ميان او ( با پيامبر ) به اندازهء دو كمان يا كمتر بود !\r\n( 2 ) - امالى صدوق : ص 91 .\r\n( 3 ) - روضة الواعظين : ص 53 . بقيّهء حديث عين حديث قبلى است با اين تفاوت كه در پايان مىنويسد : معراج پيامبر صلى الله عليه و آله و سلم دو سال پس از نبوّت آن حضرت بود - م .\r\n","page_name":" 270 ","page_number":270},
  {"content":"\r\n\r\nكنار قبر رسول خدا صلى الله عليه و آله و سلم آمد و در آنجا توقّف كرد و با صداى بلند با پروردگارش به راز و نياز پرداخت و در مناجات خود گفت :\r\n« پروردگارا ! قدرتت آشكار است ولى شكوه جلالت ناپيداست از اين رو آنان تو را نشناختند و بر آنچه تو نيستى تو را سنجيدند و تشبيه كردند در حالى كه خداى من ! من از آن كسانى كه تو را از راه تشبيه مىجويند بيزارم ، خداى من تو را مانندى نيست و آنان تو را درك نكرده‌اند ، بلكه نعمتهاى ظاهرى كه به ايشان داده شده راهنماى ايشان به سوى تو است اگر شناختى دارند ! خداوندا ! د رمخلوقات تو گستره‌اى است كه آنان به تو برسند ، بلكه ايشان تو را با مخلوقت برابر دانسته‌اند ، از اينجاست كه تو را نشناخته‌اند و برخى از نشانه‌هاى قدرت تو را به پروردگارى گرفته‌اند و بدان وسيله تو را توصيف مىكنند ، در حالى كه خدايا تو بالاتر و برتر از آنى كه تشبيه‌كنندگان تو را توصيف كنند ! » . « 1 »\r\n\r\nنبوّت\r\n1 - صدوق از عبداللَّه بن ميمون مكى به نقل از جعفر بن محمد ، از پدرش ، از على بن حسين عليهم السلام در حديثى طولانى آورده است كه در آخر آن حديث مىفرمايد : « همين كه رسول خدا صلى الله عليه و آله و سلم وفات يافت . تسليت رسيد ، كسى نزد ايشان آمد كه حضور او را از نزديك مىشنيدند ولى شخص او را نمىديدند ، گفت : سلام و رحمت و بركات خدا بر شما باد !\r\n\r\n\r\n","description":"","footnote":"\r\n( 1 ) - ارشاد : ص 244 .\r\n","page_name":" 271 ","page_number":271},
  {"content":"\r\n\r\n « كُلُّ نَفْسٍ ذائِقَةُ الْمَوْتِ وَ إِنَّما تُوَفَّوْنَ أُجُورَكُمْ يَوْمَ الْقِيامَةِ »  « 1 » همانا در پيشگاه خدا از هر مصيبتى تسليتى است و از هر دست رفته‌اى جايگزينى ، و از هر فوت شده ، دريافتى ! بنابراين به خدا توكّل كنيد و به او اميدوار باشيد ! زيرا در حقيقت مصيبت ديده آن كسى است كه از اجر و پاداش بىبهره باشد . و درود و رحمت و بركات خدا بر شما باد ! پس على بن ابىطالب عليه السلام فرمود :\r\nآيا مىدانيد اين كيست ؟ گفتند : خير . فرمود : اين خضر عليه السلام است » . « 2 »\r\n2 - همو از محمد بن يوسف تميمى به نقل از جعفر بن محمد ، از پدرش ؛ از جدش عليهم السلام از قول رسول خدا صلى الله عليه و آله و سلم آورده است كه فرمود : « حضرت آدم ابوالبشر 930 سال و حضرت نوح عليه السلام 2450 سال و حضرت ابراهيم عليه السلام 175 سال و اسماعيل بن ابراهيم عليهم السلام 120 سال و اسحاق بن ابراهيم عليهما السلام 180 سال ، و يعقوب بن اسحاق عليهما السلام 120 سال و يوسف بن يعقوب 120 سال و حضرت موسى عليه السلام 126 سال و حضرت هارون 133 سال و حضرت داوود 100 سال كه چهل سال آن را سلطنت كرد ، و سليمان بن داوود 712 سال زندكى كرد . » « 3 »\r\n3 - همو از ثمالى نقل كرده ، مىگويد : با على بن حسين عليهما السلام نماز صبح روز جمعه را در مدينه خواندم ، همين كه از نمازش فارغ شد و تسبيح آن را گفت ، از جا بلند شد به طرف منزلش حركت كرد و من هم همراه او بودم ، كنيز خود به نام سكينه را صدا زد ، فرمود : « مبادا از درِ خانهء من\r\n\r\n\r\n","description":"","footnote":"\r\n( 1 ) - آل عمران / 85 : تمام زندگان خواه و ناخواه روزى مرگ را خواهند چشيد ، و شما پاداش خود رابه طور كامل در روز قيامت خواهيد گرفت .\r\n( 2 ) - كمال الدين : ص 392 .\r\n( 3 ) - همان : ص 523 .\r\n","page_name":" 272 ","page_number":272},
  {"content":"\r\n\r\nمستمندى بگذرد مگر اين كه به او چيزى بدهى ؛ زيراكه امروز روز جمعه است ! »\r\nعرض كردم : همهء كسانى كه گدايى مىكنند مستحق نيستند !\r\nفرمود : « اى ثابت ! من از آن بيم دارم كه يكى از آنهايى كه از ما درخواست مىكنند مستحق باشد و ما به او غذايى ندهيم و از درِ خانه رد كنيم ، در نتيجه به ما اهل بيت آن نازل شود كه به يعقوب عليه السلام و خاندانش نازل شد ! به ايشان اطعام كنيد ! به ايشان اطعام كنيد ! همانا يعقوب عليه السلام هر روز گوسفند نرى را ذبح مىكرد و قسمتى از آن را صدقه مىداد و خود آن حضرت و خانواده‌اش از آن مىخوردند ، تا اين كه روزى گداى مؤمن روزه‌دار مستحقّى كه در پيشگاه خدا منزلتى داشت و رهگذر ناشناس بود ، در شامگاه جمعه هنگام افطار درِ خانهء او آمد ، درخواست كمك كرد ، در خانه صدا مىزد : گداى رهگذر گرسنه را از زيادى غذايتان بخورانيد ! و چند بار اين صدا را زد و آنها مىشنيدند ولى از استحقاق او ناآگاه بودند ! و حرف او را باور نداشتند ! همين كه آن گدا از اطعام ايشان نااميد شد ، و تاريكى شب همه جا را فراگرفت ، استرجاع گفت و اشك ريخت و از گرسنگىاش به درگاه خداى عزّوجلّ شكوه كرد و با شكم گرسنه شب را سپرى كردو آن روز روزه‌دار شكيبا و سپاسگزار خدا بود ، ولى يعقوب و خاندانش با شكم سير شب را گذراندند و در حالى صبح كردند كه مقدارى غذاى مانده در نزد ايشان بود ! » .\r\nفرمود : « پس خداوند عزّوجلّ در بامداد آن شب به يعقوب وحى كرد كه تو اى يعقوب ! بندهء مرا به گونه‌اى خوار كردى كه خشم مرا برانگيختى و با آن عملت مستوجب تنبيه من و نزول كيفر و مجازات من ، هم بر خود و\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nهم بر فرزندانت شدى ! عزيزترين پيامبران و گرامىترين آنها در پيشگاه من كسانى هستند كه بر مستمندان از بندگانم ترحّم كنند و آنها را مقرّب خود گردانند و به ايشان اطعام كنند ، و پناهگاه و ملجأ ايشان باشند !\r\nاى يعقوب ! چرا به بندهء من « ذميال » كه در عبادت من كوشا و به اندكى از ظاهر دنيا قانع بود شامگاه ديروز رحم نكردى ؛ وقتى كه در هنگام افطار درِ خانه‌ات آمد و شما را فرياد زد كه گداى غريب رهگذر قانعم ! ولى شما چيزى به او اطعام نكرديد و او برگشت و اشك ريخت و به درگاه من از وضع خودش شكوه كرد و با شكم گرسنه شب را بسر برد در حالى كه در پيشگاه من سپاسگزار بود و روزه‌دار وارد روز شد در حالى كه تو اى يعقوب و پسرانت سير بوديد و در حالى صبح كرديد كه زيادى غذا در نزد شما بود !\r\nاى يعقوب ! مگر ندانستى كه عقوبت و گرفتارى به دوستان من زودتر از دشمنانم مىرسد ! و اين به خاطر خوش‌بينى من است نسبت به دوستانم و مهلت دادنى است به دشمنانم . بدان ! به عزّت و جلالم سوگند كه يقيناً بلايم را بر تو نازل مىكنم و تو و فرزندانت را هدف مصيبتهاى خود مىگردانم و با مجازاتم تو را مىآزارم ! بنابراين آمادهء بلا باشيد و به قضاى من راضى و به مصيبت‌ها صبر و تحمّل ورزيد ! »\r\nثمالى مىگويد : به على بن حسين عليهما السلام عرض كردم : فدايت شوم ! حضرت يوسف عليه السلام چه وقت آن خواب را ديد ؟\r\nفرمود : « همان شبى كه يعقوب و خاندان يعقوب با شكم سير خوابيدند و « ذميال » با شكم خالى گرسنه خوابيد ، و چون يوسف آن خواب را ديد و بامدادان براى پدرش يعقوب نقل كرد ، يعقوب به خاطر آنچه راجع به\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nيوسف از طريق وحى خداى عزّوجلّ شنيده بود كه براى گرفتارى و بلا آماده شو ! غمگين شد ، پس به يوسف گفت : « مبادا اين خوابى را كه ديده‌اى به برادرانت بگويى ، زيرا كه من مىترسم از اين كه آنها براى تو مكرى به كار بندند » « 1 » ولى يوسف خواب خودش را پنهان نساخت و براى برادرانش نقل كرد . »\r\nعلى بن حسين عليهما السلام فرمود : « نخستين گرفتارى و بلايى كه بر يعقوب و آل يعقوب نازل شد ، حسد بود در وقتى كه آن خواب را شنيدند ! »\r\nفرمود : « دلسوزى يعقوب نسبت به يوسف از بين برادرانش افزون گشت و ترسيد از اين كه وحى خداى عزّوجلّ در مورد آماده شدن براى بلاى مخصوص يوسف باشد ! از اين رو نسبت به وى از بين فرزندانش رقّت بيشترى پيدا كرد ؛ و چون برادران يوسف رفتار يعقوب را نسبت به يوسف و محبّت و ترجيح او را بر ايشان ديدند ، اين مطلب بر ايشان دشوار آمد و بلا در بين آنها آغاز شد و شروع به رايزنى با يكديگر كردند و گفتند : يوسف و برادرش نزد پدرمان از ما محبوبتر است با اين كه ما جمعيّتى نيرومند و كارسازيم ! به طور قطع پدر ما در گمراهى آشكارى است ! يا يوسف را بكشيد و يا او را به سرزمين دوردستى بيفكنيد ، تا يك پارچه محبّت پدر متوجّه ما شود ، و پس از آن ( توبه خواهيد كرد ) جمعيّت صالحى خواهيد شد » . « 2 »\r\n« گفتند : پدر ! ( چرا تو هرگز يوسف را از خود دور نمىكنى و به ما نمىسپارى ؟ ) چرا ما را نسبت به برادرمان امين نمىدانى در حالى كه\r\n\r\n\r\n","description":"","footnote":"\r\n( 1 ) - يوسف / 5 .\r\n( 2 ) - همان / 8 و 9 .\r\n","page_name":" 275 ","page_number":275},
  {"content":"\r\n\r\nمسلماً خيرخواه او هستيم ؟ فردا او را با ما بفرست ( تا به خارج شهر آيد و گردش كند ) از ميوه‌هاى درختان بخورد و بازى و سرگرمى داشته باشد » « 1 »\r\nيعقوب در جواب آنها گفت : « ( اول اين كه ) من از بردن او غمگين مىشوم ( و ديگر اين كه ) مىترسم فرزندم را گرگ بخورد و شما از او غافل بمانيد » « 2 » پس او را با وجود بيمى كه بر او داشت مبادا بلايى كه از جانب خداى عزّوجلّ قرار است بر يعقوب وارد شود ، تنها دربارهء يوسف باشد به خاطر موقعيتى كه او در دل يعقوب داشت و محبّت وى به او ، با اين همه او را از يعقوب گرفتند ! فرمود : قدرت و قضاى الهى غالب شد و امر خدا دربارهء يعقوب و يوسف و برادرانش نافذ گشت و يعقوب نتوانست بلا را از خود و از يوسف و فرزندانش بر طرف كند و يوسف را به دست آنهاداد در حالى كه از اين كار سخت ناراحت بود و انتظار گرفتارى و بلا را از جانب خدا براى يوسف داشت . همين كه آنها از درِ خانه بيرون رفتند خود را به عجله به آنها رساند و يوسف را از دست آنها به زور گرفت و به آغوش كشيد و دست به گردن او انداخت و گريست و باز به ايشان سپرد و آنها با شتاب او را بردند از بيم اين كه مبادا از ايشان بگيرد و ديگر به آنها ندهد ! و چون او را دور كردند ، او را داخل انبوه درختان بردند ، گفتند : او را سر مىبريم و زير اين درخت مىاندازيم تا امشب گرگ او را بخورد ! ولى بزرگترين ايشان گفت :\r\n« يوسف را نكشيد ، بلكه اور ا در نهانگاه چاه بيفكنيد ! ( به گونه‌اى كه سالم\r\n\r\n\r\n","description":"","footnote":"\r\n( 1 ) - يوسف / 11 و 12 .\r\n( 2 ) - همان / 13 .\r\n","page_name":" 276 ","page_number":276},
  {"content":"\r\n\r\nبماند ) تا بعضى از رهگذران و قافله‌ها او را بگيرند و با خود ببرند » « 1 » پس او را بردند و داخل چاه افكندند و با اين تصوّر كه در آب چاه غرق مىشود ، ولى همين كه يوسف به قعر چاه رسيد ، آنها را صدا زد و گفت :\r\nاى فرزندانِ « رومين » از من به يعقوب سلام برسانيد ! همين كه برادران صداى او را شنيدند به يكديگر گفتند : همواره مواظب اينجا باشيد تا يقين پيدا كنيد كه او مرده است ، از اين رو از آنجا دور نشدند تا اين كه شب شد « برادران شب هنگام گريه‌كنان به سراغ پدر رفتند ، گفتند : پدرجان ! ما رفتيم و مشغول مسابقه ( سواركارى و تيراندازى و . . . ) شديم و يوسف را كه كوچك بود و توان مسابقه را نداشت نزد اثاث خود گذاشتيم ( ما كه سرگرم بوديم فراموش كرديم ) و در اين هنگام گرگ بىرحم از راه رسيد و او را دريد » . « 2 » و يعقوب چون سخن ايشان را شنيد كلمه استرجاع گفت و اشك از چشمانش سرازير شد و به خاطر آورد آن وحى الهى را كه آماده بلا باش ! از اين رو صبر كرد و تن به گرفتارى و بلا داد و رو به فرزندان كرد و گفت : « بلكه هوسهاى نفسانى شما اين كار را برايتان آراسته است ! » « 3 » در حالى كه خداوند اجازه نداده است كه گرگ گوشت يوسف ، بخورد پيش از آن كه من تأويل خواب راست را ببينم ! »\r\nابوحمزه مىگويد : در اينجا سخن على بن حسين عليهما السلام قطع شد و چون فردا شد بامدادان خدمت آن حضرت رسيدم و گفتم : فدايت شوم ، شما ديروز داستان يعقوب عليه السلام و فرزندانش را برايم نقل كرديد ، و بعد رشتهء\r\n\r\n\r\n","description":"","footnote":"\r\n( 1 ) - يوسف / 10 .\r\n( 2 ) - يوسف / 16 و 17 .\r\n( 3 ) - يوسف / 18 .\r\n","page_name":" 277 ","page_number":277},
  {"content":"\r\n\r\nسخن را دربارهء داستان برادران يوسف و داستان خود يوسف را پس از آن قطع كرديد .\r\nفرمود : « برادران يوسف وقتى كه آن شب را به صبح رساندند ، گفتند :\r\nبرويم ببينيم وضع يوسف چه شد ، مرده يا زنده است ؟ همين كه به نزديكى چاه رسيدند ، نزديكى چاه كاروانى را ديدند ، كه چون از راه رسيدند « كسى را كه مأمور آب آوردن بود ، به سراغ آب فرستادند ، او دلو خود را در چاه افكند » « 1 » همين كه دلو را كشيد ناگهان ديد پسربچه‌اى به دلو چسبيده است . پس به همراهانش گفت : « مژده باد ، اين كودكى است » « 2 » و چون او را از چاه بيرون كشيدند ، برادران يوسف جلو آمدند ، گفتند : اين بردهء ماست ، ديروز از دست ما فرار كرده و به اين چاه افتاده است و امروز ما آمده‌ايم تا او را از چاه بيرون كنيم . يوسف را از دست آنها گرفتند و به گوشه‌اى بردند و گفتند : بدان كه اگر اقرار كنى بردهء مايى ما تو را به يكى از اين كاروانيان مىفروشيم اگر نه تو را به يقين مىكشيم !\r\nيوسف به آنها گفت : هر كارى خواستيد بكنيد امّا مرا نكشيد ! پس برادران رو به كاروانيان كرده ، گفتند : آيا كسى از شما هست كه اين برده را از ما بخرد ؟ مردى از ايشان او را به بيست درهم خريد و برادران وى « نسبت به ( فروختن ) يوسف بىرغبت بودند » « 3 » و كسى كه يوسف را خريده بود برد تا سرانجام او را از بيابان به شهر رساند و او را به پادشاه مصر فروخت و اين است معناى قول خداى تعالى كه مىفرمايد :\r\n\r\n\r\n","description":"","footnote":"\r\n( 1 ) - يوسف / 19 .\r\n( 2 ) - همان .\r\n( 3 ) - همان / 20 .\r\n","page_name":" 278 ","page_number":278},
  {"content":"\r\n\r\n « وَ قالَ الَّذِي اشْتَراهُ مِنْ مِصْرَ لِامْرَأَتِهِ أَكْرِمِي مَثْواهُ عَسى أَنْ يَنْفَعَنا أَوْ نَتَّخِذَهُ وَلَداً »  « 1 »\r\nابوحمزه مىگويد : از على بن حسين عليهما السلام پرسيدم : روزى كه حضرت يوسف را به چاه افكندند چند ساله بود ؟\r\nفرمود : « نُه سال داشت » .\r\nگفتم : بين منزل يعقوب و مصر در آن روز چه قدر فاصله بود ؟\r\nفرمود : « مسير دوازده روز » . افزود كه « يوسف از زيباترين افراد زمان خودش بود همين كه به سنّ نزديك بلوغ رسيد ، همسر پادشاه مصر از او پياپى تمنّاى كامجويى داشت ولى يوسف به وى گفت : « به خدا پناه مىبرم » . « 2 » من از خاندانى هستم كه گرد زنا نمىگردند ! ولى همسر شاه « تمام درها را ( به روى خود و به روى او ) محكم بست » « 3 » و گفت : نترس و خودش را روى او انداخت ولى يوسف خود را از دست او خلاص كرد و به سمت در فرار نمود و در را گشود ، ولى همسر شاه خودش را به او رساند و پيراهن او را از پشت سر كشيد و از تن او بيرون آورد ولى يوسف در جامه هايش از دست او نجات يافت و « آن دو آقاى آن زن را دمِ در يافتند » « 4 » « آن زن صدا زد : كيفر كسى كه نسبت به اهل و همسر تو ، ارادهء خيانت كند ، جز زندان يا عذاب اليم چه خواهد بود ؟ ! » « 5 »\r\nامام عليه السلام فرمود : « پادشاه تصميم گرفت كه يوسف را مجازات كند ،\r\n\r\n\r\n","description":"","footnote":"\r\n( 1 ) - يوسف / 21 : و آن كسى كه او را از سرزمين مصر خريد ( عزيز مصر ) به همسرش گفت : مقام وى را گرامى بدار ( به چشم بردگان به او نگاه نكن ! ) شايد براى ما سودمند باشد و يا او را به عنوان فرزند انتخاب كنيم .\r\n( 2 ) - همان / 23 .\r\n( 3 ) - همان .\r\n( 4 ) - همان / 25 .\r\n( 5 ) - همان .\r\n","page_name":" 279 ","page_number":279},
  {"content":"\r\n\r\nيوسف بن يعقوب به وى گفت : من نسبت به خانوادهء شما قصد سوئى نكرده‌ام ، بلكه « او مرا به اصرار و التماس به سوى خود دعوت كرد » « 1 » از اين كودك بپرس كه كدام يك از ما ديگرى را به سوى خود فرا خوانده است ، و در نزد آن زن از افراد خانوادهء خودش كودكى بود كه شاهد آن صحنه بود ، پس خداوند آن كودك را به زبان آورد تا داورى كند ، گفت :\r\nاى پادشاه ! نگاه كن ببين اگر پيراهن يوسف از جلو پاره شده است پس يوسف او را فراخوانده است ولى اگر از پشت سر پاره شده است پس آن زن يوسف را به سوى خود فراخوانده است !\r\nپادشاه همين كه سخن آن كودك را شنيد و آنچه را كه او گفت ، از سخن او ناراحت و بىتاب شد ، پيراهن را آوردند ، نگاه كرد امّا ديدند كه از پشت پاره شده است ، رو به همسرش كرد و گفت : « اين كار از مكر و فريب شما زنان است » « 2 » و رو به يوسف كرد و گفت : « يوسف ! تو صرف‌نظر كن و ديگر از اين ماجرا چيزى نگو » . « 3 » مبادا كسى از تو بشنود و اين قضيّه را مخفى بدار ! » .\r\nفرمود : « ولى يوسف آن را مخفى نكرد و آن را در بين شهر پخش كرد تا آنجا كه زنانى از ايشان گفتند : « همسر عزيز مصر با غلامش سرى و سرّى پيدا كرده و او را به سوى خود فرامىخواند » . « 4 » و اين سخن به گوش همسر عزيز رسيد ، به دنبال ايشان فرستاد براى آنها غذايى آماده ساخت و مجلسى آراست ، سپس ترنجى به آنها داد و چاقويى به هر كدام از آنها !\r\n\r\n\r\n","description":"","footnote":"\r\n( 1 ) - يوسف / 28 .\r\n( 2 ) - يوسف / 28 .\r\n( 3 ) - همان / 29 .\r\n( 4 ) - همان / 31 .\r\n","page_name":" 280 ","page_number":280},
  {"content":"\r\n\r\nسپس به يوسف فرمان داد و گفت : « وارد مجلس آنان شو ! و زنان چون او را ديدند ، بسى بزرگ و زيبا يافتند و ( به جاى ترنج ) دستهايشان را بريدند و گفتند » « 1 » آنچه را كه گفتند .\r\nپس همسر عزيز خطاب به ايشان كرده و گفت : اين است ، آن كسى كه مرا ( به خاطر عشقش ) ملامت مىكرديد ! و زنان از نزد وى بيرون شدند در حالى كه هر كدام از آنها پنهانى نديم خود را نزد يوسف فرستادند تا با او ديدارى داشته باشند ولى او خوددارى كرد و گفت : ( پروردگارا ! ) « اگر كيد و مكر و نقشه‌هاى خطرناك اين زنان را از من بازنگردانى ، قلب من به آنها متمايل مىگردد و از جاهلان خواهم بود » « 2 » پس خداوند نقشهء آنها را نسبت به او نقش بر آب كرد .\r\nبارى پس آنچه از ماجراى يوسف و زن عزيز مصر و زنان مصرى شايع شد ، و از طرفى براى پادشاه پس از آن كه سخن آن كودك را شنيد قضيّه روشن شد . با وجود اين مصلحت ديد تا مدتى او را زندانى كند ، از اين رو او را در يك بازداشتگاهى زندانى كرد و با يوسف دو جوان نيز وارد زندان شدند كه داستان آن دو و داستان يوسف را خداوند در قرآن ذكر كرده است . »\r\nابوحمزه مىگويد : مطلب به اينجا كه رسيد سخن على بن حسين عليهما السلام قطع شد . « 3 »\r\n4 - از زيد بن على عليه السلام نقل كرده ، مىگويد : از سيد عابدان عليه السلام پرسيدم ،\r\n\r\n\r\n","description":"","footnote":"\r\n( 1 ) - يوسف / 31 .\r\n( 2 ) - يوسف / 33 .\r\n( 3 ) - علل الشّرايع : 1 / 43 .\r\n","page_name":" 281 ","page_number":281},
  {"content":"\r\n\r\nعرض كردم : پدرجان ! دربارهء جدّمان رسول خدا صلى الله عليه و آله و سلم برايم نقل كن وقتى كه او را به آسمان بردند و پروردگار عزّوجلّ او را فرمان داد ، پنجاه ركعت نماز بخواند ، چگونه درخواست تخفيف از امّت خويش را نكرد تا اين كه موسى بن عمران به او گفت : به درگاه پروردگارت باز گرد و از او تخفيف بطلب ، زيرا كه امّت تو طاقت آنقدر نماز را ندارند !\r\nپس امام عليه السلام فرمود : « پسرم ! رسول خدا صلى الله عليه و آله و سلم در برابر پروردگارش عزّوجلّ چيزى را مورد بحث قرار نمىداد و در چيزى كه به او فرمان مىداد به او دوباره مراجعه نمىكرد ولى چون موسى عليه السلام اين كار را از وى خواست ، و در حقيقت شفيع امّت در نزد آن حضرت بود ، روا نبود كه شفاعت برادرش موسى عليه السلام را رد كند ، از اين رو به درگاه پروردگارش بازگشت و درخواست تخفيف كرد ، در حالى كه موسى عليه السلام از او خواسته بود تا به درگاه پروردگار بازگردد و تقاضاى تخفيف كند ؟\r\nفرمود : « پسرم ! آن حضرت خواست تا براى امّتش تخفيفى با پاداش پنجاه ركعت نماز فراهم آيد كه خداوند مىفرمايد : « هر كه يك حسنه انجام دهد ده برابر آن پاداش داده مىشود » . « 1 »\r\nمگر نمىبينى وقتى كه پيامبر صلى الله عليه و آله و سلم به زمين فرود آمد ، جبرئيل بر او نازل شد و گفت : يا محمّد ! پروردگارت تو را سلام مىرساند و مىفرمايد :\r\nآن پنج وعده نماز در برابر پنجاه ركعت است ، هيچ گفته‌اى در نزد ما تغييرپذير نيست و من نسبت به بندگان ستمگر نيستم » .\r\nزيد مىگويد : عرض كردم : پدرجان ! مگر خداى تعالى چنين نيست كه\r\n\r\n\r\n","description":"","footnote":"\r\n( 1 ) - انعام / 160 .\r\n","page_name":" 282 ","page_number":282},
  {"content":"\r\n\r\nبه مكانى توصيف نمىشود ؟\r\nفرمود : « خداوند بسى برتر از آن است ! »\r\nگفتم : پس معناى اين سخن موسى عليه السلام كه به رسول خدا صلى الله عليه و آله و سلم گفت :\r\nنزد پروردگارت برگرد ! چيست ؟\r\nفرمود : « معناى سخن او همان سخن ابراهيم عليه السلام است كه گفت :  « إِنِّي ذاهِبٌ إِلى رَبِّي سَيَهْدِينِ »  « 1 » و معناى اين سخن موسى عليه السلام است :  « وَ عَجِلْتُ إِلَيْكَ رَبِّ لِتَرْضى »  « 2 » و معناى قول خداى تعالى :  « فَفِرُّوا إِلَى اللَّهِ »  « 3 » يعنى به زيارت خانهء خدا ( حج ) برويد !\r\nپسرم ! كعبه خانهء خداست ، هر كه حج بيت‌اللَّه نمايد در حقيقت راهى به سوى خدا گرديده است و مسجدها خانهء خداست پس هر كه به سوى آنها بشتابد در حقيقت به جانب خدا شتافته است و آهنگ او را كرده است و نمازگذار تا وقتى كه در حال نماز است ، در برابر خداى جلّ جلاله ايستاده است و كسانى كه در عرفات وقوف كرده‌اند در برابر خداى عزّوجلّ وقوف نموده‌اند . همانا خداى تعالى در آسمانها بقعه‌هايى دارد ؛ بنابراين هر كس را به يكى از آن بقعه‌ها عروج دهند در حقيقت به سوى خدا عروج كرده است ، مگر نشنيده‌اى كه خداى عزّوجلّ مىفرمايد :  « تَعْرُجُ الْمَلائِكَةُ وَ الرُّوحُ إِلَيْهِ »  « 4 » و در داستان عيسى عليه السلام مىگويد :  « بَلْ رَفَعَهُ اللَّهُ إِلَيْهِ »  « 5 » و\r\n\r\n\r\n","description":"","footnote":"\r\n( 1 ) - صافات / 99 : من به سوى پروردگارم مىروم ، او مرا هدايت خواهد كرد .\r\n( 2 ) - طه / 84 : من به ميعادگاه و محضر وحى تو شتاب كردم تا از من خشنود شوى .\r\n( 3 ) - ذاريات / 50 : پس به سوى خدا بگريزيد !\r\n( 4 ) - معارج / 4 : فرشتگان و روح ( فرشتهء مقرّب ) به سوى او عروج مىكنند .\r\n( 5 ) - نساء / 158 : بلكه خداوند او ( عيسى ) را به سوى خود برد .\r\n","page_name":" 283 ","page_number":283},
  {"content":"\r\n\r\nنيز مىفرمايد :  « ( إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ  « 1 »  »  « 2 »\r\n5 - از ابان بن عثمان به نقل از امام صادق عليه السلام ، از پدرش ، از جدش عليهم السلام آورده است ، مىفرمايد : « همين كه رسول خدا صلى الله عليه و آله و سلم در آستانهء وفات قرار گرفت ، عباس بن عبدالمّطلب و اميرالمؤمنين على بن ابىطالب عليه السلام را خواست و به عباس فرمود : اى عموى محمّد آيا ارثيّه محمّد صلى الله عليه و آله و سلم را قبول مىكنى و در مقابل آن دين او را بپردازى و به وعده‌هاى او عمل كنى ؟ عبّاس قبول نكرد و گفت : يا رسول‌اللَّه ! من پيرمرد سالخورده و عيالوارم و كم‌ثروت ، چه كسى تاب و توان تو را دارد در حالى كه تو در بخشندگى بر باد سبقت مىگيرى !\r\nمىگويد : پيامبر صلى الله عليه و آله و سلم لحظه‌اى سر به زير انداخت ، سپس خطاب به عباس ( دوباره همان گفت و گو تكرار شد ) پس از آن رسول خدا صلى الله عليه و آله و سلم فرمود : بدانيد كه من به زودى آن ( ميراث ) را به كسى خواهم داد كه به حق آن را دريافت مىكند ، سپس فرمود : يا على ! اى برادر محمّد ! آيا به وعده‌ها و وصاياى محمّد عمل مىكنى و دين او را مىپردازى و ارثيّهء او را دريافت مىدارى ؟\r\nعرض كرد : آرى ، پدر و مادرم فدايت باد !\r\nراوى مىگويد : به پيامبر صلى الله عليه و آله و سلم نگاه مىكردم ديدم انگشترى خود را از انگشتش درآورد و به على عليه السلام فرمود : در حيات من اين را به انگشت خود كن ! مىگويد : موقعى كه على عليه السلام انگشترى را به انگشت دست راست خود\r\n\r\n\r\n","description":"","footnote":"\r\n( 1 ) - فاطر / 10 : سخنان پاكيزه و عقايد پاك به سوى او صعود مىكند و عمل صالح او را بالا مىبرد .\r\n( 2 ) - علل الشّرايع : 1 / 126 .\r\n","page_name":" 284 ","page_number":284},
  {"content":"\r\n\r\nمىكرد ، من نگاه مىكردم . پس پيامبر عليه السلام صدا زد : بلال ! كلاهخود و زره و پرچم و شمشير من ؛ ذوالفقار و عمّامه‌ام ؛ سحاب و آن برد و آن كمربند سياه و سفيد و عصاى ممشوق مرا بياور ! به خدا سوگند كه من تا آن لحظه آن كمربند ( ابرقه ) را نديده بودم ؛ چشم را خيره مىكرد ، گويا از ابرق‌هاى بهشتى بود ، پس از آن فرمود : « يا على ! جبرئيل اين كمربند را براى من آورد و گفت : يا محمّد ! اين را در حلقهء زره خود قرار ده و به جاى كمربند از آن استفاده كن !\r\nسپس دو لنگه كفش عربى را خواست ؛ يكى از آن دو وصله داشت و ديگرى بىوصله بود و نيز با پيراهنى كه با آن به معراج رفته بود و آن پيراهنى كه در روز جنگ احد به تن كرده بود و همچنين سه كلاه خويش را خواست : كلاهى كه در سفر به سر مىگذاشت و كلاهى كه در عيد فطر و عيد قربان استفاده مىكرد و كلاهى كه بر سر مىگذاشت و با اصحاب خود مىنشست .\r\nسپس فرمود : بلال ! آن دو استر ، به نام جناح كه درِ مسجد نگاهدارى مىشد براى نيازهاى مردم ، به طور مثال ، رسول خدا صلى الله عليه و آله و سلم كسى را براى كارى به جايى مىفرستاد ، او سوار بر آن استر مىشد و به دنبال آن كار مىرفت . و ديگرى حيزوم ؛ اين همان مركبى بود كه پيامبر اكرم صلى الله عليه و آله و سلم خطاب به او مىفرمود : حيزوم ! گام بردار و جلو برو ! آن حيوان اجابت مىكرد و جلو مىرفت ؛ و نيز فرمود : آن درازگوش « يعفور » را بياور !\r\nآنگاه رو به على كرد و فرمود : يا على ! اين ارثيه‌ها را بگير و در زمان حيات من آنها را بردار تا پس از من كسى دربارهء آنها با تو نزاع نكند !\r\nسپس امام صادق عليه السلام فرمود : نخستين حيوانى كه از اين چهارپايان\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nمرد « يعفور » بود ؛ هنگامى كه رسول خدا صلى الله عليه و آله و سلم از دنيا رحلت كرد اين حيوان ، مهار خود را كند و گريخت و همچنان مىدويد تا به چاه بنىخطمه در قبا رسيد و خود را داخل آن انداخت و همانجا قبر آن حيوان شد !\r\nآنگاه امام صادق عليه السلام فرمود : اين درازگوش « يعفور » با رسول خدا صلى الله عليه و آله و سلم سخن گفت : و عرضه داشت : پدر و مادرم به فدايت ! امام عليه السلام افزود : پدرم از پدرش و از جدش نقل كرد كه « اين حيوان با نوح عليه السلام در كشتى بود ؛ روزى به آن حيوان نگاه كرد و دست خود را به صورتش كشيد و فرمود : از نسل اين حيوان درازگوشى بهم مىرسد كه سالار انبياء و خاتم پيغمبران صلى الله عليه و آله و سلم بر آن سوار مىشود . حمد و سپاس خداى را كه آن حيوان را از آنِ من قرار داد ! » « 1 »\r\n6 - ابراهيم بن اسحاق ازدى به نقل از پدرش آورده است ، مىگويد : از سلمان بن مهران اعمش راجع به وصيّت رسول خدا صلى الله عليه و آله و سلم پرسيدم ، اعمش گفت : نزد محمّد بن عبداللَّه برو و از او بپرس ! مىگويد : نزد وى رفتم و ااز او پرسيدم ، او از قول زيدبن على عليه السلام نقل كرد : وقتى كه رحلت رسول خدا صلى الله عليه و آله و سلم فرارسيد ، سر مباركش در دامن على عليه السلام بود و منزل پر از مهاجران و انصار بود ، عباس روبروى آن حضرت نشسته بود ، رسول خدا صلى الله عليه و آله و سلم خطاب به وى فرمود : « عباس ! آيا وصيّت مرا مىپذيرى و دينِ مرا ادا و به آنچه من وعده داده‌ام عمل مىكنى ؟ » عباس عرض كرد :\r\nمن مردى سالخورده و عيالوارم و ثروتى ندارم ، پيامبر صلى الله عليه و آله و سلم سه مرتبه پيشنهاد خود را تكرار كرد و در هر نوبت عبّاس رد كرد و نپذيرفت .\r\n\r\n\r\n","description":"","footnote":"\r\n( 1 ) - علل الشرايع : 1 / 159 .\r\n","page_name":" 286 ","page_number":286},
  {"content":"\r\n\r\nآنگاه رسولخدا صلى الله عليه و آله و سلم فرمود : « به زودى ارثيه‌ها را به كسى خواهم داد كه به حق آنها را مىگيرد و سخنانى چون تو را نگويد ! سپس خطاب به على عليه السلام فرمود : « يا على ! آيا تو وصيّت مرا مىپذيرى و دين مرا مىپردازى و وعده‌هاى مرا به انجام مىرسانى ؟ »\r\nراوى مىگويد : على عليه السلام با شنيدن سخنان پيامبر صلى الله عليه و آله و سلم چنان بغض گلويش را گرفت كه نمىتوانست جواب رسول خدا صلى الله عليه و آله و سلم را بدهد ، زيرا كه مشاهده مىكرد كه سر مبارك رسول خدا صلى الله عليه و آله و سلم در دامن آن حضرت مىرفت و مىآمد ؛ ، دوباره رسول خدا صلى الله عليه و آله و سلم پيشنهاد خود را تكرار كرد ، على عليه السلام عرض كرد : « آرى ، پدر و مادرم فدايت شود يا رسول‌اللَّه ! » پيامبر صلى الله عليه و آله و سلم فرمود : بلال ! زره رسول خدا صلى الله عليه و آله و سلم را بياور ! بلال زره را آورد ، سپس فرمود : بلال ! پرچم رسول خدا صلى الله عليه و آله و سلم را بياور ! بلال پرچم را آورد . آنگاه فرمود : استر رسول خدا صلى الله عليه و آله و سلم را با زين و لجامش بياور ! آورد ، سرانجام فرمود : يا على به پا خيز و اين مواريث را در حضور مهاجران و انصار كه حاضرند دريافت كن تا كسى پس از من با تو نزاع نكند ! راوى مىگويد : على به پا خاست و آنها را با خود به منزلش برد و بازگشت . « 1 »\r\n7 - فتّال به اسناد خود نقل كرده ، مىگويد : على بن حسين عليهما السلام فرمود :\r\n« ابوطالب با شمشيرش از پيامبر دفاع و به قيمت جانش از او پاسدارى مىكرد ، همين كه در آستانهء مرگ قرار گرفت در حالى كه دعوت پيامبر صلى الله عليه و آله و سلم قوّت گرفته و ارادهء او برترى يافته بود ، جز اين كه قريش بر\r\n\r\n\r\n","description":"","footnote":"\r\n( 1 ) - علل الشرايع : 1 / 161 .\r\n","page_name":" 287 ","page_number":287},
  {"content":"\r\n\r\nهمان دشمنى و حسد خود بودند ، اطراف ابوطالب جمع شدند در حالى كه رسول خدا صلى الله عليه و آله و سلم كنار او بود ، گفتند : ما از تو مىخواهيم كه بين ما و برادرزاده‌ات انصاف برقرار كنى ! ابوطالب فرمود : آن انصاف چيست ؟\r\nگفتند : او را به ما كارى نباشد و ما را به او ، نه او با ما حرف بزند و نه ما با او ، نه او با ما بجنگد و نه ما با او ! زيرا كه اين فراخوانى او بين دلهاى ما فاصله انداخته و بذر كينه را فشانده و دشمنى به بار آورده است !\r\nابوطالب پس از شنيدن سخنان ايشان ، رو به پيامبر صلى الله عليه و آله و سلم كرد و گفت :\r\nبرادرزاده ! عموزاده‌ها و افراد قبيلهء تو از تو درخواست انصاف دارند و اين كه تو را به ايشان كارى نباشد و آنها را با تو !\r\nپيامبر صلى الله عليه و آله و سلم پس از شنيدن پيام قريش ، فرمود : « اگر عموزاده‌هاى من انصاف داشتند پيام مرا مىشنيدند و نصيحت مرا مىپذيرفتند ، همانا خداى تبارك و تعالى به من دستور داده است تا به سوى دين او ؛ آيين ابراهيم عليه السلام فراخوانم ، بنابراين هر كه از من بپذيرد ، مقام رضوان و زندگى جاودانه‌اى در بهشت را در پيشگاه خدا دارد و اگر كسى نافرمانى كند من با او در ستيزم تا اين كه خداوند بين ما داورى كند كه او بهترين داوران است . »\r\nمردم پس از شنيدن پاسخ پيامبر صلى الله عليه و آله و سلم ، به ابوطالب گفتند : از او بپرس كه خداوند او را تنها به سوى ما فرستاده است ، يا به سوى تمام مردم !\r\nابوطالب گفت : برادرزاده‌ام ! آيا تو براى عموم مردم رسالت دارى يا تنها بر قوم خودت ؟\r\nفرمود : من به سوى همهء مردم ، از سفيد و سياه و سرخ و عرب و عجم فرستاده شده‌ام . به خدايى كه جان من در قبضهء قدرت اوست ، سفيد و\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nسياه و هر كه در قلّهء كوهها و در اعماق درياهاست همه را دعوت خواهم كرد و كسانى را كه زبانشان فارسى و رومى است همه را فرامىخوانم ! »\r\nقريش با شنيدن سخنان آن حضرت حيرت زده شده و استكبار ورزيدند و خطاب به ابوطالب گفتند : مىشنوى پسر برادرت چه مىگويد ! به خدا سوگند كه اگر اين سخنان را مردم فارس و روم بشنوند ، به سرعت سرزمين ما را مىگيرند و كعبه را سنگ به سنگ از بيخ و بن برمىكنند ! اين بود كه آيهء شريفه :  « ( وَ قالُوا إِنْ نَتَّبِعِ الْهُدى مَعَكَ نُتَخَطَّفْ مِنْ أَرْضِنا أَ وَ لَمْ نُمَكِّنْ لَهُمْ حَرَماً آمِناً يُجْبى إِلَيْهِ ثَمَراتُ كُلِّ شَيْءٍ . . . »  « 1 » و دربارهء اين گفتهء ايشان كه كعبه را سنگ به سنگ از بيخ و بن برمىكنند ، اين آيه نازل شد :   « أَ لَمْ تَرَ كَيْفَ فَعَلَ رَبُّكَ بِأَصْحابِ الْفِيلِ . . . »   « 2 »\r\nهمين كه مردم قريش اين سخنان را از پيامبر صلى الله عليه و آله و سلم شنيدند از نزد ابوطالب بيرون رفتند و گفتند : ما از محمّد صلى الله عليه و آله و سلم جز اين كه بر خود بزرگ‌بينى و تكبّرش بيفزايد چيزى نمىبينيم و او جز يك جادوگر و يا ديوانه‌اى نيست ! او را تهديد كردند و با هم سوگند ياد كردند و تصميم گرفتند : اگر ابوطالب مرد ، تمام قبايل قريش گرد آيند و تا وقتى كه دستشان به تازيانه مىرسد او را بكشند ! اين ماجرا به گوش ابوطالب رسيد ، پسران و هم‌پيمانانش را از مردم قريش در نزد خود گرد آورد و\r\n\r\n\r\n","description":"","footnote":"\r\n( 1 ) - قصص / 57 : آنها گفتند : ما اگر هدايت را همراه تو بپذيريم ( و از آن پيروى كنيم ) ما را ازسرزمينمان مىربايند ، آيا ما حرم امنى در اختيار آنها قرار نداديم كه ثمرات هر چيزى ( ازهر شهر و ديارى ) به سوى آن آورده مىشود . . .\r\n( 2 ) - فيل / 1 - 5 : آيا نديدى پروردگارت با فيل سواران چه كرد ؟ آيا نقشه‌هاى آنان را در تباهى قرار نداد . . .\r\n","page_name":" 289 ","page_number":289},
  {"content":"\r\n\r\nسفارش رسول خدا صلى الله عليه و آله و سلم را به ايشان كرد و فرمود : برادرزاده‌ام محمّد صلى الله عليه و آله و سلم پيامبرى است راستگو ، در گفتار خود امين است و او مقامى و الا و جايگاهى برتر در پيشگاه پروردگارش دارد ، و اكنون روز درگذشت من فرا رسيده و شما بازماندگان شايسته‌اى هستيد ، دعوت او را بپذيريد و به يارى او متّحد باشيد و دشمنان او را از حريم وى دور كنيد كه او شرافت ماندگارى براى شما در طول تاريخ است و اين اشعار را سرود و گفت :\r\nمن شما را پس از خود به يارى امين نيكوكار سفارش مىكنم\r\nعلى و عموى نيكوكارش عباس را و همچنين\r\nحمزه ، آن شيرى كه از صولتش مىترسند !\r\nو جعفر را ، كه پيش از وى ( محمّد ) طعم سختى را بچشند\r\nو همهء بنى هاشم را به يارى وى سفارش مىكنم\r\nكه در برابر جنگ اين قوم همه با هم متّحد شوند !\r\nهمهء شما كه مادرم و فرزندانش به فدايتان باد !\r\nبه هنگام خطر ، سپرهاى دفاعى از جان احمد باشيد !\r\nبه وسيلهء هر شمشيرى كه برق مىزند و جلا داده است ،\r\nدر سياهى شب عوارض آن را به هر مقدار كه تصوّر مىكنيد دفع كنيد !\r\nپيامبر صلى الله عليه و آله و سلم همين كه اين سخنان را از عمويش شنيد ، فرمود : « به يك سخن ، در روز قيامت به اين خاطر شفاعت من از شما واجب است ! »\r\nابوطالب گفت : برادرزاده‌ام تو راستگويى و تو به حق پيامبرى ، و پروردگار تو خداى به حق است . پيامبر صلى الله عليه و آله و سلم فرمود : عموجان ! خداى تعالى به من وعده داده است كه قريش فردا به آنچه كه امروز قبول\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nندارند ، ايمان خواهند آورد ، و خداى تعالى زمين را بر من خواهد گشود و دين خود را بر تمام آيين‌ها پيروز مىكند و تو به يقين جانب قيامت رحلت مىكنى ، بنابراين با من كلمه‌اى را بگو تا بدان وسيله از جانب خدا سزاوار بهشت رضوان و رحمت خدا گردى ! »\r\nفرمود : « ابوطالب لبهايش را حركت داد و با انگشتانش اشاره كرد و پيامبر صلى الله عليه و آله و سلم بدان وسيله شادمان شد و براى ابوطالب درخواست آمرزش كرد » . « 1 »\r\n8 - همو نقل كرده ، مىگويد : دو مرد بر على بن حسين عليهما السلام وارد شدند ، فرمود : « آيا مايليد كه از رسول خدا صلى الله عليه و آله و سلم براى شما صحبت كنم ؟ » عرض كردند : آرى ، از ابوالقاسم صلى الله عليه و آله و سلم براى ما بگو ! فرمود : « از پدرم شنيدم كه مىفرمود : چون سه روز قبل از وفات پيامبر صلى الله عليه و آله و سلم شد جبرئيل فرود آمد و گفت : يا احمد ! خداى تبارك و تعالى جهت احترام و بزرگداشت خاص تو مرا خدمت شما فرستاده است ، تا بپرسد از تو آنچه را كه او خود از تو به آن داناتر است ، مىفرمايد : يا محمّد ! تو خود را چگونه مىيابى ؟\r\nپيامبر صلى الله عليه و آله و سلم فرمود : جبرئيل ! من خود را غمگين و سخت اندوهناك مىبينم و چون روز سوم شد ، جبرئيل و ملك‌الموت به همراه فرشتهء ديگرى به نام اشماعيل فرشتهء هوا با هفتاد هزار فرشته ، نازل شدند ، جبرئيل جلوتر آمد و گفت : يا احمد ! خداى تبارك و تعالى مرا به خاطر احترام تو و لطف خاصى كه به تو دارد فرستاد تا از تو چيزى بپرسد كه خود داناتر است بر آن ، پرسيد : يا محمّد خود را چگونه مىيابى ؟ فرمود :\r\n\r\n\r\n","description":"","footnote":"\r\n( 1 ) - روضة الواعظين ، ص 47\r\n","page_name":" 291 ","page_number":291},
  {"content":"\r\n\r\nجبرئيل ! من خود ر محزون و سخت اندوهناك مىبينم ! پس ملك‌الموت اجازه خواست ! جبرئيل گفت : يا محمّد ! اين ملك‌الموت است كه از شما اجازه مىطلبد در صورتى كه نه پيش از تو از كسى اجازه گرفته و نه پس از تو از كسى اجازه مىگيرد ! فرمود : به او اجازه بده ! پس جبرئيل عليه السلام به او اجازه داد ، ملك‌الموت آمد و در مقابل آن حضرت ايستاد ، عرض كرد :\r\nيا احمد ! خداى تبارك و تعالى مرا خدمت شما فرستاده است و به من دستور داده تا هر چه بفرماييد اطاعت كنم ؛ اگر بفرماييد شما را قبض روح كنم ، مىكنم و اگر نمىخواهيد به حال خود مىگذارم !\r\nپيامبر صلى الله عليه و آله و سلم فرمود : يا ملك‌الموت ! آيا براستى چنين مىكنى ؟ گفت :\r\nآرى من مأمورم هر چه بفرماييد اطاعت كنم !\r\nپس جبرئيل گفت : يا احمد ! خداى تعالى مشتاق ديدار تو است - يعنى خدا مىخواهد كه تو در بهشت باشى ! - پس رسول خدا صلى الله عليه و آله و سلم فرمود : امر خدا را اجرا كن !\r\nپس جبرئيل گفت : اين آخرين بار است كه من گام بر زمين نهادم ديگر نيازى به اين دنيا ندارم .\r\nهمين‌كه رسول خدا صلى الله عليه و آله و سلم دنيا را وداع گفت و روح پاكش به عالم بالا پيوست ، تسليت آمد ، كسى نزد بازماندگان پيامبر صلى الله عليه و آله و سلم آمد كه سخن او را حس مىكردند ولى شخص او را نمىديدند ! گفت : درود و رحمت بر شما باد ! هر كسى طعم مرگ را مىچشد ، و البته كه شما در روز قيامت پاداش اعمال خود را به طور كامل مىگيريد ، در پيشگاه خدا تسليتى ، از هر مصيبت و جايگزينى از هر درگذشته و دريافتى از هر دست‌رفته‌اى است ، پس به خدا توكل كنيد و از او اميدوار باشيد زيرا مصيبت ديده\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nكسى است كه از اجر و ثواب محروم باشد و درود و رحمت و بركات خدا بر شما باد .\r\nاميرالمؤمنين صلى الله عليه و آله و سلم فرمود : « آيا مىدانيد اين كه بود ؟ اين خضر عليه السلام بود » . « 1 »\r\n9 - مجلسى مىنويسد : على بن حسين از قول پدرش ، از جدش ، از رسول خدا ( صلوات‌اللَّه عليهم اجمعين ) نقل كرده است كه فرمود : « اى بندگان خدا ! آدم عليه السلام چون ديد از صلبش نورى ساطع است ؛ زيرا كه خداوند نُمود ما را از بالاى عرش به پشت او منتقل كرد ، آن نور را ديد ولى نمودها براى او روشن نبود ، عرض كرد : پروردگارا اين نورها چيست ؟ خداى عزّوجلّ فرمود : انوار نُمودهايى است كه از بالاترين جايگاه عرش به پشت تو منتقل كردم و از اين جهت فرشتگان مأمور شدند تا تو را سجده كنند چون تو جاى اين نمودها بودى !\r\nآدم عليه السلام عرض كرد : پروردگارا ! چه خوب است كه اينها را براى من آشكار كنى ! خطاب رسيد اى آدم ! به بالاى عرش نگاه كن ! پس آدم نگاه كرد در حالى كه نور اشباح ما از پشت آدم به بالاترين نقطهء عرش افتاده بود ، مانند تصويثرى كه از چهرهء انسان در آينه مىافتد ، پس آدم اشباح ما را ديد ، عرض كرد : پروردگارا ! اين اشباح چيستند ؟ خداى تعالى فرمود : اى آدم ! اين‌ها اشباح بالاترين خلايق و آفريدگان من هستند ؛ اين محمد است و منم حميد و در كارهايم ستوده‌ام ، نام او را از نام خودم مشتق كرده‌ام و اين على است و منم بلند پايه و عظيم ، نام او را از نام خود گرفته‌ام ! اين است فاطمه و منم آفرينندهء آسمانها و زمين كه\r\n\r\n\r\n","description":"","footnote":"\r\n( 1 ) - روضة الواعظين : ص 63 .\r\n","page_name":" 293 ","page_number":293},
  {"content":"\r\n\r\nدشمنان مرا در روز قيامت از رحمت من دور مىكند و دوستانم را از كسانى كه ايشان را مىآزردند و ناراحت مىكردند و بد مىگفتند جدا مىسازد ، پس نام او را از نام خودم جدا كرده‌ام . و اين حسن و اين حسين است و منم محسن نيكوكار ، نام آنها را از نام خودم مشتق نموده‌ام .\r\nاينان برگزيدگان خلق و گرامىترين مخلوقات منند ، به وسيله ايشان مؤاخذه مىكنم و به وسيلهء ايشان مىبخشم ، و به وسيله ايشان به من متوسل شو و هر گاه مصيبتى براى تو پيش آمد آنها را به درگاه من واسطه قرار بده ! كه من به ذات خود ، به حق سوگند ياد كرده‌ام كه به خاطر ايشان هيچ اميدى را نااميد نكنم و هيچ درخواست كننده‌اى را از در خانه‌ام برنگردانم !\r\nاز اين رو موقعى كه اشتباهى از او سر زد از خداى عزّوجلّ به حق ايشان درخواست كرد ، خداوند توبهء او را پذيرفت و او را بخشيد . » . « 1 »\r\n10 - راوندى از اسباط با يك واسطه از علي بن حسين عليهما السلام نقل كرده ، مىگويد : طاووس ( يمانى ) در مسجدالحرام گفت : نخستين خونى كه بر زمين ريخت خون هابيل بود كه قابيل او را كشت و آن روزى بود كه يك چهارم مردم كشته شدند !\r\nزين العابدين عليه السلام پس از شنيدن سخن طاووس فرمود : « آن طور نيست كه گفت ، بلكه نخستين خونى كه روى زمين ريخت از حواء بود موقعى كه عادت ماهيانه ديد و آن روز يك ششم مردمى كه بودند كشته شدند يعنى آدم ، حواء ، قابيل و هابيل دو خواهر ايشان كه دختر بودند ! »\r\n\r\n\r\n","description":"","footnote":"\r\n( 1 ) - بحارالانوار : 11 / 150 .\r\n","page_name":" 294 ","page_number":294},
  {"content":"\r\n\r\nسپس فرمود : « آيا فهميدى كه خداوند با قابيل چه كرد ؟ » حاضران گفتند : نمىدانيم . فرمود : « دو فرشته را بر او گمارد كه با طلوع خورشيد سر وقت او مىآيند و با غروب خورشيد هم ناپديد مىشوند ، تا روز قيامت او را با آب سوزان و حرارت خورشيد مىجوشانند ! » . « 1 »\r\n11 - راوندى از علي بن حمزه به نقل از علي بن حسين عليهما السلام آورده است كه فرمود :\r\n« وقتى كه پسر آدم برادرش را كشت در حقيقت بدترين آنها بهترين را كشت از اين رو خداوند به آدم فرزندى مرحمت كرد به نام هبةاللَّه كه وصى آن حضرت شد .\r\nهمين كه آدم عليه السلام در آستانهء مرگ قرار گرفت ، فرمود : اى هبةاللَّه ! عرض كرد : لبيك . فرمود : برو نزد جبرئيل و به او بگو : پدرم آدم تو را سلام مىرساند و تقاضاى طعام بهشتى را از تو دارد ، كه سخت مشتاق آن است ! هبةاللَّه از محضر آدم بيرون آمد با جبرئيل روبرو شد و پيام پدرش آدم عليه السلام را به وى رساند . جبرئيل عليه السلام گفت : خدا پدرت را بيامرزد ! پس هبةاللَّه برگشت در حالى كه خداى تعالى آدم عليه السلام را قبض روح كرده بود .\r\nاين بود كه هبةاللَّه جنازهء آدم عليه السلام را درآورد و به او نماز گذارد و هفتاد تكبير و پنج تكبير گفت ؛ هفتاد تكبير براى آدم و پنج تكبير آن براى فرزندان بعدى آدم عليه السلام » . « 2 »\r\n12 - همو از سعد اسكاف به نقل از علي بن حسين عليهما السلام مىگويد :\r\n« نخستين كسى كه از پيمانه و ترازو استفاده كرد شعيب پيامبر عليه السلام بود\r\n\r\n\r\n","description":"","footnote":"\r\n( 1 ) - بحارالانوار : 11 / 238 .\r\n( 2 ) - همان : 11 / 264 .\r\n","page_name":" 295 ","page_number":295},
  {"content":"\r\n\r\nكه به دست خودش انجام داد و ديگران هم پيمانه مىكردند و كامل دادو ستد مىكردند ، سپس آنها بعدها در پيمانه‌شان كم دادند و از وزنشان كاستند ، از اين رو زمين لرزه به سراغ آنها آمد و بدان وسيله عذاب شدند و « صبحگاهان تنها جسم بى جان آنها در خانه هايشان باقى مانده بود « 1 » » . « 2 »\r\n13 - همو از زهرى به نقل از علي بن حسين عليهما السلام آورده است كه « لقمان به پسرش گفت : بدترين ندارى نداشتن دل است و بزرگترين مصيبتها مصيبت دين و بالاترين كاستى كمبود دينى است ، بنابراين در تمام اين موارد دقت كن و قناعت و رضا به قسمت الهى را پيشه كن ! زيرا كه دزد وقتى كه دزدى مىكند ، خداوند روزى او را باز مىدارد در حالى كه گناهش به گردن اوست و اگر صبر مىكرد به آن مىرسيد و از راه خودش نصيب او مىگشت .\r\nپسرم ! طاعت خدا را خالصانه انجام ده و با هيچ يك از گناهان مخلوط نكن ، وانگهى طاعتت را با پيروى از اهل حق بياراى ! كه طاعت ايشان به طاعت خداى تعالى پيوسته است ، و آن را به زينت علم و آگاهى آراسته كن و علم و آگاهيت را با حلم و شكيبايى حفاظت كن مبادا با حماقت بياميزى ! و آن را در خزانه نرمخويى نگهدار ! نكند كه با نادانى مخلوط كنى ، و آن را با دورانديشى مهار كن ! مبادا با هدر دادن درهم كنى و دورانديشى خود را با مدارا مخلوط كن و با درشتى ممزوج ننما ! » « 3 »\r\n\r\n\r\n","description":"","footnote":"\r\n( 1 ) - اعراف / 78 .\r\n( 2 ) - بحارالانوار : 12 / 382 .\r\n( 3 ) - همان : 13 / 420 .\r\n","page_name":" 296 ","page_number":296},
  {"content":"\r\n\r\n14 - از ابوحمزه ثمالى نقل كرده است كه علي بن حسين عليهما السلام فرمود :\r\n« عابدى در ميان مردم بنى اسرائيل بود ، ابليس از سپاهيان خود پرسيد :\r\nاين كيست كه مرا غمگين كرده است ؟ يكى از آنها گفت : كار او با من ! ابليس پرسيد : با او چه كار مىكنى ؟ گفت : دنيا را براى او مىآرايم ! ابليس گفت : تو حريف او نيستى . ديگرى گفت : من با او هستم ! پرسيدم : در چه كارى ؟ جواب داد : در مورد زنان ! ابليس گفت : تو هم حريف او نيستى .\r\nسومى گفت : من با او هستم ، ابليس پرسيد : در چه چيز ؟ گفت : در عبادتش ! ابليس قبول كرد و گفت : تو مخصوص او باش ! همين كه شب فرا رسيد ، در خانهء عابد را كوبيد و گفت : مهمانم ! او اجازه ورود داد ، آن شب را تا صبح نماز خواند و سه شبانه روز نزد عابد ماند همچنان نماز مىخواند و چيزى نمىخورد و نمىآشاميد !\r\nعابد رو به او كرد و گفت : بندهء خدا ! من هرگز مثل تو را نديده‌ام ! او در جواب گفت : چون تو هيچ گناهى را مرتكب نشده‌اى در عبادت كردن ضعيفى ! پرسيد آن گناهانى كه تو مرتكب شده‌اى چه بوده است ؟ گفت :\r\nچهار درهم بگير و نزد فلان زن زناكار برو ، يك درهم براى گوشت و يك درهم براى نوشيدنى و يك درهم براى عطر و يك درهم نيز براى خودش بده و خواستهء خود را از او برآورده كن !\r\nفرمود : عابد قبول كرد و چهار درهم را گرفت و در خانهء آن زن روسپى آمد و او را دو بار به نام صدا زد : او از خانه درآمد ، همين كه چشم او به عابد افتاد گفت : به خدا كه او فريب خورده است و به خدا كه او گول خورده است ! آن زن به وى گفت : چه مىخواهى ؟ عابد گفت : اين چهار درهم را بگير و برايم خوردنى و آشاميدنى و بوى خوش فراهم كن ! و بيا\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nتا من نزد تو بيايم ! آن زن رفت و برگشت ناگهان قسمتى از گوشت خر مرده‌اى را ديد و گرفت سپس به مقدارى ادرار كهنه رسيد آنها را داخل كوزه‌اى كرد سپس نزد آن عابد آورد . عابد پرسيد : اين است خوراك تو ! زن گفت : آرى ، عابد گفت : مرا به اين خوراك نيازى نيست ، و نگاهى به ادرارها كرد و پرسيد : همين است آشاميدنى تو ! مرا به اينها نيازى نيست و برو خودت را براى من آماده كن ! آن زن رفت و خودش را به نجاسات آلوده كرد سپس نزد او آمد ، همين كه عابد بوى نجاسات را ازو استشمام كرد و گفت : مرا به تو نيازى نيست و چون آن زن شب را به صبح رساند ديد بالاى در خانه‌اش نوشته است : همانا خداوند فلان زن زناكار را به وسيله فلان عابد بخشيد ! » . « 1 »\r\n15 - از كتاب « الغايات » به نقل از علي بن حسين عليهما السلام آورده است ، فرمود :\r\n« يكى از چيزهايى كه خضر عليه السلام به موسىبن عمران عليه السلام سفارش كرد اين بود كه مىگفت : مبادا كسى را به خاطر گناهى سرزنش كنى ! زيرا كه محبوبترين چيزها در نزد خدا سه چيز است : ميانه روى در ثروت و بخشش در وقت توانايى و قدرت و مداراى با بندگان خدا ؛ كسى در دنيا با كسى مدارا نكند مگر اين كه خداوند در روز قيامت با او مدارا كند . و بالاترين حكمت ، خداترس بودن است . » . « 2 »\r\n16 - همو از ابان‌بن عثمان از قول امام صادق عليه السلام نقل كرده است ، فرمود : « پدرم از قول جدم از پيامبر صلى الله عليه و آله و سلم از جبرئيل عليه السلام نقل كرد ، گفت :\r\n\r\n\r\n","description":"","footnote":"\r\n( 1 ) - بحارالانوار : 63 / 270 .\r\n( 2 ) - همان : 78 / 453 .\r\n","page_name":" 298 ","page_number":298},
  {"content":"\r\n\r\nهمين كه نمرود ابراهيم عليه السلام را گرفت تا او را در آتش بيندازد ، گفتم :\r\nپروردگارا بنده و خليل تو است . و يك نفر در روى زمين جز او نيست كه تو را بپرستد ! خداى تعالى فرمود : او بندهء من است وقتى كه بخواهم او را مىگيرم ! چون ابراهيم عليه السلام را در آتش افكندند ، جبرئيل عليه السلام او را در هوا ديد ؛ در حالى كه داشت داخل آتش سقوط مىكرد ، گفت : اى ابراهيم آيا حاجتى دارى ؟\r\nابراهيم گفت : اما به تو هيچ حاجتى ندارم و گفت : اى خدا ! اى يگانه ! اى بى نياز ! اى كه نه فرزندى دارى و نه فرزند كسى هستى ! و اى كه كسى همتاى او نيست ، مرا به رحمت خود از آتش نجاتم ده ! پس خداى تعالى خطاب به آتش فرمود :  « كُونِي بَرْداً وَ سَلاماً عَلى إِبْراهِيمَ  « 1 »  » .  « 2 »\r\n17 - طبرى از ابن اسحاق به دو طريق : از جعفربن محمد عليهما السلام و از زهرى به نقل علي بن حسين از جدش اميرالمؤمنين عليهما السلام آورده است ، فرمود : « همين كه از غسل دادن پيكر رسول خدا صلى الله عليه و آله و سلم فارغ شد ، او را در سه جامه كفن كرد : دو جامهء صحارى و يك برد پنبه‌اى يمنى كه تمام پيكر او را پوشاند . » . « 3 »\r\n18 - مسعودى به نقل از جعفربن محمد از قول پدرش محمدبن على و او از پدرش علي بن حسين‌بن علي بن ابىطالب عليهم السلام آورده است ، فرمود :\r\n« خداى تعالى محمد صلى الله عليه و آله و سلم را به بهترين صورت تربيت كرد و فرمود :  « خُذِ \r\n\r\n\r\n","description":"","footnote":"\r\n( 1 ) - انبياء / 69 : ( به آتش گفتيم : اى آتش ! ) بر ابراهيم سرد و سالم باش ! .\r\n( 2 ) - بحارالانوار : 95 / 188 .\r\n( 3 ) - تاريخ : 3 / 213 .\r\n","page_name":" 299 ","page_number":299},
  {"content":"\r\n\r\n الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ »  « 1 » و چون چنين شد ، خداى تعالى فرمود :  « وَ إِنَّكَ لَعَلى خُلُقٍ عَظِيمٍ »  « 2 » و پس از آن كه از جانب خدا پذيرفته شد ، خداوند امور را به وى واگذار نمود و فرمود :  « وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا » .  « 3 »\r\nو آن حضرت از جانب خدا بهشت را براى اشخاص ضمانت مىكرد و خداوند هم به او چنين اجازه‌اى را داده بود » . « 4 »\r\n19 - هيتمى از علي بن حسين عليهما السلام نقل كرده است فرمود : « من از پدرم شنيدم كه مىفرمود : نزديك وفات رسول خدا صلى الله عليه و آله و سلم كه شد ، جبرئيل به حضور وى آمد و عرض كرد : يا محمد ! خداى تعالى را جهت احترام و بزرگداشت تو . . . « 5 »\r\n20 - شهاب الدين نويرى از علي بن حسين عليهما السلام نقل كرده است ، فرمود :\r\n« نخستين خبرى كه به مدينه رسيد اين بود كه زنى از اهل يثرب به نام فاطمه ، پيروى از جنيان داشت ؛ روزى نزد وى آمد و روى ديوار خانهء او نشست . آن زن پرسيد : تو كيستى چرا وارد نمىشوى ؟ جواب داد :\r\nپيغمبرى مبعوث شده است كه زنا را حرام كرده است ! و آن زن اين خبر را از قول جنّى كه پيرو او بود نقل كرد ، و اين نخستين خبرى بود كه در\r\n\r\n\r\n","description":"","footnote":"\r\n( 1 ) - اعراف / 199 : با آنها مدارا كن ، به كارهاى نيك دستور ده ، و از جاهلان روى بگردان !\r\n( 2 ) - قلم / 4 : و تو اخلاق برجسته‌اى دارى .\r\n( 3 ) - حشر / 7 : آنچه رسول خدا براى شما آورده ، انجام دهيد و آنچه نهى كرده ، خوددارى كنيد .\r\n( 4 ) - مروج الذهب : 2 / 290 .\r\n( 5 ) - مجمع الزوائد : 9 / 34 بقيه حديث عيناً در متن حديث شمارهء 8 گذشت - م .\r\n","page_name":" 300 ","page_number":300},
  {"content":"\r\n\r\nمدينه از قول رسول خدا صلى الله عليه و آله و سلم نقل مىشد . » . « 1 »\r\n\r\nامامت\r\n1 - ابان مىگويد : به حج رفتم و بر علي بن حسين عليهما السلام وارد شدم در حالى كه ابوالطفيل عامربن واثله صحابى رسول خدا صلى الله عليه و آله و سلم كه از برگزيدگان اصحاب على عليه السلام بود در محضر آن حضرت بود ، و نيز عمربن امّ سلمه همسر پيامبر صلى الله عليه و آله و سلم آنجا بود ، حديث سليم را بر علي بن حسين عليهما السلام مدت سه روز تمام همه روزه تا شب عرضه مىكردم و عمر و عامر نيز تا شب بودند . پس از اين كه در اين سه روز حديث قرائت شد ، فرمود : « خدايش بيامرزد ! سليم راست گفته است ، اين حديث ماست و همهء ما اهل بيت با آن آشناييم ! »\r\nابوالطفيل و عمربن امّ سلمه مىگويند : هيچ حديثى در آن ( صحيح سليم‌بن قيس ) نبود مگر اين كه من آن را از على عليه السلام و از سلمان و از ابىذر و از مقداد شنيده بودم . از اين رو من به علي بن حسين عليهما السلام عرض كردم : فدايت شوم ! نسبت به بعضى از مطالب اين حديث دلم تنگى مىكند زيرا كه در آنها هلاكت امت محمد صلى الله عليه و آله و سلم از اصل و اساس از مهاجران و انصار و تابعان است ، جز شما اهل بيت و شيعيان شما !\r\nفرمود : « اى برادر عبد قيس ! مگر نشنيده‌اى كه رسول خدا صلى الله عليه و آله و سلم فرمود : مثل اهل بيت من در ميان امتم همانند كشتى نوح در ميان قوم خودش است كه هر كه سوار آن كشتى شد نجات يافت و هر كه تخلف\r\n\r\n\r\n","description":"","footnote":"\r\n( 1 ) - نهايةالارب : 18 / 147 .\r\n","page_name":" 301 ","page_number":301},
  {"content":"\r\n\r\nورزيد ، غرق شد . و نيز مانند « باب حطّه » « 1 » در بنى اسرائيل است »\r\nعرض كردم : آرى چنين است ، فرمود : « چه كسى اين حديث را براى تو نقل كرد ؟ » .\r\nگفتم : از بيش از صد نفر از فقيهان شنيده‌ام !\r\nفرمود : « از چه كسى ؟ »\r\nعرض كردم : از حنش‌بن معتمر كه گفت : خود از ابوذر شنيده است در حالى كه حلقهء كعبه را گرفته بود و با صداى بلند ندا مىكرد ؛ اين حديث را از رسول خدا صلى الله عليه و آله و سلم نقل مىكرد .\r\nفرمود : « ديگر از چه كسى شنيده‌اى ؟ »\r\nگفتم : از حسن‌بن ابوالحسن بصرى كه او نيز از ابوذر و از مقدادبن اسود و از علي بن ابى طالب عليه السلام شنيده بود .\r\nفرمود : « ديگر از كه شنيدى ؟ »\r\nعرض كردم : « از سعيدبن مسيب و علقمة بن قيس و از ابوظبيان جنبى و از عبدالرّحمان بن ابى ليلى كه همهء اينها گفتند : از ابوذر شنيده‌اند .\r\nابوالطفيل و عمربن امّ سلمه گفتند : به خدا سوگند كه ما نيز از ابوذر شنيديم ، و همچنين از علي بن ابى طالب عليه السلام و مقداد و سلمان .\r\nآنگاه عمربن ابى سلمه رو به آن حضرت كرد و گفت : به خدا سوگند كه من اين حديث را از كسى شنيدم كه بهتر از همهء اينهاست ؛ من آن را با دو\r\n\r\n\r\n","description":"","footnote":"\r\n( 1 ) - نام يكى از دروازه‌هاى بيت المقدس بوده است ، كلمهء حطّه در لغت به معناى ريزش است در سورهء بقره / 58 آمده است : از آن در با خضوع وارد شويد و بگوييد : « خداوندا گناهان ما را بريز ! » - م .\r\n","page_name":" 302 ","page_number":302},
  {"content":"\r\n\r\nگوشم و صميم دلم از رسول خدا صلى الله عليه و آله و سلم شنيدم .\r\nعلي بن حسين عليهما السلام پس از شنيدن سخنان ايشان ، فرمود : « آيا اين حديث به تنهايى كافى نيست تا همهء بى تابى تو و آن‌چه در سينه‌ات سنگينى مىكند ، سامان بخشد ؟\r\nاى برادر عبد قيس از خدا بترس ! و اگر امر بر تو روشن شد قبول كن و اگر نه خاموش باش تا سالم بمانى و علم آن را به سوى خدا بازگردان ! زيرا كه تو در گشايشى بازتر از بين آسمان و زمينى ! » .\r\nابان مىگويد : در آنجا بود كه از آنچه ما مىتوانيم ندانيم و آنچه نمىتوانيم ندانيم پرسيدم و پاسخ لازم را فرمود . « 1 »\r\n2 - برقى از ابوحمزه نقل كرده ، مىگويد : علي بن حسين عليهما السلام از ما پرسيد : « كدام نقطهء زمين از همه بالاتر است ؟ » .\r\nگفتم : خدا و رسولش بهتر مىدانند .\r\nفرمود : « بالاترين جاها بين ركن و مقام است ! و اگر مردى به قدر عمر نوح عليه السلام در بين قوم خود ؛ نهصد و پنجاه سال عمر كند ؛ تمام روزها را روزه بگيرد و همهء شبها را در آن مكان نماز بخواند ، بدون ولايت ما خدا را ديدار كند ، اين عبادتها هيچ سودى به حال او نبخشد ! » . « 2 »\r\n3 - محمدبن يعقوب از وشاء نقل كرده ، مىگويد : از ابوالحسن الرّضا عليه السلام شنيدم كه مىگفت :\r\n« علي بن حسين عليهما السلام مىفرمود : بر امامان عليهما السلام چيزهايى واجب است كه بر شيعيان ايشان واجب نيست و بر شيعيان ما چيزهايى واجب است\r\n\r\n\r\n","description":"","footnote":"\r\n( 1 ) - اصل سليم : ص 66 .\r\n( 2 ) - محاسن : ص 91 .\r\n","page_name":" 303 ","page_number":303},
  {"content":"\r\n\r\nكه بر ما واجب نيست ؛ خداوند به ايشان دستور داده است كه از ما بپرسند ! مىفرمايد :  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ »  « 1 » بنابراين ايشان مأمورند كه از ما بپرسند ، ولى جواب دادن بر ما واجب نيست ؛ خواستيم جواب مىدهيم و اگر نه جواب نمىدهيم » . « 2 »\r\n4 - از حكم‌بن عتيبه نقل كرده ، مىگويد : روزى بر علي بن حسين عليهما السلام وارد شدم ، فرمود : « اى حكم ! آيا آن آيه‌اى را كه علي بن ابى طالب عليه السلام بدان وسيله قاتل خود را مىشناخت و كارهاى مهم را از روى او مىفهميد و به مردم بازگو مىكرد ، مىشناسى ؟ »\r\nحكم مىگويد : با شنيدن سخنان امام عليه السلام با خود گفتم : خوب شد كه از علم علي بن حسين عليهما السلام رشته‌اى به دستم آمد ، من هم بدان وسيله مىتوانم اين امور مهم را بفهمم ! عرض كردم : نه ، به خدا سوگند كه من نمىدانم . سپس گفتم : يابن رسول اللَّه ! آيا دربارهء آن آيه خبر نمىدهيد ؟\r\nفرمود : « به خدا سوگند كه آن آيه اين سخن خداست : « و ما ارسلنا من قبلك من رسول و لا نبى و لا محدث » . « 3 » و علي بن ابى طالب عليه السلام محدَّث بود ( از غيب حديث دريافت مىكرد ) مردى به نام عبداللَّه‌بن زيد كه برادر مادرى آن حضرت ( امام سجّاد ) بود ، گفت : سبحان اللَّه ! على محدَّث بود ؟ ! گويا وى منكر اين مطب بود ! امام باقر عليه السلام ( كه حضور داشت ) رو به ما كرد و\r\n\r\n\r\n","description":"","footnote":"\r\n( 1 ) - نحل / 43 : اگر چيزى را نمىدانيد از اهل ذكر بپرسيد !\r\n( 2 ) - كافى : 1 / 212 .\r\n( 3 ) - حج / 52 : پيش از تو هيچ رسولى و پيامبرى ( و مُحدَّثى ) نفرستاديم . . . . اين آيه در قرآن چنين‌است :  « وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ إِلَّا إِذا تَمَنَّى »  .\r\n","page_name":" 304 ","page_number":304},
  {"content":"\r\n\r\nفرمود : « بدان به خدا سوگند كه پسر مادر تو اين را مىداند ! » .\r\nراوى مىگويد : آن مرد با شنيدن اين سخن امام باقر عليه السلام ساكت شد و امام عليه السلام فرمود : « همين حقيقت است كه ابوالخطاب در آن باره هلاك و گمراه شد و تفاوت بين نبىّ و محدَّث را نفهميد » . « 1 »\r\n5 - همو از احمدبن عيسى به نقل از جعفربن محمد از پدرش ، از جدش عليه السلام دربارهء اين كلام خدا :  « يَعْرِفُونَ نِعْمَتَ اللَّهِ ثُمَّ يُنْكِرُونَها »  « 2 » آورده است كه فرمود : « چون آيهء  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ »  « 3 » نازل شد ، گروهى از اصحاب رسول خدا صلى الله عليه و آله و سلم در مسجد مدينه جمع شدند و به يكديگر گفتند : دربارهء اين آيه چه مىگوييد ؟ بعضى از آنها گفتند : اگر ما به اين آيه كافر شويم ، در حقيقت آيات ديگر را هم نپذيرفته‌ايم ، و اگر اين آيه را قبول كنيم ، اين يك ذلتى است براى ما كه پسر ابوطالب بر ما مسلط شود ؟ !\r\nگفتند : ما مىدانيم كه محمد صلى الله عليه و آله و سلم در آنچه مىگويد ، راست مىگويد ولى ما او را به سرپرستى خود قبول كرده‌ايم ولى از دستورهايى كه على عليه السلام به ما بدهد پيروى نمىكنيم . اين بود كه آيهء  « يَعْرِفُونَ نِعْمَتَ اللَّهِ ثُمَّ يُنْكِرُونَها »  نازل شد » يَعرِفُونَ يعنى ولايت علي بن ابىطالب عليه السلام را\r\n\r\n\r\n","description":"","footnote":"\r\n( 1 ) - كافى : 1 / 270 .\r\n( 2 ) - نحل / 83 : آنان نعمت خدا را مىشناسند ( و به عمق آن پى برده‌اند ) ولى با اين حال باز انكارمىكنند .\r\n( 3 ) - مائده / 55 : ولىّ و سرپرست شما ( سه كس است ) خدا و پيامبر و كسانى كه ايمان آورده‌اند و نماز را بر پا مىدارند و در حال ركوع زكات مىدهند .\r\n","page_name":" 305 ","page_number":305},
  {"content":"\r\n\r\nمىشناسند ولى بيشتر آنان به اين ولايت كافرند . « 1 »\r\n6 - از ابوحمزه نقل كرده ، مىگويد : از علي بن حسين عليهما السلام شنيدم كه مىفرمود : « همانا خداوند محمد صلى الله عليه و آله و سلم و على و يازده تن از فرزند او را از نور عظمت خود آفريد و آنان را در پرتو نور خود به صورت اشباحى به پا داشت ، پيش از آفرينش خلق او را عبادت مىكردند و خدا را تسبيح مىگفتند و تقديس مىكردند ، و ايشان امامان از فرزندان رسول خدا صلى الله عليه و آله و سلم مىباشند . » . « 2 »\r\n7 - از ربعى در حديث مرفوعى از علي بن حسين عليهما السلام نقل كرده ، مىفرمايد :\r\n« به خدا سوگند هيچ يك از ما پيش از خروج قائم عليه السلام خروج نمىكند مگر اين كه مثل جوجهء مرغى است كه پيش از راست شدن بالهايش از لانهء خود بپرد و كودكان او را بگيرند و با او بازى كنند ! » « 3 »\r\n8 - صدوق از سليمان‌بن مهران اعمش ، به نقل از جعفربن محمد الصّادق و او از پدرش محمدبن على و آن حضرت نيز از قول پدرش علي بن حسين عليهم السلام آورده است كه فرمود : « ما امامان مسلمانان و حجتهاى خدا بر عالميان و سروران مؤمنين و رهبران برجسته و صاحبان اختيار مؤمنانيم !\r\nما براى اهل زمين وسيلهء ايمنى هستيم همان طورى كه ستارگان باعث ايمنى براى اهل آسمانند ، ماييم آن كسانى كه به وسيلهء ما خداوند آسمان\r\n\r\n\r\n","description":"","footnote":"\r\n( 1 ) - كافى : 1 / 427 .\r\n( 2 ) - همان : 1 / 530 .\r\n( 3 ) - همان : 8 / 264 .\r\n","page_name":" 306 ","page_number":306},
  {"content":"\r\n\r\nرا از اين كه بر زمين افتد بازداشته است مگر به اذن او ، و به وسيلهء ما زمين اهل خود را از لغزش نگهداشته است و به خاطر ما باران نازل مىشود ، و رحمت خدا بر همه جا پراكنده مىگردد و بركات زمين بيرون مىآيد ، و اگر از ما كسى روى زمين نباشد ، هر آينه اهلش را فرو مىبرد . » .\r\nسپس فرمود : « از وقتى كه خداوند آدم را خلق كرد ، زمين خالى از حجت خدا نبوده است ؛ اين حجت يا آشكار و مشهود است و يا غايب و پنهان ! تا وقتى كه قيامت قيام كند ، زمين خالى از حجت خدا نخواهد بود و اگر چنين نباشد خدا را پرستش نكنند . » .\r\nسليمان مىگويد : پس از نقل سخنان امام عليه السلام به امام صادق عليه السلام عرض كردم : چگونه از امام غايب پنهان ، مردم سود مىبرند ؟ فرمود :\r\n« همان‌طورى كه مردم از نور خورشيد در صورتى كه پشت ابر پنهان است سود مىبرند ! » « 1 »\r\n9 - همو از حبابهء والبيّه نقل كرده ، مىگويد : خدمت علي بن حسين عليهما السلام رسيدم در حالى كه به قدرى سنم بالا رفته بود كه ناتوان شده بودم و آن روز حدود صد و سيزده سال داشتم ، ديدم امام عليه السلام در حال ركوع و سجود مشغول عبادت است ، از اين كه مرا راهنمايى كند نااميد شدم ، با انگشت سبابه به سوى من اشاره كرد ، جوانيم به من بازگشت ! حبابه مىگويد : پرسيدم : آقاى من ! چقدر از عمر دنيا گذشته و چقدر باقى مانده است ؟\r\n\r\n\r\n","description":"","footnote":"\r\n( 1 ) - كمال الدّين : ص 207 .\r\n","page_name":" 307 ","page_number":307},
  {"content":"\r\n\r\nفرمود : « اما آنچه گذشته است آرى و اما آنچه مانده است پس خير ! » .\r\nحبابه مىگويد : سپس به من فرمود : « آنچه همراه دارى بده ! » پس من آن سنگريزه را دادم و آن حضرت براى من آن را مهر كرد . « 1 »\r\n10 - همو از ثابت ثمالى نقل كرده ، مىگويد : سرور عابدان علي بن حسين عليهما السلام فرمود : « بين خدا و حجت خدا هيچ حجابى نيست ، پس جز حجت خدا ، خدا را پرده‌اى نيست ، ماييم درهاى درگاه خدا و ماييم آن راه راست و ماييم گنجينهء علم خدا و ماييم بيانگر وحى او و ماييم پايه‌هاى توحيد و صندوق اسرار او ! » . « 2 »\r\n11 - از ابوحمزه نقل كرده ، مىگويد : علي بن حسين عليهما السلام . . . « 3 »\r\n12 - نيز از ابوحمزهء ثمالى به نقل از علي بن حسين عليهما السلام آورده است ، فرمود :\r\n« رسول خدا صلى الله عليه و آله و سلم به على عليه السلام هزار كلمه را آموخت كه از هر كلمه‌اى هزار كلمه گشوده مىشود و از هر يك از آن هزار كلمه ، هزار كلمه باز مىشود ! » . « 4 »\r\n13 - از محمدبن فرات به نقل از ابوجعفر محمدبن على الباقر ، از پدرش ، از جدش عليهم السلام آورده است ، فرمود : « رسول خدا صلى الله عليه و آله و سلم فرموده است :\r\nعلي بن ابىطالب عليه السلام خليفهء خدا و خليفه من است و حجت خدا و حجت من است و باب اللَّه و باب من است و گزيدهء خدا و گزيدهء من است و حبيب خدا\r\n\r\n\r\n","description":"","footnote":"\r\n( 1 ) - كمال الدّين : ص 537 .\r\n( 2 ) - معانى الاخبار : ص 35 .\r\n( 3 ) - ثواب الاعمال : ص 243 اين حديث را در همين بخش طى شمارهء 2 از محاسن برقى نقل كرديم - م .\r\n( 4 ) - خصال : ص 651 .\r\n","page_name":" 308 ","page_number":308},
  {"content":"\r\n\r\nو حبيب من است و دوست صميمى خدا و دوست صميمى من است و شمشير خدا و شمشير من است . و او برادر من و همراه من و وزير و وصىّ من است ، دوستدار او دوستدار من و دشمن او دشمن من است ، و دلبستهء به او دلبستهء من و مخالف او مخالف من است ، هر كه با او در جنگ باشد با من در ستيز است و هر كه با او در صلح باشد با من در صلح و سلامت است .\r\nسخن او سخن من و فرمان او فرمان من است . همسر او دختر من و پسران او پسران منند . او سرور اوصياء و بهترين تمام امت من است » . « 1 »\r\n14 - همو از محمدبن حسين ، از پدرش ، از قول جدش نقل كرده است كه علي بن حسين عليهما السلام فرمود :\r\n« روزى رسول خدا صلى الله عليه و آله و سلم با اصحابش ميان مسجد نشسته بود ، فرمود : از اين درِ مسجد مردى از اهل بهشت بر شما وارد مىشود و از آنچه مىخواهد سؤال مىكند ! پس مردى بلند قامت از در وارد شد شبيه مردم قبيله مضر ، جلو آمد بر رسول خدا صلى الله عليه و آله و سلم سلام داد و نشست .\r\nعرض كرد : يا رسول اللَّه صلى الله عليه و آله و سلم من شنيدم كه خداى تعالى ضمن آياتى كه نازل كرده است مىفرمايد :  « وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا »  « 2 » اين ريسمانى كه خداوند فرمان داده است كه چنگ بزنيم ، و از آن پراكنده نشويم ، چيست ؟\r\nرسول خدا صلى الله عليه و آله و سلم پس از شنيدن سخن آن مرد لحظه‌اى سر به زير افكند\r\n\r\n\r\n","description":"","footnote":"\r\n( 1 ) - امالى صدوق : ص 122 .\r\n( 2 ) - آل عمران / 103 : به ريسمان خدا چنگ بزنيد و پراكنده نشويد !\r\n","page_name":" 309 ","page_number":309},
  {"content":"\r\n\r\nو ساكت بود سپس سر بلند كرد و با دست خود به سوى علي بن ابىطالب عليه السلام اشاره كرد و فرمود : اين است ريسمان خدا آنكه هر كه به او چنگ زد در دنيا به وسيلهء او مصون ماند و در آخرتش گمراه نشد ! »\r\nآن مرد پس از شنيدن سخنان پيامبر صلى الله عليه و آله و سلم به سمت على عليه السلام شتافت از صميم دل او را در بغل گرفت و مىگفت : به ريسمان خدا و رسولش چنگ زدم ، آنگاه برخاست خداحافظى كرد و رفت .\r\nمردى از ميان جمعيت برخاست و گفت : يا رسول اللَّه ! به او برسم و از او بخواهم كه براى من طلب آمرزش كند ؟ ! رسول خدا صلى الله عليه و آله و سلم فرمود : در اين صورت او را با موفقيت خواهى يافت ! پس آن مرد به وى پيوست و از او خواست تا برايش طلب آمرزش كند ! آن مرد به وى گفت : آيا تو فهميدى كه رسول خدا صلى الله عليه و آله و سلم به من چه گفت و من به او چه گفتم ؟ گفت : آرى . گفت :\r\nبنابراين اگر تو به آن ريسمان چنگ بزنى خداوند تو را مىآمرزد و اگر نه خداوند نمىآمرزد ! و اگر رسول خدا صلى الله عليه و آله و سلم ما را بر آن ريسمان خدا كه خداوند عزّوجلّ در كتاب خود دستور بر چنگ زدن به او را داده و اين كه از او پراكنده نشويم ، راهنمايى نمىكرد هر آينه براى دشمنان معاند ما راه توجيه اين آيه و انحراف به وسيلهء تأويل آن و توجه به غير كسى كه مورد نظر خدا و آنچه كه رسول خدا صلى الله عليه و آله و سلم راهنمايى فرموده ، از باب دشمنى و حسد باز مىشد ولى آن حضرت در خطبهء مشهورى كه در مسجد خيف موقع حجّةالوداع ايراد كرد ، فرمود : من پيش از شما مىروم و شما در كنار حوضى بر من وارد مىشويد كه پهناى آن به قدر جشم انداز من تا صنعاء است ، در ميان آن به شمار ستارگان آسمان كاسه‌هايى است ! و بدانيد كه من پس از خود دو امانت گرانقدر در بين\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nشما مىگذارم : امانت بزرگتر قرآن و امانت كوچكتر عترت من ؛ اهل بيتم است ، هر دوى آنها ريسمان كشيده شده بين شما و بين خداى عزّوجلّ است ، تا وقتى كه به آن چنگ بزنيد هرگز گمراه نخواهيد شد ، يك طرف آن دست خدا و طرفى در دست شماست . همانا خداوند مهربان و آگاه به من خبر داد كه آن دو هرگز از يكديگر جدا نشوند مانند اين دو انگشت من - در حالى كه دو انگشت سبابهء خود را كنار هم قرار داده بود - تااين كه كنار آن حوض به من بازگردند ! و نمىگويم : مانند اين دو - در حالى كه بين انگشت سبابه و ميانه خود را جمع كرده بود - تا اين كه يكى بر ديگرى برترى يابد ! » « 1 »\r\n16 - « 2 » شيخ مفيد از ابوحمزهء ثمالى به نقل از علي بن حسين عليهما السلام آورده است مىگويد : به آن حضرت گفتم : هر آنچه در نزد رسول خدا صلى الله عليه و آله و سلم بود همه را به اميرالمؤمنين عليه السلام داد و پس از اميرالمؤمنين عليه السلام به امام حسن عليه السلام و بعد از او به امام حسين عليه السلام ، سپس به هر يك از امامان عليهم السلام با فزونى كه در هر سالى و در هر ماهى پديد مىآيد ، تا قيام قيامت ؟\r\nفرمود : « آرى به خدا سوگند ، و در هر ساعت » . « 3 »\r\n17 - شيخ مفيد از طلحةبن زيد از قول امام صادق عليه السلام از پدرش به نقل از جدش عليهما السلام آورده است « كه رسول خدا صلى الله عليه و آله و سلم فرمود : هيچ پيامبرى از دنيا نرفت مگر اينكه دستور داد تا به بالاترين فرد از اهل بيتش وصيت\r\n\r\n\r\n","description":"","footnote":"\r\n( 1 ) - غيبت نعمانى : ص 41 .\r\n( 2 ) - حديث شمارهء 15 از اختصاص شيخ مفيد : ص 285 عيناً همان حديث شمارهء 12 بود كه صفحه‌قبل از كتاب خصال نقل كرديم - م .\r\n( 3 ) - اختصاص : ص 314 .\r\n","page_name":" 311 ","page_number":311},
  {"content":"\r\n\r\nكنند و به من نيز فرمان داد تا من هم وصيت كنم ! پرسيدم : پروردگارا به چه كسى وصيت كنم ؟ خطاب رسيد : يا محمد ! به پسرعمويت علي بن ابى طالب عليه السلام زيرا كه من نام او را در كتابهاى گذشته ثبت كرده‌ام ، و بر اين اساس از خلايق پيمان گرفته‌ام و از پيامبران و رسولانم به پروردگارى خود و نبوت تو يا محمد و به وصايت علي بن ابىطالب عليه السلام پيمان گرفته‌ام . » .\r\nمحمدبن ابى القاسم گفت : بنابراين شيعيان على عليه السلام كسانى هستند كه به خاطر ولايت و دوست داشتن ايشان ولىّ خدا را به عهد خود وفادارند ، نه ديگران ، از اين رو آنان ويژهء بشارت الهى گشته‌اند در اين سخن خدا كه مىفرمايد :  « وَ مَنْ أَوْفى بِعَهْدِهِ مِنَ اللَّهِ فَاسْتَبْشِرُوا بِبَيْعِكُمُ الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ »  « 1 » و نجات از عذاب الهى همان رستگارى بزرگ است كه از ايشان است نه ديگران . « 2 »\r\n18 - از مفضّل‌بن عمر به نقل از ابى عبداللَّه امام صادق ، از پدرش ، از جدش عليهم السلام آورده است ، فرمود : « ام‌سلمه همسر رسول خدا صلى الله عليه و آله و سلم اطلاع يافت كه آزاد شدهء وى از على عليه السلام بدگويى مىكند ، دنبالش فرستاد . وقتى كه نزد وى آمد ، فرمود : پسرم ! به من خبر دادند كه تو على را نكوهش مىكنى ! گفت : آرى مادر ! امام عليه السلام مىفرمايد : امّ سلمه با شنيدن سخن وى خشمگين شد و فرمود : بنشين ! مادرت به عزايت بنشيند تا حديثى براى تو بگويم كه از رسول خدا صلى الله عليه و آله و سلم شنيدم آن وقت تو براى خودت هر چه\r\n\r\n\r\n","description":"","footnote":"\r\n( 1 ) - توبه / 111 : چه كسى از خدا وفادارتر به عهد خود است ؟ پس بشارت باد بر شما به اين‌معامله‌اى كه انجام داده‌ايد ! ؛\r\n( 2 ) - بشارة المصطفى : ص 47 .\r\n","page_name":" 312 ","page_number":312},
  {"content":"\r\n\r\nخواستى انتخاب كن ! ما نُه زن در كنار رسول خدا صلى الله عليه و آله و سلم بوديم ، شب و روزى كه من با رسول خدا صلى الله عليه و آله و سلم بودم ، درِ خانه آمدم عرض كردم : يا رسول اللَّه وارد شوم ؟ فرمود : نه !\r\nامّ سلمه مىگويد : من سخت دلگير شدم ، مبادا از روى خشم مرا بازگردانده باشد ، يا اين كه از آسمان دستورى رسيده باشد ! سپس طولى نكشيد دوباره درِ خانه آمدم ، عرض كردم : يا رسول اللَّه وارد شوم ؟\r\nفرمود : امّ سلمه وارد شو ! وارد شدم در حالى كه على عليه السلام مقابل آن حضرت نشسته بود و عرض مىكرد : يا رسول اللَّه ! پدر و مادرم به فدايت ! يا رسول اللَّه هر گاه چنين و چنان شود ، آن وقت به من چه دستور مىدهيد ؟ فرمود : به صبر فرمان مىدهم ! باز دوباره سؤالش را تكرار كرد ، پيامبر صلى الله عليه و آله و سلم او را مأمور به صبر كرد ، و باز بار سوم حرفش را تكرار كرد ، فرمود : يا على اى برادر من ! وقتى كه از ايشان چنين رفتارى سر بزند ، شمشيرت را از نيام برآور و آن را بر گردنت بياويز و با آن قدمى بردار تا مرا در حالى ببينى كه شمشيرت كشيده است و خون آنها از شمشيرت مىچكد !\r\nآنگاه رسول خدا صلى الله عليه و آله و سلم نگاهى به طرف من كرد و فرمود : امّ سلمه ! اين دلتنگى براى چيست ؟ عرض كردم : يا رسول اللَّه ! به خاطر بازگرداندن شما !\r\nفرمود : به خدا سوگند كه تو را از روى نارضايتى باز نگرداندم زيرا كه از جانب خدا و رسول خدا به راه و روش نيكو هستى ، بلكه موقعى آمدى كه جبرئيل سمت راست من و على عليه السلام طرف چپم بود ، و جبرئيل راجع به رويدادهايى كه پس از من اتفاق مىافتد با من سخن مىگفت و\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nمرا مأمور ساخت كه آنها را به على عليه السلام سفارش كنم ! امّ سلمه ! بشنو و گواه باش كه اين علي بن ابىطالب در دنيا و آخرت برادر من است ! اى امّ سلمه ! بشنو و شاهد باش كه اين علي بن ابىطالب در دنيا و نيز فرداى روز قيامت پرچمدار من است .\r\nاى امّ سلمه بشنو و آگاه باش كه اين علي بن ابىطالب پس از من وصىّ و جانشين من و برآورندهء وعده‌هاى من و دور كنندهء از حوض من است .\r\nاى امّ سلمه ! بشنو و شاهد باش كه اين علي بن ابىطالب سرور مسلمانان و پيشواى پرهيزگاران و رهبر برجستهء فرهيختگان و كشندهء بيعت شكنان و منحرفان و بى دينان است !\r\nعرض كردم : يا رسول اللَّه ناكثين چه كسانى هستند ؟ فرمود : كسانى كه در مدينه بيعت مىكنند و در بصره مىشكنند .\r\nگفتم : قاسطين ، كدامند ؟ فرمود : معاويه و همراهان او از مردم شام .\r\nپرسيدم : مارقين چه افرادى هستند ؟ فرمود : اصحاب نهروان .\r\nسخن اينجا كه رسيد ، آزاد شدهء امّ سلمه گفت : عقده مرا گشودى ، خداوند تو را گشايش بخشد ! به خدا سوگند كه ديگر هرگز على عليه السلام را دشنام نخواهم داد ! » . « 1 »\r\n19 - از يونس بن حباب نقل كرده است ، مىگويد : علي بن حسين زين العابدين عليهما السلام فرمود : « رسول خدا صلى الله عليه و آله و سلم فرموده است : چيست حال آن مردمى كه چون از آل ابراهيم عليه السلام نزد ايشان سخن گفته شود شاد و خرسند مىگردند ولى وقتى كه از آل محمد صلى الله عليه و آله و سلم در نزد ايشان سخن به\r\n\r\n\r\n","description":"","footnote":"\r\n( 1 ) - بشارةالمصطفى : ص 70 .\r\n","page_name":" 314 ","page_number":314},
  {"content":"\r\n\r\nميان آيد دلهايشان مىگيرد و ناراحت مىشوند ؟ ! به خدايى كه جان محمد صلى الله عليه و آله و سلم در قبضهء قدرت اوست اگر بنده‌اى در روز قيامت با اعمال هفتاد پيامبر صلى الله عليه و آله و سلم بيايد خداوند اعمال او را نمىپذيرد مگر اينكه با ولايت من و ولايت اهل بيت من خدا را ملاقات كند ! » . « 1 »\r\n20 - همو از طلحةبن زيد به نقل از جعفربن محمد ، از پدرش ، از قول جدش عليهم السلام آورده است مىگويد : « رسول خدا صلى الله عليه و آله و سلم فرمود : هيچ پيامبر از دنيا نرفت مگر اينكه فرمان يافت تا بهترين فرد از مردم قوم خود را وصى خود قرار دهد و مرا نيز خداوند دستور داد تا وصيت كنم !\r\nعرض كردم : پروردگارا ! به چه كسى وصيت كنم ؟ خطاب رسيد : يا محمد ! به پسرعمويت علي بن ابىطالب عليه السلام وصيت كن ! زيرا كه من آن را در كتابهاى پيشين ثبت كرده‌ام و در آنها نوشته‌ام كه او وصى تو است و بر اين اساس از خلايق و پيامبران و رسولانم پيمان گرفته‌ام ! از ايشان به پروردگارى خويش و به نبوت تو يا محمد ! و به ولايت على پيمان گرفته‌ام ! » . « 2 »\r\n21 - و نيز از حسن‌بن زيد به نقل از جعفربن محمد ، از پدرش ، از قول جدش آورده است فرمود : « رسول خدا صلى الله عليه و آله و سلم مىفرمايد : وقتى كه مرا به آسمان بردند و به سدرة المنتهى رسيدم ، مرا صدا زدند و گفتند : يا محمد ! دربارهء على به نيكى سفارش كن كه او روز قيامت سرور مسلمانان و پيشواى پرهيزگاران و رهبر برجسته فرهيختگان است ! » . « 3 »\r\n\r\n\r\n","description":"","footnote":"\r\n( 1 ) - بشارةالمصطفى : ص 98 .\r\n( 2 ) - همان : ص 119 .\r\n( 3 ) - همان : ص 124 .\r\n","page_name":" 315 ","page_number":315},
  {"content":"\r\n\r\n22 - از مالك‌بن انس به نقل از جعفربن محمد ، از پدرش ، از قول جدش آورده است مىگويد : « رسول خدا صلى الله عليه و آله و سلم فرمود : چون روز قيامت شود و پل صراط را بر ميانهء دوزخ نصب كنند ، كسى نمىتواند از روى ان عبور كند و آن را طى نمايد مگر اين كه جواز ولايت علي بن ابىطالب عليه السلام را داشته باشد . » . « 1 »\r\n23 - ابومنصور طبرسى به اسناد خود از جعفربن محمد از قول پدرش و او از جدش نقل كرده است ، فرمود : « چون ماجراى ابوبكر و بيعت مردم و رفتار ايشان با على اتفاق افتاد ، همواره ابوبكر در حال گرفتگى و شكفتگى بود ، اين وضع بر ابوبكر گران آمد ، دوست داشت با على عليه السلام ديدار كند و آنچه در دل دارد به او بگويد و از اين كه مردم بر محور او اجتماع كردند ، و زمام امور امت را به دست او دادند ، با اين كه او خود رغبت زيادى نداشت و علاقمند نبود ، از على عذر خواهى كند !\r\nروزى او را غافلگير كرد و از او خواست كه با هم خلوت كنند ! و گفت :\r\nاى ابوالحسن ! به خدا سوگند كه اين ماجرا به رايزنى قبلى من و ميل قلبى و آزمندى بر آن مقام و اعتماد به نفس من در آنچه امت نياز دارد و نه به خاطر توان مالى من و فزونى قبيلهء من و نه امتياز من به ديگران ، پيش نيامده است ! بنابراين شما چرا به خاطر چيزى كه من استحقاق نداشتم از من دلگيرى و نسبت به من براى اين اتفاقى كه افتاده كراهت دارى ؟ ! و به چشم يك دشمن به من مىنگرى ؟\r\nمىگويد : اميرالمؤمنين عليه السلام فرمود : اگر تو به اين مقام رغبت نداشتى و\r\n\r\n\r\n","description":"","footnote":"\r\n( 1 ) - بشارةالمصطفى : ص 247 .\r\n","page_name":" 316 ","page_number":316},
  {"content":"\r\n\r\nحرص نمىورزيدى و در ادارهء آن به خود اعتماد نداشتى چه چيز تو را به اين كار واداشت ؟ !\r\nابوبكر گفت : حديثى كه از رسول خدا صلى الله عليه و آله و سلم شنيدم كه فرمود : « خداوند امت مرا بر ضلالت گرد نمىآورد ! » و چون ديدم كه امت اجماع كرده‌اند ، من هم از گفتهء پيامبر صلى الله عليه و آله و سلم پيروى كردم ، و محال دانستم كه اجماع ايشان بر خلاف هدايت و گمراهى باشد ، از اين رو پاسخ مثبت دادم ! در صورتى كه اگر مىدانستم كسى مخالفت مىكند خوددارى مىكردم !\r\nعلى عليه السلام فرمود : اما آنچه راجع به سخن پيامبر صلى الله عليه و آله و سلم گفتى كه خداوند امت مرا بر گمراهى گرد نمىآورد ! من هم يكى از اين امت هستم يا نيستم ؟\r\nابوبكر گفت : آرى ، هستيد !\r\nفرمود : همچنين جمعيت معتبرى كه از بيعت با تو خوددارى كردند ؛ از قبيل : سلمان ، عمار ، ابوذر ، مقداد ، ابن عباده و كسانى كه از انصار با وى هستند ؟\r\nابوبكر گفت : همهء اينها از امتند !\r\nعلى عليه السلام فرمود : پس چگونه به حديث پيامبر صلى الله عليه و آله و سلم استدلال مىكنى در حالى كه امثال اين گروه از بيعت با تو تخلف ورزيدند ؟ ! و حال اين كه دربارهء ايشان جاى هيچ سرزنش و ايرادى نيست و نه در اين كه آنان صحابى رسول خدا صلى الله عليه و آله و سلم هستند چون هيچ كوتاهى در مصاحبت پيامبر صلى الله عليه و آله و سلم نداشتند !\r\nابوبكر گفت : من از تخلف ايشان اطلاع نداشتم مگر پس از اينكه ماجرا سامان گرفت ، و من ترسيدم اگر عقب نشينى كنم مردم از دين برگردند و\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nمرتد شوند و برخورد ايشان با من چنان بود كه جواب مثبت دادن من براى اين دين و بقاى آن كم هزينه‌تر بود تا اين كه مردم به جان هم بيفتند و سرانجام كافر شوند و دانستم كه شما هم در بقاى دين و ماندن آنها بر دينشان از من حساسيت كمترى ندارى !\r\nعلى عليه السلام فرمود : آرى ولى شما به من بگوييد چه كسى شايستگى اين مقام را با چه ويژگيها دارد ؟\r\nابوبكر گفت : خيرخواهى ، وفادارى ، دفع فريبكارى و نيرنگ ، خوشرفتارى ، گسترش عدالت ، آگاهى به كتاب و سنت ، فصل خصومت ، با پارسايى در دنيا ، و بى ميلى به آن و گرفتن انتقام مظلوم از ظالم چه نزديك باشد يا دور ! اينها را گفت و سپس خاموش ماند !\r\nعلى عليه السلام فرمود : و پيشينه و خويشاوندى با پيامبر صلى الله عليه و آله و سلم !\r\nابوبكر گفت : آرى ، پيشينه و خويشاوندى .\r\nعلى عليه السلام فرمود : اى ابوبكر ! تو را به خدا سوگند مىدهم بگو ببينم اين اوصاف را در خودت مىيابى يا در من ؟\r\nابوبكر گفت : بلكه در شما يا اباالحسن !\r\nفرمود : تو را به خدا سوگند مىدهم بگو ببينم من بيش از اجابت همهء مسلمانان دعوت پيامبر صلى الله عليه و آله و سلم را لبيك گفتم يا تو ؟\r\nابوبكر گفت : البته شما .\r\nفرمود : تو را به خدا سوگند آيا من براى كسانى كه در موسم حج حاضر بودند و آن انبوه جمعيت از امّت ، سورهء برائت را اعلام كردم يا تو ؟ !\r\nگفت : آرى شما !\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nفرمود : تو را به خدا سوگند مىدهم ، بگو ببينم در روزى كه به غار پناه برديد من با جان خودم رسول خدا صلى الله عليه و آله و سلم را پاسدارى كردم يا تو ؟\r\nگفت : بلكه شما .\r\nفرمود : تو را به خدا سوگند مىدهم ، آيا مطابق حديث پيامبر صلى الله عليه و آله و سلم در روز غدير منم مولا ( صاحب اختيار ) تو و هر مسلمانى ، يا تو ؟ !\r\nابوبگر گفت : بلكه شما .\r\nفرمود : تو را به خدا سوگند بگو ببينم : آيا از جانب خدا در آيهء دادن انگشترى به عنوان صدقه ، ولايت من با ولايت پيامبر صلى الله عليه و آله و سلم همراه شده است يا ولايت تو ؟\r\nابوبكر گفت : البته كه ولايت شما !\r\nفرمود : پس تو را به خدا سوگند بگو ببينم ! وزارت با رسول خدا و همانند هارون براى موسى عليه السلام دربارهء من بود يا تو ؟\r\nابوبكر گفت : براى شما .\r\nفرمود : تو را به خدا بگو ببينم آيا با من و خانوادهء من و فرزندان من رسول خدا صلى الله عليه و آله و سلم در روز مباهله با مشركان بيرون آمد ، يا با تو و خانوادهء تو و فرزندان تو ؟\r\nابوبكر گفت : با تو و اهل بيت تو !\r\nفرمود : تو را به خدا بگو ببينم آيا آيهء تطهير از پليدى و پستى دربارهء من و خانوادهء من و فرزندان من نازل شده است يا دربارهء تو و خانوادهء تو و فرزندان تو ؟\r\nگفت : بلكه دربارهء تو و خانواده تو نازل شده است .\r\nفرمود : بنابراين پس تو را به خدا بگو ببينم : آيا من و خانواده و\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nفرزندانم در روز كساء همراه دعوت رسول خدا صلى الله عليه و آله و سلم بوديم وقتى كه گفت : « خداوندا اينان خاندان من‌اند و به درگاه تو آمده‌اند نه به جانب دوزخ ! » يا تو ؟\r\nابوبكر گفت : بلكه تو و خانواده و فرزندان تو بودند .\r\nفرمود : تو را به خدا سوگند آيا منم صاحب اين آيه شريفه :  « يُوفُونَ بِالنَّذْرِ وَ يَخافُونَ يَوْماً كانَ شَرُّهُ مُسْتَطِيراً »  « 1 » يا تو ؟\r\nگفت : بلكه شماييد !\r\nفرمود : تو را به خدا سوگند ، آيا تو بودى آنكه خورشيد به خاطر وقت نمازش عقب برگشت و پس از اداى نماز غروب كرد ، يا من ؟\r\nابوبكر گفت : البته كه شما بوديد !\r\nفرمود : تو را به خدا آن جوانمردى كه از آسمان ندا دادند : « شمشيرى جز ذوالفقار و جوانمردى جز على نيست ؟ » تو بودى ، يا من ؟\r\nگفت : آرى شما بوديد .\r\nفرمود : تو را به خدا سوگند بگو ببينم : آيا تو بودى كه رسول خدا صلى الله عليه و آله و سلم پرچم خود را روز خيبر به دست او داد و خداوند وسيلهء او فتح كرد ، يا من ؟\r\nگفت : البته كه شما بوديد .\r\nفرمود : تو را به خدا بگو ببينم آيا تو بودى كه ( در جنگ احزاب ) با كشتن عمروبن عبدود گرفتارى را از پيامبر صلى الله عليه و آله و سلم و مسلمانان بر طرف كردى يا من ؟ !\r\n\r\n\r\n","description":"","footnote":"\r\n( 1 ) - دهر / 7 : آنها به نذر خود وفا مىكنند و از روزى كه شرّ و عذابش گسترده است بيمناكند !\r\n","page_name":" 320 ","page_number":320},
  {"content":"\r\n\r\nابوبكر گفت : آرى تو بودى !\r\nفرمود : تو را به خدا بگو ببينم آيا تو بودى كه رسول خدا صلى الله عليه و آله و سلم براى ابلاغ رسالت خود به جنيان او را امين خود شمرد و جنيان پذيرفتند ، يا من ؟\r\nابوبكر گفت : ارى شما !\r\nفرمود : تو را به خدا سوگند بگو ببينم : آيا تو بودى آنكه طبق فرمودهء رسول خدا صلى الله عليه و آله و سلم فرمود :\r\n« من و تو از زمان آدم تا عبدالمطّلب از راه ازدواج مشروع به دنيا آمده‌ايم نه از راه زنا » خداوند نسبت او را پاك داشته است يا من ؟ !\r\nابوبكر گفت : البته كه تو بودى !\r\nفرمود : تو را به خدا سوگند مىدهم ، آيا من بودم كه رسول خدا صلى الله عليه و آله و سلم برگزيد و دخترش فاطمه عليها السلام را به همسرى من درآورد و فرمود :\r\n« خداوند او را در آسمان به تو تزويج كرده است » يا تو ؟\r\nگفت : بلكه تو بودى .\r\nفرمود : تو را به خدا قسم بگو ببينم كه منم پدر حسن و حسين ؛ نوادگان پيامبر صلى الله عليه و آله و سلم و دو گل خوشبوى او ، آنجا كه فرمود : « آن دو سروران اهل بهشتند و پدرشان بهتر از ايشان است » يا تو ؟\r\nابوبكر گفت : البته كه تو !\r\nعلى عليه السلام فرمود : تو را به خدا بگو ببينم : آيا برادر تو است كه در بهشت آراسته به دو بال با فرشتگان پرواز مىكند ( جعفر طيار ) يا برادر من ؟\r\nگفت : بلكه برادر تو است .\r\nفرمود : تو را به خدا سوگند مىدهم كه آيا من دين رسول خدا صلى الله عليه و آله و سلم را\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nبر عهده گرفتم و در موسمهاى حج فرياد زدم كه وعده‌هاى او را ادا كنم ، يا تو ؟\r\nگفت : بلكه تو بودى !\r\nفرمود : تو را به خدا سوگند بگو ببينم آيا من بودم كه رسول خدا صلى الله عليه و آله و سلم مرا فرا خواند در حالى كه مرغ بريانى در حضورش مىخواست ميل كند و گفت : « خداوندا محبوبترين خلق در نزد من و پس از من در نزد خودت را برسان تا با من از اين مرغ تناول كند ! » و جز من كسى نزد او نرفت ، آيا تو بودى كه رفتى ؟ !\r\nگفت : آرى تو بودى !\r\nفرمود : تو را به خدا سوگند ، آيا من بودم كه رسول خدا صلى الله عليه و آله و سلم به پيكار با بيعت‌شكنان و منحرفان و بىدينان ، براساس تأويل قرآن بشارت داد يا تو ؟\r\nابوبكر گفت : البته كه بر تو !\r\nفرمود : تو را به خدا سوگند مىدهم آيا من بودم كه رسول خدا صلى الله عليه و آله و سلم با اين سخن خود كه فرمود : « على آشناترين فرد شما به داورى است » به علم قضا و فيصلهء دعوا مرا معرفى كرد ، يا تو را ؟\r\nگفت : بلكه تو را !\r\nفرمود : تو را به خدا سوگند آيا من بودم كه شاهد بر آخرين سخنان رسول خدا صلى الله عليه و آله و سلم بودم و غسل و دفن او را عهده دار شدم يا تو ؟\r\nابوبكر گفت : البته كه تو بودى !\r\nفرمود : تو را به خدا سوگند مىدهم بگو ببينم آيا تو سابقه خويشاوندى با رسول خدا صلى الله عليه و آله و سلم را داشتى يا من ؟\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nگفت : بلكه شما داشتى !\r\nفرمود : تو را به خدا سوگند آيا تو بودى كه خداوند در وقت حاجتش دينارى به او مرحمت كرد و جبرئيل از او خريد تا محمد صلى الله عليه و آله و سلم را مهمانى كردى و فرزندان او را اطعام كردى يا من ؟\r\nابوبكر با شنيدن اين سخن گريست و گفت : البته كه شما بودى !\r\nفرمود : تو را به خدا آيا تو بودى كه رسول خدا صلى الله عليه و آله و سلم او را روى شانهء خود براى انداختن و شكستن بتهاى كعبه قرار داد به طورى كه اگر مىخواستم به كنارهء آسمان برسم مىرسيدم ، يا تو ؟\r\nابوبكر گفت : البته كه تو بودى !\r\nفرمود : تو را به خدا سوگند بگو ببينم آيا تو بودى كه رسول خدا صلى الله عليه و آله و سلم فرمود : « تو پرچمدار من در دنيا و آخرتى ! » يا من ؟\r\nگفت : بلكه شما بودى .\r\nفرمود : تو را به خدا سوگند ، آيا تو بودى كه رسول خدا صلى الله عليه و آله و سلم هنگامى كه دستور داد تمام درهاى اهل بيت و اصحاب آن حضرت را ببندند ؛ فرمان داد تا در خانه او را به داخل مسجد باز كنند و براى تو حلال كند آنچه را كه خداوند براى او در مسجد حلال كرده است ، يا من بودم ؟\r\nابوبكر گفت : البته كه تو بودى !\r\nفرمود : تو را به خدا سوگند مىدهم ، آيا تو بودى كه پيش از نجواى با رسول خدا صلى الله عليه و آله و سلم صدقه دادى و نجوا كردى ، زمانى كه خداوند قومى را سرزنش كرد و فرمود :  « أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ »  « 1 » يا من ؟\r\n\r\n\r\n","description":"","footnote":"\r\n( 1 ) - مجادله / 13 : آيا ترسيديد كه فقير شويد از دادن صدقات قبل از نجوا خوددارى كرديد ؟ !\r\n","page_name":" 323 ","page_number":323},
  {"content":"\r\n\r\nگفت : بلكه شما بودى !\r\nفرمود : تو را به خدا سوگند مىدهم بگو ببينم ! آيا تو بودى كه رسول خدا صلى الله عليه و آله و سلم به فاطمه عليها السلام ضمن سخنانى فرمود : « تو را به همسرى كسى مىدهم كه نخستين فردى است كه ايمان آورد و اسلامش از همه بالاتر است » يا من ؟\r\nابوبكر گفت : آرى شما بوديد !\r\nفرمود : اى ابوبكر تو را به خدا سوگند مىدهم بگو ببينم آيا تو بودى كه فرشتگان هفت آسمان در « يوم القليب » سلام دادند يا من ؟\r\nابوبكر گفت : البته كه تو بودى !\r\nامام عليه السلام مىفرمايد : همچنان مناقبى را كه خدا و رسول خدا صلى الله عليه و آله و سلم دربارهء او فرموده‌اند ، نه ديگران ، مىفرمود و ابوبكر در پاسخ او مىگفت :\r\nبلكه دربارهء شماست .\r\nفرمود : بنابراين به وسيلهء اين ويژگيها و نظاير اينهاست كه شايستگى زمامدارى امور اين امت فراهم مىآيد ! بنابراين چه چيز تو را از خدا و رسولش و از آيين خدا فريب داد ؟ در حالى كه تو از آنچه دينداران نيازمندند تهى هستى !\r\nامام عليه السلام مىفرمايد : ابوبكر گريه كرد و گفت : راست مىگويى اى ابوالحسن ! من امروز كه از جا برخيزم دربارهء ماجراى خويش و آنچه از تو شنيدم مىانديشم !\r\nعلى عليه السلام فرمود : ابوبكر اختيار با خود تو است !\r\nابوبكر از نزد آن حضرت برگشت در حالى كه آن روز در دل خوشحال بود و تا شب به كسى چيزى نگفت ، و عمر از اين كه شنيده بود ابوبكر با\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nعلى عليه السلام خلوت كرده است نگران بود !\r\nابوبكر آن شب را خوابيد ، در خواب ديد گويا رسول خدا صلى الله عليه و آله و سلم در مجلس وى مجسم شد ، ابوبكر از جا برخاست به آن حضرت سلام داد ولى پيامبر صلى الله عليه و آله و سلم صورتش را از او برگرداند ، ابوبكر روبروى آن حضرت رفت ، دوباره سلام داد ، باز هم صورتش را از او برگرداند .\r\nابوبكر عرض كرد : يا رسول اللَّه ! آيا شما دستورى داده‌ايد كه من اجرا نكرده‌ام ؟ فرمود : مىخواهى جواب سلام تو را بدهم در حالى كه تو با كسى كه خدا و رسولش او را دوست مىدارند ، دشمنى كردى ؟ آن حق را به صاحبش برگردان !\r\nابوبكر پرسيد : صاحب آن حق كيست ؟ فرمود : آن كسى كه تو را در آن بارهء سرزنش كرد ، يعنى على .\r\nگفتم : يا رسول اللَّه آن حق را به وى باز گرداندم ! سپس او ( پيامبر ) را نديد .\r\nصبح كه شد ، پگاه نزد على عليه السلام آمد و گفت : يا اباالحسن دستت را باز كن تا با تو بيعت كنم ! آنچه را كه در خواب ديده بود براى على عليه السلام نقل كرد .\r\nامام عليه السلام مىفرمايد : على عليه السلام دستش را باز كرد ، ابوبكر دست به دست او كشيد و با وى بيعت كرد و به او واگذارد و گفت : به مسجد رسول خدا صلى الله عليه و آله و سلم درآى و آنچه را كه من امشب در خواب ديده‌ام و آنچه بين من و تو گذشته است به مردم بگو ، و من از اين ماجرا بيرون مىشوم و تسليم تو مىكنم !\r\nعلى عليه السلام فرمود : آرى . ابوبكر از نزد وى در حالى بيرون شد كه رنگش\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nدگرگونه و خود را ملامت مىكرد ، با عمر كه در جستجوى او بود روبرو شد ، پرسيد : اى خليفهء رسول خدا تو را چه شده است ؟ ابوبكر آنچه اتفاق افتاده بود و آنچه در خواب ديده بود و بين او با على عليه السلام گذشته بود ، همه را نقل كرد ، عمر گفت : تو را به خدا سوگند مىدهم كه مبادا فريب سحر بنى هاشم را بخورى و به آنها اعتماد كنى كه اين نخستين جادوگرى آنها نيست ! همواره از اين حرفها گفت تا او را از تصميمش بازگرداند و منصرف ساخت و وادار بر ثبات قدم كرد .\r\nامام عليه السلام مىفرمايد : على عليه السلام طبق وعده‌اى كه داشت به مسجد آمد و كسى از آنها را نديد و چيزى از آنها احساس كرد ، كنار قبر رسول خدا صلى الله عليه و آله و سلم نشست ، عمر از كنار آن حضرت گذر كرد و گفت : يا على ! كندن خار و برگ با كف دست آسانتر از آن چيزى است كه تو مىخواهى !\r\nعلى عليه السلام با شنيدن اين سخن دانست چه خبر است و به خانه‌اش بازگشت ! » . « 1 »\r\n24 - همو به اسناد خود از ابوحمزهء ثمالى به نقل از ابوخالد كابلى آورده است ، مىگويد : خدمت سرورم علي بن حسين زين العابدين عليهما السلام رسيدم ، عرض كردم : يابن رسول اللَّه ! خبر دهيد مرا از كسانى كه خداوند اطاعت و دوستى آنها و پس از رسول خدا صلى الله عليه و آله و سلم پيروى از ايشان را بر خلق خود واجب كرده است ؟\r\nفرمود : « اى ابوكنكر ! همانا صاحبان امرى كه خداوند آنان را پيشوايان مردم قرار داده و برايشان اطاعت آنها را واجب گردانيده است عبارت\r\n\r\n\r\n","description":"","footnote":"\r\n( 1 ) - احتجاج : 1 / 157 - 185 .\r\n","page_name":" 326 ","page_number":326},
  {"content":"\r\n\r\nاست از : اميرالمؤمنين علي بن ابىطالب عليه السلام و پس از ايشان اين امر به ما رسيد . » . اين را گفت سپس ساكت شد ، عرض كردم : آقاى من ! براى ما از اميرالمؤمنين عليه السلام نقل كرده‌اند كه « هيچگاه زمين از حجت خدا خالى نمىماند . » بنابراين پس از شما حجت و امام كيست ؟\r\nفرمود : « پسرم محمد و نام او در تورات باقر است ؛ او علوم را به دقت مىشكافد ، او امام بعد از من است و پس از محمد ، پسرش جعفر كه نام وى در نزد اهل آسمان صادق است . » .\r\nعرض كردم : آقاى من ! چگونه نام وى صادق است در حالى كه همهء شما صادقيد ؟\r\nفرمود : « پدرم از پدرش نقل كرد كه رسول خدا صلى الله عليه و آله و سلم فرمود : چون پسرم جعفربن محمدبن علي بن حسين‌بن علي بن ابىطالب عليهم السلام به دنيا آيد ، او را صادق بناميد !\r\nزيرا پنجمين فرد از فرزندان او كه نامش جعفر است با گستاخى بر خدا و دروغ بستن به خدا ادّعاى امامت مىكند و او در نزد خدا جعفر كذاب است كه بر خدا افترا مىبندد ؛ چيزى را ادّعا مىكند كه شايستهء آن نيست ، آنكه با پدرش ( امام هادى عليه السلام ) مخالف ، و به برادرش ( امام عسكرى عليه السلام ) حسد مىورزد ، همان كسى كه راز الهى را در وقتى كه ولىّ خدا غايب مىشود ، فاش مىكند . » .\r\nآنگاه علي بن حسين عليهما السلام به شدت گريه كرد سپس فرمود : « گويى جعفر كذّاب را مىبينم كه طاغوت زمانش را به تفتيش و بررسى امر ولىّ خدا و آنكه در حفظ الهى غايب گشته ، و سپردن حرم پدرش وادار كرده است و اصرار دارد كه او به دنيا آمده و به خاطر طمع در ميراث پدرش تا\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nبدون استحقاق به چنگ آورد ، پافشارى دارد كه اگر بر او دست يافت بكشد ! » .\r\nابوخالد مىگويد : عرض كردم : يابن رسول اللَّه ! چنين چيزى قطعى است ؟\r\nفرمود : « آرى سوگند به پروردگارم كه در صحيفهء موجود در نزد ما نوشته است !\r\nصحيفه‌اى كه تمام محنتهايى كه پس از رسول خدا صلى الله عليه و آله و سلم بر ما ( اهل بيت ) وارد مىشود در آن ذكر شده است . » .\r\nابوخالد مىگويد : گفتم : يابن رسول اللَّه ! پس از آن چه اتفاقى مىافتد ؟\r\nفرمود : « آنگاه غيبت ولىّ خدا دوازدهمين فرد از اوصياى رسول خدا صلى الله عليه و آله و سلم و امامان پس از وى ادامه پيدا مىكند . اى ابوخالد ! مردم زمان غيبت وى كه به امامت او قائل و منتظر ظهور او هستند بالاتر از مردم همه زمانهايند . زيرا كه خداى تعالى به ايشان آنقدر عقل و نعمت و معرفت ارزانى داشته است كه غيبت در نظر ايشان به منزلهء ظهور و شهود است ، و خداوند ايشان را در آن زمان به منزلهء مجاهدان به شمشير در ركاب رسول خدا صلى الله عليه و آله و سلم قرار داده است ، آنان به حق مخلصند و شيعيان راستين ما و كسانى هستند كه در نهان و آشكار ديگران را به سوى دين خدا فرا مىخوانند » .\r\nو آن حضرت فرمود : « انتظار فرج از بزرگترين گشايش است ! » .\r\n25 - ابن شهرآشوب از روضة الواعظين نقل كرده ، مىگويد : زين العابدين عليه السلام فرمود : « ماييم امامان مسلمانان و حجتهاى خدا بر جهانيان و سروران مؤمنان و رهبران برجستهء فرهيختگان و سرپرستان افراد با\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nايمان . و ماييم باعث ايمنى اهل زمين همان طورى كه آسمان را به جز به اذن خود او - از سقوط بر زمين باز داشته است ، و به وسيلهء ما زمين را از اين كه اهل خود را بلغزاند نگاه داشته است ، و به وسيلهء ما باران نازل مىشود و نسيم رحمت بر همه جا مىوزد و بركات زمين بر مىآيد . و اگر كسى از ما در روى زمين نبود هر آينه اهلش را فرو مىبرد . » . « 1 »\r\n26 - همو از اوزاعى نقل كرده ، مىگويد : چون علي بن حسين عليهما السلام و سر مقدس پدرش را به شام نزد يزيد آوردند ، به سخنگوى بليغ خود گفت :\r\nدست اين پسر بچه را بگير و او را بالاى منبر ببر و به مردم ناروايى عقيدهء پدر و جدش را بازگو كن و بگو آنها از حق فاصله گرفته بودند و به ما ستم كردند ! راوى مىگويد : سخنگوى يزيد چيزى از بديها را فروگذار نكرد مگر اين كه دربارهء ايشان گفت . همين كه از منبر به زير آمد علي بن حسين عليهما السلام برخاست و خدا را به بهترين ستايشها ستود و بر پيامبر صلى الله عليه و آله و سلم درودى مختصر ولى بليغ فرستاد سپس فرمود :\r\n« اى تودهء مردمان ! هر كه مرا مىشناسد كه مىشناسد و هر كه نمىشناسد من خودم را به او معرفى مىكنم ؛ منم پسر مكه و منى ، منم پسر مروه و صفا ، منم پسر محمد مصطفى صلى الله عليه و آله و سلم ، منم پسر آن كه مقام او بر كسى پوشيده نيست ، منم پسر آن كه بالا بود ، بالاتر رفت از سدرةالمنتهى گذشت و نسبت به مقام پروردگارش به قدر دو كمان يا نزديكتر شد .\r\nمنم فرزند آنكه با فرشتگان آسمان دو نفر دو نفر نماز خواند ، منم\r\n\r\n\r\n","description":"","footnote":"\r\n( 1 ) - مناقب : 2 / 264 .\r\n","page_name":" 329 ","page_number":329},
  {"content":"\r\n\r\nپسر آن كه از مسجدالحرام به مسجدالاقصى شبانه سير داده شد ، منم پسر علىمرتضى ، منم پسر فاطمهء زهرا منم پسر خديجهء كبرا ، منم پسر آن كسى كه به ستم كشته شد ، منم پسر آن كسى كه سرش را از قفا بريدند ، منم پسر آن كه تا از دنيا رفت تشنه بود ، منم پسر آن كه در كربلا پيكرش را روى خاك انداختند ، منم فرزند كسى كه عمامه و ردايش را ربودند ! منم فرزند كسى كه سرش روى نيزه مردم را هدايت مىكرد ، منم پسر آن كسى كه اهل حرمش را از عراق تا شام به اسارت بردند .\r\nاى مردم ! همانا خداى تعالى كه حمد و سپاس او را سزاست ما اهل بيت را به آزمونى نيكو آزمود آنجا كه پرچم هدايت و عدالت و تقوا را به دست ما داد و پرچم ضلالت و پستى را در ديگران قرار داد .\r\nما اهل بيت را به شش ويژگى به ديگران برترى داد : ما را به وسيلهء علم و حلم و شجاعت و بخشندگى و محبت و جاگرفتن در دلهاى مؤمنان برترى بخشيد . و به ما چيزهايى مرحمت كرد كه به هيچ كس پيش از ما نداده بود ؛ خاندان ما محل رفت و آمد فرشتگان و نزول كتابهاى آسمانى است . » .\r\nراوى مىگويد : هنوز سخنان امام عليه السلام پايان نيافته بود كه « به دستور يزيد ) مؤذّن گفت : اللَّه اكبر ! امام عليه السلام فرمود : « خدا بزرگتر از آن است كه توصيف شود ! » . مؤذّن گفت : اشهد انّ لا إله الا اللَّه ! علي بن حسين عليهما السلام فرمود : « من با تمام وجودم گواهى مىدهم به آنچه تو گواهى مىدهى ! » .\r\nهمين كه مؤذّن گفت : اشهد انّ محمداً رسول اللَّه ! امام سجّاد عليه السلام خطاب به يزيد ، فرمود : « اى يزيد ! اين محمد ( كه مؤذّن تو نام مىبرد ) جد من است يا جد تو ؟ اگر بگويى جد تو است كه دروغ گفته‌اى و اگر بگويى جد من\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nاست پس چرا پدر مرا كشتى و فرزندان او را اسير كردى و مرا به اسارت آورده‌اى ؟ ! » .\r\nسپس رو به مردم كرد و فرمود : « اى تودهء مردمان ! آيا در ميان شما كسى هست كه پدر و جدش رسول خدا صلى الله عليه و آله و سلم باشد ؟ ! » صداى گريه و شيون از ميان مردم بلند شد .\r\nمردى از شيعيان به نام منهال بن عمرو طائى و به قولى به نام مكحول صحابى رسول خدا صلى الله عليه و آله و سلم به جانب آن حضرت آمد و عرض كرد : يابن رسول اللَّه ! شب را چگونه گذرانديد ؟ فرمود : « واى بر تو من چگونه شب را گذراندم ، ما در بين شما همچون بنى اسرائيل در دست فرعونيان شديم كه پسرانشان را سر مىبريدند و زنانشان را اسير مىگرفتند . . . عرب چنان شد كه بر عجم افتخار مىكرد ؛ محمد صلى الله عليه و آله و سلم از آنهاست ، در حالى كه اهل بيت محمد صلى الله عليه و آله و سلم به دست آنها سركوب و خوار گشتند ! بنابراين ما از زيادى دشمنان و پراكندگى جمعيت مان و غلبهء دشمن بر ما به پيشگاه خدا شكوه مىبريم ! » . « 1 »\r\n\r\nمناقب اهل بيت عليهم السلام\r\n1 - حميرى از حسين‌بن علوان به نقل از جعفربن محمد ، از پدرش ، از قول جدش از علي بن ابىطالب عليهم السلام آورده است ، فرمود : « در آن بين كه حسن و حسين عليهما السلام در حضور پيامبر صلى الله عليه و آله و سلم كشتى مىگرفتند ، پيامبر صلى الله عليه و آله و سلم فرمود : بشتاب يا حسن ! فاطمه عليها السلام عرض كرد : يا رسول اللَّه !\r\n\r\n\r\n","description":"","footnote":"\r\n( 1 ) - مناقب : 2 / 264 .\r\n","page_name":" 331 ","page_number":331},
  {"content":"\r\n\r\nشما بزرگ را در برابر كوچك كمك مىكنيد ؟ رسول خدا صلى الله عليه و آله و سلم فرمود :\r\nجبرئيل صلى الله عليه و آله و سلم به حسين عليه السلام مىگويد : بشتاب ! و من به حسن عليه السلام مىگويم » . « 1 »\r\n2 - همو با همين سلسلهء سند نقل كرده است كه رسول خدا صلى الله عليه و آله و سلم فرمود : « چون مرا به معراج بردند و به سدرة المنتهى رسيدم ، فرمود : يك برگ آن تمام دنيا را سايه مىكند و بر هر برگى فرشته‌اى است كه خدا را تسبيح مىگويد . و از دهانشان مرواريد و ياقوت بيرون مىآيد ، روشنايى هر مرواريدى فاصلهء پانصد سال را مىنماياند و آنچه از اين مرواريد و ياقوتها مىافتد فرشتگان موكّل به آن گرداورى مىكنند و داخل دريايى از نور مىاندازند . اين فرشتگان هر شب جمعه به جانب سدرة المنتهى مىآيند و چون مرا مىبينند به من خوشامد مىگويند . و مىگويند : يا محمد ! مرحبا به تو !\r\nگويند : صداى وزش باد درخت سدرةالمنتهى و به هم خوردن درهاى بهشت به گوش مىرسد كه از آمدن تو در حركتند ! پس صداى بهشت را شنيدم كه ندا مىكرد : چه قدر مشتاق على و فاطمه و حسن و حسين عليهم السلام است » . « 2 »\r\n3 - و نيز با همان اسناد نقل كرده است كه رسول خدا صلى الله عليه و آله و سلم فرمود :\r\n« روز قيامت خداوند بندگانى را برمىانگيزد كه نور چهره‌شان مىدرخشد ، جامه‌هايى از نور بر تن ، بالاى منبرهايى از نور قرار دارند ، در دستشان عصايى از نور ، در طرف راست و چپ عرش به گونهء\r\n\r\n\r\n","description":"","footnote":"\r\n( 1 ) - قرب الاسناد : ص 48 .\r\n( 2 ) - همان .\r\n","page_name":" 332 ","page_number":332},
  {"content":"\r\n\r\nپيامبران در صورتى كه پيامبر نيستند و به منزله شهيدانند در حالى كه از شهداء نيستند ! پس مردى از جا بلند شد ، عرض كرد : يا رسول اللَّه ! آيا من هم از جملهء ايشانم ؟\r\nفرمود : نه ، مرد ديگر برخاست و گفت : يا رسول اللَّه ! من از ايشانم ؟\r\nفرمود : نه .\r\nپرسيدم : آنها چه كسانى هستند ؟ دست روى شانهء على عليه السلام گذاشت و فرمود : اين و شيعيان ايشانند » . « 1 »\r\n4 - و باز به همين اسناد از علي بن ابىطالب عليه السلام نقل كرده ، مىفرمايد :\r\n« چون روز قيامت اهل ولايت ما را روى پل صراط آورند ، مناديى ندا مىدهد اى آتش خاموش شو ! آتش دوزخ گويد : زود باشيد ! از من بگذريد كه نور شما شعلهء مرا خاموش كرد ! » . « 2 »\r\n5 - صفار از قول پيرمردى از مردم كوفه نقل كرده ، مىگويد : علي بن حسين عليهما السلام را در منى ديدم ، فرمود : « شما كه هستيد ؟ » عرض كردم :\r\nمردى از اهل عراق .\r\nفرمود : « اى برادر عراقى اگر تو در نزد ما در مدينه بودى ، جاهاى قدم جبرئيل عليه السلام را به تو نشان مىدادم ، مردم تشنهء علم از خانه‌هاى ما سيراب شده‌اند در حالى كه شما آنها را عالم و ما را جاهل مىپندارى ! » . « 3 »\r\n6 - همو از قول ربعى از علي بن حسين عليهما السلام نقل كرده است ،\r\n\r\n\r\n","description":"","footnote":"\r\n( 1 ) - قرب الاسناد : ص 49 .\r\n( 2 ) - همان .\r\n( 3 ) - بصائر الدرجات : ص 12 .\r\n","page_name":" 333 ","page_number":333},
  {"content":"\r\n\r\nمىفرمايد : . . . « 1 »\r\n7 - و نيز از ابوحمزهء ثمالى به نقل از علي بن حسين عليهما السلام آورده است مىگويد : از آن حضرت شنيدم كه مىفرمود : « حديث ما دشوار ا ست و دشوار مىنمايد هيچ كس جز پيامبر مرسل يا ملك مقرّب و برخى از فرشتگان غير مقرّب آن را نمىتوانند تحمّل كنند ! » . « 2 »\r\n8 - همو از مسعدةبن صدقه به نقل از جعفربن محمد از قول پدرش عليهم السلام آورده است مىگويد : « روزى نزد ( پدرم ) علي بن حسين عليهما السلام از تقيه ياد كردم ، فرمود : به خدا سوگند اگر آنچه را كه در دل سلمان بود ابوذر مىدانست او را هلاك مىكرد ! در حالى كه رسول خدا صلى الله عليه و آله و سلم بين آن دو عقد اخوت بسته بود ! بنابراين به ساير مردم چه گمان مىبريد ؟ !\r\nبه راستى كه علم عالم ( محمد و آل محمد ) دشوار و دشوار نماست جز پيامبر مرسل و يا فرشتهء مقرب و يا بندهء مؤمنى كه خداوند دلش را به ايمان آزموده است نمىتواند آن را تحمّل كند ! و سلمان از آن جهت جزو علما شد كه مردى از ما اهل بيت عليهم السلام گشت ، از اين رو به ما منسوب است » . « 3 »\r\n9 - از ابوالمنذر جارود نقل كرده ، مىگويد : با پدرم خدمت علي بن حسين عليهما السلام شرفياب شديم ، فرمود : « مردم چرا بر ما خورده مىگيرند در حالى كه سوگند به خدا ماييم درخت نبوت و خاندان رحمت و جايگاه\r\n\r\n\r\n","description":"","footnote":"\r\n( 1 ) - همان : ص 15 اين حديث را در بخش توحيد به شمارهء 6 بى كم و زياد از علل‌الشرايع نقل كرديم - م .\r\n( 2 ) - بصائر الدرجات : ص 21 .\r\n( 3 ) - همان : ص 25 . در حديث آمده است : سلمان از ما اهل بيت است ، او را سلمان محمّدى بگوييد ! - م .\r\n","page_name":" 334 ","page_number":334},
  {"content":"\r\n\r\nرسالت و كان و معدن علم و دانش ؟ ! » . « 1 »\r\n10 - از سكونى به نقل از امام صادق از پدرش از علي بن حسين عليهما السلام آورده است فرمود : « ما اهل بيت شجرهء نبوت و جايگاه رسالت و محل آمد و شد فرشتگان و خاندان مهر و كان دانشيم . » . « 2 »\r\n12 - « 3 » از ابوحمزهء ثمالى نقل كرده است ، مىگويد : از علي بن حسين عليهما السلام شنيدم كه مىفرمود : « همانا برخى از ما خزانه داران خدا در آسمان و خزانه داران او در زمينيم ، ولى ما خزانه داران طلا و نقره نيستيم ! » . « 4 »\r\n13 - از عبدالرّحمان‌بن ابى نجران نقل كرده ، مىگويد : ابوالحسن الرّضا عليه السلام رساله‌اى نوشت و مرا واداشت تا آن را بخوانم ، مىگويد :\r\nعلي بن حسين عليهما السلام فرمود :\r\n« محمد صلى الله عليه و آله و سلم امين خدا در زمين بود ، و چون محمد صلى الله عليه و آله و سلم از دنيا رحلت كرد ما اهل بيت وارثان او هستيم و ماييم امناى خدا در روى زمين ، علم بلايا و منايا و انساب عرب و جايگاه ظهور اسلام نزد ماست و ما به خوبى فردى را وقتى كه با حقيقت ايمان و حقيقت نفاق ببينيم او را مىشناسيم و شيعيان ما با نام و نام پدرانشان نوشته شده‌اند ، خداوند بر ما و بر ايشان پيمان گرفته است كه پا به جاى پاى ما بگذارند و هر جا وارد شويم ، وارد شوند !\r\nماييم برگزيدگان و پيشى گرفتگان ! ما پيشروان انبياييم و ما فرزندان\r\n\r\n\r\n","description":"","footnote":"\r\n( 1 ) - بصائر الدرجات : ص 56 .\r\n( 2 ) - همان .\r\n( 3 ) - همان ، اين حديث عيناً همان حديث شمارهء 9 است با اين تفاوت كه دو جمله اخير مقدم و مؤخراست - م .\r\n( 4 ) - همان : ص 104 .\r\n","page_name":" 335 ","page_number":335},
  {"content":"\r\n\r\nاوصياء و ويژگان در كتاب خداييم .\r\nما از همهءمردم به خدا و به كتاب خدا و آيين الهى سزاوارتريم ، و ماييم آن كسانى كه خداوند دين خود را براى ما تشريع كرد و در كتاب خود ، فرمود :  « شَرَعَ لَكُمْ  ( يا آل محمد ! )  مِنَ الدِّينِ ما وَصَّى بِهِ نُوحاً »  « 1 » و خداوند بر ما سفارش كرد آنچه را كه به نوح سفارش كرد و ( فرمود : ) يا محمد ! آنچه را كه به تو وحى كرديم و آنچه را كه به ابراهيم و اسماعيل و موسى و عيسى و اسحاق و يعقوب عليهم السلام توصيه كرديم ، همهء اينها را ما آموختيم و آنچه را كه آموختيم تبليغ كرديم و علم ايشان را به امامت گرفتيم ، ماييم وارثان انبياء ، ماييم وارثان پيامبران اولوالعزم ، اى آل محمد دين را استوار بداريد و در آن پراكنده نشويد و در برابر گروه مشركان كسانى كه به ولايت على شرك ورزيدند جماعت انبوهى باشيد در برابر آنهايى كه شما آنان را به ولايت على عليه السلام فرا خوانديد ! همانا خداوند ( خطاب به پيامبر فرمود : ) يا محمد ! هر كه را برگردد و تو را دربارهء ولايت على لبيك بگويد ، هدايت مىكند » . « 2 »\r\n14 - از ابوحمزهء ثمالى به نقل از علي بن حسين عليهما السلام آورده است ، فرمود : « محمدبن حنفيه نزد حسين‌بن على عليهما السلام آمد و گفت : ميراث مرا از پدرم مرحمت كن ! امام حسين عليه السلام فرمود : پدرت جز هفتصد درهم كه از سهم هاى خودش افزون بوده بجا نگذاشت !\r\nگفت : مردم گمان مىكنند و مىآيند و از من مىپرسند و من چاره‌اى\r\n\r\n\r\n","description":"","footnote":"\r\n( 1 ) - شورى / 13 : خداوند آيينى را براى شما تشريع كرد كه به نوح ( نخستين پيامبر اولوالعزم ) توصيه فرمود .\r\n( 2 ) - بصائر الدرجات : ص 118 .\r\n","page_name":" 336 ","page_number":336},
  {"content":"\r\n\r\nندارم جز اين كه به ايشان جوابى بدهم ! گفت : بنابراين از علم پدرم به من مرحمت كن !\r\nامام سجّاد عليه السلام مىفرمايد : وقتى كه محمد چنين درخواستى كرد ، ( پدرم ) حسين عليه السلام رفت و صحيفه‌اى را آورد كه كمتر از يك وجب و بزرگتر از چهار انگشت بود ، كه پر از شجره نامه و نظاير آن از علم و دانش بود ! » . « 1 »\r\n15 - از عيسىبن عبداللَّه از قول جدش نقل كرده است مىگويد : علي بن حسين عليهما السلام به فرزندش كه در حال مرگ بود توجهى كرد و كسانش نيز در اطراف او گرد آمده بودند ، سپس نگاهى به پسرش محمدبن على عليهما السلام كرد ، فرمود : « محمد ! اين صندوق را به خانه ات ببر ! » آنگاه فرمود : « اما داخل اين صندوق دينار و درهمى نيست بلكه پر از علم و دانش است ! » . « 2 »\r\n16 - همو از قول مردى از بنى حنيفه نقل كرده ، مىگويد : با عمويم بودم ، خدمت علي بن حسين عليهما السلام شرفياب شد ، ديد در مقابلش كتابهايى است كه در آنها مىنگرد ، پرسيد : فدايت شوم اين كتابها چيست ؟ فرمود :\r\n« اينها ديوان شيعيان ماست » .\r\nپدرم گفت : اجازه مىفرمايد : من اسم خودم را پيدا كنم ؟ فرمود :\r\n« آرى » . عرض كرد : من خواندن بلد نيستم ، برادرزاده‌ام جلوى در ايستاده است ، اجازه مىدهيد وارد شود و بخواند ؟ ! فرمود : « آرى » .\r\nعمويم مرا وارد خانه كرد و در آن نوشته نگاه كردم ، نخستين چيزى كه ناگهان به چشمم خورد نام خودم بود ، گفتم : قسم به پروردگار كعبه\r\n\r\n\r\n","description":"","footnote":"\r\n( 1 ) - بصائرالدرجات : ص 160 .\r\n( 2 ) - همان : ص 165 .\r\n","page_name":" 337 ","page_number":337},
  {"content":"\r\n\r\nنام خودم است ! عمويم گفت : واى بر تو پس نام من كجاست ؟ از پنج يا شش اسم كه گذشتم ، نام عمويم را يافتم .\r\nپس علي بن حسين عليهما السلام فرمود : « خداوند از ايشان بر ولايت ما پيمان گرفته است ، نه زياد مىشوند و نه كم . خداوند ما را از اعلا علييّن آفريده و شيعيان ما را از خاك ما ؛ پايين‌تر از آن خلق كرده و دشمنان ما را از سجيّن آفريده و هواداران آنها را از ايشان ؛ از پايين‌ترين درجه دوزخ آفريده است ! » . « 1 »\r\n17 - همو از عمربن ابان نقل كرده ، مىگويد : از كيسانيه و عقيدهء ايشان نسبت به محمدبن على ( محمد حنفيه ) سخن به ميان آمد ، گفت : مگر نمىگويند : نزد كسى كه سلاح رسول خدا صلى الله عليه و آله و سلم باشد و در شمشير آن حضرت نشانه‌اى در كنارش است ، اگر بدانند ! سپس گفت : محمدبن على ( محمدبن حنفيه ) نيازمند است به مقدارى وصيت و يا به چيزى از آنچه در وصيتنامه بود ! اين بود كه كسى را نزد علي بن حسين عليهما السلام فرستاد تا براى او نسخه‌اى از وصيتنامه را فراهم كند ولى دوست نداشت كه بر پسر عموى من خورده بگيرد ! « 2 »\r\n18 - از ابوحمزهء ثمالى نقل كرده است ، مىگويد : به علي بن حسين عليهما السلام عرض كردم : فدايت شوم ! آيا ائمه عليهما السلام از دل مردم با خبرند ؟ فرمود : « به خدا سوگند من مىدانم آنچه انبيا و مرسلين مىدانند » سپس فرمود : « آيا بيشتر بگويم ؟ ! » گفتم : چرا : فرمود : « بر علم ما افزوده مىشود آنچه بر علم\r\n\r\n\r\n","description":"","footnote":"\r\n( 1 ) - بصائرالدرجات : ص 171 .\r\n( 2 ) - همان : ص 184 .\r\n","page_name":" 338 ","page_number":338},
  {"content":"\r\n\r\nپيامبران افزوده نمىشود ! » . « 1 »\r\n19 - از عبدالرّحمان بن ابى نجران نقل كرده ، مىگويد : ابوالحسن الرّضا عليه السلام رساله‌اى را نوشته بود و آن را بر من قرائت كرد ؛ علي بن حسين عليهما السلام فرموده است :\r\n« علم منايا و بلايا و فصل الخطاب و انساب عرب و زادگاه اسلام نزد ماست » . « 2 »\r\n10 - از ابوحمزهء ثمالى نقل كرده است مىگويد : به علي بن حسين عليهما السلام عرض كردم : فدايت شوم از سه چيزى كه از خود تقيه را در آنها برداشته‌ام از شما مىپرسم ؟\r\nفرمود : « اختيار با خود شماست ! » .\r\nگفتم : راجع به فلانى و فلانى از شما مىپرسم !\r\nفرمود : « لعنت خدا با تمام اشكال لعنتهايش بر آنها باد ! آن دو مردند در حالى كه كافر بودند و به خداى بزرگ شرك ورزيدند » .\r\nسپس گفتم : آيا امامان ، مرده را زنده مىكنند و افراد گنگ و لال و مبتلاى به پيسى را شفا مىبخشند و روى آب راه مىروند ؟\r\nفرمود : « خداوند به هيچ پيامبرى چيزى را هرگز مرحمت نكرده است مگر اين كه به محمد صلى الله عليه و آله و سلم آن را داده و آنچه را كه نزد ايشان نبوده است نيز به او مرحمت كرده است . »\r\nعرض كردم : آيا آنچه نزد رسول خدا صلى الله عليه و آله و سلم بوده است ، به اميرالمؤمنين عليه السلام داد ؟\r\n\r\n\r\n","description":"","footnote":"\r\n( 1 ) - بصائر الدرجات : ص 242 .\r\n( 2 ) - همان : ص 266 .\r\n","page_name":" 339 ","page_number":339},
  {"content":"\r\n\r\nفرمود : « آرى ، پس از او به حسن و حسين عليهما السلام و بعد از ايشان به هر امامى پس از امامى تا روز قيامت با فزونى كه در هر سال و در هر ماه اضافه مىشود . » .\r\nسپس فرمود : « آرى واللَّه در هر ساعتى ! » . « 1 »\r\n21 - در حديث مرفوعى از موسىبن قاسم نقل كرده ، مىگويد : علي بن حسين عليهما السلام فرمود : « وقتى كه فردى را ببينيم با حقيقت ايمان و حقيقت نفاقش مىشناسيم ، و همانا نام شيعيان ما و نام پدرانشان نوشته شده است ! » . « 2 »\r\n22 - از ابوحمزهءثمالى به نقل از علي بن حسين عليهما السلام آورده است ، فرمود :\r\n« رسول خدا صلى الله عليه و آله و سلم به على عليه السلام دو هزار كلمه آموخت كه از هر كلمه‌اى دو هزار كلمه گشوده مىشود ! » . « 3 »\r\n24 - « 4 » از حكم‌بن عيينه « 5 » نقل كرده است ، مىگويد : روزى بر علي بن حسين عليهما السلام وارد شدم فرمود : « اى حكم ! آيا آن آيه‌اى را كه علي بن ابىطالب عليه السلام بدان وسيله قاتل خود را مىشناخت و كارهاى مهم را مىدانست و به مردم مىگفت ، مىشناسى ؟ »\r\n\r\n\r\n","description":"","footnote":"\r\n( 1 ) - بصائر الدرجات : ص 269 .\r\n( 2 ) - همان : ص 288 .\r\n( 3 ) - همان : ص 309 .\r\n( 4 ) - حديث شمارهء 23 بدون كم و زياد عين حديث قبلى ( 22 ) بود تنها در سلسله سند تفاوت‌داشت - م .\r\n( 5 ) - اين حديث را در بخش امامت به شمارهء 4 از كتاب كافى نقل كرديم . از شخصى به نام ابن عتيبه ، احتمال ضعيفى مىرود كه دو نفر باشند ولى به نظر مىرسد در آنجا تحريفى شده باشد ، ضمناً در محتواى دو حديث نيز تفاوتهايى وجود دارد - م .\r\n","page_name":" 340 ","page_number":340},
  {"content":"\r\n\r\nحكم مىگويد : با شنيدن اين سخنان امام عليه السلام با خود گفتم : خوب شد كه از علم علي بن حسين عليهما السلام رشته‌اى به دستم آمد ، من هم بدان وسيله مىتوانم از آن امور مهم آگاه شوم ! عرض كردم :\r\nخير ، به خدا سوگند كه من نمى دانم ! يابن رسول اللَّه ! مرا از آن آيه خبر دهيد ! فرمود : به خدا كه آن آيه اين قول خداى تعالى است : « و ما ارسلنا من قبلك من رسول و لا نبى و لا محدث » . « 1 »\r\nگفتم : آيا علي بن ابىطالب عليه السلام محدَّث بود ؟ فرمود : « آرى و هر امامى از ما اهل بيت محدَّث است » . « 2 »\r\n25 - و نيز به اسناد خود از علي بن حسين عليهما السلام نقل كرده است ، فرمود :\r\n« علم على عليه السلام از روى آيه‌اى از قرآن بود كه ما آن آيه را پنهان داريم . » .\r\nفرمود : « حمران ! آن آيه را بخوان ! » حمران مىگويد : من خواندم :  « وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ » . \r\nراوى مىگويد : پس ابوجعفر ( امام باقر ) عليه السلام فرمود : « و ما ارسلنا من قبلك من رسول و لا نبى و لا محدث »\r\nپرسيدم ! آيا على عليه السلام محدَّث بود ؟ فرمود : « آرى » .\r\nپس از آن نزد همراهان ( اصحاب ) خود آمدم و گفتم : من به چيزى رسيدم كه حَكَم از ما پنهان مىداشت ؟ گفتم : ابوجعفر عليهما السلام فرمود :\r\n« على عليه السلام محدَّث بود ! » .\r\nگفتند : تو كارى نكرده‌اى جز اين كه پرسيده‌اى چه كسى محدَّث است ؟\r\n\r\n\r\n","description":"","footnote":"\r\n( 1 ) - حج / 52 : پيش از تو هيچ رسولى و پيامبرى ( و محدَّثى ) را نفرستاديم .\r\n( 2 ) - بصائر الدرجات : ص 319 .\r\n","page_name":" 341 ","page_number":341},
  {"content":"\r\n\r\nگفت : پس از آن دوباره نزد ابوجعفر عليه السلام آمدم ، عرض كردم : مگر شما نفرموديد كه على عليه السلام محدث بود ؟ فرمود : « چرا » گفتم : چه كسى با او صحبت مىكرد ؟ فرمود : « فرشته محدِّث او بود » . گفتم : على عليه السلام پيامبر بود يا رسول ؟ فرمود : « هيچ كدام ، بلكه نظير ايشان بود مانند همراهى سليمان عليه السلام ( وزير سليمان ؛ آصف بن برخيا ) و مثل همراه موسى عليه السلام و مانند ذوالقرنين . » . « 1 »\r\n26 - از حارث بصرى نقل كرده است مىگويد : حكم‌بن عيينه نزد ما آمد و گفت : علي بن حسين عليهما السلام مىگويد كه تمام علم على عليه السلام در يك آيه است !\r\nراوى مىگويد : حمران بن اعين با شنيدن سخن حارث تا رفت بپرسد ، ديد علي بن حسين عليهما السلام از دنيا رفته است ، به ابوجعفر ( امام باقر عليه السلام ) عرض كرد : حكم‌بن عيينه براى ما نقل كرد كه علي بن حسين عليهما السلام فرمود :\r\n« تمام علم على عليه السلام در يك آيه است ! » . ابوجعفر عليه السلام فرمود : « تو آن آيه را نمىدانى ؟ ! » حمران گفت : خير . فرمود : « اين آيه مباركه است : « و ما ارسلنا من قبلك من رسول و لا نبى و لا محدث » . « 2 »\r\n27 - از ابوحمزهء ثمالى نقل كرده ، مىگويد : از علي بن حسين عليهما السلام پرسيدم و گفتم : فدايت شوم ! هر چه در نزد رسول خدا صلى الله عليه و آله و سلم بود پس از خود به اميرالمؤمنين عليه السلام عطا كرده است و پس از اميرالمؤمنين عليه السلام به امام حسن عليه السلام و سپس به حسين و پس از او به هر امامى تا وقتى كه قيامت قيام كند ؟ !\r\nفرمود : « آرى با افزايشى كه در هر سال و هر ماه ؛ و - به خدا كه - در\r\n\r\n\r\n","description":"","footnote":"\r\n( 1 ) - بصائرالدرجات : ص 323 .\r\n( 2 ) - همان : ص 369 .\r\n","page_name":" 342 ","page_number":342},
  {"content":"\r\n\r\nهر ساعت پيدا مىشود ! » . « 1 »\r\n28 - از جُعيد همدانى نقل كرده است ، مىگويد : از علي بن حسين عليهما السلام پرسيدم : شما به چه حكمى داورى مىكنيد ؟ فرمود : « ما به حكم آل داوود داورى مىكنيم ! بنابراين اگر ما چيزى را به حقيقت مىبينيم روح القدس آن را به ما آموخته است » . « 2 »\r\n29 - صدوق از علي بن حسين عليهما السلام نقل كرده ، مىفرمايد : « اسماء بنت عميس نقل كرد كه من نزد فاطمه عليها السلام بودم ، ناگهان رسول خدا صلى الله عليه و آله و سلم وارد شد در حالى كه گردن بند طلايى بر گردن فاطمه عليها السلام بود كه علي بن ابىطالب عليه السلام براى او از غنايم خريده بود . رسول خدا صلى الله عليه و آله و سلم فرمود : يا فاطمه ! مردم نمىگويند كه فاطمه دختر محمد صلى الله عليه و آله و سلم پوشش جباران را مىپوشد ! فاطمه عليها السلام پس از شنيدن سخن پيامبر صلى الله عليه و آله و سلم آن را از گردنش درآورد و فروخت و با پول آن برده‌اى را خريد و آزاد كرد .\r\nپيامبر خدا صلى الله عليه و آله و سلم بدان جهت شادمان گشت » . « 3 »\r\n30 - از جعفربن محمد ، به نقل از پدرش عليهم السلام آورده است ، فرمود : « از علي بن حسين عليهما السلام پرسيدند : چرا پيامبر صلى الله عليه و آله و سلم از پدر و مادر يتيم شد ؟\r\nفرمود : براى اين كه حق هيچ مخلوقى بر گردن او نباشد . » « 4 »\r\n31 - از علي بن حسين عليهما السلام نقل كرده ، مىفرمايد : « فاطمه عليها السلام براى حسن و حسين عليهما السلام عقيقه كرد و يك پاى گوسفند را با دينارى به قابله\r\n\r\n\r\n","description":"","footnote":"\r\n( 1 ) - بصائر الدرجات : ص 395 .\r\n( 2 ) - همان : ص 451 .\r\n( 3 ) - عيون اخبارالرّضا : 2 / 44 .\r\n( 4 ) - همان : 2 / 46 .\r\n","page_name":" 343 ","page_number":343},
  {"content":"\r\n\r\nمرحمت نمود » . « 1 »\r\n32 - از زيدبن على عليهما السلام به نقل از پدرش علي بن حسين ، از پدرش حسين‌بن على ، از قول پدرش ، اميرالمؤمنين علي بن ابىطالب عليهما السلام آورده است ، مىفرمايد : « رسول خدا صلى الله عليه و آله و سلم فرمود : يا على ! هر كه مرا دوست بدارد و تو را و امامان از فرزندان تو را دوست بدارد ، بايد خدا را به خاطر حلال زادگيش سپاس گويد ، زيرا كه دوست نمىدارد ما را مگر مؤمنى كه حلال زاده است و دشمن نمىدارد ما را مگر كسى كه ناپاك زاده باشد . » . « 2 »\r\n33 - از عبداللَّه‌بن فضل هاشمى ، به نقل از جعفربن محمد ، از پدرش ، از جدش عليهم السلام آورده است ، فرمود : « رسول خدا صلى الله عليه و آله و سلم روزى نشسته بود و على ، فاطمه ، حسن و حسين عليهم السلام نيز در نزد آن حضرت بودند ، فرمود :\r\nسوگند به خدايى كه مرا به حق بشارت دهنده مبعوث كرده است ، در روى زمين خلقى محبوبتر و گرامىتر از ما در پيشگاه خدا نيست ! همانا خداى تبارك و تعالى نام مرا از نامهاى خود گرفته است ؛ نام او محمود و نام من احمد است ، و نام تو را اى على از نامهاى خود گرفته است ؛ نام او علىّ اعلاست و تو على هستى ، ورو به حسن عليه السلام فرمود : نام تو را از نامهاى خود گرفته است ؛ او محسن است و نام تو حسن ! و به حسين فرمود : اى حسين ! نام تو را از نامهاى خود مشتق كرده است ، او صاحب احسان و نام تو حسين عليه السلام است و رو به فاطمه عليها السلام فرمود : خداوند متعال نام تو را از نامهاى خود جدا كرده است او فاطر است و تو فاطمه‌اى !\r\n\r\n\r\n","description":"","footnote":"\r\n( 1 ) - عيون اخبارالرّضا : 2 / 46 .\r\n( 2 ) - علل الشرايع : 1 / 135 .\r\n","page_name":" 344 ","page_number":344},
  {"content":"\r\n\r\nسپس گفت : خداوندا تو را گواه مىگيرم كه من در مسالمتم با كسى كه با آنها در مسالمت است و در جنگم با كسى كه با ايشان در جنگ است ، و دوستم با كسى كه ايشان را دوست بدارد و در كينم با كسى كه كينهء آنان را در دل دارد ، و دشنم با كسى كه دشمن ايشان است و دوستدار كسى هستم كه دوستدار ايشان است ، زيرا كه ايشان از من و من از ايشانم » . « 1 »\r\n34 - از ابان‌بن عثمان به نقل از جعفربن محمد از پدرش از قول جدش آورده است ، فرمود : « مردى بيابانى خدمت رسول خدا صلى الله عليه و آله و سلم رسيد ، پيامبر صلى الله عليه و آله و سلم با رداى رنگى درآمد ، عرض كرد : به گونه‌اى درآمدى كه گويا جوانى !\r\nفرمود : « آرى اى مرد بيابان نشين ! من جوانمرد پسر جوانمرد ، برادر جوانمردم ! آن گاه خطاب به وى گفت : مگر اين سخن خداى تعالى را نشنيده‌اى كه مىفرمايد :  « قالُوا سَمِعْنا فَتًى يَذْكُرُهُمْ يُقالُ لَهُ إِبْراهِيمُ »  « 2 » من پسر ابراهيمم ، و اما برادر جوانمردم بدان جهت كه در روز احد مناديى در آسمان ندا داد : « شمشيرى جز ذوالفقار و جوانمردى جز على نيست ! » از طرفى على برادر من و من برادر او هستم » . « 3 »\r\n35 - از ابواسحاق نقل كرده ، مىگويد : به علي بن حسين عليهما السلام عرض كردم : معناى اين سخن پيامبر صلى الله عليه و آله و سلم چيست كه مىفرمايد : « هر كه من مولاى اويم ، اين على مولاى اوست » ؟ فرمود : « پيامبر صلى الله عليه و آله و سلم به مردم اطلاع\r\n\r\n\r\n","description":"","footnote":"\r\n( 1 ) - معانى الاخبار : ص 55 .\r\n( 2 ) - انبياء / 60 : گفتند : ما شنيديم جوانى ، از آنها ( بتها به بدى ) ياد مىكرد ، به نام ابراهيم .\r\n( 3 ) - معانى الاخبار : ص 119 .\r\n","page_name":" 345 ","page_number":345},
  {"content":"\r\n\r\nداد كه على عليه السلام پس از وى امام و پيشواى مردم است » . « 1 »\r\n36 - از مفضل بن عمر به نقل از امام صادق عليه السلام از قول جدش عليهما السلام آورده است كه فرمود : « حسن‌بن علي بن ابى طالب عليهما السلام در زمان خودش ، از همهء مردم عابدتر ، پارساتر و فاضلتر بود ، وى به حج مىرفت ، با پاى پياده مىرفت و چه بسا با پاى برهنه راه را طى مىكرد . و چون به ياد مرگ مىافتاد ، گريه مىكرد و هر گاه نام قبر را مىبرد مىگريست و چون از بعث و نشور ياد مىكرد ، گريه مىكرد . و هر گاه از عبور بر صراط سخن به ميان مىآمد ، مىگريست . و هر وقت به ياد حضور در محضر خداى تعالى مىافتاد صيحه‌اى مىزد و از خود بى خود مىشد .\r\nو چنان بود كه هر گاه به نماز مىايستاد اعضاى بدنش در محضر پروردگار عزّوجلّ مىلرزيد و چون از بهشت و دوزخ ياد مىكرد همچون مار گزيده به خود مىپيچيد و از خداوند درخواست بهشت مىكرد و از آتش دوزخ به او پناه مىبرد ، و آن حضرت هيچ گاه از كتاب خداى عزّوجلّ عبارت « يا ايها الذين آمنوا » را قرائت نكرد مگر اين كه گفت : « لبيك اللّهُم لبيك » ، به چيزى از احوال خود نگاه نكرد مگر اين كه از خداى سبحان ياد كرد .\r\nوى از همهء مردم راستگوتر و در گفتارش فصيح‌تر بود ! روزى به معاويه گفتند : خوب است به حسن‌بن على عليهما السلام دستور دهى كه به منبر برود و سخنرانى كند ، تا عيب در گفتارش براى مردم روشن شود ! معاويه او را خواست و گفت : بالاى منبر برو و سخنانى بگو تا ما را\r\n\r\n\r\n","description":"","footnote":"\r\n( 1 ) - امالى صدوق : ص 75 .\r\n","page_name":" 346 ","page_number":346},
  {"content":"\r\n\r\nموعظه كرده باشى !\r\nامام مجتبى عليه السلام به منبر رفت و پس از حمد وثناى الهى فرمود :\r\nاى مردم ! هر كه مرا مىشناسد كه مىشناسد و هر كه نمىشناسد ( بداند ) كه من حسن‌بن علي بن ابىطالب ، پسر بانوى زنان جهان ؛ فاطمه دختر رسول خدايم ، من فرزند بهترين خلق خدايم ، منم پسر رسول خدا صلى الله عليه و آله و سلم ، من پسر صاحب فضايلم ، منم پسر صاحب معجزات و دلايل ، من پسر اميرمؤمنانم ، منم آن كه از حقم بازداشتند ، من و برادرم حسين دو سرور جوانان اهل بهشتيم ، منم پسر ركن و مقام ، منم فرزند مكه و منى ، منم پسر مشعر و عرفات !\r\nسخنان امام عليه السلام به اينجا كه رسيد ، معاويه گفت : اى ابومحمد ! در وصف خرماى تازه سخن بگو و از اين حرفها بگذر ! پس امام عليه السلام در پاسخ وى فرمود : باد بر آن مىوزد ، و گرماى تابستان آن را مىپزد . و سرماى هوا آن را خوشبو مىكند . اينها را گفت ، دوباره دنباله سخنش را گرفت و گفت : منم پيشواى خلق خدا و پسر محمد رسول خدا صلى الله عليه و آله و سلم .\r\nمعاويه ترسيد كه مبادا در ادامه سخن مردم را بر او بشوراند ، گفت : يا ابامحمد ! آنچه گفتيد ، كفايت مىكند فرود آييد ! از اين رو امام عليه السلام از منبر به زير آمد . » . « 1 »\r\n37 - از ابوحمزهء ثمالى نقل كرده ، مىگويد : به حج رفتم ، خدمت علي بن حسين عليهما السلام رسيدم ، رو به من كرد و فرمود : « اى ابوحمزه ! مىخواهى از خوابى كه ديده‌ام براى تو نقل كنم ؟ در خواب ديدم كه گويا وارد بهشت\r\n\r\n\r\n","description":"","footnote":"\r\n( 1 ) - امالى صدوق : ص 107 .\r\n","page_name":" 347 ","page_number":347},
  {"content":"\r\n\r\nشده‌ام ، يكى از حوريان بهشتى نزدم آمد كه زيباتر از او را نديده بودم ، و در آن ميان كه من بر اريكه‌ام تكيه داده بودم ، ناگهان شنيدم كه گوينده‌اى مىگفت : اى علي بن حسين ! زيد نيمه شب وارد مىشود ! ( سه بار تكرار كرد ) .\r\nابوحمزه مىگويد : پس از آن به حج رفتم و سراغ علي بن حسين عليهما السلام رفتم و در زدم آن حضرت در را باز كرد ، ناگهان چشمم افتاد ديدم كه زيد را روى دست گرفته است - يا گفت : پسربچه‌اى روى دستش بود - رو به من كرد و فرمود : اى ابوحمزه ! اين است تأويل آن خواب ! من كه قبلًا گفته بودم ، خداوند آن را راست و درست قرار داد ! » . « 1 »\r\n38 - از ابوحمزه ثمالى به نقل از علي بن حسين عليهما السلام آورده است ، مىفرمايد : « سلمان فارسى گفت : روزى نرد رسول خدا صلى الله عليه و آله و سلم نشسته بودم ناگهان علي بن ابىطالب عليه السلام آمد ، فرمود : يا على ! آيا تو را بشارت ندهم ! عرض كرد : چرا يا رسول اللَّه ! فرمود : اينك حبيبم جبرئيل از جانب خداوند جلّ جلاله مرا خبر داد كه دوستان و شيعيان تو را خداوند هفت ويژگى داده است : مدارا در وقت مردن ، انس در وقت وحشت و تنهايى ، نور و روشنايى در تاريكى ، امنيت در تنگناى رستاخيز ، اعتدال در وقت سنجش اعمال ، عبور از پل صراط و بهشت هشتاد سال پيش از ساير مردم از امتهاى مختلف ! » . « 2 »\r\n39 - از مفضل‌بن عمر به نقل از امام صادق از قول پدرش از جد بزرگوارش آورده است فرمود : « به امّ سلمه همسر رسول خدا صلى الله عليه و آله و سلم خبر\r\n\r\n\r\n","description":"","footnote":"\r\n( 1 ) - امالى صدوق : ص 202 .\r\n( 2 ) - همان .\r\n","page_name":" 348 ","page_number":348},
  {"content":"\r\n\r\nدادند ، غلام آزاد شده وى از على عليه السلام بدگويى مىكند . . . « 1 »\r\n40 - از زيد شحام به نقل از ابوعبداللَّه ؛ امام صادق جعفربن محمد ، از پدرش محمدبن على امام باقر ، و او از پدرش عليهم السلام آورده است ، فرمود :\r\n« پيامبر صلى الله عليه و آله و سلم در يك بيمارى كه بهبود يافت ، بانوى زنان جهان فاطمه عليها السلام از آن حضرت عيادت كرد ، در حالى كه حسن و حسين به همراه او بودند ، با دست راست خود حسن عليه السلام را و با دست چپ حسين عليه السلام را گرفته بود و آنها راه مىرفتند و فاطمه عليها السلام در وسط آنها آمدند تا منزل عايشه وارد شدند .\r\nپس حسن عليه السلام طرف راست رسول خدا صلى الله عليه و آله و سلم و حسين عليه السلام سمت چپ رسول خدا صلى الله عليه و آله و سلم نشستند و شروع كردند دست به قسمتهايى از بدن رسول خدا صلى الله عليه و آله و سلم كشيدن ولى پيامبر صلى الله عليه و آله و سلم از خواب بيدار نشد .\r\nفاطمه عليها السلام به حسن و حسين عليهما السلام فرمود : عزيزان من ! جدتان تازه خوابش برده ، با ما كمك كنيد و اين لحظه او را ترك كنيد تا بيدار شود ! آن وقت بر مىگرديد . حسن و حسين عليهما السلام عرض كردند : اكنون ما از او جدا نمىشويم ، اين بود كه حسن عليه السلام روى بازوى راست پيامبر صلى الله عليه و آله و سلم و حسين عليه السلام روى بازوى چپ آن حضرت خوابيدند . به خواب رفتند ولى پيش از اين كه پيامبر صلى الله عليه و آله و سلم بيدار شود ، آنها بيدار شدند و فاطمه عليها السلام نيز همين كه آنها خوابيدند به منزل خودش برگشت .\r\nآن دو بزرگوار ، به عايشه گفتند : مادر ما چه شد ؟ عايشه گفت : همين\r\n\r\n\r\n","description":"","footnote":"\r\n( 1 ) - همان : ص 228 و امالى طوسى : 2 / 38 . اين حديث را در بخش امامت به شمارهء 18 با اندك تفاوت لفظى نقل كرديم - م .\r\n","page_name":" 349 ","page_number":349},
  {"content":"\r\n\r\nكه شما خوابيديد او به خانهء خودش برگشت ، در آن شب تيره ظلمانى پر رعد و برق در حالى كه آسمان آماده بارش بود ، آنها از خانهء پيامبر صلى الله عليه و آله و سلم بيرون شدند پس نورى براى ايشان تابيد همچنان در پرتو آن نور راه مىرفتند در حالى كه حسن عليه السلام با دست راست خود دست چپ حسين عليه السلام را گرفته بود راه مىرفتند و با هم صحبت مىكردند تا اين كه به باغ بنى النجار رسيدند ، چون به باغ رسيدند سرگردان ماندند و نمىدانستند كجا بروند ، پس حسن به حسين عليهما السلام فرمود : ما سرگردانيم و به اين وضع مانده‌ايم ؛ نمىدانيم كجا برويم ، چاره‌اى نيست مگر اين كه اكنون بخوابيم تا صبح شود ! حسين عليه السلام عرض كرد : برادر هر چه شما بفرماييد همان كار را مىكنيم ! پس هر دو دست به گردن يكديگر خوابيدند !\r\nپيامبر صلى الله عليه و آله و سلم از خواب خودش كه همان وقت خوابيده بود بيدار شد ، آنها را در خانه فاطمه عليها السلام جست ولى نيافت ، فورى از جا بلند شد در حالى كه مىگفت : خدايا ! اى آقا و مولاى من ! اين دو پسر بچه از گرسنگى و بى غذايى بيرون رفته‌اند ! خداوندا تو وكيل بر ايشانى ! در آن ميان نورى براى پيامبر صلى الله عليه و آله و سلم تابيدن گرفت و همچنان در روشنايى آن نور حركت مىكرد تا به باغ بنى نجار رسيد . ديد هر دو دست به گردن يكديگر خوابيده‌اند ، در حالى كه قطعه اى از آسمان همچون طبقى بالا سر ايشان قرار دارد و به شدت چنان باران مىباريد كه هرگز مردم آن طور بارانى نديده بودند ولى خداوند در آن قسمتى كه آنها قرار داشتند از باران جلوگيرى كرده و آنها خوابيده‌اند در حالى كه قطره‌اى روى آنها نباريده است و مارى كه موهايى همچون نيستان و دو بال دارد آنها را زير\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nپوشش گرفته است ؛ با يك بال حسن عليه السلام و با بال ديگر حسين عليه السلام را پوشانده است ، همين كه پيامبر صلى الله عليه و آله و سلم ايشان را ديد ، تنحنح كرد ( سينه صاف كرد ) ، آن مار رفت در حالى كه مىگفت : خداوندا من تو را و فرشتگانت را گواه مىگيرم كه اين دو پسر خردسال پيامبرت را به خوبى نگهدارى كردم و آنها را تندرست و سالم به پيامبر صلى الله عليه و آله و سلم تحويل دادم .\r\nپيامبر صلى الله عليه و آله و سلم فرمود : اى مار تو از چه كسانى هستى ؟ گفت : من فرستادهء جنيان هستم . فرمود : كدام گروه از جن ؟ گفت : از جنيان نصيبين از تيرهء بنى مليح آيه‌اى از قرآن را فراموش كرده بوديم مرا فرستادند تا آنچه از كتاب خدا فراموش كرده‌ايم به ما تعليم دهى ، و چون اينجا رسيدم شنيدم مناديى ندا مىداد : اى مار ! اينك دو پسر بچهء رسول خدا صلى الله عليه و آله و سلم را از آفتها و بلايا و از پيشامدهاى شب و روز پاسدارى كن ! من هم آنها را نگهدارى كردم و تندرست و سالم به شما تسليم نمودم .\r\nآن مار آيه را گرفت و برگشت و پيامبر صلى الله عليه و آله و سلم حسن عليه السلام را گرفت و روى شانهء راستش گذاشت و حسين عليه السلام را گرفت و روى شانهء چپ خود گذاشت ، على عليه السلام آمد و به رسول خدا صلى الله عليه و آله و سلم پيوست .\r\nيكى از اصحاب عرض كرد : پدر و مادرم به فدايت يكى از آن دو كودك را به من مرحمت كن تا از سنگينى بار شما بكاهم ! پيامبر صلى الله عليه و آله و سلم فرمود :\r\nبرو خداوند سخن تو را شنيد و از موضع تو آگاه است ! و شخص ديگرى مواجه شد و عرض كرد : پدر و مادرم به فدايت يكى از اين دو پسر بچه را به من بدهيد تا از سنگينى بار شما كم شود ! فرمود : برو خداوند سخن تو را شنيد و از جايگاه تو باخبر است .\r\nپس از آن على عليه السلام با پيامبر صلى الله عليه و آله و سلم روبرو شد ، عرض كرد : يا رسول\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nاللَّه ! پدر و مادرم به فدايت يكى از اين دو كودك من و خودت را مرحمت كن تا از سنگينى بار شما كاسته شود ! پيامبر صلى الله عليه و آله و سلم نگاهى به حسن عليه السلام كرد و گفت : يا حسن آيا به شانهء پدرت مىروى ؟ عرض كرد : يا جداه به خدا سوگند كه شانهء شما را بيشتر از شانهء پدرم دوست دارم .\r\nسپس رو به حسين عليه السلام كرد و فرمود : يا حسين ! آيا روى شانهء پدرت مىروى ؟ عرض كرد : يا جداه به خدا سوگند كه من هم همان را مىگويم كه برادرم گفت ؛ شانهء شما را دوست‌تر دارم تا شانهء پدرم !\r\nپس پيامبر صلى الله عليه و آله و سلم آنها را به خانهء فاطمه عليها السلام آورد كه چند خرما براى ايشان نگهداشته بود ؛ جلوى آنها گذاشت ، خوردند و سير شدند و شادمان گشتند . پيامبر صلى الله عليه و آله و سلم به ايشان فرمود : اكنون به پا خيزيد و با هم كشتى بگيريد ! بلند شدند تا كشتى بگيرند ، فاطمه عليها السلام براى كارى كه داشت بيرون آمد و برگشت ، شنيد كه پيامبر صلى الله عليه و آله و سلم مىگويد : زود باش يا حسن ! بر حسين سخت بگير و او را به زمين بزن ! عرض كرد : پدر جان ! شگفتا ! شما اين را در برابر آن ، بزرگ را در برابر كوچك تشويق مىكنيد ؟ ! پيامبر صلى الله عليه و آله و سلم فرمود : دخترم ! آيا نمىپسندى كه من بگويم : حسن بر حسين بتاز و او را به زمين بزن ! در حالى كه دوستم جبرئيل صلى الله عليه و آله و سلم مىگويد : يا حسين ! بر حسن حمله ببر و او را به زمين بزن ! » . « 1 »\r\n41 - از ثابت‌بن ابى صفيّه نقل كرده است ، مىگويد : سرور عابدان علي بن حسين عليهما السلام نگاهى به عبيداللَّه‌بن عباس بن علي بن ابىطالب عليه السلام كرد ، اشك در چشمش حلقه زد و فرمود : « روزى بر رسول خدا صلى الله عليه و آله و سلم\r\n\r\n\r\n","description":"","footnote":"\r\n( 1 ) - امالى صدوق : ص 266 .\r\n","page_name":" 352 ","page_number":352},
  {"content":"\r\n\r\nسخت‌تر از روز احد نبود كه عمويش حمزةبن عبدالمطّلب شير خدا و رسولش را كشتند و پس از آن روز موته كه پسر عمويش جعفربن ابىطالب كشته شد . » .\r\nسپس فرمود : « هيچ روزى به روز حسين عليه السلام نمىرسد كه سى هزار نفر بر او حمله بردند كه به گمان خود از اين امت هستند و هر كدام با ريختن خون آن حضرت به خدا تقرّب مىيابد ، در حالى كه آن حضرت ايشان را به ياد خدا مىانداخت ولى آنها پند نمىگرفتند و سرانجام آن حضرت را از روى ظلم و ستم و دشمنى به شهادت رساندند . » .\r\nآنگاه فرمود : « خدا ( عمويم ) عباس را بيامرزد كه به راستى ايثار كرد و خودش را دچار بلا نمود و جانش را فداى برادرش كرد تا اين كه دو دستش قطع شد و خداوند در عوض ، دو بال به او مرحمت كرد كه به وسيلهء آنها با فرشتگان در بهشت پرواز مىكند همان طورى كه براى جعفربن ابىطالب مقرر فرمود ، و همانا براى ( عمويم ) عباس در پيشگاه خدا مقام و منزلتى است كه روز قيامت تمام شهيدان بر آن غبطه مىبرند . » . « 1 »\r\n42 - از عبداللَّه‌بن عمروبن عاص نقل كرده است ، مىگويد : رسول خدا صلى الله عليه و آله و سلم روز جنگ خيبر ، پرچم را به دست يكى از اصحاب خود داد ؛ او شكست خورده برگشت ، به مرد ديگرى آن را داد ، او نيز در حالى برگشت كه اصحاب خود را مىترساند و اصحابش نيز او را\r\n\r\n\r\n","description":"","footnote":"\r\n( 1 ) - امالى صدوق : ص 277 .\r\n","page_name":" 353 ","page_number":353},
  {"content":"\r\n\r\nمىترساندند ، « 1 » با حال شكست خورده پرچم را باز پس داد ، پس رسول خدا صلى الله عليه و آله و سلم فرمود : « فردا پرچم را به دست مردى مىدهم كه خدا و رسول خدا صلى الله عليه و آله و سلم را دوست مىدارد و خدا و رسول خدا نيز او را دوست مىدارند و او از جبهه بر نمىگردد مگر اين كه خداوند به دست او پيروز مىگرداند ! »\r\nهمين كه صبح شد ، فرمود : « على را نزد من فرا خوانيد ! » عرض كردند :\r\n« يا رسول اللَّه ! او درد چشم است ! فرمود : « بگوييد بيايد ! » چون حضور پيامبر صلى الله عليه و آله و سلم آمد ، رسول خدا صلى الله عليه و آله و سلم از آب دهانش به چشمان آن حضرت زد و گفت : « خداوندا گرما و سرما را از او بر طرف كن ! » سپس پرچم را به او داد او رفت و خدمت رسول خدا صلى الله عليه و آله و سلم برنگشت مگر اين كه خيبر را فتح كرد ، سپس راوى مىگويد : چون على عليه السلام به قلعهء « غموص » « 2 » نزديك شد دشمنان خدا از يهوديان شروع كردند به تيراندازى و پرتاب كردن سنگ به طرف آن حضرت . على عليه السلام بر ايشان حمله كرد تا اين كه به دروازهء قلعه نزديك شد ، پايش را خم كرد سپس با خشم به پايهء در فرود آمد و آن را از جا بركند و چهل ذراع آن را به پشت سرش انداخت !\r\nعبداللَّه‌بن عمرو مىگويد : ما از اين كه خداوند خيبر ار به دست على عليه السلام فتح كرد تعجب نكرديم ، بلكه همهء ما از كندن وى آن در را و انداختن چهل ذراع به پشت سر تعجب كرديم ! در حالى كه چهل مرد به زحمت آن در را\r\n\r\n\r\n","description":"","footnote":"\r\n( 1 ) - در تاريخ طبرى : ج 2 / 300 ، آمده است : اين شخص عمربن خطاب بود - م .\r\n( 2 ) - نام يكى از هفت قلعه خيبر است كه در اكثر منابع با حرف اول ( ق ) ضبط شده است ولى در اين‌متن با حرف ( غ ) آمده بود كه براى حفظ امانت ما نيز همچنان ضبط كرديم - م .\r\n","page_name":" 354 ","page_number":354},
  {"content":"\r\n\r\nباز و بسته مىكردند ، باز هم مشكل بود پس به پيامبر صلى الله عليه و آله و سلم ماجرا را گفتند ، فرمود : « به خدايى كه جان محمد در دست اوست او را چهل فرشته در اين كار يارى كردند . » .\r\nنقل كرده‌اند كه اميرالمؤمنين عليه السلام در نامهء خود به سهل‌بن حنيف مىگويد : « به خدا سوگند كه من در خيبر را با توان جسمى و نيروى تغذيه از جا نكندم و آن را چهل ذراع به پشت سر نينداختم مگر اينكه با نيروى ملكوتى و نفسى كه وسيلهء نور پروردگار روشنى بخش بود تأييد شدم !\r\nآرى من نسبت به احمد صلى الله عليه و آله و سلم چون پرتوى از شعاعم ! به خدا سوگند كه اگر تمام عرب بر پيكار من پشت به پشت دهند ، هرگز من پشت بر آن پيكار نخواهم كرد ، و اگر فرصتى پيدا كنم كسى از آنها را باقى نمىگذارم ! و كسى كه باكى ندارد چه وقت مرگ او فرا مىرسد ، دلش در شدايد و بحرانها آرام است . » .\r\n( صدوق پس از نقل حديث مىنويسد : ) اين حديث و تمام نامهء على عليه السلام را ( پس از نقل سلسله سند ) يونس‌بن ظبيان ، از امام صادق جعفربن محمد ، از پدرش ، از قول جدش ( امام سجّاد ) عليهما السلام نقل كرده است . « 1 »\r\n43 - همو از ثابت بن دينار ثمالى از قول سيد العابدين علي بن حسين از پدرش عليهما السلام نقل كرده است ، مىفرمايد : « روزى رسول خدا صلى الله عليه و آله و سلم به على عليه السلام نگريست ، در حالى كه آن حضرت در ميان جمعى از اصحابش رو به پيامبر صلى الله عليه و آله و سلم مىآمد ، فرمود : هر كه بخواهد به يوسف عليه السلام در جمالش و به ابراهيم عليه السلام در بخشندگيش و به سليمان عليه السلام در شادابيش و\r\n\r\n\r\n","description":"","footnote":"\r\n( 1 ) - امالى صدوق : ص 307 .\r\n","page_name":" 355 ","page_number":355},
  {"content":"\r\n\r\nبه داوود عليه السلام در توانمنديش نگاه كند ، پس به اين مرد ( على ) نگاه كند ! » . « 1 »\r\n44 - ابن قولويه از طلحةبن زيد ، از امام صادق ، از قول پدرش ، از جدش و او از حسين‌بن على عليهم السلام آورده است كه فرمود : « به خدايى كه جان من در دست اوست كه سلطنت بنى اميه پايان نمىگيرد تا اين كه مرا بكشند و آنان قاتل منند ! و اگر مرا بكشند ، هرگز به صورت جمع نپيوندند و هرگز دسته جمعى عطايى را در راه خدا به دست نياورند ، همانا نخستين كشتهء از اين امت ، من و اهل بيت من است ! و سوگند به خدايى كه جان حسين عليه السلام در قبضهء قدرت اوست ، تا يك فرد هاشمى بر روى زمين راه مىرود قيامت قيام نخواهد كرد . » . « 2 »\r\n45 - و نيز از عمربن وهب به نقل از پدرش از قول علي بن حسين عليهما السلام آورده است كه فرمود : « آسمان از آغاز آفرينش گريسته بود ، مگر بر مصيبت يحيى بن زكريا و حسين‌بن على عليهما السلام » .\r\nراوى مىگويد : عرض كردم : گريهء آسمان چه بود ؟ فرمود : « چنان بود كه هر گاه لباسى را مىديدى گويا در آن چيزى نظير اثر لكه‌هاى خون افتاده است . » . « 3 »\r\n46 - محمدبن مسلم از ابوجعفر ( امام باقر ) عليهما السلام نقل كرده است ، مىفرمايد :\r\n« علي بن حسين عليهما السلام مىفرمود : هر مؤمنى كه براى شهادت حسين‌بن على عليهما السلام از چشمانش به قدرى اشك جارى شود كه روى صورتش\r\n\r\n\r\n","description":"","footnote":"\r\n( 1 ) - امالى صدوق : ص 391 .\r\n( 2 ) - كامل الزيارات : ص 74 .\r\n( 3 ) - همان : ص 90 .\r\n","page_name":" 356 ","page_number":356},
  {"content":"\r\n\r\nبريزد ، خداوند او را در غرفه‌هايى از بهشت جا دهد كه چندين حقبه ( زمانى طولانى و يا هشتاد سال ) در آنجا ساكن شود و هر مؤمنى كه در مصايب ما از چشمانش بقدرى اشك بيايد كه روى صورتش جارى شود ؛ آن مصايبى كه در دنيا از دست دشمنان به ما رسيد ، خداوند او را در بهشت در جاى صدق جا دهد و هر مؤمنى را كه در راه ما آزارى رسد و اشك از چشمانش بقدرى بريزد كه در اثر آزارى كه در راه ما ديده ، بر صورتش جارى گردد خداوند صورت او را از هر آزارى باز دارد و در روز رستاخيز از غضب خود و آتش دوزخ ايمن سازد . » . « 1 »\r\n47 - فرات از قول حكيم بن جبير مىگويد : از علي بن حسين عليهما السلام شنيدم كه مىفرمود : « على عليه السلام را در قرآن نامى است كسى آن را نمىداند ، آيا اين قول خداى تعالى را نشنيده‌اى كه مىگويد :  « وَ أَذانٌ مِنَ اللَّهِ وَ رَسُولِهِ إِلَى النَّاسِ  « 2 »  »  . « 3 »\r\n48 - در حديث معنعنى از علي بن حسين عليهما السلام نقل كرده است كه رسول خدا صلى الله عليه و آله و سلم به انس فرمود : « اى انس ! برو و براى من سرور مردم عرب - يعنى علي بن ابىطالب عليه السلام - را فراخوان ! عايشه گفت : مگر شما سرور مردم عرب نيستيد ؟ فرمود : من سرور اولاد آدمم و افتخار كمى نيست و على سرور مردم عرب است . و چون على عليه السلام آمد ، رسول خدا صلى الله عليه و آله و سلم به دنبال انصار فرستاد ، همين كه انصار آمدند ، فرمود : اى تودهء انصار ! آيا\r\n\r\n\r\n","description":"","footnote":"\r\n( 1 ) - كامل الزيارات : ص 100 .\r\n( 2 ) - توبه / 3 : اعلامى است از طرف خدا و پيامبرش به عموم مردم .\r\n( 3 ) - تفسير فرات : ص 52 .\r\n","page_name":" 357 ","page_number":357},
  {"content":"\r\n\r\nشما را به چيزى راهنمائى نكنم كه اگر به آن چنگ بزنيد ، پس از من هرگز گمراه نشويد ؟\r\nاين علي بن ابىطالب عليه السلام را دوست بداريد چنان كه مرا دوست داريد و او را گرامى بداريد همان طورى كه مرا گرامى مىداريد ! و همراه او باشيد همان طورى كه با من همراهيد ، زيرا كه هر كس او را دوست بدارد مرا دوست داشته است و هر كه مرا دوست بدارد خدا را دوست داشته است و هر كه خدا را دوست بدارد ، بهشت را بر او ارزانى بدارد ! و خنكى بخشش خود را بر او بچشاند . و هر كه او را دشمن بدارد مرا دشمن داشته است و هر كه مرا دشمن بدارد خدا را دشمن داشته است و هر كه خدا را دشمن بدارد خداوند او را به رو در آتش دوزخ اندازد و عذاب دردناكش را به او بچشاند . بنابراين به ولايت او چنگ بزنيد و دشمن او را محرم راز خود قرار ندهيد كه خداى جبار شما را مورد خشم خود قرار مىدهد . » . « 1 »\r\n49 - فرات در حديث معنعنى از قول امام صادق ، از پدرش به نقل از جدش عليهم السلام آورده است مىگويد : « رسول خدا صلى الله عليه و آله و سلم فرمود : درخت طوبى در خانهء من است و شاخه‌هاى آن در خانه‌هاى اهل بيت ا ست . پس از آن فرمود : درخت طوبى در خانهء على عليه السلام و شاخه هايش در خانه‌هاى اهل‌بيت من است .\r\nعمربن خطاب عرض كرد : يا رسول اللَّه ! مگر شما ديروز نفرموديد كه درخت طوبى در خانهء شما است ؟ رسول خدا صلى الله عليه و آله و سلم فرمود : مگر نمىدانى\r\n\r\n\r\n","description":"","footnote":"\r\n( 1 ) - تفسير فرات : ص 52 .\r\n","page_name":" 358 ","page_number":358},
  {"content":"\r\n\r\nكه خانهء من و خانهء على عليه السلام يكى است » . « 1 »\r\n50 - ابوجعفر طوسى از يونس بن حباب نقل كرده ، مىگويد : زين العابدين علي بن حسين عليهما السلام فرمود : « رسول خدا صلى الله عليه و آله و سلم فرموده است : چه شده است اقوامى را كه چون سخن از خاندان ابراهيم عليه السلام به ميان آيد ، خوشحال مىشوند ولى چون از آل محمد صلى الله عليه و آله و سلم در نزد آنها ياد شود دلهايشان درهم مىشود ؟ ! به خدايى كه جان محمد صلى الله عليه و آله و سلم در دست اوست اگر بنده‌اى را در روز قيامت باعمل هفتاد پيامبر بياورند خداوند آن همه اعمال را از او نمىپذيرد تا اين كه او را با ولايت من و ولايت اهل بيت من ملاقات كند ! » . « 2 »\r\n51 - از ابوحمزهء ثمالى به نقل از جعفر محمدبن على ، از پدرش علي بن حسين عليهم السلام ، از محمدبن عمار بن ياسر ، از قول پدرش ؛ عمار رضى الله عنه آورده است ، مىگويد : چون فاطمه عليها السلام مريض شد ، در آن بيمارى كه به وفات آن حضرت انجاميد بيماريش سنگين بود كه عباس بن عبدالمطّلب به عيادت وى آمد ، به او گفتند : بيمارى فاطمه عليها السلام سنگين شده است كسى را نمىپذيرد ! عباس به منزل خود برگشت ، كسى را نزد على عليه السلام فرستاد و به او گفت : به على عليه السلام بگو ! برادرزاده عمويت سلام مىرساند و مىگويد :\r\nمن از غم و اندوهى كه بر عزيز رسول خدا صلى الله عليه و آله و سلم و نور چشم او و من ، رسيده است بقدرى متأثر و ناراحت شدم كه مرا درهم شكست و به گمان من او نخستين كسى باشد كه از جمع ما به رسول خدا صلى الله عليه و آله و سلم مىپيوندد و خداوند او را بر مىگزيند و او را دوست مىدارد و مقرب درگاه خود قرار\r\n\r\n\r\n","description":"","footnote":"\r\n( 1 ) - تفسير فرات : ص 73 .\r\n( 2 ) - امالى طوسى : 1 / 139 .\r\n","page_name":" 359 ","page_number":359},
  {"content":"\r\n\r\nمىدهد ! بنابراين اگر ناگزير براى آن حضرت اتفاقى افتاد ، من به فداى شما ، مهاجران و انصار را گرد آورم تا ان‌ها با حضور خود و نماز بر پيكر فاطمه عليها السلام اجرى ببرند و اين كار باعث جلوهء اين آيين گردد !\r\nعلى عليه السلام به فرستادهء عباس - در حالى كه من خدمت آن حضرت بودم - فرمود : به عمويم سلام برسان ! و بگو من لطف و محبت شما را فراموش نمىكنم و رايزنى تو و ارزش نظر شما را مىدانم ولى فاطمه عليها السلام همواره ستمديده و از حقش ممنوع و از ميراثش محروم بوده و دربارهء او وصيت رسول خدا صلى الله عليه و آله و سلم را پاس نداشتند ، حق پيامبر خدا صلى الله عليه و آله و سلم و حق خدا را دربارهء او رعايت نكردند ، در حالى كه خدا به عنوان حاكم كافى است و از ستمگران انتقام او را خواهد گرفت . و من عمو جان از شما درخواست دارم كه از انجام آنچه را اشاره كرديد بگذريد زيرا كه خود فاطمه عليها السلام به من وصيت كرده است تا امر تجهيز او را پنهان بدارم !\r\nعمار مىگويد : همين كه فرستادهء عباس پيام على عليه السلام را آورد ، عباس گفت : خداوند برادرزادهء مرا بيامرزد كه او آمرزيده است كه جاى ايراد و خرده‌گيرى به نظر برادرزاده‌ام نيست ، به راستى كه براى خاندان عبدالمطّلب مولودى جز پيامبر صلى الله عليه و آله و سلم با بركت‌تر از على عليه السلام به دنيا نيامده است ، زيرا كه على از همه كس به كار خير پيشتازتر و به هر حكمى داناتر و در هر مشكلى پردلتر و در يارى دين حنيف از همه در برابر دشمنان مجاهدتر و نخستين كسى است كه به خدا و رسولش ايمان آورده است . « 1 »\r\n52 - از حسين‌بن زيد ، به نقل از جعفربن محمد ، از قول پدرش ، از\r\n\r\n\r\n","description":"","footnote":"\r\n( 1 ) - امالى طوسى : 1 / 155 .\r\n","page_name":" 360 ","page_number":360},
  {"content":"\r\n\r\nجدش عليهم السلام آورده است ، مىگويد : « رسول خدا صلى الله عليه و آله و سلم فرمود : چون مرا به آسمان بردند و به سدرة المنتهى رسيدم ندا آمد : اى محمد ! على را به جانشينى خود تعيين كن كه او در قيامت سرور مسلمانان و پيشواى پرهيزگاران و رهبر برجسته فرهيختگان است . » « 1 »\r\n53 - عمروبن ميمون از جعفربن محمد ، به نقل از پدرش ، از جدش عليهم السلام آورده است مىگويد : اميرالمؤمنين علي بن ابىطالب عليه السلام روى منبر كوفه فرمود : اى مردم ! مرا از رسول خدا صلى الله عليه و آله و سلم ده خصلت است كه آنها براى من از انچه خورشيد بر آن بتابد عزيزتر است !\r\nرسول خدا صلى الله عليه و آله و سلم به من فرمود : يا على تو در دنيا و آخرت برادر منى ، و تو روز قيامت در جايگاه توقف در حضور خداى جبار از همهء خلايق به من نزديكترى ، و منزل تو در بهشت مقابل منزل من است همان طورى كه منزلهاى كسانى كه در راه خدا برادرند روبروى هم است ، تو وارث منى ، و پس از من دربارهء وعده‌ها و خانوادهء من وصى و جانشين منى ، و در نبودن من ميان خانواده‌ام جاى مرا حفظ كن و تواى پيشواى امت من و در ميان رعيتم برپا دارندهء قسط و عدل ، و تو ولىّ من و ولىّ خدايى . و دشمن تو دشمن من است و دشمن من دشمن خداست . » . « 2 »\r\n54 - از ابوالعباس يحيى بن عبداللَّه‌بن حسن ، از قول پدرش ، از جعفربن محمد ، از پدرشان ، به نقل از جدشان آورده است ، مىگويند : « رسول خدا صلى الله عليه و آله و سلم فرمود : در باغ بهشت چشمه‌اى است شيرين‌تر از عسل و نرمتر از كره و سردتر از يخ و خوشبوتر از مشك . داخل آن چشمه گِلى\r\n\r\n\r\n","description":"","footnote":"\r\n( 1 ) - امالى طوسى : 1 / 196 .\r\n( 2 ) - همان : 1 / 113 .\r\n","page_name":" 361 ","page_number":361},
  {"content":"\r\n\r\nاست كه خداى عزّوجلّ ما را از آن گِل آفريده و شيعيان ما را از آن آفريده است پس هر كه از آن گل نباشد از ما و از شيعيان ما نيست و آن پيمانى است كه خداى عزّوجلّ بر آن پيمان ولايت علي بن ابىطالب عليه السلام را گرفته است » .\r\nعبيد مىگويد : من اين حديث را به محمدبن على بن حسين بن على عليهما السلام گفتم ، فرمود : يحيىبن عبداللَّه راست مىگويى ، پدرم از قول جدم به نقل از پيامبر صلى الله عليه و آله و سلم همين طور خبر داد . » . « 1 »\r\n55 - از حسن‌بن زيدبن على نقل كرده است ، مىگويد : از ابوعبداللَّه جعفربن محمدالصادق عليهما السلام از سن جدمان علي بن حسين عليهما السلام پرسيدم ، فرمود : « پدرم از قول پدرش علي بن حسين عليهما السلام نقل كرد كه من پشت سر عمويم حسن و پدرم حسين عليهما السلام در آن سالى كه عمويم حسن عليه السلام درگذشت و من آن روز پسرى نابالغ و يا در آستانهء بلوغ بودم ، در يكى از راههاى مدينه راه مىرفتم ، جابربن عبداللَّه و انس‌بن مالك كه هر دو از انصار بودند در بين جمعى از قريش و انصار حركت مىكردند و جابربن عبداللَّه نتوانست خودش را نگهدارد ؛ خودش را روى دست و پاى پدرم و عمويم انداخت و آن‌ها را مىبوسيد ، مردى از قريش كه نسبتى با مروان داشت ، گفت : اى ابوعبداللَّه ! تو با اين سن و سال و جايگاه مصاحبتى كه با رسول خدا صلى الله عليه و آله و سلم داشتى ، چنين كارى را مىكنى ؟ ! جابر در جنگ بدر حضور داشته است ! گفت : از من دور شو ! اى مرد قريشى اگر تو فضيلت و جايگاه آنها را آن طورى كه من مىدانم ، مىدانستى هر آينه خاك زير\r\n\r\n\r\n","description":"","footnote":"\r\n( 1 ) - امالى طوسى : 1 / 134 .\r\n","page_name":" 362 ","page_number":362},
  {"content":"\r\n\r\nآنها را مىبوسيدى !\r\nسپس جابر رو به انس كرد و گفت : اى ابوحمزه ! رسول خدا صلى الله عليه و آله و سلم دربارهء اين دو ، چيزى را به من خبر داد كه گمان نمىكنم در هيچ بشرى باشد .\r\nانس گفت : اى ابوعبداللَّه ! پيامبر صلى الله عليه و آله و سلم چه خبرى را به تو داد ؟\r\nعلي بن حسين عليهما السلام مىفرمايد : حسن و حسين عليهما السلام رفتند و من ايستادم تا گفتگوى آن قوم را بشنوم ! پس جابر شروع به گفتن حديثى كرد و گفت :\r\nروزى در آن بين كه رسول خدا صلى الله عليه و آله و سلم ميان مسجد بود و مردم در پيرامون او گرد آمده بودند ، ناگهان رو به من كرد و فرمود : جابر ! حسن و حسين عليهما السلام را نزد من بطلب ! آن حضرت سخت به آن دو دلبسته بود ! من رفتم و آنها را فراخواندم و آمدم در حالى كه گاهى اين را حمل مىكردم و گاهى آن را تا خدمت پيامبر صلى الله عليه و آله و سلم آوردم .\r\nپيامبر صلى الله عليه و آله و سلم در حالى كه اثر شادى را در چهره‌اش مىديدم ، چون محبت و احترام مرا نسبت به آنها ديد ، فرمود : جابر ! آيا آنها را دوست مىدارى ؟\r\nعرض كردم : پدر و مادرم به فدايت چه چيزى مانع محبت من مىشود در حالى كه موقعيت آنها را نسبت به شما مىدانم ؟ !\r\nفرمود : آيا از فضيلت آنها تو را خبر ندهم ؟ عرض كردم : پدر و مادرم به فدايت ! چرا يا رسول اللَّه !\r\nفرمود : چون خداى تعالى خواست مرا بيافريند ، مرا به صورت نطفهء سفيد پاكيزه‌اى آفريد ، و آن را در صلب آدم عليه السلام به وديعت نهاد ، و همواره از صُلب پاكيزه‌اى به رحم پاكيزه‌اى آن را منتقل كرد تا به نوح و ابراهيم\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nرسيد ، و سپس همچنان تا به عبدالمطّلب رسيد .\r\nبنابراين چيزى از پليدى جاهليت به من نرسيده است ، سپس اين نطفه به دو قسمت تقسيم شد ، بخشى به عبداللَّه و بخشى به ابوطالب انتقال يافت ، پس پدرم ( عبداللَّه ) مرا به دنيا آورد و خداوند پيامبرى را به من ختم كرد و از ابوطالب ، على عليه السلام به دنيا آمد و وصايت به وسيلهء او پايان گرفت ، سپس آن دو نطفه از من و على جمع شد ، جهر و جهير ( زيبا اندامان ) - حسن و حسين - را به دنيا آورديم و به وسيله آنها اسباط نبوت خاتمه يافت و نسل مرا در آن دو قرار داد ، و مرا فرمان داد تا مدينه - يا شهرهاى كفر - را فتح كنم ، و از نسل اين - اشاره به حسين عليه السلام - مردى در آخرالزمان بيرون مىآيد كه زمين را پر از عدل و داد مىكند همان طورى كه از ظلم و جور پر شده است ! پس اين دو پاك و پاكيزه‌اند و سرور جوانان اهل بهشتند ، خوشا به حال كسى كه اين دو را و پدر و مادرشان را دوست بدارد و واى به حال كسى كه با آنها در جنگ و ستيز باشد و با ايشان دشمنى ورزد » . « 1 »\r\n56 - از ابوعبداللَّه مجاشعى نقل كرده ، مىگويد : علي بن موسى الرّضا ، از پدرش موسى بن جعفر ، از پدرش ابوعبداللَّه جعفربن محمد ، و او از پدرش ، از جدش علي بن حسين عليهم السلام نقل كرده است مىفرمايد : « عمرو سلمه فرزندان ابى سلمه ربيبه‌هاى رسول خدا ( فرزندان همسرش از شوهر قبلى ) براى من نقل كردند كه هر دو از رسول خدا صلى الله عليه و آله و سلم در حجّةالوداع از آن حضرت شنيده‌اند كه مىگفت ، على پيشواى مؤمنان و\r\n\r\n\r\n","description":"","footnote":"\r\n( 1 ) - امالى طوسى : 2 / 113 .\r\n","page_name":" 364 ","page_number":364},
  {"content":"\r\n\r\nمال و ثروت پادشاه ظالمان است ، على برادر من و پس از من سرپرست مؤمنان است و او نسبت به منزلهء هارون نسبت به موسى است ، جز اين كه خداى تعالى نبوت را به من ختم كرده است ، بنابراين پس از من پيامبرى نيست ، و او در ميان خاندان من و مؤمنان پس از من جانشين من است » . « 1 »\r\n57 - شاذان بن جبرئيل از جابربن يزيد جعفى نقل كرده است مىگويد :\r\nمن در خدمتگذارى سرورم امام علي بن حسين‌بن على بن ابىطالب عليهم السلام بودم ، و از او خداحافظى كردم و گفتم : مرا اجازهء رفتن بدهيد ! فرمود :\r\n« جابر ! سلام مرا به شيعيانم برسان و به آنها اعلام كن كه بين ما و خداى عزّوجلّ هيچ خويشاوندى نيست و هيچ كس به خدا نزديك نمىشود مگر با اطاعت از او ! اى جابر ! هر كه خدا را اطاعت كند و ما را دوست بدارد پس او ولى و دوست ماست و هر گه نافرمانى خدا را بكند ، محبت ما او را سودى نبخشد و هر كه ما را دوست بدارد و دشمن ما را نيز دوست بدارد جاى او در آتش دوزخ است . اى جابر ! اين قبيل كسانند كه از خداى تعالى درخواست مىكنند و او نمىدهد و بر او توكل مىكنند ولى او كفايت نمىكند و به او اعتماد مىورزند اما او نجات نمىدهد !\r\nاى جابر ! دنيا را نسبت به خود همچون يك مهمانى بدان ، زيرا كه دنيا براى تغيير و انتقال است و آيا دنيا چيزى جز يك مركبى است كه تو آن را در حال خواب سوار شدى ، و بيدار شدى در حالى كه ميان بستر بودى ! او در نزد خردمندان همانند سايهء سايه است ، لا إله الا اللَّه براى\r\n\r\n\r\n","description":"","footnote":"\r\n( 1 ) - امالى طوسى : 2 / 134 .\r\n","page_name":" 365 ","page_number":365},
  {"content":"\r\n\r\nمردمى كه به اسلام فرا خوانده شده‌اند ، وسيلهء عذرى است ، و نماز مايهء ثبات اخلاق و پاك شدن از خودپسندى است و زكات باعث زياد شدن روزى و روزه و حج وسيلهء آرامش دلهاست . و قصاص و حدود براى جلوگيرى از خونريزى است و همانا اهل بيت عليهما السلام رشتهء دين و نظام آيينند ، خداوند ما و شما را از كسانى قرار دهد كه در نهان از پروردگارشان مىترسند و در همان حال خرسندند » . « 1 »\r\n58 - همو به اسناد خود از زين العابدين عليه السلام نقل كرده است كه رسول خدا صلى الله عليه و آله و سلم با اصحاب خود در مسجد نشسته بود ، فرمود : « اى مردم ! از اين در مردى از اهل بهشت وارد مىشود و از انچه مىخواهد مىپرسد ! مىفرمايد : مردم به طرف در نگاه مىكردند ، فاصله‌اى نشد كه مردى بلند قامت ، شبيه مردان مصر پيدا شد ، آمد و بر رسول خدا صلى الله عليه و آله و سلم سلام داد و نشست ، سپس گفت : يا رسول اللَّه ! شنيده‌ام كه خداى تعالى مىفرمايد :\r\n « وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا »  « 2 » اين ريسمانى كه خداوند دستور چنگ زدن بر آن را داده است چيست ؟\r\nرسول خدا صلى الله عليه و آله و سلم اندكى ساكت ماند سپس سرش را بلند كرد و با دست خود به اميرالمؤمنين على عليه السلام اشاره كرد و فرمود : اين است ريسمان خدا كه هر كس به آن تمسك جست و چنگ زد با حفظ او در دنياى خود نجات يافت و بدان وسيله در امر آخرتش گمراه نمىشود !\r\nآن مرد با شنيدن سخن پيامبر صلى الله عليه و آله و سلم به جانب اميرالمؤمنين عليه السلام\r\n\r\n\r\n","description":"","footnote":"\r\n( 1 ) - فضائل : ص 8 .\r\n( 2 ) - آل عمران / 103 : به ريسمان خدا چنگ بزنيد و پراكنده نشويد !\r\n","page_name":" 366 ","page_number":366},
  {"content":"\r\n\r\nشتافت و آن حضرت را در آغوش كشيد در حالى كه مىگفت : به ريسمان خدا و رسولش چنگ زدم و اين است اميرالمؤمنين !\r\nسپس از جا برخاست و رفت . پس مردى از ميان جمعيت برخاست و عرض كرد : يا رسول اللَّه ! اجازه است من خود را به او برسانم و درخواست كنم تا برايم طلب آمرزش كند ! فرمود : هر گاه ديدى جايى ايستاده است ! مىگويد : به آن مرد رسيدم و درخواست كردم تا برايم استغفار كند ! او پرسيد : آيا آنچه را كه رسول خدا صلى الله عليه و آله و سلم فرمود ، و من گفتم تو فهميدى ؟\r\nگفت : آرى . آن مرد گفت : اگر تو به آن ريسمان چنگ بزنى خداى تعالى تو را مىآمرزد و اگر نه خداوند تو را نيامرزيده است ! مىگويد : من برگشتم و از پيامبر صلى الله عليه و آله و سلم پرسيدم : آن مرد كه بود ؟ فرمود : وى ابوالعباس خضر عليه السلام بود . » . « 1 »\r\n59 - فتّال از زين العابدين علي بن حسين عليهما السلام در شب عاشورا نقل كرده است مىفرمايد : « پس خودم را نزديك آن حضرت رساندم تا بشنوم به ايشان چه مىگويد ، و من در آن شب بيمار بودم ، شنيدم پدرم به ياران خود مىگفت : « خدا را با بهترين ستايش و ثنا ، ثنا مىگويم و بر خوشيها و ناخوشيها او را سپاسگزارم ! خداوندا تو را سپاس مىگويم كه ما را به وسيلهء نبوت گرامى داشتى و قران را به ما آموختى و ما را در امور دينى بصيرت دادى و به ما گوش ، چشم و دل مرحمت كردى ، پس ما را از جمله سپاسگزاران قرار ده ! ( سپس رو به ياران خود كرد و فرمود : )\r\n\r\n\r\n","description":"","footnote":"\r\n( 1 ) - فضائل : ص 125 .\r\n","page_name":" 367 ","page_number":367},
  {"content":"\r\n\r\nبارى ، من اصحابى باوفاتر و بهتر از اصحاب خويش ، و خويشانى نيكوكارتر و مهربانتر از خويشاوندان خودم نمىشناسم ! خداوند ، از جانب من بهترين پاداش را به شما مرحمت كند !\r\nگمان مىكنم كه روز نبرد ما با اين سپاه فرا رسيده است . از اين رو من همهء شما را اذن رفتن دادم ، پس همگى بدون هيچ مانعى راه خود را پيش گيريد و برويد ! و از اين تاريكى شب همچون شتر سوارى استفاده كنيد و برويد ! » .\r\nپس از شنيدن سخنان امام عليه السلام برادران ، پسران ، برادرزادگان و پسران عبداللَّه‌بن جعفر گفتند : ما چنين كارى را نمىكنيم تا پس از تو زنده بمانيم ، خداوند چنان روزى را نياورد كه شما كشته شوى و ما زنده بمانيم !\r\nپيش از همه عباس‌بن على عليهما السلام اين سخنان را گفت و پس از او تمام آن جماعت بمانند وى و نظير او سخن گفتند .\r\nسپس حسين عليه السلام رو به فرزندان عقيل كرد و فرمود : شما را كشته شدن مسلم بس است ؛ من شما را آزاد گذاشتم ، برويد !\r\nگفتند : سبحان اللَّه ! مردم چه خواهند گفت ؛ اگر ما بزرگ و سرورمان و بهترين عموزادگانمان را بگذاريم و برويم ، در حالى كه نه تيرى و نه نيزه و شمشيرى در كنار او به كار برده باشيم و ندانيم كه دشمنان با او چه كرده‌اند ! به خدا سوگند كه ما چنين كارى را نخواهيم كرد ، بلكه جان و مال و خانواده‌مان را فدايت مىكنيم و به همراه شما مىجنگيم تا با تو سرفرازانه شهيد شويم ، زندگى پس از تو را خداوند زشت گرداند !\r\nمسلم‌بن عوسجه ( بپاخاست و ) گفت : به خدا سوگند اگر بدانم كشته\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nمىشوم و سپس زنده مىگردم و آنگاه پيكرم را مىسوزانند و باز زنده مىشوم و سرانجام خاكسترم را به باد مىدهند و هفتاد مرتبه با من چنين رفتار مىشود ، از تو جدا نمىشوم تا در راه تو جان بسپارم و چرا چنين نكنم در حالى كه مىدانم يك بار كشته مىشوم و پس از آن براى هميشه سرفراز و سعادتمندم .\r\nآنگاه زهيربن قين رضى الله عنه از جابرخاست و گفت : به خدا سوگند كه دوست دارم كشته شوم سپس زنده گردم و ديگر بار كشته شوم تا هزار بار همين طور ! ولى خداى عزّوجلّ با كشته شدن من شما و جوانان اهل بيتتان را حفظ كند و شما زنده بمانيد .\r\nو گروهى از اصحاب از اين قبيل هم‌سو ، سخنانى را گفتند ، و امام حسين عليه السلام براى همهء آنها دعاى خير نمود و جزاى خير طلبيد و به خيمهء خود بازگشت . » .\r\nعلي بن حسين عليهما السلام مىفرمايد : « شبى كه پدرم در فرداى آن شب به شهادت رسيد ، من نشسته بودم و نزد من عمه‌ام زينب بود كه از من پرستارى مىكرد ، و پدرم در خيمهء مخصوص خود خلوت كرده بود ، و تنها غلام ابىذر ( جون ) با وى بود كه شمشير او را دست كارى مىكرد و اصلاح مىنمود و پدرم ( اشعارى به اين مضمون ) مىگفت :\r\nاى روزگار ! اف از دوستى تو كه\r\nهر صبح و شام ياران و خوبان را مىكشى\r\nو از ديگر سو جايگزين و عوض نمىپذيرى\r\nآرى حوادث روزگار را نمىتوان به ديگرى حواله كرد\r\nو سرانجام كار دست خداى بزرگ است\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nو هر زنده‌اى بايد اين راه را بپيمايد !\r\nو اين اشعار را دو يا سه بار تكرار كرد ، به خوبى فهميدم و دانستم كه از شهادت خود خبر مىدهد ، گريه راه گلويم را گرفت ولى خوددارى كردم و ساكت ماندم و دانستم كه بلا و مصيبت نازل شده است ضحاك‌بن عبداللَّه مىگويد : گروهى از سواران ابن سعد كه مراقب ما بودند ، در حالى كه امام حسين عليه السلام اين آيه را مىخواند :  « وَ لا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لِأَنْفُسِهِمْ إِنَّما نُمْلِي لَهُمْ لِيَزْدادُوا إِثْماً وَ لَهُمْ عَذابٌ مُهِينٌ ،   ما كانَ اللَّهُ لِيَذَرَ الْمُؤْمِنِينَ عَلى ما أَنْتُمْ عَلَيْهِ حَتَّى يَمِيزَ الْخَبِيثَ مِنَ الطَّيِّبِ »  « 1 » از نزديكى ما عبور كردند . « 2 »\r\n60 - فتّال مىگويد : اهل بيت عليهما السلام را پس از ورود به شام در بيرونى مسجد ( دمشق ) آنجا كه اسيران را نگاه مىدارند ، نگاه داشتند و علي بن حسين عليهما السلام نيز در بين آنها بود ، وى در آن روز نوجوان بود ، پيرمردى از پيرمردان شام نزد ايشان آمد و گفت : سپاس خدا را كه شما را كشت و هلاك كرد و شاخ آشوب را بريد ! پس چيزى از ناسزاگويى به آنها را فرو نگذاشت ! همين كه سخنان او تمام شد ، علي بن حسين عليهما السلام خطاب به وى فرمود : « آيا كتاب خدا ( قرآن ) را خوانده‌اى ؟ » .\r\nپيرمرد گفت : آرى . فرمود : « اين آيه :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي \r\n\r\n\r\n","description":"","footnote":"\r\n( 1 ) - آل عمران / 178 : گمان نكنند آنهايى كه كافر شدند ، مهلتى كه به ايشان مىدهيم براى آنها خوب‌است ! بلكه مهلت مىدهيم تا به گناه و طغيان خود بيفزايند و براى آنها عذاب خوار كننده‌اى است . چنين نبود كه خداوند مؤمنان را به همان صورت كه شما هستيد واگذارد ( آنها را تصفيه نكند ) مگر آنكه ناپاك را از پاك جدا سازد .\r\n( 2 ) - روضةالواعظين : ص 157 .\r\n","page_name":" 370 ","page_number":370},
  {"content":"\r\n\r\n الْقُرْبى  « 1 » را خوانده‌اى ؟ » گفت : آرى . فرمود : « آيا آيهء :  آتِ ذَا الْقُرْبى حَقَّهُ  « 2 » را خوانده‌اى ؟ » گفت آرى . فرمود : « ماييم همان خويشاوندان پيامبر صلى الله عليه و آله و سلم . » .\r\nسپس فرمود : « آيا اين آيه را خوانده‌اى :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً ؟  « 3 » گفت : آرى . فرمود : « ما همان اهل بيت هستيم . »\r\nمرد شامى با شنيدن سخنان امام عليه السلام دست به طرف آسمان بلند كرد و سپس سه بار گفت :\r\nپروردگارا من از دشمنان آل محمد صلى الله عليه و آله و سلم و كسانى كه آنها را كشتند بيزارم ! من قرآن را خوانده بودم ولى پيش از امروز آنان را نمىشناختم ! . « 4 »\r\n61 - ابو جعفر طبرى امامى ( شعيى ) به نقل از ابورزين از قول امام علي بن حسين عليهما السلام آورده است كه فرمود : « هر كه ما را براى خدا دوست بدارد ، محبت ما براى او سودمند است هر چند كه در كوه ديلم باشد ولى اگر كسى به غير از اين ما را دوست بدارد خداوند هر چه بخواهد با او مىكند . همانا محبت ما اهل بيت گناهان بندگان خدا را مىريزد همان طورى كه باد برگ درختان را مىريزد ! » « 5 »\r\n62 - همو از زيدبن على عليه السلام به نقل از پدرش آورده است كه رسول\r\n\r\n\r\n","description":"","footnote":"\r\n( 1 ) - شورى / 23 : بگو : من هيچ پاداشى از شما بر رسالتم در خواست ندارم جز دوست داشتن‌نزديكانم ( اهل بيتم )\r\n( 2 ) - اسرى / 26 : و حق نزديكان ( پيامبر صلى الله عليه و آله و سلم ) را بپرداز !\r\n( 3 ) - احزاب / 33 : خداوند فقط مىخواهد پليدى و گناه را از شما اهل بيت دور كند و به طور كامل شما را پاك سازد .\r\n( 4 ) - روضةالواعظين : ص 164 .\r\n( 5 ) - بشارةالمصطفى : ص 3 .\r\n","page_name":" 371 ","page_number":371},
  {"content":"\r\n\r\nخدا صلى الله عليه و آله و سلم فرمود : « به خدايى كه جان من در قبضهء قدرت اوست ، هيچ روحى از پيكر صاحبش جدا نمىشود مگر اين كه از ميوه‌هاى بهشتى يا از درخت زقّوم مىخورد ، و هنگامى كه فرشتهء مرگ را مىبيند ، مرا و على و فاطمه و حسن و حسين عليهم السلام را مىبيند ؛ پس اگر ما را دوست مىداشته است ، به فرشتهء مرگ مىگويم : با او مدارا كن ! زيرا كه او دوستدار من و دوستدار اهل بيت من بود . ولى اگر ما را دشمن مىداشته است ، به ملك الموت مىگويم : بر او سخت بگير ! زيرا كه او مرا و اهل بيت مرا دشمن مىداشته است ! » . « 1 »\r\n63 - از عمربن هند جملى به نقل از ابى عبداللَّه جعفربن محمد عليهما السلام آورده است كه فاطمه دختر علي بن ابىطالب عليه السلام وقتى كه ديد برادرزاده‌اش علي بن حسين عليهما السلام با خودش چه كرده است ؛ آن همه غرق در عبادت شده است ! نزد جابربن عبداللَّه انصارى آمد . . . « 2 »\r\n64 - همو از جابر ، به نقل از ابوجعفرمحمدبن علي بن حسين ، از پدرش ، از قول جدش عليهم السلام آورده است مىفرمايد : « چون رسول خدا صلى الله عليه و آله و سلم از مناسك حج در حجةالوداع فارغ شد ؛ سوار بر شتر مىفرمود : كسى وارد بهشت نمىشود مگر مسلمان باشد ! ابوذر رضى الله عنه با شنيدن سخن پيامبر صلى الله عليه و آله و سلم از جابرخاست و عرض كرد : يا رسول اللَّه ! اسلام چيست ؟\r\nپيامبر صلى الله عليه و آله و سلم فرمود : اسلام برهنه است ، لباس آن تقوا و زيور آن شرم\r\n\r\n\r\n","description":"","footnote":"\r\n( 1 ) - بشارة المصطفى : ص 208 .\r\n( 2 ) - همان / 79 . اين حديث را با اندك تفاوت لفظى در بخش ( آنچه بين امام عليه السلام و جابر گذشت ) از امالى طوسى ( 2 / 249 ) نقل كرديم - م .\r\n","page_name":" 372 ","page_number":372},
  {"content":"\r\n\r\nو حيا و ملاك آن پرهيزگارى و زيبايى آن ، وقار و ميوهء آن عمل صالح است ؛ و هر چيزى را پايه و اساسى است پايه و اساس اسلام محبت ما اهل بيت است » . « 1 »\r\n66 - « 2 » اربلى از ابومحمد جعفرى به نقل از پدرش ، از عمويش ، از قول جعفربن محمد ، از پدرش عليهم السلام مىنويسد : مردى از علي بن حسين عليهما السلام پرسيد : چرا قريش اين همه نسبت به پدرت كينه داشتند ؟ فرمود : « چون وى ( على عليه السلام ) نخستين افراد ايشان را وارد دوزخ كرد و آخرين كسان ايشان را نيز دچار ننگ و عار نمود . » . « 3 »\r\n67 - ابن شهرآشوب از علي بن حسين عليهما السلام در حديث تفاح ( سيب ) نقل كرده است مىگويد : وقتى كه پدرش به شهادت رسيد ، بوى آن سيب را در قتلگاه استشمام كردند ولى سيب را جستند و اثرى از آن نيافتند ، اما بوى سيب پس از شهادت حسين عليه السلام همچنان بود . و من خودم چون قبر آن حضرت را زيارت كردم ، ديدم بوى آن سيب از قبر آن حضرت به مشام مىرسد ، بنابراين هر كه از شيعيان ما كه زاير قبر حسين عليه السلام است ، در اوقات سحر آن بوى خوش را بجويد ، در صورتى كه با اخلاص باشد ، مىيابد ! « 4 »\r\n68 - همو به اسناد خود از محمدبن على از قول پدرش عليهما السلام نقل كرده\r\n\r\n\r\n","description":"","footnote":"\r\n( 1 ) - همان ، ص 111 .\r\n( 2 ) - حديث شمارهء 65 از بشارة المصطفى : ص 61 را بدون كم و زياد در همين بخش به شمارهء 50 ازامالى طوسى ( 1 / 139 ) نقل كرديم - م .\r\n( 3 ) - كشف الغمه : 2 / 107 .\r\n( 4 ) - مناقب : 2 / 136 .\r\n","page_name":" 373 ","page_number":373},
  {"content":"\r\n\r\nاست كه رسول خدا صلى الله عليه و آله و سلم فرمود : « پسرانم حسن و حسين عليهما السلام را من از طرف خدا مأمور شدم كه به اين نامها بنامم . » . « 1 »\r\n69 - و نيز به اسناد خود ، از علي بن حسين عليهما السلام آورده است كه فرمود :\r\n« با ( پدرم ) امام حسين عليه السلام بيرون شديم ؛ به هيچ منزلى فرود نيامد و از هيچ منزلى كوچ نكرد مگر اين كه از يحيىبن زكريا عليهما السلام ياد كرد ، و روزى فرمود : از پستى و خوارى دنيا در پيشگاه خداست كه سر يحيى را به زناكارى از زناكاران بنى اسرائيل هديه مىدهند ! » . « 2 »\r\n70 - مجلسى از كتاب « عمده » به نقل از « مناقب » ابن مغازلى به سند خود از موسىبن جعفر ، از پدرش ، از محمدبن على ، از قول پدرش علي بن حسين عليهم السلام آورده است ، مىفرمايد : « من با پدرم نشسته بوديم قبر جدمان صلى الله عليه و آله و سلم را زيارت مىكرديم و در آنجا زنان زيادى بودند ناگهان زنى از زنان به طرف ما آمد ، پرسيدم : خدايت بيامرزد ! تو كيستى ؟ گفت :\r\nمن زيده دختر عجلان از قبيلهء بنى ساعده هستم ، گفتم : چيزى ( از بزرگان ) به خاطر دارى براى ما نقل كنى ؟ گفت : آرى به خدا سوگند ! مادرم ام عماره دختر عبادةبن فضل‌بن مالك بن عجلان ساعدى نقل كرد كه روزى در جمع زنانى از عرب بودم ناگهان ابوطالب گرفته و غمگين از راه رسيد ، گفتم : ابوطالب ! تو را چه شده است ؟ گفت : فاطمه بنت اسد در حال شدت درد زايمان است ، اين را گفت و دست روى صورتش نهاد ، در همان بين كه ابوطالب در آن حال بود ، ناگهان محمد صلى الله عليه و آله و سلم آمد و پرسيد :\r\nعمو جان ! تو را چه شده است ؟ ابوطالب گفت : فاطمه بنت اسد از درد\r\n\r\n\r\n","description":"","footnote":"\r\n( 1 ) - مناقب : 2 / 140 .\r\n( 2 ) - همان .\r\n","page_name":" 374 ","page_number":374},
  {"content":"\r\n\r\nزايمان مىنالد ! با شنيدن اين سخن دست ابوطالب را گرفت و آمدند و زنها نيز با وى بلند شدند فاطمه را كنار كعبه آوردند و در آنجا نشاندند ، سپس فرمود : به نام خدا بنشين ! ام عماره گفت : اندكى فاصله گرفت ، پس پسرى شادمان و پاكيزه و آراسته به دنيا آورد كه من به زيبايى جمال او نديده بودم ، ابوطالب او را على ناميد و پيامبر صلى الله عليه و آله و سلم او را برداشت و آورد تا به منزل فاطمه بنت اسد رساند .\r\nعلي بن حسين عليهما السلام فرمود : به خدا سوگند كه من هرگز چيزى بهتر از اين خبر را نشنيده بودم . » . « 1 »\r\n71 - از « عيون المعجزات » سيد مرتضى رضى الله عنه به نقل از جعفربن محمدبن عماره از پدرش و او از قول امام صادق از پدرش ، از جدش عليهم السلام آورده است . فرمود : « مردم مدينه خدمت على عليه السلام آمدند و از نيامدن باران شكايت كردند و عرض كردند : شما از خدا طلب باران كنيد ! امام على عليه السلام به ( فرزندش ) امام حسين عليه السلام فرمود : برخيز و برو طلب باران كن ! حسين عليه السلام برخاست و حمد و ثناى الهى را گفت و بر پيامبر صلى الله عليه و آله و سلم درود فرستاد و عرض كرد : اى خداوند بخشندهء خيرات و فرستندهء بركات ! بارانى پر خير و بركت از آسمان فروريز ! و ما را از باران زياد و گسترده و فراوان ، مجلل ، پياپى ، جارى و فراگير سيراب گردان ! به طورى كه ضعف و ناتوانى بندگانت را بدان وسيله بر طرف سازى و زمين‌هاى مرده را با آن زنده نمايى ، آمين يا رب العالمين !\r\nامام حسين عليه السلام از دعاى خودش فارغ نشده بود كه خداى تعالى بقدرى\r\n\r\n\r\n","description":"","footnote":"\r\n( 1 ) - بحارالانوار : 35 / 30 .\r\n","page_name":" 375 ","page_number":375},
  {"content":"\r\n\r\nباران زياد نازل كرد كه مردى بيابانى از اطراف كوفه آمد ، گفت : من در حالى دشت‌هاوبيشه‌ها را پشت سر گذاشتم كه بر روى هم مىغلتيدند ! » . « 1 »\r\n72 - ابوطالب آملى به نقل از زيدبن على از پدرش از قول جدش عليهما السلام آورده است كه فرمود : « در جنگ احد ، مچ دست على عليه السلام شكسته بود در حالى كه پرچم رسول خدا صلى الله عليه و آله و سلم در دست او بود ، مسلمانان فاصله گرفتند تا پرچم را از او بگيرند ، رسول خدا صلى الله عليه و آله و سلم فرمود : او را در سمت چپ قرار دهيد ، زيرا كه او در دنيا و آخرت پرچمدار من است » . « 2 »\r\n73 - محمدبن سعد از يحيى بن سعيد نقل كرده است ، مىگويد : از علي بن حسين عليهما السلام ؛ بالاترين فرد هاشمى كه من ديده بودم ، شنيدم ، مىفرمود : « اى مردم ! ما را به خاطر اسلام دوست بداريد ، زيرا كه شما همواره ما را دوست داشتيد تا اين كه دوستى شما براى ما ننكى شد ( يعنى چون رفتار شما خداپسندانه نبود باعث ننگ ما شديد - م . ) . » . « 3 »\r\n74 - يحيى بن سعيد مىگويد : علي بن حسين عليهما السلام فرمود : « ما را به خاطر دوستى اسلام دوست بداريد ! به خدا سوگند كه شما همچنان نسبت به ما چيزهايى مىگوييد كه ما را نزد مردم مبغوض و دشمن مىسازيد ! » . « 4 »\r\n75 - از عبيداللَّه‌بن عبدالرّحمان بن موهب نقل كرده ، مىگويد : گروهى نزد علي بن حسين عليهما السلام آمدند و بر او ثنا گفتند ! امام عليه السلام فرمود : « چقدر شما دروغ مىگوييد ! و چقدر در برابر خدا گستاخيد ! ما از خوبان قوم\r\n\r\n\r\n","description":"","footnote":"\r\n( 1 ) - بحارالانوار : 44 / 187 .\r\n( 2 ) - تيسير المطالب : ص 70 .\r\n( 3 ) - طبقات ابن سعد : 5 / 158 .\r\n( 4 ) - همان .\r\n","page_name":" 376 ","page_number":376},
  {"content":"\r\n\r\nخود هستيم و همين قدر ما را بس كه از صالحان قوم خود باشيم . » . « 1 »\r\n78 - « 2 » ابن مغازلى از اسحاق‌بن موسى ، از پدرش ، از قول جدش ، از علي بن حسين عليهما السلام ، به نقل از ابن عباس آورده است مىگويد : « از رسول خدا صلى الله عليه و آله و سلم شنيدم كه مىفرمود : هر كه دوست دارد به شاخهء ( درخت ) سرخ فام چنگ بزند كه خداوند آن را در بهشت برين غرس كرده است ، بايد به محبت علي بن ابىطالب عليه السلام چنگ بزند . » . « 3 »\r\n79 - ابن عبدربّه مىگويد : به علي بن حسين عليهما السلام گفتند : چقدر پدرت كم اولاد بوده است ! فرمود : « شگفتا چگونه فرزند زياد داشته باشد ، در حالى كه هر شب و روز هزار ركعت نماز مىخواند ، بنابراين چه وقت فرصت ارتباط با زنان مىيافت ؟ ! » . « 4 »\r\n80 - ابوالفرج ، از موسىبن عمير قرشى ، به نقل از جعفربن محمد ، از پدرش ، از قول جدش عليهم السلام آورده است ، و نيز سهل‌بن ساعدى نقل كرده است كه رسول خدا صلى الله عليه و آله و سلم كنيهء على عليه السلام را ابوتراب نهاد و نزد وى از محبوبترين كنيه‌هايى بود كه به آن حضرت داده بودند ! در حالى كه بنىاميه از سهل خواسته بودند تا بالاى منبر برود و آن بزرگوار را بالاى منبر با اين نام دشنام دهد ! » . « 5 »\r\n81 - همو از حرث بن كعب نقل كرده است كه علي بن حسين عليهما السلام فرمود :\r\n\r\n\r\n","description":"","footnote":"\r\n( 1 ) - طبقات ابن سعد : 5 / 158 .\r\n( 2 ) - شماره‌هاى 76 و 77 به ترتيب از : حلية الاولياء : 3 / 136 و مناقب ابن مغازلى : ص 6 ، عين حديث‌شماره‌هاى 73 و 70 بود كه در صفحات قبل نقل كرديم - م .\r\n( 3 ) - مناقب ابن مغازلى : ص 217 .\r\n( 4 ) - عقدالفريد : 4 / 384 .\r\n( 5 ) - مقاتل الطّالبيّين : ص 14 .\r\n","page_name":" 377 ","page_number":377},
  {"content":"\r\n\r\n« به خدا سوگند كه من در آن شب ( عاشوراء ) در حال مريضى با پدرم ، نشسته بودم ، و او تيرهاى خود را اصلاح مىكرد و جون غلام ابىذر غفارى نيز در حضور او بود ناگهان ( پدرم ) حسين عليه السلام اين رجز را خواند :\r\nاى روزگار ! اف بر دوستى تو كه\r\nهر صبح و شام ، ياران و خوبان را مىكشى !\r\nو از ديگر سو جايگزين و عوض نمىپذيرى\r\nآرى حوادث روزگار را نمىتوان به ديگران حواله كرد !\r\nو سرانجام كار در دست خداست\r\nو هر زنده‌اى ، اين راه را مىپيمايد !\r\nمىفرمايد : « اما من اينها را ( از پدرم ) شنيدم ولى جلوى اشكم را گرفتم ، اما عمه‌ام از بين زنان ، شنيد و رقت قلب پيدا كرد و بىتاب شد ، گريبان چاك نمود و لطمه به صورت زد و با غم و اندوه از خيمهء خود درآمد در حالى كه فرياد مىزد و مىگفت : وامصيبتا ! واحزناه ، كاش مرگ مرا نابود كرده بود ، اى حسين من ! اى سرورم و اى بازماندهء اهل بيت پيامبر صلى الله عليه و آله و سلم ! من از اين زندگى دلگير و نااميدم ، امروز در حقيقت جدم ؛ رسول خدا صلى الله عليه و آله و سلم و مادرم فاطمهء زهرا عليهما السلام و پدرم على عليه السلام و برادرم حسن عليه السلام از دنيا رفتند ! اى يادگار گذشتگان و فريادرس بازماندگان !\r\nامام حسين عليه السلام با شنيدن سخنان خواهر فرمود : اگر مرغ قطا ( سنگخواره ) را به حال خود گذاشته بودند ، هر آينه مىخوابيد !\r\nزينب عليها السلام گفت : اين بيشتر مرا غمگين و دل مرا مجروح مىكند كه تو دست از زندگى شسته‌اى و تن به شهادت داده‌اى !\r\nاين را گفت : به رو افتاد و غش كرد ! و امام عليه السلام همچنان او را دلدارى\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nمىداد ، تا اين كه او را بلند كرد و به خيمه‌اش برد ! » . « 1 »\r\n82 - از ابوداوود مدنى نقل كرده ، مىگويد : علي بن حسين از قول پدرش به نقل از على عليهما السلام فرمود : « مردى در كوفه خروج مىكند به نام زيد با تمام قدرت به گونه‌اى است كه كسى از پيشينيان به او نمىرسد و كسى از آيندگان هم او را در نيابد مگر اين كه كارى چون كار او كرده باشد ، وى و اصحابش در روز رستاخير به همراه طومارها يا چيزى نظير طومار ، در آيند به قدرى كه حتى پا روى گردن خلايق بگذارند ، فرشتگان آنان را ببينند ، مىگويند : اينان هم پيمانان پيشينيان و داعيان حقند ، و رسول خدا صلى الله عليه و آله و سلم از ايشان استقبال مىكند و مىفرمايد : پسران من ! شما بدانچه مأمور بوديد عمل كرديد . بنابراين بدون حساب وارد بهشت شويد ! » . « 2 »\r\n83 - از خالد آزاد شدهء آل زبير نقل كرده ، مىگويد : ما در خدمت علي بن حسين عليهما السلام بوديم ، پسرش زيد را فرا خواند ، زيد به رو بر زمين افتاد ، وى خون از صورت فرزندش پاك مىكرد و مىگفت : « تو را به خدا پناه مىبرم از اينكه تو همان زيدى باشى كه در كنار كوفه به دار مىآويزند ، هر كه به طور عمد بر عورت او نگاه كند ، خداوند اورا به رو در آتش دوزخ اندازد ! » « 3 »\r\n\r\n\r\n","description":"","footnote":"\r\n( 1 ) - مقاتل الطّالبيّين : ص 75 .\r\n( 2 ) - همان : ص 88 .\r\n( 3 ) - همان : ص 89 . محدث قمى در منتهى الامال : 2 / 70 به نقل از مروج الذهب مسعودى مىنويسد : بدن زيد پنجاه ماه برهنه به دار آويخته بود ، احدى عورت او را نديد ، به جهت اين كه خدا او را مستور داشته بود - م .\r\n","page_name":" 379 ","page_number":379},
  {"content":"\r\n\r\n84 - حافظ حسكانى از عيسىبن عبداللَّه علوى ، به نقل از پدرش از ابوجعفر الباقر از پدرش ، از جدش عليهم السلام آورده است كه رسول خدا صلى الله عليه و آله و سلم فرمود :\r\n« هر كه را عبور از پل صراط چون تندباد و ورود به بهشت بى حساب خرسند مىسازد بايد ولى ، وصى و همراه و جانشين من در ميان خاندانم ، علي بن ابىطالب عليه السلام را دوست بدارد ، و هر كه دوست دارد داخل آتش دوزخ شود پس دوستى و ولايت او را واگذارد ! سوگند به عزت پروردگارم جلّ جلاله كه ولايت على عليه السلام آن دروازهء الهى است كه كسى جز از آن در وارد بهشت نگردد و او صراط مستقيم است ، و هموست كه از ولايتش خداوند در روز قيامت مىپرسد . » . « 1 »\r\n85 - از ارطاةبن حبيب نقل كرده ، مىگويد : ابوخالد واسطى در حالى كه موى خود را در دست گرفته بود ، گفت : زيدبن على عليه السلام موى خود را به دست گرفته بود ، گفت : علي بن حسين عليهما السلام موى خود را به دست گرفته بود ، نقل كرد و گفت : « حسين‌بن على عليهما السلام در حالى كه موى خود را به دست گرفته بود ، فرمود : علي بن ابىطالب عليه السلام در حالى كه موى خود را به دست گرفته بود ، به من فرمود : رسول خدا صلى الله عليه و آله و سلم موى خود را به دست گرفته بود ، خطاب به على عليه السلام فرمود : هر كه مويى از تو را بيازارد مرا آزرده است و هر كه مرا بيازارد در حقيقت خدا را آزرده است و هر كه خدا را بيازارد ، لعنت خدا بر اوست . » . « 2 »\r\n86 - ابوعبداللَّه حاكم از حكيم بن جبير نقل كرده است ، مىگويد : علي بن\r\n\r\n\r\n","description":"","footnote":"\r\n( 1 ) - شواهد التنزيل : 1 / 58 .\r\n( 2 ) - همان : 2 / 97 .\r\n","page_name":" 380 ","page_number":380},
  {"content":"\r\n\r\nحسين عليهما السلام فرمود : « نخستين كسى كه جان خود را به خاطر كسب رضوان الهى معامله كرد ، علي بن ابىطالب عليه السلام بود . و على عليه السلام بود كه در وقت خوابيدن بر بستر رسول خدا صلى الله عليه و آله و سلم فرمود :\r\nمن به وسيلهء جان خودم بهترين كسى را كه به روى زمين پانهاده\r\nو نيكوترين شخصى را كه خانهء خدا و حجر اسماعيل را طواف كرده است نگهداشتم\r\nيعنى رسول خدا صلى الله عليه و آله و سلم كه مشركان بر ضد وى نقشه كشيده بودند\r\nپس خداوند بزرگ او را از نقشهء ايشان نجات داد .\r\nو رسول خدا صلى الله عليه و آله و سلم در آن غار ، در سلامت و امنيت شب را به سر برد\r\nدر حالى كه در حفظ و پوشش خداوند قرار داشت\r\nو من در بستر وى آن شب را به انتظار دشمن شب را به روز آوردم\r\nدر صورتى كه خود را براى كشته شدن و اسارت آماده داشتم » . « 1 »\r\n87 - همو از محمدبن عمربن على از قول پدرش نقل كرده كه علي بن حسين عليهما السلام به نقل از ابن عباس فرمود : « چون بيمارى فاطمه عليها السلام شدت گرفت ، به اسماء بنت عميس گفت : چون گوشت بدن من ريخته است ، آيا به نظر تو ممكن است تابوتى فراهم آيد كه بدن مرا بپوشاند ؟ »\r\nاسماء عرض كرد : نه به جان خودم ، ولى من براى شما تابوتى را كه ساختن آن را در سرزمين حبشه ديده‌ام ، مىسازم !\r\nفرمود : « آن را بر من بنمايان ! » .\r\nابن عباس گفت : « اسماء فرستاد چوبهاى تازه‌اى آوردند و ليفهاى\r\n\r\n\r\n","description":"","footnote":"\r\n( 1 ) - مستدرك : 3 / 4 .\r\n","page_name":" 381 ","page_number":381},
  {"content":"\r\n\r\nخرما را بريد و بر روى تخت تابوتى فراهم كرد - و اين نخستين تابوت بود - فاطمه عليها السلام با ديدن تابوت لبخندى زد ، در حالى كه من هرگز او را پس از پدرش جز آن روز متبسّم نديده بودم ، سپس پيكر او را با همان تابوت برداشتيم و شبانه دفن كرديم . » . « 1 »\r\n88 - از عمربن على از پدرش علي بن حسين عليهما السلام نقل كرده است :\r\nمىفرمايد :\r\n« حسن‌بن على عليهما السلام موقعى كه على عليه السلام كشته شد ، براى مردم خطبه خواند و پس از حمد و ثناى الهى فرمود : امشب مردى درگذشت كه پيشينيان در عمل بر او پيشى نگرفته و آيندگان به او نخواهند رسيد ، او كسى بود كه رسول خدا صلى الله عليه و آله و سلم همواره پرچم خود را به دست او مىداد و او در حالى مىجنگيد كه جبرئيل از طرف راست و ميكائيل از طرف چپ او را همراهى مىكردند و بر نمىگشت تا اين كه خداوند پيروزى را نصيب او مىكرد و پس از خود هيچ زر و سيمى بجا نگذاشت ، جز هفتصد درهم كه از سهم او از بيت المال زياد آمده بود و مىخواست با آن خدمتكارى براى خانواده‌اش بخرد !\r\nسپس فرمود : اى مردم ! هر كه مرا مىشناسد كه مىشناسد و هر كه نمىشناسد ، من حسن‌بن على ، پسر پيامبرم ، و منم فرزند وصى پيامبر صلى الله عليه و آله و سلم و منم پسر بشير و نذير ، و من فرزند آن كسى هستم كه به اذن خدا مردم را به سوى او فرا مىخواند ، و منم پسر چراغ تابان و من از اهل بيتى هستم كه خداوند پليدى و ناپاكى را به طور كلى از آنها برده و\r\n\r\n\r\n","description":"","footnote":"\r\n( 1 ) - مستدرك : 3 / 4 .\r\n","page_name":" 382 ","page_number":382},
  {"content":"\r\n\r\nكاملًا پاكيزه ساخته است .\r\nو من از خاندانى هستم كه خداوند دوستى آنان را بر هر مسلمانى واجب گردانيده است . و خداى تبارك و تعالى به پيامبرش صلى الله عليه و آله و سلم فرموده است :  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى وَ مَنْ يَقْتَرِفْ حَسَنَةً نَزِدْ لَهُ فِيها حُسْناً »  « 1 »\r\nبنابراين منظور از « اقتراف حَسَنَه » دوستى ما اهل بيت است » . « 2 »\r\n89 - از يحيىبن سعيد نقل كرده است ، مىگويد : در محضر علي بن حسين عليهما السلام بوديم ، گروهى از كوفيان آمدند ، علي بن حسين عليهما السلام فرمود :\r\n« اى مردم عراق ! ما را به خاطر اسلام دوست بداريد ! من از پدرم شنيدم كه مىفرمود : رسول خدا صلى الله عليه و آله و سلم فرموده است : اى مردم ! مرا از حد خودم بالاتر نبريد كه خداوند مرا بندهء خود قرار داد پيش از آنكه پيامبر صلى الله عليه و آله و سلم خود قرار دهد ! » .\r\nراوى مىگويد : من اين روايت را براى مسيّب نقل كردم ، او گفت : « و پس از آنكه او را پيامبرى خود برگزيد ! » . « 3 »\r\n90 - ابراهيم‌بن محمد جوينى از ابوطاهر به نقل از پدرش ، از قول جعفربن محمد ، از پدرش ، از جدش عليهم السلام آورده است كه رسول خدا صلى الله عليه و آله و سلم عمامهء خود معروف به « سحاب » را بر سر علي بن ابىطالب عليه السلام نهاد و از دو طرف جلو و پشت سر ، آن را رها كرد ، سپس فرمود : بيا ! پس آمد ! و\r\n\r\n\r\n","description":"","footnote":"\r\n( 1 ) - شورى / 23 : بگو : من هيچ پاداشى از شما بر رسالتم درخواست نمىكنم جز دوست داشتن نزديكانم ( اهل بيتم ) و هر كس نيكى ورزد ، برايش در آن نيكى بيفزايم .\r\n( 2 ) - مستدرك : 3 / 172 .\r\n( 3 ) - همان : ص 179 .\r\n","page_name":" 383 ","page_number":383},
  {"content":"\r\n\r\nسپس گفت : برو ! رفت . فرمود : اين چنين فرشتگان نزد من مىآيند . » . « 1 »\r\n92 - « 2 » خطيب خوارزمى از عبداللَّه‌بن حسن ، به نقل از علي بن حسين عليهما السلام از قول محمدبن حنفيّه آورده است كه پيامبر صلى الله عليه و آله و سلم فرمود : « وقتى كه مرا به آسمان بردند در آسمان چهارم و ششم فرشته‌اى را ديدم كه نيمى از آن از آتش و نيمى از برف است و در پيشانى او نوشته‌اند : خداوند محمد صلى الله عليه و آله و سلم را به وسيلهء على عليه السلام پشتيبانى كرد ! من از ديدن آن فرشته متعجب شدم ، آن فرشته پرسيد : چرا تعجب كرديد ؟ خداوند در پيشانى من آنچه را كه تو مىبينى دو هزار سال پيش از اين دنيا نوشته بوده است » . « 3 »\r\n94 - « 4 » طبرى مىگويد : مردم با على عليه السلام در روز جمعه بيست و پنجم ذيحجّه بيعت كردند ، در حالى كه مردم از روز قتل عثمان روز شمارى مىكردند . على عليه السلام وقتى كه به خلافت ( ظاهرى ) رسيد - آن طورى كه از علي بن حسين عليهما السلام براى من نقل كرده اند - نخستين خطبه‌اى را كه ايراد كرد چنين بود : « پس از حمد وثناى الهى ، فرمود : خداى عزّوجلّ كتاب هدايتى را فرستاد كه خير و شر را در آن بيان كرده است ، بنابراين شما شر و بدى را واگذاريد و واجبات را براى رضاى خدا انجام دهيد تا خداى سبحان شما را به بهشت ببرد ! همانا خداوند حرمى را براى شما محترم\r\n\r\n\r\n","description":"","footnote":"\r\n( 1 ) - فرائد السمطين : 1 / 76 .\r\n( 2 ) - همان : 1 / 330 حديث شمارهء 91 بى كم و زياد همان حديث شمارهء 86 بود كه در صفحات قبل‌آورديم - م .\r\n( 3 ) - مناقب خوارزمى : ص 218 .\r\n( 4 ) - شمارهء 93 از حافظ ابن عساكر در شرح حال علي بن ابىطالب : ( 3 / 98 ) بدون كم و زياد در بخش‌اول كتاب « آنچه بين امام و مروان گذشت » نقل شد - م .\r\n","page_name":" 384 ","page_number":384},
  {"content":"\r\n\r\nشمرده است كه ناشناخته نيست و حرمت مسلمان را بر تمام حرم برترى داده است و مسلمانان را به وسيلهء اخلاص و توحيد قوت بخشيده است ، و مسلمان كسى است كه مردم از دست و زبانش در امان باشند ، جز به حق ، آزار مسلمان بر كسى روا نيست مگر به آنچه واجب است .\r\nبه كارهاى تودهء مردم بشتابيد و به كار ويژهء هر كدامتان كه مرگ است ، زيرا كه مردمانى پيش از شما بوده‌اند و همانا آنچه از پشت سر شما را صدا مىزند كه خود را پاس بداريد تا به ما محلق شويد ! و به يقين مردم به انتظار آخرين افراد مىمانند .\r\nاى بندگان خدا ! از خدا بترسيد دربارهء بندگان و شهر و ديارهايش ، زيرا كه شما مورد مؤاخذه و پرسشيد حتى از قطعات زمين و چهارپايان مىپرسند ! خداى عزّوجلّ را اطاعت كنيد و او را نافرمانى نكنيد ! و هر گاه خيرى را ديديد انجام دهيد و هرگاه شرى را ديديد واگذاريد ! « و به خاطر بياوريد آن زمانى را كه شما گروهى كوچك و ناتوان بوديد در چنگال دشمنان گرفتار و آنها شما را به ضعف و ناتوانى كشيده بودند ! » . « 1 »\r\nو چون على عليه السلام از سخنرانيش فارغ شد ، در حالى كه هنوز روى منبر بود ، مصريها گفتند :\r\nآن را محكم بگير . . . . و اى ابوالحسن برحذر باش كه ما آن آمر را بمانند طنابى مىتابانيم على عليه السلام با شنيدن سخن ايشان فرمود :\r\nهمانا به گونه‌اى ناتوان شده‌ام كه عذر خواهم\r\nبه زودى پس از آن هوشيار خواهم شد و ادامه خواهم داد ! » « 2 »\r\n\r\n\r\n","description":"","footnote":"\r\n( 1 ) - انفال / 26 .\r\n( 2 ) - تاريخ طبرى : 4 / 436 .\r\n","page_name":" 385 ","page_number":385},
  {"content":"\r\n\r\nاز حارث‌بن كعب والبى به نقل از علي بن حسين‌بن علي بن ابىطالب عليهم السلام آورده است كه فرمود : « وقتى كه از مكه بيرون شديم ، عبداللَّه‌بن جعفربن ابى طالب ، طى نامه‌اى توسط پسرانش : عون و جعفر به حسين‌بن على عليهما السلام نوشت : اما بعد ، من از تو به خاطر خدا درخواست دارم كه چون نامهء مرا ديدى ، برگردى زيرا كه من از آن جهت كه تو عازمى مىترسم كه مبادا نابودى تو و درماندگى اهل بيت تو در آن جهت باشد ؛ و اگر تو امروز از ميان به روى نور زمين خاموش مىشود ، زيرا كه تو نشان راه جويانى ! و مايهء اميد مؤمنانى ! بنابراين در رفتن خود شتاب مكن ! كه من در پى اين نامه هستم ، والسلام . »\r\nمىفرمايد : « و عبداللَّه‌بن جعفر بلند شد و نزد عمروبن سعيد بن عاص رفت و گفت : تو نامه‌اى به حسين عليه السلام بنويس و در نامه ات براى او امان قرار ده و نيز در نامه‌ات او را به نيكى و پيوند رحم اميدوار كن ! و به او اطمينان بده و از او بخواه تا برگردد ! شايد به اين نوشته تو اطمنيان كند و برگردد !\r\nعمروبن سعيد گفت : تو هر چه مىخواهى بنويس و آن را بياور تا من مهر بزنم ! پس عبداللَّه‌بن جعفر آن را نوشت سپس نزد عمروبن سعيد آورد و گفت : مهر بزن و به وسيلهء برادرت يحيىبن سعيد آن را بفرست كه او سزاوارتر است بر اطمينان يافتن آن حضرت بر وى ، و خواهد دانست كه اين كار از جانب تو جدّى است ! عمروبن سعيد نيز كه كارگزار يزيدبن معاويه در مكه بود ، همان كار را كرد .\r\nامام عليه السلام مىفرمايد : يحيى و عبداللَّه‌بن جعفر رفتند و به آن حضرت رسيدند و پس از آنكه يحيى نامهء برادرش را خواند بازگشتند و گفتند : ما\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nنامه را بر وى خوانديم و تلاش كرديم ولى او همچنان در برابر ما بهانه مىآورد ، تا اين كه فرمود : من در عالم خواب رسول خدا صلى الله عليه و آله و سلم را ديدم و در آن خواب به من مأموريتى داده شد كه من در پى آن مىروم ! كه انجام آن بر من سزاوارتر است !\r\nآن دو نفر به وى گفتند : آن خواب چه بود ؟\r\nفرمود : من آن را به كسى نگفته‌ام و نخواهم گفت تا وقتى كه پروردگارم را ديدار كنم .\r\nمىفرمايد : نامهء عمروبن سعيد به حسين‌بن على عليهما السلام بدين شرح بود :\r\nبه نام خداوند بخشايشگر مهربان ، از عمروبن سعيد به حسين‌بن على عليهما السلام اما بعد من از خدا درخواست دارم كه آنچه باعث هلاكت تو است بازگرداند ! و تو را بدانچه باعث رشد است هدايت كند ! به من خبر رسيد كه تو جانب عراق عزيمت دارى و به راستى كه تو را به خدا پناهنده مىكنم از مخالفت و بر تو بيمناكم كه مبادا در آن راه هلاك شوى ! هم اكنون عبداللَّه‌بن جعفر و يحيىبن سعيد را به خدمت شما فرستادم با آنها نزد ما بيا كه براى تو نزد من امان و پيوند رحم و احسان و حسن جوار است و خدا در اين امر بر من گواه و كفيل و ناظر و وكيل است . والسلام .\r\nامام عليه السلام فرمود : امام حسين عليه السلام در پاسخ وى نوشت : اما بعد ، خدا و رسولش كسى را كه به سوى خداى عزّوجلّ فرا خواند و عمل صالح انجام دهد ، مخالفت نمىكنند و فرمود : همانا من از مسلمانانم و مردم را به امنيت و نيكوكارى و پيوند با يكديگر فرا مىخوانم ، بنابراين بهترين امان ، امان خداست و هر كه در دنيا از او نترسد در روز رستاخيز خداوند او را ايمن نگرداند . بنابراين از خداوند درخواست داريم كه ما را\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nدر دنيا چنان ترس و بيمى دهد كه باعث امان او در روز رستاخيز گردد ! و اگر قصد تو از اين نامه پيوند با من و احسان به من بوده است ، پاداش نيكى در دنيا و آخرت تو را مرحمت نمايد ! والسلام . » . « 1 »\r\n95 - از عبداللَّه بن شريك عامرى به نقل از علي بن حسين عليهما السلام آورده است مىفرمايد : « پيكى از جانب عمربن سعد نزد ما آمد ، و در جايى ايستاد كه صدا را بشنود و گفت : ما تا فردا به شما مهلت مىدهيم ؛ اگر خود را تسليم كرديد ، شما را نزد فرماندهمان عبيداللَّه‌بن زياد مىبريم ولى اگر خوددارى كنيد شما را به حال خود وانمىگذاريم و از شما دست برنمىداريم . » . « 2 »\r\n\r\n\r\n","description":"","footnote":"\r\n( 1 ) - تاريخ طبرى : 5 / 387 .\r\n( 2 ) - همان : 5 / 417 .\r\n","page_name":" 388 ","page_number":388},
  {"content":"\r\n\r\n\r\nدلايل امامت آن حضرت عليه السلام\r\n1 - صفار از ابوحمزهءثمالى نقل كرده ، مىگويد : بر علي بن حسين عليهما السلام وارد شدم لحظه‌اى داخل سرا ايستادم سپس وارد محضر آن حضرت داخل خانه شدم در حالى كه او چيزى را مىچيد . و دستش را به پشت پرده‌اى وارد كرد و آن را به تمام كسانى كه در خانه بودند ، داد . عرض كردم : فدايت شوم اين كه بر مىچينيد ، چيست ؟\r\nفرمود : « مازاد پرهاى فرشتگان است وقتى كه نزد ما مىآيند ، ما آنها را جمع‌آورى نموده و براى بچه‌هامان گردن‌بند درست مىكنيم . » .\r\nعرض كردم : فدايت شوم ! براستى كه فرشتگان نزد شما مىآيند ؟\r\nفرمود : ابوحمزه ! آنان بر جايى كه تكيه داده‌ايم ازدحام مىكنند . » . « 1 »\r\n2 - همو از عبداللَّه‌بن عطاى تميمى نقل كرده است ، مىگويد : با علي بن حسين عليهما السلام در مسجد بودم كه عمربن عبدالعزيز از آنجا عبور كرد . . . « 2 »\r\n\r\n\r\n","description":"","footnote":"\r\n( 1 ) - بصائر الدرجات : ص 91 و كافى : 1 / 393 .\r\n( 2 ) - بصائرالدرجات : ص 170 ، اين حديث را در بخش ( آنچه بين آن حضرت و عمربن عبدالعزيز گذشت ) به شمارهء 1 نقل كرديم - م .\r\n","page_name":" 389 ","page_number":389},
  {"content":"\r\n\r\n4 - « 1 » از يحيىبن ام طويل نقل كرده ، مىگويد : از مدينه تا مكه همراه علي بن حسين عليهما السلام بودم ، در حالى كه آن حضرت سوار بر استرش و من سوار بر شتر بودم ، از وادى « ضجنان » گذشتيم ناگهان مرد سپاهپوستى را ديديم كه زنجير بر گردن ، مىگويد : يا علي بن حسين ! مرا سيراب كن ، خدا تو را سيراب كند ! راوى مىگويد : علي بن حسين عليهما السلام چيزى گفت ، او سرش را روى سينه‌اش نهاد ، سپس مركبش را حركت داد ، من توجه كردم ، ديدم مردى او را مىكشد و مىگويد : او را آب نده ! خدا او را سيراب نگرداند ! پس من شترم را حركت دادم و به علي بن حسين عليهما السلام رسيدم ، به من فرمود : « چه ديدى ؟ » من آنچه ديده بودم به عرض رساندم ، فرمود : « او معاويه بود ! » . « 2 »\r\n5 - همو از ثمالى نقل كرده ، مىگويد : با علي بن حسين عليهما السلام در سراى آن حضرت بودم و در آنجا گنجشگانى بودند كه سر و صدا مىكردند ، به من فرمود : « آيا مىدانى كه اينها چه مىگويند ؟ »\r\nگفتم : خير ، نمىدانم .\r\nفرمود : « آنها تسبيح پروردگارشان را مىگويند و از او روزى خود را مىطلبند ! » . « 3 »\r\n6 - نيز از ابوحمزهء ثمالى نقل كرده ، مىگويد : با علي بن حسين عليهما السلام بودم ، در آن بين گنجشگانى پراكنده شده و سر و صدا مىكردند !\r\n\r\n\r\n","description":"","footnote":"\r\n( 1 ) - حديث شمارهء 3 را بدون كم و زياد در بخش « مناقب اهل بيت » به شمارهء 16 از همين كتاب ( بصائر الدرجات ص 171 ) نقل كرديم - م .\r\n( 2 ) - بصائر الدرجات : ص 286 .\r\n( 3 ) - همان : ص 341 .\r\n","page_name":" 390 ","page_number":390},
  {"content":"\r\n\r\nامام عليه السلام فرمود : « ابوحمزه آيا مىدانى اينها چه مىگويند ؟ » عرض كردم :\r\nخير ، نمىدانم .\r\nفرمود : « پروردگارشان را تقديس مىكنند و غذاى روزشان را درخواست دارند » .\r\nابوحمزه مىگويد : آنگاه فرمود : « اى ابوحمزه ! به ما زبان پرندگان را آموخته‌اند و از هر چيزى به ما داده‌اند » . « 1 »\r\n7 - همو از ابوحمزه نقل كرده است ، مىگويد : خدمت علي بن حسين عليهما السلام بودم ، در حالى كه گنجشگانى روى ديوار متعلق به آن حضرت بودند كه صدا مىكردند ، فرمود : « اى ابوحمزه ! آيا مىدانى آنها چه مىگويند ؟ » فرمود : « آنها مىگويند : كه براى آنها يك وقتى است كه در آن وقت روزى خود را مىطلبند ! ابوحمزه ! آنها پيش از طلوع آفتاب نمىخوابند ، و من هم خواب آن وقت را براى شما دوست ندارم ، زيرا كه در آن وقت خداوند روزى بندگان را تقسيم مىكند و به دست ما آن را اجرا مىفرمايد ! » . « 2 »\r\n8 - از ابوبصير به نقل از مردى آورده است ، مىگويد : با علي بن حسين عليهما السلام به قصد مكه درآمديم ، همين كه از ابواء كوچ كرديم ؛ آن حضرت سوار بر شتر و من پياده مىرفتم ، پس گلهء گوسفندى را ديد كه گوسفندى از آن عقب مانده بود ، و به شدت دنبال گله مىدويد و نگاه كرديم ديديم نوزادى دنبال او مىدود و به شدت در جستجوى اوست ، و هر چه برّهء نوزاد مىايستد ، آن گوسفند مىدود و نوزاد او را دنبال مىكند !\r\n\r\n\r\n","description":"","footnote":"\r\n( 1 ) - بصائر الدرجات : ص 341 .\r\n( 2 ) - همان : ص 343 .\r\n","page_name":" 391 ","page_number":391},
  {"content":"\r\n\r\nعلي بن حسين عليهما السلام فرمود : « اى عبدالعزيز ! آيا مىدانى كه اين گوسفند چه مىگويد ؟ » گفتم : نه به خدا نمىدانم !\r\nفرمود : « او مىگويد : به گله بپيوند ! زيرا كه خواهر آن نوزاد در سال نخست در همين جا عقب ماند و گرگ او را خورد . » . « 1 »\r\n9 - از سالم‌بن ابى سلمه به نقل از ابى عبداللَّه ( امام صادق ) عليه السلام آورده است فرمود : « علي بن حسين عليهما السلام با اصحابش بين راه مكه بودند ، روباهى از كنار آنها گذشت در حالى كه آنها غذا مىخوردند ، علي بن حسين عليهما السلام به ايشان فرمود : « آيا شما به من تعهدى از جانب خدا مىدهيد كه اين روباه را به جنبش و هيجان در نياوريد ، و او را به حال خود بگذاريد تا نزد من بيايد ؟ آنها سوگند ياد كردند ، پس آن حضرت فرمود : « اى روباه جلو بيا ! » روباه آمد تا در مقابل آن حضرت قرار گرفت ، امام عليه السلام مقدارى استخوان كم گوشتى را پيش او انداخت ، روباه جلو رفت و مشغول خوردن شد . امام عليه السلام رو به اصحاب كرد و فرمود : آيا به من باز هم قول مىدهيد ، پس او را به حال خود بگذاريد ، تا بيايد و به او غذا دهيد ! پس مردى از ايشان به روى آن حيوان اخم كرد ، روباه بيرون شد ، مىدويد ! علي بن حسين عليهما السلام فرمود : كدام يك از شما پيمانى راكه با من بسته بود ، شكست ؟ آن مرد گفت : يابن رسول اللَّه ! من در روى آن حيوان چهره در هم كشيدم و نفهميدم ، بنابراين از خداوند طلب بخشش دارم ! اين را گفت و ساكت شد . » . « 2 »\r\n10 - همو از جابر به نقل از ابوجعفر ( امام باقر ) عليه السلام آورده است ،\r\n\r\n\r\n","description":"","footnote":"\r\n( 1 ) - بصائر الدرجات : ص 347 .\r\n( 2 ) - همان : ص 349 .\r\n","page_name":" 392 ","page_number":392},
  {"content":"\r\n\r\nمىفرمايد : « در آن بين كه علي بن حسين عليهما السلام با اصحاب خود بودند ناگهان آهويى از بيابان آمد تا در مقابل ايشان ايستاد و صداى زيادى كرد ، يكى از حاضران گفت : يابن رسول اللَّه ! اين آهو چه مىگويد ؟\r\nفرمود : او معتقد است كه فلان فرد قرشى ديروز بچه‌اش را گرفته است در حالى كه از ديروز هيچ شيرى به او نداده است !\r\nپس علي بن حسين عليهما السلام كسى را نزد آن مرد فرستاد كه آن آهوبچه را نزد ما بفرست ! وقتى كه بچه آهو را آوردند آهو شروع كرد به صدا كردن و دستهايش را به زمين زد و او را شير داد و سخن گفت ، علي بن حسين عليهما السلام بچه آهو را به او بخشيد و با وى به گونه‌اى از حرف زدن خود آن حيوان حرف زد و آن حيوان به همراه بچه‌اش رفت . اصحاب پرسيدند : يابن رسول اللَّه ! اين آهو به شما چه گفت ؟ فرمود : براى شما به درگاه خدا دعا كرد و پاداش نيكو طلبيد » . « 1 »\r\n11 - از حمران بن اعين نقل كرده است ، مىگويد : ابومحمد علي بن حسين عليهما السلام در بين جمعى از اصحاب خود نشسته بود ، ناگهان آهويى آمد و دُمش را تكان داد و دستها به زمين گذاشت ! ابومحمد عليه السلام رو به اصحاب كرد و فرمود : « آيا مىدانيد اين آهو چه مىگويد ؟ » گفتند : خير .\r\nفرمود : « او گمان مىبرد كه فلانى پسر فلانى - مردى از قريش - امروز بچه او را شكار كرده است ، و از آن جهت نزد ما آمده است تا درخواست كند كه ما از آن مرد بخواهيم كه آن بچه آهو را در مقابل وى بگذارد تا او را شير دهد ! » .\r\n\r\n\r\n","description":"","footnote":"\r\n( 1 ) - بصائر الدرجات : ص 350 .\r\n","page_name":" 393 ","page_number":393},
  {"content":"\r\n\r\nپس علي بن حسين عليهما السلام به اصحابش فرمود : « برخيزيد تا نزد آن مرد برويم » اصحاب برخاستنتد و نزد آن مرد آمدند ، مرد قرشى به حضور ايشان درآمد و عرض كرد : پدر و مادرم به فدايت ، به من چه نيازى داريد ؟\r\nامام عليه السلام فرمود : « به حقى كه بر تو دارم از تو مىخواهم كه بره آهويى را كه امروز شكار كرده‌اى نزد من بياورى ! » آن را آورد و جلوى مادرش گذاشت و مادرش او را شير داد .\r\nسپس علي بن حسين عليهما السلام رو به آن مرد كرد و فرمود : « فلانى از تو مىخواهم كه اين بچه آهو را به من ببخشى ! » آن مرد گفت : بخشيدم ! پس امام عليه السلام آهو را با بچه‌اش گسيل داشت و آهو رفت در حالى كه تشكر مىكرد و دمش را تكان داد !\r\nپس علي بن حسين عليه السلام فرمود : « آيا مىدانيد كه اين آهو چه مىگويد ؟ »\r\nگفتند : خير نمىدانيم . فرمود : او مىگويد : خداوند هر كسى را كه از شما غايب و دور است به شما بازگرداند ! و خداوند علي بن حسين عليهما السلام را بيامرزد چنان كه او بچهء مرا به من بازگرداند ! » . « 1 »\r\n12 - از عبدالصمد بن على نقل كرده ، مىگويد : مردى خدمت علي بن حسين عليهما السلام رسيد ، امام عليه السلام پرسيد : تو كيستى ؟ »\r\nعرض كرد : من ستاره شناسم .\r\nفرمود : « پس تو اخترشناسى ! » .\r\nراوى مىگويد : امام عليه السلام نگاهى به او كرد و فرمود : « آيا مايلى كه تو را\r\n\r\n\r\n","description":"","footnote":"\r\n( 1 ) - بصائرالدرجات : ص 352 .\r\n","page_name":" 394 ","page_number":394},
  {"content":"\r\n\r\nبه مردى راهنمايى كنم كه از زمان ورود تو بر ما در چهارده عالم گذر كرده است كه هر عالمى از سه برابر اين دنيا بزرگتر است ! در حالى كه از جاى خود حركت نكرده است ؟ ! »\r\nآن مرد پرسيد : او كيست ؟ فرمود : « من ، و اگر بخواهى تو را خبر مىدهم چه خورده‌اى و چه در خانه ات اندوخته‌اى ؟ ! » « 1 »\r\n13 - از فضل‌بن يسار به نقل از امام صادق عليه السلام آورده است كه فرمود :\r\n« براى علي بن حسين عليهما السلام عسلى آوردند و آن حضرت تناول كرد و فرمود : « به خدا سوگند كه من به خوبى مىدانم اين عسل از كجا آمده و زمينش كجا و از روستايى چنين و چنان براى تهيه آذوقه آورده‌اند ! » . « 2 »\r\n14 - از ابوعماره به نقل از مردى از ابوعبداللَّه امام صادق عليه السلام آورده است كه فرمود : « چون شبى كه علي بن حسين عليهما السلام دعوت حق را لبيك گفت ، به محمد ( امام باقر عليه السلام ) فرمود : پسرم ! به من كمك كن تا وضو بگيرم ! امام باقر عليه السلام مىگويد : من بلند شدم آب وضو را آوردم ، فرمود :\r\nاين آب را نمىخواهم ، چون داخلش مردارى است ! بيرون رفتم چراغ آوردم ديدم موش مرده‌اى داخل آب است ، رفتم آب وضوى ديگرى آوردم ، فرمود : پسرم امشب همان شبى است كه مرا وعده داده‌اند ! پس راجع به شترش سفارش كرد كه براى او چهار ديواريى درست شود و به آب و علف او رسيدگى كنند ، و پس از درگذشت آن حضرت ما دستور آن حضرت را دربارهء آن حيوان عمل كرديم ولى فاصله‌اى نشدكه بيرون شد آمد تا كنار قبر امام عليه السلام و گلوگاهش را روى قبر گذاشته ضجه كرد و از\r\n\r\n\r\n","description":"","footnote":"\r\n( 1 ) - بصائرالدرجات : ص 400 .\r\n( 2 ) - همان : ص 505 .\r\n","page_name":" 395 ","page_number":395},
  {"content":"\r\n\r\nچشمانش اشك ريخت ، خدمت محمدبن على عليهما السلام آمدند و گفتند : شتر بيرون شده است ! امام باقر عليه السلام آمد و فرمود : آرام باش ! خدا تو را مبارك گرداند از جا برخيز ! ولى او ديگر برنخاست . آنگاه امام فرمود : امام سجّاد عليه السلام تا مكه با آن شتر مىرفت و تازيانه را به بار شتر ، مىآويخت ولى او را نمىزد تا وارد مدينه مىشد .\r\nامام باقر عليه السلام فرمود : « علي بن حسين عليهما السلام در تاريكى شب بيرون مىآمد و انبانى پر از كيسه‌هاى دينار و درهم با خود مىبرد و در خانهء نيازمندان را يكى يكى مىزد سپس به هر كس از در بيرون مىآمد ، مىپرداخت و چون علي بن حسين عليهما السلام از دنيا رفت ديگر آن كمك كار را نيافتند و دانستند كه او علي بن حسين عليهما السلام بود كه اين كار را مىكرد . » « 1 »\r\n15 - از حسن‌بن على بن بنت الياس به نقل از ابوالحسن ( موسى بن جعفر ) عليهما السلام آورده است مىگويد : من از آن حضرت شنيدم كه مىفرمود :\r\n« چون علي بن حسين عليهما السلام در آستانه وفات قرار گرفت بى هوش شد ، سپس چشمانش را گشود و سورهء اذاوقعت الواقعه و انا فتحنالك ، را قرائت كرد و گفت : سپاس خدا را كه به وعده‌اش دربارهء ما وفا كرد و ما را وارث زمين قرار داد و هر جا در بهشت بخواهيم ساكن مىشويم ، پس چه نيكوست مزد و پاداش كسانى كه عمل كرده‌اند ! آن گاه در همان لحظه جان به جان آفرين سپرد و ديگر چيزى نگفت . » . « 2 »\r\n16 - ابوجعفر طبرى امامى ( شيعى ) از ابراهيم‌بن سعد نقل كرده ، مىگويد : چون واقعهء حرّه اتفاق افتاد و سپاه يزيد مدينه را غارت كردند و\r\n\r\n\r\n","description":"","footnote":"\r\n( 1 ) - كافى : 1 / 468 .\r\n( 2 ) - همان .\r\n","page_name":" 396 ","page_number":396},
  {"content":"\r\n\r\nسه روز ( مال و جان و ناموس ) مدينه را مباح شمردند ، بردعةالحمار صحابى يزيدبن معاويه به جستجوى علي بن حسين عليهما السلام پرداخت تا او را پيدا كند و بكشد و يا مسموم نمايد ، سرانجام در منزلش يافتند ، همين كه وارد شدند ، ابرى آمد و بالاى سر آن حضرت قرار گرفت ، و فرشته‌اى از آن فرود آمد و در مقابل آن حضرت ايستاد و گفت : كدام يك را شما دوست داريد ، از اينها دست باز دارم يا اينكه به زمين فرمان دهم تا آنان را در خود فرو برد ؟ ! فرمود : « هيچ كدام » فرشته عرض كرد : من چيزى جز احترام و احسان به شما را نمىخواهم . سپس در حضور وى نشست و به آن حضرت كاسه‌هاى بزرگى از آب و شير و عسل را تقديم داشت ولى علي بن حسين عليهما السلام شير و عسل را برگزيد ، سپس آن فرشته از حضور وى غايب شد به گونه‌اى كه افراد نفهميدند چه طور شد . » . « 1 »\r\n17 - از قدامةبن عاصم نقل كرده ، مىگويد : با علي بن حسين عليهما السلام مردى گندمگون و تناور از مردان بود ، آن حضرت به قطعه زمين شنزارى مىنگريست آهوانى در آنجا بودند كه تا اول شنزار پيش مىرفتند و دوباره به آخر آن برمى گشتند . « 2 »\r\n18 - از ابواسحاق ابراهيم بن غندر نقل كرده ، مىگويد : از خراسان مالى به مكه آوردند ، محمدبن حنفيّه گفت : اين مال متعلق به من است و من سزاوار بر آنم ! علي بن حسين عليهما السلام فرمود : « بين من و تو آن سنگ بزرگ داورى كند ! » پس محمد با سنگ صحبت كرد ، جواب نشنيد و سنگ حرفى نزد ؛ پس علي بن حسين عليهما السلام سخن گفت ، سنگ به زبان آمد و گفت : آن مال\r\n\r\n\r\n","description":"","footnote":"\r\n( 1 ) - دلائل الامامه : ص 84 .\r\n( 2 ) - همان .\r\n","page_name":" 397 ","page_number":397},
  {"content":"\r\n\r\nمتعلق به شماست زيرا كه تو وصىّ فرزند وصىّ و امام فرزند امامى !\r\nمحمد با شنيدن آن سخنان گريست و گفت : اى برادرزاده ! من به شما ستم كردم چون حق تو را غصب نمودم ! « 1 »\r\n19 - همو از سالم‌بن قبيصه نقل كرده ، مىگويد : علي بن حسين عليهما السلام را ديدم كه مىفرمود : « من نخستين كسى هستم كه خدا آفريده و آخرين كسى هستم كه هلاك مىسازد ! »\r\nگفتم : يابن رسول اللَّه نشانى اين فرموده شما چيست ؟\r\nفرمود : « نشانى آن است كه من خورشيد را از مغرب به مشرق و از مشرق به مغرب باز گردانم ! »\r\nگفتند : چنان كنيد ! امام عليه السلام چنان كرد . « 2 »\r\n20 - علي بن حسين عليهما السلام فرمود : « من از پروردگارم سه چيز خواستم به من مرحمت كرد ؛ از او خواستم كه مرا از پيش در جايگاه بلندى قرار دهد ! كه اين كار را كرد ، و به من توفيق عبادت دهد كه داد ، و تقوا و پرهيزگارى را به من الهام كند كه خداى تعالى الهام كرد ! » . « 3 »\r\n21 - از ابراهيم‌بن اسود تميمى نقل كرده ، مىگويد : علي بن حسين عليهما السلام را ديدم كه كودك نابينايى راخدمتش آوردند ، دستى به چشمان او كشيد ، او بينائيش را بازيافت ، و همچنين لالى را آوردند ، با او صحبت كرد و او پاسخ داد و نيز زمينگيرى را آوردند بر او مسح كشيد او بلند شد و راه رفت . « 4 »\r\n\r\n\r\n","description":"","footnote":"\r\n( 1 ) - دلائل الامامه : ص 84 .\r\n( 2 ) - همان : ص 85 .\r\n( 3 ) - همان .\r\n( 4 ) - همان .\r\n","page_name":" 398 ","page_number":398},
  {"content":"\r\n\r\n22 - طبرى ( شيعى ) از سليمان بن عيسى نقل كرده ، مىگويد : علي بن حسين عليهما السلام را ديدم ، عرض كردم : يابن رسول‌اللَّه ! من تهى دستم ، درهمى و گردهء نانى به من مرحمت كنيد ! و او مرحمت كرد ، از آن نان و يك درهم ، من با اعضاى خانواده‌ام چهل سال تغذيه كرديم ! « 1 »\r\n23 - همو از محمدبن اسحاق نقل كرده است ، مىگويد : به علي بن حسين عليهما السلام شكوه كردم از اين كه از رود سورا و بريه بخشى جدا شده است آنقدر زياد است كه محصول اين دو ناحيه را به بهاى پانصد هزار درهم از بين مىبرد و اين كار همه ساله اتفاق مىافتد ! امام عليه السلام انگشترى از صرب به من مرحمت كرد و من آن را داخل رودخانه انداختم آب در تابستان و زمستان متوقف شد و كم و زيادش هيچ ضرر و زيانى به محصول نرسانيد . « 2 »\r\n24 - ابوجعفر طبرى ( شيعى ) از ابونمير على بن يزيد نقل كرده ، مىگويد : خدمت علي بن حسين عليهما السلام بودم وقتى كه از شام به مدينه برمىگشت ، و من نسبت به زنان همراه آن حضرت احسان كردم ؛ از آنها در هر منزلى كه فرود مىآمدند ، فاصله مىگرفتم و چون حركت مىكردند ، دور مىشدم ، همين كه در مدينه فرود آمدند ، مقدارى زر و زيور براى من فرستادند ، و من نگرفتم و عرض كردم : اين كارها را به خاطر خدا و رسول خدا صلى الله عليه و آله و سلم كردم ، پس علي بن حسين عليهما السلام سنگ سياه سختى را بر داشت و آن را با انگشترى خود مهر كرد و فرمود : « بگير و هر نيازى كه داشتى از آن برآورده كن ! » پس سوگند به خدايى كه\r\n\r\n\r\n","description":"","footnote":"\r\n( 1 ) - دلائل الامامه : ص 85 .\r\n( 2 ) - همان .\r\n","page_name":" 399 ","page_number":399},
  {"content":"\r\n\r\nمحمّد صلى الله عليه و آله و سلم را به حق فرستاده است ، من آن را در خانهء تاريك مىگذاشتم آنجا را روشن مىكرد و روى قفلها مىنهادم برايم باز مىشد و به دستم مىگرفتم و در برابر پادشاهان مىايستادم چيزى جز محبت از آنها نمىديدم ! « 1 »\r\n25 - از جمهوربن حكيم نقل كرده ، مىگويد : علي بن حسين عليهما السلام را ديدم كه بالهاى پرواز او روييده و پرواز كرد و سپس فرود آمد و فرمود : « هم اكنون جعفربن ابى طالب را در اعلاعليين ديدم و گفتم : آيا مىتوانى بالاتر به روى ؟ جواب داد كه ما آن بالا را ساخته‌ايم ، پس چگونه نمىتوانيم به آنچه خود ساخته‌ايم بالا رويم ؟ !\r\nمائيم حاملان عرش و مائيم بالاى عرش ، و عرش و كرسى از انِ ماست ، آنگاه غلاف خوشهء خرمايى را به من داد كه غير از رنگهاى معمولى آن بود . » « 2 »\r\n26 - همو از انس‌بن مالك نقل كرده ، مىگويد : علي بن حسين عليهما السلام را در حالى ديدم كه بيرون شده بود ، پاى پياده به سمت « ينبُع » مىرفت ، عرض كردم : يابن رسول اللَّه ! اگر سوار مىشديد بهتر بود ! فرمود : « اينجا وسيلهء آسانترى هست ، نگاه كن ! » ديدم باد او را بلند كرد ، پرندگانى از هر سو او را در ميان گرفته‌اند ! كه من هيچ منظره‌اى بهتر از آن نديده بودم ! پرندگان به نوعى و باد به گونه‌اى با اوسخن مىگفت ! « 3 »\r\n\r\n\r\n","description":"","footnote":"\r\n( 1 ) - دلايل الامامه : 85 .\r\n( 2 ) - همان .\r\n( 3 ) - همان : ص 86 .\r\n","page_name":" 400 ","page_number":400},
  {"content":"\r\n\r\n28 - « 1 » از ابوبصير به نقل از ابوعبداللَّه ، امام صادق عليه السلام آورده است ، فرمود : محمدبن حنفيّه نزد علي بن حسين عليهما السلام آمد و گفت : يا على آيا تو قبول ندارى كه من امام و رهبر توام ؟\r\nامام سجّاد عليه السلام فرمود : « عمو اگر من مىدانستم كه چنين است با تو مخالفت نمىكردم ولى من مىدانم كه طاعت من بر تو و بر همهء خلايق واجب است . عمو مگر تو نمىدانى كه من وصى پسر وصى هستم ؟ » .\r\nساعتى بين آنها مشاجره بود تا اين كه علي بن حسين عليهما السلام فرمود :\r\n« عمو اگر راضى هستى بين ما حجرالاسود داورى كند ؟ »\r\nمحمد گفت : هر كه را بخواهى قبول است .\r\nامام عليه السلام فرمود : « مىخواهيد كه حجرالاسود باشد ؟ »\r\nمحمد گفت : سبحان اللَّه من تو را به سوى مردم مىخوانم تو مرا به سنگى كه حرف نمىزند مىخوانى ؟ !\r\nامام عليه السلام فرمود : « او حرف مىزند ، عمو مگر نمىدانى كه اين سنگ روز قيامت مىآيد ، در حالى كه دو چشم و دو زبان و دو لب دارد و به نفع كسى كه به وعده‌اش با او وفا كرده است شهادت مىدهد ، بنابراين من و تو به او نزديك مىشويم و از خداوند مىخواهيم تا او را به زبان آورد و براى ما حرف بزند كه كدام يك از ما حجت خلقيم . » .\r\nرفتند و به مقام ابراهيم عليه السلام رسيدند و به حجرالاسود نزديك شدند ، محمد به علي بن حسين عليهما السلام همچنان مىگفت : اگر او حرف زد و به نفع تو\r\n\r\n\r\n","description":"","footnote":"\r\n( 1 ) - دلايل الامامه : ص 84 . حديث شمارهء 27 با اندك تفاوت لفظى به شمارهء 10 قبلًا از بصائرالدرجات‌نقل شد - م .\r\n","page_name":" 401 ","page_number":401},
  {"content":"\r\n\r\nشهادت داد و در آن صورت من تو را نسبت به آنچه فرا مىخوانى نپذيرفتم هر آينه از ستمكارانم .\r\nامام عليه السلام به محمد فرمود : « عمو جلوتر برو ! تو از من سالخورده‌ترى ! »\r\nمحمد جلوى حجرالاسود رفت و گفت : تو را به حرمت خدا و رسول خدا صلى الله عليه و آله و سلم و هر مؤمنى سوگند مىدهم اگر مىدانى كه من بر علي بن حسين عليهما السلام حجت خدايم حق را بگو ! و اين مطلب را براى ما بازگو كن ! و او جواب نداد . پس محمد رو به علي بن حسين عليهما السلام كرد و گفت : جلو برو و از او بپرس ! امام عليه السلام جلو رفت و سخنى به آرامى گفت كه كسى نفهميد ، سپس فرمود : « تو را به حرمت خدا و رسول خدا و به حرمت اميرالمؤمنين على عليه السلام و به حرمت فاطمهء زهرا و حسن و حسين عليهم السلام سوگند مىدهم اگر مىدانى كه من از طرف خدا بر عمويم حجتم اين را بگو و براى ما بازگو كن ! تا او از نظر خودش برگردد ! »\r\nپس آن سنگ به زبان عربى روشن گفت : يا محمدبن على ! بشنو از علي بن حسين عليهما السلام اطاعت كن كه او حجت خدا بر همهء خلايق است !\r\nمحمد پس از شنيدن اين سخنان از حجرالاسود گفت شنيدم و اطاعت كردم و سالم ماندم . « 1 »\r\n29 - از عبداللَّه‌بن عطاء تميمى نقل كرده است . . . « 2 »\r\n30 - همو از يحيى بن عمران حلبى نقل كرده ، مىگويد : از ابوعبداللَّه ( امام\r\n\r\n\r\n","description":"","footnote":"\r\n( 1 ) - دلائل الامامه : ص 87 .\r\n( 2 ) - همان : ص 88 اين حديث را عيناً در بخش « آنچه بين امام عليه السلام و عمربن عبدالعزيز گذشت » با اندك تفاوت لفظى به شمارهء يك از « مناقب » نقل كرديم - م .\r\n","page_name":" 402 ","page_number":402},
  {"content":"\r\n\r\nصادق ) عليه السلام شنيدم كه مىفرمود : « علي بن حسين عليهما السلام را با زنان اهل بيت به عنوان اسير نزد يزيدبن معاويه ( لعنةاللَّه عليهما ) بردند ، و آنها را در خانه‌اى جا دادند و گروهى از مأموران غير عرب را بر ايشان گماردند كه زبان عربى نمىدانستند ، آنها به يكديگر مىگفتند ما را در اين خانه قرار داده‌اند تا روى سرمان خراب شود و ما را بكشد !\r\nپس علي بن حسين عليهما السلام به آن نگهبانان به زبان غير عربى فرمود : « آيا مىدانيد كه اين زنان چه مىگويند ؟ اينها چنين و چنان مىگويند ! » .\r\nنگهبانان در پاسخ آن حضرت گفتند : آنها ( يزيديان ) شما را بيرون مىكنند و مىكشند !\r\nعلي بن حسين عليهما السلام فرمود : « هرگز ! خداوند چنين اجازه‌اى را نمىدهد » سپس به زبان خودشان شروع كرد به حرف زدن . « 1 »\r\n31 - از ابوحمزهء ثمالى نقل كرده ، مىگويد : نزد علي بن حسين عليهما السلام در سراى آن حضرت بودم و در آنجا گنجشگانى بودند كه سر و صدا مىكردند ، فرمود : « آيا مىدانى كه اين گنجشگان چه مىگويند ؟ » .\r\nعرض كردم : خير .\r\nفرمود : « آنها تسبيح پروردگار و تهليل او را مىگويند و از او خوراك روزانه شان را درخواست مىكنند . »\r\nسپس فرمود : « اى ابوحمزه ! خداوند به ما زبان مرغان را تعليم داده و از هر چيزى به ما مرحمت كرده است . » . « 2 »\r\n32 - از ابوبصير نقل كرده ، مىگويد : همراه علي بن حسين عليهما السلام راهى\r\n\r\n\r\n","description":"","footnote":"\r\n( 1 ) - دلائل الامامه : ص 88 .\r\n( 2 ) - همان .\r\n","page_name":" 403 ","page_number":403},
  {"content":"\r\n\r\nمكه شديم ، چون به ابواء رسيديم ناگهان گله گوسفندى و گوسفند جدايى را ديديم كه از گله جدا مانده است و او به شدت ناله مىكند و به جانب نوزادش بر مىگردد و مىنالد و به شدت او را جستجو مىكند و هر چه آن نوزاد مىايستد ، گوسفند بيشتر مىنالد و سپس دنبال او مىرود .\r\nامام عليه السلام فرمود : « ابوبصير ! آيا مىدانى كه اين گوسفند به نوزادش چه مىگويد ؟ »\r\nعرض كردم : به خدا كه نمىدانم .\r\nفرمود : « مىگويد : بيا به گله بپيوند ، چون خواهرت در سال اول تولّدش همين جا عقب ماند او را گرگ خورد ! » . « 1 »\r\n35 - « 2 » از عبداللَّه‌بن سليمان به نقل از امام صادق عليه السلام آورده است ، مىفرمايد : « همين كه علي بن حسين عليهما السلام در آستانه وفات قرار گرفت ، به فرزندش محمد عليه السلام فرمود : « امشب چه شبى است ؟\r\nگفت : فلان شب .\r\nپرسيد : چند روز از اين ماه گذشته است ؟\r\nگفت : فلان قدر .\r\nفرمود : چقدر از اين ماه مانده است ؟\r\nگفت : اين قدر .\r\n\r\n\r\n","description":"","footnote":"\r\n( 1 ) - دلائل الامامه : ص 88 .\r\n( 2 ) - شماره‌هاى 33 و 34 را از دلائل الامامه : ص 89 به ترتيب با اندك تفاوت لفظى طى شمارهء 11 همين بخش و شمارهء 1 بخش « آنچه بين آن حضرت و محمدبن حنفيه گذشت » در صفحات قبل همين جلد از كتاب نقل كرديم - م .\r\n","page_name":" 404 ","page_number":404},
  {"content":"\r\n\r\nفرمود : امشب همان شبى است كه مرا وعده داده‌اند .\r\nمىفرمايد : آب وضو خواست ، آب آوردند ، فرمود : داخل آن موش مرده‌اى است ! يكى از حاضران با خود گفت : او هذيان مىگويد ! امام عليه السلام فرمود : چراغ بياوريد ! چراغ آوردند و نگاه كردند ، ديدند موش مرده‌اى داخل آب است ، پس دستور داد آن آب را ريختند و آب ديگرى آوردند و آن حضرت وضو گرفت و نماز خواند تا آخر شب كه از دنيا رفت . » . « 1 »\r\n36 - همو از يونس‌بن ظبيان نقل كرده ، مىگويد : امام صادق عليه السلام فرمود :\r\n« نخستين كسى كه از روى نشانه‌هاى علي بن حسين عليهما السلام راه را يافت ابوخالد كابلى بود كه در منزل آن حضرت را زد ، پسر بچه‌اى بيرون آمد و پرسيد ، تو كيستى ؟ گفت : ابوخالد كابلى هستم .\r\nآن پسر گفت : كنكُر ( نام ابوخالد ) وارد شو !\r\nابوخالد مىگويد : اعضاى بدنم لرزيد و وارد شدم و سلام دادم ، فرمود : ابوخالد مىخواهى بهشت را به تو نشان دهم كه آن جايگاه من است هر وقت بخواهم وارد آنجا مىشوم ؟\r\nابوخالد گفت : آرى ، آنجا را به من نشان دهيد !\r\nامام عليه السلام دست به چشمم كشيد ، خودم را داخل بهشت ديدم و به كاخها و رودهايش نگاه كردم و به آنچه كه خدا خواست نگاه كردم ولى پس از آن نگاه كردم ناگهان خودم را در حضور آن حضرت ديدم . » . « 2 »\r\n37 - از ابوخالد كابلى روايت كرده ، مىگويد : من به محمدبن حنفيه عقيده داشتم ، يحيى بن ام‌ّطويل مرا ديد ، مرا به نزد علي بن حسين عليهما السلام فرا\r\n\r\n\r\n","description":"","footnote":"\r\n( 1 ) - دلائل الامامه : ص 90 .\r\n( 2 ) - همان .\r\n","page_name":" 405 ","page_number":405},
  {"content":"\r\n\r\nخواند ، من خوددارى كردم ، گفت : اگر حق مرا ادا كنى يك بار با او ملاقات نمايى ضررى ندارد ! پس با وى نزد آن حضرت رفتم ديدم در خانه‌اى كه با فرش رنگ شده با گل كاجيره مفروش است و ديوارهاى خانه را هم با همان فرشها پوشانده است و خود نيز جامه‌هاى رنگين پوشيده بود ، در خدمت آن حضرت طول ندادم ، همين كه بلند شدم ، فرمود : « ان شاءاللَّه فردا نزد ما بيا ! »\r\nگفتم : يحيى ! مرا نزد مردى بردى كه لباسهاى رنگى مىپوشد ! و تصميم گرفتم كه دوباره نزد او برنگردم ، سپس انديشيدم كه برگشتن من ضررى ندارد ، از اين رو همان وقت شرفياب شدم ديدم در باز است ولى كسى را نديدم ، تصميم گرفتم برگردم ، از داخل منزل صدايم زد - سه مرتبه با صداى بلند - وارد شو ! گمان كردم با كس ديگرى است . پس صدا زد : اى كنكر ( نام ابوخالد ) وارد شو ! در حالى كه به اين نام ، مادرم مرا ناميده بود و كسى جز من آن را از مادرم نشنيده بود پس به محضر آن حضرت وارد شدم ، ديدم ميان يك خانهء گِلى روى حصير نوعى از درخت خرما نشسته و پيراهنى كرباسى بر تن دارد . فرمود : « اى ابوخالد ! من همين نزديكها مجلس عروسى داشتم و آنچه تو ديروز ديدى از وسايل مربوط به زن بود و من هم دوست نداشتم با او مخالفت كنم » .\r\nو آن روز را به شب نرساندم مگر اينكه شگفتيهاى زيادى را به من نماياند ، از اين رو به امامت آن حضرت معتقد شدم و خداوند به دست او مرا هدايت كرد . « 1 »\r\n\r\n\r\n","description":"","footnote":"\r\n( 1 ) - دلائل الامامه : ص 91 .\r\n","page_name":" 406 ","page_number":406},
  {"content":"\r\n\r\n38 - همو به اسناد خود از ابوخالد كابلى نقل كرده ، مى گويد : مردى نزد علي بن حسين عليهما السلام آمد در حالى كه اصحاب در نزد ان حضرت بودند ، فرمود : « تو كيستى ؟ »\r\nعرض كرد : من فلان منجم و اختر شناسم . امام عليه السلام نگاهى به او كرد و فرمود : « آيا تو را با مردى آشنا كنم از وقتى كه تو بر ما وارد شدى ، در چهارده هزار سال گذر كرد ؟ ! » « 1 »\r\nعرض كرد : او كيست ؟\r\nفرمود : « اگر بخواهى تو را از آنچه خورده‌اى و آنچه در خانه اندوخته‌اى تو را خبر مىدهم ؟ »\r\nعرض كرد : خبر دهيد !\r\nفرمود : « تو امروز حلوايى از كشك و خرما و روغن « حِيس » خورده‌اى و در خانه ات بيست دينار دارى كه سه دينار آن خانه مانده است ! » .\r\nآن مرد پس از شنيدن سخنان امام عليه السلام عرض كرد : گواهى مىدهم كه تو بزرگترين حجت خدا و بالاترين الگو و كلمهء تقوايى !\r\nامام عليه السلام پس از آن فرمود : « تو مرد راستگويى ، خداوند قلب تو را آزمود . » « 2 »\r\n39 - از محمدبن ثابت نقل كرده ، مىگويد : در انجمن سرورمان ابوالحسن علي بن حسين زين العابدين عليهما السلام نشسته بودم ، ناگهان عبداللَّه‌بن عمربن خطاب خدمت آن حضرت رسيد و گفت : يا على ! به من گفتند كه تو ادّعا دارى چون به يونس بن متى ولايت پدرت را عرضه\r\n\r\n\r\n","description":"","footnote":"\r\n( 1 ) - دلائل الامامه : ص 91 .\r\n( 2 ) - همان .\r\n","page_name":" 407 ","page_number":407},
  {"content":"\r\n\r\nكردند و او قبول نكرد در شكم نهنگ زندانى شد !\r\nامام عليه السلام فرمود : « چه چيز باعث اعتراض تو شده است ؟ »\r\nگفت : من آن را قبول ندارم !\r\nفرمود : « آيا مىخواهى صحت مطلب بر تو ثابت شود ؟ »\r\nعرض كرد : آرى .\r\nفرمود : « بنابراين بنشين ! » سپس غلامش را طلبيد و به وى گفت : « دو دستمال بياور ! » و رو به من كرد و فرمود : « محمد ! چشمان عبداللَّه را با يكى از دو دستمال ببند ! و با دستمال ديگر نيز چشمان خودت را ببند ! » ما هم چنان كرديم ، سپس فرمود : « چشمانتان را باز كنيد ! » پس چشمها را باز كرديم خود را روى فرشهايى بر ساحل دريا ديديم ، سپس سخنى گفت : كه ماهيهاى دريا جواب دادند و ماهى بزرگى پيدا شد ، فرمود : « نام تو چيست ؟ گفت : نون . فرمود : « چرا يونس در شكم تو باز داشت شد ؟ »\r\nگفت : ولايت پدرت عليه السلام بر او عرضه شد و او نپذيرفت از اين رو در شكم من زندانى شد .\r\nولى همين كه او اقرار كرد و معتقد شد به من دستور دادند ، او را بيرون انداختم ، و همين طور هر كه ولايت شما را اهل بيت عليهم السلام را انكار كند در آتش دوزخ هميشه مىماند .\r\nامام عليه السلام نگاهى به عبداللَّه ( بن عمر ) كرد و فرمود : « آيا شنيدى و ديدى ؟ » عرض كرد : آرى . پس فرمود : « چشمتان را ببنديد ! » ما چشممان را بستيم ، امام سخنى گفت و فرمود : « چشمتان را باز كنيد ! » ما چشممان را باز كرديم ناگهان روى فرش در جاى خود ، بوديم پس عبداللَّه خداحافظى كرد و رفت و من عرض كردم : آقاجان ! امروز كار شگفتى\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nديدم و ايمان آوردم ، آيا به نظر شما عبداللَّه نيز به اين امر ايمان آورد ؟\r\nفرمود : « نه ، آيا دوست دارى آن را بدانى ؟ » .\r\nعرض كردم : آرى .\r\nفرمود : « بنابراين بلند شو ! و او را دنبال كن و بشنو چه مىگويد ! »\r\nبه دنبال عبداللَّه رفتم و با او هم‌گام شدم ، به من گفت : اگر تو با جادوگرى پسران عبدالمطّلب آشنا بودى ، هر آينه اين عمل علي بن حسين چيزى در نظر تو نمىآمد ، اينان قومى هستند كه از نياكان خود جادوگرى را يكى پس از ديگرى به ارث مىبرند .\r\nراوى مىگويد : پس از آن برگشتم در حالى كه مىدانستم امام عليه السلام جز حق چيزى را نمىگويد ! « 1 »\r\n40 - از جابربن يزيد از ابوجعفر محمدبن علىالباقر عليهما السلام نقل كرده ، مىگويد : ابومحمد علي بن حسين عليهما السلام با گروهى از ياران و غلامان و ديگر مردمان به قصد مكه درآمد ، همين كه به « عسفان » رسيد ، غلامان خيمهء آن حضرت را در ناحيه‌اى از ان‌جا زدند و چون علي بن حسين عليهما السلام نزديك خيمه رسيد ، به غلامان فرمود : « چگونه خيمه را در اينجا زديد ، اينجا گروهى از دوستان جن ما هستند و ما شيعيانى داريم كه شما خيمه ايشان را بر آنها تنگ كرده‌ايد ! »\r\nعرض كردند : ما از آن بى خبر بوديم و تصميم گرفتند كه خيمه را بكنند ، ناگهان هاتفى كه صدايش شنيده مىشد ولى شخص او را نمىديدند ، مىگفت : يابن رسول اللَّه ! خيمه تان را از اينجا جاى ديگر نبريد\r\n\r\n\r\n","description":"","footnote":"\r\n( 1 ) - دلائل الامامه : ص 93 .\r\n","page_name":" 409 ","page_number":409},
  {"content":"\r\n\r\nكه ما آن را تحمّل مىكنيم ، و اين طبق را ما به شما تقديم مىكنيم و دوست داريم كه شما از آن ميل بفرماييد ! تا ما را مفتخر كنيد . پس نگاه كرديم ديديم كنار خيمه طبق بزرگى و طبقهاى ديگرى همراه آن پر از انگور و انار و موز و ميوه‌هاى فراوان است ، پس ابومحمد عليه السلام همراهان را فرا خواند و همگى از ان ميوه‌ها خوردند . « 1 »\r\n41 - از جابر به نقل از ابوجعفر ( امام باقر ) عليه السلام آورده است ، فرمود :\r\n« روزى حبابهء والبيه بر علي بن حسين عليهما السلام وارد شد در حالى كه گريه مىكرد ! امام عليه السلام پرسيد : « چرا گريه مىكنى ؟ » عرض كرد : يابن رسول اللَّه خدا مرا فداى شما كند ، اهل كوفه مىگويند : اگر علي بن حسين عليهما السلام امام به حق است آن طورى كه شما مىگوييد ، از خدا بخواهد تا آن‌چه در صورت تو است از بين ببرد ! امام عليه السلام به وى فرمود : « جلوتر بيا ! » او نزديك رفت ، پس دست مباركش را سه مرتبه به روى او كشيد « 2 » و سخنى به آرامى گفت ، سپس فرمود : « حبابه بپاخيز و داخل زنها برو ، و از ايشان بپرس ، و يا در آينه نگاه كن ببين آيا در صورت تو چيزى هست ؟ ! »\r\nحبابه مىگويد : وارد شدم و در آينه نگاه كردم ، كويى هيچ چيزى از آنچه بود وجود نداشته است ! در صورت حبابه لكهء پيس بود . » . « 3 »\r\n42 - صدوق در حديثى از حبابهء والبيه نقل كرده ، مىگويد : سپس خدمت علي بن حسين عليهما السلام رسيدم ، در حالى كه آنقدر پير شده بودم ،\r\n\r\n\r\n","description":"","footnote":"\r\n( 1 ) - دلائل الامامه : ص 93 .\r\n( 2 ) - ظاهراً حبابه از محارم امام عليه السلام يا در كهولت سن بوده است - م .\r\n( 3 ) - دلائل الامامه : ص 93 .\r\n","page_name":" 410 ","page_number":410},
  {"content":"\r\n\r\nعاجز و ناتوان گشته و در آن روز عمرم به صد و سيزده سال رسيده بود ، ديدم دارد به ركوع مىرود و سجده مىكند و مشغول عبادت است ، از راهنمايى ايشان نااميد شدم ، با انگشت سبابه به طرف من اشاره‌اى كرد ، جوانيم برگشت !\r\nمىگويد : عرض كردم : آقاى من ! از عمر دنيا چقدر گذشته است و چقدر باقيمانده است ؟\r\nفرمود : « اما آنچه گذشته است ، آرى ولى آنچه باقى مانده است ، خير . » .\r\nحبابه مىگويد : آنگاه امام عليه السلام خطاب به من فرمود : « آنچه به همراه تو است به من بده ! »\r\nسنگ ريزه را دادم ، آن را برايم مهر نمود . « 1 »\r\n43 - كشى از ضريس نقل كرده ، مىگويد : ابوخالد كابلى به من گفت :\r\nبدان ! من حديثى را به تو مىگويم كه اگر او را ديدى و من زنده بودم ، مىگويى تا گفتهء مرا تصديق كند و اگر پيش از انكه ببينى من از دنيا رفتم طلب مغفرت خواهى كرد و برايم دعا مىكنى !\r\nمن از علي بن حسين عليهما السلام شنيدم كه مىفرمود : « يهود آن قدر عُزير را دوست داشتند كه دربارهء او گفتند آنچه را كه گفتند ، در صورتى كه نه عزير نسبتى به ايشان داشت و نه ايشان نسبتى به عزير ! و همانا نصارا عيسى عليه السلام را به قدرى دوست داشتند كه دربارهء او گفتند آنچه را كه گفتند ، با اين كه نه عيسى عليه السلام از ايشان بود و نه ايشان نسبتى به عيسى عليه السلام داشتند ، و من نيز سنتى از آن دارم زيرا كه گروهى از شيعيان\r\n\r\n\r\n","description":"","footnote":"\r\n( 1 ) - كمال الدين : ص 537 .\r\n","page_name":" 411 ","page_number":411},
  {"content":"\r\n\r\nما به قدرى ما را دوست خواهند داشت كه دربارهء ما خواهند گفت آن‌چه را كه يهود دربارهء عزير و نصارى دربارهء عيسى عليه السلام گفتند ، پس نه آنها از مايند و نه ما از ايشان » . « 1 »\r\n45 - « 2 » شيخ مفيد از زراره نقل كرده ، مىگويد : از ابوجعفر ( امام باقر ) عليه السلام شنيدم كه مىفرمود : « علي بن حسين عليهما السلام شترى داشت كه بيست و دو بار با او به مكه رفته بود و يك تازيانه هرگز به او نزده بود .\r\nمىفرمايد : از آن شتر پس از در گذشت امام عليه السلام خبر نداشتم جز اين كه يكى از غلامان آمد و گفت : شتر آمده و سينه روى قبر زده و گلوگاهش را روى قبر نهاده و ضجه مىكند !\r\nگفتم : او را دريابيد و آن را نزد من بياوريد پيش از آنكه مردم مطلع شوند و يا اينكه مردم او را ببينند در حالى كه آن حيوان هرگز قبر را نديده بود . » « 3 »\r\n47 - « 4 » راوندى از جابربن يزيد جعفى به نقل از امام باقر عليه السلام آورده است كه فرمود : « علي بن حسين عليهما السلام با گروهى نشسته بودند ، ناگهان آهويى از بيابان آمد و در مقابل آن حضرت ايستاد ، و ناليد و دستهايش را به زمين زد يكى از حاضران گفت : يابن رسول اللَّه ! به اين آهو چه شده است كه با چنين انسى خدمت شما آمده است ؟ فرمود : پسران يزيد از\r\n\r\n\r\n","description":"","footnote":"\r\n( 1 ) - رجال كشى : ص 111 .\r\n( 2 ) - حديث شمارهء 44 از كتاب اختصاص : ص 299 را قبلًا در همين بخش به شماره 10 از بصائرالدرجات نقل كرديم - م .\r\n( 3 ) - اختصاص : ص 300 .\r\n( 4 ) - شمارهء 46 از همان كتاب : ص 319 قبلًا به شمارهء 12 از بصائر الدرجات با اندك تفاوت لفظى درهمين بخش نقل شد - م .\r\n","page_name":" 412 ","page_number":412},
  {"content":"\r\n\r\nپدرشان بره آهويى خواسته‌اند و او به شكارچيان دستور داده تا بچه آهويى را شكار كنند ، ديروز نوزاد اين آهو را شكار كرده‌اند در حالى كه شير نداده بوده است ! و اينك درخواست دارد كه او را نزد وى آورند تا شير دهد و بازگرداند !\r\nپس زين العابدين عليه السلام كسى را نزد شكارچى فرستاد او را حاضر كردند ، فرمود :\r\nاين آهو معتقد است كه تو نوزاد او را گرفته‌اى و تو از وقتى كه او را گرفته‌اى به او شير نداده‌اى و از من درخواست كرده است كه از شما بخواهم تا نوزادش را به او صدقه دهى !\r\nشكارچى عرض كرد : يابن رسول اللَّه ! من چنين جرأتى را ندارم .\r\nفرمود : من از شما مىخواهم كه او را نزد مادرش بياورى تا شير دهد و بازگرداند ! شكارچى قبول كرد ، همين كه آهو نوزادش را ديد ، همهمه‌اى كرد و اشك چشمش سرازير شد زين العابدين عليه السلام خطاب به شكارچى فرمود : به حقى كه بر تو دارم او را به مادرش ببخش ! پس او بخشيد و آهو با نوزادش به راه خود رفت در حالى كه مىگفت : گواهى مىدهم من كه تو از اهل بيت رحمتى و براستى كه بنى اميه از خاندان لعنتند ! » . « 1 »\r\n48 - از محمدبن علي بن حسين عليهم السلام نقل كرده ، مىفرمايد : « پدرم با گروهى از اهل بيت و اصحابش از مدينه به قصد نخلستانى كه داشت بيرون شدند و دستور داد سفره‌اى انداختند همين كه آماده خوردن غذا شدند آهويى از طرف بيابان آمد در حالى كه زمزمه‌اى داشت ، نزديك\r\n\r\n\r\n","description":"","footnote":"\r\n( 1 ) - خرائج : ص 234 .\r\n","page_name":" 413 ","page_number":413},
  {"content":"\r\n\r\nپدرم كه رسيد ، حاضران پرسيدند : يابن رسول اللَّه ! اين آهو چه مىگويد ؟\r\nفرمود : شكايت مىكند از اين كه سه روز است چيزى نخورده است ، بنابراين دستى به او نزنيد تا من او را دعوت كنم با ما هم خوراك شود !\r\nعرض كردند : آرى ما دست نمىزنيم ، پس امام عليه السلام آهو را فراخواند و او آمد و با ايشان غذا مىخورد ، تا اينكه مردى از ايشان دستش را به پشت آهو گذاشت ، آهو فرار كرد !\r\nپدرم فرمود : مگر شما به من قول نداديد كه به او دست نزنيد ؟ ! آن مرد قسم خورد كه قصد بدى نسبت به او نداشت . پدرم به آهو فرمود : برگرد ، كسى با تو كارى ندارد ! آهو برگشت غذا خورد تا سير شد سپس زمزمه‌اى كرد و رفت .\r\nحاضران گفتند : يابن رسول اللَّه ! اين آهو چه گفت ؟\r\nفرمود : شما را دعاى خير كرد و رفت . » . « 1 »\r\n49 - همو از ابوالصباح كنانى نقل كرده است ، مىگويد : از امام باقر عليه السلام شنيدم كه مىفرمود :\r\n« ابوخالد كابلى ، مدتى خدمتكار علي بن حسين عليهما السلام بود ، سپس از علاقهء زياد به ديدار پدر و مادرش شكايت كرد و اجازه خواست تا نزد آنها برود !\r\nامام عليه السلام فرمود : اى كنكر ! فردا مردى از اهل شام نزد ما مىآيد ، كه جاه و مقام و ثروتى دارد ، در حالى كه به دخترش از طرف جنيان آسيبى رسيده است و تقاضاى معالجه او را دارد ، و در اين راه حاضر است\r\n\r\n\r\n","description":"","footnote":"\r\n( 1 ) - خرائج : ص 235 .\r\n","page_name":" 414 ","page_number":414},
  {"content":"\r\n\r\nمبالغى خرج كند ، وقتى كه آمد ، پيش از همه تو نزد وى برو و به او بگو :\r\nمن دختر تو را در برابر ده هزار درهم معالجه مىكنم كه او به گفتهء تو اعتماد مىكند و آن مبلغ را به تو مىپردازد .\r\nفردا كه شد ، آن مرد شامى آمد در حالى كه دخترش به همراه او بود و سراغ كسى را مىگرفت تا او را معالجه كند . ابوخالد به وى گفت : من او را در برابر ده هزار درهم كه به من بدهى معالجه مىكنم ! به گونه‌اى كه هرگز اين بيمارى به او بازنگردد ! پدر دختر آن مبلغ را بر عهده گرفت پس زين العابدين عليه السلام به ابوخالد فرمود : اين مرد به زودى با تو مكر خواهد كرد ، سپس فرمود : تو برو و گوش چپ آن دختر را بگير و بگو : اى ناپاك ! علي بن حسين عليهما السلام به تو مىگويد : از بدن اين دختر بيرون شو ! و ديگر برنگردى ! ابوخالد همان كار را مطابق دستور امام عليه السلام انجام داد ، بيمارى از تن آن دختر بيرون شد و از جنونى كه داشت بهبود يافت . ابوخالد از پدر او خواست تا آن مبلغ را بپردازد ، او نداد و سر دواند ! نزد زين العابدين عليه السلام رفت و او را شناخت .\r\nامام عليه السلام به ابوخالد فرمود : مگر به تو نگفتم كه او تو را فريب مىدهد ، ولى بيمارى فردا دوباره به آن دختر بر مىگردد ، وقتى كه پدرش نزد تو آمد به او بگو : چون تو به قولى كه داده بودى وفا نكردى ، بيمارى عود كرد ! بنابراين اگر ده هزار درهم را نزد علي بن حسين عليهما السلام گذاشتى من او را بهبود مىبخشم به طورى كه هرگز بيماريش بازنگردد ! آن مرد همانطور عمل كرد و ابوخالد نزد آن حضرت رفت و به گوش او مثل نوبت اول همان حرف را زد ، سپس گفت : اگر دوباره برگردى تو را به آتش الهى مىسوزانم ! پس از بدن بيمار بيرون شد و آن دختر بهبود يافت و ديگر\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nبيمارى عود نكرد ، و ابوخالد آن مبلغ را گرفت و اجازه رفتن نزد مادرش را يافت و با آن پول رفت تا بر مادرش وارد شد . » . « 1 »\r\n51 - « 2 » همو از ابوبصير به نقل از ابوجعفر ( امام باقر ) عليه السلام ، آورده است فرمود : از جمله وصيتهايى كه پدرم به من فرمود : اين بود كه گفت : پسرم ! چون من از دنيا رفتم جز تو كسى حق ندارد بدن مرا غسل دهد ، زيرا كه امام را جز كسى كه پس از وى همانند او امام است نمىتواند غسل دهد !\r\nپسرم ! بدان كه برادرت عبداللَّه پس از من مردم را به امامت خود فرا مىخواند تو او را از اين كار باز بدار ، و اگر به حرف تو نكرد او را به حال خود واگذار ، زيرا كه عمر او كوتاه است .\r\nامام باقر عليه السلام مىفرمايد : همين كه پدرم درگذشت ، عبداللَّه ادّعاى امامت كرد ، ولى من بااو به كشمكش نپرداختم ، و او ديرى نپاييد ؛ جز چند ماه اندكى كه از دار دنيا رفت .\r\nو نيز ( پدرم ) فرمود : پسرم زيد پس از مرگ من خروج مىكند و مردمان را به پشتيبانى خود فرا مىخواند و پسران جعفر را بر كنار مىسازد ولى جز سه روز فاصله نمىشود كه كشته مىشود و بدنش را به دار مىزنند و سرانجام در آتش مىسوزانند ، در حالى كه باد بر پيكر\r\n\r\n\r\n","description":"","footnote":"\r\n( 1 ) - خرائج : ص 235 .\r\n( 2 ) - حديث شمارهء 50 از « خرائج » ص : 236 قبلًا در بخش « آنچه بين امام عليه السلام و محمدبن حنفيه‌گذشت » به شمارهء 11 از رجال كشى نقل كرديم ، با اين تفاوت كه اينجا در پايان حديث آمده است : ابوخالد گفت : مادرم پس از تولد نام مرا وردان گذاشت ولى پدرم آمد و گفت : من او را كنكر ناميدم ، به خدا سوگند كه كسى تا امروز جز شما نمىدانست ، بنابراين گواهى مىدهم كه تو امام تمام اهل زمين و آسمانى - م .\r\n","page_name":" 416 ","page_number":416},
  {"content":"\r\n\r\nاو مىوزد ، و بدن او را چنان مُثله مىكنند كه پيش از آن كسى را آن چنان مُثله نكرده‌اند ! » . « 1 »\r\n52 - از حمادبن حبيب كوفى قطان نقل كرده ، مىگويد : سالى به قصد حج درآمديم و از منزل « زباله » حركت كرديم ، با باد سياه تيره‌اى روبرو شديم به گونه‌اى كه اهل كاروان پراكنده شدند و در بيابانها سرگردان ماندند تا اين كه به بيابانى خشك و بى آب و علف رسيدم ، تاريكى شب مرا فرا گرفت به درختى پناه بردم ، همين كه تاريكى شدت يافت ناگهان جوانى را ديدم با لباسهاى مندرس سفيد ، با خود گفتم : اين يكى از اولياى خداست . . . « 2 »\r\n53 - از ابوخالد كابلى نقل كرده ، مىگويد : از علي بن حسين عليهما السلام پرسيدم : چه كسى بعد از شما امام و پيشواست ؟\r\nفرمود : « پسرم ؛ محمد كه علم را به خوبى مىشكافد و پس از محمد ، جعفر كه نام او در نزد اهل آسمان صادق است . » .\r\nگفتم : چگونه نام او صادق است در صورتى كه همهء شما صادقيد ؟\r\nفرمود : « پدرم از قول پدرش از رسول خدا صلى الله عليه و آله و سلم نقل كرد : چون ابوجعفر محمدبن علي بن حسين‌بن علي بن ابىطالب عليهم السلام متولّد شود ، او را صادق بناميد ، زيرا كه پنجمين فرزند او بنام جعفر با گستاخى بر خدا ادّعاى امامت مىكند و بر خدا دروغ مىبندد ، او در نزد خدا جعفر كذاب\r\n\r\n\r\n","description":"","footnote":"\r\n( 1 ) - خرائج : ص 238 .\r\n( 2 ) - همان : ص 239 . اين حديث را در بخش « علم امام عليه السلام » با اختلاف اندكى در عبارات و الفاظ ؛ از بحارالانوار : 46 / 77 به شمارهء 28 نقل كرديم - م .\r\n","page_name":" 417 ","page_number":417},
  {"content":"\r\n\r\nاست كه بر خدا افترا بسته است ! » .\r\nسپس زين العابدين گريه كرد و فرمود : « گويا جعفر كذاب را مىبينم كه طاغوت زمانش را بر بازرسى كار ولى خدا فريادرسى كه در پناه خداست وا مىدارد ! » بعدها همان طورى شد كه فرموده بود . « 1 »\r\n54 - از ابوحمزهء ثمالى نقل كرده ، مىگويد : با علي بن حسين عليهما السلام بيرون شهر كوفه رفتيم همين كه به ديوار - شهر يا ديوار نخلستان - رسيديم ، فرمود :\r\n« روزى من به اينجا كه رسيدم ، متوجه آنجا بودم ناگهان مردى را با دو جامهء سفيد ديدم كه به صورت من نگاه كرد سپس گفت : « چه شده است كه تو را غمگين مىبينم ؟ اگر به خاطر دنياست كه روزى رسان خداست ؛ از روزى او نيكوكار و تبهكار مىخورند !\r\nگفتم : غم من براى دنيا نيست ، سخن همان است كه شما فرموديد .\r\nفرمود : پس براى آخرت غمگينى در حالى كه آن هم وعده‌اى است درست كه پادشاهى مقتدر در آنجا داورى مىكند .\r\nعرض كردم : خير .\r\nفرمود : پس غم و اندوه تو براى چيست ؟ .\r\nگفتم : از فتنه ابن زبير بيمناكم !\r\nبا شنيدن سخن من لبخندى زد و فرمود : آيا كسى را ديده‌اى كه به خدا توكّل كند و او كفايتش نكند ؟ !\r\nگفتم : خير .\r\n\r\n\r\n","description":"","footnote":"\r\n( 1 ) - خرائج : ص 242 .\r\n","page_name":" 418 ","page_number":418},
  {"content":"\r\n\r\nفرمود : آيا كسى را ديده‌اى كه از خداوند درخواستى بكند و او عطا نكند ؟ !\r\nعرض كردم : خير .\r\nفرمود : آيا كسى را ديده‌اى كه از خدا بترسد و خداوند او را نجات نبخشد ؟\r\nگفتم : خير .\r\n( ابوحمزه مىگويد ) امام عليه السلام فرمود : پس از اين گفتگو يك مرتبه متوجه شدم كه هيچ كس مقابل من نيست ! » « 1 »\r\n55 - ابن شهرآشوب در ضمن خبرى از منهال‌بن عمرو نقل كرده ، مىگويد : به حج رفتم ، علي بن حسين عليهما السلام را ديدم ، فرمود : « حرملةبن كاهلى چه كرد ؟ »\r\nعرض كردم : « او را زنده در كوفه ترك كردم . پس امام عليه السلام دست به طرف آسمان بلند كرد و عرضه داشت : « پروردگارا حرارت آهن را به او بچشان ! خداوندا گرماى آتش را به او بچشان ! » .\r\n( به كوفه برگشتم ) نزد مختار رفتم ، ناگهان ديدم گروهى مىدوند و مىگويند : مژده ، اى امير حرمله را گرفتند ! او از دست مختار متوارى شده بود . پس مختار دستور داد : دست و پاى او را بريدند و پيكرش را در آتش سوزاندند .\r\nگويند : مختار به علي بن حسين عليهما السلام نامه نوشته بود ، مىخواست كه با وى بيعت كند و پولى براى او فرستاده بود ولى آن حضرت قبول نكرد و\r\n\r\n\r\n","description":"","footnote":"\r\n( 1 ) - خرائج : ص 242 .\r\n","page_name":" 419 ","page_number":419},
  {"content":"\r\n\r\nپاسخى به وى نداد . « 1 »\r\n56 - همو از جابر به نقل از امام صادق عليه السلام دربارهء اين كلام خدا كه مىفرمايد :  « هَلْ تُحِسُّ مِنْهُمْ مِنْ أَحَدٍ أَوْ تَسْمَعُ لَهُمْ رِكْزاً »  « 2 » آمده است كه فرمود :\r\n« آنان بنى اميه هستند كه به زودى نه كسى از آنها احساس اميد مىكند و نه مىترسد ! »\r\nعرض كردم : خدا شما را بيامرزد ! ايا چنين چيزى اتفاق مىافتد ؟\r\nفرمود :\r\n« چقدر زود اين اتفاق خواهد افتاد ، من از علي بن حسين عليهما السلام شنيدم كه مىفرمود : وى خود وسايل آن را ديده است ! » . « 3 »\r\n57 - از سعيدبن مسيّب از ام‌سليم صاحب الحصاة ( صاحب سنگريزه‌ها ) نقل كرده است مىگويد : علي بن حسين عليهما السلام به وى گفت :\r\nسنگريزه‌ها را به من بده ! من سنگريزه هايى را از زمين برداشتم و به وى دادم ، آنها را گرفت و همچنان آردى نرم درست كرد سپس درهم آميخت و ياقوت سرخى درست كرد ، آنگاه پس از سخنانى گفت ، مرا صدا زد و فرمود : « ام سليم ! گفتم : آرى ، گفت : برگرد ! برگشتم ، ناگهان ديدم وسط حياط منزلش ايستاده است دست راستش را دراز كرد ، منزلها و ديوارها و كوچه‌هاى مدينه را شكافت و دستش از چشم ما ناپديد شد ، سپس گفت :\r\nام سليم بگير ! به خدا سوگند كه به من كيسه‌اى داد كه داخلش سكه‌هاى\r\n\r\n\r\n","description":"","footnote":"\r\n( 1 ) - مناقب ابن شهرآشوب : 2 / 238 .\r\n( 2 ) - مريم / 98 . آيا تو اى پيامر ! احدى از آنها را احساس مىكنى ؟ يا كمترين صدايى از انان رامىشنوى ؟\r\n( 3 ) - مناقب ابن شهرآشوب : 2 / 238 .\r\n","page_name":" 420 ","page_number":420},
  {"content":"\r\n\r\nطلا ، گوشوارهء طلا و نگينها كه قسمت مربوط به حق من كه در خانه‌ام بود ، معلوم شد كه همان سهم و حق من است . « 1 »\r\n58 - همو از كتاب « الانوار » نقل كرده است كه ابليس براى علي بن حسين عليهما السلام - در حالى كه آن حضرت به نماز ايستاده بود - به صورت مار بزرگى مجسم شد كه ده سر و دندانهاى تيز و چشمان سرخ برگشته‌اى داشت از ميان زمين ، از جاى سجده‌اش نمايان شد ، سپس در محراب آن حضرت دراز شد ولى او را بى تاب نكرد ، و به او اعتنايى نفرمود پس سر انگشتان او را با دندانهايش گاز گرفت و از آتش درونى خود بر آنها مىدميد ، باز هم اعتنايى به او نكرد و پاها را جابجا نفرمود و هيچ شك و ترديدى در نماز و قرائت نماز به خود راه نداد ، از اين رو ابليس درنگ نكرد مگر اين كه ابر سوزانى از آسمان او را درهم فشرد ؛ همين كه آن حرارت را احساس كرد فريادى برآورد و به صورت اول رو به علي بن حسين عليهما السلام برگشت و گفت : اى على ! براستى كه تو چنان كه ناميده‌اند زينت عبادت كنندگانى ! و منم ابليس ، به خدا سوگند كه من عبادت پيامبران را از زمان آدم عليه السلام تا اين زمان ديده‌ام ولى هرگز مانند تو و مانند عبادت تو را نديده‌ام ! سپس او را گذاشت و به راه خود رفت ، در حالى كه سخنان وى آن حضرت را از نمازش بازنداشت تا اين كه نمازش را به پايان رساند . « 2 »\r\n59 - از همان كتاب نقل كرده است كه آن حضرت مشغول نماز بود ، پسرش محمد عليه السلام در حالى كه كودك خردسالى بود آمد و به چاه گودى\r\n\r\n\r\n","description":"","footnote":"\r\n( 1 ) - مناقب : 2 / 238 .\r\n( 2 ) - همان .\r\n","page_name":" 421 ","page_number":421},
  {"content":"\r\n\r\nكه داخل منزل آن حضرت در مدينه بود افتاد مادرش او را ديد و فرياد كشيد و رو به چاه آورد و كنار چاه خودش را مىزد و كمك مىخواست و مىگفت : يابن رسول اللَّه ! پسرت محمد غرق شد ! ولى او از نمازش ترك نمىكرد در حالى كه صداى آشفتگى پسرش را از قعر چاه مىشنيد و چون اين وضع طولانى شد ، مادر آن كودك گفت : واحزنا ! چقدر شما اهل بيت پيامبر سخت دل هستيد ! با اين همه امام عليه السلام به نماز خود مشغول شد و از نماز خارج نشد تا اين كه به كمال و تمام رساند . سپس به طرف همسرش آمد و در لب چاه نشست و دستش را به درون چاه دراز كرد ؛ در حالى كه جز طناب بلند به پايين چاه نمىرسيد ، پسرش محمد را روى دستانش گرفته و درآورد ، در حالى كه با ملاطفت سخن مىگفت و مىخنديد ، نه لباسش‌تر شده بود و نه بدنش ! آنگاه به مادر محمد فرمود :\r\n« بگير فرزندنت را اى كسى كه يقينت به خدا ضعيف است ! » و او براى سلامتى فرزندش خنديد ، اما براى اين فرمودهء امام عليه السلام كه گفت : اى كه يقينت به خدا ضعيف است ! گريست ! امام عليه السلام فرمود : « امروز باكى بر تو نيست ! اما اگر تو مىدانستى كه من در حضور خداى بسيار بزرگى بودم كه اگر صورتم را بر مىگرداندم او نيز از من روبر مىگرداند ! آيا كسى پس از او هست كه به من رحم كند ؟ ! » « 1 »\r\n60 - از عبداللَّه‌بن سليمان حضرمى ضمن خبرى طولانى آورده است كه غانم‌بن ام غانم به همراه مادرش وارد مدينه شد و پرسيد كه آيا مردى از بنى هاشم به نام على را مىشناسيد ؟\r\n\r\n\r\n","description":"","footnote":"\r\n( 1 ) - مناقب : 2 / 239 .\r\n","page_name":" 422 ","page_number":422},
  {"content":"\r\n\r\nگفتند : او اينجاست ، پس مرا نزد علي بن عبداللَّه‌بن عباس راهنمايى كردند من به او گفتم : من سنگ ريزه هايى دارم كه روى آنها نام على و حسن و حسين عليهم السلام مهر شده است و شنيدم كه مردى به نام على مُهر خود را روى آنها مىزند !\r\nعلي بن عبداللَّه‌بن عباس با شنيدن سخن من گفت : اى دشمن خدا تو بر علي بن ابىطالب و حسن و حسين عليهم السلام دروغ بسته‌اى ! و بنى هاشم ( كه آنجا بودند ) شروع كردند به كتك زدن من تا من از گفتهء خود دست برداشتم ، پس آن سنگ ريزه‌ها را از من گرفتند ، همان شب امام حسين عليهما السلام را در خواب ديدم كه به من مىفرمود : « سنگ ريزه هايت را بگير و نزد پسرم على عليه السلام برو كه او صاحب تواست ! » از خواب بيدار شدم ديدم سنگ ريزه‌ها در دست من است ، پس خدمت علي بن حسين عليهما السلام رسيدم ، آن حضرت مهر زد و فرمود : « در اين كار تو عبرتى است ! آن را به كسى نگو ! » .\r\nپس غانم بن ام غانم در اين باره گفت :\r\nنزد على آمدم تا حق را در نزد او بجويم\r\nدر حالى كه پيش على عليه السلام عبرتى بود كه من در صدد آن بودم !\r\nپس از اينكه پيمان محكم از من گرفت ، فرمود : صبور باش !\r\nگويى كه من ديوانه‌ام و كسى عقل مرا گرفته است .\r\nپس گفتم : خدا تو را لعنت كند به خدا من آنچه\r\nمىگويم ، دروغ نمىگويم !\r\nو پس از درشتى با من مرا رها كردند و من در حالى\r\nشب را به صبح رساندم كه ابزار لازم مرا بجايى برد كه بايد ببرد\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nو گفتم بهترين سخنى را كه راست بود\r\nدر اين آيين حق و باطل يكسان نيست\r\nو نيز آنكه به حق آگاه است با ديگرى\r\nكه در طول عمر حق ناشناس است برابر نيست\r\nو تو اى آن امام راستين كه فضيلتش معلوم است\r\nهر چند كه عقلها و فضيلتها بدان نرسند !\r\nو تو اى وصى اوليا ، و محمد صلى الله عليه و آله و سلم پدر تو است\r\nو آن كسى كه تمام وسايل و اسباب به او وابسته است ! « 1 »\r\n61 - از سعيدبن مسيب نقل كرده ، مىگويد : تا علي بن حسين عليهما السلام از مكه بيرون نمىشد مردم بيرون نمىشدند و من به همراه او بيرون رفتم ، در منزلگاهى فرود آمد ، دو ركعت نماز خواند و در سجده‌اش تسبيح گفت به گونه‌اى كه هيچ درخت و گِلى نماند مگر با او تسبيح گفتند و من نسبت به آن حضرت بيمناك شدم سرش را از سجده بلند كرد و گفت : « سعيد ! آيا بيمناك شدى ؟ »\r\nعرض كرد : آرى يابن رسول اللَّه !\r\nفرمود : « اين تسبيح اعظم بود » .\r\nو در روايت سعيدبن مسيب ، آمده است : قاريان به حج نمىرفتند تا زين العابدين عليه السلام به حج مىرفت ، و براى ايشان قاووت شيرين و ترش فراهم مىكرد ولى خودش نمىخورد !\r\nروزى زودتر نزد وسايل رفته بود ، من رفتم كه در مصاحبت ايشان\r\n\r\n\r\n","description":"","footnote":"\r\n( 1 ) - مناقب : 2 / 240 .\r\n","page_name":" 424 ","page_number":424},
  {"content":"\r\n\r\nباشم ديدم در حال سجده است . به خدايى كه جان سعيد در قبضهء قدرت اوست ديدم درخت و كلوخ و بار و بنهء سفر و مركب سوارى همه هماهنگ با او تسبيح مىگويند ! « 1 »\r\n62 - از ابراهيم‌بن ادهم ، و فتح موصلى نقل كرده ، هر كدام از آنها گفتند :\r\nمن در بيابان با كاروانى حركت مىكردم ، نيازى پيدا كردم از كاروان فاصله گرفتم ناگهان پسر بچه‌اى را ديدم كه پياده راه مىرود ، گفتم :\r\nسبحان اللَّه ! بيابان پهناور و پسربچه‌اى كه با پاى پياده حركت مىكند ! پس نزديك رفتم و به او سلام دادم جواب سلام مرا داد ، پرسيدم : كجا مىروى ؟ گفت : قصد خانهء پروردگارم را دارم . گفتم : عزيزم ! تو خردسالى ، زيارت خانهء خدا بر تو نه واجب است و نه مستحبّ ! فرمود : يا شيخ ! آيا نديده‌اى كسى را كه خردسالتر از من مرده باشد ؟ ! گفتم : كو توشهء سفر و مركب سواريت ؟ گفت : توشهء سفرم تقوا و مركبم پاها و مقصدم مولايم است !\r\nگفتم : همراه تو هيچ خوردنى نمىبينم . فرمود : يا شيخ ! آيا زيبنده است كه كسى تو را به مهمانى دعوت كند و تو از خانه ات غذا براى خودت بردارى ؟ !\r\nگفتم : خير . فرمود : خداوندى كه مرا به خانه‌اش دعوت كرده است ، مرا هم سير مىكند و هم سيراب . عرض كردم : قدم بردار كه زودتر برسى !\r\nفرمود : تلاش و كوشش از من و رساندن به مقصد از جانبِ اوست .\r\nمگر اين سخن خداى تعالى را نشنيده‌اى كه مىفرمايد :  « وَ الَّذِينَ جاهَدُوا فِينا \r\n\r\n\r\n","description":"","footnote":"\r\n( 1 ) - مناقب : 2 / 241 .\r\n","page_name":" 425 ","page_number":425},
  {"content":"\r\n\r\n لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ » .  « 1 »\r\nراوى مىگويد : در آن بين كه ما در گفتگو بوديم ناگهان جوانى خوش سيما با جامه‌هاى سفيد و نيكو بر تن از راه رسيد و با آن پسر بچه معانقه كرد و بر او سلام داد .\r\nبه طرف آن جوان رفتم و پرسيدم : تو را به خدايى كه نيكو و زيبايت آفريده است اين پسر كيست ؟\r\nفرمود : مگر او را نمىشناسى ؟ او علي بن حسين‌بن علي بن ابىطالب عليهم السلام است . پس آن جوان را ترك كردم و رو به آن پسربچه آوردم و گفتم : تو را به حق پدرانت بگو : اين جوان كيست ؟\r\nفرمود : « مگر او را نمىشناسى او برادرم خضر عليه السلام است ، هر روز نزد ما مىآيد به ما سلام مىدهد .\r\nعرض كرد : تو را به حق پدرانت به من بگوييد : چگونه اين بيابان را بدون توشه سفر مىپيمايى ؟ !\r\nفرمود : « آرى من با توشه اين راه را مىپيمايم ؛ زاد و توشهء من چهار چيز است » .\r\nگفتم : آن چهار چيز چيست ؟\r\nفرمود : « من تمام دنيا را با همهء امكانش مملكت خدا و تمام مردم را غلامان و كنيزان خدا و همهء وسايل و ارزاق را به دست خدا مىبينم و قضاى الهى را در همه جاى زمين خدا نافذ مىبينم !\r\n\r\n\r\n","description":"","footnote":"\r\n( 1 ) - عنكبوت / 69 : آنها كه در راه ما ( با خلوص نيت ) جهاد كنند به طور قطع ، به راههاى خود هدايتشان خواهيم كرد ، و خداوند با نيكوكاران است .\r\n","page_name":" 426 ","page_number":426},
  {"content":"\r\n\r\nمن با شنيدن اين سخنان ، عرض كردم : براستى كه توشه ، توشهء تو است اى زين العابدين و تو از بيابان آخرت با آن توشه مىگذرى چه رسد به بيابان دنيا ! . « 1 »\r\n63 - و در حديثى از ابوحمزهء ثمالى آمده است كه عبداللَّه‌بن عمر ، بر علي بن حسين عليهما السلام وارد شد و گفت : اى پسر حسين عليه السلام ! تو مىگويى كه يونس بن متى عليه السلام از نهنگ آنچه ديد به خاطر آن بود كه ولايت جدم ( على عليه السلام ) بر او عرضه شد و او توقف كرد ؟ !\r\nفرمود : « آرى ، مادرت به عزايت بنشيند ! » .\r\nعبداللَّه گفت : دليل اين سخن را اگر راست مىگويى ، بر من بنمايان !\r\nامام عليه السلام دستور داد چشمان او و مرا با دستمال ببندند ، و پس از لحظه‌اى دستور داد باز كنند ناگهان ما در ساحل دريايى بوديم كه امواج آن بهم مىخورد . پسر عمر گفت : آقاجان خون من به گردن تو ! خدا را خدا را ملاحظه جان مرا بكنيد ! و اگر راست مىگوييد ، به من نشان دهيد !\r\nآنگاه فرمود : « اى نهنگ ! » .\r\nراوى مىگويد : نهنگ سر از دريا برآورد به مانند كوه بزرگى در حالى كه مىگفت : لبيك لبيك ! يا ولى اللَّه !\r\nامام عليه السلام فرمود : « تو كيستى ؟ ! »\r\nعرض كرد : سرورم ! من نهنگ يونسم .\r\nفرمود : « ماجرا را براى ما نقل كن ! »\r\nعرض كرد : سرورم ! خداى تعالى هيچ پيامبرى را مبعوث نكرد از آدم\r\n\r\n\r\n","description":"","footnote":"\r\n( 1 ) - مناقب : 2 / 241 .\r\n","page_name":" 427 ","page_number":427},
  {"content":"\r\n\r\nتا به جدت محمد صلى الله عليه و آله و سلم رسيد ، مگر اين كه ولايت شما اهل بيت را عرضه كردند ، هر كه از انبياء آن را قبول كرد سالم ماند و نجات يافت و هر كه متوقف شد و از حمل آن تعلل ورزيد گرفتار شد ؛ آدم عليه السلام دچار نافرمانى شد ، و نوح عليه السلام گرفتار غرقاب گشت و ابراهيم عليه السلام با آتش روبرو شد و يوسف عليه السلام به چاه افتاد و ايّوب عليه السلام گرفتار بلا شد و داوود مرتكب اشتباه شد تا اين كه خداوند يونس عليه السلام را مبعوث كرد ، خداى تعالى به وى وحى كرد : اى يونس ولايت اميرالمؤمنين على عليه السلام و ائمهء راشدين از نسل او را بپذير ! يونس عليه السلام عرض كرد : من او را نديده و نشناخته چگونه ولايتش را بپذيرم و با غيظ و خشم به راه خود رفت ! پس خداى تعالى به من وحى كرد : كه يونس را ببلع ! و مبادا كه استخوانهاى او را درهم بشكنى ! اين بود كه وى چهل روز در شكم من ماند ! داخل درياها ميان سه ظلمت مىگشت و مىگفت : هيچ خدايى جز تو نيست ، تو منزهى ! براستى كه من از ستمكاران بودم ، ولايت علي بن ابىطالب و ائمهء راشدين از فرزندان او را عليهم السلام را پذيرفتم .\r\nهمين كه به ولايت شما ايمان آورد ، پروردگارم به من فرمان داد تا او را در كنار دريا بيندازم .\r\nپس زين العابدين عليه السلام فرمود : « اى نهنگ به لانهء خود برگرد » و او روى آب رفت . « 1 »\r\n64 - ابوجعفر مشهدى از ابىعبداللَّه امام صادق عليه السلام نقل كرده است ، فرمود :\r\n\r\n\r\n","description":"","footnote":"\r\n( 1 ) - مناقب : 2 / 242 .\r\n","page_name":" 428 ","page_number":428},
  {"content":"\r\n\r\n« محمدبن حنفيه - رضى اللَّه عنه - نزد زين العابدين علي بن حسين عليهما السلام آمد و گفت : يا على ! مگر تو اقرارندارى كه من رهبر و امام توأم ؟\r\nفرمود : « عمو ! اگر من چنين چيزى را مىدانستم كه با شما مخالفت نمىكردم ، در صورتى كه پيروى از من بر تو و بر همهء خلايق واجب است » .\r\nو فرمود : « عمو جان ! مگر نمىدانى كه من وصى پدرم ، و پدرم وصى پدرش مىباشد ؟ ! »\r\nساعتى مشاجره كردند ، علي بن حسين عليهما السلام فرمود : « چه كسى را براى داورى بين مان مىپسندى ؟ »\r\nمحمد گفت : هر كه را شما بخواهيد !\r\nفرمود : « آيا راضى هستى كه حجرالاسود بين ما داورى كند ؟ !\r\nمحمد گفت : سبحان اللَّه ! من شما را به سوى مردم دعوت مىكنم و شما مرا به حجرالاسود فرا مىخوانى كه حرف نمىزند ؟ !\r\nعلي بن حسين عليهما السلام فرمود : « او حرف مىزند ، مگر نمىدانى كه او در روز رستاخيز با دو چشم و دو زبان و دو لب مىآيد و به نفع كسى كه با او به عهد خود وفا كرده است شهادت مىدهد ؟ ! پس من و تو نزديك مىشويم و از خداى عزّوجلّ درخواست مىكنيم تا او را براى ما به زبان آورد و بگويد كه كدام يك از ما حجت خداييم بر خلق او ! » .\r\nپس آن دو رفتند و كنار مقام ابراهيم عليه السلام نماز خواندند و به حجرالاسود نزديك شدند در حالى كه پيشاپيش محمدبن حنفيه به او گفت : اگر من تو را بدانچه فراخوانى اجابت نكنم هر آينه از ستمكارانم !\r\nسپس علي بن حسين عليهما السلام به محمد فرمود : « عمو جان ! تو سالخورده‌تر\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nاز منى تو جلوتر برو ! » .\r\nمحمد رفت و به حجر گفت : تو را به حرمت خدا و به حرمت رسول خدا صلى الله عليه و آله و سلم و به حرمت همهء مؤمنان قسمت مىدهم اگر مىدانى كه من حجت خدا بر علي بن حسين عليهما السلام هستم ، حق را بگو و اين را براى من بيان كن ! ولى حجرالاسود به او جوابى نداد !\r\nآنگاه علي بن حسين عليهما السلام جلو رفت سخنانى گفت كه مفهوم نشد !\r\nسپس فرمود : « تو را به حرمت خداى تعالى و رسول خدا صلى الله عليه و آله و سلم و به حرمت اميرالمؤمنين و حسن و حسين عليهم السلام و حرمت فاطمه عليها السلام دختر محمد صلى الله عليه و آله و سلم قسمت مىدهم كه اگر مىدانى من بر عمويم از جانب خدا حجتم اين را بگو و براى ما روشن كن ! تا وى از عقيدهء خودش برگردد ! »\r\nپس حجر به زبان عربى گفت : اى محمدبن على ! بشنو و از علي بن حسين عليهما السلام پيروى كن كه او حجت خدا بر خلق است ! پس محمدبن حنفيه با شنيدن اين سخنان گفت : شنيدم ، فرمانبردار و تسليمم ! « 1 »\r\n65 - از ثويربن سعيد بن علاقه نقل كرده است ، مىگويد : محمدبن حنفيه رضى الله عنه بر سرور عابدان علي بن حسين عليهما السلام وارد شد و دستش را بلند كرد و يك سيلى بر او زد - در حالى كه او در نظر وى خردسال بود - سپس گفت : تواى كه ادّعاى امامت كرده‌اى ؟ !\r\nپس علي بن حسين عليهما السلام به وى فرمود : « از خدا بترس و آنچه را كه حق تو نيست ادّعا نكن ! »\r\nمحمد گفت : به خدا سوگند كه آن ( امامت ) حق من است !\r\n\r\n\r\n","description":"","footnote":"\r\n( 1 ) - الثّاقب فى المناقب : ص 349 .\r\n","page_name":" 430 ","page_number":430},
  {"content":"\r\n\r\nعلي بن حسين عليهما السلام فرمود : « عمو ! با ما برخيز به گورستان برويم تا براى من و تو مطلب روشن شود ! » .\r\nرفتند تا به يك گور تازه رسيدند ، فرمود : « اين مرده ، همين نزديكىها از دنيا رفته است پس او را فرا خوان و ماجرا را از او بپرس ! اگر امام باشى تو را پاسخ خواهد داد و اگر نه من او را فرا مىخوانم و مرا با خبر خواهد ساخت ! » .\r\nمحمد گفت : آيا تو چنين كارى را خواهى كرد ؟\r\nفرمود : آرى .\r\nپس محمدبن حنفيه به آن حضرت گفت : من توانايى چنان كارى را ندارم !\r\nراوى مىگويد : پس علي بن حسين عليهما السلام هر چه خواست در پيشگاه خدا دعا كرد آنگاه صاحب قبر را فرا خواند و او بيرون آمد ، در حالى كه خاك از سر و صورتش مىزدود و مىگفت : حق با علي بن حسين عليهما السلام است نه با تو !\r\nراوى مىگويد : پس محمدبن حنفيه آمد و خودش را روى پاى علي بن حسين عليهما السلام انداخت و مىبوسيد و به آن حضرت پناه مىبرد و مىگفت : از خدا برايم طلب آمرزش كن ! « 1 »\r\n67 - از ابن شهاب زهرى نقل كرده ، مىگويد : من شاهد بودم آن روزى كه علي بن حسين عليهما السلام را از مدينه به شام نزد عبدالملك بن مروان فرستادند در حالى كه او را سخت به زنجير كشيده بودند و چندين\r\n\r\n\r\n","description":"","footnote":"\r\n( 1 ) - الثّاقب فى المناقب : ص 351 .\r\n","page_name":" 431 ","page_number":431},
  {"content":"\r\n\r\nنگهبان بر او گمارده بودند ، من از آنها اجازه خواستم تا سلامى بدهم و با آن حضرت خداحافظى كنم ، آنان به من اجازه دادند پس بر آن حضرت وارد شدم در حالى كه او ميان خانه‌اى و دست و پايش در غل و زنجير بود ، من با ديدن آن وضع گريستم و گفتم : دوست داشتم من بجاى شما بودم و شما سالم بوديد !\r\nفرمود : « زهرى ! آيا تو گمان مىبرى كه من در اين وضعم و زنجير بر گردنم و غمگينى ؟ !\r\nاما بدان كه من اگر بخواهم هيچ كدام از اينها نيست ، اگر تو و امثال تو را رسيده است بايد ماجراى آن قبر را به خاطر بياوريد ! » .\r\nسپس دستش را از غل و پايش را از زنجير درآورد و گفت : « اى زهرى ! من دو منزل بيشتر از مدينه با ايشان نيستم ! » .\r\nپس چهار شب بيشتر نگذشت كه مأموران نگهبان آن حضرت به مدينه آمدند و ان حضرت را جستجو كردند و نيافتند و من خود از كسانى بودم كه از ايشان راجع به آن حضرت پرسيدم ، يكى از ايشان گفت : ما از پشت سر او را مىديديم كه فرود آمده و مطيع بود و ما اطراف او نگهبانى مىكرديم ، وقتى كه صبح كرديم او را در جاى خودش نديديم جز كنده و زنجير بجا مانده !\r\nزهرى مىگويد : بعدها نزد عبدالملك بن مروان رفتم راجع به علي بن حسين عليهما السلام از من پرسيد ، ماجرا را گفتم ، او گفت : همان روز كه مأموران من او را گم كرده بودند ، نزد من آمد و وارد شد و گفت : « مرا به تو چه كار ! » عرض كردم : نزد من بمان ! فرمود : « دوست ندارم » پس بيرون شد و رفت ، به خدا سوگند كه از ترس جامه‌ام را آلوده كردم ! !\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nزهرى مىگويد : گفتم : يا اميرالمؤمنين [ ! 
  ] علي بن حسين عليهما السلام آن طورى كه تو تصور مىكنى ، نيست بلكه او به خود مشغول است !\r\nعبدالملك گفت : خوشا به حال مثل او ، چه خوب مشغوليتى دارد !\r\nراوى مىگويد : هر وقت زهرى از علي بن حسين عليهما السلام ياد مىكرد ، مىگريست و مىگفت : زين العابدين ! « 1 »\r\n68 - همو از علي بن زيد نقل كرده ، مىگويد : به سعيدبن مسيب گفتم :\r\nشما گفته‌اى : علي بن حسين عليهما السلام نفس پاكيزه‌اى است و تو نظير او را سراغ ندارى ؟ !\r\nگفت : آرى چنين است ، آنچه من دربارهء او گفته‌ام ناشناخته نيست ، به خدا كه مانند او را كسى نديده است !\r\nعلي بن زيد مىگويد : گفتم : سعيد ! به خدا كه اين يك حجّت ثابت است ، پس چرا به جنازهء او نماز نخواندى ؟\r\nگفت ، من از خود او شنيدم كه از پدرش ابى عبداللَّه الحسين عليه السلام از قول پيامبر صلى الله عليه و آله و سلم از جبرئيل عليه السلام از جانب خداى تعالى مىگفت : هيچ بنده‌اى از بندگان من نيست كه به من ايمان آورده باشد و نبوت تو را تصديق كند و در مسجد تو دو ركعت نماز بخواند بدور از مردم مگر اين كه من گناهان گذشته و آينده او را مىآمرزم ! و من شاهدى برتر از علي بن حسين عليهما السلام سراغ ندارم كه اين حديث را نقل كرد ، از اين رو وقتى كه او از دنيا رفت ، نيك كردار و تبهكار بر جنازهء او حاضر شدند و خوب و بد بر او ثنا گفتند و عموم مردم او را تشيع كردند تا جنازه را بر زمين نهادند ، من با خودم\r\n\r\n\r\n","description":"","footnote":"\r\n( 1 ) - الثّاقب فى المناقب : ص 356 .\r\n","page_name":" 433 ","page_number":433},
  {"content":"\r\n\r\nگفتم : اگر من روزى از روزها دو ركعت نماز را درك كنم همين امروز است كه هيچ مرد و زنى نمانده است همگى به تشييع جنازه رفته‌اند ! پس از جا برخاستم تا نماز بخوانم ، پس از آسمان صداى هفت تكبير آمد و هفت تكبير از زمين او را پاسخ داد و بر علي بن حسين عليهما السلام نماز گذاردند و مردم وارد مسجد شدند و من آن دو ركعت نماز را و همچنين نماز بر جنازهء آن حضرت را درك نكردم كه اين خود خسران و زيان بزرگى است !\r\nراوى مىگويد : سعيد گريه كرد و گفت : من نيت خير داشتم ، كاش من بر او نماز خوانده بودم كه مثل او ديده نشده است ! « 1 »\r\n71 - « 2 » فتّال نيشابورى از زهرى نقل كرده است ، مىگويد : خدمت علي بن حسين عليهما السلام بودم ، مردى از اصحاب آن حضرت آمد ، علي بن حسين عليهما السلام به وى فرمود : « اى مرد ! چه خبر دارى ؟ »\r\nآن مرد گفت : يابن رسول اللَّه ! خبر من اين است كه من هم اكنون پانصد دينار بدهكارم امكان پرداخت آن را ندارم و نانخور زيادى دارم كه از عهده ادارهء ايشان بر نمىآيم !\r\nزهرى مىگويد : علي بن حسين عليهما السلام با شنيدن سخنان آن مرد گريه كرد ، گريهء سختى !\r\nپرسيدند : يابن رسول اللَّه ! چرا گريه مىكنيد ؟ فرمود : « آيا چيزى جز\r\n\r\n\r\n","description":"","footnote":"\r\n( 1 ) - الثّاقب فى المناقب : 356 .\r\n( 2 ) - شماره‌هاى 70 - 69 از كتاب « الثّاقب فى المناقب » ص 35 به ترتيب عين روايات شماره 9 و 10 همين بخش بود كه قبلًا از « بصائر الدرجات » ص 350 نقل كرديم - م .\r\n","page_name":" 434 ","page_number":434},
  {"content":"\r\n\r\nمصائب و گرفتاريهاى بزرگ باعث گريه مىشود ؟ » گفتند : آرى يابن رسول اللَّه همين طور است !\r\nفرمود : « چه غم و مصيبتى بالاتر از اين كه مؤمن آزاده‌اى برادر مؤمنش را در تنگنا و گرفتارى ببيند و نتواند چاره سازى كند و ببيند كه او تهى دست و نيازمند است ، نتواند بر طرف سازد ! » .\r\nزهرى مىگويد : مردم رفتند ، يكى از مخالفان كه بر علي بن حسين عليهما السلام طعنه مىزد ، گفت : تعجب است از اين قوم كه ادّعا مىكنند زمين و اسمان و همه چيز در اختيار اينهاست و هر چه آنها بخواهند خداوند خواستهء آنها را رد نمىكند ، آن وقت اين طورى از بر آوردن حاجت دوستان خصوصى شان اظهار عجز مىكنند ! اين سخن به گوش آن مرد صاحب ماجرا رسيد خدمت علي بن حسين عليهما السلام آمد ، گفت : يابن رسول اللَّه ! به من خبر دادند كه فلانى چنين و چنان گفته است كه اين براى من دشوارتر از آن گرفتارى و اندوه من است !\r\nعلي بن حسين عليهما السلام فرمود : « خداوند اذن گشايش بر تو را داده است ! »\r\nرو كرد به كنيزش و فرمود : « فلانى سحرى و افطارى مرا بياور ! » او دو قرص نان آورد ، علي بن حسين عليهما السلام خطاب به آن مرد ، فرمود : « اين دو قرص نان را بگير كه نزد ما جز آن دو نان چيزى نيست ، خدا به وسيلهء همين دو قرص نان خير گسترده‌اى تو را مىرساند و مشكل تو را حل مىكند ! » .\r\nآن مرد نانها را گرفت و وارد بازار شد در حالى كه نمىدانست با آنها چه كند ، از طرفى به سنگينى بدهى خود و وضع بد زن و بچه‌اش فكر مىكرد ، و از طرفى شيطان او را وسوسه مىكرد كه اين دو نان كجا و\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nنيازمندى تو كجا ؟ ! . . . « 1 »\r\n74 - اربلى از كتاب « دلايل رسول اللَّه » نقل كرده ، مىگويد : از جمله دلايل علي بن حسين‌بن على بن ابىطالب عليهما السلام : علي بن حسين عليهما السلام در سفر بود و داشت صبحانه مىخورد و مردى نيز در نزد آن حضرت بود كه آهويى آمد و در گوشه‌اى ايستاد ، به لبانش چيزى گرفته بود و مىخورد ، و آنان نيز كنار سفره در جاى خودشان صبحانه مىخوردند ، علي بن حسين عليهما السلام فرمود : « نزديك بيا و بخور ! تو در امانى ! » .\r\nآهو جلو رفت و از سفره چيزى به لبها مىگرفت و مىخورد ، آن مردى كه با حضرت غذا مىخورد بلند شد ، ريگى برداشت و به پشت آهو زد ، آهو فرار كرد و رفت ، پس علي بن حسين عليهما السلام فرمود : « تو پيمان مرا شكستى ، هرگز با تو سخن نخواهم گفت . » . « 2 »\r\n75 - همو از امام باقر عليه السلام نقل كرده است ، مىفرمايد : « پدرم به قصد ملكى كه داشت از شهر بيرون شد و به همراه ما افرادى از غلامان و ديگران بودند ، همين كه سفره را پهن كرديم صبحانه بخوريم ، آهويى آمد و به آن حضرت نزديك شد ، فرمود : « اى آهو ! من علي بن حسين‌بن علي بن ابيطالبم و مادرم فاطمه دختر رسول خدا صلى الله عليه و آله و سلم است ، جلو بيا ! از اين غذا بخور ! » آهو آمد و هر چه خواست بخورد با ايشان خورد سپس آهوبه\r\n\r\n\r\n","description":"","footnote":"\r\n( 1 ) - روضةالواعظين : ص 168 . بقيّهء اين حديث و شمارهء بعدى را از همين منبع ص 169 با اندك تفاوت لفظى ، به ترتيب در بخش ( سيرهء امام عليه السلام ) به شمارهء 6 از امالى صدوق ص 271 و به شمارهء 14 از ارشاد مفيد ص 238 نقل كرديم و نيز شمارهء 73 از كشف الغمه : 2 / 76 را قبلًا به شمارهء 61 از حلية الاولياء : 3 / 134 نقل كرديم - م .\r\n( 2 ) - كشف الغمه : 2 / 109 .\r\n","page_name":" 436 ","page_number":436},
  {"content":"\r\n\r\nگوشه‌اى رفت ، يكى از غلامان عرض كرد : آهو را نزد ما برگردانيد !\r\nفرمود : « مبادا پيمان مرا بشكنيد ( او را بيازاريد ) ! » .\r\nگفتند : خير .\r\nپس امام عليه السلام خطاب به آهو فرمود : « من علي بن حسين‌بن علي بن ابىطالبم و مادرم فاطمه دختر رسول خدا صلى الله عليه و آله و سلم است . بيا و از اين غذا بخور ، و تعهد مىكنم كه تو در امانى ! » .\r\nآهو با شنيدن سخنان امام عليه السلام فورى آمد كنار سفره ايستاد و با ايشان غذا مىخورد كه مردى از هم نشينان آن حضرت دستش را روى پشت او گذاشت ، آهو فرار كرد ! علي بن حسين عليهما السلام فرمود : « تو پيمان مرا شكستى ، هرگز با تو حرف نخواهم زد . » . « 1 »\r\n76 - همو نقل كرده است مىگويد : شتر آن حضرت بين كوههاى رضوى تعلل كرد ، امام عليه السلام او را خواباند سپس تازيانه و چوب دستى را به او نشان داد آنگاه فرمود : « يا بايد راه به روى و يا مىزنم ! » آن حيوان راه رفت و ديگر در رفتن تعلل نورزيد ! « 2 »\r\n77 - مجلسى مىگويد : نويسندهء كتاب « انبياء و اوصياء از آدم تا مهدى » ضمن حديثى از علي بن حسين عليهما السلام مطلبى را نقل كرده است به اين عبارت و يا به اين مضمون : نقل كرده است كه مردى خدمت علي بن حسين عليهما السلام امد در حالى كه اصحاب آن حضرت نزد وى بودند . فرمود : « شما كه هستيد ؟ » گفت : من منجم ژرف نگر و اخترشناسم ، امام عليه السلام نگاهى به او كرد و فرمود : « مىخواهى مردى را به تو معرفى كنم كه از موقعى كه تو\r\n\r\n\r\n","description":"","footnote":"\r\n( 1 ) - كشف الغمه : 2 / 109 .\r\n( 2 ) - همان .\r\n","page_name":" 437 ","page_number":437},
  {"content":"\r\n\r\nنزد ما آمده‌اى چهار هزار عالم را در نورديده است ؟ ! »\r\nپرسيد : آن مرد كيست ؟\r\nامام عليه السلام فرمود : « اما آن مرد را من نام نمىبرم ولى اگر بخواهى به تو مىگويم چه خورده‌اى و در خانه ات چه اندوخته كرده‌اى ؟ » .\r\nعرض كرد : بفرماييد !\r\nفرمود : « امروز پنير خوردى و اما در خانه ات بيست دينار است كه سه دينار آن بى عيب است ! » .\r\nآن مرد پس از شنيدن سخنان امام عليه السلام عرض كرد : شما راست گفتيد ، خداوند دل شما را به ايمان آزموده و استوار نموده است . « 1 »\r\n79 - « 2 » مجلسى مىگويد : در يكى از تأليفات علماى شيعه ديدم ، نقل شده است كه مرد مؤمنى از بزرگان بلخ در بيشتر سالها به حج خانهء خدا و زيارت قبر پيامبر صلى الله عليه و آله و سلم مىرفت و به زيارت علي بن حسين عليهما السلام نايل مىشد و براى آن حضرت هديه و تحفه‌ها مىبرد و مصالح دين خود را از او مىگرفت سپس به وطنش بر مىگشت ، پس همسرش به وى گفت :\r\nمىبينم تحفهء زيادى هديه مىبرى ولى پاداشى در برابر آنها نمىبينيم كه به تو داده باشند ! مرد بلخى گفت :\r\nمردى را كه من براى او هديه‌ها را مىبرم او پادشاه دنيا و آخرت است ، و هر چه در دست مردم است تحت مالكيت اوست زيرا كه او خليفهء\r\n\r\n\r\n","description":"","footnote":"\r\n( 1 ) - بحارالانوار : 42 / 46 .\r\n( 2 ) - حديث شمارهء 78 از بحارالانوار : 46 / 43 را بى كم و زياد در صفحات قبل همين بخش به شمارهء 35 از دلائل الامامه : ص 90 نقل كرديم - م .\r\n","page_name":" 438 ","page_number":438},
  {"content":"\r\n\r\nخدا در زمين و حجّت او بر بندگان است و او پسر رسول خدا صلى الله عليه و آله و سلم و امام ماست .\r\nهمسر آن مرد وقتى كه سخنان شوهرش را شنيد از سرزنش او خوددارى كرد . بعدها كه ان مرد براى نوبت ديگرى سال آينده آمادهء رفتن حج شد و آهنگ خانهء علي بن حسين عليهما السلام را كرد و اجازهء ورود خواست ، امام عليه السلام اجازه داد ، وارد شد و سلام داد و دست آن حضرت را بوسيد ، در حضور او غذايى را ديد ، امام عليه السلام او را نزديك خود نشاند و وادار كرد تا با او هم خوراك شود سپس آفتابه لگن خواست كه داخل آفتابه آب بود ، آن مرد از جا بلند شد و ابريق را گرفت و روى دستهاى امام عليه السلام آب ريخت .\r\nامام عليه السلام فرمود : « يا شيخ تو مهمان مايى ، چگونه روى دست ما آب مىريزى ؟ »\r\nعرض كرد : من خود اين را دوست دارم .\r\nامام عليه السلام فرمود : « چون تو اين را دوست دارى به خدا كه من تو را چيزى مىنمايانم كه دوست بدارى و راضى باشى و چشمت روشن شود ! » .\r\nپس آن مرد به قدرى روى دستان آن حضرت آب ريخت كه سه بار طشت پر آب شد ، پس امام عليه السلام فرمود : « اين چيست ؟ » عرض كرد : آب است .\r\nامام عليه السلام فرمود : « ياقوت سرخ است » آن مرد نگاهى كرد ، ديد به اذن خداى تعالى ياقوت سرخ شده است !\r\nسپس فرمود : « اى مرد ! آب بريز ! باز آب ريخت ، باز طشت پر شد\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nفرمود : « اين چيست ؟ عرض كرد : آب است ! امام عليه السلام فرمود : « بلكه زمرد سبز است . » پس آن مرد نگاهى كرد ، ديد زمرد سبز است .\r\nباز فرمود : « آب بريز ! » آن مرد به قدرى آب ريخت كه طشت پر شد ، فرمود : « اين چيست ؟ » آن مرد گفت : آب است . امام عليه السلام فرمود « بلكه درّ سفيد است » آن مرد نگاهى كرد ، ديد در سفيد است . به اين ترتيب طشت سه مرتبه از سه رنگ در و ياقوت و زمرد پر شد ، آن مرد در شگفت شد و خودش را روى قدمهاى امام عليه السلام انداخت ، مىبوسيد !\r\nامام عليه السلام فرمود : « يا شيخ ! نزد ما چيزى نبود كه به عنوان پاداش هدايايت به تو بدهيم اين گوهرها عوض هديه تو است و از طرف ما از همسرت عذرخواهى كن ! زيرا كه او ما را مورد عتاب قرار داد ! » آن مرد با شنيدن سخن امام عليه السلام سر به زير انداخت و عرض كرد : سرورم ! چه كسى سخن همسر مرا به اطلاع شما رساند ؟ ! ترديدى ندارم كه شما از خاندان نبوتى .\r\nبعدها آن مرد خداحافظى كرد و آن گوهرها را گرفت و نزد همسرش برد و داستان را براى او نقل كرد . زن با شنيدن داستان براى خدا سجدهء شكر بجا آورد و همسرش را به خداى بزرگ سوگند داد كه او را با خود نزد ان حضرت ببرد ! پس چون در سال آينده همسرش آماده رفتن حج شد او را به همراه خود برد اما او در بين راه مريض شد و نزديك مدينه از دنيا رفت ، آن مرد گريان نزد امام عليه السلام آمد و جريان مرگ همسرش را به اطلاع امام عليه السلام رساند ، امام عليه السلام برخاست و دو ركعت نماز خواند و دعاهايى به درگاه خداى عزّوجلّ قرائت كرد سپس نگاهى به آن مرد كرد و گفت : « نزد همسرت برگرد كه خداى عزّوجلّ او را به قدرت و حكمت\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nخود زنده كرد كه او استخوانهاى پوسيده را زنده مىكند ! » .\r\nآن مرد با شتاب حركت كرد همين كه وارد خيمه خود شد ديد همسرش به حال صحت و سلامتى نشسته است ، پرسيد : چگونه خداوند تو را زنده كرد ؟ گفت : به خدا كه ملك الموت نزد من آمد و مرا قبض روح كرد و تصميم داشت آن را بالا ببرد كه ناگاه مردى با اين اوصاف - اوصاف را مىشمرد و شوهرش مىگفت : آرى ، راست گفتى - اينها اوصاف سرورم و مولايم علي بن حسين عليهما السلام است - همين كه ملك الموت ديد دارد مىآيد ، روى پاهايش افتاد ، مىبوسيد و مىگفت : درود بر تو اى حجت خدا در روى زمين ! درود بر تو اى زين العابدين ! و او جواب سلام را داد و به وى گفت : « اى فرشتهء مرگ ! روح اين زن را به پيكرش بازگردان كه او قصد ديدار ما را داشت و من از پروردگارم درخواست كردم تا سى سال ديگر او را زنده بدارد و به خاطر آمدنش به زيارت ما حيات پاكيزه‌اى دهد ! . »\r\nآن فرشته گفت : چشم ، اطاعت مىشود اى ولى خدا ! آنگاه روح مرا به پيكرم بازگرداند ! در حالى كه من به ملك الموت نگاه مىكردم كه دست آن بزرگوار را مىبوسيد !\r\nعلي بن حسين عليهما السلام بيرون شد و آن مرد دست همسرش را گرفت و به محضر امام عليه السلام آورد ، در حالى كه امام عليه السلام در بين اصحاب خود بود ، آن زن روى دو زانوى امام عليه السلام خم شد و بوسيد و عرض كرد : به خدا كه آقا و مولاى من همين است ! و همين است كه خداوند به بركت دعاى او مرا زنده كرد .\r\nراوى مىگويد : پس همواره آن زن با شوهرش بقيهء عمرشان را مجاور\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nآن حضرت شدند تا از دنيا رفتند . « 1 »\r\n80 - برسى در كتاب « مشارق الانوار » آورده است كه مردى به علي بن حسين عليهما السلام گفت : به چه چيز ما بر دشمنانمان برترى داريم در صورتى كه در ميان آنها كسانى هستند كه از ما زيباترند ؟ !\r\nامام عليه السلام فرمود : « آيا دوست دارى كه برترى خودت را بر ايشان ببينى ؟ »\r\nآن مرد گفت : آرى . امام عليه السلام دستش را به صورت آن مرد كشيد و فرمود : « نگاه كن ! » او نگاه كرد پس نگران شد و گفت : فدايت شوم ! مرا به حال اول برگردانيد ! زيرا كه در ميان مسجد جز خرس و ميمون و سگ نديدم ! پس امام عليه السلام دوباره دست به صورت آن مرد كشيد و او به حال اول برگشت ! « 2 »\r\n81 - حافظ ابونعيم از ابوحمزه ثمالى نقل كرده ، مىگويد : نزد علي بن حسين عليهما السلام بودم ناگهان ديدم گنجشگهايى اطراف آن حضرت مىپرند و صدا مىكنند ، فرمود : « ابوحمزه ! آيا مى دانى اين گنجشگها چه مىگويند ؟ » گفت : خير .\r\nفرمود : آنها پروردگارشان را تقديس مىكنند و از درگاه او قوت روزانه شان را مىطلبند » . « 3 »\r\n\r\n\r\n","description":"","footnote":"\r\n( 1 ) - بحارالانوار : 46 / 47 .\r\n( 2 ) - همان : 46 / 49 .\r\n( 3 ) - حليةالاولياء : 3 / 140 .\r\n","page_name":" 442 ","page_number":442},
  {"content":"\r\n\r\n\r\nغيبت ( امام زمان عليه السلام )\r\n1 - صدوق از يحيىبن ابى القاسم به نقل از امام صادق ، جعفربن محمد ، از پدرش ، از جدش عليهم السلام آورده است ، مىگويد : « رسول خدا صلى الله عليه و آله و سلم فرمود :\r\nامامان پس از من دوازده نفرند كه اول آنها علي بن ابىطالب عليه السلام و آخر ايشان قائم عليه السلام است ، ايشانند جانشينان ، اوصياء و اولياى من و پس از من حجت خدا بر امت منند ، هر كه ايشان را باور كند مؤمن است و منكر ايشان كافر است . » . « 1 »\r\n2 - از ابوحمزه نقل كرده است ، مىگويد : از علي بن حسين عليهم السلام شنيدم كه مىفرمود : « خداى تبارك و تعالى محمد و على و يازده امام عليهم السلام را به صورت ارواح از نور عظمت خود آفريد و آنان پيش از آفرينش خلق ، خدا را در پرتوى نورش مىپرستيدند و او را تقديس مىكردند و آنان امامان هدايتگر از آل محمد عليهم السلام هستند . » . « 2 »\r\n3 - و نيز از ابوحمزهء ثمالى به نقل از ابوخالد كابلى آورده است ،\r\n\r\n\r\n","description":"","footnote":"\r\n( 1 ) - كمال الدين : ص 259 .\r\n( 2 ) - همان : ص 318 .\r\n","page_name":" 443 ","page_number":443},
  {"content":"\r\n\r\nمىگويد : حضور سرورم علي بن حسين ؛ زين العابدين عليهما السلام رسيدم ، عرض كردم : يابن رسول اللَّه ! بفرماييد : خداوند عزّوجلّ طاعت و دوستى چه كسانى را فرض كرده و پس از رسول خدا صلى الله عليه و آله و سلم پيروى از ايشان را بر بندگانش واجب گردانيده است ؟\r\nفرمود : « اى كنكر ! همانا اولوالامرى كه خداى عزّوجلّ آنان را امامان مردم قرار داده و اطاعت ايشان را بر آنها واجب گردانيده است عبارتند از : اميرالمؤمنين علي بن ابىطالب ، پس از او حسن ، سپس حسين ؛ پسران علي بن ابىطالب عليهم السلام و پس از ايشان اين امر به ما رسيد . » .\r\nآنگاه ساكت شد ، عرض كردم : آقاى من از اميرالمؤمنين على عليه السلام براى ما نقل كرده‌اند كه زمين از حجت خداى عزّوجلّ بر بندگانش خالى نمىشود ، بنابراين حجت و امام بعد از شما كيست ؟\r\nفرمود : « پسرم محمد كه نام او در تورات باقر است ، او علم را مىشكافد شكافتنى !\r\nاو حجت و امام پس از من است و پس از محمد ، پسرش جعفر است كه نام او در نزد اهل آسمان صادق مىباشد . »\r\nعرض كردم : سرورم با اين كه همهء شما صادقيد ، چرا تنها نام او صادق گرديده است ؟\r\nفرمود : « پدرم از قول پدرش عليهما السلام نقل كرده ، مىگويد : رسول خدا صلى الله عليه و آله و سلم فرمود : چون پسرم جعفربن محمدبن علي بن حسين‌بن علي بن ابىطالب عليهم السلام به دنيا آمد ، او را از آن جهت صادق ناميدند كه براى پنجمين فرزند او پسرى به نام جعفر به دنيا مىآيد كه با گستاخى به خدا و دروغ بستن به خدا ادّعاى امامت مىكند كه او در نزد خدا جعفر كذّاب\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nاست ، كسى كه بر خداى عزّوجلّ دروغ بسته و مدعى مقامى است كه شايستگى او را ندارد ؛ مخالف پدر خويش و نسبت به برادرش حسد مىورزد ! هموست كه هدفش پرده درى و كشف راز الهى در زمان غيبت ولى خداى عزّوجلّ است . » .\r\nپس از اين سخنان ، علي بن حسين عليهما السلام گريهء شديدى كرد سپس فرمود : « گويا جعفر كذّاب را مىبينم كه طاغوت زمان خودش را به تفتيش امر ولى خدا و آن كه در حفظ خدا پنهان است واداشته و همچنين او را بر گماردن مأموران به حرم پدرش واداشته است به دليل ناآگاهى از ولادت آن حضرت و آزمندى وى بر كشتن او در صورتى كه دست يابد به خاطر طمع در ميراث او تا اين كه به ناحق آن را بگيرد ! » .\r\nابوخالد مىگويد : عرض كردم يابن رسول اللَّه ! چنين چيزى شدنى است ؟\r\nفرمود : « آرى ، سوگند به پروردگارم كه ان در صحيفه‌اى كه نزد ماست نوشته شده است ؛ صحيفه‌اى كه در آن محنتهايى كه پس از رسول خدا صلى الله عليه و آله و سلم بر ما جارى مىشود ، آمده است . » .\r\nابوخالد مىگويد : گفتم : يابن رسول اللَّه ! آنگاه چه اتفاقى مىافتد ؟\r\nفرمود : « سپس غيبت ولى خداى عزّوجلّ ، دوازدهمين فرد از اوصياى رسول خدا صلى الله عليه و آله و سلم و امامان پس از وى عليهم السلام ادامه مىيابد ! اى ابوخالد ! براستى كه اهل زمان غيبت وى كه به امامت او معتقدند و انتظار ظهور او را مىكشند از مردم همهء زمانها برترند ، زيرا كه خداى تبارك و تعالى به ايشان از خردها و فهمها و معرفتى برخوردار فرموده است كه غايب بودن در نزد ايشان به منزلهء مشاهده است و انان را در آن زمان به منزلهء\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nمجاهدان با شمشير در حضور رسول خدا صلى الله عليه و آله و سلم قرار داده است ، آنها مخلصان راستين و شيعيان صادق ما و داعيان به سوى دين خداى عزّوجلّ در آشكار و نهانند . » .\r\nو علي بن حسين عليهما السلام فرمود : « انتظار فرج از بزرگترين فرج است » .\r\n( و در پايان حديث سند تفصيلى آن را تا امام سجّاد عليه السلام آورده است - م . ) « 1 »\r\n4 - از شريف ابوالحسن علي بن موسىبن احمدبن ابراهيم‌بن محمدبن عبداللَّه‌بن موسىبن جعفربن محمدبن علي بن حسين‌بن علي بن ابىطالب عليهم السلام به چند واسطه از سعيدبن جبير نقل كرده ، مىگويد : از سرور عابدان علي بن حسين عليهما السلام شنيدم كه مىفرمود :\r\n« در قائم ما سنت هايى از پيامبران است : سنتى از پدرمان آدم عليه السلام و سنتى از نوح عليه السلام و سنتى از ابراهيم عليه السلام و سنتى از موسى عليه السلام و سنتى از عيسى عليه السلام و سنتى از ايوب عليه السلام و سنتى از محمد صلى الله عليه و آله و سلم ؛ اما از آدم و نوح عليهما السلام عمر طولانى ، و اما از ابراهيم عليه السلام تولد پنهانى و گوشه‌گيرى از مردم ، و اما از موسى عليه السلام ترس و پنهانى از انظار ، و اما از عيسى عليه السلام اختلاف مردم را دربارهء او ، و اما از ايوب عليه السلام گشايش پس از گرفتارى را و اما از محمد صلى الله عليه و آله و سلم پس خروج و قيام به شمشير را » . « 2 »\r\n5 - از سعيدبن جبير نقل كرده ، مىگويد : از سرور عابدان علي بن حسين عليهما السلام شنيدم كه مىفرمود : « در قائم ما سنتى از نوح است و آن عمر\r\n\r\n\r\n","description":"","footnote":"\r\n( 1 ) - كمال الدين : ص 319 .\r\n( 2 ) - همان .\r\n","page_name":" 446 ","page_number":446},
  {"content":"\r\n\r\nطولانى است » . « 1 »\r\n6 - و نيز با همان سند نقل كرده ، مىگويد : سرور عابدان علي بن حسين عليهم السلام فرمود : « ولادت قائم ما بر مردم پوشيده است تا آن جا كه مىگويند : هنوز به دنيا نيامده است تا اين كه به موقع خروج نمايد در حالى كه از هيچ كس بيعتى بر عهده ندارد . » . « 2 »\r\n7 - از عمروبن ثابت نقل كرده ، مىگويد : سرور عابدان علي بن حسين عليهما السلام فرمود : « هر كه بر موالات ما در زمان غيبت قائم ما ثابت قدم باشد خداى عزّوجلّ پاداش هزار شهيد از شهداى بدر و احد را به او مرحمت كند . » . « 3 »\r\n8 - همو از ثابت ثمالى نقل كرده ، مىگويد : علي بن حسين‌بن علي بن ابىطالب عليهم السلام فرمود : « اين آيهء شريفه :  « أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ »  « 4 » دربارهء ما نازل شده است .\r\nو نيز اين آيه :  « وَ جَعَلَها كَلِمَةً باقِيَةً فِي عَقِبِهِ »  « 5 » دربارهء ما نازل شده است .\r\nزيرا كه تا روز قيامت امامت در نسل حسين‌بن علي بن ابىطالب عليهما السلام است .\r\nو همانا قائم ما دو غيبت دارد : يكى از آنها طولانىتر از ديگرى است ، اما غيبت نخستين ، شش روز و يا شش ماه و يا شش سال است ، ولى\r\n\r\n\r\n","description":"","footnote":"\r\n( 1 ) - كمال الدين : ص 322 .\r\n( 2 ) - همان .\r\n( 3 ) - همان : ص 323 .\r\n( 4 ) - احزاب / 6 : و خويشاوندان نسبت به يكديگر از مؤمنان و مهاجران ، در آنچه خدا مقرر داشته است اولى هستند .\r\n( 5 ) - زخرف / 28 : او آن ( كلمهء توحيد ) را كلمهء باقيه در فرزندان خود قرار داد .\r\n","page_name":" 447 ","page_number":447},
  {"content":"\r\n\r\nديگرى امرى طولانى است تا اين كه بيشتر كسانى كه معتقد به او هستند از عقيدهء خود برگردند و استوار بر عقيده نمىماند مگر كسى يقين مستحكم و معرفت درستى دارد و در وجود خود از آنچه ما حكم كرده‌ايم حرجى نمىبيند و تسليم ما اهل‌بيت است . » . « 1 »\r\n9 - با همين اسناد نقل كرده ، مىگويد : علي بن حسين عليهما السلام فرمود :\r\n« همانا به آيين خداى عزّوجلّ با خردهاى ناقص و انديشه‌هاى باطل و معيارهاى فاسد نمىتوان رسيد و جز با تسليم امكان رسيدن به آن نيست ، بنابراين هر كه تسليم ما شد و از ما پيروى كرد هدايت يافته است و هر كه به قياس و رأى خودش عمل كند در هلاكت است . و هر كه از آنچه ما مىگوييم و يا حكم مىكنيم در وجود خودش حرجى ديد ، به خدايى كه سبع‌المثانى و قرآن عظيم را فرو فرستاده است كافر است در حالى كه خود نمىداند ! » . « 2 »\r\n10 - از هشام‌بن سالم به نقل از امام صادق جعفربن محمد ، از پدرش ، از قول جدش عليهم السلام آورده است كه رسول خدا صلى الله عليه و آله و سلم فرمود : « نام قائم از فرزندان من نام من و كنيه‌اش كنيهء من و شمايلش شمايل من است و سنت و روش او سنت و روش من است ، مردم را براساس ملت و شريعت من به پا مىدارد و آنان را به كتاب خداى عزّوجلّ فرا مىخواند ؛ هر كه او را اطاعت كند مرا اطاعت كرده ، و هر كه او را نافرمانى كند مرا نافرمانى كرده است و هر كه در زمان غيبت او را انكار كند در حقيقت مرا انكار كرده است و هر كه او را تكذيب كند مرا تكذيب نموده است و هر كه او را\r\n\r\n\r\n","description":"","footnote":"\r\n( 1 ) - كمال الدين : ص 322 .\r\n( 2 ) - همان : ص 324 .\r\n","page_name":" 448 ","page_number":448},
  {"content":"\r\n\r\nتصديق كند مرا تصديق كرده است ، از تكذيب كنندگان من نسبت به امر او و منكران سخنان من دربارهء او و گمراه‌سازان امتم از راه و روش او به خدا شكوه مىكنم !  « وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ  « 1 »  » .  « 2 »\r\n11 - از ابوخالد كابلى به نقل از سرور عابدان علي بن حسين عليهما السلام آورده است فرمود : « كسانى كه بىاعتنا به بسترشان بودند ( شب زنده داران ) سيصد و ده نفر به شمار رزمندگان جنگ بدر ؛ بامدادان در مكه حضور مىيابند و اين است معناى فرمودهء خداى عزّوجلّ :  « أَيْنَ ما تَكُونُوا يَأْتِ بِكُمُ اللَّهُ جَمِيعاً »  « 3 » و آنان همراهان و ياوران قائم عليه السلام اند » . « 4 »\r\n12 - ابوخالد كابلى از علي بن حسين عليهما السلام نقل كرده است ، مىفرمايد :\r\n« آنگاه كه بنىعباس شهرى بر كرانهء فرات بسازند پس از آن يك سال مىمانند » . « 5 »\r\n13 - از حسين‌بن ثويربن ابى فاخته از قول پدرش به نقل از علي بن حسين عليهما السلام آورده است ، فرمود : « وقتى كه قائم ما ظهور كند خداى عزّوجلّ بيمارى و آفت را از شيعيان ما بر طرف سازد و دلهاى آنان را مانند پاره‌هاى محكم آهن گرداند و توان هر مردى از ايشان را برابر با نيرو و توان چهل مرد قرار دهد و آنان حاكمان روى زمين و بزرگان جهان خواهند بود » . « 6 »\r\n\r\n\r\n","description":"","footnote":"\r\n( 1 ) - شعراء / 227 : آنها كه ستم كرده‌اند به زودى مىدانند كه بازگشتشان كجاست !\r\n( 2 ) - كمال الدين : ص 411 .\r\n( 3 ) - بقره / 148 : هر جا باشيد خداوند همهء شما را حاضر خواهد كرد .\r\n( 4 ) - كمال الدّين : ص 654 .\r\n( 5 ) - همان ، ص 655 .\r\n( 6 ) - خصال : ص 541 .\r\n","page_name":" 449 ","page_number":449},
  {"content":"\r\n\r\n14 - نعمانى از ابوخالد كابلى نقل كرده ، مىگويد : علي بن حسين عليهما السلام فرمود : « براستى كه من دوست داشتم ، سه روز مرا به حال خود بگذارند تا با مردم حرف بزنم آنگاه خداوند هرطور مىپسنديد ، فرمان مىراند ولى اين حكم از جانب خدا قطعى است كه بايد ما صبر كنيم ! » سپس اين آيه شريفه را قرائت كرد :  « وَ لَتَعْلَمُنَّ نَبَأَهُ بَعْدَ حِينٍ »  « 1 » . و آنگاه اين آيه را نيز تلاوت فرمود :  « وَ لَتَسْمَعُنَّ مِنَ الَّذِينَ أُوتُوا الْكِتابَ مِنْ قَبْلِكُمْ وَ مِنَ الَّذِينَ أَشْرَكُوا أَذىً كَثِيراً وَ إِنْ تَصْبِرُوا وَ تَتَّقُوا فَإِنَّ ذلِكَ مِنْ عَزْمِ الْأُمُورِ  « 2 »  »  « 3 »\r\n15 - از ابوالطّفيل ، به نقل از ابوجعفر محمدبن على ، از قول پدرش علي بن حسين عليهم السلام آورده ست كه ابن عباس كسى را خدمت آن حضرت فرستاده بود تا از معناى اين آيه :  « يا أَيُّهَا الَّذِينَ آمَنُوا اصْبِرُوا وَ صابِرُوا وَ رابِطُوا »  « 4 » بپرسد . علي بن حسين عليهما السلام خشمگين شد و به آن شخص فرمود : من دوست داشتم آن كسى كه تو را فرستاده است ، خود او با من روبرو مىشد ! »\r\nسپس فرمود : « اين آيه دربارهء پدر من و دربارهء ما خانواده نازل شده است . و مرزى كه ما مأمور به مراقبت شده‌ايم هنوز وجود ندارد و به زودى از نسل ما مرزدار خواهد آمد » آنگاه فرمود : « بدانيد كه در نسل وى - يعنى ابن عبّاس - امانتى است كه براى آتش دوزخ آفريده شده\r\n\r\n\r\n","description":"","footnote":"\r\n( 1 ) - ص / 88 : و خبر آن را پس از مدّتى مىشنويد .\r\n( 2 ) - آل عمران / 186 : به طور مسلّم در آينده از اهل كتاب ( يهود و نصارا ) و مشركان سخنان ناراحت‌كنندهء فراوانى خواهيد شنيد .\r\n( 3 ) - غيبت نعمانى : ص 198 .\r\n( 4 ) - آل عمران / 200 : اى كسانى كه ايمان آورده‌ايد ، در برابر حوادث ايستادگى كنيد ! و در برابردشمنان نيز استقامت كنيد و از مرزهايتان مراقبت به عمل آوريد !\r\n","page_name":" 450 ","page_number":450},
  {"content":"\r\n\r\nاست ؛ به زودى گروههايى را از دين خدا دسته دسته بيرون مىكنند و زمين را از خون جوجه‌اى از دودمان محمد صلى الله عليه و آله و سلم رنگين مىسازند كه آن فرزند پيامبر صلى الله عليه و آله و سلم بىموقع قيام مىكند و چيزى دست نيافتنى را مىطلبد و كسانى كه ايمان آورده‌اند در برابر حوادث ايستادگى مىكنند و در مقابل دشمنان استقامت مىورزند تا خداوند حكم كند كه او بهترين حاكمان است ! » . « 1 »\r\n16 - « 2 » همو از حريز به نقل از ابى عبداللَّه - امام صادق - عليه السلام آورده است كه علي بن حسين عليهما السلام فرمود : « وقتى كه قائم ما قيام كند ، خداوند از همهء مؤمنان بيمارى و آفت را بزدايد و توان و نيروى او را بازگرداند ! » . « 3 »\r\n17 - ابوعبداللَّه مفيد از ابوخالد كابلى نقل كرده است ، مىگويد : علي بن حسين عليهما السلام به من فرمود : « ى ابوخالد ! فتنه‌ها و آشوبها همچون پاره‌هاى شب تيره مىآيند ، كسى از آنها نجات نمىيابد مگر آن كه خداوند از او پيمان گرفته باشد ، آنان چراغهاى هدايت و چشمه‌هاى دانشند ! خداوند ايشان را از هر فتنه و آشوب ظلمانى نجات مىدهد . گويى من صاحب و سرپرست شما را در بالاى همين نجف شما در پشت كوفه ميان سيصد و ده نفر و اندى مىبينم كه جبرئيل طرف راست و ميكائل از سمت چپ و اسرافيل در پيشروى اوست در حالى كه پرچم رسول خدا صلى الله عليه و آله و سلم را برافراشته است ، با آن وضع به هيچ قومى اشاره نمىكند مگر اينكه خداى\r\n\r\n\r\n","description":"","footnote":"\r\n( 1 ) - غيبت نعمانى : ص 199 .\r\n( 2 ) - حديث شمارهء 16 از غيبت نعمانى عين شمارهء 11 بود ، لذا تكرار نشد - م .\r\n( 3 ) - همان : ص 317 .\r\n","page_name":" 451 ","page_number":451},
  {"content":"\r\n\r\nعزّوجلّ آنان را هلاك مىسازد ! » . « 1 »\r\n18 - مجلسى از ابن طاووس به اسناد خود از ( ابوخالد ) كابلى به نقل از علي بن حسين عليهما السلام آورده است ، فرمود : « قائم عليه السلام از مردم مدينه مىكشد تا به « اجْفَرْ » - نام محلى است - مىرسد ، در حالى كه مردم دچار قحطى شده باشند ! »\r\nفرمود : « پس ضجّه و ناله مىكنند در حالى كه ميوه‌اى براى ايشان مىرويد ، از آن مىخورند و توشه بر مىدارند ، و اين است معناى كلام خدا كه مىفرمايد :  « وَ آيَةٌ لَهُمُ الْأَرْضُ الْمَيْتَةُ أَحْيَيْناها وَ أَخْرَجْنا مِنْها حَبًّا فَمِنْهُ يَأْكُلُونَ »  « 2 »  . \r\nسپس مىرود تا به قادسيّه مىرسد كه مردم در كوفه جمع شده‌اند و با سفيانى بيعت كرده‌اند . » . « 3 »\r\n\r\n\r\n","description":"","footnote":"\r\n( 1 ) - امالى مفيد : ص 36 .\r\n( 2 ) - يس / 33 : زمينهاى مرده براى آنها نشانهء آشكارى است ( از مبدأ و معاد ) ما آن ر زنده كرديم ، و دانه‌هايى از آن خارج ساختيم و آنها از آن دانه‌ها تغذيه مىكنند .\r\n( 3 ) - بحارالانوار : 52 / 387 .\r\n","page_name":" 452 ","page_number":452},
  {"content":"\r\n\r\n\r\nسخنان امام عليه السلام دربارهء اصحاب\r\n\r\nابوسعيد خدرى\r\n1 - كشى از ذريح نقل كرده است ، مىگويد :\r\nاز ابوعبداللَّه - امام صادق - عليه السلام شنيدم كه مىفرمود : « علي بن حسين عليهما السلام همواره مىگفت : من خوش ندارم مردى در دنيا هميشه در عافيت باشد و هيچ نوع گرفتارى نبيند ! سپس خاطر نشان كرد كه ابوسعيد خدرى مردى استوار و در راه مستقيم بود با وجود اين سه روز در حال جان كندن بود ، خانواده‌اش او را غسل دادند ، سپس به مصلّايش بردند و در آنجا جان سپرد ! » . « 1 »\r\n\r\nعبداللَّه بن عبّاس\r\n2 - كشى از فضيل بن يسار به نقل از ابوجعفر - امام باقر - عليه السلام آورده است كه فرمود : « مردى خدمت پدرم عليه السلام رسيد و گفت : فلانى - يعنى\r\n\r\n\r\n","description":"","footnote":"\r\n( 1 ) - رجال كشى : ص 42 .\r\n","page_name":" 453 ","page_number":453},
  {"content":"\r\n\r\nعبداللَّه بن عباس - گمان دارد كه مىداند ، هر آيه‌اى كه در قرآن نازل شده است ، در چه روزى نازل شده و در بارهء چه چيز نازل شده است ! مىگويد : فرمودند : از او بپرسيد : كه آيهء  « وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا »  « 1 » دربارهء چه كسى نازل شده است ؟ و همچنين آيهء  « وَ لا يَنْفَعُكُمْ نُصْحِي إِنْ أَرَدْتُ أَنْ أَنْصَحَ لَكُمْ »  « 2 » در چه موردى و نيز آيهء :  « يا أَيُّهَا الَّذِينَ آمَنُوا اصْبِرُوا وَ صابِرُوا وَ رابِطُوا »  « 3 » راجع به چه چيز نازل شده است ؟ ابن عباس گفت : من دوست داشتم آنكه تو را چنين دستورى داده است ، با من روبرو مىشد و من با او سؤال و جواب مىكردم ، ولى تو از او بپرس ! عرش چيست ؟ و چه وقت آفريده شده است ؟ و چگونه است ؟\r\nپس آن مرد رفت و نزد پدرم برگشت و آنچه را كه او گفته بود به عرض پدرم رساند !\r\nپدرم گفت : آيا جواب مربوط به آيات را داد ؟ آن مرد گفت : نه .\r\nفرمود : ولى من جواب آنها را به وسيلهء نور الهى و دانش بدون مدّعى و بدون انتساب به ديگرى پاسخ مىدهم ! امّا دو آيهء اول دربارهء پدر ايشان نازل شده ولى آيه آخرى دربارهء پدر من و ما خانواده نازل شده است ، و خاطر نشان ساخت و فرمود : مرزى كه ما را مأمور به مرزدارى آن\r\n\r\n\r\n","description":"","footnote":"\r\n( 1 ) - اسراء / 72 : اما كسى كه در اين جهان ( از ديدن چهرهء حق ) نابيناست در آخرت نيز نابينا وگمراه‌تر است .\r\n( 2 ) - هود / 34 : اگر خداوند ( به خاطر گناهان ) بخواهد شما را گمراه سازد ، هرگز نصيحت من سودىنخواهد بخشيد ، هر چند بخواهم شما را نصيحت كنم !\r\n( 3 ) - آل عمران / 200 : اى كسانى كه ايمان آورده‌ايد در برابر حوادث ايستادگى كنيد و در برابردشمنان استقامت نماييد و از مرزهايتان مراقبت كنيد !\r\n","page_name":" 454 ","page_number":454},
  {"content":"\r\n\r\nنموده است هنوز به وجود نيامده است و به زودى از نسل ما و او ، آن مرزدار خواهد آمد !\r\nو امّا آنچه از تو پرسيد ؛ عرش چيست ؟ خداى عزّوجلّ آن ر چهارده بخش قرار داده است پيش از آن جز سه چيز : هوا ، قلم و نور ، چيز ديگرى را نيافريده بود . سپس آن ر از رنگهاى گوناگون آفريد : از آن نور سبزى كه سبزيها از آن به رنگ سبز در مىآيند ، و از نور زرد كه زرديها از آن رنگ زرد را مىگيرند و از نور سرخ كه سرخى از آن رنگ گرفته است و نور سفيد كه نور همهء انوار است و روشنايى روز از آن است .\r\nسپس آن را هفتاد هزار طبقهء درشت قرار داد كه هر طبقه‌اى همانند آغاز عرش تا پايين‌ترين مرتبه عالم ( اسفل سافلين ) ، و هيچ كدام از اين طبقها نيست مگر اينكه با صداهاى مختلف و زبانهاى متفاوت به حمد و ثناى الهى تسبيح گويند به طورى كه اگر يكى از آنها چيزى را از آنچه در پايين آن قرار دارد بشنود هر آينه كوهها و شهرها و دژها فرو ريزند و درياها بخشكند و هر چه پايين آن است نابود شود .\r\nداراى هشت ركن است و هر ركن آن را فرشتگانى حمل مىكنند كه جز خدا شمار آنها را كسى نمىداند و بدون وقفه شبانه روز خدا را تسبيح مىگويند .\r\nو اگر چيزى فوق آن ( عرش ) را احساس كند يك چشم برهم زدن بين او و بين احساس جبروت و بزرگى و عظمت و قدس و رحمت ، و پس از آن علم ، پايدار نمىماند و بالاتر از آن جاى سخن نيست ، البتّه كه خيانتكارى بدون انگيزه طمع ورزيده است !\r\nبدان كه در نسل او امانتى است كه براى آتش دوزخ آفريده شده است ،\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nبه زودى گروههايى را دسته دسته از دين خدا بيرون خواهد كرد همان طورى كه وارد دين شدند و زمين را از خون فرزندى از دودمان محمّد رنگين سازد كه او بىموقع قيام كند و چيزى را بجويد كه دست نيابد ! ولى كسانى كه ايمان آورده‌اند و در برابر حوادث ايستادگى دارند مرزدارى مىكنند تا وقتى كه خداوند حكم كند كه او بهترين حاكمان است ! » . « 1 »\r\n\r\nعبداللَّه بن سبا\r\n3 - كشى از ابوحمزهء ثمالى نقل كرده است ، مىگويد : علي بن حسين عليهما السلام فرمود : « خدا لعنت كند كسى را كه بر ما دروغ ببندد ! هر وقت من عبداللَّه بن سبا را ياد مىكنم مو در بدنم مىلرزد ! براستى كه او امر مهمّى را ادّعا كرد ، خدايش لعنت كند چنين حقى را نداشت ! به خدا سوگند كه على عليه السلام بندهء شايستهء خدا و برادر رسول خدا صلى الله عليه و آله و سلم بود ؛ جز به وسيلهء اطاعت خدا و رسولش به كرامتى از جانب خدا نرسيد . و رسول خدا صلى الله عليه و آله و سلم نيز جز با طاعت به كرامتى از جانب خداى تعالى نائل نشد . » . « 2 »\r\n\r\nسعيد بن مسيّب\r\n4 - كشى از علي بن زيد نقل كرده است ، مىگويد : به سعيد بن مسيّب گفتم : تو به من اعلام كردى كه علي بن حسين عليهما السلام آن نفس پاكيزه‌اى است كه نظير آن را سراغ ندارى ؟ !\r\n\r\n\r\n","description":"","footnote":"\r\n( 1 ) - رجال كشى : ص 52 .\r\n( 2 ) - همان : ص 100 .\r\n","page_name":" 456 ","page_number":456},
  {"content":"\r\n\r\nگفت : آرى چنين است و آنچه من دربارهء او گفتم بر كسى پوشيده نيست ، به خدا سوگند كه نظير او ديده نشده است .\r\nعلي بن زيد گفت : به خدا سوگند كه اين يك حجت و دليل مؤكدى در برابر تو است اى سعيد ! پس چرا به جنازهء او نماز نخواندى ؟\r\nگفت : مردم ، چنان بودند كه تا علي بن حسين عليهما السلام به قصد حج بيرون نمىرفت راهى مكه نمىشدند ، او كه بيرون رفت ، ما هم هزار سوار با او بيرون شديم ، همين كه به « سَقْيا » رسيديم ، او فرود آمد و نماز خواند و سجدهء شكر بجا آورد و در آنجا فرمود . . . . « 1 »\r\n5 - در روايت زهرى از سعيدبن مسيّب آمده است كه گفت : مردم از مكه بيرون نمىشدند تا علي بن حسين عليهما السلام سرور عابدان بيرون مىرفت .\r\nاز اين رو وقتى كه او بيرون شد من هم با او بيرون آمدم ، پس در يكى از منزلگاهها فرود آمد ، و دو ركعت نماز خواند و در حال سجده‌اش تسبيح گفت ، چنان كه هيچ شجر و مدرى نماند مگر با او تسبيح گفتند به طورى كه ما مضطر شديم ، سر از سجده برداشت و فرمود : « اى سعيد ! آيا بيمناك شدى ؟ » عرض كردم : آرى يابن رسول اللَّه !\r\nفرمود : « اين بزرگترين تسبيح بود ؛ پدرم از جدم رسول اللَّه صلى الله عليه و آله و سلم نقل كرد كه آن بزرگوار فرمود : با اين تسبيح گناهى باقى نمىماند . » عرض كردم : دانستيم . « 2 »\r\n\r\n\r\n","description":"","footnote":"\r\n( 1 ) - رجال كشى : ص 108 . شماره‌هاى 5 و 6 دنبالهء اين روايت است - م .\r\n( 2 ) - همان . شماره‌هاى 6 و 7 از رجال كشى صفحه 109 و 110 را بدون كم و زياد از همان منبع در باب « اصحاب امام عليه السلام » به شماره‌هاى 6 و 7 نقل كرديم ، مراجعه شود - م .\r\n","page_name":" 457 ","page_number":457},
  {"content":"\r\n\r\n6 - « 1 » فتّال به نقل از سعيد بن مسيب نقل كرده ، مىگويد : . . . . « 2 »\r\n\r\nقاسم بن عوف\r\n7 - كشى از قاسم بن عوف نقل كرده ، مىگويد : بين علي بن حسين عليهما السلام و محمدبن حنفيّه در رفت و آمد بودم ، چنان بودم كه گاهى نزد او مىرفتم و گاهى نزد اين .\r\nمىگويد : علي بن حسين عليهما السلام را ملاقات كردم ، رو به من كرد و فرمود :\r\n« آى فلانى ! مبادا نزد مردم عراق به روى و ( اين چيزها را ) به ايشان خبر دهى چون ما اطّلاع از اين مطالب را به تو امانت سپرده‌ايم ! به خدا سوگند كه ما چنان رفتارى نداشته‌ايم ! زنهار از اينكه به وسيلهء ما رياست كنى كه خداوند تو را خوار مىسازد و مبادا ما را وسيلهء معاش خود قرار دهى كه خداوند فقير و تهى دستت خواهد ساخت .\r\nبدان كه تو اگر گناهى در راه خير مرتكب شوى بهتر از آن است كه سردمدار شرى باشى ! و بدان كه هر كسى از قول ما حديثى نقل كند ، ما روزى از او بازخواهى مىكنيم ؛ اگر او درست نقل كرده باشد خداوند او را راستگو ثبت كند و اگر دروغ كرده باشد خداوند نام او را درغگو ثبت خواهد كرد !\r\nو زنهار كه بار سفر ببندى ! هر چند كه اينجا جوياى دانش اندك باشند تا اينكه پس از مرگ من هفت حج ( هفت سال ) بر شما بگذرد ، سپس\r\n\r\n\r\n","description":"","footnote":"\r\n( 1 ) - روضةالواعظين : ص 248 .\r\n( 2 ) - همان . اين روايت عين همان شمارهء 5 است كه در صفحه قبل ذكر شد - م .\r\n","page_name":" 458 ","page_number":458},
  {"content":"\r\n\r\nخداوند پسرى از فرزندان فاطمه عليها السلام را برانگيزد كه حكمت در دل او همچون شيرهء داخل ساقهء زراعت مىرويد . »\r\nراوى مىگويد : چون علي بن حسين عليهما السلام درگذشت ، روزها و جمعه‌ها ( هفته‌ها ) و ماهها و سالها را حساب كرديم يك روز زياد و كم نشد تا اينكه محمدبن علي بن حسين باقرالعلوم عليهم السلام سخن گفت ! « 1 »\r\n\r\nفرزدق\r\n8 - كشى به نقل از عبيداللَّه بن محمدبن عايشه از قول پدرش آورده است ، مىگويد : هشام بن عبدالملك در زمان خلافت عبدالملك و وليد به حج رفت و اطراف خانه طواف مىكرد ، خواست استلام حجر كند از زيادى جمعيّت نتوانست و مردم شام اطراف او را گرفتند ، در آن ميان علي بن حسين عليهما السلام كه لنگ و رداءى ( لباس احرام ) بر تن داشت ؛ از خوش سيماترين و خوشبوترين مردم و در پيشانيش اثر سجده همچون كوهان شتر ، تشريف آورد و شروع به طواف كرد و چون به حجرالاسود رسيد ، مردم از هيبت آن حضرت و احترام او به كنارى رفتند !\r\nاين مطلب باعث خشم و كينهء هشام شد ، پس مردى از اهل شام رو به هشام كرد و گفت : اين مرد كيست كه هيبتش اينقدر مردم را گرفت و او را كوچه دادند تا به حجرالاسود برسد ؟ ! هشام براى اينكه مردم شام به آن حضرت توجّه نكنند ، گفت : او را نمىشناسم ! فرزدق كه در آنجا حضور داشت ، گفت : ولى من او را مىشناسم ! مرد شامى گفت : ابوفراس ! ! اين\r\n\r\n\r\n","description":"","footnote":"\r\n( 1 ) - رجال كشى : ص 114 .\r\n","page_name":" 459 ","page_number":459},
  {"content":"\r\n\r\nكيست ؟\r\n( فرزدق بالبداهه قصيدهء معروف خود را گفت و هشام عصبانى شد و او را زندانى كرد و امام عليه السلام مبلغى براى او فرستاد و دلجوئى كرد ، و باز فرزدق در زندان هشام را هجو كرد ) پس از مدّتى هشام فرستاد او را از زندان بيرون آوردند . « 1 »\r\n\r\nسُليم بن قيس\r\n9 - كشى از ابان بن ابى عياش نقل كرده ، مىگويد : نسخه‌اى از كتاب سُليم بن قيس عامرى هلالى به دست او رسيد و او خواند و ابان معتقد بود كه آن را بر علي بن حسين عليهما السلام قرائت كرده و او فرموده است كه « سُليم ( رحمةاللَّه عليه ) راست گفته است و آنچه در اين كتاب آمده ست براى من آشناست و از آنها آگاهى دارم . » . « 2 »\r\n10 - همو از سُليم بن قيس هلالى نقل كرده ، مىگويد : به اميرالمؤمنين عليه السلام عرض كردم : من از سلمان و مقداد و ابوذر چيزهايى از تفسير قرآن و روايات پيامبر صلى الله عليه و آله و سلم شنيده‌ام و تصديق شنيده‌هاى از ايشان را نيز از شما شنيده‌ام و در دست مردم چيزهاى زيادى از تفسير قرآن و احاديث رسول خدا صلى الله عليه و آله و سلم را ديده‌ام كه شما مخالف آنها هستيد ! تمام حديث را با وجود طول و تفصيلش نقل كرده است . ( آنگاه ) از قول\r\n\r\n\r\n","description":"","footnote":"\r\n( 1 ) - رجال كشى : ص 118 . تمام ماجرا و همهء اشعار فرزدق را در بخش ( آنچه بين امام عليه السلام و هشام گذشت » از كتاب « اختصاص » ص 191 به شمارهء 5 نقل كرديم - م .\r\n( 2 ) - رجال كشى : ص 96 .\r\n","page_name":" 460 ","page_number":460},
  {"content":"\r\n\r\nابان بن ابى عياش آورده است ، مىگويد : براى من مقدّر بود كه پس از درگذشت علي بن حسين عليهما السلام به حج رفتم ، با جعفربن محمدبن على عليهم السلام ديدار كردم ، و تمام اين حديث را براى ايشان نقل كردم كلمه‌اى از آن را اشتباه نگفتم ، پس چشمان آن حضرت پر از اشك شد ، سپس فرمود :\r\n« سُليم راست گفته است ، او پس از شهادت جدم حسين عليه السلام نزد پدرم آمد و من هم نزد آن حضرت نشسته بودم ، اين حديث را عيناً نقل كرد ، پدرم به او فرمود : راست مىگويى ! زيرا كه پدرم و عمويم اين حديث را از اميرالمؤمنين عليه السلام نقل كردند و گفتند : راست است . اين حديث را ما شاهد بوديم كه براى تو نقل كردند ، سپس حديث را خود ايشان براى ما نقل كردند و گفتند : از رسول خدا صلى الله عليه و آله و سلم نيز آن را شنيده‌اند و آنگاه تمام حديث را جعفر بن محمد عليهما السلام نقل كرد . « 1 »\r\n\r\nسلمان و ابوذر\r\n11 - صدوق از عبدالعظيم بن عبداللَّه حسنى به نقل از امام محمدبن على و او از پدرش علي بن موسى ، از قول پدرش موسى بن جعفر ، از پدر پدرش امام صادق جعفر بن محد ، به نقل از جدش ( علي بن حسين ) عليهم السلام آورده است ، فرمود : « سلمان ، ابوذر ( رحمةاللَّه عليهما ) را به منزلش دعوت كرد ، و دو گردهء نان سر سفره گذاشت ابوذر آن دو قرص نان را برداشت و زير و رو كرد ! سلمان پرسيد : ابوذر ! براى چه اين دو نان را زير و رو مىكنى ؟ ابوذر گفت : مىترسم كه خوب پخته نشده باشند ! سلمان از اين\r\n\r\n\r\n","description":"","footnote":"\r\n( 1 ) - رجال كشى : ص 2 / 97 .\r\n","page_name":" 461 ","page_number":461},
  {"content":"\r\n\r\nگفتهء ابوذر سخت خشمگين شد سپس گفت : چه باعث شد كه چنين جرأتى داشته باشى و نانها را زير و رو كنى ؟ به خدا سوگند كه در اين نان از آبى استفاده شده است كه زير عرش بوده و فرشتگان در آن باره كار كرده‌اند تا باد را بر آن وزانده‌اند و باد در آن كارگر بوده تا به ابر برخورد داده است ، و ابر در آن مورد كار كرده تا آن باران را بر زمين باريده است ، و رعد و برق و فرشتگان در آن كارگر بوده است تا آن را در جايگاه خود قرار داده و زمين و چوب و آهن و حيوانات و آتش و هيزم و نمك و چيزهاى فراوان بىشمارى در آن اثرگذار بوده است ! بنابراين تو چگونه شكر اين همه كارها را بجا مىآورى ؟ !\r\nابوذر پس از شنيدن سخنان سلمان گفت : به درگاه خدا از كار خود توبه و استغفار دارم و از شما هم كه راجع به اين كار ناراحت شديد عذر مىخواهم ! » .\r\nو نيز مىفرمايد : « روزى سلمان ابوذر را به مهمانى دعوت كرد و براى او از داخل انبان خود پارهء نان خشكى را درآورد و با آب آن را تر كرد ! ابوذر وقت خوردن گفت : چه نان خوبى است اگر همراه آن نمكى بود ! سلمان بلند شد و رفت و ظرف آب را گرو گذاشت و نمكى خريد و آورد .\r\nو ابوذر روى نان نمك مىپاشيد و مىخورد و مىگفت : سپاس خدا را كه اين قناعت را به ما داد ! سلمان با شنيدن سخن وى گفت : اگر قناعت بود كه آبخورى من به گرو نمىرفت ! » « 1 »\r\n\r\n\r\n","description":"","footnote":"\r\n( 1 ) - عيون اخبارالرّضا : 2 / 52 .\r\n","page_name":" 462 ","page_number":462},
  {"content":"\r\n\r\n\r\nسعيدبن جُبير\r\n12 - محمدبن سعد از مسعود بن مالك نقل كرده ، مىگويد : علي بن حسين عليهما السلام به من فرمود : « سعيد بن جبير چه كرده است ؟ »\r\nعرض كردم : مرد خوب و شايسته‌اى است .\r\nفرمود : « او مردى است كه سراغ ما مىآمد و ما با او راجع به واجبات چيزهايى را كه خداوند ما را بهره‌مند مىساخت ، گفت و گو مىكرديم ، او نزد ما از آن كسانى نيست كه اينان - با دست به جانب عراق اشاره فرمود - چيزهايى به ما نسبت مىدهند ! » « 1 »\r\n\r\nسليمان بن يسار\r\n13 - محمدبن سعد از بريد بن حازم نقل كرده است ، مىگويد : علي بن حسين عليهما السلام را با سليمان بن يسار ديدم كه بين قبر پيامبر صلى الله عليه و آله و سلم و منبر مىنشينند و تا روز بالا مىآيد با هم حديث نقل مىكنند و مذاكره مىنمايند ، و چون مىخواهند بلند شوند عبداللَّه بن ابىسلمه برايشان سوره‌اى از قرآن را مىخواند و چون فارغ مىشود دعا مىكنند ! « 2 »\r\n\r\nزيد بن اسلم\r\n14 - حافظ ابونعيم به نقل از محمدبن عبدالرّحمان مدينى آورده است ،\r\n\r\n\r\n","description":"","footnote":"\r\n( 1 ) - طبقات ابن سعد : 5 / 160 .\r\n( 2 ) - همان .\r\n","page_name":" 463 ","page_number":463},
  {"content":"\r\n\r\nمىگويد : علي بن حسين عليهما السلام جمعيّت مردم را مىشكافت تا مىآمد نزد زيد بن اسلم پس در نزد او مىنشست و مىگفت : « انسان تنها در نزد كسى مىنشيند كه از او منفعت دينى ببرد ! » . « 1 »\r\n\r\n\r\n","description":"","footnote":"\r\n( 1 ) - حليةالأولياء : 3 / 138 .\r\n","page_name":" 464 ","page_number":464},
  {"content":"\r\n\r\n\r\nفضائل شيعه\r\n1 - حميرى به اسناد خود از ابن علوان به نقل از جعفر بن محمّد از پدرش ، از قول جدش عليهم السلام آورده ست كه « رسول خدا صلى الله عليه و آله و سلم فرمود :\r\nخداوند در روز قيامت بندگانى را بر مىانگيزاند كه صورتهايشان نورافشانى مىكند ، جامه‌اى از نور بر تن دارند ، بالاى منبرهايى از نور ، به دستشان عصايى از نور ، از راست و چپ عرش ، به منزلهء پيامبران ، ولى پيامبر نيستند ، به منزلهء شهيدان ولى شهيد نيستند !\r\nپس مردى از جا بلند شد و عرض كرد : يا رسول اللَّه ! آيا من از جمله ايشانم ؟ فرمود : نه . مرد ديگرى برخاست و پرسيد : يا رسول اللَّه ! من از جمله ايشانم ؟ فرمود : نه گفت : يا رسول اللَّه ! پس آنها چه كسانى هستند ؟\r\nپس دست روى شانهء على عليه السلام گذاشت و فرمود شيعيان اين هستند » . « 1 »\r\n2 - صفّار ، به نقل از حسين‌بن يزيد ، از قول جعفر بن محمد ، از پدرش ، از جدش عليهم السلام آورده است ، مىگويد : « علي بن حسين عليهما السلام فرمود : خداى تعالى جبرئيل را به بهشت فرستاد تا مقدارى از خاك سرشتهء آن را\r\n\r\n\r\n","description":"","footnote":"\r\n( 1 ) - قرب الاسناد : ص 49 .\r\n","page_name":" 465 ","page_number":465},
  {"content":"\r\n\r\nآورد . و ملك‌الموت را به زمين فرستاد و او هم مقدارى از خاك سرشتهء آن را آورد ، پس آن دو خاك را درهم كرد سپس به دو بخش نمود و ما را از بهترين بخش آن قرار داد و شيعيان ما را از طينت ما ، از اين رو شيعيان ما از كسانى نيستند كه به كارهاى زشت گرايش داشته باشند - زيرا كه راغبين بدان اعمال از آميخته‌هاى طينت ناپاك است - و سرانجام آنان به بهشت است ، ولى كسانى از دشمنان ما كه كار نيك و نماز و روزه و ديگر اعمال خوب از آنها سر مىزند به خاطر آميختگى به طينت پاك است با اين همه سرانجام آنان به آتش دوزخ است » . « 1 »\r\n3 - همو از فضيل بن زبير نقل كرده ، مىگويد : ابوجعفر امام باقر عليه السلام فرمود : « اى فُضيل ! آيا مىدانى كه رسول خدا صلى الله عليه و آله و سلم فرمود : ما اهل بيت از عليّين آفريده شده‌ايم و دلهاى ما نيز از آن چيزى خلق شده است كه ما را از آن خلق كرده‌اند و شيعيان ما را از پايين‌تر از آن آفريده‌اند و دلهاى شيعيان ما نيز از همان آفريده شده است ولى دشمنان ما از مرتبهء سجّين خلق شده‌اند و دلهاى آنها نيز از همان چيزى خلق شده است كه خود آنها را آفريده‌اند و پيروان آنها از پايين‌ترين سجّين آفريده شده‌اند و دلهاى آنان نيز از همان چيزى آفريده شده است كه آنان را آفريده‌اند . بنابراين آيا كسى توان آن را دارد كه از اهل عليّين گردد ؟ ! » . « 2 »\r\n\r\n\r\n","description":"","footnote":"\r\n( 1 ) - بصائرالدّرجات : ص 17 .\r\n( 2 ) - همان . خواننده گرامى ملاحظه مىفرماييد كه حديث مستقيماً از امام باقر عليه السلام نقل شده است در حالى كه ما احاديث امام سجّاد عليه السلام را نقل مىكنيم ، ممكن است كلمه‌اى در متن افتاده باشد - مثلًا عن ابيه - 204 - م .\r\n","page_name":" 466 ","page_number":466},
  {"content":"\r\n\r\n4 - همو از ابوبكر حضرمى نقل كرده است ، مىگويد : علي بن حسين عليهما السلام فرمود : « خداوند از شيعيان ما پيمان ولايت ما را گرفته است نه چيزى بر آن فزون و نه چيزى از آن كم مىشود . خداوند ما را از طينت عليّين و شيعيان ما را از پايين‌تر آن خلق كرده و دشمنان ما را از طينت سجّين و دوستان ايشان را از پايين‌تر آن آفريده ست » . « 1 »\r\n6 - « 2 » كشى از ضريس نقل كرده ، مىگويد : ابوخالد كابلى به من گفت :\r\nمن حديثى براى تو نقل خواهم كرد ، اگر شما او را ديديد و من زنده بودم خواهيد گفت : راست گفت ، و اگر پيش از آنكه او را ببينيد من مردم خواهيد گفت : خدا بيامرزد ! و برايم دعا خواهيد كرد ! من از علي بن حسين عليهما السلام شنيدم كه مىفرمود : يهود بقدرى عُزير را دوست داشتند كه دربارهء او گفتند آنچه را كه گفتند ! در حالى كه نه عزير از ايشان است و نه ايشان از عُزير . و نصارا بقدرى عيسى عليه السلام را دوست داشتند كه دربارهء او گفتند آنچه را كه گفتند ! بنابراين نه عيسى عليه السلام از ايشان و نه ايشان از عيسى عليه السلام هستند . و من در اين باره بر روشى هستم كه گروهى از پيروان ما ما را به حدى مىستايند كه مىگويند دربارهء ما آنچه را كه يهود دربارهء عُزير و نصارا دربارهء عيسى عليه السلام گفتند ! بنابراين نه ايشان از مايند و نه ما از ايشانيم ! » . « 3 »\r\n7 - طبرى امامى ( شيعى ) از ميسرة بن حبيب نقل كرده ، مىگويد :\r\n\r\n\r\n","description":"","footnote":"\r\n( 1 ) - بصائرالدّرجات : ص 18 .\r\n( 2 ) - حديث شمارهء 5 از بصائرالدّرجات : ص 171 قبلًا در « مناقب اهل بيت » به شماره 16 از همان كتاب‌نقل شد - م .\r\n( 3 ) - رجال كشى : ص 111 .\r\n","page_name":" 467 ","page_number":467},
  {"content":"\r\n\r\nعلي بن حسين عليهما السلام فرمود : « ما روز قيامت به پيامبرمان پناه مىبريم و شيعيان ما به ما پناهنده مىشوند ! » . « 1 »\r\n8 - ابوجعفر طبرى امامى به نقل از يونس بن ابى يعقوب با يك واسطه از علي بن حسين عليهما السلام نقل كرده است ، مىگويد : مردى از آن حضرت راجع به قيامت پرسيد ، فرمود : « چون روز قيامت شود ، خداوند اوّلين و آخرين و همهء خلق را در يك زمين گرد آورد ، سپس فرشتگان آسمان دنيا فرود آمده و آنها را در يك صف احاطه كنند . آنگاه در پيرامون آنها خيمه‌اى از آتش زده شود و سپس فرشتگان آسمان دوم نازل شوند و پيرامون آن خيمه گرد آيند و پس از آن اطراف ايشان خيمه‌اى از آتش زده شود و فرشتگان آسمان سوم فرود آيند و پيرامون آن خيمه را بگيرند ، و آنگاه اطراف ايشان خيمه‌اى از آتش بزنند ! » تا فرشتگان هفت آسمان و هفت خيمه را برشمرد . آن مرد ناله‌اى زد و بىهوش شد ، همين كه به خود آمد ، عرض كرد : يابن رسول اللَّه ! على عليه السلام و شيعيانش در كجا هستند ؟\r\nفرمود : « داخل قطعه‌اى از زمين كه غذا و آب داده مىشوند و از آن بابت غم و اندوهى ندارند » . « 2 »\r\n10 - « 3 » حافظ ابونعيم از محمدبن عيسى بن زيد به نقل از جدش ، از علي بن حسين عليهما السلام آورده است ، فرمود : « شيعيان ما تشنه لبانند ، و\r\n\r\n\r\n","description":"","footnote":"\r\n( 1 ) - بشارةلمصطفى : ص 52 .\r\n( 2 ) - همان : ص 56 .\r\n( 3 ) - همان : ص 52 . حديث شمارهء 9 با اختلاف سند تكرار شمارهء 7 بود - م .\r\n","page_name":" 468 ","page_number":468},
  {"content":"\r\n\r\nپيشواى از ما كسى است كه به سوى طاعت خدا فرا خواند » . « 1 »\r\n\r\nايمان و كفر\r\n1 - حسن بن سعيد از ابوحمزهء ثمالى نقل كرده ، مىگويد : از علي بن حسين عليهما السلام شنيدم كه مىفرمود : « هر كه بدانچه خداوند واجب كرده است عمل كند ، از بهترين مردمان است و هر كه از آنچه خداوند حرام كرده است اجتناب كند از عابدترين مردمان است و هر كه به آنچه خداوند روزى كرده است قانع باشد ، از بىنيازترين مردمان است » . « 2 »\r\n2 - از حكم بن حسين به نقل از علي بن حسين عليهما السلام آورده است ، مىگويد : « مردى خدمت پيامبر صلى الله عليه و آله و سلم آمد و عرض كرد : يا رسول اللَّه ! هيچ كار بدى نبوده است مگر اينكه مرتكب شده‌ام ! با وجود اين آيا امكان توبه دارم ؟\r\nرسول خدا صلى الله عليه و آله و سلم فرمود : آيا از پدر و مادرت كسى زنده است ؟ گفت :\r\nپدرم زنده است .\r\nفرمود : به او نيكى كن ! مىفرمايد : همين كه پشت كرد ، رسول خدا صلى الله عليه و آله و سلم فرمود : اگر مادرش بود ( بهتر بود ) . » « 3 »\r\n3 - همو از مروان به نقل از امام صادق عليه السلام آورده است مىگويد :\r\n« علي بن حسين عليهما السلام به من فرمود : هرگز دو كار براى من پيش نيامده كه يكى براى دنيا و ديگرى براى آخرت باشد ، كه من كار دنيا را ترجيح دهم ،\r\n\r\n\r\n","description":"","footnote":"\r\n( 1 ) - حليةالأولياء : 1 / 86 .\r\n( 2 ) - الزّهد : ص 19 .\r\n( 3 ) - همان : ص 35 .\r\n","page_name":" 469 ","page_number":469},
  {"content":"\r\n\r\nمگر اينكه پيش از فرا رسيدن شب ناراحتى و ناپسندى را ديده‌ام ! » .\r\nسپس امام صادق عليه السلام فرمود : « بنىاميه هشتاد سال دنيا را بر آخرت بر مىگزينند ، در حالى كه هيچ ناراحتى نمىبينند ! » . « 1 »\r\n4 - از ( طاووس ) يمانى نقل كرده ، مىگويد : من از علي بن حسين عليهما السلام شنيدم كه مىفرمود : « شگفتا ! نهايت شگفتى براى كسى كه براى سراى فانى كار مىكند و سراى آخرت را وا مىگذارد ! » . « 2 »\r\n5 - از ثمالى نقل كرده ، مىگويد : علي بن حسين عليهما السلام فرمود : « رسول خدا صلى الله عليه و آله و سلم مىفرمايد : سه چيز نجات بخش است و سه چيز نابود ساز ! پرسيدند : يا رسول اللَّه ! نجات بخشها كدامند ؟\r\nفرمود : ترس از خدا در نهان به گونه‌اى كه گويى او را مىبينى هر چند كه او را نمىبينى ولى او تو را مىبيند ! و عدالت و دادگرى در وقت شادى و خشم . و اعتدال و ميانه روى در توانگرى و تهىدستى !\r\nگفتند : يا رسول اللَّه ! نابودكنندگان كدامند ؟ فرمود : پيروى از هوا و حرص و آز پىگير ، و خودبينى . » . « 3 »\r\n6 - برقى از فرات بن احنف نقل كرده ، مىگويد : علي بن حسين عليهما السلام فرمود : « هر كه سير بخوابد و در كنار او مؤمن گرسنه باشد خداى تبارك و تعالى به فرشتگان بگويد : من شما را بر ضد اين بنده‌ام گواه مىگيرم كه من او را دستور داده‌ام ولى او نافرمانى مرا كرده ، و فرمان ديگرى را برده است . بنابراين من او را به خودش واگذاردم ، به عزّت و جلالم\r\n\r\n\r\n","description":"","footnote":"\r\n( 1 ) - الزّهد : ص 50 .\r\n( 2 ) - همان : ص 52 .\r\n( 3 ) - همان : ص 68 .\r\n","page_name":" 470 ","page_number":470},
  {"content":"\r\n\r\nسوگند كه هرگز او را نيامرزم ! » . « 1 »\r\n7 - از ربعى بن عبداللَّه هذلى با يك واسطه از علي بن حسين عليهما السلام نقل كرده است ، مىفرمايد : « خداوند پيامبران و دلها و بدنهاى ايشان را از طينت عليّين آفريده و دلهاى مؤمنان را نيز از همان طينت خلق كرده است ولى بدنهاى مؤمنان را از طينت ديگرى آفريده است . » . « 2 »\r\n8 - از ابوخالد كابلى نقل كرده ، مىگويد : از علي بن حسين عليهما السلام شنيدم كه مىفرمود : « وارد بهشت نمىشود مگر كسى از آدميان كه خالص باشد . » . « 3 »\r\n9 - از ابوحمزهء ثمالى به نقل از علي بن حسين عليهما السلام آورده است ، فرمود :\r\n« رسول خدا صلى الله عليه و آله و سلم مىفرمايد : در بهشت سه درجه و در دوزخ سه مرتبه گودى دارد : بالاترين درجهء بهشت از آن كسى است كه ما را به دل دوست دارد و به زبان و دستش ما را يارى مىكند ، و در درجهء دوم كسى است كه ما را به دل دوست دارد و به زبان يارى مىكند و در درجهء سوم كسى است كه تنها به دل ما را دوست دارد ، و در پايين‌ترين مرتبه دوزخ كسى است كه ما را به دل دشمن مىدارد و با زبان و دستش به دشمنان ما كمك مىكند و در مرتبه دوم از دوزخ كسى است كه ما را به دل دشمن مىدارد و به زبانش بر ضد ما كمك مىكند و در مرتبه سوم از دوزخ كسى است كه ما را به دل دشمن مىدارد . » . « 4 »\r\n10 - همو از ابوخالد كابلى نقل كرده است مىگويد : گروهى خدمت\r\n\r\n\r\n","description":"","footnote":"\r\n( 1 ) - محاسن برقى : ص 97 .\r\n( 2 ) - همان : ص 132 .\r\n( 3 ) - همان : ص 139 .\r\n( 4 ) - همان : ص 153 .\r\n","page_name":" 471 ","page_number":471},
  {"content":"\r\n\r\nعلي بن حسين‌بن على عليهم السلام رسيدند ، گفتند : عموزاده‌هاى ما نزد معاويةبن ابى سفيان رفته‌اند تا از او صله و جايزه بگيرند ! و ما حضور شما آمده‌ايم براى خاطر پيوند با رسول خدا صلى الله عليه و آله و سلم ! علي بن حسين عليهما السلام فرمود :\r\n« مختصرى از مفصل اينكه هر كه ما را نه به خاطر دنيا دوست بدارد از طرف ما به دنيا مىرسد و دشمن ما را دشمن بدارد نه به خاطر عداوتى كه با او دارد در روز رستاخيز ، با محمد صلى الله عليه و آله و سلم و ابراهيم عليه السلام و على عليه السلام به پيشگاه خدا درآيد ! » . « 1 »\r\n11 - همو از ابن مسكان با واسطه از ابوجعفر - امام باقر - عليه السلام نقل كرده است ، مىفرمايد : « همواره علي بن حسين عليهما السلام مىفرمود :\r\nشايسته‌ترين مردم به پرهيزگارى و كوشش در راه دوستى و رضاى خدا ، اوصياء و پيروان ايشان هستند ! مگر نمىپسنديد كه اگر ترس و نگرانى از طرف آسمان باشد ، هر قومى به جاى امن خودشان پناه مىبرند و شما به ما و ما به پيامبرمان پناهنده مىشويم ! براستى كه پيامبرمان دامن پروردگارش را مىگيرد و ما دامن پيامبرمان را و شيعيان ما دامن ما را مىگيرند ! » . « 2 »\r\n12 - از ابوحمزه به نقل از علي بن حسين عليهما السلام آورده است ، فرمود :\r\n« وقتى كه خداوند اوّلين و آخرين را گرد آورد ، مناديى ندا دهد با صدايى كه همهء مردم بشنوند ، مىگويد : كجايند آن كسانى كه در راه خدا يكديگر را دوست مىداشتند ؟ پس گروهى از مردم به پا خيزند ، به آنان گفته مىشود : بىحساب به بهشت رويد ! فرمود : فرشتگان آنها را مىبينند ،\r\n\r\n\r\n","description":"","footnote":"\r\n( 1 ) - محاسن : ص 165 .\r\n( 2 ) - همان : ص 182 .\r\n","page_name":" 472 ","page_number":472},
  {"content":"\r\n\r\nمىپرسند : كجا مىرويد ؟ !\r\nگويند : به بهشت مىرويم بدون حساب ! فرمود : مىپرسند : شما چه دسته‌اى از مردم هستيد ؟ گويند : كسانى هستيم كه يكديگر را در راه خدا دوست مىداشتيم ، مىپرسند : كار شما چه بود ؟ مىگويند : در راه خدا دوست مىداشتيم ! و در راه خدا دشمن مىداشتيم ! فرشتگان مىگويند :\r\nچه نيكو است مزد عمل‌كنندگان ! » « 1 »\r\n13 - از ابوحمزه ثمالى به نقل از علي بن حسين عليهما السلام آورده است ، فرمود :\r\n« صبر و خوشنودى از خدا بالاترين طاعت خداست و هر كه صبر و استقامت كند و راضى به قضاى الهى باشد در همهء چيزهايى كه دوست دارد و يا دوست ندارد ، خداوند عزّوجلّ براى او چه بپسندد و چه نپسندد جز چيزى كه به خير او باشد حكم نفرمايد . » . « 2 »\r\n14 - از علي بن هاشم بن بريد به نقل از پدرش آورده است ، مىگويد :\r\nعلي بن حسين عليهما السلام فرمود : « پارسايى ده جزء دارد كه بالاترين درجهء زهد و دورى از دنيا پايين‌ترين درجهء ورع و پرهيزگارى است و بالاترين درجهء ورع پايين‌ترين مرتبهء يقين است و بالاترين درجهء يقين پايين‌ترين درجهء رضا است . » . « 3 »\r\n15 - از ابوحمزهء ثمالى به نقل از علي بن حسين عليهما السلام آورده است ، مىفرمايد : « روزى از خانه بيرون آمدم ، تا به اين ديوار رسيدم و به آن تكيه دادم ، ناگهان مردى دو جامهء سفيد بر تن از روبرو به چهرهء من نگاه\r\n\r\n\r\n","description":"","footnote":"\r\n( 1 ) - محاسن : ص 264 .\r\n( 2 ) - كافى : 2 / 60 .\r\n( 3 ) - همان : 2 / 63 .\r\n","page_name":" 473 ","page_number":473},
  {"content":"\r\n\r\nكرد و سپس گفت : يا علي بن حسين ! چه شده است كه تو را غمگين مىبينم ؟ آيا به خاطر دنياست كه روزى خدا براى نيكوكار و تبهكار حاضر است ؟ !\r\nگفتم : براى اين غمگين نيستم چون همانطور كه مىگويى روزى مىرسد !\r\nگفت : پس براى آخرت غمگينى ؟ كه خداوند وعده‌اش درست است و در آن باره پادشاه قاهر حكم مىكند - يا گفت : خداى توانا حكم مىكند ! -\r\nگفتم : غم من براى آن هم نيست زيرا آن هم چنان است كه تو مىگويى !\r\nپرسيد : پس غم تو براى چيست ؟\r\nگفتم : از فتنهء پسر زبير بيمناكم و آنچه بر سر مردم مىآيد !\r\nفرمود : او با شنيدن اين سخن خنديد ، سپس گفت : اى علي بن حسين ! آيا كسى را ديده‌اى كه خدا را بخواند و او جواب ندهد ؟ گفتم : خير .\r\nگفت : و آيا كسى را ديده‌اى كه چيزى را از خدا درخواست كند و او ندهد ؟ گفتم : خير . سپس از چشمم ناپديد شد . » « 1 »\r\n16 - از ابوحمزه ثمالى به نقل از علي بن حسين عليهما السلام آورده است ، فرمود :\r\n« مردى با اعضاى خانواده‌اش سوار كشتى شد ، كشتى آنها شكست ، كسى از آنها نجات نيافت جز همسر آن مرد كه به تخته پاره‌اى از تخته‌هاى كشتى نشست ، نجات يافت تا اينكه به يكى از جزيره‌هاى آن دريا پناه برد و در آن جزيره مردى بود كه راهزنى مىكرد و براى خدا حرمتى قائل نبود ، مگر اينكه زير پا مىگذاشت و مىشكست ، و همين\r\n\r\n\r\n","description":"","footnote":"\r\n( 1 ) - كافى : 2 / 63 .\r\n","page_name":" 474 ","page_number":474},
  {"content":"\r\n\r\nمرد در يك لحظه نفهميد چه شد مگر اينكه ديد آن زن بالاى سرش ايستاده است ، سرش را به سمت او بلند كرد و گفت : تو از انسى يا از جن ؟\r\nآن زن گفت : من از جنس انسانم و ديگر كلمه‌اى با او حرف نزد تا او همچون يك مردى كه مقابل همسر خود مىنشيند مقابل آن زن نشست .\r\nهمين كه آن مرد قصد او را كرد او نگران و مضطرب شد ! آن مرد پرسيد : چرا نگرانى ؟ گفت : از آن مىترسم و با دستش به طرف آسمان اشاره كرد ! آن مرد گفت : از تو كار بدى سر زده است كه اثر آن را ديده‌اى ؟\r\nزن گفت : نه ، سوگند به عزّت و جلالش كارى نكرده‌ام .\r\nآن مرد گفت : پس چرا با اينكه چيزى از او نديده‌اى اين چنين از او مىترسى ؟\r\nدر حالى كه من تو را وادار به گناه مىكنم پس به خدا كه من به اين ترس سزاوارتر ، و از تو بر بيمناك بودن شايسته ترم ! » مىفرمايد : « پس او چيزى نگفت و برخاست و نزد خانواده‌اش رفت و همى جز توبه و بازگشت به سوى خدا نداشت همانطور كه داشت راه مىرفت ، بين راه با راهبى برخورد ، در حالى كه خورشيد به شدت بر راهب مىتابيد و او را مىآزرد ، گفت : اى جوان ! از خدا بخواه تا ابرى بفرستد و بر ما سايه كند كه خورشيد ما را مىسوزاند !\r\nجوان گفت : من نمىدانم كه پيش خدا حسنه‌اى دارم تا جسارت كنم و از او چيزى درخواست نمايم .\r\nراهب گفت : پس من دعا كنم ، آيا تو آمين مىگويى ؟\r\nجوان گفت : آرى . پس راهب شروع كرد به دعا كردن و جوان آمين\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nمىگفت ، طولى نكشيد كه ابرى پديد آمد و روى آنها سايه افكند ، آنها زير سايهء ابر مدّتى از روز را راه يافتند تا اينكه سر دو راهى رسيدند ، جوان به يك راه رفت و راهب نيز به راهى ديگر رفت ، آن ابر با جوان همراه شد ! راهب برگشت و گفت : تو از من بهترى خدا دعاى تو را اجابت كرده است نه دعاى مرا ! بگو ببينم داستان تو چيست ؟ جوان ماجراى آن زن را گفت ، راهب گفت : به خاطر خوف خدا كه بر دلت وارد شده است خداوند گذشتهء تو را آمرزيده است ، توجه كن كه در آينده چه خواهى كرد ! » . « 1 »\r\n17 - ابوحمزه ثمالى مىگويد : علي بن حسين عليهما السلام فرمود : « هر كه به واجبات خدا عمل كند از بهترين مردمان است . » . « 2 »\r\n19 - « 3 » همو به نقل از ابوحمزه آورده است كه علي بن حسين عليهما السلام فرمود :\r\n« هيچ عملى ( درست ) نيست مگر به وسيلهء نيّت » . « 4 »\r\n20 - همو از ابوعبداللَّه سرّاج در حديث مرفوعى تا علي بن حسين عليهما السلام آورده است كه فرمود : « صبر و شكيبايى نسبت به ايمان به منزلهء سر نسبت به پيكر است و ايمان ندارد كسى كه صبر ندارد » . « 5 »\r\n21 - از ابوحمزه نقل كرده ، مىگويد : ابوجعفر امام باقر عليه السلام فرمود :\r\n« چون پدرم علي بن حسين عليهما السلام در آستانهء وفات قرار گرفت مرا به سينه چسبانيد و فرمود : پسرم ! تو را به چيزى سفارش مىكنم كه پدرم در\r\n\r\n\r\n","description":"","footnote":"\r\n( 1 ) - كافى : 2 / 69 .\r\n( 2 ) - همان : 2 / 81 .\r\n( 3 ) - همان : 2 / 84 . حديث شمارهء 18 عين حديث قبلى بود با اين تفاوت كه بجاى « بهترين مردمان » عابدترين مردمان آمده است - م .\r\n( 4 ) - همان .\r\n( 5 ) - كافى : 2 / 89 .\r\n","page_name":" 476 ","page_number":476},
  {"content":"\r\n\r\nآستانهء شهادتش مرا سفارش كرد ! و يادآور شد كه پدرش او را توصيه كرده و فرموده است : پسر عزيزم ! بر اساس حق پايدار و صبور باش ! هر چند كه تلخ باشد ! » . « 1 »\r\n22 - از عبداللَّه بن سنان به نقل از مردى از مردم مدينه به نقل از علي بن حسين عليهما السلام آورده است ، فرمود : « رسول خدا صلى الله عليه و آله و سلم مىفرمايد : در روز قيامت هيچ چيزى در ترازوى اعمال شخصى بالاتر از حُسن خلق او قرار داده نمىشود » . « 2 »\r\n23 - از ابوحمزهء ثمالى نقل كرده است ، مىگويد : از علي بن حسين عليهما السلام شنيدم كه مىفرمود : « چون روز قيامت شود ، خداى تبارك و تعالى اوّلين و آخرين را در يك جا گرد آورد سپس مناديى ندا دهد : اهل فضيلت كجايند ؟\r\nمىفرمايد : پس گروهى از مردم به پا مىخيزند و فرشتگان ايشان را مىبينند و مىگويند : فضيلت شما چيست ؟ مىگويند : ما از كسانى كه قطع رحم كرده بودند ، صلهء رحم كرديم و به كسانى كه ما را محروم مىداشتند ، مىبخشيديم و از هر كه به ما ستم كرده بود ، گذشت مىكرديم .\r\nپس به آنان گفته مىشود : راست مىگوييد ، وارد بهشت شويد ! » . « 3 »\r\n24 - از هشام بن حكم به نقل از ابىعبداللَّه امام صادق عليه السلام آمده است كه فرمود : « علي بن حسين عليهما السلام مىفرمود : دوست ندارم كه در برابر شتران\r\n\r\n\r\n","description":"","footnote":"\r\n( 1 ) - كافى : 2 / 91 .\r\n( 2 ) - همان : 2 / 99 .\r\n( 3 ) - همان : 2 / 107 .\r\n","page_name":" 477 ","page_number":477},
  {"content":"\r\n\r\nسرخ‌فام كه به من دهند خودم را زبون و خوار كنم و هيچ جرعه‌اى را از گلويم فرو نبردم كه از فرو خوردن خشم نزد من محبوبتر باشد آنگاه كه در برابر شخص خشمگين معامله به مثل نكرده باشم ! » . « 1 »\r\n25 - از ابوحمزهء ثمالى به نقل از علي بن حسين عليهما السلام آورده است كه رسول خدا صلى الله عليه و آله و سلم فرمود : « از محبوبترين راهها به سوى خدا دو فرو خوردن است : فرو خوردن خشم به وسيله حلم كه آن را فرو نشاند و فرو خوردن و تحمّل مصيبتى كه آن را با صبر باز نشاند ! » . « 2 »\r\n26 - از زراره ، از قول ابوجعفر امام باقر عليه السلام نقل كرده است ، فرمود :\r\n« علي بن حسين عليهما السلام هميشه مىگفت : مرا عمل آن مردى در شگفت آورد و خوش آيدم از او كه در وقت خشم ، حلم او به سراغش آيد و او را دريابد » . « 3 »\r\n27 - از ابوحمزه به نقل از علي بن حسين عليهما السلام آورده است . فرمود :\r\n« زبان آدم هر بامدادى به همهء اعضاى بدن اولاد آدم سركشى مىكند و مىپرسد : شب را چگونه صبح مىكنيد ؟ مىگويند : اگر تو ما را واگذارى به خوبى مىگذرانيم ! و درخواست دارند ، مىگويند : تو را به خدا رعايت ما را بكن ! زيرا كه ما به خاطر تو به پاداش مىرسيم و مجازات مىشويم ! » . « 4 »\r\n28 - از علي بن هاشم بن يزيد ، از قول پدرش نقل كرده است كه مردى از علي بن حسين عليهما السلام راجع به زهد پرسيد ، امام عليه السلام فرمود : « زهد و\r\n\r\n\r\n","description":"","footnote":"\r\n( 1 ) - كافى : 2 / 109 .\r\n( 2 ) - همان : 2 / 110 .\r\n( 3 ) - همان : 2 / 112 .\r\n( 4 ) - همان : 2 / 115 .\r\n","page_name":" 478 ","page_number":478},
  {"content":"\r\n\r\nپارسائى ده مرتبه دارد . كه بالاترين درجهء آن پايين‌ترين درجهء ورع و پرهيزگارى است و بالاترين درجهء ورع پايين‌ترين مرتبهء يقين است ، و بالاترين مرتبهء يقين پايين‌ترين مرتبهء رضاست ، بدانيد كه زهد و پارسايى در آيه‌اى از كتاب خداى عزّوجلّ آمده است :  « لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  « 1 »  »  « 2 »\r\n29 - از محمدبن مسلم بن شهاب نقل كرده ، مىگويد : از علي بن حسين عليهما السلام پرسيدند : كدام يك از اعمال در نزد خداى عزّوجلّ برتر است ؟\r\nفرمود : هيچ عملى پس از شناخت خداى عزّوجلّ و رسول خدا صلى الله عليه و آله و سلم بالاتر از بُغض دنيا نيست ! و البّته كه اين خود شعبه‌هاى زيادى دارد و گناهان نيز چندين شعبه است ، نخستين عاملى كه باعث نافرمانى خدا مىشود كبر و خود بزرگ بينى است كه اين همان گناه ابليس است موقعى كه از سجدهء آدم خوددارى و استكبار كرد و از كافران شد و ديگرى حرص است كه همان نافرمانى آدم و حوّاست موقعى كه خداى عزّوجلّ به ايشان فرمود :  « وَ كُلا مِنْها رَغَداً حَيْثُ شِئْتُما وَ لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ » .  « 3 » و آنها چيزى را كه نيازى نداشتند برگرفتند و آن تا روز قيامت وارد وجود فرزندانشان شد ، از اين رو بيشترين چيزى را كه فرزند آدم مىطلبد ، مورد نيازش نيست ! پس از آنها حسد ، معصيت پسر\r\n\r\n\r\n","description":"","footnote":"\r\n( 1 ) - حديد / 23 : اين به خاطر آن است كه براى آنچه از دست داده‌ايد تأسف نخوريد و به آنچه داده‌اند شادمان نباشيد .\r\n( 2 ) - كافى : 2 / 128 .\r\n( 3 ) - بقره / 35 : هر چه مىخواهيد از نعمتهاى بهشتى بخوريد ولى به اين درخت مخصوص نزديك‌نشويد كه از ظالمان خواهيد شد .\r\n","page_name":" 479 ","page_number":479},
  {"content":"\r\n\r\nآدم است موقعى كه به برادرش حسد ورزيد و او را كشت ، و علاقهء به زنها و علاقهء به دنيا و رياست‌طلبى و آسايش جويى و پرحرفى و برترى جويى و ثروت خواهى از آن منشعب شده است كه اينها خود هفت خصلت‌اند و همهء اينها در دنياطلبى گرد آمده است از اين روست كه پيامبران و دانشمندان گفته‌اند : پس از شناخت اين اوصاف : دنيادوستى بالاترين گناهان است و دنيا دو نوع دنياست : دنيايى كه براى رفع ضرروت زندگى است و ديگرى دنياى ناپسند و دور از رحمت خدا است ! » . « 1 »\r\n30 - از ابوحمزه به نقل از ابوجعفر ( امام باقر ) عليهما السلام ، آورده است مىگويد : « علي بن حسين عليهما السلام فرمود : دنيا پشت كرده ، در حال رفتن است و آخرت رو كرده در حال آمدن است و هر كدام از آنها فرزندانى دارد از فزرندان آخرت باشيد ، نه از فرزندان دنيا ، و از پارسايان در دنيا و علاقمندان به آخرت باشيد ! بدانيد كه پارسايان در دنيا زمين را فرش و خاك را بستر و آب را گوارا دانسته و از دنيا به شدت بريده‌اند .\r\nبدانيد كه هر كس مشتاق بهشت است از شهوات نفسانى دورى مىكند و هر كه از آتش دوزخ اعراض دارد ، از محرّمات الهى رو بر مىگرداند ! و هر كه در دنيا پارسا و بىرغبت باشد ، گرفتاريها بر او سهل گردد ! بدان كه خدا را بندگانى است چونان كسى كه اهل بهشت را در بهشت پايدار و اهل دوزخ را در دوزخ گرفتار عذاب مىبيند ! مردم از شر ايشان در امان و دلهاى آنان غمين و نفسشان پاك و نيازمنديشان سبك است ، روزگارى\r\n\r\n\r\n","description":"","footnote":"\r\n( 1 ) - كافى : 2 / 130 .\r\n","page_name":" 480 ","page_number":480},
  {"content":"\r\n\r\nاندك را صبر مىكنند تا در سراى آخرت مدّتى بس دراز را آسوده باشند .\r\nاما شبها روى قدمها ( به نماز ) ايستاده ، اشكهايشان جارى بر سيمايشان است و آنان به پروردگارشان پناه برده و براى آزادى خود از عذاب مىكوشند ولى روزها آنان بردباران ، دانشمدان ، نيكان و پرهيزگارانند گويى چوبهء تيرى هستند كه از ترس خدا لاغر و نزار گرديده ، از پرستش و عبادت هر كه آنها را ببيند ، گويد : بيمارانند در حالى كه بيمار نيستند و يا گويند : ديوانه‌اند ، در حالى كه بيم و هراس زيادى از عذاب دوزخ در دل آنها آميخته است ! » . « 1 »\r\n31 - از محمدبن عبداللَّه نوفلى در حديث مرفوعى از علي بن حسين عليهما السلام نقل كرده است ، مىفرمايد : « رسول خدا صلى الله عليه و آله و سلم به شترچرانى گذر كرد ، فرستاد تا از او شيرى براى نوشيدن ( بخرند ) بگيرند ! در پاسخ گفت :\r\nآنچه در پستان شتران است صبحانهء مردم قبيله است و امّا آنچه در ظرفها اندوخته كرده‌ام متعلق به شام آنهاست ! پيامبر صلى الله عليه و آله و سلم فرمود : خدايا مال و اولاد ايشان را افزون كن ! سپس به گوسفند چرانى گذر كرد و از او شيرى براى نوشيدن خواست ، او آنچه شير در پستان گوسفندان بود ، دوشيد و آنچه در كاسه‌اش فراهم آمد به كاسهء رسول خدا صلى الله عليه و آله و سلم برگردانيد و گوسفندى نيز خدمت آن حضرت فرستاد ، گفت : اين است امكانات ما و اگر هم بخواهى بيشتر بدهيم !\r\nگويد : رسول خدا صلى الله عليه و آله و سلم فرمود : بار خدايا به اندازه نيازش به او روزى\r\n\r\n\r\n","description":"","footnote":"\r\n( 1 ) - كافى : 2 / 131 .\r\n","page_name":" 481 ","page_number":481},
  {"content":"\r\n\r\nبده !\r\nيكى از اصحاب عرض كرد : يا رسول اللَّه ! او چون تو را رد كرد دعايى كردى كه ما همه آن دعا را دوست داريم ، امّا اينكه حاجت شما را برآورد دعايى فرموديد كه ما همه بد مىداريم !\r\nرسول خدا صلى الله عليه و آله و سلم در پاسخ فرمود : براستى آنچه كم باشد و كفايت كند بهتر است از آنچه زياد باشد و آزمند سازد ! خداوندا به محمد و آل محمد به اندازه رفع حاجت‌شان روزى مرحمت كن » . « 1 »\r\n32 - همو از ابوحمزهء ثمالى از علي بن حسين عليهما السلام نقل كرده است ، مىفرمايد : « رسول خدا صلى الله عليه و آله و سلم در آخر خطبه‌اش مىفرمود : خوشا به حال كسى كه خلقش نيكو و طبعش پاك است ! باطن او خوب و ظاهرش نيكوست ! زيادى مالش را انفاق مىكند و از پرحرفى پرهيز دارد و بين خود و ديگر مردمان به انصاف داورى مىكند ! » . « 2 »\r\n33 - و نيز از زهرى به نقل از علي بن حسين عليهما السلام آورده است ، فرمود :\r\n« تمام خير و خوبى را ديدم كه در بريدن طمع از آنچه دست مردم است خلاصه شده و هر كه در هيچ چيز به مردم اميد نبندد و كار خود را در همه چيز به خدا واگذارد خداى عزّوجلّ در هر كارى خواستهء او را اجابت كند ! » . « 3 »\r\n34 - از وصّافى نقل كرده است ، مىگويد : علي بن حسين عليهما السلام فرمود :\r\n« رسول خدا صلى الله عليه و آله و سلم مىفرمايد : هر كه دوست دارد كه خداوند عمر او را\r\n\r\n\r\n","description":"","footnote":"\r\n( 1 ) - كافى : 2 / 140 .\r\n( 2 ) - همان : 2 / 144 .\r\n( 3 ) - همان : 2 / 148 .\r\n","page_name":" 482 ","page_number":482},
  {"content":"\r\n\r\nدراز كند و بر روزيش وسعت بخشد بايد صلهء رحم كند ، زيرا كه صلهء رحم را در روز رستاخيز زبانى تيز و برنده است مىگويد : پروردگارا ! به كسى بپيوند كه به من پيوسته است و از كسى ببر كه از من بريده است ! بنابراين شخص ، در راه و روش خوبى ديده شود ، ولى چون رحم قطع شده بيايد راه او را ببندد و او را به پايين‌ترين مرتبهء دوزخ افكند ! » . « 1 »\r\n35 - از علي بن ابى على به نقل از ابوعبداللَّه امام صادق عليه السلام از پدر بزرگوارش ، از علي بن حسين عليهم السلام آورده است كه رسول خدا صلى الله عليه و آله و سلم فرمود : « محبوبترين اعمال نزد خداى متعال شاد كردن مؤمنان است . » . « 2 »\r\n36 - از ابوحمزهء ثمالى نقل كرده است ، مىگويد : علي بن حسين عليهما السلام فرمود : « هر كه مؤمنى را در وقت گرسنگى اطعام كند خدايش از ميوه‌هاى بهشتى بخوراند و هر كه مؤمن تشنه‌اى را سيراب نمايد ، خداوند او را از شراب سربستهء بهشتى سيراب كند . » . « 3 »\r\n37 - از ابوحمزهء ثمالى نقل كرده است ، مىگويد : علي بن حسين عليهما السلام فرمود : « هر كه مؤمنى را بپوشاند خداوند از جامه‌هاى سبز بر او بپوشاند ! » و در حديث ديگرى فرمود : « پيوسته در ضمانت خدا خواهد بود تا وقتى كه نخى از آن جامه بر تن آن مؤمن است ! » « 4 »\r\n38 - از ابوحمزهء ثمالى به نقل از علي بن حسين عليهما السلام آورده است ، فرمود :\r\n« من دوست دارم كه در عوض دو خصلت بد كه در شيعيان ماست گوشت و استخوان دستم را بدهم تا آنها بر طرف شود : كج خلقى و\r\n\r\n\r\n","description":"","footnote":"\r\n( 1 ) - كافى : 2 / 156 .\r\n( 2 ) - همان : 2 / 189 .\r\n( 3 ) - همان : 2 / 201 .\r\n( 4 ) - همان : 2 / 205 .\r\n","page_name":" 483 ","page_number":483},
  {"content":"\r\n\r\nرازدارنبودن ( تنگ حوصله بودن و سر نگهدار نبودن ) . » « 1 »\r\n39 - و نيز از ابوحمزه به نقل از علي بن حسين عليهما السلام آورده است ، مىفرمايد : « مؤمن ساكت مىماند تا سالم بماند و سخن مىگويد : تا بهره ببرد ! امانت خود را به دوستانش بازگو نمىكند و گواهى حق خود را از بيگانگان پنهان نمىسازد و هيچ كار نيكى را براى خودنمايى انجام نمىدهد و به خاطر شرم و حيا آن را وانمىگذارد . اگر او را به خوبى ستايند ، از گفتهء آنان بيمناك مىشود و از آنچه دربارهء او نمىدانند طلب آمرزش مىنمايد ، گفته كسى كه از باطن او ناآگاه است گولش نمىزند و از شمارش اعمال خود مىترسد ! » . « 2 »\r\n40 - همو از ابى ولّاد حنّاط ، به نقل از ابوعبداللَّه امام صادق عليه السلام آورده است كه علي بن حسين عليهما السلام همواره مىگفت : « براستى كه شناختن كمال ديندارى يك مسلمان در ترك سخن بيهوده و كم نقاش و جدال كردن او و در بردبارى و شكيبائى و خوش‌خلقى اوست . . « 3 »\r\n41 - از ابوحمزه به نقل از علي بن حسين عليهما السلام آورده است ، فرمود : « از اخلاق مؤمن است كه در تنگدستى به فراخور حال خود انفاق مىكند و در وقت وسعت رزق به همان قدر با مردم انصاف مىدارد ، و در سلام بر آنان پيشى مىگيرد » . « 4 »\r\n42 - از ذريح محاربى به نقل از ابوعبداللَّه - امام صادق عليه السلام - آورده است كه علي بن حسين عليهما السلام همواره مىفرمود : « براستى بد مىآيدم از آن\r\n\r\n\r\n","description":"","footnote":"\r\n( 1 ) - كافى : 2 / 221 .\r\n( 2 ) - همان : 2 / 231 .\r\n( 3 ) - همان : 2 / 240 .\r\n( 4 ) - همان : 2 / 241 .\r\n","page_name":" 484 ","page_number":484},
  {"content":"\r\n\r\nمردى كه در دنيا به عافيت و خوشى بگذراند و هيچ ناراحتى و مصيبت نبيند ! » . « 1 »\r\n43 - از سعيدبن مسيّب نقل كرده ، مىگويد : از علي بن حسين عليهما السلام پرسيدم : مقصود از اين آيه :  « وَ لَوْ لا أَنْ يَكُونَ النَّاسُ أُمَّةً واحِدَةً »  چيست ؟\r\nفرمود : « منظور امت محمد صلى الله عليه و آله و سلم است كه اگر همه بر آيين كفر بودند ، هر آينه مقرّر مىداشتيم براى آن كسانى كه به خداى رحمان كافرند ، خانه‌هايى داشته باشند كه سقف آنها از نقره باشد ! و اگر خداوند با ( كافران و منافقان از ) امّت محمد صلى الله عليه و آله و سلم چنين رفتارى مىكرد هر آينه مؤمنان غمگين مىشدند و چنان گرفتار غم و اندوه كه ديگران با ايشان ازدواج نمىكردند و از يكديگر ارث نمىبردند ( باعث قطع نسل و نابودى مؤمنان مىكشت - م ) » . « 2 »\r\n44 - از زهرى نقل كرده ، مىگويد : از علي بن حسين عليهما السلام راجع به عصبيّت پرسيدند ، فرمود : « تعصبى كه صاحبش از بابت آن گنهكار است ، زيرا كه بديهاى كسان و تبار خود را از نيكى ديگران بهتر مىشمارد ، اين تعصّب نيست كه كسى تبار خود را دوست بدارد ، تعصّب آن است كه كسى تيره و تبار خود را بر ظلم و ستمى يارى رساند . » . « 3 »\r\n46 - « 4 » زهرى از علي بن حسين عليهما السلام نقل كرده است ، فرمود : « من همهء\r\n\r\n\r\n","description":"","footnote":"\r\n( 1 ) - كافى : 2 / 256 .\r\n( 2 ) - زخرف / 33 : اگر مردم يك امّت واحد نبودند .\r\n( 3 ) - كافى : 2 / 308 .\r\n( 4 ) - شمارهء 45 از كافى : 2 / 316 ، بدون كم و زياد همان حديث شمارهء 29 بود كه قبلًا از كافى : 2 / 130 نقل كرديم - م .\r\n","page_name":" 485 ","page_number":485},
  {"content":"\r\n\r\nخير و نيكى را در بريدن طمع از آنچه در دست مردم است ، ديدم ! » . « 1 »\r\n47 - از ابوحمزهء ثمالى نقل كرده است ، مىگويد : علي بن حسين عليهما السلام فرمود : « عجب است از شخص متكبّر خود بزرگ‌بين كه ديروز نطفه‌اى بود ، سپس همو در فرداى پس از مرگ ، مردار گنديده‌اى است ! » . « 2 »\r\n48 - از ابوحمزهء ثمالى به نقل از ابوجعفر - امام باقر عليه السلام - آورده است ، مىگويد : « چون وفات علي بن حسين عليهما السلام در رسيد ، مرا به سينه‌اش چسبانيد ، سپس فرمود : پسر عزيزم ! تو را سفارش مىكنم به آنچه پدرم ( امام حسين عليه السلام ) هنگام شهادتش به من سفارش كرد و خاطرنشان كرد كه پدربزرگوارش به او فرمود : پسر عزيزم مبادا به كسى ستم روا دارى كه در برابر تو جز خدا كسى را يار و ياور ندارد ! » . « 3 »\r\n49 - از ابوحمزه به نقل از ابوعبداللَّه - امام صادق - از پدرش عليهما السلام آورده است مىگويد : علي بن حسين عليهما السلام به من فرمود : « پسر عزيزم ! پنج كس را در نظر داشته باش و با ايشان همراه و هم‌صحبت و رفيق راه نشو !\r\nگفتم : آنها چه كسانى هستند ؟\r\nفرمود : زنهار از همراهى با دروغگو كه او همچون سرابى نزديك را دور و دور را نزديك بنُمايد ! و نيز بپرهيز از همراهى با فاسق و بدكار زيرا كه او تو را به يك خوراك و يا كمتر از آن بفروشد ! و مبادا با بخيل رفاقت كنى ، زيرا كه او در وقت نياز فراوان تو به كمك او ، تو را كمك مالى\r\n\r\n\r\n","description":"","footnote":"\r\n( 1 ) - كافى : 2 / 316 .\r\n( 2 ) - همان : 2 / 328 .\r\n( 3 ) - همان : 2 / 331 .\r\n","page_name":" 486 ","page_number":486},
  {"content":"\r\n\r\nنكند ! و از مال خود دريغ دارد ! و زنهار از رفاقت با احمق زيرا كه احمق و نادان مىخواهد به تو سود رساند ولى از روى نادانى به تو زيان مىرساند ! و مبادا با كسى كه قطع رحم كرده است رفاقت كنى زيرا كه در سه جاى از قرآن كريم يافتم كه خداى عزّوجلّ او را لعنت كرده است .\r\nخداوند مىفرمايد :\r\n  « فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِي الْأَرْضِ وَ تُقَطِّعُوا أَرْحامَكُمْ * أُولئِكَ الَّذِينَ لَعَنَهُمُ اللَّهُ فَأَصَمَّهُمْ وَ أَعْمى أَبْصارَهُمْ »   « 1 »\r\nو نيز مىفرمايد :\r\n « وَ الَّذِينَ يَنْقُضُونَ عَهْدَ اللَّهِ مِنْ بَعْدِ مِيثاقِهِ وَ يَقْطَعُونَ ما أَمَرَ اللَّهُ بِهِ أَنْ يُوصَلَ وَ يُفْسِدُونَ فِي الْأَرْضِ أُولئِكَ لَهُمُ اللَّعْنَةُ وَ لَهُمْ سُوءُ الدَّارِ »  « 2 »  . \r\nو در سورهء مباركهء بقره فرموده است :\r\n « الَّذِينَ يَنْقُضُونَ عَهْدَ اللَّهِ مِنْ بَعْدِ مِيثاقِهِ وَ يَقْطَعُونَ ما أَمَرَ اللَّهُ بِهِ أَنْ يُوصَلَ وَ يُفْسِدُونَ فِي الْأَرْضِ أُولئِكَ هُمُ الْخاسِرُونَ  « 3 »  »  « 4 »  . \r\n\r\n\r\n","description":"","footnote":"\r\n( 1 ) - محمد / 23 - 22 : اگر ( از اين دستورها ) روى گردان شويد ، جز اين انتظار مىرود كه در زمين فساد و قطع پيوند خويشاوندى كنيد ! آنها كسانى هستند كه خداوند آنان را از رحمت خويش دور ساخته ، پس گوشهايشان را كر و چشمهايشان را كور ساخته است .\r\n( 2 ) - رعد / 25 : و آنها كه پيمان الهى را پس از محكم كردن مىشكنند ، و پيوندهايى را كه خداوند فرمان برقرارى آنها را داده است قطع مىكنند و در روى زمين فساد مىنمايند ، لعنت و مجازات سراى ديگر از آنِ آنهاست !\r\n( 3 ) - بقره / 27 : فاسقان كسانى هستند كه پيمان خدا را پس از آنكه محكم بستند مىشكنند و آنها پيمانهايى را كه خدا دستور داده است برقرار سازند ، قطع مىكنند ، و در روى زمين فساد مىكنند ، آنانند همان زيانكاران !\r\n( 4 ) - كافى : 2 / 376 .\r\n","page_name":" 487 ","page_number":487},
  {"content":"\r\n\r\n50 - از ابوحمزه نقل كرده است مىگويد : علي بن حسين عليهما السلام فرمود :\r\n« منافق ديگران را ( از كار بد ) باز مىدارد ولى خود دست نمىكشد ، و به ديگران چيزى را فرمان مىدهد ولى خود عمل نمىكند ! و چون به نماز مىايستد ، اعتراض مىكند ! » راوى مىگويد : پرسيدم : يابن رسول اللَّه ! اعتراض چيست ؟ فرمود : « رو برگرداندن ( يعنى در حال نماز رو به سوى غيرخدا دارد و توجّهى به خدا ندارد ) و چون به ركوع رود ، همانند گوسفندى خود را به زمين اندازد ( يعنى قيام متصل به ركوع را بجا نياورد ) و چون شب كند همىّ جز خوردن شام ندارد با اينكه روزه‌دار نبوده است و چون بامداد كند با وجود اينكه شب را بيدار نبوده است هم و غمش خفتن است اگر حرفى مىزند سخن دروغ بگويد ! و اگر امانتى به او بسپارى خيانت كند و اگر از چشم و دور شوى از تو بدگويى كند و اگر وعده‌اى بدهد خُلف وعده نمايد » . « 1 »\r\n51 - از علي بن ابراهيم در حديث مرفوعى از ( زين‌العابدين امام ) علي بن حسين عليهما السلام نقل كرده است ، مىگويد : چون آن حضرت را نزد يزيدبن معاويه ( لعنة اللَّه عليهما ) بردند و در برابر او نگاه داشتند ، يزيد گفت :  « وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ »  « 2 » علي بن حسين عليهما السلام در پاسخ او فرمود : « اين آيه دربارهء ما نيست ، بلكه اين سخن خدا  « ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى اللَّهِ يَسِيرٌ »  « 3 »\r\n\r\n\r\n","description":"","footnote":"\r\n( 1 ) - كافى : 2 / 396 .\r\n( 2 ) - شورا / 30 : هر مصيبتى به شما رسد به خاطر اعمالى است كه انجام داده‌ايد !\r\n( 3 ) - حديد / 22 : هيچ مصيبتى ( ناخواسته ) در زمين و نه در وجود شما روى نمىدهد مگر اينكه همهءآنها قبل از آنكه زمين را بيافرينيم در لوح محفوظ ثبت شده و اين امر به خدا آسان است .\r\n","page_name":" 488 ","page_number":488},
  {"content":"\r\n\r\nدربارهء ماست . » . « 1 »\r\n52 - از ابوحمزه ، به نقل از ابوجعفر ( امام باقر ) و از علي بن حسين عليهم السلام آورده ست كه فرمودند : « شتابان‌ترين شر و گرفتارى كيفر ستمگرى است و همين قدر در عيب يك شخص كافى است كه در مردم عيبجويى كند در حالى كه از ديدن همان عيبها در خود كور است ( و يا اينكه عيبى را به مردم بازگو كند كه خود نيز دارد ! ) و يا اينكه هم نشين خود را بدون هدف و بىحساب بيازارد ، و يا اينكه مردم را از كارى باز دارد از آنچه كه خود توان باز ايستادن از آن كار را ندارد ! » . « 2 »\r\n53 - از ابوحمزهء ثمالى نقل است ، مىگويد : علي بن حسين عليهما السلام را ديدم نشسته است ، در حالى كه يك پاى خود را روى ران خويش نهاده است ، عرض كردم : مردم اين طور نشستن را بد مىدانند ! ( اين حديث را در كافى نيافتم و در متن حاضر نيز ظاهراً افتادگى دارد ، احتمالًا چنين باشد كه امام عليه السلام در پاسخ ابوحمزه مىفرمايد : ) « پروردگار ( به اين چيزها ) ملول نمىشود و خواب آلودگى و خواب در او راه ندارد ! » . « 3 »\r\n54 - شيخ صدوق به نقل از ابونعيم هذلى ، با يك واسطه از علي بن حسين عليهما السلام آورده است ، فرمود : « خداى تعالى پيامبران را ؛ دلها و بدنهايشان را از سرشت عليّين آفريد و دلهاى مؤمنان را از سرشتى\r\n\r\n\r\n","description":"","footnote":"\r\n( 1 ) - كافى : 2 / 450 .\r\n( 2 ) - همان : 2 / 460 . در بعضى از نسخه‌هاى كافى ، آغز حديث جمله « انّ سرع الخير ثواباً البرّ . . . . » آمده است ، يعنى : زودتر از همهء خيرت ثواب احسان به انسان مىرسد - م .\r\n( 3 ) - همان : 2 / 461 .\r\n","page_name":" 489 ","page_number":489},
  {"content":"\r\n\r\nپست‌تر ، و كافران را از سرشت سجّين ، دلها و بدنهايشان را آفريد و آن دو سرشت را درهم آميخت ، از ين رو مؤمن فرزند كافر مىآورد و از كافر مؤمن به دنيا مىآيد . و به همين دليل است كه به مؤمن بدى مىرسد و به كافر حسنه و نيكى ! بنابراين دلهاى مؤمنان به سوى آن چيزى گرايش دارند كه از آن آفريده شده‌اند و دلهاى كافران به چيزى گرايش دارد كه از آن خلق شده‌اند ! » . « 1 »\r\n55 - از ابوخالد كابلى نقل كرده است ، مىگويد : از علي بن حسين عليهما السلام شنيدم كه مىفرمود : « گناهانى كه نعمتها را دگرگون مىسازد : ستم كردن به مردم و از دست دادن عادت نيك و انجام كار خوب و كفران نعمت و ناسپاسى است ، خداى تعالى مىفرمايد :  « لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ »  « 2 »  . \r\nو گناهانى كه پشيمانى مىآورد : كشتن كسى است كه خداوند حرام شمرده است ، خداى تعالى مىفرمايد :  « وَ لا تَقْتُلُوا النَّفْسَ الَّتِي حَرَّمَ اللَّهُ »  « 3 » و نيز خداى عزّوجلّ در داستان قابيل موقعى كه برادرش هابيل را كشت و از خاكسپارى او ناتوان ماند مىفرمايد :  « فَطَوَّعَتْ لَهُ نَفْسُهُ قَتْلَ أَخِيهِ فَقَتَلَهُ فَأَصْبَحَ مِنَ الْخاسِرِينَ »  « 4 » و ترك رابطهء خويشاوندى تا آنها بىنياز گردند . و\r\n\r\n\r\n","description":"","footnote":"\r\n( 1 ) - علل‌الشّريع : 1 / 111 .\r\n( 2 ) - رعد / 11 : خداوند به سرنوشت هيچ قومى را تغيير نمىدهد مگر اينكه آنها تغييراتى در خود ايجاد كنند .\r\n( 3 ) - انعام / 151 : دست به خون بىگناهان نيالاييد و نفوسى را كه خداوند محترم شمرده و ريختن‌خون آنها مجاز نيست به قتل نرسانيد مگر اينكه طبق قانون الهى اجازهء قتل آنها داده شده باشد .\r\n( 4 ) - مائده / 30 : سرانجام نفس سركش قابيل او را مصمّم به كشتن برادر كرد و او را كشت و بر اثراين عمل از جمله زيانكاران شد .\r\n","page_name":" 490 ","page_number":490},
  {"content":"\r\n\r\nواگذاشتن نماز تا وقتى كه قضا شود و با وصيّت نكردن ، ردّ مظالم ، و ندادن زكات تا لحظه فرا رسيدن مرگ و بسته شدن زبان .\r\nو گناهانى كه باعث عقوبتها مىشود : نافرمانى كسى كه ظلم‌شناس است و تجاوز به حقوق مردم ، و مسخره كردن ايشان و دست انداختن آنان .\r\nو گناهانى كه مانع نصيب و روزى مىشود : اظهار تنگدستى ، خواب پس از غروب خورشيد ، وقت نماز صبح خوابيدن ، و نعمتها را كوچك شمردن ، و شكوه و شكايت از معبود عزّوجلّ .\r\nو گناهانى كه پردهء عصمت را مىدرد : مىگسارى ، قماربازى ، مردم را با كارهاى بيهوده و به مزاح و شوخى خنداندن ( دلقك بازى ) ! و گفتن عيبهاى مردم ، و هم نشينى با افراد بدگمان و بددل !\r\nگناهانى كه باعث نزول بلاء مىشود : فرياد رسى نكردن به كسى كه فريادخواهى مىكند و كمك نكردن به ستمديده ، و ضايع نمودن امر به معروف و نهى از منكر .\r\nو گناهانى كه باعث چيره شدن دشمنان است ، ظلم و ستم آشكارا ، و اظهار زشتى و گناه ، و روا شمردن كار خلاف و گناه و نافرمانى نيكان و هم سويى با بدان .\r\nو گناهانى كه باعث نابودى زودرس مىشود : قطع رحم كردن ، سوگند دروغ ، و گفته‌هاى دروغين ، زنا ، و سر راه مسلمانان را گرفتن ، و ادّعاى پيشوايى بناحق .\r\nو گناهانى كه باعث نوميدى مىگردد : نااميدى از بخشش الهى و نوميدى از رحمت خدا و اعتماد به غير خدا و دروغ شمردن وعدهء خداى\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nعزّوجلّ .\r\nو گناهانى كه فضا را تيره مىسازد : جادو ، پيشگويى ، اعتقاد به ستارگان و دروغ شمردن تقدير الهى ، عاق والدين شدن .\r\nو گناهانى كه پرده را به سويى مىزند : وام گرفتن به نيت نپرداختن ، ولخرجى در هزينه بر باطل ، بخل ورزيدن به زن و بچه و خويشاوندان و بداخلاقى و كم صبرى ، دلتنگى و كسالت و اهانت به دينداران .\r\nو گناهانى كه دعا را باز مىگرداند : نيّت بد ، پليدى درون ، دورويى با برادران ، و پاسخ مناسب ندادن و تأخير نمازهاى واجب تا وقت مقرر بگذرد ، و با نيكى و صدقه به خداى عزّوجلّ تقرب نجستن ، گفتن سخن زشت و دشنام دادن .\r\nو گناهانى كه مانع نزول باران مىشود : ستم حاكمان در داورى و حكم و شهادت خلاف واقع ، و ندادن زكات و وام و اثاث خانه ( از قبيل ظرف و ابزار كار مثل تيشه . . . ) و سنگدلى دربارهء مستمندان و تهىدستان و ستم بر يتيمان و بيوه زنان و راندن گدا از خود و دست خالى بازگردان او شب هنگام . » . « 1 »\r\n56 - از طاووس يمانى نقل كرده ، مىگويد : از علي بن حسين عليهما السلام شنيدم كه مىفرمود : « نشانه‌هاى مؤمن پنج چيز است » .\r\nعرض كردم : يابن رسول اللَّه ! آن نشانه‌ها كدامند ؟\r\nفرمود : « پرهيزكارى در خلوت و صدقه دادن با وجود تنگدستى و صبر و استقامت در برابر مصيبت ، و بردبارى بهنگام خشم و راستگويى\r\n\r\n\r\n","description":"","footnote":"\r\n( 1 ) - معانىالاخبار : ص 270 .\r\n","page_name":" 492 ","page_number":492},
  {"content":"\r\n\r\nو درستى در وقت ترس و بيم » . « 1 »\r\n57 - از ابوحمزهء ثمالى به نقل از علي بن حسين عليهما السلام آورده است ، فرمود :\r\n« هر كه مؤمن گرسنه‌اى را غذا دهد خداوند او را از ميوه‌هاى بهشتى بخوراند و هر كه مؤمن تشنه‌اى را سيراب كند ، خداوند او را از شراب خالص مهر شده سيراب گرداند و هر كه مؤمنى را بپوشاند خداوند از جامه‌هاى سبز ( بهشتى ) بر او بپوشاند . » . « 2 »\r\n59 - « 3 » از فرات بن احنف نقل كرده ، مىگويد : علي بن حسين عليهما السلام فرمود :\r\n« هر كه جامهء اضافى داشته باشد و مؤمن نيازمندى در كنار او باشد و آن جامه را به او ندهد ، خداوند او را به رو در آتش اندازد » . « 4 »\r\n60 - از ابوحمزهء ثمالى نقل كرده ، مىگويد : سيّدالعابدين علي بن حسين‌بن علي بن ابىطالب عليهم السلام فرمود : « مؤمن علم خود را با حلم درآميخته ، مىنشيند تا بياموزد ، و ساكت مىماند تا در امنيّت و سالم بماند و سخن مىگويد تا بفهمد ، دوستانش از راز او سخن نمىگويند و دشمنانش شهادت او را پنهان نمىدارند ، و هيچ كار حقّى را از روى خودنمايى انجام نمىدهد و به خاطر خجالت و حيا ترك نمىكند ، اگر تزكيه كند از گفته‌هاى مردم بيمناك است ، و از خدا نسبت به آنچه مردم نمىدانند طلب آمرزش مىكند . گفتهء نادانان او را مغرور نمىسازد و از شمردن كسانى كه او را مىشناسند بيم دارد ولى منافق ديگران را نهى از\r\n\r\n\r\n","description":"","footnote":"\r\n( 1 ) - خصال : ص 269 .\r\n( 2 ) - ثواب الاعمال : ص / 164\r\n( 3 ) - عقاب الاعمال : ص 298 ، حديث 58 را در همين بخش به شمارهء 6 از محاسن برقى : ص 97 نقل‌كرديم - م .\r\n( 4 ) - همان : ص 298 .\r\n","page_name":" 493 ","page_number":493},
  {"content":"\r\n\r\nمنكر مىكند اما خود دست نمىكشد و ديگران را امر به معروف مىكند و خود عمل نمىكند و چون به نماز مىايستد ، توجه ندارد ، و چون به ركوع مىرود همانند گوسفندى خود را به زمين مىاندازد ، و چون به سجده رود بمانند كلاغ منقار به زمين مىزند ، و چون بنشيند ، خود را رها و پهن مىكند ، و چون صبح كند ، با اينكه سحرخيز نبوده هم و غمش خفتن است ، و اگر حرفى بزند دروغ گويد ، و اگر وعده‌اى دهد ، خلاف كند . و اگر امانتى به او بسپارند خيانت كند ، و اگر از نظر او دور شوى ، از تو بدگويى نمايد » . « 1 »\r\n61 - همو از محمدبن فيض بن مختار از قول پدرش از ابوجعفر محمدبن على الباقر از پدرش به نقل از جدش آورده است ، فرمود : « روزى رسول خدا صلى الله عليه و آله و سلم در حالى كه سواره بود و على عليه السلام به همراه آن حضرت پياده حركت مىكرد از شهر بيرون شد ، و به على عليه السلام به همراه آن حضرت پياده حركت مىكرد از شهر بيرون شد ، رو به على عليه السلام كرد و فرمود : يا سوار شو و يا برگرد ! زيرا كه خداوند عزّوجلّ مرا فرمان داد : سوار باش وقتى كه تو سواره‌اى و پياده برو ، چون تو پياده‌اى و بنشين وقتى كه تو نشسته‌اى ! مگر اينكه حدى از حدود الهى باشد كه تو ناگزير از ايستادن و يا نشستن باشى ! و خداوند مرا كرامتى نداده است مگر اينكه همانند آن را به تو مرحمت كرده است ؛ مرا نبوّت و رسالت داده است و تو را جانشين من در آن باره قرار داده است ، حدود او را به پا مىدارى و كارهاى سخت را انجام مىدهى !\r\n\r\n\r\n","description":"","footnote":"\r\n( 1 ) - امالى صدوق : ص 298 .\r\n","page_name":" 494 ","page_number":494},
  {"content":"\r\n\r\nبه خدايى كه محمد را به حق بر پيامبرى مبعوث كرده است هر كه منكر ( ولايت ) تو باشد به من ايمان نياورده است و آنكه تو را انكار كند به ( نبوت ) من اقرار نكرده است و هر كه به ( ولايت ) تو كافر باشد به خدا ايمان نياورده است ، و براستى كه فضيلت تو از فضيلت من ، و فضيلت من به فضل و رحمت خداست و اين است معناى كلام خدا كه مىفرمايد :\r\n « قُلْ بِفَضْلِ اللَّهِ وَ بِرَحْمَتِهِ فَبِذلِكَ فَلْيَفْرَحُوا هُوَ خَيْرٌ مِمَّا يَجْمَعُونَ »  « 1 »\r\nبنابراين فضل خدا نبوّت پيامبرتان و رحمت خدا ولايت علي بن ابىطالب عليه السلام است . و به همين دليل خداوند فرموده است به نبوت و ولايت بايد شيعيان شامان باشند كه اينها بهتر از آن چيزهايى است كه مخالفان از خانواده و مال و فرزند در دار دنيا گرد آورند . يا على ! به خدا سوگند كه تو را نيافريده‌اند مگر اينكه پروردگارت عبادت شود و به وسيلهء تو آثار و نشانه‌هاى دين را بشناسند و به وسيلهء تو راه مندرس شدهء دين اصلاح شود .\r\nبراستى كه گمراه است هر كه از تو گمراه باشد و به سوى خداى عزّوجلّ راه نيابد آنكه به سوى تو راه نيافته و به ولايت تو هدايت نگشته است و همين است معناى كلام خدا :  « وَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى »  « 2 » يعنى به ولايت تو راه يافته باشد ( مىآمرزم ! ) .\r\n\r\n\r\n","description":"","footnote":"\r\n( 1 ) - يونس / 58 : بگو : اى پيامبر ! اين مردم به فضل پروردگار و به رحمت بىپايان او ( و اين كتاب بزرگ آسمانى كه جامع همهء نعمتهاست ) بايد خشنود باشند ! كه اين سرمايه از تمام گرد آورده‌هاى آنها بالاتر است .\r\n( 2 ) - طه / 20 : و من كسانى را كه توبه كنند و ايمان آورند و عمل صالح انجام دهند و سپس هدايت يابند ( به ولايت على راه يافته و زير چتر هدايت رهبران الهى قرار گيرند ) مىآمرزم .\r\n","page_name":" 495 ","page_number":495},
  {"content":"\r\n\r\nو براستى كه پروردگار تبارك و تعالى مرا فرمان داده است كه از حق تو واجب شمارم آنچه را كه از حق خويش واجب مىدانم ، و به يقين حق تو واجب است بر هر كسى كه به من ايمان آورده است ، و ( يا على ) اگر تو نبودى حزب و جمعيت خدا شناخته نمىشد ! و به وسيلهء تو دشمن خدا شناخته مىشود و هر كه پذيراى ولايت تو نباشد پذيراى هيچ چيز ( از امور شرع ) نيست ، و البته كه خداى عزّوجلّ بر من اين آيه ر نازل كرده است :  « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ »  « 1 » يعنى دربارهء ولايت تو يا على !  « وَ إِنْ لَمْ تَفْعَلْ فَما بَلَّغْتَ رِسالَتَهُ »  « 2 » و اگر من آنچه را كه دربارهء ولايت تو مأمور بودم تبليغ نمىكردم هر آينه عملم از بين مىرفت . و هر كه خدا را بدون ولايت تو ديدار كند به يقين عملش نقش بر آب است اين وعده‌اى قطعى براى من ! و من چيزى جز گفتهء پروردگار تبارك و تعالى نمىگويم و آنچه مىگويم از جانب خداى تعالى است كه دربارهء تو بر من نازل فرموده است . » . « 3 »\r\n62 - ابوعبداللَّه مفيد از عبداللَّه بن ابراهيم ، به نقل از ابوعبداللَّه امام صادق جعفربن محمد ، از قول پدرش از جدش عليهم السلام آورده است ، مىگويد : رسول خدا صلى الله عليه و آله و سلم فرمود : « چهار چيز از ذخاير نيكىهاست : پنهان داشتن حاجت\r\n\r\n\r\n","description":"","footnote":"\r\n( 1 ) و 2 - مائده / 67 : اى پيامبر ! آنچه را از طرف پروردگارت بر تو نازل شده است ( به مردم ) برسان ! از اين كار خوددارى كنى ( كه هرگز خوددارى نمىكرد ) رسالت خود را تبليغ نكرده‌اى !\r\n- اين آيه در مورد انتخاب جانشين و نقطهء پايان رسالت ( ماجراى غدير درست 70 روز پيش از رحلت پامبر صلى الله عليه و آله و سلم اتفاق افتاده است ) ، تنها وظيفه خطير او را به صراحت دستور مىدهد ، و در نهايت مىفرمايد : تو را از خطرات حفظ مىكند ! - م .\r\n( 2 )\r\n( 3 ) - امالى صدوق : ص 296 .\r\n","page_name":" 496 ","page_number":496},
  {"content":"\r\n\r\nو نياز ، پنهان دادن صدقه ، و پنهان داشتن بيمارى ، و پنهان داشتن مصيبت و گرفتارى . » . « 1 »\r\n64 - « 2 » از ابوحمزه به نقل از علي بن حسين عليهما السلام از قول رسول خدا صلى الله عليه و آله و سلم آورده است كه فرمود : « هيچ گامى نزد خدا از اين دو گام محبوبتر نيست ، گامى كه يك مؤمن در راه خدا بردارد و صف جهاد را استوار سازد ! و گامى كه مؤمنى در راه پيوند با خويشاوندى بردارد كه با او قطع رابطه كرده است .\r\nو هيچ جرعه‌اى نزد خدا محبوبتر از اين دو جرعه نيست : جرعهء خشمى كه مؤمنى با حلم و بردبارى فرو خورد ، و جرعهء رنج و مصيبتى كه يك مؤمن با صبر و استقامت به كام فرو كشد ! و هيچ قطره‌اى در پيشگاه خدا از دو قطره محبوبتر نيست : قطرهء خونى كه در راه خدا بريزد ، و قطرهء اشكى كه در تاريكى شب از بيم خدا بر رخسار آدمى بغلطد ! » . « 3 »\r\n65 - از ابوحمزهء ثمالى به نقل از ابوجعفر محمدبن على عليهما السلام آورده است ، مىفرمايد : پدرم علي بن حسين عليهما السلام عليه السلام همواره مىفرمود : « چهار چيز است كه در هر كه باشد ايمان او كامل است و گناهانش پاك و خدا را در حالى ملاقات مىكند كه از او راضى است و اگر سراپا گناه باشد\r\n\r\n\r\n","description":"","footnote":"\r\n( 1 ) - امالى مفيد : ص 12 .\r\n( 2 ) - حديث شماره 63 از امالى مفيد : ص 12 همان حديث شماره 57 صفحات قبل بود با اين تفاوت كه در اينجا عبارت : تا وقتى كه تار و پودى از آن لباس به تن اوست تحت ضمان و مراقبت خداست » پايانبخش است - م .\r\n( 3 ) - امالى مفيد : ص 13 .\r\n","page_name":" 497 ","page_number":497},
  {"content":"\r\n\r\nخداوند بيامرزد ! : وفاى به عهدى كه انسان در برابر مردم با خدا مىبندد و راستى و درستى با مردم ، و شرم و حيا از آنچه در نزد خدا و خلق قبيح است و خوش خلقى با اعضاى خانواده . » . « 1 »\r\n66 - فتّال مىگويد : علي بن حسين عليهما السلام فرمود : « حق مادرت آن است كه بدانى او تو را در خود حمل كرده است به گونه‌اى كه كسى ، ديگرى را حمل نكند ، و از ثمرهء دلش تو را خورانيده است كه هيچ كس به ديگرى چنان نخوراند ، و تو را با تمام اعضاى بدنش نگهدارى كرده است .\r\nو هيچ باكى ندارد كه خود گرسنه باشد و تو را سير كند و خود تشنه باشد ، تو را سيراب نمايد و خود لباس نداشته باشد ولى تو را بپوشاند و خود در آفتاب بماند اما تو در سايه نگاه دارد و به خاطر تو بيدار خوابى كشد و تو را از گرما و سرما حفظ كند ! و تو براى او بمانى ! براستى كه تو از عهدهء شكر و سپاس او بر نيايى مگر به يارى و توفيق الهى .\r\nامّا حق پدرت ، بايد بدانى كه او اصل و ريشهء تو است و براستى اگر او نبود تو نبودى ! پس هر وقت در خود احساس غرور كردى بدان كه پدرت اصل هر نعمتى است كه دارى پس حمد و سپاس خدا را به خاطر اين نعمت بگو كه هيچ نيرو و توانى جز به وسيله خدا نيست » . « 2 »\r\n68 - « 3 » شيخ طوسى از عبداللَّه بن محمدبن عقيل نقل كرده ، مىگويد : از علي بن حسين عليهما السلام شنيدم كه مىفرمود : « هيچ رگى در بدن انسان نمىجنبد و هيچ دردسرى هرگز مؤمنى نمىبيند مگر به خاطر گناهى\r\n\r\n\r\n","description":"","footnote":"\r\n( 1 ) - امالى مفيد : ص 184 .\r\n( 2 ) - روضةالواعظين : ص 307 .\r\n( 3 ) - همان : ص 316 . اين حديث ( 67 ) در بخش « سيرهء امام » به شمارهء 3 گذشت .\r\n","page_name":" 498 ","page_number":498},
  {"content":"\r\n\r\nاست كه خداوند بيشتر از آن را از وى مىبخشد » و آن حضرت چنان بود كه هر گاه مىديد مريضى بهبود يافته است ، مىفرمود : « اكنون كه از گناهان پاك شده‌اى پس كار خود را از سر بگير ! » . « 1 »\r\n69 - اربلى نقل كرده است كه مردى به يكى از آل زبير سخنى گفت ، او را ناراحت كرد و زبيرى از آن مرد دورى جست ، سپس سخن گشت و آن مرد زبيرى به علي بن حسين عليهما السلام ناسزا گفت ، امام عليه السلام جواب او را نداد ، زبيرى پرسيد : چه چيز باعث شد تا جواب مرا ندهى ، فرمود : « همان چيزى كه تو را مانع از پاسخ دادن به آن مرد شد ! » . « 2 »\r\n70 - همو نقل كرده است كه يكى از فرزندان امام سجّاد عليه السلام درگذشت كسى بىتابى و نگرانى از آن حضرت نديد ، در اين باره پرسيدند ، فرمود :\r\n« امرى بود كه انتظار داشتيم ، چون اتّفاق افتاد ، ما هم آن را ناگوار نمىشماريم » . « 3 »\r\n71 - از طاووس يمانى نقل كرده ، مىگويد : مردى را ديدم كه در مسجدالحرام زير ناودان نماز مىخواند و دعا مىكند و در دعايش گريه مىكند ، پس از فراغت از نماز سراغش رفتم ديدم علي بن حسين عليهما السلام است ، عرض كردم : يابن رسول اللَّه ! شما را در چنان حالى ديدم ، در حالى كه شما سه ويژگى داريد اميدوارم كه يكى از آنها شما را از بيم ( عذاب ) در امان بدارد : يكى آنكه شما پسر رسول خدا صلى الله عليه و آله و سلم هستيد ، دوم ، شفاعت جدّتان ، و سوم رحمت خدا !\r\n\r\n\r\n","description":"","footnote":"\r\n( 1 ) - امالى طوسى : 2 / 244 .\r\n( 2 ) - كشف‌الغمّه : 2 / 108 .\r\n( 3 ) - همان .\r\n","page_name":" 499 ","page_number":499},
  {"content":"\r\n\r\nامام صلى الله عليه و آله و سلم پس از شنيدن سخنان وى فرمود : « اى طاووس ! بدان اينكه من پسر رسول خدايم باعث در امان بودن من نمىشود ، در حالى كه اين كلام خدا  « فَلا أَنْسابَ بَيْنَهُمْ يَوْمَئِذٍ »  « 1 » را شنيده‌ام ! و اما شفاعت جدّم باعث ايمن بودنم نمىشود زيرا كه خداى تعالى مىفرمايد :  « وَ لا يَشْفَعُونَ إِلَّا لِمَنِ ارْتَضى »  « 2 » و اما رحمت خدا همانا خداى تعالى مىفرمايد : « انها قريبة من المحسنين » « 3 » در حالى كه من نمىدانم كه از نيكوكارانم ! » . « 4 »\r\n72 - همو نقل كرده ، مىگويد : امام سجّاد عليه السلام شنيد كه كسى به كنايه مردى را بد مىگويد ، فرمود : « اى مرد ! زنهار از غيبت كردن كه غيبت خوراك سكهاى جهنم است ! » . « 5 »\r\n73 - ابن فهد ( حلّى ) مىگويد : سرور عابدان علي بن حسين عليهما السلام مىفرمايد : « گريه و فرو ريختن اشك چشم كسى دليل بر خوف از خدا نيست تا وقتى كه ورع و تقوايى نباشد كه از نافرمانيهاى خدا شخص را باز دارد ، بلكه آن ترس و خوف دروغين است » . « 6 »\r\n74 - همو نقل مىكند كه سرور عابدان عليه السلام فرمود : « دعا پس از نزول\r\n\r\n\r\n","description":"","footnote":"\r\n( 1 ) - مؤمنون / 101 : در آن روز هيچ يك از پيوندهاى خويشاوندى ميان آنها نخواهد بود .\r\n( 2 ) - انبياء / 28 : هرگز شفاعت نمىكنند مگر براى كسى كه بدانند خدا از او خشنود است .\r\n( 3 ) - برگرفته از آيه 56 سورهء اعراف « انَّ رحمةللَّهِ قَريبٌ مِنَ المُحْسِنينَ » يعنى : همانا رحمت خدا به نيكوكاران نزديك است .\r\n( 4 ) - كشف الغمة : 2 / 108 .\r\n- خوانندهء گرامى ! امام معصوم عليه السلام به ما آموزش مىدهد ، نه آنكه او به كردار خود و اعمالش ناآگاه باشد - م .\r\n( 5 ) - كشف‌الغمه : 2 / 108 .\r\n( 6 ) - عدّةالدّاعى : ص 163 .\r\n","page_name":" 500 ","page_number":500},
  {"content":"\r\n\r\nبلاء سودى به حال شخص ندارد » . « 1 »\r\n75 - محمدبن سعد از يحيى بن سعيد نقل كرده است ، مىگويد : از علي بن حسين عليهما السلام كه بالاترين فرد هاشمى بود كه من ديدم ، خود شنيدم كه مىفرمود : « اى مردم ! ما را به خاطر محبّت به اسلام ، دوست بداريد ، زيرا كه همواره محبّت شما چنان بود كه بر ضد ما و باعث ننگ و عار ما گرديد ! » . « 2 »\r\n76 - همو از يحيى بن سعيد نقل كرده است ، مىگويد : علي بن حسين عليهما السلام فرمود : « ما را به خاطر اسلام دوست بداريد ! به خدا سوگند كه دربارهء ما سخنانى گفتيد تا آنجا كه ما را مورد كينه و بغض قرار داديد ! » . « 3 »\r\n77 - همو از عبيداللَّه بن عبدالرّحمان بن موهب نقل كرده است ، مىگويد :\r\nگروهى خدمت علي بن حسين عليهما السلام رسيدند و او را ثنا و ستايش گفتند ، فرمود : « چقدر شما دروغگوييد و چقدر در پيشگاه خدا گستاخ ! ما از شايستگان قوم و ملّت خويش هستيم و همين قدر ما را بس كه از شايستگان قوم خود باشيم ! » . « 4 »\r\n78 - حافظ ابونعيم از محمدبن عبدالرّحمان مدينى نقل كرده است ، مىگويد : علي بن حسين عليهما السلام از بين جمعيت قوم خود مىآمد تا به زيدبن اسلم مىرسيد و نزد او مىنشست و مىفرمود : « مرد فقط با كسى مىنشيند كه دربارهء دينش سودمند باشد ! » . « 5 »\r\n\r\n\r\n","description":"","footnote":"\r\n( 1 ) - عدّةالدّاعى : ص 169 .\r\n( 2 ) - طبقات ابن سعد : 5 / 158 .\r\n( 3 ) - همان .\r\n( 4 ) - همان .\r\n( 5 ) - حليةالأولياء : 3 / 138 .\r\n","page_name":" 501 ","page_number":501},
  {"content":"\r\n\r\n79 - ابن ابىالحديد مىگويد : علي بن حسين عليهما السلام شنيد كه مردى از ديگرى غيبت مىكند ، فرمود : « هر چيزى خوراكى دارد ، و خوراك سكهاى جهنّم غيبت است . » . « 1 »\r\n\r\n\r\n","description":"","footnote":"\r\n( 1 ) - شرح نهج‌البلاغه : 9 / 62 .\r\n","page_name":" 502 ","page_number":502},
  {"content":"\r\n\r\n\r\nقرآن\r\n\r\nفضيلت قرآن\r\n1 - محمدبن يعقوب ( كلينى ) از زهرى نقل كرده ، مىگويد : به علي بن حسين عليهما السلام عرض كردم : كدام عمل بهترين اعمال است ؟\r\nفرمود : « عملى كه در آيد و كوچ كند » .\r\nگفتم : عملى كه بيايد و كوچ كُند چيست ؟\r\nفرمود : « قرآن را آغاز كند و به پايان برساند ! هر وقت شروع كرد برود تا به آخر برساند ! »\r\nو گفت : « رسول خدا صلى الله عليه و آله و سلم فرموده است : به هر كس خدا ( توفيق تلاوت ) قرآن را داد ، تصوّر كند كه به ديگرى بهتر از او عطا شده است ، براستى كه بزرگى را كوچك و كوچك را بزرگ شمرده است » . « 1 »\r\n2 - همو از زهرى نقل كرده ، مىگويد : از علي بن حسين عليهما السلام شنيدم ، مىفرمود : « آيات قرآن گنجينه‌هايى هستند ، بنابراين هر گاه گنجينه‌اى را باز كردى سزاوار است كه بنگرى در آن چيست ؟ ! » . « 2 »\r\n\r\n\r\n","description":"","footnote":"\r\n( 1 ) - كافى : 2 / 605 .\r\n( 2 ) - همان : 2 / 609 .\r\n","page_name":" 503 ","page_number":503},
  {"content":"\r\n\r\n3 - از محمدبن بشير به نقل از علي بن حسين عليهما السلام آورده است - راوى مىگويد : اين حديث از ابوعبداللَّه امام صادق عليه السلام نيز روايت شده است - مىفرمود : « هر كس حرفى از قرآن را تنها گوش دهد و خود نخواند يك حسنه دارد و يك گناه از او محو مىشود و درجه‌اى بالا مىرود . و هر كه آن را بخواند فقط با نگاه به قرآن بدون تلفّظ و صدا در برابر هر حرف براى او حسنه‌اى نوشته مىشود و يك گناه محو مىشود و يك درجه بالا مىرود . و هر كه يك حرف آن را بياموزد خداوند براى او ده حسنه مقرّر فرمايد و ده سيئهء او را محو كند و او را ده درجه بالا ببرد . فرمود :\r\nنمىگويم : به هر آيه بلكه به يك حرف مانند : باء ، يا تاء ، و مانند اينها .\r\nفرمود : هر كسى حرفى از آن را در نماز نشسته بخواند خداوند براى او پنجاه حسنه بنويسد و پنجاه گناه او را محو كند و پنجاه درجه او را بالا ببرد . و هر كه آن را ايستاده بخواند خدا به هر حرف آن صد حسنه بنويسد ، و از او صد گناه محو نمايد و برايش صد درجه بالا ببرد . و هر كه آن را ختم كند دعاى مستجابى دارد ؛ در آينده و يا در حال حاضر . » راوى مىگويد : گفتم : فدايت شوم ! بايد همه قرآن را ختم كند ؟ فرمود :\r\n« ( آرى ) همهء آن را ختم كند » . « 1 »\r\n4 - از علي بن محمد نوفلى به نقل از ابوالحسن ( موسى بن جعفر ) عليهما السلام ، آورده است ، مىگويد : من در محضر آن حضرت از بلند خواندن صحبت كردم ، فرمود : « علي بن حسين عليهما السلام قرآن را با آواز مىخواند ، چه بسا رهگذرى كه مىگذشت ، از آواز خوش او از خود بىخود مىشد ! براستى\r\n\r\n\r\n","description":"","footnote":"\r\n( 1 ) - كافى : 2 / 612 .\r\n","page_name":" 504 ","page_number":504},
  {"content":"\r\n\r\nكه اگر امام از آواى خوش قرآن خواندن چيزى را ابراز كند مردم به خاطر خوبى و خوشى نتوانند تحمّل كنند ! » .\r\nگفتم : رسول خدا صلى الله عليه و آله و سلم كه با مردم نماز مىخواند ، آيا قرآن را با صداى بلند مىخواند ؟\r\nفرمود : « رسول خدا صلى الله عليه و آله و سلم نسبت به آنهايى كه پشت سر او نماز مىخواندند به قدر تحمّل آنها صدايش را بلند مىكرد ! » . « 1 »\r\n5 - مجلسى از « دعوات راوندى » از قول علي بن حسين عليهما السلام آورده ست كه فرمود : « من براى كسى كه بيست آيهء قرآن را بخواند ، ضمانت مىكنم كه خداوند او را از شر هر پادشاه ستمگر و هر شيطان سركش و از هر دزد تجاوز گر و از هر درندهء زيانبخش نگهدارد ! آن بيست آيه آيةالكرسى و سه آيهء از سورهء اعراف از  « إِنَّ رَبَّكُمُ اللَّهُ »  تا  « الْمُحْسِنِينَ »  و ده آيه از اوّل سورهء صافات و سه آيه از سورهء رحمان از  « يا مَعْشَرَ الْجِنِّ وَ الْإِنْسِ »  تا  « تَنْتَصِرانِ »  و سه آيه از آخر سورهء حشر از  « هُوَ اللَّهُ »  تا آخر ، و    « سُبْحانَ رَبِّكَ رَبِّ الْعِزَّةِ عَمَّا يَصِفُونَ وَ سَلامٌ عَلَى الْمُرْسَلِينَ وَ الْحَمْدُ لِلَّهِ رَبِّ الْعالَمِينَ » .    « 2 »\r\n6 - آورده‌اند كه زين‌العابدين عليه السلام به مردى گذشت كه بر در خانهء مردى نشسته بود ، پرسيد : « چرا در خانه اين مرد مرفّه ستمگر نشسته‌اى ؟ »\r\nگفت : گرفتارى .\r\nفرمود : « برخيز ! من تو را به در خانه‌اى بهتر از اين در راهنمايى مىكنم و به پروردگارى براى تو بهتر از او ! » پس دست او را گرفت تا به\r\n\r\n\r\n","description":"","footnote":"\r\n( 1 ) - كافى : 2 / 615 .\r\n( 2 ) - بحارالأنوار : 92 / 271 .\r\n","page_name":" 505 ","page_number":505},
  {"content":"\r\n\r\nمسجد پيامبر صلى الله عليه و آله و سلم رسيد ، سپس فرمود : « رو به قبله بايست و دو ركعت نماز بخوان ، آنگاه دست به طرف خداى عزّوجلّ بلند كن و ثناى خدا و درود بر رسول خدا صلى الله عليه و آله و سلم را بگو ! و پس از آن تا آخر سورهء حشر و شش آيه از اوّل سورهء حديد و دو آيه‌اى كه در آل عمران است بخوان ! سپس از خدا بخواه كه تو چيزى را از او درخواست نخواهى كرد مگر آنكه تو را خواهد داد ! » . شايد آن دو آيه ، آيهء ملك باشد . « 1 »\r\n\r\nفضيلت آيةالكرسى\r\n7 - محمدبن يعقوب ( كلينى ) از عمروبن جميع در حديث مرفوعى از علي بن حسين عليهما السلام نقل كرده ، مىفرمايد : « رسول خدا صلى الله عليه و آله و سلم فرمود : هر كه چهار آيه از اول سورهء بقره را با آيةالكرسى و دو آيه پس از آن ، و سه آيهء آخر سورهء بقره را بخواند ، چيزى ناپسند را در جان و مالش نبيند و شيطان به او نزديك نشود و قرآن را فراموش نكند » . « 2 »\r\n\r\nقرآن و اهل بيت عليهم السلام\r\n8 - حافظ حسكانى به نقل از علي بن محمدبن عمربن علي بن عمر ، از پدرش از جدش آورده است مىگويد : على بن حسين عليهما السلام به من فرمود :\r\n« قرآن بر ما نازل شده و كرامتهاى آن براى ماست » . « 3 »\r\n\r\n\r\n","description":"","footnote":"\r\n( 1 ) - بحارالانوار : ص 92 / 271 .\r\n( 2 ) - كافى : 2 / 621 .\r\n( 3 ) - شواهدالتّنزيل : 1 / 42 .\r\n","page_name":" 506 ","page_number":506},
  {"content":"\r\n\r\n\r\nهر كه حامل قرآن باشد ولى عمل نكند !\r\n9 - ابوطالب آملى ، از عمروبن جميع به نقل از جعفربن محمد ، از پدرش ، از قول جدّش عليهم السلام آورده است ، مىگويد : « رسول خدا صلى الله عليه و آله و سلم فرمود : سوگند به خدايى كه جان محمد صلى الله عليه و آله و سلم در دست اوست ، فرشتگان نگهبان دوزخ ، سوى فاسقان از حاملان قرآن زودتر مىشتابند تا آتش‌پرستان و بت پرستان ! پس عرض مىكنند : پروردگارا ! براى ما روشن است كه يارب يارب ( گويان ) به جانب ما بر يكديگر سبقت گرفته‌اند ! فرمود : پس پروردگار تبارك و تعالى مىفرمايد : كسى كه مىداند با آنكه نمىداند مانند هم نيستند . » . « 1 »\r\n\r\nاز سورهء حمد\r\n10 - محمدبن يعقوب ( كلينى ) از زهرى نقل كرده است ، مىگويد : علي بن حسين عليهما السلام فرمود : « اگر همهء مردم بين شرق و غرب عالم بميرند من با داشتن قرآن در دست هراسى ندارم ! » و آن حضرت چنان بود كه هر وقت « مالك يوم‌الدّين » را مىخواند بقدرى تكرار مىكرد كه نزديك بود قالب تهى كند ! « 2 »\r\n\r\n\r\n","description":"","footnote":"\r\n( 1 ) - تيسيرالمطالب : ص 172 .\r\n( 2 ) - كافى : 2 / 602 .\r\n","page_name":" 507 ","page_number":507},
  {"content":"\r\n\r\n\r\nاز سورهء بقره\r\n11 - عيّاشى به اسناد خود از علي بن حسين عليهما السلام نقل كرده است كه دربارهء آيه  « وَ إِذْ قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ خَلِيفَةً قالُوا أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ »  « 1 » فرمود : « فرشتگان بر خداوند ايراد كردند و گفتند : آيا در زمين كسى را قرار مىدهى كه فساد كند و خونها بريزد ؟ اين را بدان جهت گفتند كه مخلوقى در قبل ، از نوع جنّ بوده است ، چنين گفتند :\r\n« در حالى كه ما تو را عبادت مىكنيم ، تسبيح و حمدت را بجا مىآوريم و تو را از آنچه شايستهء ذات پاك تو نيست ، منزّه مىشماريم » « 2 » بدين وسيله بر خداوند به خاطر عبادتشان منّت گذاشتند ، از اين رو خداوند از ايشان اعراض فرمود . سپس « به آدم همهء اسماء ( حقايق و رازهاى عالم هستى ) را تعليم داد » . « 3 » آنگاه به فرشتگان فرمود : « اسماء اشياء و موجوداتى را كه مشاهده مىكنيد و چگونگى آنها را شرح دهيد ! اگر راست مىگوييد ! » « 4 » گفتند : نمىدانيم و فرمود : اى آدم ! فرشتگان را از اسماء و اسرار اين موجودات آگاه كن ! » « 5 » و او ايشان را آگاه ساخت .\r\nسپس به فرشتگان فرمود : « براى آدم سجده و خضوع كنيد ! آنها همگى\r\n\r\n\r\n","description":"","footnote":"\r\n( 1 ) - بقره / 30 : به خاطر بياور هنگامى را كه پروردگارت به فرشتگان گفت : من در روى زمين‌جانشينى قرار خواهم داد ! ( فرشتگان نه به عنوان اعتراض ، بلكه به منظور كشف حقيقت ) عرض گردند : آيا در زمين كسى را قرار مىدهى كه فساد كند و خونها بريزد ؟ !\r\n( 2 ) - بقره ، بخشى از آيه 30 .\r\n( 3 ) و 4 - همان / 31 .\r\n( 4 )\r\n( 5 ) - همان / 33 .\r\n","page_name":" 508 ","page_number":508},
  {"content":"\r\n\r\nسجده كردند » « 1 » و در حال سجده با خود گفتند : ما فكر نمىكرديم كه خداوند مخلوقى گرامىتر از ما بيافريند ! ما خزانه داران و همسايگان خدا و از همهء مخلوقات او نزديكتريم ولى همين كه سربلند كردند ، خداى تعالى فرمود : مىاند كه چه چيز از آن ايرادى كه بر ما داشتيد براى شما ظاهر شد ، و آنچه در دل پنهان داشتيد به اين گمان كه خداوند مخلوقى گرامىتر از شما نيافريده است !\r\nهمين كه فرشتگان فهميدند كه اشتباه كرده‌اند به عرش خدا پناهنده شدند ! البته اينها گروهى از فرشتگان بودند ؛ همان‌هايى كه در پيرامون عرش بودند نه تمام فرشتگانى كه گفتند : گمان نداشتيم خداوند مخلوقى گرامىتر از ما بيافريند ! آنها كسانى بودند كه مأمور به سجده شدند ، همان‌ها به عرش پناه بردند و اعتراف داشتند و خداوند با انگشت قدرت خويش آن را به چرخش درآورد بنابراين آنها تا روز قيامت پيرامون عرش پناهنده‌اند .\r\nپس چون آدم عليه السلام دچار خطا شد ، خداوند اين خانه ( كعبه ) را براى كسانى از فرزندان وى كه خطايى مرتكب شوند ، قرار داد تا فرزندان آدم به آن پناه ببرند همان طورى كه فرشتگان به عرش پناه بردند . و چون آدم عليه السلام به زمين فرود آمد اطراف اين خانه طواف كرد و چون به محلّ\r\n\r\n\r\n","description":"","footnote":"\r\n( 1 ) - همان / 34 . شكى نيست كه سجده در اينجا به معناى خضوع است ، اگر نه سجده به معناىپرستش مخصوص خداست و معناى توحيد در عبادت هم همين است كه غيرخدا را نبايد پرستش كرد ، بنابراين جاى ترديد نيست كه فرشتگان براى آدم سجدهء پرستش نكردند بلكه سجده براى خدا بود و براى آدم خضوع كردند - م .\r\n","page_name":" 509 ","page_number":509},
  {"content":"\r\n\r\n« مستجار » رسيد ، نزديك خانه شد و دستها را به طرف آسمان بلند كرد و گفت : پروردگارا ! براى فرزندانم ! مىفرمايد : پس ندا آمد : اى آدم ! هر كه از فرزندان تو به سوى من به اين مكان بيايد و از گناهش برگردد ، او را مىآمرزم ! » « 1 » .\r\n12 - همو به اسناد خود از علي بن حسين عليهما السلام نقل كرده است كه آن حضرت راجع به ( نقل ) قول ابراهيم :  « رَبِّ اجْعَلْ هذا بَلَداً آمِناً وَ ارْزُقْ أَهْلَهُ مِنَ الثَّمَراتِ مَنْ آمَنَ مِنْهُمْ بِاللَّهِ »  « 2 » فرمود : منظور از اينها كسى است كه وصىّ او را انكار كند و از امّت او پيروى ننمايد و به خدا سوگند كه حال اين امّت چنان است . » . « 3 »\r\n13 - از عامربن سمط به نقل از علي بن حسين عليهما السلام آورده است ، فرمود :\r\n« شراب از شش چيز فراهم مىآيد : خرما ، كشمش ، گندم ، جو ، عسل و ذرّت . » « 4 »\r\n14 - و نيز از محمد تمام به نقل از علي بن حسين عليهما السلام از قول پيامبر صلى الله عليه و آله و سلم آورده است كه فرمود : « همانا خداوند صدقه را براى فردى از شما باعث فزونى قرار مىدهد چنان كه فردى از شما فرزندش را نشو و نما مىدهد ، تا اينكه روز قيامت آن را چون كوه احد مشاهده مىكند ! » . « 5 »\r\n\r\n\r\n","description":"","footnote":"\r\n( 1 ) - تفسير عيّاشى : 1 / 30 .\r\n( 2 ) - بقره / 126 : پروردگارا ! اين سرزمين را شهر امنى قرار ده ! اهل اين سرزمين را ؛ آنها كه به خدا ( و روز جزا ) ايمان آورده‌اند از ثمرات گوناگون ! ( خداوند در پاسخ ) فرمود : اما آنها را كه راه كفر را پيموده‌اند بهرهء كمى از اين ثمرات خواهم داد . سپس ( در سراى آخرت ) آنها را به عذاب آتش مىكشانم .\r\n( 3 ) - تفسير عيّاشى : 1 / 106 .\r\n( 4 ) - همان : 1 / 106 .\r\n( 5 ) - همان : 1 / 153 .\r\n","page_name":" 510 ","page_number":510},
  {"content":"\r\n\r\n15 - صدوق به نقل از حسن بن على ، از پدرش علي بن محمد ، و او از پدرش محمدبن على ، از پدرش علي بن موسىالرّضا ، از پدرش موسى بن جعفر ، از پدرش جعفربن محمد ، از پدرش محمدبن على ، به نقل از پدرش علي بن حسين عليهم السلام دربارهء قول خداى عزّوجلّ :  « الَّذِي جَعَلَ لَكُمُ الْأَرْضَ فِراشاً »  « 1 » فرمود : « زمين را مناسب با طبع ايشان و موافق با بدنهايشان آفريد ؛ نه زمين را با تب و حرارت شديد قرار داد و نه زياد سرد و با برودت تا شما را خشك كند ، نه بسيار خوشبو تا مرد و زن پير فرتوت را درد سر دهد و نه زياد بدبو تا شما را بيازارد ! و نه خيلى نرم تا شما را فرو برد و نه بسيار سخت تا مانع ( ساخت و ساز ) خانه‌ها و ساختمانها و قبرهايتان شود ! بلكه خداى تعالى بقدرى در آن متانت قرار داده است كه شما از آن سودمند شويد و به يكديگر چنك بزنيد و بدنهايتان و ساختمانتان بر آن مرتبط شود ، و در زمين چيزهايى قرار داده است كه براى ( ساخت و ساز ) خانه‌ها و گورها و بسيارى از منافعتان در اختيار شما باشد ، از اين رو زمين را براى شما فرش قرار داده است . سپس خداى عزّوجلّ فرمود :  « وَ السَّماءَ بِناءً »  « 2 » يعنى بالاى سرتان به صورت سقفى نگهداشته شده قرار داد كه خورشيد و ماه و ستارگان آن را براى منافعتان مىگرداند .\r\nآنگاه خداى متعال فرمود :  « وَ أَنْزَلَ مِنَ السَّماءِ ماءً »  « 3 » يعنى باران را از بالا\r\n\r\n\r\n","description":"","footnote":"\r\n( 1 ) - بقره / 22 : همان خدايى كه زمين را بستر استراحت شما قرار داد .\r\n( 2 ) - همان : و آسمان را همچون سقفى بر بالاى سر شما قرار داد .\r\n( 3 ) - همان : و از آسمان ، آبى نازل كرد .\r\n","page_name":" 511 ","page_number":511},
  {"content":"\r\n\r\nنازل فرمود تا به قله‌هاى كوهها و پشته‌ها و تبّه‌ها و گوديها برسد ، سپس آن را به صورت باران ريز و آرام و تند و مداوم و رگبار پراكند تا زمينهاى شما را آماده سازد ، و چنان قرار نداد كه باران يك جا نازل شود تا زمينها را و درختان و كشاورزى شما و ميوه‌هايتان را از بين ببرد .\r\nسپس خداى عزّوجلّ فرمود :  « فَأَخْرَجَ بِهِ مِنَ الثَّمَراتِ رِزْقاً لَكُمْ فَلا تَجْعَلُوا لِلَّهِ أَنْداداً »  « 1 » يعنى براى خدا از بتهايى كه نه عقل دارند و نه مىشنوند و مىبينند و نه توان كارى را دارند مثل و مانندى قائل نشويد در حالى كه مىدانيد آنها هيچ توانايى از اين نعمتهاى بزرگ را ندارند كه پروردگار تبارك و تعالى به شما مرحمت كرده است » . « 2 »\r\n16 - از ابوخالد كابلى به نقل از سرور عابدان ، علي بن حسين عليهما السلام آورده است ، فرمود : كسانى كه از بسترشان فاصله گرفته‌اند سيصد و سيزده نفر به تعداد رزمندگان جنگ بدر هستند ، در مكه شب را به صبح مىرسانند و آن است قول خداى عزّوجلّ :  « أَيْنَ ما تَكُونُوا يَأْتِ بِكُمُ اللَّهُ جَمِيعاً »  « 3 » آنان اصحاب قائم عليه السلام هستند . » « 4 »\r\n17 - فتّال مىنويسد : علي بن حسين عليهما السلام فرمود : آيهء  « وَ مِنَ النَّاسِ مَنْ يَشْرِي \r\n\r\n\r\n","description":"","footnote":"\r\n( 1 ) - بقره / 22 : خداوند به وسيلهء باران ميوه‌هايى را به عنوان روزى شما از زمين خارج كرد ، اكنون‌كه چنين است ، براى خدا شريكهايى قرار ندهيد !\r\n( 2 ) - توحيد : ص 403 .\r\n( 3 ) - بقره / 148 : هر جا باشيد ، خداوند همهء شما را حاضر خواهد كرد ( در دادگاه بزرگ رستاخيز كه‌صحنهء نهايى پاداش و كفر است - م ) .\r\n( 4 ) - كمال‌الدّين : ص 654 .\r\n","page_name":" 512 ","page_number":512},
  {"content":"\r\n\r\n نَفْسَهُ ابْتِغاءَ مَرْضاتِ اللَّهِ »  « 1 » دربارهء على عليه السلام نازل شده است .\r\nو ابن عباس مىگويد : هيچ آيه‌اى را خداوند در قرآن نازل نكرده است كه : « يا ايها الناس » داشته باشد ، مگر اين كه على فرمانروا و بزرگ آنهاست . « 2 »\r\n18 - شيخ طوسى از حكيم بن جبير به نقل از على بن حسين عليهما السلام دربارهء آيهء  « وَ مِنَ النَّاسِ . . . »  فرمود : « دربارهء على عليه السلام نازل شده است ، در آن موقعى كه بر بستر رسول خدا صلى الله عليه و آله و سلم شب را بسر برد » . « 3 »\r\n19 - ابومنصور طبرسى از علي بن حسين عليهما السلام نقل كرده است كه در تفسير آيهء :  « وَ لَكُمْ فِي الْقِصاصِ حَياةٌ . . . »  « 4 » فرمود : « اى امت محمد ! براى شما در قصاص حيات و زندگى است ، زيرا كسى كه به كشتن ديگرى همّت مىگمارد اگر بداند كه او را قصاص خواهند كرد ، مرتكب آن قتل نخواهد شد و در آن صورت زندگى كسى كه به كشتن ديگرى همت گمارده است تأمين شده و حيات است براى آن تجاوزگرى كه قصد كشتن كسى را دارد و همچنين مايهء حيات ديگر مردمان است وقتى كه بدانند قصاص واجب و لازم است از ترس قصاص جرأت بر قتل پيدا نمىكنند ، اى خردمندان ! شايد شما پرهيزگار شويد !\r\nسپس فرمود : بندگان خدا ! اين قصاص كشتار شما در دنياست براى\r\n\r\n\r\n","description":"","footnote":"\r\n( 1 ) - بقره / 207 : از ميان مردم ، كسانى هستند كه جان خود را در برابر خشنودى خدا مىفروشند ، و خداوند نسبت به بندگانش مهربان است . ( اين آيه با توجه به شأن نزول از بزرگترين فضايل على عليه السلام ا ست - م .\r\n( 2 ) - روضةالواعظين : ص 90 .\r\n( 3 ) - امالى طوسى : 2 / 61 .\r\n( 4 ) - بقره / 179 : اى خردمندان ! قصاص براى شما مايهء زندگى است ، باشد كه تقوا پيشه كنيد .\r\n","page_name":" 513 ","page_number":513},
  {"content":"\r\n\r\nكسى كه او را مىكشيد و روح او را از بدنش بيرون مىبريد ! آيا شما را به بزرگتر از اين كشتار مطّلع نسازم و آنچه را كه خداوند بر قاتل مقرّر دارد ، بسى بزرگتر از اين قصاص است ؟ !\r\nگفتند : آرى يابن رسول اللَّه !\r\nفرمود : بزرگتر از اين كشتار آن است كه جبران ندارد و هرگز پس از آن زنده نمىشود !\r\nپرسيدند : آن چيست كه از قتل بالاتر است ؟\r\nفرمود : آن‌كه كسىرا از نبوت‌محمد صلى الله عليه و آله و سلم و ولايت‌علىبن ابى طالب عليه السلام گمراه سازد و او را به راهى غير از راه خدا ببرد ، و به دنباله روى راه دشمنان على عليه السلام و رهبرى آنان و منع على عليه السلام از حقش و انكار فضيلت آن حضرت سوق دهد . و باكى نداشته باشد كه اداى احترام لازم آن بزرگوار را بنمايد ! بنابراين ، چنان رفتارى همان قتلى است كه كشته را براى هميشه و همواره تا ابد در آتش جهنّم پايدار داشتن است و جزاى اين كشتار همانند آن جاودانگى در آتش دوزخ است .\r\nابومحمد امام حسن عسكرى صلوات اللَّه عليه مىفرمايد : « مردى مرد ديگرى را خدمت علي بن حسين عليهما السلام آورد با اعتقاد بر اينكه او قاتل پدرش است و آن مرد نيز اقرار كرد و قصاص بر وى قطعى شد ، امام عليه السلام از او خواست تا قاتل را ببخشايد كه پاداشش را خداوند افزون گرداند ! گويا وى به اين امر راضى نبود ، علي بن حسين عليهما السلام به مدّعى خونخواهى كه ولىّ واقعى قصاص بود ، فرمود : اگر تو به خاطر دارى كه اين مرد ( قاتل ) حقى به گردن تو دارد ، اين جنايت را بر او ببخش و از اين گناه او در گذر !\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nعرض كرد : يابن رسول اللَّه ! او حقى بر من دارد اما نه اين قدر كه من قتل پدرم را به او ببخشم !\r\nفرمود : پس مىخواهى چه كنى ؟\r\nگفت : مىخواهم انتقام بگيرم و قصاص كنم ! و اگر به خاطر حقى كه بر من دارد بخواهد بر اساس ديه مصالحه كنم حاضرم با او در برابر ديه مصالحه كنم و او را ببخشم ؟ !\r\nعلي بن حسين عليهما السلام فرمود : او چه حقى بر تو دارد ؟\r\nعرض كرد : يابن رسول اللَّه ! او به من توحيد خدا و نبوت رسول خدا صلى الله عليه و آله و سلم و امامت على و امامان عليهم السلام را آموخت .\r\nعلي بن حسين عليهما السلام با شنيدن اين سخن فرمود : آيا اين مقدار نمىتواند خون بهاى پدر تو باشد ؟ آرى به خدا سوگند كه اين خون بهاى تمام اولين و آخرين را اگر كشته شوند - جز پيامبران و امامان - كفايت مىكند ، زيرا كه خون آنان عليهم السلام را هيچ چيز برابرى نمىكند . » . « 1 »\r\n20 - ابن شهر آشوب از يزيدبن عبدالملك به نقل از زين‌العابدين عليه السلام آورده است كه دربارهء قول خداى تعالى :  « بِئْسَمَا اشْتَرَوْا بِهِ أَنْفُسَهُمْ أَنْ يَكْفُرُوا بِما أَنْزَلَ اللَّهُ بَغْياً »  « 2 » فرمود : « منظور ، از آن چيز ولايت اميرمؤمنان عليه السلام و اوصياى پس از ايشان است » . « 3 »\r\n21 - همو از عبداللَّه بن حسين ، نقل كرده است كه زين‌العابدين عليه السلام\r\n\r\n\r\n","description":"","footnote":"\r\n( 1 ) - احتجاج : 2 / 50 .\r\n( 2 ) - بقره / 90 : آنها در برابر چه بهاى بدى خود را فروختند ! آنها به آنچه خداوند نازل كرده بود به‌خاطر حسد كافر شدند .\r\n( 3 ) - مناقب ابن شهر آشوب : 1 / 201 .\r\n","page_name":" 515 ","page_number":515},
  {"content":"\r\n\r\nدربارهء قول خداى تعالى :  « لِتَكُونُوا شُهَداءَ عَلَى النَّاسِ »  « 1 » فرمود : « و ماييم آن گواهان ! » . « 2 »\r\n22 - حافظ حسكانى از حكيم بن جبير از قول علي بن حسين عليهما السلام نقل كرده است كه فرمود : « نخستين كسى كه جان خود را در راه رضاى خدا فروخت علي بن ابى طالب عليه السلام بود » . « 3 »\r\n23 - همو از طريق ديگر به نقل از حكيم بن جبير آورده است كه علي بن حسين عليهما السلام فرمود : « نخستين كسى كه جان خود را به خداى عزّوجلّ فروخت على عليه السلام بود » سپس اين آيه مباركه  « وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ »  « 4 » را قرائت كرد . « 5 »\r\n\r\nاز سورهء آل عمران\r\n24 - فرات از ابوالجارود ، به نقل از ابوجعفر ، از پدرش ، از قول جدّش عليهم السلام آورده است ، مىفرمايد : « مردى در شكل يك عرب بيايبانى خدمت پيامبر صلى الله عليه و آله و سلم آمد و عرض كرد : يا رسول اللَّه ! پدر و مادرم به فدايت ! معناى :  « وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا »  « 6 » چيست ؟\r\nپيامبر صلى الله عليه و آله و سلم فرمود : من پيامبر خدايم و على ريسمان اوست ! عرب\r\n\r\n\r\n","description":"","footnote":"\r\n( 1 ) - بقره / 143 : هدف اين بود كه شما گواه بر مردم باشيد !\r\n( 2 ) - مناقب ابن شهر آشوب : 2 / 235 .\r\n( 3 ) - شواهدالتّنزيل : 1 / 101 .\r\n( 4 ) - بقره / 207 : از ميان مردم كسانى هستند كه جان خود را در برابر خشنودى خدا مىفروشند .\r\n( 5 ) - شواهدالتّنزيل : 1 / 102 .\r\n( 6 ) - آل عمران / 103 : و همگى به ريسمان الهى چنگ بزنيد و از هم پراكنده نشويد !\r\n","page_name":" 516 ","page_number":516},
  {"content":"\r\n\r\nبيابانى با شنيدن سخن وى از حضور پيامبر صلى الله عليه و آله و سلم در حالى بيرون رفت كه مىگفت : به خدا و رسولش ايمان آوردم و به ريسمانش چنگ زدم » . « 1 »\r\n25 - عياشى از ابوحمزهء ثمالى از علي بن حسين عليهما السلام نقل كرده است كه آن حضرت فرمو . د : « سه نفر است كه خداوند در روز قيامت با ايشان سخن نمىگويد و به ايشان توجّهى نمىفرمايد و آنان را تزكيه نمىكند و براى آنها عذابى دردناك است :\r\n1 - كسى كه امامى را انكار كند كه از طرف خدا تعيين شده است .\r\n2 - كسى كه امامى را جز امامى كه از طرف خدا تعيين شده است ادّعا كند .\r\n3 - كسى كه گمان برد براى فلانى و فلانى در اسلام بهره‌اى ( از امامت ) است » . « 2 »\r\n26 - از ابوخالد كابلى نقل كرده ، مىگويد : علي بن حسين عليهما السلام فرمود :\r\n« دوست داشتم كه اگر به من اجازه دهند ، سه روز با مردم صحبت كنم سپس خداوند آنچه را كه مىخواست انجام مىداد !\r\n- راوى مىگويد : با دست خود به سينه‌اش اشاره كرد - سپس فرمود :\r\nولى اين خواست خدا بود كه ما صبر كنيم . آنگاه اين آيه را تلاوت كرد :\r\n « وَ لَتَسْمَعُنَّ مِنَ الَّذِينَ أُوتُوا الْكِتابَ مِنْ قَبْلِكُمْ وَ مِنَ الَّذِينَ أَشْرَكُوا أَذىً كَثِيراً وَ إِنْ تَصْبِرُوا وَ تَتَّقُوا فَإِنَّ ذلِكَ مِنْ عَزْمِ الْأُمُورِ »  « 3 » و دستش را بالا برد و روى سينه‌اش\r\n\r\n\r\n","description":"","footnote":"\r\n( 1 ) - تفسير فرات : ص 14 .\r\n( 2 ) - تفسير عيّاشى : 1 / 178 .\r\n( 3 ) - آل عمران / 186 : به طور مسلّم در آينده از اهل كتاب ( يهود و نصارا ) و مشركان سخنان‌ناراحت كنندهء فراوانى خواهيد شنيد . اگر استقامت به خرج دهيد ، شكيبا باشيد ، و تقوا و پرهيزگارى پيشه كنيد ، اين از كارهايى است كه ( نتيجهء آن روشن است و لذا ) هر انسان عاقلى بايد تصميم انجام آن را گيرد .\r\n","page_name":" 517 ","page_number":517},
  {"content":"\r\n\r\nگذاشت . « 1 »\r\n27 - نعمانى از ابوالطّفيل ، به نقل از ابوجعفر محمدبن على ، از قول پدرش از علي بن حسين عليهم السلام آورده ست كه ابن عباس كسى را خدمت آن حضرت فرستاد تا راجع به آيه  « يا أَيُّهَا الَّذِينَ آمَنُوا اصْبِرُوا وَ صابِرُوا وَ رابِطُوا »  « 2 » از آن حضرت بپرسد ، علي بن حسين عليهما السلام خشمگين شد و به آن كه پرسيد ، فرمود : « دوست داشتم آن كه تو را چنين دستورى را داده است با من روبرو مىشد ! سپس فرمود : اين آيه دربارهء پدر من و دربارهء ما اهل بيت نازل شده است و مرزبانى كه ما مأموريم هنوز موجود نشده است و بعدها فرزندانى از نسل ما مرزدار آن خواهند بود !\r\nآنگاه افزود : امّا از نسل او - يعنى ابن عبّاس - امانتى است كه براى آتش دوزخ آفريده شده است ! به زودى گروههايى را دسته دسته از دين خدا بيرون مىكنند و زمين را خون فرزندى از فرزندان خاندان محمد صلى الله عليه و آله و سلم رنگين سازد ؛ كه آن فرزند خاندان پيامبر صلى الله عليه و آله و سلم بىموقع قيام مىكند و چيزى دست نيافتنى را مىجويد ! و كسانى كه ايمان آورده‌اند مرزبانى مىكنند و صبر و پايدارى مىنمايند تا خداوند حكم و داورى كند كه او بهترين حاكمان است » . « 3 »\r\n\r\n\r\n","description":"","footnote":"\r\n( 1 ) - تفسير عيّاشى : 1 / 210 .\r\n( 2 ) - آل عمران / 200 : اى كسانى كه ايمان آورده‌ايد ! در برابر حوادث ايستادگى كنيد و در برابردشمنان نيز استقامت به خرج دهيد ، و از مرزهاى خود ، مراقبت به عمل آوريد !\r\n( 3 ) - غيبت نعمانى : ص 199 .\r\n","page_name":" 518 ","page_number":518},
  {"content":"\r\n\r\n\r\nاز سورهء نساء\r\n28 - عياشى از سعيدبن مسيّب نقل كرده است ، مىگويد : علي بن حسين عليهما السلام فرمود : « خديجه يك سال پيش از هجرت از دنيا رفت و ابوطالب يك سال پس از مرگ خديجه درگذشت ، و چون رسول خدا صلى الله عليه و آله و سلم آن دو را از دست داد ، ايستادن در مكه بر آن حضرت دشوار شد و غم شديدى او را فرا گرفت و از كافران قريش بر جان خود بيمناك شد ، و آن را به جبرئيل شكوه كرد !\r\nخداوند به وى وحى كرد : يا محمد ! از آن شهرى كه مردمش ستمكارند بيرون شو ! و به مدينه مهاجرت كن ! كه از امروز ديگر در مكه يار و ياورى ندارى ! و خود را براى جنگ با مشركان آماده ساز ! اين بود كه رسول خدا صلى الله عليه و آله و سلم آهنگ مدينه را كرد . » « 1 »\r\n29 - از زهرى به نقل از علي بن حسين عليهما السلام آورده است ، فرمود : « روزه گرفتن دو ماه پياپى براى كسى كه مرتكب قتل غيرعمد شده است و امكان آزاد كردن برده را ندارد واجب است ، خداى تعالى مىفرمايد :  « وَ ما كانَ لِمُؤْمِنٍ أَنْ يَقْتُلَ مُؤْمِناً إِلَّا خَطَأً وَ مَنْ قَتَلَ مُؤْمِناً خَطَأً فَتَحْرِيرُ رَقَبَةٍ مُؤْمِنَةٍ وَ دِيَةٌ مُسَلَّمَةٌ إِلى أَهْلِهِ إِلَّا أَنْ يَصَّدَّقُوا فَإِنْ كانَ مِنْ قَوْمٍ عَدُوٍّ لَكُمْ وَ هُوَ مُؤْمِنٌ فَتَحْرِيرُ رَقَبَةٍ مُؤْمِنَةٍ وَ إِنْ كانَ مِنْ قَوْمٍ بَيْنَكُمْ وَ بَيْنَهُمْ مِيثاقٌ فَدِيَةٌ مُسَلَّمَةٌ إِلى أَهْلِهِ وَ تَحْرِيرُ رَقَبَةٍ مُؤْمِنَةٍ فَمَنْ لَمْ يَجِدْ فَصِيامُ شَهْرَيْنِ مُتَتابِعَيْنِ  « 2 »  »  « 3 »\r\n\r\n\r\n","description":"","footnote":"\r\n( 1 ) - تفسير عياشى : 1 / 275 .\r\n( 2 ) - نساء / 92 : كسى كه مؤمنى را از روى خطا به قتل رساند ، بايد يك بردهء مؤمن را آزاد كند و خونبهايى به كسان او بپردازد . . . و آن كسى كه دسترسى ( به آزاد كردن برده ندارد ) دو ماه پى در پى روزه مىگيرد !\r\n( 3 ) - تفسير عياشى : 1 / 266 .\r\n","page_name":" 519 ","page_number":519},
  {"content":"\r\n\r\n\r\nاز سورهء مائده\r\n30 - اما دربارهء قول خداى تعالى :  « وَ اتْلُ عَلَيْهِمْ نَبَأَ ابْنَيْ آدَمَ بِالْحَقِّ إِذْ قَرَّبا قُرْباناً فَتُقُبِّلَ مِنْ أَحَدِهِما وَ لَمْ يُتَقَبَّلْ مِنَ الْآخَرِ »  « 1 » از ثوير بن ابى فاخته نقل كرده ، مىگويد : از علي بن حسين عليهما السلام شنيدم كه با مردى از قريش سخن مىگفت : فرمود : « چون پسران آدم عليه السلام قربانى كردند ، قربانى يكى از آنها گوسفند نر چاقى بود و خود آرامشى و اطمينانى داشت و قربانى ديگرى يك دسته خوشهء گندم بود ، قربانى صاحب گوسفند نر قبول شد يعنى هابيل ولى از ديگرى قبول نشد ، از اين رو قابيل خشمناك شد و به هابيل گفت به خدا سوگند  « لَأَقْتُلَنَّكَ ! »  هر آينه تو را خواهم كشت .\r\nهابيل گفت :     « إِنَّما يَتَقَبَّلُ اللَّهُ مِنَ الْمُتَّقِينَ * لَئِنْ بَسَطْتَ إِلَيَّ يَدَكَ لِتَقْتُلَنِي ما أَنَا بِباسِطٍ يَدِيَ إِلَيْكَ لِأَقْتُلَكَ إِنِّي أَخافُ اللَّهَ رَبَّ الْعالَمِينَ * إِنِّي أُرِيدُ أَنْ تَبُوءَ بِإِثْمِي وَ إِثْمِكَ فَتَكُونَ مِنْ أَصْحابِ النَّارِ وَ ذلِكَ جَزاءُ الظَّالِمِينَ * فَطَوَّعَتْ لَهُ نَفْسُهُ قَتْلَ أَخِيهِ »     « 2 » و ندانست كه چگونه او را بكشد تا اينكه ابليس آمد و او را تعليم داد و گفت :\r\n\r\n\r\n","description":"","footnote":"\r\n( 1 ) - مائده / 27 : اى پيامبر ! داستان دو فرزند آدم را به حق بر آنها بخوان ! در آن هنگام ك هر كدام‌كارى براى تقرّب به خدا انجام دادند اما از يكى پذيرفته شد و از ديگرى پذيرفته نشد .\r\n( 2 ) - مائده / 30 - 27 : گفت : خدا تنها از پرهيزگاران مىپذيرد ( و اضافه كرد : حتى ) اگر تو به تهديدخود جامهء عمل بپوشانى و دست به كشتن من دراز كنى ، من هرگز مقابلهء به مثل نخواهم كرد و دست به كشتن تو دراز نمىكنم ، چرا كه من از خدا مىترسم ( و هرگز دست به چنين گناهى نمىآلايم ، به علاوه من نمىخواهم بار گناه ديگرى را به دوش بكشم ) بلكه مىخواهم تو بار گناه من و خودت را به دوش بكشى ! ( در آن صورت ) از دوزخيان خواهى بود و همين است جزاى ستمكاران ! سرانجام نفس سركش قابيل او را مصمّم به كشتن برادر كرد و او را كشت ( و با اين عمل از جمله زيانكاران شد ) .\r\n","page_name":" 520 ","page_number":520},
  {"content":"\r\n\r\nسر او را بين دو سنگ قرار ده ، سپس او را بكوب ! و چون او را كشت نمىدانست چه كند ! دو كلاغ آمدند ، شروع به زدن يكديگر كردند تا اينكه يكى ديگرى را كشت ، سپس با چنگالهايش زمين را گود كرد و لاشهء او را در آنجا دفن كرد\r\nپس قابيل گفت :  « يا وَيْلَتى أَ عَجَزْتُ أَنْ أَكُونَ مِثْلَ هذَا الْغُرابِ فَأُوارِيَ سَوْأَةَ أَخِي فَأَصْبَحَ مِنَ النَّادِمِينَ »  « 1 » سرانجام گودالى براى او كند و پيكر او را در آن گودال به خاك سپرد ، و اين سنّتى شد كه مردگان را به خاك مىسپارند .\r\nپس از آن قابيل نزد پدرش برگشت و پدرش ديد هابيل همراه او نيست ، اين بود كه آدم عليه السلام از قابيل پرسيد : پسرم را چه كردى ؟\r\nقابيل گفت : مگر مرا به نگهبانى او فرستاده بودى ؟ !\r\nآدم عليه السلام فرمود : با من تا قربانگاه بيا ! و از سويى به قلب آدم عليه السلام كار قابيل الهام شده بود ، همين كه به محل قربانى رسيد ، كشته شدن هابيل معلوم شد ، و آدم عليه السلام آن زمينى را كه خون هابيل پذيرفته بود لعن و نفرين كرد .\r\nآدم عليه السلام مأمور شد تا قابيل را لعنت كند و از آسمان قابيل را ندا آمد كه تو از رحمت خدا دور شدى چنان كه برادرت را كشتى . از اين رو زمين خون را نمىنوشد ( جذب نمىكند ) پس آدم عليه السلام برگشت و تا چهل شبانه روز براى هابيل گريه كرد ، و چون به درگاه خدا ناليد و شكوه كرد ، خداوند بر او وحى كرد كه به تو در عوض هابيل پسرى خواهم داد ، اين\r\n\r\n\r\n","description":"","footnote":"\r\n( 1 ) - مائده / 31 : اى واى بر من ! آيا بايد من از اين زاغ هم ناتوانتر باشم و نتوانم همانند او جسدبرادرم را دفن كنم سرانجام از كردهء خود پشيمان شد .\r\n","page_name":" 521 ","page_number":521},
  {"content":"\r\n\r\nبود كه حواء پسر پاكيزهء مباركى را به دنيا آورد .\r\nچون روز هفتم شد خداوند وحى كرد : اى آدم ! اين پسر بخشش من به تو است پس او را هبةاللَّه بنام ! از اين رو آدم او را هبةاللَّه ناميد ! » . « 1 »\r\n31 - عيّاشى از زهرى به نقل از علي بن حسين عليهما السلام آورده است فرمود :\r\n« در كفّارهء قسم سه روز روزه واجب است براى كسى كه امكان اطعام به مستمندان را ندارد ، خداى تعالى فرموده است :  « فَصِيامُ ثَلاثَةِ أَيَّامٍ ذلِكَ كَفَّارَةُ أَيْمانِكُمْ إِذا حَلَفْتُمْ »  « 2 » . تمام اين سه روز بايد پياپى باشد نه پراكنده ! » . « 3 »\r\n32 - از زهرى به نقل از علي بن حسين عليهما السلام آورده است كه فرمود :\r\n« روزهء كيفر شكار واجب است ، خداى تعالى فرموده است :  « وَ مَنْ قَتَلَهُ مِنْكُمْ مُتَعَمِّداً فَجَزاءٌ مِثْلُ ما قَتَلَ مِنَ النَّعَمِ يَحْكُمُ بِهِ ذَوا عَدْلٍ مِنْكُمْ هَدْياً بالِغَ الْكَعْبَةِ أَوْ كَفَّارَةٌ طَعامُ مَساكِينَ أَوْ عَدْلُ ذلِكَ صِياماً »  « 4 » . زهرى ، آيا مىدانى كه چگونه معادل آن روزه مىشود ؟\r\nعرض كردم : خير .\r\nفرمود : آن شكار را بر اساس قيمت گندم مىسنجند سپس گندم را صاع به صاع پيمانه مىكنند ، آنگاه در برابر هر نصف صاع يك روز\r\n\r\n\r\n","description":"","footnote":"\r\n( 1 ) - تفسير قمى : 1 / 165 .\r\n( 2 ) - مائده / 89 : بايد سه روز روزه بگيرند ؛ كفّارهء سوگندهاى شما اين است كه گفته شد .\r\n( 3 ) - تفسير عيّاشى : 1 / 338 .\r\n( 4 ) - مائده / 95 : كسى كه عمداً صيدى را به قتل برساند بايد كفّاره‌اى همانند آن را از چهارپايان‌بدهد ! بايد اين موضوع زيرنظر دو نفر از افراد آگاه و عادل انجام بپذيرد ، قربانى اهداء به كعبه شود و به سرزمين كعبه برسد يا معادل پول آن به مساكين مصرف شود .\r\n","page_name":" 522 ","page_number":522},
  {"content":"\r\n\r\nروزه مىگيرند . » . « 1 »\r\n\r\nاز سورهء انعام\r\n33 - عياشى از ابوحمزهء ثمالى نقل كرده است ، مىگويد : از علي بن حسين عليهما السلام شنيدم كه مىفرمود : « خدا را به وسيلهء محكمات وحى نمىتوان توصيف كرد ، زيرا كه پروردگار ما بسى بالاتر از توصيف است ، و چگونه مىشود وصف كرد كسى را كه حدّى ندارد و او چشمها را مىبيند ولى خود با چشمها درك نمىشود و بخشندهء انواع نعمتها و باخبر از تمام ريزه‌كاريها و آگاه از همه چيز است » . « 2 »\r\n34 - از عمروبن ابى المقدام از قول پدرش از علي بن حسين عليهما السلام روايت كرده است ، فرمود : منظور از كلام خدا :  « الْفَواحِشَ ما ظَهَرَ مِنْها وَ ما بَطَنَ »  « 3 » آشكار مانند ازدواج با زن پدر و اعمال زشت پنهان مانند زنا » . « 4 »\r\n\r\nاز سورهء اعراف\r\n35 - فرات از يحيى بن مساور نقل كرده است مىگويد : مردى از اهل شام خدمت علي بن حسين عليهما السلام رسيد ، گفت : شما علي بن حسين هستيد ؟\r\n\r\n\r\n","description":"","footnote":"\r\n( 1 ) - تفسير عياشى : 1 / 344 .\r\n( 2 ) - همان : 1 / 373 . اشاره به آيه 103 سورهء انعام دارد - م .\r\n( 3 ) - انعام / 151 : به اعمال زشت و قبيح نزديك نشويد ، خواه آشكار باشد ، خواه پنهان .\r\n( 4 ) - تفسير عياشى : 1 / 373 .\r\n","page_name":" 523 ","page_number":523},
  {"content":"\r\n\r\nامام عليه السلام فرمود : « آرى » .\r\nپرسيد : پدر شما مؤمنان را كشت ؟ علي بن حسين عليهما السلام با شنيدن سخن وى گريست و سپس دستى به صورتش كشيد و فرمود : « واى بر تو ! از كجا تو به قطع و يقين رسيدى كه پدرم مؤمنان را كشت ؟ !\r\nگفت : همين گفتهء خود ايشان كه « برادران ما به ما ستم كردند ! و ما براساس ستمگرى آنها با ايشان پيكار مىكنيم » .\r\nفرمود : « آيا قرآن را تلاوت مىكنى ؟ »\r\nگفت : آرى .\r\nفرمود : آيا قول خداى تعالى :  « ( وَ إِلى عادٍ أَخاهُمْ هُوداً .   وَ إِلى مَدْيَنَ أَخاهُمْ شُعَيْباً .   وَ إِلى ثَمُودَ أَخاهُمْ صالِحاً »  « 1 » را قرائت كرده‌اى ؟ » .\r\nعرض كرد : آرى .\r\nفرمود : « وى برادر ايشان در قبيله و يا در آيين ايشان بود ؟ » گفت در قبيله‌شان .\r\nفرمود : « پس برادر دينى ايشان نبود . » . عرض كرد : مشكل مرا حل كردى . « 2 »\r\n36 - عياشىبه سندخود از وشّاء به نقل از امام رضا عليه السلام آورده است كه فرمود : « علىبن‌حسين عليهما السلام لبّاده‌وردااز پارچهء خز بر تن و كلاه مخصوص ( قلنسوه ) بر سر مىگذاشت و رداى خود را مىفروخت و بهاى آن را\r\n\r\n\r\n","description":"","footnote":"\r\n( 1 ) - اعراف / 65 : ما به سوى جمعيت عاد برادرشان هود را فرستاديم . اعراف / 85 : و ما به سوى مردم مدين برادرشان شعيب را فرستاديم . اعراف / 73 : و ما به سوى قوم ثمود برادرشان صالح را فرستاديم .\r\n( 2 ) - تفسير فرات : ص 18 .\r\n","page_name":" 524 ","page_number":524},
  {"content":"\r\n\r\nصدقه مىداد و مىفرمود :  « قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ  « 1 »  »  « 2 »\r\n37 - از عمربن على به نقل از پدرش علي بن حسين عليهما السلام نقل كرده است كه آن حضرت عبايى از خز به پنجاه دينار مىخريد و چون تابستان مىشد آن ر صدقه مىداد و اشكالى در اين كار نمىديد و مىگفت :  « قُلْ مَنْ حَرَّمَ زِينَةَ اللَّهِ الَّتِي أَخْرَجَ . . . »  « 3 »\r\n38 - . . . . « 4 »\r\n\r\nاز سورهء انفال\r\n39 - عيّاشى از عمرو بن بىالمقدم به نقل از علي بن حسين عليهما السلام آورده است ، فرمود : « رسول خدا صلى الله عليه و آله و سلم به علي بن ابىطالب عليه السلام مشتى خاك داد كه وى آنها را به صورت مشركان پاشيد ! پس خداى تعالى فرمود :  « وَ ما رَمَيْتَ إِذْ رَمَيْتَ وَ لكِنَّ اللَّهَ رَمى  « 5 »  » .  « 6 »\r\n40 - همو از منهال بن عمرو نقل كرده است ، مىگويد : علي بن حسين عليهما السلام فرمود : « سهم برگزيده » متعلّق به يتيمان و بيچارگان و در راه\r\n\r\n\r\n","description":"","footnote":"\r\n( 1 ) - اعراف / 32 : بگو : چه كسى زينتهاى الهى را كه براى بندگانش آفريده و همچنين مواهب و روزيهاى پاكيزه را تحريم كرده است ؟ !\r\n( 2 ) - تفسير عياشى : 2 / 14 .\r\n( 3 ) - همان : 2 / 16 .\r\n( 4 ) - همان : 2 / 20 . شماره 38 با سندديگرى از عياشىهمان‌شماره 355 منقول‌از تفسير فرات بود - م .\r\n( 5 ) - انفال / 17 : و تو اى پيامبر ، خاك در صورت آنها نپاشيدى بلكه خدا پاشيد .\r\n( 6 ) - تفسير عياشى : 2 / 52 .\r\n","page_name":" 525 ","page_number":525},
  {"content":"\r\n\r\nماندگان ما است . » . « 1 »\r\n41 - از عمرو بن ابىالمقدام ، به نقل از پدرش از علي بن حسين عليهما السلام آورده است فرمود : « در جنگ بدر وقتى كه آن جمعيّت تشنه شدند ، عى عليه السلام مشك را برداشت و رفت تا آب بياورد و آب در چاه بود ! و باد تندى مىوزيد ، بالاخره رفت و هر چه توانست درنگ كرد ، سپس باد ديگرى وزيدن گرفت ، سرانجام آن هم گذشت ، و باد سوّمى آمد او كه داخل چاه بود نزديك بود او را به خود مشغول كند ، آنگاه نشست تا باد رفت ، وقتى كه نزد رسول خدا صلى الله عليه و آله و سلم بازگشت پيامبر صلى الله عليه و آله و سلم به او خبر داد .\r\nرسول خدا صلى الله عليه و آله و سلم فرمود : اما باد اوّل جبرئيل با هزار فرشته و دومى ميكائيل با هزار فرشته ، و سومى اسرافيل با هزار فرشته آمدند و به تو سلام دادند ، آنان به كمك ما آمدند ، و ابليس آنها را ديد و به عقب بازگشت و عقب عقب رفت تا آنجا كه مىگفت :  « إِنِّي أَرى ما لا تَرَوْنَ إِنِّي أَخافُ اللَّهَ وَ اللَّهُ شَدِيدُ الْعِقابِ  « 2 »  »  « 3 »\r\n\r\nاز سورهء توبه\r\n42 - علي بن ابراهيم از حكيم بن جبير به نقل از علي بن حسين عليهما السلام دربارهء قول خداى تعالى :  « ( وَ أَذانٌ مِنَ اللَّهِ وَ رَسُولِهِ »  « 4 » آورده است كه آن\r\n\r\n\r\n","description":"","footnote":"\r\n( 1 ) - همان : 2 / 63 .\r\n( 2 ) - انفال / 48 : من چيزى مىبينم كه شما نمىبينيد ! ( ديگر اينكه ) من از مجازات دردناك پروردگار مىترسم !\r\n( 3 ) - تفسير عياشى : 2 / 65 .\r\n( 4 ) - توبه / 3 : اين اعلامى است از طرف خدا و پيامبرش به مردم در روز حج اكبر ( روز عيد قربان ) .\r\n","page_name":" 526 ","page_number":526},
  {"content":"\r\n\r\nحضرت فرمود : « اذان ، اميرالمؤمنين عليه السلام است » و در حديث ديگرى آمده است كه اميرالمؤمنين عليه السلام فرمود : « من اذان در ميان مردم بودم » و قول خداى تعالى :  « يَوْمَ الْحَجِّ الْأَكْبَرِ »  « 1 » فرمود : « منظور روز عيد قربان است سپس خداى عزّوجلّ استثنا كرد و فرمود :   « إِلَّا الَّذِينَ عاهَدْتُمْ مِنَ الْمُشْرِكِينَ ثُمَّ لَمْ يَنْقُصُوكُمْ شَيْئاً وَ لَمْ يُظاهِرُوا عَلَيْكُمْ أَحَداً فَأَتِمُّوا إِلَيْهِمْ عَهْدَهُمْ إِلى مُدَّتِهِمْ إِنَّ اللَّهَ يُحِبُّ الْمُتَّقِينَ * فَإِذَا انْسَلَخَ الْأَشْهُرُ الْحُرُمُ فَاقْتُلُوا الْمُشْرِكِينَ حَيْثُ وَجَدْتُمُوهُمْ وَ خُذُوهُمْ وَ احْصُرُوهُمْ وَ اقْعُدُوا لَهُمْ كُلَّ مَرْصَدٍ فَإِنْ تابُوا وَ أَقامُوا الصَّلاةَ وَ آتَوُا الزَّكاةَ فَخَلُّوا سَبِيلَهُمْ إِنَّ اللَّهَ غَفُورٌ رَحِيمٌ »   « 2 »\r\nسپس فرمود :  « وَ إِنْ أَحَدٌ مِنَ الْمُشْرِكِينَ اسْتَجارَكَ فَأَجِرْهُ حَتَّى يَسْمَعَ كَلامَ اللَّهِ ثُمَّ أَبْلِغْهُ مَأْمَنَهُ »  « 3 » فرمود : بر او بخوان و او را آگاه ساز و متعرّض او نشو تا اينكه به جايگاه امن خود برگردد . و امّا قول خداى تعالى :\r\n « وَ إِنْ نَكَثُوا أَيْمانَهُمْ مِنْ بَعْدِ عَهْدِهِمْ وَ طَعَنُوا فِي دِينِكُمْ فَقاتِلُوا أَئِمَّةَ الْكُفْرِ إِنَّهُمْ \r\n\r\n\r\n","description":"","footnote":"\r\n( 1 ) - توبه / 3 : ترجمهء آن در صفحه قبل گذشت .\r\n( 2 ) - توبه / 5 - 4 : مگر آن دسته از مشركان كه با آنها پيمان بسته‌ايد و هيچگاه بر خلاف شرايط پيمان گام برنداشته‌اند و كاستى در آن به وجود نياورده‌اند و احدى را بر ضد شما تقويت نكرده‌اند ! در مورد اين گروه تا پايان مدت به عهد و پيمانشان وفادار باشيد ، زيرا خداوند پرهيزگاران ( و آنانى را كه از هر گونه پيمان شكنى و تجاوز اجتناب كنند ) دوست مىدارد . هنگامى كه ماه‌هاى حرام ( مهلت چهار ماهه ) پايان گيرد بت‌پرستان را هر جا يافتيد بكشيد ، آنها را بگيريد و اسير كنيد و آنها را در حلقهء محاصره قرار دهيد ! و در كمين آنها در هر نقطه‌اى بنشينيد و راهها را بر آنها ببنديد !\r\n( 3 ) - توبه / 6 : اگر يكى از بت‌پرستان از تو درخواست پناهندگى كند به او پناه بده ! تا سخن خدا رابشنود ، او را پس از پايان مطالعه به جايگاه امن و امانش برسان !\r\n","page_name":" 527 ","page_number":527},
  {"content":"\r\n\r\n لا أَيْمانَ لَهُمْ لَعَلَّهُمْ يَنْتَهُونَ »  « 1 »\r\nدربارهء اصحاب جمل نازل شده است ، اميرالمؤمنين عليه السلام در روز جمل فرمود : به خدا سوگند كه من با اين گروه پيمان شكن نمىجنگم مگر به دليل آيه‌اى از كتاب خداى عزّوجلّ كه خداوند مىفرمايد :  « وَ إِنْ نَكَثُوا أَيْمانَهُمْ مِنْ بَعْدِ عَهْدِهِمْ وَ طَعَنُوا فِي دِينِكُمْ . . . »  « 2 » پس اميرالمؤمنين عليه السلام ضمن خطبهء نورانى و درخشانى فرمود : « به خدا سوگند كه رسول خدا صلى الله عليه و آله و سلم بارها نه دوبار و سه بار و چهار بار ، به من سفارش كرد و فرمود : يا على ! به يقين تو پس از من با بيعت شكنان و از دين برگشتگان و منحرفان از دين خواهى جنگيد ! آيا من اكنون آنچه رسول خدا صلى الله عليه و آله و سلم دستور داده است ، ضايع كنم و يا پس از اسلام خود ، كفران ورزم ! ؟\r\nو اين كلام خدا :  « أَمْ حَسِبْتُمْ أَنْ تُتْرَكُوا وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ »  « 3 » يعنى :\r\nهنوز نديده است ، كه علم خدا جاى ديدن اوست ، زيرا كه او پيش از آنكه مردم بدانند ، مىدانسته است » . « 4 »\r\n\r\n\r\n","description":"","footnote":"\r\n( 1 ) - توبه / 12 : اما اگر آنها همچنان به پيمان‌شكنى خود ادامه دهند ، و عهد خود را زيرپا گذارند و آيين شما را مورد نكوهش قرار داده و به تبليغات سوء خود ادامه دهند شما با پيشوايان اين گروه كافر پيكار كنيد ، چرا كه عهد و پيمان آنها كمترين ارزشى ندارد ، تا از كار خود پشيمان شوند !\r\n( 2 ) - توبه / 12 : اگر آنها همچنان به پيمان شكنى خود ادامه دادند و عهد خود را زيرپا گذاشتند و دين‌شما را نكوهش كردند ، با پيشوايان اين گروه كافر پيكار كنيد !\r\n( 3 ) - توبه / 16 : آيا گمان كرديد شما به حال خودتان رها مىشويد ؟ و در ميدان آزمايش قرارنخواهيد گرفت ، در حالى كه هنوز مجاهدان شما و كسانى كه . . . نزد خدا مشخص نشده‌اند ؟ !\r\n( 4 ) - تفسير قمى : 1 / 282 .\r\n","page_name":" 528 ","page_number":528},
  {"content":"\r\n\r\n43 - شيخ صدوق از حكيم بن جبير نقل كرده است كه علي بن حسين عليهما السلام دربارهء قول خداى عزّوجلّ :  « وَ أَذانٌ مِنَ اللَّهِ وَ رَسُولِهِ »  « 1 » فرمود :\r\n« منظور از « اذان » على عليه السلام ست » . « 2 »\r\n44 - عياشى از سكونى ، به نقل از جعفربن محمد ، از پدرش و از نياكانش عليهم السلام آورده ست كه رسول خدا صلى الله عليه و آله و سلم فرمود : « دو خصلت است كه دوست ندارم كسى در آنها با من همكارى و شركت كند : يكى از آنها وضوى من است ، زيرا كه آن بخشى از نماز من است ! و ديگرى صدقهء من كه به دست خودم به سائل مىدهم ، چون در حقيقت به دست خداى بخشنده داده مىشود » . « 3 »\r\n45 - همو از محمدبن مسلم به نقل از امام باقر يا امام صادق عليهما السلام آورده است كه « علي بن حسين عليهما السلام وقتى كه به سائل چيزى مىداد او را مىبوسيد ، پرسيدند : چرا اين كار را مىكنى ؟ فرمود : چون صدقه در دست خدا قرار مىگيرد ، پيش از آنكه در دست بندهء خدا قرار گيرد . و فرمود : چيزى نيست مگر اينكه خداوند فرشته‌اى را نگهبان آن قرار داده است جز صدقه كه در دست خدا قرار مىگيرد ! » .\r\nراوى ( فضل ) مىگويد : به گمانم كه آن حضرت نان يا پولى را كه به سائل مىداد ، مىبوسيد ! « 4 »\r\n46 - اربلى از ابوالطّفيل عامربن واثله نقل كرده است ، مىگويد : علي بن\r\n\r\n\r\n","description":"","footnote":"\r\n( 1 ) - توبه / 3 : اين اعلامى است از طرف خدا و پيامبرش .\r\n( 2 ) - معانى الاخبار : ص 297 .\r\n( 3 ) - تفسير عياشى : 2 / 108 .\r\n( 4 ) - همان .\r\n","page_name":" 529 ","page_number":529},
  {"content":"\r\n\r\nحسين عليهما السلام هر وقت اين آيه :  « يا أَيُّهَا الَّذِينَ آمَنُوا اتَّقُوا اللَّهَ وَ كُونُوا مَعَ الصَّادِقِينَ »  « 1 » را تلاوت مىكرد ، مىگفت : « خداوندا ! مرا در بالاترين درجات اين توبه قرار ده ! و مرا در تصميم گيريم يارى كن ! و به من مرحمتى كن تا به خوبى عيب خودم را كشف كنم و جلوى نفس مرا تا آنجا بگير كه خطورهاى دنيا نسبت به سردى بيم و خشيتم نسبت به تو از دلم رخت بربندد ، و به من دل و زبانى روزى كن كه در نكوهش دنيا با هم همراه باشند و از آن به خوبى فاصله بگيرم تا آنجا كه چيزى جز راست نگويم ! و به من با حسن توفيق خود مصداقهاى اجابت خودت را بنمايان به طورى كه در هر حال چنان باشم كه تو مىخواهى !\r\nدرِ خانهء فضل و كرم تو را فقر و بيچارگى من كوبيده است\r\nبه تيزى سر نيزه‌اى كه اثر پارگيهاى آن به قلبم رسيده است\r\nتا به كى گرفتاريهاى دنيا و جايگاه صديقان را توصيف كنم ولى با اراده‌ى راسخ مصمّم به رفتن در پى گناهان باشم ؟ !\r\nخدايا ! من از خوارى وذلّت نفوذ دنيا و فرمانهاى بد او بر من به درگاه تو شكوه دارم !\r\nزيرا كه من خود مىبينم و مىشنوم اگر با ابزار فهم ( با گوش دل ) بتوانم بشنوم و يا در پرتو هوشيارى ببينم :\r\nبه طور كلى با نكبت و مصيبت و درد مواجه مىشوم\r\nو كاسه زهرى را مانَد كه پياپى مىنوشم\r\n\r\n\r\n","description":"","footnote":"\r\n( 1 ) - توبه / 119 : اى كسانى كه ايمان آورده‌ايد از مخالفت فرمان خدا بپرهيزيد ( براى اينكه بتوانيدراه پرپيچ و خم تقوا را بىانحراف بپيماييد ) و با صادقان باشيد !\r\n","page_name":" 530 ","page_number":530},
  {"content":"\r\n\r\nخداوندا ! تا به كى آرزوهايم را دست به دست كنم و در غرور و غفلت بسر ببرم ! و به خاطر دنيا - به دليل ناديده گرفتن شمارش بد ملكات آن - هواى نفسم را بپرستم !\r\nدر حالى كه من خود را در معرض نكبتها و مصائب روزگار قرار داده‌ام ، در حالى كه من منتظر بقا و ماندگارى در دنيايم حوادث ناگوار مرگ ، با حكم من دربارهء خودم مخالف و با حكم دنيا همسو مىباشد .\r\nبا وجود آن آرزوها در هر بيابانى كه من حركت كنم\r\nيا راه بر آنها و يا راه آنها بر من ( در تلاقى ) است .\r\nو تا كى دنيا به من وعده دهد و خلف وعد كند ؟ و من به او اعتماد كنم و او خيانت كند ؟ !\r\nدر حالى كه هيچ نوى جز با كهنه شدن نوى ديگرى به وجود نمىآيد ! و هيچ جمعى فراهم نمىآيد مگر با پراكندن جمعى ! حتّى گويى كه غيرت من به دليل بُخل خود را پنهان كرده و از الفت دريغ مىكند و بر اهل نعمت حسد مىورزد .\r\nبراستى كه تو به من اعلام گسستن و جدايى كردى\r\nدر حالى كه از هر گوشه‌اى برق خفيفى درخشيدن گرفت\r\nو هر كه از روى شتاب رشته غدر و بهانه را بگسلد در وادى غفلت با مصائب شديد دنيا و زندگى تلخ و بوى خوش نسيم غرور ساكن گردد ! كه شيرينى آن بر قرنهاى گذشته گذر كرده و غبارها و حسرتها بر آن نسيم فاصله افكنده است ؛ حركتهايى بوده كه به سكون تبديل شده و هر عالمى به همان وضعى كه داشته رفته است ! بنابراين هيچ خوشى نيست مگر باعث فزونى تلخى گردد و هيچ تنگنايى وجود ندارد مگر بر تنگنائيش\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nافزون گردد ! بنابراين چگونه اشك چشم شخص دانا بخشكَد ؛ يا چگونه آرام بگيرد پلك زدن كسى كه قضاوتهاى بد دنيا و آنچه را كه از دگرگونى حالات و آرام گرفتن جنب و جوشهاى مصيبت بار اهل دنيا را درك مىكند ؟ و چگونه اعتماد كند به اين دنيا كسى كه آن را مىشناسد كه چگونه پدران را به مصيبت پسران مبتلا كرده و پدران را از ياد پسران برده است ، آنان را از صفحهء دلهايشان محو مىكند و مايهء چشم روشنى ايشان را از آنها مىگيرد .\r\nو سنگ دليها عذاب دردناك و آتش فراق ايشان را\r\nچنان مىافروزد كه سوزش آن خاموش نمىگردد\r\nو اميدوار نيستم كه بتوانم گرفتاريهاى دنيا را توصيف كنم و به آنجا برسم كه آنچه گردش چرخ از علوم غيبى عهده‌دار است پرده بردارم . و جز اندكى از آنها را نمىتوانم بازگو كنم ؛ از بلاهاى آن و يا از جاى ناپديد ساختن در گورى كه پنهان ساخته است ؟ ! بنابراين اى شنونده ! از هلاك شدن امتها و از دست رفتن نعتمها و از ترس و وحشت آنچه از آثار بد دنيا مىشنوى و مىبينى ؛ در سراها و منزلهاى خالى و ويرانه‌هاى برباد رفته و آثار خانه‌هاى خاموش !\r\nو چه بسيار دانايى را كه نابود ساخته و گريه كافى هم براى او نكرده است\r\nو ناگزير دنباله‌هاى آن‌ها نيز نابود مىگردد !\r\nبنابراين با چشم دلت به محّل زمين خوردن متكبّران نگاه كن و به برج و باروهاى پادشاهان و كاخها و دژهاى جبّاران با نظر دقت و تأمّل بنگر كه چگونه دنيا ايشان را وسيلهء گردباد فنادرهم كوبيده و با قدرت آنها را گرفتار شدايد كرده ، و به روى ايشان دامن فراموشى و نابودى را كشيده\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nاست و همچون گردش آسيا بر دانه‌هاى گندم آنان را خورد كرده و همچون ذرات خاك نموده و به دست تندبادهاى بنيان كن سپرده است تا اينكه دامن خود را بالاى گورهاى ايشان در زمينهاى هموار بكشد !\r\nپس آن خانه‌هاى محل سكونت ايشان و اين هم گورشان\r\nكه روزگاران دنيا و سوزندگى آن را ، آنها به يكديگر ارث داده‌اند !\r\nاى كسى كه دربارهء آثار گذشتگان پيش از خود از امتهاى پيشين تحقيق مىكنى ، بايست و بفهم و دقّت كن كه كدامين عزّت پادشاهى و يا كدامين خوشى و شادمانى انس و الفت بوده است ، جز اينكه دلشادى صاحبش تيره گشته و عوامل مرگ آنان را پراكنده و آنها را به دل خاك سپرده است و آنها در ميان قبرهايشان زير و رو مىشوند و در جوف هلاكتها به صورت استخوانهاى پوسيده و گِل خشك شده در زمين خاموش و مرده افتاده‌اند !\r\nو سوگند مىخورم كه با اين شبها نه شادى مىماند و نه سرور\r\nجز اينكه همه آنها به زودى كهنه و پژمرده مىشوند\r\nو در پيشانى اهل دوزخ ، و در خاموشى آن خفتگان ، و در طول آن اقامت ، چراغهاى نگرش خاموش و پيچيدگيهاى انديشه از ميان رفته و غفلتها ، صاحبان عقل و خرد را نكوهيده است ! و چه بسيار لذّت طلبان كه در فراموشخانه‌هاى تيره و تاريك آن غرفه‌ها مانده‌اند ! به اين ترتيب ( منادى مرگ ) پادشاهان را به صداى بلند نام برد و جباران را بانگ زد و پزشكان و حكيمان را فراخواند و معدنهاى رسالت و نبوّت را ندا داد ! ( از اين‌رو ) من همچون مارگزيده به خود مىپيچم و چون اندوه زده مىگريم ، در حالى كه هنگام ، هنگام فرار نيست !\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nجز اينكه آنان بودند و ساختند و من كه\r\nروى زمين هموارم به زودى بر ايشان مىپيوندم !\r\nو مراتب فهم و شادابى عقلهاى تيزبين را ، با دل مجروحى خاطرنشان كردم و دنيا را نسبت به آنچه پيشقراولان انديشه دنيا به خاطر غفلت بدشان جوياى لذّتند روشنگرى كردم . و جاى تعجب است كه عاقل چگونه پس از شناخت دنيا به آن اعتماد مىكند ، در حالى كه عقل وى سكون و اعتماد به دنيا را از غفلت مىداند ، و دنيا معذورات را آراسته و چشمها را از عيب تدبير و آنچه از آيات و نشانه‌ها مىبيند بسته است . و نيز از اينكه تمام روزگار را از قرنهاى گذشته سپرى شده و حال مردم و وضعى كه داشتند و چگونه بودند و وضع دنيا و فريبكارى روزگار را ببيند ، باز داشته است !\r\nو آيا اين دنيا چيزى علاوه بر غم دلى كه در پى دارد ؛\r\nجز تنگنايى كشنده ، يا هلاكت نفسى است كه آن را به پيش مىراند ؟\r\nبراستى راهنمايان به راه رستگارى از عالمان ، غرق در نكوهش دنيا گشته‌اند ، به حدى كه چشمها را گريانده و دلها را پرخون مىسازد ! وانگهى آن نشانه‌ها كهنه شده و به گونه‌اى كه آثار آنها شناخته نمىشود ، و در برهه‌اى از غمهاى دنيا قرار گرفته و وارثان حكمت پراكنده گشته و فردى چون شاخ آهويى كه يك شاخش شكسته باشد تنها مانده است ، مىگويم : درد دل را گوش شنوا نمىيابم و دردمندم ولى كسى را كه شكوه كنم نمىبينم !\r\nو اگر براى ايشان كشنده است پس تحمّل من چگونه است\r\nدر حالى كه دلم غمى طاقت فرسا دارد ؟ !\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nو تا آنجا كه هر وقت شيرينى چشيدن دنيا و گوارايى آشاميدنيهاى ايّام دنيا را به خاطر مىآورم و آثار دنيا خواهان را پى مىگيرم و در پى ارواح گذشتگان ، با سابقهء انحراف و فساد آنها مىروم ، و عقب ماندن خودم را در بقيّهء راه دنيا جداى از دوستان در نظر مىگيرم ، به خاطر فقدان ايشان دل شوره‌ام اضافه مىشود و صبرم با من ناسازگارى مىكند به حدى كه گويا من نخستين مبتلايم كه معارف دنيا و جدايى دوستان را يادآور مىشوم .\r\nاگر اين شبها مثل هميشه برگردند خواهند ديد\r\nكه مردم در همان صورت پالوده نشده‌اند !\r\nبنابراين چه كسى مرا از روى دلسوزى عيبجويى مىكند و به خاطر زاريم ارشاد مىنمايد و چه كسى به خاطر مرگ مردگان و يا ناخلفى زندگان ترك اندوه مىكند ؟ همهء اينها غمم را مىانگيزد و اشكم را جارى مىكند ، و كيست كه به من كمك كند تا بگريم در حالى كه دلها آرامش خود را از دست داده و اشك‌ها روان است . و با وجود دورى طولانى طبيبان سزاست كه درد ( بدن را ) ذوب كند ! و آنان را چه مىشود در حالى دستور فرمانروايان را عمل نكردند و پس از زمانى كه خود راهنمايان بودند و به حال خودشان واگذاشته شدند و در گمراهى تاريكىهاى ظلمات همچنان ماندند !\r\nسرگردان در حالى كه شب آن قوم تاريك و ستارگان\r\nغروب كرده بود ، به آرامى حركت آنها به سمت غروب صورت نمىگرفت\r\n47 - فرات از حكيم بن جُبير نقل كرده ، مىگويد : از علي بن حسين عليهما السلام شنيدم كه مىفرمود : « على عليه السلام را در قرآن نامى است كه مردم آن را\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nنمىشناسند ! مگر اين سخن خدا را نشنيده‌اى كه مىفرمايد :  « وَ أَذانٌ مِنَ اللَّهِ وَ رَسُولِهِ  « 1 »  »  « 2 »\r\n48 - در حديث معنعنى از علي بن حسين عليهما السلام نقل كرده است كه رسول خدا صلى الله عليه و آله و سلم به انس فرمود : « اى انس برو ! سرور عرب يعنى علي بن ابىطالب عليه السلام را نزد من فرا خوان !\r\nعايشه پرسيد : مگر شما سرور عرب نيستيد ، فرمود : من سرور اولاد آدمم و اين افتخار كمى نيست و على سرور عرب است .\r\nو چون على عليه السلام آمد ، رسول خدا صلى الله عليه و آله و سلم به دنبال انصار فرستاد و چون همگى نزد آن حضرت جمع شدند ، فرمود : اى تودهء انصار ! آيا شمار را به چيزى راهنمايى نكنم كه اگر به آن تمسّك كنيد پس از من هرگز گمراه نخواهيد شد ؟ !\r\nاين علي بن ابىطالب عليه السلام است ، پس او را دوست بداريد همان طورى كه مرا دوست داريد . و او را گرامى بداريد چنان كه مرا گرامى مىدريد و همراه او باشيد چنان كه همراه من هستيد ! زيرا هر كه او را دوست بدارد پس مرا دوست داشته است و هر كه مرا دوست بدارد در حقيقت خدا را دوست داشته است و هر كه خدا را دوست بدارد خداوند بهشت را بر او روا دارد ! و خنكى عفو و بخشش خود را بر او بچشاند ، و هر كه كينهء او را در دل داشته باشد ، كينهء مرا داشته است و هر كه كينهء مرا در دل بدارد در حقيقت كينهء خدا را در دل دارد و هر كه كينه خدا را در دل داشته باشد\r\n\r\n\r\n","description":"","footnote":"\r\n( 1 ) - توبه / 3 : ترجمه آيه در صفحات قبل گذشت - م .\r\n( 2 ) - تفسير فرات : ص 52 .\r\n","page_name":" 536 ","page_number":536},
  {"content":"\r\n\r\nخداوند او را به رو در آتش دوزخ اندازد و عذاب دردناكش را بر او بچشاند . بنابراين به ولايت على عليه السلام چنگ بزنيد و دشمن او را بجاى او محرم راز و دوست خود نگيريد كه خشم خداى جبّار بر شما خواهد بود » . « 1 »\r\n49 - در حديث معنعنى از احمدبن عيسى بن هارون به نقل از علي بن حسين عليهما السلام آورده است ، فرمود : « على را در قرآن نامى است كسى آن را نمىشناسد ! »\r\nراوى مىگويد : عرض كردم : كدام نام ؟\r\nفرمود :  « وَ أَذانٌ مِنَ اللَّهِ وَ رَسُولِهِ إِلَى النَّاسِ يَوْمَ الْحَجِّ الْأَكْبَرِ »  « 2 »\r\nيعنى :  « أَذانٌ مِنَ اللَّهِ » .  « 3 »\r\n50 - حافظ حسكانى از حكيم بن جبير به نقل از علي بن حسين عليهما السلام آورده است فرمود : « على عليه السلام را نامهايى در كتاب خدا ( قرآن ) است كه مردم نمىدانند » .\r\nراوى مىگويد : پرسيدم : كدام نامها ؟\r\nفرمود :  « وَ أَذانٌ مِنَ اللَّهِ وَ رَسُولِهِ »  به خدا سوگند كه على اذان روز حج اكبر است . » نظير اين روايت از زهرى به نقل از علي بن حسين عليهما السلام آمده است و اخبار زيادى است كه آن پيام‌رسان على عليه السلام بوده است . « 4 »\r\n\r\n\r\n","description":"","footnote":"\r\n( 1 ) - تفسير فرات : ص 52 .\r\n( 2 ) - توبه / 3 .\r\n( 3 ) - تفسير فرات : ص 54 .\r\n( 4 ) - شواهدالتّنزيل : 1 / 231 .\r\n","page_name":" 537 ","page_number":537},
  {"content":"\r\n\r\n\r\nاز سورهء هود\r\n51 - عيّاشى از ابوالطّفيل ، به نقل از ابوجعفر ( امام باقر ) از قول پدرش عليهم السلام راجع به آيهء  « وَ لا يَنْفَعُكُمْ نُصْحِي إِنْ أَرَدْتُ أَنْ أَنْصَحَ لَكُمْ »  « 1 » آورده است فرمود : دربارهء ابن عبّاس نازل شده است . » . « 2 »\r\n52 - همو از مفضّل بن عمر ، از قول ابوعبداللَّه ( امام صادق ) عليه السلام نقل كرده است فرمود : « علي بن حسين عليهما السلام در مسجدالحرام نشسته بود ، مردى از اهل كوفه گفت : ( چرا ) على عليه السلام فرمود : برادران ما بر ما ستم كردند ؟ علي بن حسين عليهما السلام فرمود : مگر كتاب خدا ( قرآن ) را نخوانده‌اى ؟\r\n « وَ إِلى عادٍ أَخاهُمْ هُوداً »  « 3 » پس ثمود را هلاك كرد و صالح عليه السلام را نجات داد . » . « 4 »\r\n53 - از سكونى ، به نقل از ابوجعفر ، از پدرش عليهم السلام آورده است ، مىفرمايد : « پيامبر صلى الله عليه و آله و سلم فرمود : چون قوم لوط مرتكب آن عمل زشت شدند ، زمين به درگاه خدا گريست تا آنجا كه اشكش به آسمان رسيد و آسمان گريست به حدى كه اشكش بر عرش رسيد ، از اين رو خداوند به آسمان وحى كرد كه آنان را درهم بپيچ و به زمين وحى كرد كه آنان را در خود فرو ببر ! » « 5 »\r\n54 - از عبداللَّه بن غالب ، به نقل از پدرش ، از قول مردى آورده است ،\r\n\r\n\r\n","description":"","footnote":"\r\n( 1 ) - هود / 34 : اگر خداوند ( به خاطر گناهان و آلودگيهاى جسمى و فكريتان ) بخواهد شما را گمراه‌سازد ، هرگز نصيحت من سودى نخواهد بخشيد .\r\n( 2 ) - تفسير عيّاشى : 2 / 144 .\r\n( 3 ) - اعراف / 65 : ما به سوى جمعيّت عاد برادرشان هود را فرستاديم .\r\n( 4 ) - تفسير عيّاشى : 2 / 151 .\r\n( 5 ) - همان : 2 / 159 .\r\n","page_name":" 538 ","page_number":538},
  {"content":"\r\n\r\nمىگويد : از علي بن حسين عليهما السلام دربارهء كلام خدا  « وَ لا يَزالُونَ مُخْتَلِفِينَ »  « 1 » پرسيدم ، فرمود : « مقصود مخالفان ما از اين امت است كه همهء آنها همواره با يكديگر اختلاف مىورزند . و اما در اين جمله :  « إِلَّا مَنْ رَحِمَ رَبُّكَ وَ لِذلِكَ خَلَقَهُمْ »  « 2 » آنان اولياى ما از مؤمنانند ، و از اين روست كه آنان را خداوند از سرشت پاكيزه آفريده است ، مگر اين سخن ابراهيم را نشنيده‌اى كه فرمود :  « رَبِّ اجْعَلْ هذا بَلَداً آمِناً وَ ارْزُقْ أَهْلَهُ مِنَ الثَّمَراتِ مَنْ آمَنَ مِنْهُمْ بِاللَّهِ »  « 3 » .\r\nفرمود : منظور ماييم و و اولياء و شيعيان وى و شيعيان وصىّ او و نيز فرمود :\r\n « وَ مَنْ كَفَرَ فَأُمَتِّعُهُ قَلِيلًا ثُمَّ أَضْطَرُّهُ إِلى عَذابِ النَّارِ » .  « 4 » امام عليه السلام فرمود : به خدا سوگند كه مقصود كسى است كه وصىّ او را انكار كرده و كسانى از امّتش كه او را پيروى نكردند و به خدا سوگند كه حال اين امّت نيز جنان است . » . « 5 »\r\n\r\n\r\n","description":"","footnote":"\r\n( 1 ) - هود / 118 : همواره انسانها با هم اختلاف دارند .\r\n( 2 ) - هود / 119 : جز كسى را كه مورد لطف خداست و براى همين آفريده شده است .\r\n( 3 ) - بقره / 136 : ابراهيم گفت : پروردگارا ! اين سرزمين را شهر امنى قرار ده ، و مردم اينجا را از ثمرات گوناگون روزى ببخش آنها كه به خدا و روز جزا ايمان دارند . گفت : امّا آنها كه كافرند بهره كمى خواهند برد و به عذاب آتش مىكشانم .\r\n( 4 ) - بقره / 136 . ترجمه آن نيز در پاورقى قبل گذشت .\r\n( 5 ) - تفسير عياشى : 2 / 164 .\r\n","page_name":" 539 ","page_number":539},
  {"content":"\r\n\r\n\r\nاز سورهء رعد\r\n55 - محمدبن يعقوب ( كلينى ) ، از قول جابر به نقل از ابوجعفر عليه السلام آورده است مىگويد : « علي بن حسين عليهما السلام مىفرمود : زود مردن و كشته شدن در ميان ما خانواده را اين كلام خدا  « أَ وَ لَمْ يَرَوْا أَنَّا نَأْتِي الْأَرْضَ نَنْقُصُها مِنْ أَطْرافِها »  « 1 » بر من هموار مىكند كه منظور از دست رفتن عالمان است » . « 2 »\r\n56 - عيّاشى به اسناد خود از زراره ، به نقل از ابوجعفر ( امام باقر ) عليه السلام آورده است كه علي بن حسين عليهما السلام مىفرمود : « اگر آيه‌اى در قرآن كريم نبود هر آينه براى شما مىگفتم آنچه را كه تا روز قيامت اتّفاق مىافتد ! گفتم : آن آيه كدام است ؟\r\nفرمود : قول خداى تعالى :  « يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  « 3 »  »  « 4 »\r\n\r\nاز سورهء يوسف\r\n57 - برقى از زكريّا بن يحيى در حديث مرفوعى از علي بن حسين عليهما السلام نقل كرده است : « هاتفى او را نداد و گفت : اى علي بن حسين ! نشانى بين يعقوب و يوسف چه بود ؟ فرمود : چون ابراهيم عليه السلام را به آتش انداختند ، جبرئيل عليه السلام پيراهنى را داخل يك بندنى نقره‌اى براى او آورد و بر او\r\n\r\n\r\n","description":"","footnote":"\r\n( 1 ) - رعد / 41 : آيا نديدند كه ما پيوسته به سراغ زمين مىآييم و از اطراف آن كم مىكنيم .\r\n( 2 ) - كافى : 1 / 38 .\r\n( 3 ) - رعد / 39 : خداوند هر چه را بخواهد ( به مقتضاى اراده و حكمتش ) محو مىكند ، و امورى را اثبات مىكند و كتاب اصلى نزد اوست .\r\n( 4 ) - تفسير عيّاشى : 2 / 315 .\r\n","page_name":" 540 ","page_number":540},
  {"content":"\r\n\r\nپوشاند از اين رو آتش از او دور شد و اطراف او گلهاى نرگس روييد ! حضرت ابراهيم آن پيراهن را برداشت و به گردن اسحاق در داخل يك بند نى قرار داد و اسحاق عليه السلام آن را به گردن يعقوب آويخت و يعقوب عليه السلام آن را به گردن يوسف افكند و به او گفت : هر گاه اين آويزه از گردن تو كنده شد ، مىدانم كه تو مرده‌اى ! و يا اينكه تو را كشته‌اند !\r\nوقتى كه برادرانش ( در مصر ) بر او وارد شدند ، آن بندنى را به ايشان داد و آنها پيراهن را درآوردند و باد بوى آن را برد و چون آن پيراهن را روى صورت يعقوب ( در اردن ) افكندند ، گفت :  « إِنِّي لَأَجِدُ رِيحَ يُوسُفَ لَوْ لا أَنْ تُفَنِّدُونِ  « 1 »  »  « 2 »  . \r\n58 - عياشى از ابوحمزهء ثمالى نقل كرده ، مىگويد : با علي بن حسين عليهما السلام روز جمعه در مدينه نماز صبح را خواندم ، آن حضرت كنيز خود ، به نام وشيكه را خواست و فرمود : « مبادا امروز در خانهء من گدايى بايستد مگر اينكه چيزى به او بدهيد ! زيرا كه امروز روز جمعه است » .\r\nعرض كردم : فدايت شوم ! همهء كسانى كه گدايى مىكنند ، مستحقّ نيستند ؟\r\nفرمود : « اى ثابت ! از آن بيمناكم كه يكى از آنهايى كه از ما چيزى مىطلبند ، مستحق باشد و ما به او چيزى نخورانيم و او را رد كنيم و به ما خانواده آن بلايى نازل شود كه به خاندان يعقوب نازل شد ! آنها ( مستمندان ) را غذا دهيد ! آنها را اطعام كنيد !\r\n\r\n\r\n","description":"","footnote":"\r\n( 1 ) - يوسف / 94 : پدرشان ( يعقوب ) گفت : من بوى يوسف را احساس مىكنم ، اگر مرا به نادانى و كم عقلى نسبت ندهيد !\r\n( 2 ) - محاسن : ص 380 .\r\n","page_name":" 541 ","page_number":541},
  {"content":"\r\n\r\nسپس فرمود : « يعقوب عليه السلام هر روز قوچى مىكشت ، مقدارى از آن را صدقه مىداد و خود با خانواده‌اش از گوشت او مىخورد ، تا اينكه گداى مؤمن روزه‌دار بلندقامت كه در پيشگاه خدا منزلتى داشت و هم رهگذر و غريب بود ، شامگاه جمعه درِ خانهء يعقوب عليه السلام به منظور درخواست كمك آمد ، موقع افطار بود ، در زد و گفت : گداى رهگذر غريب گرسنه‌ام از زيادى خوراكتان به من بخورانيد !\r\nچندين بار در خانهء او اين مطلب را تكرار كرد در حالى كه صداى او را مىشنيدند ولى چون وضع او را نمىدانستند ، حرف او را باور نكردند !\r\nسائل چون نااميد از غذا دادن ايشان شد و شب تاريك شده بود برگشت در حالى كه اشكش جارى بود و از گرسنگى خود به خدا شكوه مىكرد ! او با شكم گرسنه شب را گذراند و صبح با شكم گرسنه روزه گرفت در حالى كه مقاوم و سپاسگزار خدا بود ! ولى يعقوب عليه السلام و خانواده‌اش با شكم سير شب را گذراندند ، و در حالى صبح كردند كه مقدارى از مازاد خوراك در نزد ايشان بود !\r\nامام عليه السلام فرمود : پس خداوند به يعقوب در صبحگاه همان شب وحى كرد : تو بندهء مرا چنان خوار كردى كه بدان وسيله خشم مرا به خود جلب كردى و خود را سزاوار تنبيه من و نزول كيفر و بلاى من بر خود و بر فرزندان خود ساختى !\r\nاى يعقوب ! مگر نمىدانستى كه محبوبترين پيامبران و گرامىترين آنها نزد من كسى است كه بر مستمندان از بندگانم ترحّم كند و آنان را به خود نزديك ساخته و اطعام نمايد ، و براى ايشان پناهگاه و ملجأى باشد ! اى يعقوب ! چرا به بندهء من « ذميال » كه در عبادت من كوشا و به اندكى از\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nظاهر دنيا قانع بود ، شامگاه ديشب رحم نكردى ؟ ! وقتى كه به خاطر اطعام تو موقع افطار در خانه‌ات آمد ، شما را صدا مىزد كه به من سائل غريب رهگذر غذا دهيد ، شما او را اطعام نكرديد ! و او در حالى برگشت كه اشكش جارى و از حال خود به من شكايت كرد و گرسنه و شاكر و مقاوم شب را به صبح رساند و صبح نيز براى من روزه‌دار بود ، در صورتى كه تو اى يعقوب با فرزندانت آن شب را با شكم سير گذرانديد در حالى كه مازاد غذا در نزد شما بود !\r\nاى يعقوب ! مگر نمىدانستى كه مجازات و بلا به اولياى من از طرف من زودتر مىرسد تا دشمنانم ! و اين به خاطر خوش بينى من به اوليايم و مهلتى به دشمنان است !\r\nبدان كه سوگند به عزّت و جلالم ! بلايى بر تو نازل خواهم كرد و فرزندانت را هدف تير مصايبم خواهم نمود ! و تو را با مجازاتم ادب مىنمايم ! بنابراين براى بلا آماده باشيد و به قضاى من راضى و براى مصيبتها مهيّا گرديد !\r\nابوحمزه مىگويد : به علي بن حسين عليهما السلام عرض كردم : يوسف عليه السلام چه وقت آن خواب را ديد ؟ فرمود : همان شبى كه يعقوب و پسرانش سير خوابيدند و « ذميال » گرسنه و پريشان !\r\nيوسف همين كه صبح شد داستان خوابش را براى يعقوب نقل كرد و او با شنيدن خواب يوسف سخت غمگين شد بخصوص با آن وحى الهى كه براى بلا مهيّا باشيد ! از اين رو به يوسف گفت : خوابت را براى برادرانت نقل نكن ! كه مىترسم دامى براى تو بگسترند ! اما يوسف خواب خود را پنهان نداشت و براى برادرانش نقل كرد .\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nعلي بن حسين عليهما السلام فرمود : نخستين گرفتارى يعقوب و خاندانش ، حسد برادران بود وقتى كه خوابى را كه ديده بود از او شنيدند .\r\nفرمود : رقّت يعقوب به يوسف بيشتر شد و ترسيد آن وحيى كه از جانب خدا براى آمادگى بلا شده بود دربارهء يوسف باشد ، رقّتش بيشتر شد و از آن بيم داشت كه از ميان پسرانش به يوسف بلا نازل شود ! و چون برادران رفتار يعقوب را از گراميداشت و تقدم او به برادران ديدند ، برايشان گران آمد و در ميان آنها ولوله افتاد با هم مشورت كردند و گفتند : يوسف و برادرش ( بنيامين ) نزد پدرمان با وجود اينكه ما گروهى هستيم محبوبتر از ماست ! يوسف را بكشيد يا او را به سرزمينى دور از دسترس پدرتان بيندازيد تا پس از وى گروهى شايستگان گرديد - يعنى آن وقت توبه مىكنيد - گفتند : « پدر ! چرا ما را نسبت به برادرمان امين نمىدانى در حالى كه ما مسلماً خيرخواه او هستيم ! فردا او را با ما بفرست ( در خارج شهر ) از ميوه‌هاى درختان بخورد و بازى و سرگرمى داشته باشد » . « 1 »\r\nيعقوب گفت : « من از بردن او غمگين مىشوم ( و ديگر اينكه ) مىترسم گرگ او را بخورد و شما از او غافل بمانيد ! » « 2 »\r\nاز ترس اينكه گرفتارى از جانب خدا دربارهء يوسف بر يعقوب نازل شود ، در حالى كه يعقوب براى اين گرفتارى بويژه دربارهء يوسف آماده بود پس قدرت و قضاى الهى غالب و فرمان او دربارهء يعقوب و يوسف و برادرانش نافذ گشت و يعقوب نتوانست بلا را از خود و از يوسف و\r\n\r\n\r\n","description":"","footnote":"\r\n( 1 ) - يوسف / 11 و 12 .\r\n( 2 ) - همان / 13 .\r\n","page_name":" 544 ","page_number":544},
  {"content":"\r\n\r\nبرادرانش دفع كند ، از اين رو منتظر بلا از جانب خدا براى يوسف بود به خاطر موقعيت وى در دل پدر و محبّتى كه به او داشت ، و چون برادران يوسف او را از منزل بيرون بردند « 1 » .\r\nيعقوب عليه السلام خودش را رساند و يوسف را از دست آنها گرفت و به سينه چسبانيد و دست به گردن او انداخت و گريست ! سپس - با وجود نارضايتى - يوسف را به آنها داد ! و آنها از ترس اينكه مبادا از آنها بگيرد و پس ندهد ! با عجله او را بردند ، همين كه دور شدند او را به سمت انبوه درختان بردند و گفتند : او را مىكشيم و زير اين درختان مىاندازيم تا امشب گرگها او را بخورند ! ولى برادر بزرگشان گفت : « يوسف را نكشيد ، بلكه او را در نهانگاه چاه بيفكنيد ! ( به گونه‌اى كه سالم بماند ) تا بعضى از راهگذران و قافله‌ها او را برگيرند و با خود ببرند ! » « 2 »\r\nاز اين رو او را به سمت چاه بردند و در نهانگاه چاه انداختند ، در حالى كه گمان مىكردند كه او در آب چاه غرق مىشود ، اما همين كه به پايين چاه رسيد ، فرياد برآورد : اى پسران رومين ! از طرف من به ( پدرم ) يعقوب سلام برسانيد ! همين كه سخن او را شنيدند به يكديگر گفتند : از اينجا پراكنده نشويد تا بدانيد كه او مرده است !\r\nامام عليه السلام فرمود : آنان همچنان در كنار چاه ماندند تا از زنده بودن او نااميد شدند ؛ نزد پدرشان بازگشتند ، « در حالى كه مىگريستند ، گفتند :\r\n\r\n\r\n","description":"","footnote":"\r\n( 1 ) - اين قسمتهاى داستان را در بخش نبوّت به شمارهء ( 3 ) از علل الشّرايع نقل كرده بوديم ولى چون در اينجا كاملتر بود ناگزير تمام حديث را دوباره ترجمه و نقل كرديم - م .\r\n( 2 ) - يوسف / 10 .\r\n","page_name":" 545 ","page_number":545},
  {"content":"\r\n\r\nپدرجان ! ما رفتيم و مشغول مسابقه شديم و يوسف را ( كه توانايى مسابقه نداشت ) نزد اثاثيه‌مان گذاشتيم ، در اين هنگام گرگ او را خورد » . « 1 »\r\nيعقوب عليه السلام چون سخن آنها را شنيد ، كلمه استرجاع گفت و اشك از چشمانش سرازير شد و به خاطر آورد ، آن وحى الهى را كه فرموده بود :\r\nآماده بلا باش ! از اين رو صبر كرد و يقين پيدا كرد بلا نازل شده است ! و به پسرانش گفت : « بلكه هوسهاى نفسانى شما اين كار را براى شما آراسته است ! من صبر خواهم كرد ، صبرى جميل و زيبا ! » . « 2 »\r\nدر حالى كه خداوند پيش از ديدن آن رؤياى صادقه خوردن گوشت يوسف را بر گرگ روا نفرموده بود ! » .\r\nابوحمزه مىگويد : سخنان علي بن حسين عليهما السلام در اينجا قطع شد . « 3 »\r\n59 - همو به اسناد خود از ابوحمزه نقل كرده است مىگويد : سپس رشتهء سخن علي بن حسين عليهما السلام در اينجا گسسته شد ولى فردا كه شد پيش از طلوع آفتاب خدمت آن حضرت رفتم و عرض كردم : فدايت شوم ! شما ديروز داستان يعقوب عليه السلام و فرزندانش را براى من نقل كرديد ، سپس آن را قطع كرديد . ماجراى يوسف پس از آن چه شد ؟\r\nفرمود : « برادران يوسف وقتى كه صبح شد گفتند : برويم ، حال يوسف را ببينيم آيا مرده است يا زنده ؟ همين كه نزديك آن چاه رسيدند كاروانى را در آنجا ديدند كه مأمور آوردن آب را فرستاده‌اند و او هم سطل آب را\r\n\r\n\r\n","description":"","footnote":"\r\n( 1 ) - يوسف / 16 و 17 .\r\n( 2 ) - همان / 18 .\r\n( 3 ) - تفسير عيّاشى : 2 / 167 . ملاحظه مىفرماييد كه يك ترك اولى از اولياى خدا چه گوشمالى و بلايى در پى دارد - م .\r\n","page_name":" 546 ","page_number":546},
  {"content":"\r\n\r\nبه چاه انداخت ، همين كه سطل آب را بالا كشيد ناگاه پسربچه‌اى به سطل آويخته بود ، به همراهانش گفت : مژده كه پسر بچه‌اى است ! چون او را بيرون آورد برادران يوسف نزد او رفتند و گفتند : اين بردهء ما است ، ديروز داخل اين چاه افتاد و ما امروز آمده‌ايم تا او را از چاه بيرون آوريم و يوسف را از دست ايشان گرفتند و او را به كنارى بردند سپس به وى گفتند اگر تو اقرار كنى كه بردهء ما هستى تو را به يكى از افراد اين كاروان مىفروشيم ، اگر نه تو را مىكشيم !\r\nيوسف گفت : مرا نكشيد هر چه خواستيد انجام دهيد ! پس آنها به سمت كاروانيان رفتند و گفتند : آيا كسى از شما مايل است كه اين برده را از ما بخرد ؟ پس مردى از ايشان يوسف را به بيست درهم از آنها خريد ، در حالى كه برادران نسبت به فروش او بىاعتنا بودند ! و آنكه يوسف را خريد او را برد تا وارد مصر كرد ، پس آنكه از اول يوسف را خريده بود به پادشاه مصر ( وزير فرعون ) فروخت و اين است معنى كلام خدا كه مىفرمايد :  « وَ قالَ الَّذِي اشْتَراهُ مِنْ مِصْرَ لِامْرَأَتِهِ أَكْرِمِي مَثْواهُ عَسى أَنْ يَنْفَعَنا أَوْ نَتَّخِذَهُ وَلَداً  « 1 »  » . \r\nابوحمزه مىگويد : از علي بن حسين عليهما السلام پرسيدم : وقتى كه يوسف را به چاه انداختند ، چند سال داشت ؟\r\nفرمود : « هفت ساله بود » .\r\n\r\n\r\n","description":"","footnote":"\r\n( 1 ) - يوسف / 21 : و آن كسى كه او را از سرزمين مصر خريد ( عزيز مصر ) به همسرش گفت : مقام او را گرامى دار ( به چشم بردگان به او نگاه نكن ) شايد براى ما سودمند باشد و يا او را به عنوان فرزند انتخاب كنيم .\r\n","page_name":" 547 ","page_number":547},
  {"content":"\r\n\r\nگفتم : بين منزل يعقوب عليه السلام در آن روز تا مصر چه قدر فاصله بود ؟\r\nفرمود : « مسير هيجده روز ! - افزود : - يوسف از زيباترين افراد زمان خود بود ، و چون به حد بلوغ رسيد ، همسر پادشاه از او تمنّاى كامجويى كرد ، ولى يوسف گفت : به خدا پناه مىبرم ! ما از خانواده‌اى هستيم كه اهل زنا نيستند ! اما او تمام درها را به روى خودش و يوسف بست و گفت :\r\nنترس و خودش را به روى او انداخت ! ولى يوسف به سمت در فرار كرد و در را باز كرد ، همسر شاه به او رسيد و پيراهن او را از پشت سر گرفت و كشيد و از تن او درآورد ؛ با وجود اين يوسف با جامه‌اى كه در تن داشت خود را از دست او رها كرد . » . « 1 »\r\n60 - فرات از حسين‌بن عمر جعفرى به نقل از پدرش آورده است مىگويد : من همه ساله به حج مىرفتم ، و خدمت علي بن حسين عليهما السلام مىرسيدم و سلامى عرض مىكردم ، در يكى از سفرهاى حجّم علي بن حسين عليهما السلام پيش از طلوع آفتاب در حالى كه صورتش مىدرخشيد به سراغ ما آمد ، فرمود : « امشب رسول خدا صلى الله عليه و آله و سلم را در خواب ديدم ، تشريف آورد و دست مرا گرفت و مرا وارد بهشت كرد و از زنان بهشتى به همسرى من درآورد و من با او آميزش كردم و او باردار شد ، رسول خدا صلى الله عليه و آله و سلم به صداى بلند فرمود : علي بن حسين عليهما السلام ! نام او را زيد بگذار ! » .\r\nراوى مىگويد : آن روز كه امام عليه السلام خوابش را نقل كرد از مجلس آن حضرت برخاستيم تا اينكه مختاربن ابىعبيد مادر زيد را - كه سى هزار درهم خريده بود - براى علي بن حسين عليهما السلام هديه فرستاد ، و چون علاقهء\r\n\r\n\r\n","description":"","footnote":"\r\n( 1 ) - تفسير عيّاشى : 2 / 171 - 172 .\r\n","page_name":" 548 ","page_number":548},
  {"content":"\r\n\r\nاو را به آن كنيز ديديم از محضر آن حضرت پراكنده شديم و چون سال بعد شد ، به حج رفتم ، خدمت علي بن حسين عليهما السلام رسيدم تا سلامى بدهم ، در حالى بيرون شد كه زيد را روى شانهء چپش گذاشته بود و او سه ماهه بود ، و اين آيه را در حالى كه به زيد اشاره مىفرمود ، تلاوت مىكرد :  « هذا تَأْوِيلُ رُءْيايَ مِنْ قَبْلُ قَدْ جَعَلَها رَبِّي حَقًّا  « 1 »  »  « 2 »  . \r\n61 - صدوق به اسناد خود از علي بن حسين عليهما السلام نقل كرده است كه آن حضرت دربارهء قول خداى عزّوجلّ :  « لَوْ لا أَنْ رَأى بُرْهانَ رَبِّهِ  « 3 »  » .  « 4 »\r\n\r\nاز سورهء ابراهيم\r\n62 - عيّاشى از جعفربن محمد ، به نقل از پدرش ، از قول جدّش عليهم السلام آورده است كه اميرالمؤمنين عليه السلام فرمود : « همانا اهل دوزخ چون خوراك تلخ ( زقّوم و ضريع ) در شكمشان همانند جوشيدن آب جوش به جوش مىآيد درخواست نوشيدنى مىكنند ، نوشيدنى از خونابه و چرك ( آب بدبو و متعفّن ) مىآورند  « يَتَجَرَّعُهُ وَ لا يَكادُ يُسِيغُهُ وَ يَأْتِيهِ الْمَوْتُ مِنْ كُلِّ مَكانٍ وَ ما هُوَ بِمَيِّتٍ وَ مِنْ وَرائِهِ عَذابٌ غَلِيظٌ  « 5 »  »  در حالى كه با آب جوشان ( حَميم ) جهنّم را\r\n\r\n\r\n","description":"","footnote":"\r\n( 1 ) - يوسف / 10 : اين همان تأويل خوابى است كه از قبل ديدم ، خداوند آن خواب را به واقعيّت مبدّل ساخت .\r\n( 2 ) - تفسير فرات : ص 71 .\r\n( 3 ) - يوسف / 24 : اگر برهان پروردگارش را نمىديد .\r\n( 4 ) - عيون اخبارالرّضا : 2 / 45 .\r\n( 5 ) - ابراهيم / 17 : به‌زحمت جرعه‌جرعه آن‌را سرمىكشد و هرگز مايل نيست آن را بياشامد ! و از هرسو مرگ به سوى او مىآيد ولى او با اين همه او هرگز نمىميرد ، و به دنبال عذاب سختى است .\r\n","page_name":" 549 ","page_number":549},
  {"content":"\r\n\r\nاز روزى كه آفريده شده ، مىجوشاند ، همچون فلزّ گداخته كه ( اگر نزديك صورت شود ) صورتها را بريان مىكند چه نوشيدنى و ( دوزخ ) چه بد جايگاه و محل اجتماعى است ! » . « 1 »\r\n63 - از ثويربن ابى فاخته به نقل از علي بن حسين عليهما السلام آورده است كه فرمود :  « يَوْمَ تُبَدَّلُ الْأَرْضُ غَيْرَ الْأَرْضِ »  « 2 » يعنى زمينى كه در آنجا گناهان علنى صورت نگيرد و در آنجا از كوهها و از گياهان خبرى نيست ، همانند نخستين بار كه زمين را گستردند . » . « 3 »\r\n64 - شيخ طوسى از مالك بن اعين جهنى نقل كرده است ، مىگويد :\r\nعلي بن حسين عليهما السلام به يكى از فرزندانش سفارش كرد و فرمود : « پسرم ! خدا را دربارهء نعمتهايى كه به تو داده است و همچنين به كسانى كه از تو سپاسگزارى مىكنند او مرحمت كرده ، قدردان و سپاسگزار باش ! زيرا كه اگر شكر نعمت كنى ، آن نعمت را از دست نخواهى داد ولى اگر كفران نعمت كنى آن نعمت باقى نخواهد ماند ! و آن كه با شكر خود سپاسگزار نعمت است خوشبخت‌تر است از نعمتى كه شكرگذارى به خاطر آن واجب است ! »\r\nو علي بن حسين عليهما السلام اين آيه را تلاوت فرمود :  « وَ إِذْ تَأَذَّنَ رَبُّكُمْ لَئِنْ شَكَرْتُمْ لَأَزِيدَنَّكُمْ . . .  « 4 »  »  « 5 »  . \r\n\r\n\r\n","description":"","footnote":"\r\n( 1 ) - تفسير عيّاشى : 2 / 223 . دو سطر اخير اقتباس از آيهء 29 سورهء كهف است - م .\r\n( 2 ) - ابراهيم / 48 : روزى خواهد بود كه اين زمين به زمين ديگرى مبدّل مىشود .\r\n( 3 ) - عياشى : 2 / 236 .\r\n( 4 ) - ابراهيم / 7 : و آنگاه كه پروردگار شما اعلام كرد ، اگر شكر نعمتهاى مرا بكنيد به طور قطع افزون خواهم گرد . . .\r\n( 5 ) - امالى طوسى : 2 / 114 .\r\n","page_name":" 550 ","page_number":550},
  {"content":"\r\n\r\n\r\nاز سورهء نحل\r\n65 - صفار از حسن بن على و شاء به نقل از ابوحسن الرّضا عليه السلام آورده است ، مىگويد : از آن حضرت شنيدم كه مىفرمود : « علي بن حسين عليهما السلام فرمود : « بر امامان عليهم السلام چيزهايى واجب است كه بر شيعيان ايشان واجب نيست و بر شيعيان ما چيزهايى فرض است كه بر ما نيست ؛ خداوند به ايشان دستور داده است تا از ما بپرسند ، مىفرمايد :  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ »  « 1 » آنان مأمورند تا از ما بپرسند ولى بر ما واجب نيست پاسخ دهيم ، اگر خواستيم پاسخ مىدهيم و اگر خواستيم ، نمىدهيم ! » . « 2 »\r\n\r\nاز سورهء اسراء\r\n66 - از حكيم بن مستنير به نقل از علي بن حسين عليهما السلام آورده است ، فرمود : « برخى از اوقات است كه خداوند در آن اوقات براى مردم مقدّر كرده است ؛ در مورد نيازمنديهايشان دريايى را خداوند بين آسمان و زمين آفريده است ، و در آن دريا خداوند گذرگاههاى خورشيد و ماه و ستارگان و اختران را مقدّر كرده ، سپس تمام آنها را روى فلك مقدّر نموده است . آنگاه فرشته‌اى را به همراه هفتاد هزار فرشته بر فلك گمارده است كه آن را تدبير مىكنند . و چون خورشيد و ماه و ستارگان و اختران با آن فلك به گردش درآمد ، همهء آنها در منزلگاههايى كه خداوند\r\n\r\n\r\n","description":"","footnote":"\r\n( 1 ) - نحل / 43 : اگر اين موضوع را نمىدانيد ( برويد و ) از اهل اطّلاع بپرسيد !\r\n( 2 ) - بصائرالدّرجات : ص 38 .\r\n","page_name":" 551 ","page_number":551},
  {"content":"\r\n\r\nمقدر فرموده در روز و شب خود قرار مىگيرد و چون گناهان بندگان افزون گردد و خداوند اراده كند تا آنان را به وسيلهء آيتى از آيات خود عذاب كند ، به آن فرشته موكّل فلك دستور مىدهد تا فلكى را كه گذرگاههاى خورشيد و ماه و ستارگان روى آن است تغيير دهد پس آن فرشته به هفتاد هزار فرشته ديگر دستور مىدهد تا فلك را از گذرگاههاى خود تغيير دهند !\r\nفرمود : آنها تغيير مىدهند ، پس خورشيد در ان دريا قرار مىگيرد كه فلك داخل آن حركت مىكرد در نتيجه گرمايش خورشيد و رنگ آن تغيير مىكند ، و چون خداوند بخواهد آن نشانه و عبرت را بزرگ نمايد ، خورشيد تا وقتى كه خدا مىخواهد خلق را بترساند در دريا دگرگون مىشود و اين اتّفاق بهنگام شدّت خورشيد گرفتگى است و همچنين ماه گرفتگى شديد ! و چون خداوند اراده كند كه خورشيد و ماه را از آن وضعيّت بيرون آورد و به مسير خودشان بازگرداند به همان فرشتهء موكّل فلك دستور مىدهد تا خورشيد را به مسير خودش برگرداند ! پس آن فرشته فلك را به مسير خودش بر مىگرداند خورشيد از ميان آن آب در حالى كه تيره است بيرون مىآيد و همچنين ماه بيرون مىآيد .\r\nسپس علي بن حسين عليهما السلام فرمود : همانا كسى به خاطر آن دو رويداد بىتابى و هراس ندارد مگر كسى كه از شيعيان ما باشد كه چون آن اتّفاق مىافتد به درگاه خدا مىنالند و به سوى او بر مىگردند ( نماز آيات مىخوانند - م ) . » . « 1 »\r\n\r\n\r\n","description":"","footnote":"\r\n( 1 ) - تفسير قمى : 2 / 15 .\r\n","page_name":" 552 ","page_number":552},
  {"content":"\r\n\r\n67 - از ابوالطّفيل به نقل از ابوجعفر ( امام باقر ) عليهما السلام آورده است ، فرمود : « مردى خدمت پدرم علي بن حسين عليهما السلام رسيد و گفت : ابن عباس گمان مىبرد . . . « 1 »\r\n68 - در حديث مرفوعى از سيف بن عميره نقل كرده است كه علي بن حسين عليهما السلام فرمود : « در جهنّم واديى است كه به آن « سعير » مىگويند ، وقتى كه آتش جهنّم خاموش گردد ، سعير جهنم گشوده شود ، و اين است فرمودهء خداى تعالى :  « كُلَّما خَبَتْ زِدْناهُمْ سَعِيراً » .  « 2 » يعنى هر قوت خاموش شود ! و نيز قول خداى تعالى :  « قُلْ لَوْ أَنْتُمْ تَمْلِكُونَ خَزائِنَ رَحْمَةِ رَبِّي إِذاً لَأَمْسَكْتُمْ خَشْيَةَ الْإِنْفاقِ وَ كانَ الْإِنْسانُ قَتُوراً »  « 3 » فرمود : اگر اين اموال در دست مردم بود ، از ترس تنگدستى چيزى به مردم نمىداند  « وَ كانَ الْإِنْسانُ قَتُوراً »  « 4 » يعنى بخيل است ، و اما قول خداى تعالى :  « وَ لَقَدْ آتَيْنا مُوسى تِسْعَ آياتٍ بَيِّناتٍ »  « 5 » و فرمود :  « الطُّوفانَ وَ الْجَرادَ وَ الْقُمَّلَ وَ الضَّفادِعَ وَ الدَّمَ »  « 6 » و سنگ و عصا و دست وى و آن دريا ، و نيز فرمودهء خدا به نقل از قول موسى عليه السلام :  « وَ إِنِّي لَأَظُنُّكَ يا \r\n\r\n\r\n","description":"","footnote":"\r\n( 1 ) - تفسير قمى : 2 / 23 . اين حديث را با اندك تفاوت در عبارت در بخش « سخنان امام عليه السلام دربارهء اصحاب » راجع به عبداللَّه بن عبّاس از « رجال كشى » نقل كرديم - م .\r\n( 2 ) - اسراء / 97 : هر زمان التهاب آن فرو مىنشيند شعله تازه‌اى بر آنها مىافزاييم .\r\n( 3 ) - اسراء / 100 : به آنها بگو : اگر شما مالك خزاين رحمت پروردگار من بوديد مسلماً ( به خاطرتنگ نظرى ) امساك مىكرديد ، مبادا انفاق مايهء فقر و تنگدستى شما شود ؟\r\n( 4 ) - اسراء / 100 : و انسان طبعاً موجود بخيلى است .\r\n( 5 ) - همان / 101 : ما به موسى عليه السلام نُه آيه و نشانهء روشن داديم .\r\n( 6 ) - اعراف / 133 : توفان و ملخ ، قُمل ( شپش ) و قورباغه و خون را بر آنها نازل كرديم .\r\n","page_name":" 553 ","page_number":553},
  {"content":"\r\n\r\n فِرْعَوْنُ مَثْبُوراً »  « 1 » يعنى هلاك مىشوى در حالى كه واويلا سر داده‌اى ! » . « 2 »\r\n69 - صدوق از عمروبن ثابت از امام صادق جعفربن محمد ، از پدرش عليهم السلام نقل كرده ، فرمود : « علي بن حسين عليهما السلام زين‌العابدين دربارهء قول خداى عزّوجلّ  « فَاصْفَحِ الصَّفْحَ الْجَمِيلَ »  « 3 » فرمود : « يعنى عفو بدون منّت و سرزنش » . « 4 »\r\n70 - عيّاشى از مسعدة بن صدقه از جعفربن محمد ، از قول پدرش از جدش عليهم السلام نقل كرده است ، فرمود : « اميرالمؤمنين عليه السلام ضمن خطبه‌اى فرمود : اى مردم ! از من بپرسيد پيش از آنكه مرا از دست بدهيد زيرا كه در وجود من علم زيادى انباشته است بنابراين پيش از آنكه آتش فتنه‌اى آن را پراكنده سازد و لگدكوب نمايد ؛ فتنه و آشوبى كه يكفرد نفرين شده و از رحمت حق دور شده‌اى زمام آن را به دست گرفته و بدان فرا مىخواند و مردم را سرپرستى و رهبرى مىكند و ايشان را به پيش مىراند ! و كسى را كه از آن دورى مىكند ! پس چه بسيار كسانى كه از آن دامن برچيده و آه و افسوس بر واردان آن و يا افراد پيرامون آن برآورد ، نه پناهگاهى كه آن را بپوشاند و نه كسى كه بر آن دل بسوزاند ! و چون چرخ بگردد گوييد : مُرد يا هلاك شد و در كدام بيابان راه پيمود و در آن هنگام است كه همگى به انتظار فرج و گشايشند ، و اين است تأويل آيه :\r\n\r\n\r\n","description":"","footnote":"\r\n( 1 ) - اسراء / 102 : من فكر مىكنم اى فرعون ! تو سرانجام هلاك خواهى شد !\r\n( 2 ) - تفسير قمى : 2 / 29 .\r\n( 3 ) - حجر / 85 : از گناهان آنها صرف‌نظر كن و آنها را ببخش بخششى زيبا !\r\n( 4 ) - امالى صدوق : ص 202 .\r\n","page_name":" 554 ","page_number":554},
  {"content":"\r\n\r\n « ثُمَّ رَدَدْنا لَكُمُ الْكَرَّةَ عَلَيْهِمْ وَ أَمْدَدْناكُمْ بِأَمْوالٍ وَ بَنِينَ وَ جَعَلْناكُمْ أَكْثَرَ نَفِيراً »  « 1 »  . \r\nبه خدايى كه دانه را شكافته و موجود زنده را آفريده است در آن زمان پادشاهانى نازپرورده و مرفّه زندگى مىكنند و هيچ فردى از آنها از دنيا بيرون نمىرود مگر اينكه در برابر نسل او هزار فرد نيرومند فراهم آيد ؛ كسانى كه از هر بدعت و آفت و بلا در امن و امان و به كتاب خدا و سنّت رسول خدا عمل مىكنند و هر نوع آفت و شبهه‌اى از ايشان بدور است » . « 2 »\r\n71 - از زراره نقل كرده ، مىگويد : ابوالحجّاج يوسف دوست علي بن حسين عليهما السلام بود ، روزى بر همسرش يعنى ام حجّاج وارد شد خواست او را در آغوش بگيرد ! امّ حجّاج گفت : آيا قرار تو نبود كه در فلان ساعت اقدام كنى ؟ !\r\nراوى مىگويد : ابوالحجاج با آن حال نزد علي بن حسين عليهما السلام آمد و ماجرا را به او گفت : امام عليه السلام به وى دستور داد كه از او خوددارى كند و او نيز از نزديكى با وى خوددارى كرد ، با وجود اين آن زن حجّاج را به دنيا آورد ، در حالى كه او فرزند اهريمن بسيار بزرگ و گرانبارى است . « 3 »\r\n72 - از سعيد بن مسيّب نقل كرده ، مىگويد : به علي بن حسين عليهما السلام عرض كردم : چه وقت بر مسلمانها نماز واجب شد و آن روز در چه حالى بودند ؟\r\n\r\n\r\n","description":"","footnote":"\r\n( 1 ) - اسراء / 6 : سپس ( الطاف الهى بار ديگر به سراغ شما مىآيد و ) شما را بر آن ( قوم مهاجم ) چيره مىكنيم ، و به وسيله امال و ثروت سرشار از فرزندان كمك خواهيم كرد و نفرات شما را بيشتر ( از دشمن قرار مىدهيم .\r\n( 2 ) - تفسير عياشى : 2 / 282 .\r\n( 3 ) - همان : 2 / 299 .\r\n","page_name":" 555 ","page_number":555},
  {"content":"\r\n\r\nفرمود : « در مدينه وقتى كه دعوت پيامبر صلى الله عليه و آله و سلم علنى شد و اسلام قوّت گرفت و خداوند بر مسلمانان جهاد را مقرر كرد ، در نماز رسول خدا صلى الله عليه و آله و سلم هفت ركعت اضافه شد و دو ركعت در ظهر و دو ركعت در عصر و يك ركعت در مغرب و دو ركعت در عشاء ( نمازهاى نافله ) و نماز صبح بر همان منوالى كه در مكه مقرّر بود ، تثبيت شد تا فرشتگان زودتر به زمين نازل ، و فرشتگان شب زودتر به آسمان عروج كنند ، بنابراين فرشتگان شب و روز با رسول خدا صلى الله عليه و آله و سلم شاهد نماز صبح بودند ، از اين رو خداوند فرموده است :\r\n « وَ قُرْآنَ الْفَجْرِ إِنَّ قُرْآنَ الْفَجْرِ كانَ مَشْهُوداً »  « 1 » مسلمانان و فرشتگان شب و فرشتگان روز اين نماز را شاهدند » . « 2 »\r\n73 - همو از بكربن بكر در حديث مرفوعى تا علي بن حسين عليهما السلام آورده است فرمود : « همانا در جهنم واديى به نام « سَعير » است وقتى كه جهنم خاموش گردد ، سَعير خود را بگشايد ، و اين است كه خداوند مىفرمايد :\r\n « كُلَّما خَبَتْ زِدْناهُمْ سَعِيراً  « 3 »  » .  « 4 »\r\n\r\n\r\n","description":"","footnote":"\r\n( 1 ) - اسراء / 78 : و همچنين قرآن فجر ( نماز صبح را ) ، چرا كه قرآن فجر ، مشهود ( فرشتگان شب و روز ) است .\r\n( 2 ) - تفسير عياشى : 2 / 309 .\r\n( 3 ) - اسراء / 97 : هر زمان التهاب آن ( جهنم ) فرو نشيند شعلهء تازه‌اى بر آنها مىافزاييم !\r\n( 4 ) - تفسير عيّاشى : 2 / 318 .\r\n","page_name":" 556 ","page_number":556},
  {"content":"\r\n\r\n\r\nاز سورهء كهف\r\n74 - عيّاشى از اسماعيل بن ابن زياد كوفى ، به نقل از جعفربن محمد ، از پدرش ، از قول جدّش عليهم السلام آورده است : « ابن عباس گفت : براى مردم و علي بن ابىطالب عليه السلام نظيرى پيدا نكردم مگر حضرت موسى عليه السلام و صاحب كشتى را كه او از روى نادانى با موسى عليه السلام حرف زد ، در حالى كه موسى عليه السلام از روى آگاهى سخن گفت ، همين طور مردم از روى جهل سخن گفتند و على از روى علم » . « 1 »\r\n75 - شيخ مفيد از زيد بن علي بن حسين عليهما السلام نقل كرده ، مىگويد : اين آيه را خواند :\r\n « وَ أَمَّا الْجِدارُ فَكانَ لِغُلامَيْنِ يَتِيمَيْنِ فِي الْمَدِينَةِ وَ كانَ تَحْتَهُ كَنْزٌ لَهُما وَ كانَ أَبُوهُما صالِحاً فَأَرادَ رَبُّكَ أَنْ يَبْلُغا أَشُدَّهُما وَ يَسْتَخْرِجا كَنزَهُما »  « 2 » و سپس گفت : خداوند آن دو كودك را به خاطر نيكى پدرشان در تحت مراقبت خود گرفت ، پس چه كسى از ما ( اهل بيت ) سزاوارتر است كه به خوبى از وى حفاظت شود ؟\r\nزيرا كه رسول خدا صلى الله عليه و آله و سلم جدّ ما و دخترش بانوى زنان بهشتى مادر ماست و نخستين كسى كه به خدا ايمان آورد و او را به يگانگى خواند و نماز گزارد پدر ماست ( بنابراين ) خداحافظ ما است و از دشمن نمىهراسيم ! » .\r\n\r\n\r\n","description":"","footnote":"\r\n( 1 ) - تفسير عيّاشى : 2 / 335 .\r\n( 2 ) - كهف / 82 : و اما ديوار ، متعلّق به دو نوجوان يتيم در شهر بود و زير آن گنجى از آنِ ايشان‌وجود داشت و پدر آن مرد صالحى بود ، پس پروردگار تو مىخواست آنها به سرحد بلوغ برسند و گنجشان را استخراج كنند .\r\n","page_name":" 557 ","page_number":557},
  {"content":"\r\n\r\n\r\nاز سورهء مريم\r\n76 - ابوطالب آملى از ابوولاد حنّاط به نقل از جعفربن محمد ، از پدرش ، از قول جدّش عليهم السلام آورده است كه دربارهء كلام خدا :  « وَ أَنْذِرْهُمْ يَوْمَ الْحَسْرَةِ إِذْ قُضِيَ الْأَمْرُ »  « 1 » فرمود : « به بهشتيان گفته مىشود : اى اهل بهشت ، هميشگى هستيد ، در آنجا مرگ نيست و به دوزخيان گفته مىشود : اى اهل دوزخ هميشه هستيد و هرگز در اينجا مرگى نيست و اين است قول خداى تعالى :\r\n « قُضِيَ الْأَمْرُ »  فرمود : براى اهل بهشت و اهل جهنّم جاودانگى مقرر شده است » . « 2 »\r\n77 - ابن شهر آشوب به اسناد خود از زين‌العابدين عليه السلام دربارهء قول خداى تعالى :  « لِتَكُونُوا شُهَداءَ عَلَى النَّاسِ »  « 3 » فرمود : « ماييم آن گواهان ! » . « 4 »\r\n78 - ابن شهر آشوب از ابوحمزهء ثمالى نقل كرده ، مىگويد : از علي بن حسين عليهما السلام راجع به قول خداى تعالى :  « وَ جَعَلْنا بَيْنَهُمْ وَ بَيْنَ الْقُرَى الَّتِي بارَكْنا فِيها »  « 5 » پرسيدند ، فرمود : « پيش از شما مردم در عراق راجع به اين چه مىگفتيد ؟ » گفت : مىگفتند : منظور مكه است ! فرمود : « آيا جايى را با بازار بيشتر از مكه ديده‌اى ؟ » پرسيد : پس كجاست ؟\r\n\r\n\r\n","description":"","footnote":"\r\n( 1 ) - مريم / 39 : و آنان را از روز حسرت ( روز قيامت كه تأسّف بار است ) بترسان ، در آن هنگام كه‌همه چيز پايان مىيابد ! و آنها در غفلتند و ايمان نمىآورند .\r\n( 2 ) - تيسيرالمطالب : ص 444 .\r\n( 3 ) - بقره / 143 : هدف اين بود كه شما گواه بر مردم باشيد ( و پيامبر هم گواه بر شما باشد ) .\r\n( 4 ) - مناقب : 2 / 235 .\r\n( 5 ) - سبا / 18 : ميان آنها و سرزمينهايى كه بركت داده بوديم شهرها و آباديهايى آشكار قرار داديم .\r\n","page_name":" 558 ","page_number":558},
  {"content":"\r\n\r\nفرمود : « بلكه منظور همانا مردان است » گفت : در كجاى قرآن اين آمده است ؟ فرمود : « آيا اين كلام خدا را نشنيده‌اى :  « وَ كَأَيِّنْ مِنْ قَرْيَةٍ عَتَتْ عَنْ أَمْرِ رَبِّها »  « 1 » و نيز مىفرمايد :  « وَ تِلْكَ الْقُرى أَهْلَكْناهُمْ »  « 2 » و مىفرمايد :  « وَ سْئَلِ الْقَرْيَةَ »  « 3 » آيا از قريه مىپرسيد يا از مردان و يا كاروان ؟ »\r\nراوى گفت : آنها چه كسانى هستند ؟\r\nفرمود : « ماييم آن مردان ! » و فرموده است :  « سِيرُوا فِيها لَيالِيَ وَ أَيَّاماً آمِنِينَ »  « 4 » . يعنى از تنگدلى درامانند . » . « 5 »\r\n\r\nاز سورهء مؤمنون\r\n79 - علي بن ابراهيم دربارهء قول خداى تعالى :  « وَ مِنْ وَرائِهِمْ بَرْزَخٌ إِلى يَوْمِ يُبْعَثُونَ »  « 6 »  . \r\nمىگويد : برزخ همان امر بين دو امر يعنى پاداش و كيفر بين دنيا و آخرت است و اين رد بر قول كسانى است كه عذاب قبر و پاداش و كيفر پيش از قيامت را انكار كرده‌اند ، و همان است قول امام صادق عليه السلام كه مىفرمايد : « به خدا سوگند كه بر شما نمىترسم مگر از برزخ ! و چون كار\r\n\r\n\r\n","description":"","footnote":"\r\n( 1 ) - طلاق / 8 : چه بسيار آباديها كه اهل آن از فرمان پروردگارشان سرپيچى كردند .\r\n( 2 ) - كهف / 59 : آن آباديها را هلاك كرديم .\r\n( 3 ) - يوسف / 82 : براى تحقيق بيشتر از شهرى كه بوديم بپرس !\r\n( 4 ) - سبا / 18 : در ميان آن شهرها و آباديها شبها و روزها با امنيت كامل مسافرت كنيد !\r\n( 5 ) - مناقب : 2 / 35 .\r\n( 6 ) - مؤمنون / 100 : و در پشت سر آنها تا روزى كه برانگيخته مىشوند ؛ برزخى وجود دارد .\r\n","page_name":" 559 ","page_number":559},
  {"content":"\r\n\r\nبه دست ما بيفتد ، ما به شما سزاوارتريم » .\r\nو علي بن حسين عليهما السلام فرمود : « همانا قبر ، باغى از باغهاى بهشت و يا گودالى از گودالهاى دوزخ است » . « 1 »\r\n\r\nاز سورهء حج\r\n80 - بيهقى از عبداللَّه بن محمدبن عقيل بن ابىطالب از قول علي بن حسين عليهما السلام نقل كرده است كه دربارهء آيه :  « لِكُلِّ أُمَّةٍ جَعَلْنا مَنْسَكاً هُمْ ناسِكُوهُ »  « 2 » فرمود : « حيوانى آمادهء ذبح است كه آنان او را سر مىبرند » .\r\nابورافع نقل كرد كه رسول خدا صلى الله عليه و آله و سلم چنان بود كه هرگاه عيد قربان مىشد ، دو گوسفند نر فربه سياه و سفيد و شاخدارى را مىخريد و چون خطبه مىخواند و نماز مىگزارد يكى از آنها را خود با كارد سر مىبريد ، سپس مىفرمود : « خداوندا ! اين قربانى از طرف تمامى امّت من ؛ هر آن كس كه به يكتايى تو شهادت داده و شهادت به پيام رسانى من داده است ! سپس ديگرى را مىآورد و سر مىبريد و مىگفت : « خداوندا ! اين قربانى از طرف محمد و آل محمد است » .\r\nآنگاه هر دو را به مستمندان اطعام مىكرد و خود با خانواده‌اش از آنها مىخوردند و سالها بر اين منوال ، خداوند از ما خسارت و هزينه را برداشته بود ؛ در صورتى كه كسى از بنىهاشم با چنان هدفى قربانى نمىكرد » .\r\n\r\n\r\n","description":"","footnote":"\r\n( 1 ) - تفسير قمى : 2 / 93 .\r\n( 2 ) - حج / 67 : براى هر امّتى عبادتى قرار داديم تا آن عبادت را ( در پيشگاه خدا ) انجام دهند .\r\n","page_name":" 560 ","page_number":560},
  {"content":"\r\n\r\nاين روايت را عبداللَّه بن محمدبن عقيل از قول علي بن حسين عليهما السلام از ابورافع از قول پيامبر صلى الله عليه و آله و سلم نقل كرده است . « 1 »\r\n\r\nاز سورهء قصص\r\n[ اينجا نيز اشتباهى رخ داده است زيرا كه آيه نخست مربوط به سوره حج است ، نه قصص - م . 
  ]\r\n81 - علي بن ابراهيم ، دربارهء قول خداى تعالى :   « أُذِنَ لِلَّذِينَ يُقاتَلُونَ بِأَنَّهُمْ ظُلِمُوا وَ إِنَّ اللَّهَ عَلى نَصْرِهِمْ لَقَدِيرٌ * الَّذِينَ أُخْرِجُوا مِنْ دِيارِهِمْ بِغَيْرِ حَقٍّ » .   « 2 »\r\nمىگويد : حسين‌بن على عليهما السلام را در بنىاسرائيل مَثلى است كه آنها از طرف دشمنانشان به ذلّت و خوارى كشيده شدند . عاصم بن حميد به نقل از ابى عبداللَّه ( امام صادق ) عليه السلام مىگويد ، « منهال بن عمرو ( در شام ) علي بن حسين عليهما السلام را ملاقات كرد و گفت : يابن رسول اللَّه ! چگونه شب را گذرانديد ؟\r\nفرمود : « واى بر تو ! مگر تو نمىدانى كه من چگونه صبح كردم ؟ ! ما در ميان قوم خود همچون بنىاسرائيل در دست آل فرعون شديم كه پسراانمان را سر بريدند و زنانمان را اسير كردند !\r\nو شخصى كه پس از محمد صلى الله عليه و آله و سلم بهترين خلايق بود ، روى منبرها لعن و نفرين مىشود و دشمنان ما مال و شرف خود را در اين راه مىدهند . و\r\n\r\n\r\n","description":"","footnote":"\r\n( 1 ) - سنن كبرا : 9 / 259 .\r\n( 2 ) - حج / 39 و 40 : خداوند به كسانى كه جنگ از طرف دشمنان بر آنها تحميل شده اجازهء جهاد داده است چرا كه آنها مورد ستم قرار گرفته‌اند ؛ كسانى كه به ناحق از خانه و شهرشان اخراج شدند .\r\n","page_name":" 561 ","page_number":561},
  {"content":"\r\n\r\nدوستان ما تحقير شده با كاستى حق خود روبرو هستند ، در حالى كه غير عرب براى عرب حقى قائل است زيرا كه محمد از اينان است ، و قريش بر عرب مىبالد كه محمد صلى الله عليه و آله و سلم از ايشان بوده است و مردم عرب بر غيرعرب مىبالد كه محمد صلى الله عليه و آله و سلم از ايشان است ، در صورتى كه ما اهل‌بيت ( محمّد ) چنان شديم كه كسى براى ما حقّى قائل نيست ، آرى اى منهال ! ما چنين گذرانديم ! » . « 1 »\r\n82 - از ابوخالد كابلى نقل كرده است ، مىگويد : علي بن حسين عليهما السلام دربارهء قول خداى تعالى :  « إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ »  « 2 » فرمود : :\r\n« يعنى پيامبرتان و اميرالمؤمنين و امامان عليهم السلام به سوى شما باز مىگردند » . « 3 »\r\n83 - فرات در حديث معنعنى از ثويربن ابى فاخته آورده است ، مىگويد :\r\nعلي بن حسين عليهما السلام فرمود : « آيا قرآن مىخوانى ؟ » عرض كردم : آرى .\r\nفرمود : « بنابراين سورهء طسم ؛ سورهء موسى و فرعون را بخوان ! »\r\nمىگويد : چهار آيه از اول سوره را تا جملهء  « ( وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ . . . »  « 4 » را خواندم فرمود : « بايست تا اينجا بس است به خدايى كه محد صلى الله عليه و آله و سلم را به حق بشارت دهنده و بيم دهنده مبعوث فرموده است ، نيكان از ما اهل بيت و شيعيان ايشان به منزلهء موسى و پيروان اوست . » . « 5 »\r\n\r\n\r\n","description":"","footnote":"\r\n( 1 ) - تفسير قمى : 2 / 134 .\r\n( 2 ) - قصص / 85 : آن كس كه اين قرآن را بر تو فرض كرده است تو را به سرزمين اصيلت بازمىگرداند .\r\n( 3 ) - تفسير قمى : 2 / 147 .\r\n( 4 ) - قصص / 5 : ( ما مىخواهيم بر مستضعفان زمين منت نهيم ) و آنها را پيشوايان قرار دهيم ووارثان ( حكومت جباران ) !\r\n( 5 ) - تفسير فرات : ص 116 .\r\n","page_name":" 562 ","page_number":562},
  {"content":"\r\n\r\n\r\nاز سورهء روم\r\n84 - فرات به نقل از محاربى در حديث معنعنى از ابى عبداللَّه جعفربن محمد ، از قول پدرش از جدش عليهم السلام آورده است كه رسول خدا صلى الله عليه و آله و سلم فرمود : « اى تودهء مردمان ! آيا مىدانيد كه فاطمه عليها السلام چرا آفريده شد ؟ »\r\nگفتند : خدا و رسولش بهتر مىدانند .\r\nفرمود : « فاطمه زنى بهشتى ( حورى ) از جنس بشر است نه بشر ( معمولى ) ! » فرمود : « از عرق و كرك جبرئيل عليه السلام آفريده شده است » .\r\nگفتند : يا رسول اللَّه ! فهم اين مطلب بر ما دشوار است كه مىفرماييد :\r\nحورى از جنس بشر است ؟ و سپس مىگوييد : از عرق و كرك جبرئيل عليه السلام است ؟ !\r\nفرمود : « اكنون شما را آگاه مىسازم ؛ پروردگارم سيبى را از بهشت برايم هديه فرستاد كه جبرئيل عليه السلام آن را برايم آورد در حالى كه آن را به سينه چسبانيده بود و عرق كرده بود و در نتيجه آن سيب نيز عرق كرده بود ، و عرق آن دو يكى شده بود ، سپس جبرئيل گفت : سلام و رحمت و بركات خدا بر تو باد يا رسول اللَّه ! گفتم : سلام بر تو اى جبرئيل !\r\nگفت : خداوندى سيبى را از بهشت براى تو هديه فرستاده است ! من آن سيب را گرفتم و روى چشمانم نهادم و به سينه‌ام چسباندم ! سپس گفت :\r\nيا محمد ! آن را تناول كن !\r\nگفتم : حبيب من ، جبرئيل ! من هديهء پروردگارم را بخورم ؟\r\nگفت : آرى ، تو به خوردن آن مأمورى ، از اين رو من آن را شكافتم ديدم نورى از آن ساطع شد ، از آن نور من بيمناك شدم !\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nجبرئيل گفت : بخور كه آن نور منصورهء فاطمه است !\r\nگفتم : جبرئيل ! منصوره كيست ؟ گفت : دخترى از نسل تو كه نامش در آسمان منصوره و در زمين فاطمه است .\r\nفرمود : از آن جهت فاطمه ناميده شد كه شيعيانش را از آتش دوزخ دور مىسازد و دشمنانش از محبّت او بدورند و اين است معنى قول خداى تعالى :\r\n  « ( وَ يَوْمَئِذٍ يَفْرَحُ الْمُؤْمِنُونَ * بِنَصْرِ اللَّهِ »   « 1 » يعنى به يارى فاطمه شاد مىشوند . » . « 2 »\r\n\r\nاز سورهء احزاب\r\n85 - شيخ طوسى به اسناد خود از علي بن حسين عليهما السلام نقل كرده است :\r\n« امّ سلمه گفت : اين آيه ( آيه تطهير ) روزى كه رسول خدا صلى الله عليه و آله و سلم نزد من بود ، در خانهء من نازل شد ؛ پس على و فاطمه و حسن و حسين عليهم السلام را طلبيد ، و جبرئيل عليه السلام آمد ، عباى فدكى را گسترد سپس گفت : خداوندا ! اينان اهل بيت منند ، خداوندا ! از ايشان پليدى و هر نوع بدى و آلودگى را دور كن و به طور كامل ايشان را پاك و پاكيزه گردان !\r\nجبرئيل عليه السلام گفت : آيا منم از شمايم ؟ پيامبر صلى الله عليه و آله و سلم فرمود : آرى جبرئيل تو نيز از مايى .\r\nامّ سلمه مىگويد : گفتم : يا رسول اللَّه ! آيا من هم از اهل بيت توام ؟ ! و\r\n\r\n\r\n","description":"","footnote":"\r\n( 1 ) - روم / 4 : در آن روز مؤمنان ( به خاطر پيروزى ديگرى ) خوشحال خواهند شد .\r\n( 2 ) - تفسير فرات : ص 119 .\r\n","page_name":" 564 ","page_number":564},
  {"content":"\r\n\r\nرفتم تا داخل كسا شوم ، فرمود : همانجا باش ! اى امّ سلمه تو بهترين همسران رسول خدايى .\r\nپس جبرئيل عليه السلام گفت : يا محمد ! اين آيه را بخوان :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً »  « 1 » . آيه دربارهء پيامبر صلى الله عليه و آله و سلم تو على و فاطمه و حسن و حسين عليهم السلام است » . « 2 »\r\n86 - هيثمى به اسناد خود از علي بن حسين عليهما السلام نقل كرده است كه دربارهء آيه  « وَ امْرَأَةً مُؤْمِنَةً إِنْ وَهَبَتْ نَفْسَها لِلنَّبِيِّ »  « 3 » فرمود : « شريك ازدى خود را به پيامبر صلى الله عليه و آله و سلم هبه كرد » . « 4 »\r\n\r\nاز سورهء فاطر\r\n87 - حافظ حسكانى از ابوحمزهء ثمالى نقل كرده ا ست ، مىگويد : خدمت علي بن حسين عليهما السلام نشسته بودم ناگهان دو مرد از مردم عراق آمدند و عرض كردند : يابن رسول اللَّه ! خدمت شما آمده‌ايم تا آياتى از قرآن را براى ما توضيح دهيد ! فرمود : « آن آيات كدامند ؟ »\r\nگفتند : قول خداوند تعالى :  « أَوْرَثْنَا الْكِتابَ الَّذِينَ اصْطَفَيْنا »  « 5 »  . \r\n\r\n\r\n","description":"","footnote":"\r\n( 1 ) - احزاب / 33 : خداوند فقط مىخواهد پليدى و گناه را از شما اهل بيت دور كند و كاملًا شما را پاك‌و پاكيزه سازد .\r\n( 2 ) - امالى طوسى : 1 / 378 .\r\n( 3 ) - احزاب / 50 : و هرگاه زن با ايمانى خود را به پيامبر صلى الله عليه و آله و سلم ببخشد ( مهرى براى خود نخواهد ، اگر پيامبر بخواهد مىتواند با او ازدواج كند ) .\r\n( 4 ) - مجمع الزوائد : 7 / 92 .\r\n( 5 ) - فاطر / 32 : سپس اين كتاب آسمانى را به گروهى از بندگان برگزيدهء خود به ارث داديم .\r\n","page_name":" 565 ","page_number":565},
  {"content":"\r\n\r\nفرمود : « اى مردم عراق ! در آنجا راجع به اين آيه چه مىگويند ؟ »\r\nگفتند : مىگويند : اين آيه دربارهء امت محمد صلى الله عليه و آله و سلم نازل شده است .\r\nعلي بن حسين عليهما السلام فرمود : « همهء امت محمّد صلى الله عليه و آله و سلم در بهشتند ! »\r\nراوى مىگويد : گفتم يابن رسول اللَّه ! از ميان اين قوم دربارهء چه كسى نازل شده است ؟\r\nسه مرتبه فرمود : « به خدا سوگند كه دربارهء ما اهل بيت نازل شده است . »\r\nگفتم : بفرماييد : چه كسى از شما به خود ستم كرده است ؟\r\nفرمود : « كسى كه خوبيها و بديهايش برابر باشد ، در حالى كه داخل بهشت است . » .\r\nپرسيدم : : منظور از « مقتصد كيست ؟ »\r\nفرمود : « آن بنده‌اى كه خدا را در خانه‌اش پرستش كند تا اينكه مرگ او فرا رسد ! »\r\nگفتم : پيشى گيرندهء به خيرات چه كسى است ؟\r\nفرمود : « كسى كه شمشيرش را آخته باشد و مردم را به راه خدا دعوت نمايد . » . « 1 »\r\n88 - فرات در حديث معنعنى از ابوجعفر به نقل از پدرش عليهم السلام آورده است فرمود : « خداوند هيچ پيغمبرى را مبعوث نكرده است مگر اينكه به او بخشى از علم را مرحمت نموده است جز پيامبر ( اسلام ) كه به او تمام علم را عطا كرده و فرموده است :  « تِبْياناً لِكُلِّ شَيْءٍ »  « 2 » و مىفرمايد :  « وَ كَتَبْنا لَهُ فِي \r\n\r\n\r\n","description":"","footnote":"\r\n( 1 ) - شواهدالتّنزيل : 2 / 104 .\r\n( 2 ) - نحل / 189 : بيانگر همه چيز است .\r\n","page_name":" 566 ","page_number":566},
  {"content":"\r\n\r\n الْأَلْواحِ مِنْ كُلِّ شَيْءٍ »  « 1 » و مىفرمايد :  « الَّذِي عِنْدَهُ عِلْمٌ مِنَ الْكِتابِ »  « 2 » و نفرمود كه نزد او براى هيچ كسى از جانب خدا تمام علم است ولى براى محمد صلى الله عليه و آله و سلم فرمود :  « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا »  « 3 » بنابراين اين تمام علم است و ما نيز آن برگزيدگانيم ! و پيامبر صلى الله عليه و آله و سلم در درخواست خود از پروردگارش عرض كرد :  « رَبِّ زِدْنِي عِلْماً »  « 4 » پس فزونى علمى كه نزد ماست از آن علمى است كه نزد هيچ يك از پيامبران و اوصياى ايشان و همچنين نزد غير از ما از ذريّهء پيامبران عليهم السلام نيست ، بنابراين علم منايا و بلايا و فصل الخطاب همين علم است » . « 5 »\r\n\r\nاز سورهء زمر\r\n89 - علي بن ابراهيم از ثويربن ابى فاخته نقل كرده ، مىگويد : از علي بن حسين عليهما السلام راجع به دو نفخهء صور پرسديدند كه بين آنها چه اندازه است ؟\r\nفرمود : « آنچه خدا بخواهد ! »\r\nگفتند : يابن رسول اللَّه ! چگونه به صور دميده مىشود ؟\r\nفرمود : « نخستين نفخه را خداوند به اسرافيل فرمان مىدهد و او با صور به زمين فرود مىآيد ؛ صور يك سرو دو طرف دارد كه بين رأس\r\n\r\n\r\n","description":"","footnote":"\r\n( 1 ) - اعراف / 145 : در آن الواح از هر چيز مورد نياز نوشتيم .\r\n( 2 ) - نمل / 40 : كسى كه علم و دانشى از كتاب داشت .\r\n( 3 ) - فاطر / 32 : سپس اين كتاب آسمانى را به گروهى از بندگان برگزيدهء خود به ارث داديم .\r\n( 4 ) - طه / 114 : پروردگارا علم مرا افزون كن !\r\n( 5 ) - تفسير فرات : ص 47 .\r\n","page_name":" 567 ","page_number":567},
  {"content":"\r\n\r\nهر طرفى از آن دو طرف به قدر فاصله آسمان و زمين است ! »\r\nو فرمود : « وقتى كه فرشتگان اسرافيل را مىبينند كه به همراه صور بر زمين دنيا فرود آمده است ، گويند : خداوند اجازهء مردن اهل زمان و آسمان را صادر كرده است ! »\r\nفرمود : « اسرافيل به چهار ديوارى بيت‌المقدّس فرود آيد ، رو به كعبه دارد ، و چون اهل زمين او را ببينند گويند : خداوند اجازهء مردن اهل زمين را داده است ، پس در آن صور مىدمد دميدنى ، صدا از طرفى كه به سمت زمين است بيرون مىآيد و روى زمين جان دارى نمىماند مگر بيهوش مىشود و مىميرد ، و باز از آن طرفى كه به سمت آسمان است صدا بيرون مىآيد پس در آسمانها جز اسرافيل جان دارى نمىماند مگر بىهوش شده و مىميرد .\r\nفرمود : « آنگاه خداوند به اسرافيل مىفرمايد : اى اسرافيل ! بمير ، او نيز مىميرد ، پس در آن حال مىمانند تا وقتى كه خدا بخواهد !\r\nسپس خداوند به آسمانها فرمان مىدهد ، به حركت در مىآيند و به كوهها دستور مىدهد ، متحرك مىشوند ، اين است كه خداوند مىفرمايد :\r\n  « يَوْمَ تَمُورُ السَّماءُ مَوْراً * وَ تَسِيرُ الْجِبالُ سَيْراً »   « 1 » . يعنى گسترده مىشود و زمين به زمين ديگرى مبدّل مىگردد ؛ يعنى زمينى كه در آن گناهان علنى صورت نمىگيرد ، نه كوهها و نه گياهانى در آنجا وجود دارد ، همان طورى كه در نخستين بار گسترده شد ، و عرش الهى بر روى آب باز\r\n\r\n\r\n","description":"","footnote":"\r\n( 1 ) - طور / 9 و 10 : در آن روزى كه آسمان ( كرات ) به شدت به حركت در مىآيد و كوهها از جا بلند ومتحرك مىشوند .\r\n","page_name":" 568 ","page_number":568},
  {"content":"\r\n\r\nمىگردد ، چنان كه اوّلين بار بوده است ، خداوند به عظمت و قدرت خويش استقلال دارد !\r\nفرمود : « در آن وقت منادى خداوند جبّار جلّ جلاله با صدايى بسيار رسا كه تمام كرانه‌هاى آسمانها و زمينها آن صدا را مىشنوند ، ندا مىدهد :  « لِمَنِ الْمُلْكُ »  « 1 » پس كسى آن را جواب نمىدهد ، در آن هنگام است كه خداوند جبار خود در پاسخ مىگويد :  « اللَّهُ الْواحِدُ الْقَهَّارُ »  « 2 » منم كه تمام خلايق را مقهور ساخته و آنان را ميراندم ، همانا منم خداى يكتا ، جز من خدايى نيست ، تنهاى بىشريكم و وزير و مشاورى ندارم ، من خود خلق را به قدرت خويش آفريدم و به دست خود نيز آنان را ميراندم و به مشيّت خويش ميرانده و به قدرت خويش زنده مىكنم !\r\nفرمود : « پس ( به امر ) خداى جبّار نفخه‌اى در صور دميده مىشود كه از يكى از دو طرف صور صدا بر مىآيد ، از آن طرفى كه به سمت آسمان است ؛ پس در آسمانها كسى نمىماند مگر زنده مىشود و مثل اوّل به پا مىخيزد و حاملان عرش بر مىگردند و بهشت و دوزخ آماده مىشوند و خلايق براى حساب محشور مىگردند . » . « 3 »\r\n90 - علي بن ابراهيم از اسماعيل بن همام به نقل از ابوالحسن ( موسى بن جعفر ) عليهما السلام آورده است ، مىفرمايد : « همين كه على بن حسين عليهما السلام در آستانهء وفات قرار گرفت ، سه مرتبه از حال رفت ، در نوبت سوم ، گفت :\r\n « الْحَمْدُ لِلَّهِ الَّذِي صَدَقَنا وَعْدَهُ وَ أَوْرَثَنَا الْأَرْضَ نَتَبَوَّأُ مِنَ الْجَنَّةِ حَيْثُ نَشاءُ فَنِعْمَ أَجْرُ \r\n\r\n\r\n","description":"","footnote":"\r\n( 1 ) و 2 - غافر / 16 : حكومت امروز براى كيست ؟ براى خداوند يكتاى قهّار است .\r\n( 2 )\r\n( 3 ) - تفسير قمى : 2 / 252 .\r\n","page_name":" 569 ","page_number":569},
  {"content":"\r\n\r\n الْعامِلِينَ »  « 1 » سپس از دنيا رفت » .\r\nفرمود : « آنگاه خداى متعال مىفرمايد :  « وَ تَرَى الْمَلائِكَةَ حَافِّينَ مِنْ حَوْلِ الْعَرْشِ »  « 2 » يعنى : پيرامون عرش را احاطه كرده‌اند ، پروردگارشان را حمد و ستايش مىگويند و بين ايشان به حق حكم فرمايد ! كنايه از اهل بهشت است با اين لفظ ماضى آورده است ولى معناى آن مستقبل است :  « وَ قِيلَ الْحَمْدُ لِلَّهِ رَبِّ الْعالَمِينَ  « 3 »  » .  « 4 »\r\n\r\nاز سورهء مؤمن\r\n91 - علي بن ابراهيم از سليمان بن داوود در حديث مرفوعى نقل كرده ، مىگويد : مردى خدمت علي بن حسين عليهما السلام رسيد و چند مسأله پرسيد ، سپس بازگشت تا از مسائل ديگرى نظير آنها بپرسد ، علي بن حسين عليهما السلام فرمود : « در انجيل نوشته شده است : علم به چيزى را كه نمىدانيد نجوييد ! در حالى كه هنوز به آنچه مىدانيد عمل نكرده‌ايد ! زيرا كه عالم اگر به علمش عمل نكند جز اينكه او را از خدا دور كند سودى به حال او ندارد .\r\nسپس فرمود : بر تو باد به قرآن ! زيرا كه خداوند بهشت را به دست قدرت\r\n\r\n\r\n","description":"","footnote":"\r\n( 1 ) و 2 - زمر / 74 و 75 : آنها مىگويند : حمد و ستايش مخصوص خداوندى است كه به وعدهء خويش دربارهء ما وفا كرد و زمين ( بهشت ) را ميراث ما قرار داد ، ما هر جاى از بهشت را بخواهيم منزلگاه خود قرار مىدهيم ، چه نيكوست پاداش عمل كنندگان ! و فرشتگان را مىبينى كه بر گرد عرش حلقه زده‌اند و با ستايش پروردگارشان را تسبيح مىگويند . . . در آن روز گفته خواهد شد كه حمد مخصوص پروردگار جهانيان است .\r\n( 2 )\r\n( 3 ) - زمر / 74 .\r\n( 4 ) - تفسير قمى : 2 / 254 .\r\n","page_name":" 570 ","page_number":570},
  {"content":"\r\n\r\nخود خشتى از طلا و خشتى از نقره آفريد و ملاط آن را از مشك و خاك آن را از زعفران و ريگهاى آن را از مرواريد و درجات آن را به شمار آيات قرآن قرار داد .\r\nبنابراين هر كه قرآن را تلاوت كند به او بگويد : بخوان و بالا برو ! و هر كه از قاريان وارد بهشت شود ، جز پيامبران و صديقان درجه كسى بالاتر از او نخواهد بود . » .\r\nپس از اين سخنان امام عليه السلام به آن مرد گفت : پارسايى چيست ؟\r\nفرمود : « پارسايى ده جزء دارد ، بالاترين درجهء پارسايى پايين‌ترين درجهء رضاست ، بدان كه زهد در آيه‌اى از كتاب خدا ( چنين ) آمده است :\r\n « لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ »  « 1 »  . \r\nپس آن مرد گفت : « لا إله الا الله » .\r\nعلي بن حسين عليهما السلام فرمود : « و من هم مىگويم : « لا إله الا الله ، هر گاه كسى از شما لا إله الا الله بگويد ، بايد بگويد : سپاس خدا را كه پروردگار جهانيان است ، زيرا كه خداوند مىگويد : او خداوند حىّ و زندهء واقعى است ، معبودى جز او وجود ندارد ، تنها او را از روى اخلاص بخوانيد و دين خود را براى او خالص كنيد ، حمد و ستايش مخصوص خداوندى است كه پروردگار جهانيان است . « 2 » » . « 3 »\r\n\r\n\r\n","description":"","footnote":"\r\n( 1 ) - حديد / 23 : اين به خاطر آن است كه براى آن‌چه از دست داده‌ايد تأسف نخوريد و به آنچه به شما داده است شادمان نباشيد .\r\n( 2 ) - مؤمن ( غافر ) / 65 .\r\n( 3 ) - تفسير قمى : 2 / 259 .\r\n","page_name":" 571 ","page_number":571},
  {"content":"\r\n\r\n\r\nاز سورهء شورى\r\n92 - فرات از سعيدبن جبير نقل كرده است ، مىگويد : راجع به اين آيه  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى »  « 1 » از علي بن حسين عليهما السلام پرسيدم ، فرمود : منظور خويشاوندى ما اهل بيت نسبت به محمد صلى الله عليه و آله و سلم است » . « 2 »\r\n\r\nاز سورهء زخرف\r\n93 - فرات از ابوحمزهء ثمالى به نقل از علي بن حسين عليهما السلام آورده است ، فرمود : « چون روز رستاخيز شود ، منادى ندا دهد : امروز بر شما ترس و اندوهى نيست ! و چون اين ندا را بدهد كسى نماند مگر اينكه سربلند كند ، ولى چون بگويد :  « الَّذِينَ آمَنُوا بِآياتِنا وَ كانُوا مُسْلِمِينَ  « 3 » كسى نماند مگر اينكه سر به زير اندازد جز مسلمانانى كه دوستدار ( اهل بيت ) هستند .\r\nفرمود : « سپس منادى ندا دهد : اينك فاطمه دختر محمد صلى الله عليه و آله و سلم با همراهانش از كنار شما به جانب بهشت عبور مىكند ! آنگاه خداوند فرشته‌اى را مىفرستد ، مىگويد : اى فاطمه ! حاجت خود را بطلب ! فاطمه بگويد : پروردگارا حاجت من آن است كه هر كه مرا و فرزندان مرا يارى كرد ، بيامرزى ! » . « 4 »\r\n\r\n\r\n","description":"","footnote":"\r\n( 1 ) - شورى / 23 : بگو : ( اى پيامبر ! ) من از شما اجر و مزد رسالت نمىخواهم جز محبت به‌خويشاوندانم ( اهل بيتم ) .\r\n( 2 ) - تفسير فرات : ص 148 .\r\n( 3 ) - زخرف / 69 : همانا كسانى كه به آيات ما ايمان آوردند و تسليم شدند .\r\n( 4 ) - تفسير فرات : ص 153 .\r\n","page_name":" 572 ","page_number":572},
  {"content":"\r\n\r\n94 - شيخ صدوق از سعيدبن مسيّب نقل كرده است ، مىگويد : از علي بن حسين عليهما السلام راجع به قول خداى عزّوجلّ :  « وَ لَوْ لا أَنْ يَكُونَ النَّاسُ أُمَّةً واحِدَةً »  « 1 » پرسيدم .\r\nفرمود : « منظور آن است كه امّت محمد صلى الله عليه و آله و سلم اگر همگى يك دين داشتند ، همه كافر بودند  « لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ وَ مَعارِجَ عَلَيْها يَظْهَرُونَ »  « 2 » و اگر با امّت محمد صلى الله عليه و آله و سلم چنين كرده بود هر آينه مؤمنان غمگين غمگين مىشدند و از اين بابت اندوهگين بودند و با ايشان ازدواج نمىكردند و وارث ايشان نمىبودند » . « 3 »\r\n\r\nاز سورهء دخان\r\n95 - از محمدبن مسلم ، به نقل از ابوجعفر عليهما السلام آورده است ، مىگويد :\r\n« علي بن حسين عليهما السلام مىفرمود : هر مؤمنى كه اشك چشمانش براى شهادت حسين‌بن على عليهما السلام جارى شود بقدرى كه بر گونه‌هايش روان گردد خداوند او را در غرفه‌اى از بهشت منزل دهد كه مدّتهاى زيادى در آنجا بماند ، و هر مؤمنى كه اشك چشمانش سرازير شود بقدرى كه بر گونه‌اش جارى گردد ، به خاطر آزارى كه در دنيا از دست دشمن به ما رسيد ، خداوند او را در جايگاه صدق در بهشت منزل دهد !\r\n\r\n\r\n","description":"","footnote":"\r\n( 1 ) و 2 - زخرف / 33 : اگر ( تمكّن كفّار از مواهب مادى ) سبب نمىشد كه همهء مردم امت واحد ( گمراهى ) شوند ما براى كسانى كه به خداى رحمان كافر مىشدند ، خانه‌هايى قرار مىداديم با سقفهايى از نقره و نردبانهايى كه از آنها بالا روند !\r\n( 2 )\r\n( 3 ) - علل‌الشّرايع : 2 / 276 .\r\n","page_name":" 573 ","page_number":573},
  {"content":"\r\n\r\nو هر مؤمنى كه در راه ما آزارى ببيند و اشك بريزد بقدرى كه بر صورتش جارى شود در اثر فشارى كه در راه ما آزرده شده است خداوند اذيّت و آزار را از او برگرداند و روز رستاخيز از غضب خود و آتش دوزخ او را ايمن بدارد » .\r\nو از امام صادق عليه السلام است كه فرمود : هر كه از ما ياد كند ، يا در نزد او ما را ياد كنند پس به قدر بال مگسى اشك از چشم او درآيد خداوند گناهان او را بيامرزد هر چند كه به قدر كف درياها باشد . » . « 1 »\r\n\r\nاز سورهء رحمان\r\n96 - علي بن ابراهيم دربارهء قول خداى تعالى :  « كُلُّ مَنْ عَلَيْها فانٍ »  « 2 » يعنى :\r\nهر كه در روى زمين است فانى است  « وَ يَبْقى وَجْهُ رَبِّكَ »  « 3 » مىگويد : يعنى دين پروردگارت باقى است . علي بن حسين عليهما السلام مىفرمايد : « ماييم آن وجه‌اللّهى كه خداوند را از طريق ما مىآيند ، و اين كلام خدا :  « يَسْئَلُهُ مَنْ فِي السَّماواتِ وَ الْأَرْضِ كُلَّ يَوْمٍ هُوَ فِي شَأْنٍ »  « 4 » فرمود : يعنى او مىميراند و زنده مىكند و روزى مىدهد ؛ مىافزايد و مىكاهد ! و قول خداى تعالى :  « سَنَفْرُغُ \r\n\r\n\r\n","description":"","footnote":"\r\n( 1 ) - تفسير قمى : 2 / 291 .\r\n( 2 ) - رحمان / 36 : همهء كسانى كه روى زمين هستند فانى مىشوند .\r\n( 3 ) - همان / 27 : تنها ذات ذوالجلال پروردگارت باقى مىماند .\r\n( 4 ) - همان / 29 : تمام كسانى كه در آسمان‌ها و زمين هستند ، همواره ( نيازهاى خود را ) از ا و تقاضامىكنند ، و او هر روز در شأن و كارى است .\r\n","page_name":" 574 ","page_number":574},
  {"content":"\r\n\r\n لَكُمْ أَيُّهَ الثَّقَلانِ »  « 1 » فرمود : منظور ما و كتاب خداييم ! و دليل بر اين مطلب سخن رسول خدا صلى الله عليه و آله و سلم است كه فرمود : من در ميان شما دو شىء گرانقدر را ترك مىكنم : كتاب خدا و عترتم ، اهل بيتم !\r\nو اين گفتهء خداى تعالى :  « يا مَعْشَرَ الْجِنِّ وَ الْإِنْسِ إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَ الْأَرْضِ فَانْفُذُوا لا تَنْفُذُونَ إِلَّا بِسُلْطانٍ »  « 2 »  . \r\nپس چون روز قيامت شود آسمان دنيا زمين را احاطه كند و آسمان دوّم ، آسمان دنيا را و آسمان سوم آسمان دوم را احاطه كند و هر آسمانى آسمان پس از خودش را احاطه نمايد ، سپس منادى ندا دهد :  « يا مَعْشَرَ الْجِنِّ . . .   بِسُلْطانٍ »  يعنى به وسيلهء حجّتى ، و اين قول خداى تعالى :\r\n « فَيَوْمَئِذٍ لا يُسْئَلُ عَنْ ذَنْبِهِ »  « 3 » فرمود : يعنى از شما انس و جن از شيعه . فرمود :\r\nمعنى آن ، اين است كه هر كه اميرالمؤمنين عليه السلام را دوست بدارد و از دشمنان ايشان - تمام لعنت‌هاى خدا بر ايشان باد - بيزارى جويد و حلال خدا را حرام و حرام او را حرام شمارد ، آنگاه مرتكب گناهى شده باشد و در دنيا توبه نكرده باشد ، در عالم برزخ بدان جهت عذاب بيند ولى روز قيامت در حالى بيرون مىآيد كه گناهى ندارد تا از او بازخواست شود . » . « 4 »\r\n\r\n\r\n","description":"","footnote":"\r\n( 1 ) - رحمان / 31 : به زودى به حساب شما مىپردازيم اى دو گروه انس و جن !\r\n( 2 ) - همان / 33 : اى گروه جن و انس ! ( هرگاه براستى مىخواهيد از مجازات الهى بر كنار بمانيد ) اگر مىتوانيد از مرزهاى آسمانها و زمين بگذريد پس بگذريد ! ولى هرگز نمىتوانيد مگر با نيرويى ( مخصوص ) .\r\n( 3 ) - همان / 39 : در آن روز از گناه هيچ كس از جن و انس سؤال نمىشود .\r\n( 4 ) - تفسير قمى : 2 / 345 .\r\n","page_name":" 575 ","page_number":575},
  {"content":"\r\n\r\n\r\nاز سورهء حديد\r\n97 - علي بن ابراهيم دربارهء آيه  « ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ . . . »  « 1 » مىگويد : امام صادق عليه السلام فرموده است : « چون سر مبارك حسين‌بن على عليهما السلام را بريزيد ( لعنةاللَّه عليه ) وارد كردند و علي بن حسين عليهما السلام و دختران اميرالمؤمنين عليه السلام را نيز بر او وارد كردند ، علي بن حسين عليهما السلام بر غل و زنجير بسته بود ، يزيد خطاب به او گفت : سپاس خدا را كه پدرت را كشت ، علي بن حسين عليهما السلام فرمود : « خدا لعنت كند كسى را كه پدرم را كشت ! » يزيد برآشفت و دستور داد تا گردن آن حضرت را بزنند ! علي بن حسين عليهما السلام فرمود : « اگر بناست مرا بكشى دختران رسول خدا صلى الله عليه و آله و سلم را چه كسى به خانه‌هايشان بر مىگرداند چون جز من محرمى ندارند ؟ ! »\r\nيزيد گفت : تو خود آنها را به خانه‌هايشان بر مىگردانى سپس سوهانى خواست و شروع كرد آن غل جامعه را از گردن آن حضرت بريدن ، و آنگاه گفت : يا علي بن حسين ! مىدانى براى چه من خود اين كار را كردم ؟\r\nفرمود : آرى ، مىخواهى تا كسى جز تو بر من منّتى نداشته باشد !\r\nيزيد گفت : به خدا سوگند كه هدف من از اين كار همان بود ، سپس گفت :\r\nيا علي بن حسين !  « وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ »  « 2 » علي بن\r\n\r\n\r\n","description":"","footnote":"\r\n( 1 ) - حديد / 22 : هيچ مصيبتى ( ناخواسته ) در زمين و نه در وجود شما رخ نمىدهد مگر اينكه همهءآنها قبل از آنكه زمين را بيافرينم در لوح محفوظ ثبت است ، و اين امر براى خداوند آسان است .\r\n( 2 ) - شورى / 30 : هر مصيبتى به شما رسد به خاطر اعمالى است كه انجام داده‌ايد ( بسيارى را نيزخدا عفو مىكند ) .\r\n","page_name":" 576 ","page_number":576},
  {"content":"\r\n\r\nحسين عليهما السلام فرمود : « هرگز ! اين آيه دربارهء ما نيست بلكه اين آيه دربارهء ما نازل شده است :  « ما أَصابَ مِنْ مُصِيبَةٍ فِي الْأَرْضِ . . . .   وَ لا تَفْرَحُوا بِما آتاكُمْ »  « 1 » پس ماييم آن كسانى كه بر آنچه از دست داده‌ايم تأسف نمىخوريم و به آنچه از دنيا به دست آوريم شادمان نمىشويم . » . « 2 »\r\n98 - ابن عبد ربّه مىگويد : چون سر امام حسين عليه السلام را مقابل يزيد نهادند او به شعر حصين‌بن حمام مرّى تمثّل جست و گفت :\r\nسرهايى از مردانى را شكافتيم كه بر ما بسى عزيز بودند\r\nولى آنها عصيانكارتر و ستمكارتر بودند .\r\nپس علي بن حسين عليهما السلام با اينكه اسير بود ، خطاب به يزيد فرمود : كتاب خدا از شعر سزاوارتر به خواندن است كه مىفرمايد :  « ما أَصابَ مِنْ مُصِيبَةٍ فِي الْأَرْضِ . . . .   كُلَّ مُخْتالٍ فَخُورٍ »  « 3 »  . \r\nيزيد با شنيدن سخن وى خشمناك شد و شروع كرد به بازى كردن با ريش خود ، سپس گفت : جز اين آيه از كتاب خدا براى تو و پدرت سزاوارتر است ، خداوند مىگويد :  « ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ » .  « 4 »\r\nآنگاه يزيد رو به حاضران مجلس كرد و گفت : اى مردم شام ! دربارهء\r\n\r\n\r\n","description":"","footnote":"\r\n( 1 ) - حديد / 22 و 23 : ترجمهء آيهء اوّل صفحه قبل گذشت : اين به خاطر آن است كه براى آنچه از دست‌داده‌ايد تأسف نخوريد ، و به آنچه به شما داده است دلبسته و شادمان نباشيد !\r\n( 2 ) - تفسير قمى : 2 / 352 .\r\n( 3 ) - حديد / 22 و 23 : ( دنباله آيات ) : و خداوند هيچ متكبر فخرفروشى را دوست ندارد .\r\n( 4 ) - شورى / 30 : ترجمه در بالا گذشت - م .\r\n","page_name":" 577 ","page_number":577},
  {"content":"\r\n\r\nاينها نظر شما چيست ؟\r\nمردى از ايشان سخنى ( ناشايست كه سزاوار خودش بود ) گفت ولى نعمان بن بشير انصارى گفت : ببين اگر رسول خدا صلى الله عليه و آله و سلم بود و ايشان را در اين حال مىديد چه مىكرد تو هم همان كار را بكن !\r\nيزيد گفت : راست گفتى ايشان را آزاد كنيد و آنها را زير سقف جا دهيد و غذا براى آنها بپزيد و لباس بر تنشان كنيد ! و جوايز زيادى برايشان پرداخت و گفت : اگر بين پسر مرجانه و ايشان نسبتى بود آنها را نمىكشت ! سپس آنان را به مدينه بازگرداند . « 1 »\r\n\r\nاز سورهء مزمّل\r\n99 - بيهقى از قول سعيد بن جرير به نقل از علي بن حسين عليهما السلام آورده است ، فرمود :  « ناشِئَةَ اللَّيْلِ »  « 2 » قيام بين مغرب و عشاء است » . « 3 »\r\n\r\nاز سورهء دهر\r\n100 - فرات ، از فرات بن ابراهيم ، به نقل از جعفربن محمد ، از پدرش از قول جدش عليهم السلام آورده است كه حسن و حسين عليهما السلام ، مريض سختى شدند ، سرور اولاد آدم ، محمد صلى الله عليه و آله و سلم از ايشان عيادت كردند و همچنين\r\n\r\n\r\n","description":"","footnote":"\r\n( 1 ) - عقدالفريد : 4 / 382 .\r\n( 2 ) - مزمّل / 6 : مسلّماً نماز و عبادت شبانه ( پابرجاتر است ) .\r\n( 3 ) - سنن كبرى : 3 / 20 .\r\n","page_name":" 578 ","page_number":578},
  {"content":"\r\n\r\nابوبكر و عمر از آنها عيادت كردند ، عمر به على عليه السلام گفت : يا ابالحسن ! اگر نذر واجبى به پيشگاه خدا مىكردى ! زيرا كه هر نذرى كه براى غيرخدا باشد ، وفا ندارد ! علي بن ابىطالب عليه السلام فرمود : « اگر خداوند پسران مرا از اين بيمارى كه دارند بهبود بخشد ، سه روز پياپى براى خدا روزه مىگيرم ! و فاطمه عليها السلام نيز سخنى بمانند سخن على عليه السلام گفت ، و ايشان كنيزى از مردم « نوبه » « 1 » به نام فضّه داشتند ، او نيز گفت : سرورم ! اگر خداوند به ايشان عافيت بخشد من هم سه روز روزه مىگيرم !\r\nپس چون آن دو كودك بهبود يافتند ، على عليه السلام نزد همسايهء يهوديش به نام شمعون‌بن حارا رفت و فرمود : شمعون ! سه صاع جو و مقدارى پشم به من بده ! تا دختر رسول خدا صلى الله عليه و آله و سلم پشمها را براى شما ( در برابر جوها ) بريسد ! يهودى جو و پشم را به آن حضرت داد . « 2 »\r\nعلى عليه السلام آنها را به خانهء فاطمه عليها السلام برد و گفت : اى دختر رسول خدا صلى الله عليه و آله و سلم اين جوها را ( آرد و نان بپزيد و ) تناول كنيد و اين پشمها را بريسيد ! پس آن شب را بسر بردند و صبح روزه‌دار بودند ، چون شب شد ، كنيز رفت يك صاع از جو را كه خمير كرده بود پنج قرص نان پخت براى هر كدام از على ، فاطمه ، حسن و حسين و آن كنيز ، يك قرص ! على عليه السلام با پيامبر صلى الله عليه و آله و سلم نماز جماعت را خواند سپس به منزل فاطمه عليها السلام\r\n\r\n\r\n","description":"","footnote":"\r\n( 1 ) - نوبه ، نام شهر مرزى بين كشور سودان با مصر است كه مادر امام جواد عليه السلام نيز اهل آنجابود - م .\r\n( 2 ) - اين روايت مورد اتفاق شيعه و سنى است و در بين محدثان فريقين از روايات متواتره و مشهور است ، اما علماى شيعه متفق‌القول مىگويند : هيجده آيه يا مجموع سوره در اين باره نازل شده است و يكى از افتخارات و فضايل مهم على و فاطمه و فرزندانشان عليهم السلام است - م .\r\n","page_name":" 579 ","page_number":579},
  {"content":"\r\n\r\nآمد تا افطار كند ، همين كه غذا را جلويشان گذاشتند و خواستند بخورند ناگهان گدايى بر در خانه ايستاد و گفت : درود بر شما اى اهل بيت محمد صلى الله عليه و آله و سلم من مستمندى از مستمندان مسلمانم مرا اطعام كنيد خدا شما را از غذاهاى بهشتى اطعام كند !\r\nعلى عليه السلام و بقيّه با شنيدن صداى فقير غذا از دست انداختند و على عليه السلام اين اشعار را سرود :\r\nاى فاطمه ! بانوى صاحب مجد و يقين\r\nاى دختر بهترين همهء مردمان !\r\nآيا آن بيچاره و مستمند را نمىبينى\r\nكه بر در خانه با آه و ناله ايستاده است ؟\r\nبه سوى خدا مىخواند و عرض نياز مىكند\r\nدر حالى كه گرسنه و غمگين است به ما شكوه مىكند !\r\nآرى هر كسى در گروى عمل خويش است\r\nو نيكوكار كسى است كه با دست خود خيرات كند\r\nوعده‌گاهش در بهشت برين است\r\nجايى كه خدا آن را بر آدم بخيل حرام كرده است\r\nآدم بخيل جايگاه غمبارى دارد\r\nآتش دوزخ او را بر سجّين مىافكند !\r\nنوشيدنيش آب جوشان و چرك و خون است\r\nروزگار دراز و سالها آنجا مىماند !\r\nفاطمه عليها السلام در پاسخ وى جواب داد :\r\nفرمانت را شنيدم كه اطاعتش واجب است\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nاكنون من اطاعت مىكنم و باكى ندارم\r\nاميدوارم اگر گرسنه را سير كنم\r\nوارد بهشت جاويد شوم و باعث شفاعتم شود\r\nالبته كه من غذايم را اكنون به او مىدهم و خوددارى نمىكنم\r\nاميدوارم كه اگر آن گرسنه را اطعام كنم\r\nبه نيكان بپيوندم و با ايشان محشور شوم\r\nو وارد بهشت گردم و مقام شفاعت بيابم !\r\nپس همگى غذايشان را به آن فقير دادند و افطار نكرده شب را گذراندند و جز آب چيزى نچشيدند و صبح روزه‌دار بودند تا شب شد ، كنيز برخاست و صاع دوم را خمير كرد و پنج قرص نان را پخت و على عليه السلام نماز را با پيامبر صلى الله عليه و آله و سلم خواند ، سپس به منزل آمد به قصد اينكه افطار نمايد همين كه غذا را جلويشان گذاشتند تا بخورند كه ناگاه يتيمى بر در خانه ايستاد و گفت : درود بر شما اى اهل بيت محمد صلى الله عليه و آله و سلم ! من يتيمى از يتيمان مسلمانم ، مرا اطعام كنيد خدا شما را از طعامهاى بهشتى بخوراند !\r\nامام عليه السلام فرمود : على عليه السلام و همهء اهل خانه با شنيدن صداى يتيم غذاى خود را گذاشتند و على عليه السلام چنين سرود :\r\nاى فاطمه دختر آقاى بزرگوار و بخشنده\r\nدخت پيامبرى كه بخيل نيست\r\nخداى تعالى يتيمى را در خانهء ما فرستاده است\r\nهر كه امروز بخشايش كند او رحمدل است\r\nوعده‌گاه خدا در بهشت پر از نعمت است كه\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nخداوند آن را بر شخص بخيل حرام كرده است\r\nهر كه بدور از بخل باشد زندگى سالم خواهد داشت\r\nولى شخص بخيل نكوهيده مىماند\r\nاو را به ميانهء دوزخ فرو مىاندازد\r\nكه آشاميدنيش خونابه و آب جوشان است\r\nاين است راه راست و استوار\r\nفاطمه عليها السلام نيز چنين سرود :\r\nمن به يقين سهم خودم را به او مىدهم و باكى ندارم\r\nو خدا را بر نانخوران خويش مقدّم مىدارم\r\nآنان كه روز را گرسنه بسر بردند ، آنان شير بچگانند\r\nكوچكتر آنها به حيله و فريب كشته مىشود !\r\nهمگى خوراكشان را به آن يتيم دادند و خود چيزى نخورده شب را سپرى كردند ، در حالى كه چيز جز آب نچشيده بودند ، روزه‌دار وارد صبح شدند ، و چون وقت غروب شد كنيز از جا برخاست و به سراغ صاع سوم آرد جورفت و آن را خمير كرد و پنج قرص نان پخت و على عليه السلام پس ازخواندن نماز با پيامبر صلى الله عليه و آله و سلم به خانه آمد ، مىخواست افطار كند همين كه غذا را جلويشان گذاشتند ، اسير كافرى در خانه ايستاد و گفت : درود بر شما اى اهل بيت محمد صلى الله عليه و آله و سلم ! به خدا كه شما مسلمانان با ما به انصاف رفتار نكرديد ، ما را اسير مىگيريد و بردهء خود مىسازيد ولى به ما غذا نمىدهيد ! من اسيرى از اسيران ( امّت ) محمّدم !\r\nعلى عليه السلام پس از شنيدن صداى اسير با همهء اهل خانه نانى را كه در دست داشتند گذاشتند و علي بن ابىطالب عليه السلام اين اشعار را سرود :\r\n\r\n","description":"","footnote":"","page_name":" 582 ","page_number":582},
  {"content":"\r\n\r\nفاطمه ! اى دختر پيامبر ؛ احمد صلى الله عليه و آله و سلم\r\nدخت پيامبرى كه خدا آقايى او را تأييد كرده است\r\nبراستى خدا او را به نرمخويى و عنايت به ديگران\r\nآراسته ، اينك اسيرى از اسيران پيامبر هدايت شده\r\nدر حالى كه به غل و زنجير بسته است !\r\nاز گرسنگى همچنان به ما شكوه مىكند\r\nهر كه امروز اطعام كند فرداى قيامت\r\nآن را در نزد خداى بزرگ يگانه و يكتا مىيابد !\r\nآرى آنچه برزگر مىكارد به زودى مىدرود\r\nپس بىزحمت و منّت اطعام كنيد !\r\nتا اينكه پاداشى بىپايان داده شويد !\r\nفاطمه عليها السلام با شنيدن سخنان على عليه السلام فرمود :\r\nاز آنچه آوردى يك صاع بيش نمانده\r\nدست و بازويم ( تاب و توانم ) از دست رفت !\r\nبه خدا كه پسرانم از جمله گرسنگانند\r\nدر حالى كه پدرشان جهت حمد خدا در راه او اطعام مىكند\r\nآرى او بىمهابا كار نيك را انجام مىدهد\r\nمىگويد : همين كه آنان خوراكشان را به آن اسير دادند و شب را افطار نكرده گذراندند و چيزى جز آب نچشيدند ، در حالى شب را سپرى كردند كه خداوند نذرشان را برآورده بود .\r\nعلى عليه السلام دست پسرانش را گرفت آنها را كه همانند دو جوجه پركنده از گرسنگى مىلرزيدند به منزل رسول خدا صلى الله عليه و آله و سلم بردد همين كه چشم رسول خدا صلى الله عليه و آله و سلم به ايشان افتاد چشمانش پر از اشك شد و دست\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nكودكان را گرفت به خانهء فاطمه عليها السلام برگرداند ، چون به فاطمه نگريست ديد رنگش دگرگون و شكم به پشت چسبيده است ، خود را به آغوش فاطمه عليها السلام انداخت و پيشانى او را مىبوسيد ، فاطمه عليها السلام با گريه او را ندا داد و گفت : پناه به خدا و پس از او پناه به شما از گرسنگى ، اى رسول خدا !\r\nامام عليه السلام مىفرمايد : پيامبر صلى الله عليه و آله و سلم دست به طرف آسمان بلند كرد ، مىگفت : خداوندا ! آل محمد را سير كن ! جبرئيل نازل شد ، عرض كرد : يا محمد ! بخوان ! فرمود : چه بخوانم ؟ گفت : بخوان :  « إِنَّ الْأَبْرارَ يَشْرَبُونَ مِنْ كَأْسٍ كانَ مِزاجُها كافُوراً . . . »  « 1 » تا آخر سه آيه .\r\nپس از آن على عليه السلام فورى بيرون رفت تا به ابوجبله انصارى برخورد ، به وى گفت : ابوجبله آيا دارى يك دينار به من وام بدهى ؟ گفت : آرى يا ابالحسن ! خدا و فرشتگان او را گواه مىگيرم كه بخشى از ثروتم از جانب خدا و رسول خدا بر تو حلال است ! فرمود : نيازى به آن ندارم ولى اگر وام دهى مىپذيرم !\r\nامام عليه السلام مىفرمايد : ابوجبله يك دينار به وى داد ، على عليه السلام رفت ، ميان كوچه‌هاى مدينه مىگشت تا با آن دينار غذايى بخرد ، ناگهان به مقداد بن اسود كندى برخورد كرد كه بين راه نشسته است على عليه السلام جلو رفت ، فرمود : مقداد ! چه شده است كه تو را افسرده و غمگين مىبينم ؟ !\r\nعرض كرد : من همان حرف را مىزنم كه عبد صالح جناب موسى بن عمران عليه السلام گفت :  « رَبِّ إِنِّي لِما أَنْزَلْتَ إِلَيَّ مِنْ خَيْرٍ فَقِيرٌ »  « 2 » فرمود : از چه وقت اين‌طور نيازمند بودى ؟ گفت : چهار روز است ! على عليه السلام مدتى در خود فرو\r\n\r\n\r\n","description":"","footnote":"\r\n( 1 ) - دهر / 5 : به يقين نيكان از جامى مىنوشند كه با عطر آميخته است .\r\n( 2 ) - قصص / 24 : خدايا هر خير و نيكى كه بر من فرستى من به آن نياز دارم .\r\n","page_name":" 584 ","page_number":584},
  {"content":"\r\n\r\nرفت سپس گفت : اللَّه اكبر ! اللَّه اكبر ! اهل بيت پيغمبر صلى الله عليه و آله و سلم سه روز است كه غذا نخورده‌اند ولى تو اى مقداد چهار روز ! پس تو از من به اين دينار سزاوارترى !\r\nآن دينار را به وى داد و رفت و وارد مسجد شد ، خدمت رسول خدا صلى الله عليه و آله و سلم رسيد ، چون پيامبر صلى الله عليه و آله و سلم از نماز فارغ شد ، دست روى شانهء على عليه السلام زد و گفت : يا على بلند شو ! تا به خانهء شما برويم شايد غذايى نصيب من هم بشود ! به من خبر دادند كه تو از جبله يك دينار گرفته‌اى !\r\nپيامبر صلى الله عليه و آله و سلم و على عليه السلام رفتند در حالى كه على عليه السلام از رسول خدا صلى الله عليه و آله و سلم خجالت مىكشيد زيرا كه پيامبر صلى الله عليه و آله و سلم از گرسنگى به شكمش سنگ بسته بود ، درِ خانه فاطمه عليها السلام را زدند ، همين كه چشم فاطمه به پيامبر افتاد در حالى كه گرسنگى در سيمايش پيدا بود به سرعت برگشت و گفت : چه غم‌انگيز است نزد خدا و رسول خدا صلى الله عليه و آله و سلم ! گويا ابوالحسن عليه السلام نمىدانست كه ما سه روز است غذايى نداريم ! آنگاه وارد جاى نمازش شد و دو ركعت نماز خواند سپس فرياد برآورد : اى آل محمد ! اينك محمّد پيامبرتان و فاطمه دختر پيامبرتان و على داماد و پسرعموى پيامبر و حسن و حسين دو نوادهء پيامبرتان است ! خدايا ! بنىاسرائيل از تو درخواست كردند كه براى آنها غذاى آسمانى بفرستى تو فرستادى در حالى كه آنان كفران نعمت تو را كردند ، خداوندا ! براستى كه آل محمّد صلى الله عليه و آله و سلم نعمت تو را كفران نمىكنند !\r\nسپس نگاهى به اطرافش كرد ناگاه قدحى پر از آبگوشت و گوشت را ديد ، و آنها را برداشت و برد خدمت رسول خدا صلى الله عليه و آله و سلم گذاشت .\r\nپيامبر صلى الله عليه و آله و سلم دست خود را به طرف آبگوشت و گوشتها دراز كرد و فرمود : « هيچ موجودى نيست مگر اينكه تسبيح و حمد خدا را\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nمىگويد » « 1 » آنگاه فرمود يا على ! از كناره‌هاى اين قدح ميل كن ! و برآمدگيهاى آن را بهم نزن زيرا كه بركت در آن است پس پيامبر صلى الله عليه و آله و سلم و على ، فاطمه ، حسين و حسين عليهم السلام تناول كردند ، پيامبر صلى الله عليه و آله و سلم غذا مىخورد ، به على عليه السلام با لبخند نگاه مىكرد و على عليه السلام غذا مىخورد و با تعجّب به فاطمه عليها السلام نگاه مىكرد !\r\nپس پيامبر صلى الله عليه و آله و سلم به على عليه السلام فرمود : يا على ! غذا را بخور و از فاطمه چيزى مپرس ! سپاس خدا را كه مَثَلِ تو و فاطمه ، مَثَلِ مريم دختر عمران و زكريا قرار داد كه « هرگاه زكريا وارد محراب مىشد در نزد خود غذاى جالب مخصوصى مىديد تا اينكه روزى ( از روى تعجّب ) به او گفت : اين غذا را از كجا آوردى ؟ ! ( مريم ) در پاسخ گفت : اين از طرف خداست و اوست كه هر كس را بخواهد بىحساب روزى مىدهد » . « 2 »\r\nيا على ! اين مائده به خاطر آن دينارى است كه وام دادى ، البتّه كه خداوند امشب به تو بيست و پنج جزء از نيكى را مرحمت كرد ، اما يك جزء آن اين بود كه در دنيا از غذاى بهشتى خود تو را بخوراند و بيست و چهار جزء آن را برايت اندوخته كرده است تا در آخرت مرحمت كند » . « 3 »\r\n\r\nاز سورهء ليل\r\n101 - ابوالقاسم علوى در حديث معنعنى از فرات بن ابراهيم به نقل از علي بن حسين عليهما السلام آورده است ، مىفرمايد : « مرد مؤمنى در زمان پيامبر صلى الله عليه و آله و سلم در خانه‌اى زندگى مىكرد كه داخل آن باغى بود و\r\n\r\n\r\n","description":"","footnote":"\r\n( 1 ) - اسراء / 44 .\r\n( 2 ) - آل عمران / 37 .\r\n( 3 ) - تفسير فرات : ص 196 .\r\n","page_name":" 586 ","page_number":586},
  {"content":"\r\n\r\nهمسايه‌اش كودكانى داشت ، وقتى كه خرماى تازه از درخت مىافتاد به بچه‌هاى خودش مژده مىداد و آنها خرماها را مىخوردند و آن مرد ثروتمند را وادار مىكردند تا خرماها را از داخل دهان بچه‌هاى همسايه‌اش بيرون آورد . آن مرد ( همسايه ) از اين ماجرا به پيامبر صلى الله عليه و آله و سلم شكايت كرد ، پيامبر صلى الله عليه و آله و سلم به تنهايى نزد آن مرد ثروتمند رفت و فرمود :\r\nاين باغت را در برابر باغى در بهشت به من به فروش ! مرد ثروتمند گفت چيز نقدى را به نسيه نمىفروشم !\r\nپيامبر صلى الله عليه و آله و سلم با شنيدن سخن وى گريه كرد و به سمت مسجد برگشت ، اميرالمؤمنين علي بن ابىطالب عليه السلام آن حضرت را ديد و گفت : يا رسول اللَّه ! خداوند چشمان شما را نگرياند ! چرا گريه مىكنيد ؟\r\nماجراى آن مرد ناتوان و آن باغ را به على عليه السلام گفت .\r\nاميرالمؤمنين عليه السلام به سراغ آن مرد ثروتمند رفت تا او را از منزلش به بيرون طلبيد ، فرمود : سرايت را به من به فروش !\r\nمرد ثروتمند گفت : در مقابل باغ محصور حسينى شما فروختم ! على عليه السلام دست بر دست او زد ( به مفهوم : قبول است ) و به سراغ آن مرد ناتوان برگشت و به وى فرمود : خانه ( و باغ ) را به خانهء خودت اضافه كن كه خداوند پروردگار جهانيان آن را به ملكيت تو درآورد !\r\nاميرالمؤمنين عليه السلام آمد و جبرئيل بر پيامبر صلى الله عليه و آله و سلم نازل شد و گفت : يا محمدا بخوان :   « وَ اللَّيْلِ إِذا يَغْشى -   تا آخر سوره » . « 1 »\r\n\r\n\r\n","description":"","footnote":"\r\n( 1 ) - ليل / 1 - 21 : قسم به شب ، آنگاه كه ( جهان را ) بپوشاند ، و به روز وقتى كه تجلّى كند ، و به آن كس كه نر و ماده را آفريد ، كه تلاش شما ( در زندگى ) متفاوت است ؛ امّا آن كه در راه خدا انفاق كند و پرهيزگار باشد ، و جزاى نيك را باور داشته باشد ما او را در مسير آسانى قرار مىدهيم ، اما كسى كه بخل ورزد و ( از اين راه ) بىنيازى خواهد و پاداش نيك را تكذيب كند به زودى او را در مسير دشوارى قرار مىدهيم ، و در آن هنگام كه ( در جهنم ) سقوط كند اموال او سودى نبخشد . . .\r\n","page_name":" 587 ","page_number":587},
  {"content":"\r\n\r\nپس پيامبر صلى الله عليه و آله و سلم از جا بلند شد و پيشانى على عليه السلام را بوسه زد سپس فرمود : پدر و مادرم به فدايت ! اين سوره به طور كامل دربارهء تو نازل شده است ! » . « 1 »\r\n\r\nاز سورهء توحيد\r\n102 - شيخ صدوق از عاصم بن حميد در حديث مرفوعى نقل كرده است ، مىگويد : از علي بن حسين عليهما السلام راجع به سورهء توحيد پرسيدند ، فرمود :\r\n« همانا خداى عزّوجلّ مىدانست كه در آخرالزّمان اقوامى ژرف‌نگر مىآيند از اين رو سورهء    « قُلْ هُوَ اللَّهُ أَحَدٌ . اللَّهُ الصَّمَدُ »    « 2 » و آياتى از سورهء حديد را تا  « وَ هُوَ عَلِيمٌ بِذاتِ الصُّدُورِ »  « 3 » را نازل كرد ! بنابراين هر كس بيش از آن را بخواهد پيش رود هلاك شده است . » . « 4 »\r\n\r\n\r\n","description":"","footnote":"\r\n( 1 ) - تفسير فرات : ص 213 .\r\n( 2 ) - توحيد / 1 : بگو خداوند يكتا و يگانه است ، مقصد همهء نيازمندان .\r\n( بايد توجه داشت كه « اللَّه » اسم خاص خداوند است ، هزار بار در قرآن تكرار شده و به تمام صفات جمال و جلال خداوند اشاره دارد . اميرالمؤمنين در خطبه 186 تفسير جالبى از اين سوره دارد كه عالىترين دقايق توحيد را بيان كرده است - م . )\r\n( 3 ) - حديد / 6 : و او به آنچه در دلها وجود دارد داناست . ( اين آيات را برخى ، آيات ژرف‌انديشان ناميده‌اند ، اين سوره جامع بيست صفت از اوصاف الهى است كه انسان را با ذات مقدس خدا آشنا مىكند - م . )\r\n( 4 ) - توحيد : ص 283 .\r\n","page_name":" 588 ","page_number":588},
  {"content":"\r\n\r\n\r\nبخش دعا\r\n1 - محمدبن يعقوب از قول ثوير نقل كرده است ، مىگويد : من از علي بن حسين عليهما السلام شنيدم كه مىفرمود : « براستى وقتى كه فرشته‌ها بشنوند كه شخص مؤمنى پشت سر برادر مؤمنش دعا مىكند گويند : چه نيكو برادرى براى برادر مؤمنت با اينكه او غايب است تو در حق او دعاى خير مىكنى ! او را به نيكى ياد مىكنى !\r\nهر آينه خداى عزّوجلّ از آنچه براى او درخواست دارى ، دو برابر به تو مىدهد و او نيز از تو به خوبى ياد كند دو برابر آنچه را كه تو از او ياد كردى ، با وجود اين تو بر او فضيلت دارى .\r\nو هر گاه فرشته‌ها از زبان او بشنوند كه به برادرش بدگويى مىكند و بر او نفرين مىنمايد ، مىگويند : چه بد برادرى براى برادرت ! دست بردار از اين حرفها اى كسى كه روى گناهان و عيبهايش پرده كشيده شده است ، به خودت بپرداز ! و سپاسگذار آن خداوندى باش كه روى عيبهاى تو پرده‌پوشى كرده و آنها را پوشانده است و بدان كه خداى عزّوجلّ به حال بندهء خويش از تو داناتر است . » . « 1 »\r\n\r\n\r\n","description":"","footnote":"\r\n( 1 ) - كافى : 2 / 508 .\r\n","page_name":" 589 ","page_number":589},
  {"content":"\r\n\r\n2 - ابن فهد از سرور عابدان عليه السلام نقل كرده است : « كه دعا و بلا تا روز قيامت همراهند ! همانا دعا بلا را باز مىگرداند با اينكه قطعى و مسلّم شده است » . « 1 »\r\n3 - همو مىگويد : زين‌العابدين عليه السلام به خدمتكارش مىفرمود : « اندكى درنگ كن ! تا او ( فقير ) دعا كند ! » و فرمود : « دعاى فقير رد نمىشود ! » . « 2 »\r\n4 - از اوست ، مىگويد : امام عليه السلام چنان بود كه به خدمتكارش دستور مىداد : هرگاه چيزى به فقير دادى ، او ( بايد ) دعاى به خير نمايد . « 3 »\r\n5 - مجلسى از كتاب « محاسبةالنّفس » به اسناد خود تا علي بن حسين عليهما السلام نقل كرده است ، مىفرمايد : « پيامبر صلى الله عليه و آله و سلم شنيد كه مردى مىگويد : اى بخشنده‌ترين بخشايندگان ! شانهء آن مرد را گرفت و فرمود :\r\nاينك خداى ارحم‌الرّاحمين حاضر است ! به تو عنايت دارد ، حاجت خود را درخواست كن ! » . « 4 »\r\n6 - از دعوات راوندى به نقل از ابوحمزهء ثمالى آورده است ، مىگويد :\r\nعلي بن حسين عليهما السلام فرمود : « بيرون آمدم . . . « 5 »\r\n7 - همو از « فلاح السائل ، از بزنطى به نقل از ابوالحسن عليه السلام آورده است ، مىفرمايد : « علي بن حسين عليهما السلام همواره مىگفت : هر كه پيش از نزول بلاء اقدام به دعا كند ، و بعد از بلا نيز دعا نمايد دعايش مستجاب\r\n\r\n\r\n","description":"","footnote":"\r\n( 1 ) - عدّة الداعى : ص 13 .\r\n( 2 ) - همان ، ص 59 .\r\n( 3 ) - همان .\r\n( 4 ) - همان .\r\n( 5 ) - بحارالانوار : 93 / 366 . اين حديث را در بخش سيرهء امام عليه السلام به شمارهء 30 و در جاى ديگر با مختصر تفاوت لفظى نقل كرديم - م .\r\n","page_name":" 590 ","page_number":590},
  {"content":"\r\n\r\nگردد ولى كسى كه پيش از نزول بلا دعا نكند بعد بلا بر او نازل شود دعايش مستجاب نمىگردد ! » . « 1 »\r\n\r\nاسم اعظم\r\n8 - طبرسى مىگويد : نقل كرده‌اند كه علي بن حسين عليهما السلام فرمود :\r\n« خداى سبحان را يك سال تمام به دنبال هر نمازى مىخواندم تا اسم اعظم را به من بياموزد ! روزى در آن بين كه من نماز صبح را خوانده بودم ، چشمانم را در حالى كه نشسته بودم خواب ربود ، ناگهان ديدم مردى در برابرم ايستاده است به من مىگويد : تو از خدا درخواست كرده بودى تا اسم اعظم را بر تو بياموزد ؟ ! گفتم : آرى . گفت : بگو : اللهم انى أسئلك باسم الله ، الله ، الله ، الله ، الله الذى لا إله الا هو رب العرش العظيم . « 2 »\r\nمىگويد : به خدا سوگند كه آن را براى چيزى نخواندم ، مگر موفقيّت آن را ديدم » . « 3 »\r\n9 - ابن طاووس از علي بن حسين ، زين‌العابدين عليه السلام نقل كرده است ، مىفرمايد ( پس از نقل حديث بالا ) آن مرد گفت : آيا فهميدى يا برايت بازگو كنم ؟ گفتم : برايم بازگو كنيد ! بازگو كرد .\r\nعلي بن حسين عليهما السلام فرمود : « هرگز اين را به چيزى نخواندم مگر اينكه\r\n\r\n\r\n","description":"","footnote":"\r\n( 1 ) - بحارالانوار : 93 / 382 .\r\n( 2 ) - يعنى : خداوندا من تو را به نام اللَّه ، اللَّه ، اللَّه ، اللَّه ، اللَّه مىخوانم ، آنكه جز او خدايى نيست ؛ پروردگار عرش بزرگ است !\r\n( 3 ) - مكارم‌الاخلاق : ص 408 .\r\n","page_name":" 591 ","page_number":591},
  {"content":"\r\n\r\nآن را ديدم و اميدوارم كه در پيشگاه او اين دعا برايم اندوخته‌اى باشد . » . « 1 »\r\n\r\nثواب لا إله الّااللَّه\r\n10 - برقى ، از سعيدبن مسيّب ، به نقل از علي بن حسين عليهما السلام آورده است .\r\nمىفرمايد : « رسول خدا صلى الله عليه و آله و سلم فرمود : آيا به شما خبر ندهم چيزى را كه خير دنيا و آخرت در آن است ؟ و هر گاه غم و اندوهى داشتيد خدا را بدان وسيله بخوانيد ، از شما بر طرف سازد ؟\r\nگفتند : چرا ، يا رسول اللَّه !\r\nفرمود : بگوييد : « لا إله الا الله لا نشرك به شيئا » « 2 » آنگاه هر چه خواستيد از خدا بخواهيد ! » . « 3 »\r\n11 - مجلسى از دعوات راوندى نقل كرده است كه مردى « لا إله الّا اللَّه » گفت . علي بن حسين عليهما السلام فرمود : « ولى من مىگويم : لا إله الا الله و الحمد لله رب العالمين » چون هر گاه كسى از شما لا إله الّا اللَّه بگويد ، بايد بگويد : ( و الحمد لله رب العالمين ، چون خداى تعالى مىگويد :  « فَادْعُوهُ مُخْلِصِينَ لَهُ الدِّينَ  « 4 »  الْحَمْدُ لِلَّهِ رَبِّ الْعالَمِينَ . » .  « 5 »\r\n\r\n\r\n","description":"","footnote":"\r\n( 1 ) - مهج‌الدّعوات : ص 316 .\r\n( 2 ) - خدايى جز خداى يكتا نيست ، چيزى را شريك او نمىدانيم .\r\n( 3 ) - محاسن : ص 32 .\r\n( 4 ) - اعراف / 29 : او را بخوانيد و دين و آيين خود را خالص و مخصوص او قرار دهيد .\r\n( 5 ) - بحارالانوار : 93 / 208 .\r\n","page_name":" 592 ","page_number":592},
  {"content":"\r\n\r\n\r\nوظيفهء دعا كننده\r\n12 - برقى از ابن مسكان به نقل از امام صادق ، از پدرش ، از قول علي بن حسين عليهم السلام آوره است ، فرمود : « موسى بن عمران عليه السلام به مردى گذر كرد كه دست به طرف آسمان بلند كرده بود و خدا را مىخواند ! موسى عليه السلام در پى حاجت خود رفت ، هفت روز گذشت سپس نزد وى برگشت ، ديد دست به طرف آسمان دراز كرده ، مىگويد : خدايا اينك بندهء تو هفت روز است كه دست به درگاه تو دراز كرده و حاجت خود را از تو مىطلبد و از تو آمرزش مىخواهد ، پاسخ او را نمىدهى !\r\nخداوند به موسى عليه السلام وحى كرد : اى موسى ! اگر او بقدرى مرا بخواند كه دستهايش جدا شود و يا زبانش بريده شود ، دعاى او را مستجاب نمىكنم مگر از آن درى بيايد كه من او را دستور داده‌ام » . « 1 »\r\n\r\nاوقات دعا\r\n13 - طبرسى از زين‌العابدين عليه السلام روايت كرده است ، مىفرمايد : « دعا پس از نزول بلا سودى ندارد ! » . « 2 »\r\n\r\nدعا در سجدهء شكر\r\n14 - ابوجعفر طوسى مىگويد : آورده‌اند كه علي بن حسين عليهما السلام چنان\r\n\r\n\r\n","description":"","footnote":"\r\n( 1 ) - محاسن : ص 224 .\r\n( 2 ) - مكارم الاخلاق : ص / 317\r\n","page_name":" 593 ","page_number":593},
  {"content":"\r\n\r\nبود كه صدبار « الحمدللَّه شكراً » مىگفت ، و هر ده بار كه اين ذكر را مىگفت ، از باب تشكّر از اجابت كننده مىگفت : « يا ذالمن الذى لا ينقطع ابدا و لا يحصيه غيره و يا ذالمعروف الذى لا يتخذ ابدا يا كريم يا كريم يا كريم ! » « 1 » سپس دعا مىكرد و تضرّع و زارى مىنمود و آنگاه حاجت خود را ياد مىكرد و بعد مىگفت : خدايا سپاس تو را اگر تو را اطاعت كردم ، و حجّت تو را است اگر نافرمانى كردم ! خدايا ! در احسان تو به ما در حال نيكى ، از من و ديگران كارى ساخته نيست يا كريم يا كريم بر محمد و اهل بيتش درود فرست و به خاطر تمام آنچه از تو درخواست كردم و كسانى كه در خاوران و باختران زمين از مردان و زنان باايمان از تو درخواست نمايند ، درود فرست و از ايشان آغاز كن و به من نيز وسيلهء رحمت خود پس از ايشان عنايت كن ! » .\r\nآنگاه صورت راست خود را روى زمين مىگذاشت و مىگفت : « اللهم لا تسلبنى ما انعمت به على من و لا يتك و و لا ية محمد و آله ( عليه و عليهم السلام ) » « 2 » سپس صورت چپش را بر زمين مىگذاشت و همان ذكر را مىگفت .\r\nو چون سر از سجده برداشتى دست خود را به موضع سجده‌ات بكش و سه مرتبه صورتت را مسح كن و هر بار بگو : « اللهم لك الحمد لا إله الا انت عالم الغيب و الشهادة الرحمن الرحيم ، اللهم اذهب عنى اللهم و الحزن و الفتن ما ظهر\r\n\r\n\r\n","description":"","footnote":"\r\n( 1 ) - اى خدايى كه هرگز نعمتش قطع نمىشود ، و جز او از عهده شمارشش بر نمىآيد و اىنيكوكارى كه هرگز ( بندگان را به خاطر نخستين گناهانشان ) عقوبت نمىكند ، اى بخشنده ، اى بخشنده ، اى بخشنده !\r\n( 2 ) - اى خدا ! نعمتهاى مرحمتى از ولايت خود و ولايت محمد و آل محمد صلى الله عليه و آله و سلم را از من مگير !\r\n","page_name":" 594 ","page_number":594},
  {"content":"\r\n\r\nمنها و ما بطن » « 1 »\r\n15 - همو نقل كرده است كه علي بن حسين عليهما السلام در ماه رجب به عمره رفت ، تمام اوقات شب و روز كنار كعبه نماز مىخواند و در سجدهء نمازش مىشنيدند كه چنين مىگفت : « عظم الذنب من عبدك فليحسن العفو من عندك » « 2 » چيزى در مدّت توقّفش افزون بر اين نمىگفت . « 3 »\r\n16 - ابوطالب املى از طاووس ( يمانى ) . . . « 4 »\r\n17 - سبط بن جوزى از قول زهرى از عايشه نقل كرده است ، مىگويد :\r\nعلي بن حسين عليهما السلام را در حجر اسماعيل در حال سجده ديدم ، مىگفت :\r\n« خدايا بنده‌ات در آستانهء تو و مستمندت در پيشگاه تو و نيازمندت بر در خانهء تو آمده است ! »\r\nزهرى مىگويد : اين دعا را در هيچ گرفتارى نخواندم مگر اينكه خداوند بر طرف ساخت . « 5 »\r\n\r\nنماز حاجت\r\n18 - طبرسى مىگويد : نقل كرده‌اند : وقتى كه علي بن حسين عليهما السلام را\r\n\r\n\r\n","description":"","footnote":"\r\n( 1 ) - خداوندا تو را سپاس ، خدايى جز تو وجود ندارد ، تو داناى غيب و شهودى و بخشنده و مهربانى ! خداوندا غم و اندوه و آشوب را چه آشكار و چه پنهان از من دور كن !\r\n( 2 ) - گناه بنده‌ات بسى بزرگ است ، پس بايد بخشش از جانب تو باشد !\r\n( 3 ) - مصباح المتهجّدين : ص 557 .\r\n( 4 ) - تيسيرالمطالب : ص 237 . اين حديث را در بخش « سيرهء امام عليه السلام » به شماره 20 نقل كرديم ، مراجعه شود .\r\n( 5 ) - تذكرةالخواص : ص 331 .\r\n","page_name":" 595 ","page_number":595},
  {"content":"\r\n\r\nچيزى غمگين مىكرد پاكيزه‌ترين لباسهاى خود را مىپوشيد و وضوى شادابى مىگرفت و به بالاترين بام خانه مىرفت و چهار ركعت نماز مىخواند : در ركعت اول سورهء حمد   ( إِذا زُلْزِلَتِ   را و در ركعت دوم ، حمد و   إِذا جاءَ نَصْرُ اللَّهِ   را و در ركعت سوم حمد و   قُلْ يا أَيُّهَا الْكافِرُونَ   را و در ركعت چهارم حمد و   قُلْ هُوَ اللَّهُ أَحَدٌ   را مىخواند « 1 » سپس دستها به طرف آسمان بلند مىكرد و مىگفت : « خداوندا ! تو را به آن نامهايت مىخوانم كه اگر به آن نامها تو را بخوانند درهاى بستهء آسمان گشوده شود ، و اگر به خاطر گشودن تنگناهاى زمينها تو را بخوانند گشوده شود ! و تو را به آن نامهايت مىخوانم كه هر گاه براى آسان شدن درهاى سختى تو را به آن نامها بخوانند آسان گردند و به آن نامهايت مىخوانم كه هر گاه بر گورها به آن نامها تو را بخوانند مردگان زنده شوند !\r\nخداوندا بر محمد و آل محمد درود فرست و مرا با حاجت روا شده برگردان !\r\nعلي بن حسين عليهما السلام فرمود : « در آن صورت به خدا سوگند هنوز قدمى برنداشته ان شاءاللَّه ، حاجتش برآورده مىشود . » . « 2 »\r\n19 - مجلسى از دعوات راوندى نقل كرده است كه زين‌العابدين عليه السلام بر مردى گذر كرد كه بر در خانهء مردى نشسته بود ، فرمود : « چرا بر در خانهء اين مرد ناز پروردهء ستمكار نشسته‌اى ؟ »\r\nآن مرد گفت : به خاطر گرفتارى !\r\n\r\n\r\n","description":"","footnote":"\r\n( 1 ) - بديهى است كه اين چهار ركعت را به صورت دو نماز دو ركعتى بايد خواند با تشهد و سلام‌جداگانه - م .\r\n( 2 ) - مكارم الاخلاق : ص 391 .\r\n","page_name":" 596 ","page_number":596},
  {"content":"\r\n\r\nامام عليه السلام فرمود : « برخيز ! من تو را در خانهء كسى راهنمايى مىكنم كه بهتر است از در خانهء او ، به در خانهء پروردگارى كه براى تو از او بهتر است ! »\r\nدست او را گرفت و برد تا به مسجد پيامبر صلى الله عليه و آله و سلم رسيدند . سپس فرمود : « رو به قبله بايست ! و دو ركعت نماز بخوان سپس دستهايت را به درگاه خداى عزّوجلّ بلند كن و او را ثنا بگو و بر پيامبر او درود فرست ! آنگاه سورهء حشر را تا آخر و شش آيه از اول سورهء حديد و دو آيه‌اى را كه در آل عمران است بخوان ! سپس از خدا درخواست كن ! كه براستى چيزى را از خدا ( در آن حال ) نخواهى خواست مگر اينكه عطا خواهد كرد » . « 1 »\r\n\r\nنماز استخاره\r\n20 - طبرسى از ابوجعفر محمدبن على عليهم السلام روايت كرده است ، مىگويد :\r\n« علي بن حسين عليهما السلام هر وقت قصد رفتن به حج يا عمره يا آزاد كردن برده و يا خريد و فروش برده‌اى را مىكرد ، وضو مىگرفت و دو ركعت نماز استخاره بجا مىآورد كه در آن سورهء رحمان و حشر را مىخواند چون از دو ركعت نماز فارغ مىشد ، از خداوند دويست بار درخواست خير مىكرد سپس قل هواللَّه احد و معوّذتين ( سورهء فلق و ناس ) را مىخواند ، آنگاه مىگفت : « خداوندا ! بقدرى كه مىدانستم بر اين امر همّت گماردم .\r\n\r\n\r\n","description":"","footnote":"\r\n( 1 ) - بحارالانوار : 91 / 375 .\r\n","page_name":" 597 ","page_number":597},
  {"content":"\r\n\r\nبنابراين اگر تو چيزى را مىدانى كه در دين و دنيا و آخرتم بهتر است ، برايم مقدّر فرما ! و اگر مىدانى كه در دين و دنيا و آخرتم بد است از من بر طرف كن !\r\nپروردگارا تو دربارهء رشد من تصميم بگير هر چند كه من نپسندم ! و يا بپسندم ! به حق بسم الله الرحمن الرحيم ، ما شاءالله لا حول و لا قوة الا بالله حسبى الله و نعم الوكيل ! پس از آن مىرفت و تصميم مىگرفت ! » . « 1 »\r\n\r\nثواب الحمدللَّه\r\n21 - شيخ طوسى نقل كرده است كه زين‌العابدين عليه السلام فرمود : « هر كه « الحمدللَّه » بگويد ، در حقيقت شكر همهء نعمتهاى خداى عزّوجلّ را برآورده است » . « 2 »\r\n\r\nدعاى بعد از نماز صبح\r\n22 - كفعمى مىنويسد : ( پس از نماز صبح ) اين دعاى علي بن حسين عليهما السلام را بخوان كه از جمله دعاهاى صحيفهء كامله است :\r\n« سپاس خداوندى را كه شب و روز را به توانايى خود آفريد ، و به قدرت خويش از هم جدا ساخت و هر كدام را حدى محدود و در مدّتى معيّن قرار داد ؛ از هر يك كاسته و به ديگرى مىافزايد ، و باز از ديگرى گرفته به اوّلى باز مىگرداند تا بندگان را مايهء خورش و پروش به\r\n\r\n\r\n","description":"","footnote":"\r\n( 1 ) - مكارم الاخلاق : ص 373 .\r\n( 2 ) - همان : ص 397 .\r\n","page_name":" 598 ","page_number":598},
  {"content":"\r\n\r\nاندازه‌اى كه مقدر فرموده است فراهم آيد .\r\nپس شب را آفريد تا از رنج و حركت و كوشش و ماندگى بياسايند و آن را پوشش قرار داد تا از آرامش و خواب بهره ببرند و ايشان را آسايش و نيروى تازه پديد آيد و از لذّت و كام دل برخوردار گردند و روز را براى ايشان روشن خلق كرد تا از فضل او بجويند و براى روزى وسيله فراهم آورند و در زمين به تكاپو بيفتند و نفع عاجل اين جهان و سود آجل آن جهان را به دست آورند ؛ بدين وسيله كار ايشان را به سامان رساند و آنان را بيازمايد و بنگرد كه در اوقات طاعت و مواقع فرايض و احكام او چه مىكنند تا بدكاران را مطابق عملشان كيفر دهد و نيكوكاران را به نيكى پاداش مرحمت كند .\r\nخدايا ! تو را سپاس كه صبح را براى ما شكافتى و ما را از روشنايى روز بهره‌مند ساختى و راه طلب روزى را به ما نُمودى و ما را از آفات شبانه حفظ كردى . ما و همه چيز در حالى صبح كرديم كه ملك توايم ؛ آسمان و زمين و آنچه در اين دو پراكنده ساخته‌اى ، ساكن و يا متحرك ، ايستاده يا در حال رفتن ، و هر چه در هوا برآمده و يا زير خاك پنهان است ، همهء ما در قبضهء قدرت توايم و ملك و قدرت تو ما را فرو گرفته و مشيّت تو ما را بهم پيوسته است !\r\nدست در هر كارى كه داريم ، تصرّفات ما به تدبير تو است ، هيچ كارى جز به فرمان تو نتوانيم . و هيچ خيرى جز به بخشندگى تو بر ما نرسد ! آرى اين روزى است نو و تازه و شاهدى آماده و حاضر بر همهء اعمال ما ، اگر نيكوكار باشيم ستايش كنندگان ما را بدرود گويند و اگر بد كنيم با نكوهش از ما جدا شوند .\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nخدايا ! بر محمد و آل او درود فرست و چنان مقدّر كن كه با او بخوشى مصاحبت كنيم و به ناخوشى از ما جدا نگردد ؛ مرتكب گناهى نشويم ؛ چه بر صغيره و چه كبيره دست نيازيم .\r\nحسنات ما را بسيار كن و ما را از بديها دور گردان ! همهء ساعات روز ما را از آغاز تا انجام در حمد و سپاس و اجر و ثواب مصروف بدار و از فضل و احسان خود برخودار گردان .\r\nخدايا زحمت ما را بر كرام‌الكاتبين آسان كن و نامهء اعمال ما را از حسنات آكنده ساز ! و با كار زشت ما را رسوا نكن !\r\nخدايا در هر ساعتى از ساعات روز براى ما بهره‌اى از عبادت و توفيق شكر مرحمت كن و گواهى راستگو از فرشتگانت بر ما بگمار !\r\nخداوندا ! بر محمد و آل محمد درود فرست و ما را از پيش رو و پشت سر و طرف راست و چپ و از همهء اطراف حفظ كن ! چنان كه ما را از گناه محفوظ داشته و به طاعت تو راه نمايد و دوستى تو را در دل ما جاى دهد !\r\nخداوندا ! بر محمد و آل او درود فرست و ما را در امروز و امشب و در همه روز توفيق ده تا نيكى كنيم و از بدى بپرهيزيم ، و شكر نعمت تو را بجا آوريم و پيرو سنّت رسول تو باشيم و از بدعتها دورى كنيم و امر به معروف و نهى از منكر نماييم و پاسدار اسلام باشيم و باطل را عيب شماريم و خوار داريم و حق را يارى نموده و گرامى بداريم ، و گمراه را هدايت كنيم و ناتوان را كمك نموده و ستم ديده را فريادرس باشيم !\r\nخدايا بر محمد و آل او درود فرست و اين روز را فراخترين روز روزى ما قرار ده كه تاكنون ديده و شناخته‌ايم ! و بهترين همدمى كه با\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nوى بوده‌ايم و نيكوترين وقتى كه در آن بسر برده‌ايم ! و ما را پسنديده‌ترين آفريدگان خود قرار ده كه شب و روز بر آنها گذشته است و سپاسگزارترين كسانى كه به ايشان نعمت داده‌اى و چابك‌ترين كسى كه به شريعت تو عمل كرده و پارساترين فردى كه از نافرمانيهاى خود بيمناك فرموده‌اى !\r\nخدايا ! من تو را گواه مىگيرم و گواهى تو ما را بس است و هم آسمان و زمين و فرشتگان و ديگر مخلوقات تو را كه در اين دو مسكن دارند ، در اين روز و اين ساعت و اين شب و اين جايگاه گواه باشند كه من شهادت مىدهم بر اينكه تو آن خداوندى كه جز تو خداى بحقى نيست . تو دادگستر و داور دادخواه و مهربان بر بندگان و پادشاه گيتى و بخشاينده بر خلقى ! و شهادت مىدهم كه محمّد صلى الله عليه و آله و سلم پيامبر و برگزيدهء تو از همهء آفرينش است ؛ رسالت خويش را به او سپردى و او پيام تو را رساند و فرمودى خيرخواه امت باشد و او چنان بود .\r\nخداوندا ! بر محمد و آل او درود فرست ، بيش از آنچه بر ديگر آفريدگان فرستادى و عطا كن بر او بهترين عطيه‌اى را كه به يكى از بندگانت عطا كردى ، و پاداش فرما به جاى ما بهترين و گرامىترين پاداشى را كه به يكى از پيامبرانت از جانب امتش مرحمت فرمودى ! كه تو اى آن عطا كنندهء نعمت عظيم و آمرزندهء گناه بزرگ ، و تو اى مهربانتر از هر مهربانى و درود فرست بر محمد و آل او كه پاكان و پاكيزگان و برگزيده و گرامىترين خلقند ! » « 1 »\r\n\r\n\r\n","description":"","footnote":"\r\n( 1 ) - مصباح كفعمى : ص 69 .\r\n","page_name":" 601 ","page_number":601},
  {"content":"\r\n\r\n23 - مجلسى از كتاب « دعوات » نقل كرده است كه زين‌العابدين عليه السلام نماز صبح را كه مىخواند در جاى نمازش همچنان مىنشست ( تعقيبات مىخواند ) تا آفتاب طلوع مىكرد ، سپس برمىخاست نمازى طولانى مىخواند ، آنگاه خواب مختصرى مىرفت ، بعد كه برمىخاست مسواك مىطلبيد ، مسواك مىكرد سپس صبحانه مىخواست . « 1 »\r\n24 - از كتاب تاج‌العروس به نقل از جعفربن محمد عليهما السلام آورده است ، مىفرمايد : « سرور عابدان ، زين‌العابدين عليهما السلام وقتى كه صبح مىشد ؛ جز آيةالكرسى تا نيمروز چيزى نمىخواند همين كه ظهر مىشد نماز مىخواند ، و چون از نماز فارغ مىشد شروع به خواندن سورهء انا انزلناه فى ليلةالقدر مىكرد » . « 2 »\r\n25 - از امام صادق عليه السلام نقل كرده است ، مىفرمايد : « علي بن حسين عليهما السلام به طور جدّى سوگند مىخورد كه اگر كسى آيةالكرسى را پيش از ظهر هفتاد مرتبه بخواند و بار هفتادم آخرش با نيمروز مصادف شود گناهان گذشته و آينده‌اش آمرزيده شود و اگر همان سال بميرد ، بىحساب آمرزيده است : خداوندى كه هيچ معبودى جز او نيست ، خداوندى كه زنده و قائم به ذات خويش است و موجودات ديگر قائم به او هستند ، هيچ گاه خواب سبك و سنگينى او را فرا نمىگيرد ( و لحظه‌اى از تدبير جهان غافل نمىشود ) براى اوست آنچه در آسمانها و زمين و ما بين آنهاست . خدايى كه داناى نهان و آشكار است و كس را بر اسرار غيبش آگاه نمىسازد ، كيست كه در نزد او جز به فرمانش شفاعت كند ، آنچه را پيش روى آنها\r\n\r\n\r\n","description":"","footnote":"\r\n( 1 ) - بحارالانوار : 91 / 381 .\r\n( 2 ) - همان : 89 / 356 .\r\n","page_name":" 602 ","page_number":602},
  {"content":"\r\n\r\n( بندگان ) و پشت سر آنهاست مىداند و از گذشته و آينده آنان باخبر است ، آنها جز به مقدارى كه او بخواهد احاطه به علم او ندارند ، كرسى ( حكومت ) او آسمانها و زمين را فرا گرفته و حفظ و نگهدارى آسمان و زمين براى او گران نيست ، و اوست بلند مقام و باعظمت ، در قبول دين او هيچ اكراهى نيست ( زيرا ) راه درست از بيراهه آشكار شده است . پس كسى كه به طاغوت كافر شود و به خدا ايمان آورد به دستگيرهء محكمى دست زده است كه گسستگى براى آن وجود ندارد ، و خداوند شنوا و داناست . خداوند ولى و سرپرست كسانى است كه ايمان آورده‌اند ؛ آنها را از ظلمتها به سوى نور خارج مىسازد ، اما كسانى كه كافر شدند ، اولياى آنها طاغوتها هستند كه آنها را از نور به سوى ظلمتها بيرون مىبرند ، آنها اهل آتشند و براى هميشه در آن خواهند بود » . « 1 »\r\n26 - همو از « جنّة الامان » نقل كرده ، مىگويد : سپس بگو : آنچه را كه زين‌العابدين عليه السلام همواره در هر شبى به دنبال دو ركعت نماز صبح مىگفت :\r\n« خداوندا ! من از آنچه به درگاه تو از بابت آن توبه كردم سپس بازگشتم طلب مغفرت دارم و براى آنچه بدان وسيله ذات مقدس تو را اراده داشتم ولى چيزهايى كه براى تو نبود در آن ارادهء من دخيل شد ، طلب آمرزش مىكنم و به خاطر نعمتهايى كه بر من بدان‌ها منّت نهادى و من بر نافرمانيهاى تو توانمند شدم ، استغفار مىكنم ! از خداوندى كه جز او معبود به حقى نيست ، خداوندى كه زنده و قائم به ذات خويش است ؛\r\n\r\n\r\n","description":"","footnote":"\r\n( 1 ) - بحارالانوار : 87 / 325 .\r\n","page_name":" 603 ","page_number":603},
  {"content":"\r\n\r\nخدايى كه داناى غيب و شهود است ؛ بخشنده و مهربان است طلب مغفرت دارم . به خاطر هر گناهى كه مرتكب شدم و براى هر نافرمانى كه بجا آوردم !\r\nخداوندا ! به من عقل كامل و عزم راسخ و مغز برتر و دل پاك و علم فراوان و ادب برتر مرحمت كن ! و همهء اينها را براى من و به نفع من قرار ده ، نه به زيان من ، به لطف و رحمتت اى بخشنده‌ترين بخشايندگان ! » « 1 »\r\n27 - از دعوات راوندى نقل كرده ، مىگويد : زين‌العابدين عليه السلام چنان بودكه هر گاه صبح مىشد ده مرتبه مىگفت : « من امروز خود را در ميان فراموشى و شتابم به نام خدا و آنچه خدا خواهد آغاز مىكنم و مقدّم مىدارم بر آنچه مواجه مىشوم چه به خاطر داشته باشم يا فراموش كنم ، و همين طور چون روز را به شب برسانم ! » . « 2 »\r\n\r\nدعاى بعد از نماز\r\n28 - كفعمى مىگويد : اين دعاى علي بن حسين عليهما السلام را كه از جمله دعاهاى صحيفه است پس از نماز بخوان !\r\n« خداوندا ما را به وسيلهء باران سيراب كن ! و رحمت خويش را بر ما بگستر ، در همه جاى زمين براى گياهان زيبا و خوش منظر ابرى بارنده روان كن ، و با رساندن ميوه‌ها بر بندگانت منّت گذار ! و زمينهاى مرده را\r\n\r\n\r\n","description":"","footnote":"\r\n( 1 ) - بحارالانوار : 87 / 325 .\r\n( 2 ) - همان : 86 / 282 . اين دعا در كافى نيز با تفاوتهايى از امام صادق عليه السلام به نقل از امام سجّاد عليه السلام آمده است - م .\r\n","page_name":" 604 ","page_number":604},
  {"content":"\r\n\r\nبه شكفتن شكوفه‌ها زنده گردان ! و فرشتگان گرامى و نويسندگان را حاضر ساز ! بارانى سودمند پياپى بسيار ، فراگير ، درشت و شتابان و زود برسان تا هر چه مرده است بدان وسيله زنده كنى و هرچه در گذشته است بازگردانى و آنچه روييدنى است بيرون آورى و روزيها را فراخ كنى ، از تودهء ابرى برهم ، گوارا و خوش كه چون چترى سايبان شود و غرش رعد آن به گوش رسد ، نه چندان كه به ويرانى انجامد ! يا ابرى فريبنده باشد و ابرى كه نگريد !\r\nخداوندا ما را سيراب كن وسيلهء بارانى كه به فرياد ما رسد ، گياهان را بروياند ، گسترده و فراخ و فراوان گياه نورسته را بالنده و خرم ، و نهال پژمرده و شكسته را بدان وسيله برومند سازى . خدايا ! ما را سيراب كن ! با بارانى كه آب آن از تپه‌ها سرازير و چاهها را با آن پرآب كنى و جويها را بشكافى و درختان را برويانى و نرخها را در همهء شهرها ارزان نمايى ، و حال چهارپايان و ديگر خلق را نيكو گردانى و روزيهاى پاكيزه را بر ما فراخ سازى و كاشتهء ما را برويانى و پستان ( حيوانات ) را پرشير نمايى و بر نيروى ما بيفزايى !\r\nخداوندا ! مبادا از سايهء ابر باد گرم بر ما وزد و سردى آن براى ما شوم باشد و ريزش آن باعث هلاكت و عذاب ما باشد ! و آب آن بر كام ما تلخ گردد !\r\nخداوندا ! بر محمد و آل او درود فرست و ما را از بركات آسمانها و زمينها را برخوردار گردان كه تو براستى بر هر چيزى توانايى » . « 1 »\r\n\r\n\r\n","description":"","footnote":"\r\n( 1 ) - مصباح كفعمى : ص 417 .\r\n","page_name":" 605 ","page_number":605},
  {"content":"\r\n\r\n\r\nدعاى بعد از نماز شب\r\n29 - طبرسى مىگويد : علي بن حسين عليهما السلام همواره پس از نماز شب اين دعا را مىخواند :\r\n« با تو راز و نياز مىكنم اى آنكه در همه جا حاضرى ! شايد صداى مرا بشنوى زيرا كه جرم من سنگين و شرم و حيايم اندك است !\r\nمولاى من ! اى مولاى من ! كدامين بيم و هراس را به خاطر بياورم و كدام را فراموش كنم ؟ ! و اگر هيچ چيزى جز مرگ نبود ، همان به تنهايى بس بود ! چگونه ! در حالى كه وحشتهاى پس از مرگ بسى سنگين‌تر و دردناك‌تر است ؟\r\nمولاى من ! اى مولاى من ! تا چه زمان و تا كى بارها و بارها بگويم دلخوشيم به تو است ، آنگاه در نزد من صدق و وفا نيابى ؟ ! پس به ذات مقدّس خودت به دادم برس ! به دادم برس ! از دست هواى نفسم كه بر من چيره شده و دشمنى كه ( همچون سگ هار ) بر من حمله‌ور است و از دست دنيا كه خود را برايم آراسته و از دست نفسى كه به بدى مىكشاند جز اينكه پروردگارم به من ترحّم كند !\r\nمولاى من ! اى مولاى من ! اگر قرار است كه به مثل منى رحم كنى اينك بر من رحم كن ! و اگر همچون منى را پذيرايى پس مرا بپذير ! اى توبه‌پذير ! توبهء مرا بپذير ! اى كسى كه همواره من از او نيكىها سراغ دارم ! اى آنكه با نعمهايت صبح و شام مرا بىنياز مىكنى ، هر صبح و شام به من رحم كن ! در حالى كه همهء مردم ، پدر و مادرم و هر كه برايش رنج و زحمت كشيدم ، از من فاصله گيرند ؛ بنابراين اگر توبه من رحم نكنى ، چه كسى بر\r\n\r\n","description":"","footnote":"","page_name":" 606 ","page_number":606},
  {"content":"\r\n\r\nمن رحم مىكند و در قبر مونس وحشتم مىگردد ، و چه كسى آنگاه كه من باشم و كردارم ، زبان مرا گويا مىسازد و تو از من چيزهايى را بپرسى كه خود از من آگاه‌ترى ؟ ! پس اگر بگويم : آرى ، از عدل تو به كجا فرار كنم ؟ ! و اگر بگويم : نكرده‌ام ! خواهى گفت : مگر من بر اعمال تو گواه نبودم ! ! پس مولاى من ! بخشش تو ، بخشش تو ! پيش از آنكه اين بدنها را با جامه‌هايى از قطران بپوشند عفو تو ، عفو تو ! مولاى من ! پيش از آنكه دستها به گردنها بسته شوند اى بخشنده‌ترين بخشايندگان و اى بهترين آمرزندگان ( مرا عفو كن و ببخشاى ! ) » . « 1 »\r\n30 - ابوجعفر طوسى مىگويد : علي بن حسين عليهما السلام همواره پيش از نماز شب دو ركعت نماز سبك مىخواند كه در ركعت اول سورهء قل هواللَّه احد و در ركعت دوّم سورهء قل يا ايهاالكافرون را مىخواند و هر دو دست خود را براى تكبير بلند مىكرد و مىگفت :\r\n« تو اى پادشاه بر حق ، صاحب عزّت و الا و سلطنت نافذ و بزرگى برتر ، تو اى پادشاه چيره ، بزرگ ، توانا ، بىنياز بالنده ! آنكه بندگان مىخوابند و او نمىخوابد و غفلت و دلگيرى در او راه ندارد . سپاس خدايى را كه صاحب احسان ، نيكوكار ، نعمت دهنده ، و فضيلت دهنده ، و صاحب جلال و كرامت و فضيلتهاى فراوان و نعمتهاى كلان و صاحب هر نيكى و نعمت است .\r\nخدايى كه در برابر هيچ سختى كوتاه نيايد و هيچ رازى را برملا نكند و هيچ گناهى را پذيرا نيست و در هيچ جا خوار نگردد ، و آنكه براى ما اهل\r\n\r\n\r\n","description":"","footnote":"\r\n( 1 ) - مكارم الاخلاق : ص 343 .\r\n","page_name":" 607 ","page_number":607},
  {"content":"\r\n\r\nبيت كمك و در هنگام هر سختى و آسانى پشتيبان است ، بلايش نيكو ، ثنا و ستايشش فراوان و عفو و بخشش نسبت به ما بس بزرگ است . ما روزمان را سپرى مىكنيم در حالى كه اگر تو محروم نمايى كسى ما را بىنياز نكند و اگر ارادهء تو بر ما تعلق بگيرد كسى نمىتواند ما را از تو مانع شود !\r\nخداوندا ! به خاطر سپاس اندك ما لطف خود را از ما دريغ نفرما و به دليل زيادى گناهان ، و آنچه پيش از خود به سراى آخرت فرستاده‌ايم گرفتار عذابمان نگردان !\r\nمنزه است خداوند صاحب ملك و ملكوت ، منزه است صاحب عزّت و جبروت ، پاك و منزه است خداوند به حقيقت زنده‌اى كه فناپذير نيست ! »\r\nسپس مىخواند و ركوع مىرفت ، آنگاه در ركعت دوم بلند مىشد و سورهء فاتحةالكتاب و سوره ديگرى را مىخواند و چون از خواندن فارغ مىشد دستها را مىگشود و مىگفت : « خداوندا دست گدايان و گردن تلاشگران به درگاه تو بلند است و قدمهاى بيم دارندگان به سوى تو برداشته است و چشم اميد پرستش كنندگان به لطف تو دوخته است و دلهاى پرهيزگاران پر از اميد و درخواست نيازهاست ! اى اجابت كنندهء درماندگان و ياور شكست خوردگان و بر طرف كنندهء غمهاى غمزدگان و خداى رسولان و پروردگار پيامبران و فرشتگان مقرّب و پناهگاه ايشان در وقت ترس و وحشتها و گرفتاريهاى سهمگين !\r\nخداوندا ! از تو درخواست دارم به حق آنچه دربارهء كسانى انجام داده‌اى كه فرمان تو را برده‌اند و با دشمن تو دشمنى كرده ، به ريسمان تو چنگ زده و بر عمل به كتاب تو پايدار و دوستدار فرمانبرداران تو و\r\n\r\n","description":"","footnote":"","page_name":" 608 ","page_number":608},
  {"content":"\r\n\r\nدشمن نافرمانان تو و به حق جهادگر در راه تواند و هيچ ملامت ملامت كننده‌اى آنان را از راه تو باز ندارد . وانگهى او را بدانچه منّت نهاده‌اى آگاه ساخته‌اى ، براستى كه تمام نيكيها به دست تو است و تو اى كه از هر كه راضى باشى و بپسندى پاداش مىدهى و آرامگاه او را گشايش مىبخشى ، او را روسفيد كرده و از خوف سهمناك محشر و هراس روز رستاخيز در امان مىدارى ! »\r\nآنگاه به ركوع مىرفت و چون سلام داد سه مرتبه تكبير مىگفت و عرض مىكرد : « خداوندا ! مرا در زمره كسانى كه هدايت كرده‌اى هدايتم كن و در جمع كسانى عافيت داده‌اى عافيتم بده ! و در بين كسانى كه سرپرستى مىنمايى سرپرستيم كن و در آنچه مرحمت كرده‌اى افزونى بخش و از شرى كه قطعى ساخته‌اى نگاهم دار ! زيرا كه تو حكم مىكنى و در برابر تو حاكمى وجود ندارد !\r\nبراستى آنكه را تو دوست بدارى خوار نمىشود و آنكه را تو دشمن بدارى عزّت نمىيابد ! مبارك و برترى و پاك و منزّهى ، اى پروردگار كعبه ! خداوندا تو همه چيز را مىبينى ولى خود ( به چشم ) ديده نمىشوى و تو در ديدگاه برترى و مرگ و زندگى به دست تو است و پايان كار و بازگشت همه چيز به سوى تو است ، و همانا ما به تو پناه مىبريم از اينكه خوار و ذليل گرديم !\r\nسپاس خداوندى را كه صاحب ملك و ملكوت است ، سپاس خدايى را كه صاحب عزّت و جبروت است ، حمد و سپاس خداوندى را كه به حقيقت زنده ماندن زنده‌اى است كه فنا ندارد ، و سپاس خداوند با عزّت و با جبروت و بردبار ، بخشايشگر يكتا و قهّار و بزرگ و برتر است .\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nپاك و منزه است خداوند بزرگ ، پاك و منزه است خداوندى كه همسر و فرزند ندارد و در ملك و سلطنتش بىشريك و مثل و مانند و همتا ندارد !\r\nاى بخشنده ! اى خداى ! اى پروردگار ما ! اگر ما فراموش كرديم يا خطا نموديم ما را مؤاخذه نكن !\r\nپروردگارا ! بار سنگين بر دوش ما قرار نده آن طورى كه بر كسانى كه پيش از ما بودند ( به كيفر گناهانشان ) قرار دادى !\r\nپروردگارا ! مجازاتهايى كه طاقت تحمّل آن را نداريم براى ما مقرّر نكن ! ما را ببخش و گناهان ما را بپوشان و مشمول رحمت خود قرار بده ! تو مولى و سرپرست مايى ، پس ما را بر جمعيّت كافران پيروز گردان !\r\nپروردگارا دلهاى ما را بعد از آن كه ما را هدايت نمودى ، منحرف نگردان و از سوى خود رحمتى بر ما ببخش ! زيرا تو بسيار بخشنده‌اى !\r\nپروردگارا ! عذاب جهنّم را از ما بر طرف كن كه عذابش سخت و پردوام است !\r\nپروردگارا ! از همسران و فرزندان ما كسانى قرار ده كه مايهء روشنى چشم ما گردند و امام و پيشواى پرهيزگاران شوند !\r\nخداوندا ! بر محمد و آل محمد درود فرست ! و بر فرشتگان مقرّب و پيامبرانت و صديقان و اولوالعزم از رسولان و فرستادگانى كه در راه تو آزار ديدند و در راه تو كمال جهاد را نمودند ، درود فرست ! آنانى كه به فرمان تو به پا خاستند و تو را يگانه و يكتا شمردند و تو را پرستش كردند تا وقتى كه به جوار تو ( به مقام يقين ) رسيدند . و عذابت را بر ايشان مقرّر فرما ! و ما و مردان و زنان با ايمان را بيامرز ! و اينان را موفّق بدار تا نعمتى را كه برايشان مرحمت كرده‌اى سپاسگزار باشند ، اى خداى بحقّ ،\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nاجابت فرما !\r\nخداوندا ! بندگان صالح خود ، از اهل آسمانها و زمينها را ببخشاى ! اى پروردگار جهانيان ! پاك و منزّه است خداوند و سپاس از آن اوست و هيچ معبود راستينى جز خداى يكتا نيست و خداوند بزرگتر از آن است كه در وصف درآيد » ده مرتبه اينها را مىگفت و به سجده مىرفت . « 1 »\r\n31 - همو مىگويد : از جمله دعاهاى علي بن حسين عليهما السلام پس از نماز شب براى خود در اعتراف به گناه خويش ؛ از جمله دعاهاى صحيفه ( اين است ) :\r\n« اى خداوند صاحب ملك پاينده و جاودان ، حكمران توانا كه سلطنت تو بدون حمايت هيچ سپاه و ياور ، ابدى است و عزّتت پايدار است ، كه با پايان گرفتن سالها و تغيير روزگاران كسى نتواند به پايندگى جلالت صدمه‌اى وارد كند . چنان كه براى اوليّت ذات مقدّس تو و براى ابديّت و آخريّت تو حدّ و نهايتى نيست . از اين رو حكومت تو جاودانه است و به بقدرى بلند است كه تمامى اشياء و در مرتبه‌اى پايين‌تر از آن قرار گرفته‌اند ، و توصيف بلند عارفان پايين‌ترين مرتبهء اوصاف جلال تو را نمىتواند بيان كند ، و ذات مقدّس تو چنان بدور از حدّ ادراك و عقول است كه هر كسى - حتى با انديشه‌هاى لطيف - از توصيف تو عاجز است ، چون چنين كارى به گمراهى كشاند ! و صفتها دربارهء تو نارسا و لطيفترين انديشه‌ها در برابر كبريايى تو سرگران است !\r\nو همچنين تو آن خدايى كه مبدأ آفرينش و فناناپذير و بىزوالى و از\r\n\r\n\r\n","description":"","footnote":"\r\n( 1 ) - مصباح المتهجّدين : ص 93 .\r\n","page_name":" 611 ","page_number":611},
  {"content":"\r\n\r\nسويى من آن بندهء ناتوانم كه خواسته‌ها و آرزوهايم زياد است و براى رسيدن به مقام قرب تو در پيشگاهت جز رحمت و عنايت تو وسيلهء ديگرى ندارم و رشتهء هر گونه اميد از دستم رفته ، جز رشتهء عفو و بخشش تو ، در نزد من آن طاعت و عبادت واقعى كم و معصيت و نافرمانى كه باعث دوريم شود ، فراوان است . اما مقام عفو تو نسبت به بنده‌ات هر چند گهنكار باشد گسترده است ، پس خداوندا از گناهم درگذر !\r\nخداوندا ! علم نامتناهى تو بر همهء اعمال پنهان و آشكار من احاطه دارد و همهء امور نهانى براى تو پيداست و هيچ يك از رازهاى پنهان و حقايق نهفتهء اين عالم بر تو پوشيده نيست .\r\nخداوندا ! دشمن تو ( ابليس ) كه بر اساس حكمتت او را ( براى آزمون انسانها و ) بر اين بنده ضعيف مسلّط كرده‌اى - و او از تو مهلت خواست تا روز قيامت ، او را مهلت دادى تا ( انسانهاى غافل و ) مرا در مهلكه افكند - مرا به مخاطره افكنده است .\r\nخدايا ! از همهء گناهان كوچك و بزرگم كه باعث تباهى و هلاكت من شده است به درگاه تو پناه آورده‌ام ! آن دشمن نابكار مرا به نافرمانى واداشت تا آنجا كه با عمل بدم مستحقّ عذاب تو گردم . سپس از من فاصله گرفت و سخنان كفرآميز به من القا كرد و بعد هم از اين ناسپاسى من برائت جست و اظهار نفرت كرد و به من پشت نمود و مرا در برابر خشم تو تنها گذاشت و در معرض عذاب و كيفرت قرار داد ؛ نه شفاعت كننده و نه ياورى كه بتواند مرا از قهر تو ايمن گرداند و نه سنگر و دژى كه آنجا پنهان شوم ، و نه پناهگاهى كه از عذاب تو به آنجا پناه ببرم !\r\nاين است وضع كسى كه به درگاه تو پناه آورده و به تقصير خويش\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nاعتراف دارد .\r\nپس خدايا ! فضل و كرامت خود را از من دريغ مدار ! و عفو و بخشش خويش را از من دور مگردان ! و مرا نااميدترين بندگانت قرار مده ! و مأيوس‌ترين كسانى كه بر تو وارد شده‌اند مقرّر نفرما ! و مرا بيامرز كه تو بهترين آمرزيننندگانى !\r\nخداوندا ! من اوامر تو را ترك كردم و از آنچه مرا بازداشتى خوددارى نكردم ، و خيالات باطل نفس سركشم گناهان را در نظرم جلوه داد و من هم راه تمرد از فرمان تو را پيش گرفتم ؛ نه روزها ، روزه دارى خود را گواه بندگى خويش قرار دادم و نه به راز و نياز و عبادات شبانهء خود پناه جستم و نه با سحرخيزى به احياى سنّتهاى تو پرداختم .\r\nخدايا ! به يقين كسى كه واجبات تو را بجا نياورد هلاك شده است ؛ و من از آن كسانى نيستم كه تنها با نمازهاى نافله - با وجود غفلت فراوان از انجام واجبات و تعدّى از حدود تو و ارتكاب محرّمات و گناهان كبيره - به تو تقرّب جويد و عفو تو پوششى در برابر رسوايىهاى من باشد !\r\nخداوندا ! من در جايگاه كسى ايستاده‌ام كه در نزد خود احساس شرمسارى كرده و بر نفس خويش خشمگين ، و از پيشگاه تو كه همواره او را مورد لطف خود قرار داده‌اى بسى شادمان است . از اين رو با نفسى خوار و گردنى كج و پشتى خميده از سنگينى بار گناهان با تو ديدار مىكند در حالى كه بين اميد و رغبت و ترس و وحشت قرار دارد . زيرا كه تو از همه كس سزاوارتر به اميدوارى و شايسته‌تر به ترس از عذاب و كيفرى !\r\nپس اى پروردگار من ! بدانچه اميدوارم ، لطف و كرم كن ، و از آنچه\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nبيمناكم ايمن ساز و مرا زير پوششى از رحمت خود قرار ده ! كه تو از همهء كسانى كه مورد درخواست قرار مىگيرند بخشنده‌ترى !\r\nخداوندا ! اكنون كه با عفو و گذشت خود در اين دنيا روى گناهانم را پوشانده‌اى و عيبهايم را به لطف خود پنهان ساخته‌اى و در برابر امثال و اقرانم رسوا نكرده‌اى پس در آخرت هم در مقامى كه فرشتگان مقرّب و پيامبران گرامى و شهيدان و صالحان همه ناظر بر اعمال من هستند و حتى برخى از آنان از جمله بندگانى است كه همسايهء من بوده‌اند و من در دنيا عيبهايم را از ايشان پنهان مىكردم و از خويشاوندانم كه براى حفظ آبرويم از ايشان عيبهايم را مىپوشانم ، از انظار همهء آنها پنهان بدار ! زيرا كه تو اى پروردگار مهربان ، هم پرده‌پوشى و هم گذشت و اغماض لازمهء ذات مقدس تو است و در بخشش و كرم ، به تو تنها مىشود اعتماد كرد كه تو سزاوارتر به اعتمادى و از همه كس بخشنده‌تر و مهربان‌ترين كسى هستى كه چشم اميد به رحمت تو توان داشت ، پس به من رحم كن و مرا ببخش !\r\nخداوندا تو آن كسى هستى ، وقتى كه من يك نطفهء پست و ناچيز در صلب پدرم بودم ، آن را در وقت معيّن از داخل عروق و مجارى تنگ ستون فقرات بيرون آورده و در رحم تنگ مادر قرار دادى و به وسيلهء چندين حجاب پوشاندى و از صورتى به صورتى تغيير دادى تا اينكه به صورت كاملى درآوردى و اعضاء و جوارحم را استوار ساختى ، چنان كه در قرآن مجيد توصيف كرده‌اى و به تدريج از نطفه به علقه و از علقه به مضغه و از مُضغه به استخوان تبديل كردى ؛ و سپس روى استخوانها را با گوشتها پوشاندى و سرانجام همچنان كه اراده فرموده بودى مرا به\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nشكل انسان مجسّم ساختى و به محض اينكه در رحم مادر به غذا نيازمند شدم ، غذاى مرا از عصارهء غذاى مادرم فراهم كردى كه در رحم او جا داشت .\r\nخداوندا ! اگر تو همانوقت مرا به خودم واگذاشته بودى هرگز چنين نيرويى از خود نداشتم و آن همه كارها از تواناييم بدور بود ، اما تو با عنايت خود غذاى بسيار مناسب به من عطا كردى تا به لطف تو به اين مرحله برسم ، احسان تو را فراموش نمىكنم ؛ هيچگاه از كرمت محروم نبوده‌ام و تاكنون دربارهء من از احسان و كرمت تأخير و درنگ نفرموده‌اى ، با وجود اين جاى تأسف است كه اين همه احسان تو اطمينان مرا نسبت به تو كه آفريدگار منى محكمتر نكرد و در نتيجه به واسطهء غفلت و فريب دنيا از احسان تو روگردان شدم و باعث شد كه شيطان زمام امور مرا در اختيار خود گيرد و مرا به بدگمانى و ضعف ايمان وادارد .\r\nخداوندا ! اكنون دوباره به درگاهت رو آورده‌ام تا از فريب شيطان و اغواى نفس سركشم شيكايت كنم و از اين دو همجوار بد به تو پناه آوردم ، و درخواست كنم تا مرا از شر آنها نجات دهى . باز هم تضرّع مىكنم كه روزى مرا از راه آسان عطا كنى تا دوباره فريب نخورم ، تو را به خاطر نعمتهاى اوّليه‌ات سپاس مىگويم و هم مجدّداً از اينكه شكر نعمتهايت را به من الهام كردى سپاس گزار باشم و همين سپاس از نعمتهايت احسان بزرگى است كه خود باعث آن سپاسى .\r\nخداوندا ! بر محمد و آلش درود فرست و روزى مرا آسان مقرّر فرما ! و مرا به آنچه مقدر كرده‌اى قانع و راضى كن و به من توفيق ده تا به\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nاندازه‌اى كه مقدر كرده‌اى راضى باشم !\r\nخداوندا ! هر چه از جسم من به مرور زمان كاسته مىشود و از عمرم مىگذرد ، موفّق كن تا در طاعت تو صرف كنم زيرا كه تو بهترين روزى دهندگانى !\r\nخدايا ! من از آتش قهرت كه گنهكاران را در آن مىاندازى و به كسانى كه از راه رضاى تو روى مىگردانند وعده داده‌اى و از آن آتش كه روشنائيش تاريكى و سهل و ساده‌اش دردناك و سهمگين و دودش بسى نزديك است ، به تو پناه مىبرم ! و چنان آتشى كه بخشى از شعله‌هايش بخش ديگر را مىخورند و به يكديگر حمله‌ورند ، از آن آتشى كه استخوانهاى گنهكاران را خاكستر مىسازد ، و به اهل جهنّم از آن آب سوزندهء بسيار گرم مىخورانند ! آن آتش بس هولناكى كه به زارى گنهكاران اعتنا نكند و به شديدترين شعله‌هايش با دوزخيان روبرو شود و هرگز كاستى نگيرد !\r\nخداوندا ! از عقربهاى هولناك دوزخ كه براى گزيدن دوزخيان دهان باز كرده و از مارهاى سهمگينى كه با دندانهاى زهرآلوده به اهل جهنم حمله مىبرند ، به تو پناه مىبرم و هم‌چنين از نوشيدنيهاى مسموم دوزخ كه هر وقت دوزخيان از آن‌ها مىخورند تمامى اعضا و جوارحشان قطعه قطعه و جگرشان را پاره پاره مىكند به تو پناه مىبرم !\r\nخداوندا از تو درخواست دارم كه مرا از آتش دوزخ دور و از عذابش محفوظم بدارى !\r\nخدايا ! بر محمد و آل محمد درود فرست و به فضل و رحمتت مرا از آن آتشى كه قهر تو آن را مىافروزد نجات ده و لغزشهاى مرا به عفو و كرم\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nنيكويت ببخش ! و اى بهترين پناه دهندگان ! مرا در روز جزا محروم و خوار نفرما !\r\nخداوندا ! تو قادرى كه از هر عذابى بازدارى و هر احسانى را به بندگانت ارزانى دارى و آنچه خواهى انجام دهى و بر هر كارى توانايى !\r\nخداوندا ! هر گاه نام نيكان برده مىشود ، بر محمد و آل محمد درود فرست تا وقتى كه شب و روز در گردش است درودى بىنهايت و بىشمار ! درودى كه بوى خوشش فضاى عالم را پر كرده و آوازش آسمان و زمين را پر كرده باشد .\r\nخداوندا ! آنقدر بر او درود فرست كه راضى شود و پس از رضايت او باز هم به درود و رحمت خود ادامه بده ! درودى بىحد و بىپايان ، اى بخشنده‌ترين بخشايندگان ! « 1 »\r\n\r\nدعا پس نماز عيدفطر و قربان\r\n32 - ابوجعفر طوسى مىگويد : علي بن حسين عليهما السلام وقتى كه از نماز عيدفطر و عيد قربان و جمعه فارغ مىشد ، رو به قبله مىايستاد و مىگفت :\r\n« اى خدايى كه به كسى رحم مىكنى كه ديگران به او رحم نمىكنند ، و پذيراى كسى هستى كه هيچ شهر و ديارى او را پذيرا نيست . اى خداى مهربان كه نيازمندان به درگاهت را به چشم حقارت نمىنگرى ، و اى كسى كه حاجت حاجتمندانى را كه با اصرار از تو حاجت مىطلبند نااميد\r\n\r\n\r\n","description":"","footnote":"\r\n( 1 ) - مصباح‌المتهجّدين : ص 132 .\r\n","page_name":" 617 ","page_number":617},
  {"content":"\r\n\r\nبرنمىگردانى ! و اى آنكه دست رد به سينهء بندگانى كه با كبر و غرور به درگاهت مىآيند نمىزنى !\r\nاى خداوندى كه اعمال ناچيز بندگان را كه به درگاهت هديه مىكنند ، بر مىگزينى و به اندك آنان سپاس مىگويى و بر عمل ناچيز آنان اجر و مزد فراوان مىدهى !\r\nو اى خدايى كه بر هر كه به تو تقرّب جويد تو نيز به او نزديك مىشوى و از بندگانى كه از روى طغيان از تو روى بر مىگردانند با عنايت خود برخورد مىكنى و ايشان را به سوى خود مىخوانى ! و اى آن كه ناسپاسى بندگان باعث دگرگونى نعمت تو بر ايشان و اقدام بر عذاب آنان نمىگردد .\r\nاى خدايى كه با مهربانى خود به ثمرهء نيكى نيكوكاران رشد و نمو بيشتر مىدهى و بقدرى از گناهان و بديهاى ايشان مىگذرى كه گناهى در نامهء عمل آنها نمىماند !\r\nاى خدايى كه آرزوهاى بندگانت را - پيش از فرا رسيدن وقت - به لطف خويش برآورده مىكنى و تمام ظرفهاى درخواست كنندگان را از فيض جود و كرمت پر مىكنى ، تو آن خداوندى هستى كه توصيف همهء توصيف كنندگان در پيش اوصاف جمال و جلال تو بىارزش است ! پس خدايا مقام والاى تو برتر و بالاتر از همهء مقامها و جلال و عظمت تو ما فوق تمام بزرگيهاست ، هر بزرگى در برابر تو كوچك و هر شريفى در مقابل بزرگوارى تو بىارزش است !\r\nخداوندا ! هر كه به غير درگاه تو رو آورد نااميد و زيانكار است ، و هر كه از غير تو حاجت بطلبد محروم گردد و هر كه به در خانهء ديگرى برود\r\n\r\n","description":"","footnote":"","page_name":" 618 ","page_number":618},
  {"content":"\r\n\r\nعملش بيهوده و تباه است و هر كه از جاى ديگرى جز از در خانهء تو روزى بخواهد دست خالى بر مىگردد ، در خانهء تو به روى علاقمندان باز و سفرهء احسانت براى مشتاقان گسترده است ، و فريادرسى تو به فرياد خواهان نزديك است و هيچ آرزومندى را نااميد بر نمىگردانى ، و هر كس به درگاه كرمت رو آورد نوميد برنگشت و هر كس از تو طلب آمرزش و مغفرت كرد دچار قهر و غضب تو نگرديد .\r\nخداوندا ! روزى تو به گنهكاران ارزانى و حلم و بردباريت نسبت به دشمنان فراوان ، رفتار تو دربارهء بندگان گنهكار از روى كرم و احسان است ، و روش تو با تجاوزگران مدارا كردن است ، كه همين مدارا باعث غرور آنها شده و از بازگشت به درگاهت غافل گشته‌اند ! در صورتى كه تو به آنان مهلت داده‌اى تا دوباره به سوى تو بازگردند و از آن جهت مهلت داده‌اى كه به جاودانگى ملكت اطمينان داشته‌اى و تو خواسته‌اى تا هر كه شايستهء سعادت است بتواند سعادتمند شود و هر كه سزاوار شقاوت است ( اتمام حجت شده ) دچار خوارى و ذلّت گردد .\r\nآرى سرانجام همهء اينها به سوى فرمان تو باز مىگردند و عاقبت كار ايشان بازگشت به قدرت تو خواهد بود ، چون هيچگاه طول مدت سركشى آنها به سلطنت جاودانهء تو ضعفى وارد نمىكند و اينكه تو در انتقام از سركشان شتاب نمىورزى ، حجت بالغهء تو بر آنها از بين نمىرود . پس بدبختى ابدى نصيب كسانى است كه از تو رو برگردانند ، خوارى و ذلّت شايسته و سزاوار آنهاست كه از عطاى فراگير تو محروم باشند .\r\nبيچارگى عايد كسانى است كه از رحمت و بخشش تو غافل باشند ، زيرا كه آنها نمىدانند در اثر اين غفلت چه مدت طولانى در آتش عذاب تو\r\n\r\n","description":"","footnote":"","page_name":" 619 ","page_number":619},
  {"content":"\r\n\r\nخواهند سوخت و چقدر در دوزخ كيفرت گرفتار مىباشند ! و چقدر سرانجام آنها از آسايش و راحتى بدور است ! و چقدر از راه نجات و خلاص نااميد است !\r\nخداوندا ! تو آن عادلى كه قضاى تو دربارهء بندگانت عدل محض است ؛ بر هيچ كس در آن ستم روا نمىدارى و حكم تو انصاف كامل است در اجراى آن به كسى ظلم نمىكنى ، زيرا كه تو در همهء اين كارهايت حجّت و برهان را بر بندگان آشكار كرده‌اى و راه هر گونه عذر و بهانه را به روى آنان بسته‌اى ، تو از پيش آنان را از عذاب گناهان ترسانده‌اى و با وعده و تشويق آنها را به ثواب و پاداش بندگيت لطف خود را به كمال رسانده‌اى و با مثلهاى زياد عاقبت نيكوكاران را بيان كرده‌اى ، مهلتهايى كه برايشان طولانى كرده‌اى در حالى كه تو مىتوانستى به سرعت در برابر گناهان ايشان انتقام بگيرى ، مجازات آنها را به تأخير انداختى ! و با تمام قدرت و توان شتاب نورزيدى .\r\nخداوندا ! اين مداراى تو از روى عجز و ناتوانى و يا در اثر سهل‌انگارى در كار نبود و اين خوددارى از كيفر آنان به خاطر غفلت ايشان از گناهان نبوده و يا نه براى آنكه منتظر فرصت مناسب باشى ! بلكه تنها به خاطر آن است كه محبت خود را دربارهء آنان به حد كمال برسانى ! چه آنكه حجّت تو رساتر و بخشش تو كاملتر و احسان تو فراگيرتر و نعمت تو تمامتر است . و همهء آنچه كه گفته شد از ازل در حق مردم مقرّر فرموده‌اى و تا ابد مقرّر خواهى داشت ، حجت و برهان تو بالاتر از آن است كه بتوان آن را توصيف كرد و بزرگوارى و كرمت بيش از آن است كه كسى از عهدهء بيانش برآيد و نعمتهاى تو بيش از حد شمارش است ،\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nوجود و احسان تو بيش از آن است كه كسى بتواند در پايين‌ترين حد آن را سپاس گويد ! پس قصور و كوتاهى از اداى شكر و سپاس تو مرا به سكوت واداشته و درماندگى از تمجيد و تعظيمت مرا به خوددارى از توصيف واداشته است ! اين سكوت از حمد و ثنايت نه از آن جهت است كه مايل و راغب نيستم ، بلكه با اين سكوت مىخواهم منتهاى عجز و ناتوانيم را دربارهء حمد و ثنايت بازگو كنم !\r\nخداوندا ! با تمام وجودم و با همهء احساس عجز و ناتوانى به ستايش تو اشتياق دارم و از درگاهت بهترين عطايا را درخواست دارم !\r\nخدايا بر محمد و آل محمد درود فرست ! و از كرم و لطفت اين مناجات مرا بپذير و دعايم را به اجابت برسان ! و عاقبت كارم را در اين روز به نااميدى مكشان ! و دست رد بر پيشانيم مگذار ! و در ساحت قدس خويش جايگاهم را گرامى دار و در بهشت برين جايم ده ! چو تو به هر كارى كه اراده كنى توانايى و قدرت كامل تو در انجام هيچ كارى دچار تنگنا نگردد و قدرت لايزالى تو از درخواست بندگانت كاستى ندارد و هيچ نيرو و توانى جز به قدرت خداوند يكتاى بلند پايه وجود ندارد . » . « 1 »\r\n\r\nدعا پيش از نماز عيد فطر و قربان\r\n33 - سيدبن طاووس از جابربن عبداللَّه انصارى نقل كرده ، مىگويد :\r\nوقتى كه مروان بن حكم از طرف يزيد بن معاويه والى مدينه بود ، من در\r\n\r\n\r\n","description":"","footnote":"\r\n( 1 ) - مصباح‌المتهجّدين : ص 258 .\r\n","page_name":" 621 ","page_number":621},
  {"content":"\r\n\r\nآنجا بودم ، ماه رمضان بود ، چون شب آخر فرا رسيد ! منادى مروان مأمور شد تا در بين مردم ندا دهد كه همگى براى نماز عيد به بقيع روند ! من هم از منزلم صبحگاهان هواى گرگ و ميش آهنگ محضر سرورم على بن حسين عليهما السلام كردم ، به هيچ محلّه‌اى از محلّات مدينه نرسيدم مگر اينكه ديدم اهل محل به سمت بقيع مىروند ، و به من مىگويند : جابر به كجا مىروى ؟ گفتم : به سمت مسجد رسول خدا صلى الله عليه و آله و سلم مىروم تابه مسجد رسيدم و وارد مسجد شدم ، كسى را در آنجا بجز سرورم على بن حسين عليهما السلام نيافتم و آن حضرت ايستاده بود ، به تنهايى نماز صبح را مىخواند ايستادم و با نماز آن حضرت نماز خواندم و چون از نمازش فارغ شد . سجدهء شكر بجا آورد ، آنگاه نشست و مشغول دعا شد ؛ من هم به دعاهايى كه مىفرمود ، آمين مىگفتم . دعاى آن حضرت پايان نيافته بود كه آفتاب سرزد ، فورى روى پاها بلند شد و رو به قبله و مقابل قبر رسول خدا صلى الله عليه و آله و سلم ايستاد ، سپس دستها را بقدرى بالا برد كه مقابل صورتش قرار گرفت و عرضه داشت .\r\n« خداوندا ! اى آقاى من ! تو مرا آفريدى و آفرينش مرا آغاز كردى بدون اينكه نيازى به وجود من داشته باشى بلكه از راه تفضّل بر من مرا خلق كردى و براى من اجل و روزيى را مقدّر فرمودى ، كه هيچ كس چيزى از آنها را نمىتواند از بين ببرد و چه در زمان كودكى و چه در بزرگى مرا با انواع نعمتها و كفايت خويش حمايت كردى بدون اينكه من كارى داشته باشم و تو از آن مطّلع باشى و بدان جهت پاداشم دهى ، بلكه تنها از راه جود و كرم و امتنان بود ؛ و چون مدت و مهلت نوشتار از علم خود را به من رساندى و مرا از معرفت يگانگى و اقرار به ربوبيّت خود آگاه\r\n\r\n","description":"","footnote":"","page_name":" 622 ","page_number":622},
  {"content":"\r\n\r\nساختى ، تو را مجّرد و خالص يافتم ، برايت شريك در سلطنت و يار و ياورى بر قدرتت قائل نشدم و همسر و فرزندى را به تو نسبت ندادم .\r\nو چون حد اعلاى رحمت تو به من رسيد ، بر من منّت نهادى به وسيله كسى مرا از گمراهى هدايت و از هلاكت نجاتم دادى و از سرگردانى خلاصم كردى و بدان وسيله از نادانى جدايم ساختى ، و آن شخص حبيب و پيامبر تو محمد صلى الله عليه و آله و سلم مقرّب‌ترين فرد از خلايق به درگاه تو و بلند مرتبه‌ترين همه در پيشگاه تو بود . از اين رو من با او به يگانگى تو گواهى دادم و به ربوبيّت تو و رسالت آن حضرت اقرار نمودم ، و چون تو اطاعت او را بر من واجب دانستى پس همان طورى كه فرمان داده بودى اطاعت كردم و در آنچه تو حتمى و لازم شمردى او را تصديق كردم ؛ او را به كتابى كه فرو فرستادى و سبع‌المثانى ( سورهء حمد ) را كه وحى نمودى ؛ اينها را تنها و مختص به او عطا كردى و آن را قرآن ناميده و كنيهء آن را فرقان عظيم قرار دادى ، و اى كه نامت بس بزرگ است فرمودى :  « وَ لَقَدْ آتَيْناكَ سَبْعاً مِنَ الْمَثانِي وَ الْقُرْآنَ الْعَظِيمَ »  « 1 » تو گفتى ، كفته‌ات بس بزرگ است ! آنگاه كه او را به نامهايى كه نامگذارى فرمودى ، اختصاص دادى :    « طه ما أَنْزَلْنا عَلَيْكَ الْقُرْآنَ لِتَشْقى »    « 2 » ؛ و گفتى ، گفته ات عزيز است :    « يس وَ الْقُرْآنِ الْحَكِيمِ »    « 3 » و گفتى ، نامهايت پاك و منزّه است :   « ( وَ الْقُرْآنِ ذِي الذِّكْرِ »   « 4 » و گفتى ، و\r\n\r\n\r\n","description":"","footnote":"\r\n( 1 ) - حجر 87 / : ما به تو سورهء حمد و قرآن عظيم داديم . خداوند پيامبرش را دلدارى به اين مواهب وسرمايهء عظيم يعنى قرآن و سورهء حمد داده است كه هيچ چيزى با اينها برابرى نمىكند - م .\r\n( 2 ) - طه / 2 و 1 : طه ( نام پيامبر ) ! ما قرآن را نازل نكرديم كه خود را به زحمت افكنى !\r\n( 3 ) - يس 1 / : يس ، سوگند به قرآن حكيم .\r\n( 4 ) - ص 1 / : ص ، سوگند به قرآنى كه خود ذكر است .\r\n","page_name":" 623 ","page_number":623},
  {"content":"\r\n\r\nدر حالى كه نعمتهايت بزرگ است :   « ق وَ الْقُرْآنِ الْمَجِيدِ »   « 1 » پس او را تخصيص دادى كه در وقت نام بردن او سوگند ياد كردى و با او قرآن را قرائت فرمودى ، بنابراين آنچه در كتاب تو ( قرآن ) است گواه سوگند مىباشد و قرآن در رديف او آمده است جز آنكه آن نام وى بوده و اين خرد شرافتى است كه تو او را داده‌اى ، و فضيلتى است كه نصيب او كرده‌اى ، آرى زبانها و فهم‌ها از توصيف مقصود تو عاجز و از درك ثناى تو بر او درمانده است ! تو خداوند بلند مقام در تأكيد كتاب ( قرآن ) نسبت به چيزى و قبول محتواى آن فرموده‌اى :  « هذا كِتابُنا يَنْطِقُ عَلَيْكُمْ بِالْحَقِّ »  « 2 » و تو با همه عزّت و جلالت گفته‌اى :  « ما فَرَّطْنا فِي الْكِتابِ مِنْ شَيْءٍ »  « 3 » . و تو خداى تبارك و تعالى در آغاز چندين سوره از كتاب خود ( قرآن ) فرموده‌اى :   « الر تِلْكَ آياتُ الْكِتابِ الْمُبِينِ   « 4 »   »   ،   الر كِتابٌ أَنْزَلْناهُ إِلَيْكَ   « 5 »   »   ،   « الر كِتابٌ أُحْكِمَتْ آياتُهُ   « 6 »   »   ،   « الر تِلْكَ آياتُ الْكِتابِ وَ قُرْآنٍ مُبِينٍ   « 7 »   »   ،     « حم تَنْزِيلٌ مِنَ الرَّحْمنِ الرَّحِيمِ كِتابٌ فُصِّلَتْ آياتُهُ     « 8 »     »     و\r\n\r\n\r\n","description":"","footnote":"\r\n( 1 ) - ق 1 / : ق ، سوگند به قرآن مجيد .\r\n( 2 ) - جاثيه 29 / : اين كتاب ماست كه به حق با شما سخن مىگويد .\r\n( 3 ) - انعام / 38 : ما در اين كتاب هيچ چيز را فرو گذار نكرديم .\r\n( 4 ) - يوسف / 1 : آلر ، اينها آيات كتاب مبين است .\r\n( 5 ) - ابراهيم / 1 : آلر ، اين كتابى است كه بر تو فرو فرستاديم .\r\n( 6 ) - هود / 1 : آلر ، كتابى است كه تمام آياتش استوار و مستحكم است .\r\n( 7 ) - حجر / 1 : آلر ، آن آيات كتاب و قرآن مبين است .\r\n( 8 ) - فُصّلِت / 3 : حم اين كتابى است كه از سوى خداوند رحمان و رحيم نازل شده ؛ آياتش هر مطلبى را در جاى خود بازگو كرده است .\r\n","page_name":" 624 ","page_number":624},
  {"content":"\r\n\r\n   « الم ذلِكَ الْكِتابُ لا رَيْبَ فِيهِ    « 1 »    »    و در نظاير اين سوره‌ها و طاسين‌ها و حاميم‌ها ، در تمام اينها از آن كتاب ( قرآن ) ثنا گفته‌اى با سوگندى به اسم كسى كه او را براى ذات خود اختصاص داده و او را براى راز غيب خود به وديعت نهاده‌اى ! و او شرايط واجبات تو را براى ما توضيح داده و از روى سنَت روشن تو براى ما بيان كرده است و تمام حلال و حرام را براى ما آشكار نموده و انبوه تاريكيها را براى ما روشن فرموده ، و همچنين ما را از ارتكاب گناهان بر كنار ساخته است و ما را وادار به اطاعت و پس از آن به ما وعدهء شفاعت داده است ، بنابراين من از جمله كسانى هستم كه فرمان او را اطاعت كردم و دعوت را پرداختم و روزه داريهايى را كه حق قرار دادى پايبند هستم ! و تو كه نامت بزرگ است فرمودى :  « كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ  « 2 »  »  سپس آن را روشن ساختى و تو به عنوان گوينده‌اى با عزّت و جلال فرمودى :  « شَهْرُ رَمَضانَ الَّذِي أُنْزِلَ فِيهِ الْقُرْآنُ  « 3 »  »  و گفتى :  « فَمَنْ شَهِدَ مِنْكُمُ الشَّهْرَ فَلْيَصُمْهُ  « 4 »  »  و پس از آنكه حج را واجب قرار دادى براى تشويق به حج بيت اللَّه فرمودى :  « وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا »  « 5 » و تو اى خداوند با عزّت و جلال\r\n\r\n\r\n","description":"","footnote":"\r\n( 1 ) - بقره / 1 : الم : ( يعنى اى محمد كتابى كه بر تو نازل كرديم از همين حروف است ) همان كتاب باعظمتى است كه هيچ ترديدى در آن راه ندارد .\r\n( 2 ) - بقره / 183 : روزه بر شما نوشته شده است آن گونه كه بر امتهاى پيش از شما نوشته شده بود .\r\n( 3 ) - بقره / 185 : ماه رمضان ، همان ماهى كه قرآن در آن نازل شده است .\r\n( 4 ) - بقره 185 / : كسانى كه ماه رمضان در حضر باشند بايد روزه بگيرند .\r\n( 5 ) - آل عمران / 97 : و براى خدا بر مردم است كه آهنگ خانهء ( او ) كنند ، آنها كه توانايى رفتن به‌سوى او را دارند .\r\n","page_name":" 625 ","page_number":625},
  {"content":"\r\n\r\nفرمودى :   « وَ أَذِّنْ فِي النَّاسِ بِالْحَجِّ يَأْتُوكَ رِجالًا وَ عَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ لِيَشْهَدُوا مَنافِعَ لَهُمْ وَ يَذْكُرُوا اسْمَ اللَّهِ فِي أَيَّامٍ مَعْلُوماتٍ عَلى ما رَزَقَهُمْ مِنْ بَهِيمَةِ الْأَنْعامِ »   « 1 »   .  \r\nخداوندا ! از تو درخواست مىكنم كه مرا از جمله كسانى قرار دهى كه استطاعت رفتن به حج را دارند و از آن مردانى كه آنجا مىروند تا منافعى را براى خود ببينند و خدا را به خاطر اينكه ايشان را هدايت فرمود است بزرگ مىشمارند !\r\nخدايا مرا بر جهاد با دشمنانت در راه خودت با وليّت يارى كن ! همان طورى كه خود در گفتار والايت فرموده‌اى :  « إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ »  « 2 » و نيز تو كه نامهايت بزرگ است گفته‌اى :  « ( وَ لَنَبْلُوَنَّكُمْ حَتَّى نَعْلَمَ الْمُجاهِدِينَ مِنْكُمْ وَ الصَّابِرِينَ وَ نَبْلُوَا أَخْبارَكُمْ »  « 3 »  . \r\nخداوندا ! آن راه را بر من چنان بنمايان كه با جان و مالم در راه رضاى تو بجنگم و از جمله رستگاران شوم !\r\nخدايا ! راه فرار از ( قلمرو حكومت ) تو كجاست ؟ بنابراين مرا جز تسليم فرمان تو بودن راهى نيست ! پس بر من رئوف و مهربان باش ، و از من بپذير و در اين راه بر بركت آمرزش و پاداش اخروى من بيفزا ! و به من\r\n\r\n\r\n","description":"","footnote":"\r\n( 1 ) - حج / 27 : و مردم را دعوت عمومى به حج كن ، تا پياده و سواره بر مركبهاى لاغر از هر راه دورى به سوى تو بيايند .\r\n( 2 ) - توبه / 111 : خداوند از مؤمنان جانها و اموالشان را خريدارى مىكند و در برابر آن متاع ، بهشت‌را به آنان مىدهد ، آنها در راه خدا پيكار مىكنند .\r\n( 3 ) - محمد / 31 : ما همهء شما راقطعاً مى آزماييم ، تا معلوم شود مجاهدان واقعى و صابران از ميان شما چه كسانى هستند ، ( علاوه بر اين ) اخبار شما را ( نيز ) مىآزماييم .\r\n","page_name":" 626 ","page_number":626},
  {"content":"\r\n\r\nدر آنچه خواستم صحّت تصديق را روزى كن ! و اگر سالى روزى چنين به من عمر دادى ، آن را آخرين عهد من قرار نده و در توفيق رسيدن به رضاى خودت مرا يارى كن ! و در اين روز مرا در تمام دعاهايى كه از زن و مرد باايمان پذيرفتى شريكم كن و آنها را نيز شريك دعاى من بفرما ! در صورتى كه اينجا در محضر خودت دعايم را قبول كنى ! زيرا كه مشتاق تو و شيفتهء ايشانم و پناهندهء به تو و آنانم پس اى بخشنده‌ترين بخشايندگان از من اجابت فرما ! » « 1 »\r\n\r\nدعاى ورود به ماه رمضان\r\n34 - ابن طاووس مىگويد : از چند طريق تابه مولايمان زين العابدين عليه السلام از جمله دعاهاى صحيفه آن حضرت به هنگام ورود ماه رمضان را چنان نقل كرده‌اند :\r\n« سپاس خداوند را كه حمد خود را به ما آموخت و ما را لايق آن كرد تا شكر احسان او را بگوييم تا پاداش نيكوكاران را به خود بدهد .\r\nسپاس خدا را كه دين پسنديدهء خود را به ما آموخت و شريعت خود را مخصوص ما گردانيد و به فضل خود همه راهها نيكوكارى را براى ما هموار ساخت ، تا به سوى خشنودى او بشتابيم تا از ما بپذيرد و از ما خشنود گردد .\r\nسپاس خدا را كه از بين ماهها ماه خود ، يعنى ماه رمضان را يكى از آن\r\n\r\n\r\n","description":"","footnote":"\r\n( 1 ) - اقبال الاعمال : ص 285 .\r\n","page_name":" 627 ","page_number":627},
  {"content":"\r\n\r\nماهها قرار داد ؛ ماه روزه ، ماه پاكيزگى و ماه تسليم ، ماه آمرزش و ماه شب زنده دارى ، كه در اين ماه قرآن كتاب راهنماى مردم را با دلايل روشن نازل كرد كه ميان حق و باطل را جدا مىسازد . و چون خداوند حرمت اين ماه را بسيار داشت و فضايل آن را آشكار ساخت ، برترى آن را بر ديگر ماهها ظاهر ساخت و آن را بزرگ داشت ؛ آنچه در آن ماهها حلال است ، در اين ماه حرام ساخت ، خوردن و آشاميدن را به احترام اين ماه منع كرد ، و وقت آن را معيّن و معلوم قرار داد كه اگر كسى وظيفهء ما را پيشتر انجام دهد ، خداوند او را چنين اجازه‌اى ندهد ، و اگر تأخير اندازد ، از او نپيذيرد . آنگاه شبى از شبهاى او را بر شبهاى هزار ماه فضيلت داد و آن را شب قدر ناميد ؛ فرشتگان و روح ( فرشتهء بزرگ ) در اين شب به دستور پروردگار با همه چيز فرود مىآيند به فرخندگى بر هر يك از بندگان كه بخواهد درود و سلام است تا سپيده دم اين حكم محكم اوست .\r\nخداوندا بر محمد و آل او درود بفرست ، و به ما الهام كن تا فضيلت او را بشناسيم و حرمت او را نگاه داريم و از آنچه بر ما حرام كرده است بپرهيزيم ، و ما را بر روزه دارى در اين ماه يارى ده ! تا مرتكب معصيت نشويم و بر هر كارى كه باعث خشنودى تو است ما را وادار ! تا به سخنان بيهوده گوش ندهيم و چشم به سوى آنچه به كار نيايد نگشاييم و دست به طرف حرام نگشاييم و قدم به طرف كار ناروا برنداريم ؛ در شكمهاى ما چيز حلال جا نگيرد و زبانمان به غير فرمان و رضاى تو نگردد جز در كارى كه قرين ثواب باشد اقدام نكنيم . به آنچه ما را از عقوبت تو باز دارد دست نيالاييم ، و همچنين اين اعمال ما را از خودنمايى\r\n\r\n","description":"","footnote":"","page_name":" 628 ","page_number":628},
  {"content":"\r\n\r\nرياكاران و شهرت‌طلبى جاه طلبان پاك كن تا غير تو را در عمل خود شريك نسازيم و مُرادى جز تو نداشته باشيم .\r\nخداوندا ! بر محمد و آل او درود بفرست و ما را در اين ماه بر اوقات نمازهاى پنجگانه موقّف بدار با شرايطى كه مقرر كردى و واجبات و آدابى كه در نماز قرار داده و اوقاتى كه لازم شمردى . و ما را توفيق ده تا جايگاه هر كدام را به خوبى بشناسيم و اركان آن را پاس بداريم و هر يك را در وقت خود به دستور بنده و رسولت كه درود تو بر او و آل او باد در ركوع و سجود با همهء آداب و زيادات بجا آوريم . با پاكيزگى هر چه تمامتر و كاملتر و خشوعى هر چه واضحتر و بليغتر ! و ما را توفيق ده تا به نيكى و بخشش صلهء رحم كنيم و به احسان و بخشندگى همسايگان را بنوازيم و اموال خود را از حقوق مردم پاك نماييم و با بيرون كردن زكات پاكيزه سازيم و با هر كس كه از ما بريده است آشتى كنيم و از هر كس به ما ستم كرده از راه انصاف در نگذريم و با دشمن دوست گرديم مگر دشمنى كه در راه تو و براى رضاى تو با او دشمنيم كه هرگز با او دوستى نكنيم و با او پاكدل نگرديم ، آنقدر از اعمال پاكيزه به درگاه تو آوريم كه ما را از گناه پاك‌سازى و علاوه برآن از عيبها باز دارى تا آنجا كه طاعت فرشتگان از ما كمتر و موجبات قربشان پايين‌تر باشد .\r\nخدايا ! به حق اين ماه و به حرمت هر كه در اين ماه از آغاز تا انجام آن طاعت تو را بجا آورد ؛ از فرشتهء مقرّب يا پيغمبر مرسل و بندهء صالح و برگزيده‌ات بر محمد و آل او داود بفرست و ما را شايستهء آن كرامتها گردان كه دوستان خود را نويد داده‌اى و از آنچه براى عبادت‌كنندگان كوشا در عبادتت مقرر داشته‌اى و ما را در زمرهء آنان قرار ده كه به\r\n\r\n","description":"","footnote":"","page_name":" 629 ","page_number":629},
  {"content":"\r\n\r\nرحمت تو شايسته مقام ارجمندى شدند .\r\nخداوندا ! بر محمد و آل او درود بفرست و ما را در يكتاپرستى خود از شك و ترديد دور كن و از كوتاهى در ستايشت و سركشتگى در دين و گمراهى و بى مبالاتى در تعظيم خود نگهدار ! تا فريب شيطان رجيم را نخوريم !\r\nخدايا ! بر محمد و آل او درود فرست و چون در هر شب از شبهاى اين ماه بندگانى به خاطر بخشش تو آزاد و آمرزيده مىشوند ، ما را از آن بندگان قرار ده ! و از بهترين اصحاب اين ماه مقرر فرما !\r\nخداوندا ! بر محمد و آل او درود بفرست و چون اين ماه به پايان رسيد و ناپديد گرديد گناهان ما را نيز ناپديد گردان !\r\nو چون روزهاى آن به آخر رسيد ما را نيز از گناهان بيرون كن ! و چون ماه بگذرد ، ما را نيز از گناهانمان پاك و از خطاهايمان خلاص كرده باشى !\r\nخدايا ! بر محمد و آل محمد درود بفرست ! و اگر ما در اين ماه منحرف شديم تو ما را راست كن و اگر به خطا رفتيم به راه صوابمان باز گردان ! و اگر دشمن تو شيطان نزد ما فرود آمد ما را از او نجات ده !\r\nخداوندا ! اين ماه را از عبادت ما سرشار كن و اوقات آن را از طاعت ما بياراى !\r\nو روزهاى آن ، ما را به روزه دارى و شبها به نماز و لابه و زارى و راز و نياز و خوارى در پيشگاه خودت يارى كن ! به طورى كه هيچ روز شاهد غفلت ما نباشد و هيچ شبى ناظر بر تقصير ما نگردد .\r\nخدايا ! ما را تا عمر داريم در ساير ماهها و روزها به اين قبيل كارها\r\n\r\n","description":"","footnote":"","page_name":" 630 ","page_number":630},
  {"content":"\r\n\r\nمؤفّق بدار و ما را از آن بندگان شايستهء خود قرار ده كه بهشت برين را به ارث مىبرند و براى هميشه در آن مىمانند و از آن كسانى كه هر چه در توان دارند در راه خدا مىدهند و دلهايشان از اينكه به سوى خدا باز مىگردند ترسان است و از آنهايى كه به طرف نيكيها مىشتابند و بر ديگران سبقت مىگيرند قرار ده !\r\nخداوندا ! بر محمد و آل پاكش درود و سلام فراوان بفرست ! در هر زمان و هر وقت و در هر حال و به هر اندازه كه بر ديگران درود فرستادى و چندين برابر و چندان كه جز تو شمار آن را ندارند ، زيرا كه آنچه را بخواهى انجام مىدهى » . « 1 »\r\n35 - صدوق مىگويد : على بن حسين عليه السلام اين دعا را در ماه رمضان مىخواند : « خداوندا ! اين همان ماه رمضان است كه قرآن را در آن نازل فرمودى و اين ماه روزه دارى است ، و ماه بازگشت به سوى خدا و ماه توبه و آمرزش و رحمت و ماه آزادى از آتش دوزخ و ماه رسيدن به بهشت است .\r\nخداوندا ! مرا در اين ماه و آن ماه را براى من سلامت بدار و مرا در برابر اين ماه به بهترين يارى خود مدد كن و مرا در اين ماه به طاعت خودت موفق بدار و براى عبادت و دعا و تلاوت قرآن ( كتاب خود ) مرا فارغ گردان ! و بركت در آن را برايم افزون‌نما و عافيت نيكو برايم قرار بده ! و بدنم را در اين ماه سالم و روزيم را در آن و سعت بخش و مهمّات امور را از من كفايت فرما و دعايم را مستجاب و مرا به اميد و آروزيم\r\n\r\n\r\n","description":"","footnote":"\r\n( 1 ) - اقبال الاعمال : ص 42 . آنچه بين پرانتزها آمده است مربوط به اختلاف نسخه‌هاست - م\r\n","page_name":" 631 ","page_number":631},
  {"content":"\r\n\r\nبرسان ! و در اين ماه بى حالى و كسالت و خستگى و سستى و قساوت قلب و غفلت و غرور را از من دور كن ! خداوندا ! مرااز تمام آلام و اسقام و غم و اندوهها و حوادث ناگوار و بيمارىها و خطاها و گناهان بر كنار ساز ! و مرا از هر عمل بد و زشت و كار پرمشقّت و از هر بلاو زحمت باز دار كه تو اى شنوندهء دعاى خلق ! خدايا ! مرا در اين ماه از شرّ شيطان مردود و عيب جويى و القاى افكار پليد و وسوسهء او به بطالت و كسالت واداشتن و كيد و مكر او و دامها و خدعه و فريب او و مغرورسازى و فتنه انگيزى او و حزبها و پيروان و شيعيان و دوستان و همكاران و تمام مكرهاى ايشان محفوظم بدار !\r\nخداوندا ! مرا به تمام روزه‌هاى اين ماه و آروزوهاى خود در قيام به طاعت و استكمال خويش به هرچه بهتر خشنود شدنت و با صبر و ايمان و يقين و اخلاص موفق بدار ! وانگهى آن را از من به چندين برابر و پاداش عظيم بپذير !\r\nخدايا ! مرا در اين ماه تلاش و كوشش ( در طاعت ) و توانايى و نشاط و به توبه و انابه ، و به شوق و رغبت و خوف و خشوع و رقت قلب و زبان صدق و ترس از خود واميد به خودت و توكّل و اعتماد بر خودت و دورى از آنچه حرام كرده‌اى ، با گفتار شايسته و كوشش مقبول و استكمال به هر چه بهتر خشنودى خودت ، با صبر و يقين و ايمان و اخلاص ، روزى فرما !\r\nو سپس آنها را از من به چندين برابر و پاداش بزرگى پذيرا باش !\r\nخداوندا ! مرا در اين ماه جهد و كوشش و نيرو و نشاط و توبه و انابه و شوق و بيم ، و خوف و رقّت قلب و عمل بالارفته و دعاى به استجابت\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nرسيده ، عطا فرما ! و به دليل بيمارى و پيشامد ناگوار و گرفتارى ، بين من و هيچ كدام از اين درخواستها جدايى مينداز ! به رحمت خود ، اى بخشاينده‌ترين بخشايندگان ! » « 1 »\r\n\r\nدعاى سحر ماه رمضان\r\n36 - شيخ طوسى به نقل از ابوحمزهءثمالى آورده است ، مىگويد : على بن حسين عليهما السلام سرور عابدان عليه السلام تمام شبهاى ماه رمضان را نماز مىخواند و چون هنگام سحر مىشد ، اين دعا را قرائت مىكرد :\r\n« خداوندا ! مرا به عقوبت خود ادب نفرما ! و به مجازات عملم غافلگيرم نكن ( دچار كيفر ناگهانى نگردان ! ) ، كجا خيرى مىتوانم بيابم در صورتى كه جز پيش تو خيرى وجود ندارد ؟ و از كجا راه نجاتى خواهم جست در حالى كه جز به لطف تو نجات ميسّر نمىشود ؟ خدايا نه آنكه نيكوكار است از يارى و لطف و رحمت تو بى نياز ، و نه آنكه بدكار است و در برابر حكم تو بى بند بار بوده و به راه رضا و خشنوديت نرفته ، از قلمرو قدرت تو بيرون است ! . . در اينجا آنقدر يارَبّ يارَبّ يارَبّ بگو تا نفس تو قطع شود - من تو را به وسيلهء خودت شناختم و تو بودى كه مرا به وجود خويش راهنمائيم كردى ! و اگر تو نبودى من نمىدانستم كه چيستى ! ( يعنى اگر در فطرتم خداگرايى نبود و حجتم نداده بودى خداشناس نبودم )\r\n\r\n\r\n","description":"","footnote":"\r\n( 1 ) - من لا يحضره الفقيه : 2 / 104\r\n","page_name":" 633 ","page_number":633},
  {"content":"\r\n\r\nسپاس خداى را كه چون از او چيزى درخواست كنم عطايم كند و هر چند گاهى كه از من قرض مىخواهد ( صدقه يا قرض الحسنه براى بندگان نيازمندش - م ) من بخل مىورزم . ستايش خداى را كه براى هر حاجتى كه از او بخواهم او را ندا مىكنم و هر وقت براى راز و نياز بخواهم ، مىتوانم با او خلوت كنم و بدون هيچ واسطه و ميانجى حاجتم را برآورده مىسازد . سپاس خداى را كه تنها او را در دعايم مىخوانم نه غير او را زيرا اگر از غير او حاجت مىخواستم مستجاب نمىكرد . و سپاس خداى را كه تنها به او چشم اميد دارم نه به ديگرى و اگر به ديگرى چشم اميد داشتم نااميدم مىساخت ، و سپاس خداى را كه كار مرا به خودش واگذاشت و مرا گرامى داشت و به مردمان وانگذاشت كه خوارم سازند !\r\nستايش خداى را كه با من محبّت ورزيد با اينكه از من بى نياز بود و سپاس خدا را كه در برابر خطا و گناهم شكيبايى كرد چنان كه گويى گناهى مرتكب نشده‌ام ! از اين رو پروردگارم در نظر من محبوبترين موجود و به ستايش من از همه موجودات عالم سزاوارتر است . خداوندا ! من راه حوايج خلق را به روى تو گشوده مىبينم و چشمان اميد بندگان را به درگاهت پرآب ، و يارى جستن به فضل و كرمت بر هر كس كه به تو اميدوار است سهل و آسان و درِ دعاى درخواست فرياد خواهان به سوى تو باز ، و يقين دارم كه تو براى برآوردن حاجت اميدواران آماده‌اى و مراقب حال پريشان خاطرانى و مىدانم كه ناليدن به درگاه با جود و كرمت و در رضاى به قضا و قدرت بهترين عوضى است از بخل مردم بخيل و بى نيازى از اندوخته‌اى كه در دست دنيا خواهان است ! و براستى هر كه به سوى تو سفر كند راهش بسيار نزديك و تو از بصيرت خلق\r\n\r\n","description":"","footnote":"","page_name":" 634 ","page_number":634},
  {"content":"\r\n\r\nپنهان نيستى جز اينكه آمال و آرزوهايى كه از غير تو دارند حجاب از شهود جمال تو گرديده است !\r\nخداوندا ! من جوياى توام و در حوايجم رو به درگاه تو دارم و از پيشگاه تو استغاثه و پناه مىجويم ! و در دعا متوسّل به تو هستم بدون آنكه خود را شايسته بدانم كه دعاى مرا مستجاب كنى يا مستوجب عفو و بخششت گردانى بلكه روى دلم به سوى تو و اعتمادم به كرم و احسان تو و اطمينان خاطرم به صدق وعدهء تو و پناهم به ايمان به يكتايى و يقينم به شناخت تو از من است كه مرا پروردگارى جز تو نيست و غير از تو خدايى نيست ، تو يگانه و بى شريكى !\r\nخداوندا ! تو خود فرموده‌اى و سخن تو حق است و وعدهء تو راست : هر چه مىخواهيد از فضل و كرم او بخواهيد كه خداوند به شما بندگان بسى مهربان است . واى آقاى من ! اين زيبنده ذات مقدّس تو نيست كه بندگان را مأمور به درخواست كنى و چون درخواست كنند عطاى خود را از ايشان دريغ بدارى ! در حالى كه تو را بر اهل مملكتت عطاى فراوان ، و به خاطر رأفت و محبّت به خلق نعمتت را به ايشان ارزانى مىدارى ! خدايا ! تو اى كه در انواع نعمت و كرم آنگاه كه كودكى ناتوان بودم مرا پروراندى ، و در بزرگساليم سربلندى و نام نيكودادى ! پس اى خدايى كه در دنيا مرا به فضل و احسان و نعمتهاى بىپايان خود پرورش دادى و در آخرت به عفو و كرمت اشاره نمودى ، معرفتم به تو اى مولاى من ! راهنماى من به درگاه تو و محبتم به ساحت قدسى تو شفيع من در نزد تو است ، و چون تو راهنماى منى ، من از راهنماى خود اطمينان دارم و چون تو پذيرايى از شفيع خود دلم آرام است !\r\n\r\n","description":"","footnote":"","page_name":" 635 ","page_number":635},
  {"content":"\r\n\r\nآقاى من ! تو را به زبانى مىخوانم كه از فرط گناه لال شده است ! پروردگار من ! با تو راز ونياز مىكنم و اميدوار و هراسان تو را مىخوانم ! مولاى من چون به گناهان خويش مىنگرم زار زار مىنالم و چون به كرم تو نظر مىكنم به طمع افتاده و اميداوار مىگردم ! پس اگر مرا ببخشى از آن است كه تو بهترين بخشاينده‌اى و اگر عذابم كنى ، ستم نكرده‌اى ( چون مستحق عذاب بوده‌ام ) خدايا حجت من در تقاضاى حاجت از درگاه تو با وجود ناپسندى اعمالم دليل بر كرم و بخشندگى تو است و پناه آوردنم در حال سختى به درگاهت با همهء كم‌شرمى و حيايم به خاطر رأفت و مهربانى تو است ، و براستى اميدم آن است كه با اين گونه اعمالم و در اين وضع حالم ، آرزوهايى كه از تو دارم محرومم نگردانى !\r\nپس خداوندا ! اميد و آرزويم را برآور و دعايم را اجابت فرما !\r\nاى بهترين كسى كه درخواست كنندگان به درگاهش آيند و نيكوترين كسى كه اميدواران به پيشگاه او عرض نياز كنند . اى آقاى من ! آرزويم بزرگ و كردارم بد است پس توبه عفو و بخشش خود به قدر آرزويم عطاكن ! و به اعمال زشتم بازخواست نفرما ! زيرا كرم و بزرگواريت بالاتر از آن است كه گنهكاران را مجازات كنى و حلم و بردباريت بيش از آن است كه مقصّران را به كيفر رسانى . اى آقاى من ! به فضل و كرمت رو آورده‌ام و از قهرت به لطفت مىگريزم ، وعدهء عفو و بخشش تو ، از كسى كه به تو حس ظن دارد قطعى است و من ذرّه ناچيز كيستم ؟ ! مرا به فضل و كرمت ببخش و به عفو و رحمتت برمن منّت گذار ! پروردگارا ! كردار زشت مرا مستور بدار و از گناهانم به بزرگواريت درگذر ! كه اگر كسى جز تو از گناهانم با خبر مىشد البّته كه مرتكب آن نمىشدم و اگر از\r\n\r\n","description":"","footnote":"","page_name":" 636 ","page_number":636},
  {"content":"\r\n\r\nتعجيل ( مجازات ) مىترسيدم باز هم خطا نمىكردم ، نه از اين رو كه تو در نظرم از ديگران بى اهميتى بلكه پروردگارا ! بدان جهت كه تو بهترين پرده پوشان و نيكوترين حاكمان و بزرگوارترين بزرگوارانى ! عيبهاى خلق را مىپوشانى ، وگناهانشان را مىبخشى ! و بر اسرار غيب آگاهى ، و با لطف و كرم خويش عيب بندگان را مىپوشانى و با بردبارى كيفر آنها را تأخير مىاندازى پس ستايش تو را به خاطر دلم پس از علمت و عفو پس از قدرتت كه همين علم تو مرا به معصيت واداشته و آگاهيم از رحمت بىانتهايت و عفو بىحسابت مرا گستاخ نموده و به سوى آنچه حرام كرده‌اى مىشتاباند !\r\nاى خداى بردبار كريم ! اى زندهء ابدى ، اى بى نياز مطلق ! اى بخشندهء گناه ! واى پذيرندهء توبه ! اى بزرگ نعمت و منّت ! اى صاحب احسان پايدار ! كجاست آن پرده پوشى عظيم تو ؟ كجاست آن رفتارهاى گرانقدر تو ؟\r\nكجاست آن لطف و كرم بى اندازهء تو ؟ كجاست آن نعمت گران و آن احسان هميشگى تو ؟ كجاست كرمت ؟ اى خداى كريم ! تو را به حق محمد و آل محمد صلى الله عليه و آله و سلم مرا نجاتم ده ! و به حق رحمتت مرا از ورطهء هلاكتم خلاص كن ! اى خداى با احسان و اى نيكوكار و اى صاحب فضل و كرم ! من براى نجات از قهر و عقوبتت بر اعمال خود تكيه ندارم بلكه تمام چشم اميدم به فضل و احسان تو است ، زيرا كه تو شايسته آنى كه خلق از عذابت بيمناك و هم به مغفرتت اميدوار باشند ! تو از آغاز با نعمت خود بر خلق احسان مىكنى و هم به كرمت از گناهانشان مىگذرى ! از اين رو نمىدانم شكر كدام يك را بجا آورم ؟ نيكى هايى كه از من منتشر كردى ، يا بديهايى كه از من پرده پوشى نمودى ؟ و يا بلاها و آزمايشهايى كه بر\r\n\r\n","description":"","footnote":"","page_name":" 637 ","page_number":637},
  {"content":"\r\n\r\nما آسان كردى و مرا بر آن فايق ساختى ؟ و يا گرفتاريهاى زيادى كه مرا نجات دادى و عافيت بخشيدى ؟ اى دوستدار كسى كه با تو دوستى كند اى شادمانى قلب كسى كه رو به درگاه تو آيد ، و تنها به تو دل ببندد .\r\nخدايا تو نيكوكارى و ما زشت كردار ، به نيكويى خودت از زشتيهاى ما درگذر ! پروردگارا ! كدامين جهالت است كه كرم تو آن را فرانگيرد ؟ يا چه زمانى است كه پيش از زمان علم تو باشد ؟ و اعمال نيك ما در برابر نعمتهاى تو چه ارزشى دارد ؟ و چگونه اعمال ناروايمان را در برابر لطف و كرم و بىانتهاى تو زياد بشماريم ؟ آرى چگونه با وجود رحمت بىپايان تو مجال بر گناهكاران تنگ خواهد بود ؟ اى صاحب آمرزش بىحساب ! اى خدايى كه دست تو به احسان بر بندگان گشوده است ! بارى سوگند به مقام و عزّتت ، آقاى من اگر از درگاهت مرا برانى هرگز از اين در بجايى نروم ! و از تملّق و خواهش دست برندارم زيرا تو را به جود و كرم شناخته‌ام !\r\nخداوندا ! تو هر چه بخواهى به قدرت كامله انجام دهى و هر كه را خواهى ، هر قدر و هر گونه عذاب مىكنى ! و هر كه را بخواهى هر قدر و هر قسم مورد رحمت قرار مىدهى ! و كسى را نرسد كه در كار تو چون و چرا كند و در مُلك هستى با تو گفتگو آغاز و در امر و فرمان با ذات يكتايت مشاركت كند و در حكم قطعى تو مخالفت نمايد ! و احدى را نرسدكه بر نظم و تدبيرت خورده‌گيرى و اعتراض كند ! خلق و آفرينش خاص تو و حكم و فرمان بر خلايق مخصوص تو است ؛ بزرگوار خدايى كه پروردگار جهانيان است !\r\nپروردگارا ! اين است جايگاه آن كسى كه به درگاه تو رو آورده است و\r\n\r\n","description":"","footnote":"","page_name":" 638 ","page_number":638},
  {"content":"\r\n\r\nبه لطف و كرمت پناه جسته و با نعمتها و احسانت انس و الفت گرفته است و تو آن ذات با جود و كرمى كه جامهء عفو تو ( به قامت گنهكاران ) تنك نيست و فضل و رحمتت نقصان‌پذير نخواهد بود و ما تمام اطمينان خاطرمان به عفو دائم و فضل و كرم بىحد تو و رحمت نامنتهايت مىباشد !\r\nپروردگارا ! آيا چنين پنداريم كه بر خلاف حسن ظنّ ما با ما رفتار مىكنى ؟ يا اينكه ما را از اميد و آرزوهايى كه داريم محروممان مىسازى ؟ هرگز !\r\nپروردگارا ! چنين گمان نمىبريم و چنين گمانى به تو و چنين انتظارى از كرمت نداريم ! بلكه ما را آرزوهاى بسيار و اميد بزرگى است با اينكه تو را نافرمانى كرده‌ايم اميد پرده‌پوشى داريم ، از تو درخواست كرديم اميد استجابت داريم ، پس مولاى ما ! ما را به آرزويمان برسان ! ما مىدانيم كه با اعمال بدى كه داريم چيزى جز محرومى از رحمتت مستحق نيستيم ولى اينكه تو به احوال ما آگاهى و فقر و بيچارگى ما را مىدانى ، ما مىدانيم كه از درگاه پرفيضت محروم برنمىگرديم .\r\nما را با اينكه سزاوار رحمت تو نيستيم ، اميدوارى ما را به درگاهت آورده است ، تو شايستهء آنى كه با ما و بر گنهكاران به فضل و كرم فراوانت بخشش كنى ! بنابراين تو به آنچه لايق بزرگواريت است به ما احسان كن و كرم نما ! كه چه بسيار محتاج بخشش توايم ، اى خداى بخشاينده ما را به نور معرفت خويش هدايت فرما و به فضل خويش بىنياز گردان ، ما را كه به نعمت تو شب و روز پرورش يافته‌ايم ، گناهانمان كه پيش تو هويداست ، خداوندا ! ما از آن گناهان آمرزش\r\n\r\n","description":"","footnote":"","page_name":" 639 ","page_number":639},
  {"content":"\r\n\r\nمىطلبيم و به درگاهت توبه و انابه داريم !\r\nخداوندا ! تو در حق ما به نعمتهاى گوناگون مهربانى مىكنى و ما در مقابل گناه و نافرمانى مىكنيم ، با وجود اين خير و بركات تو پيوسته بر ما نازل مىگردد ، و شر و بدى ما همواره به درگاه تو برفراز است ولى تو همواره پادشاه با كرم و احسانى كه اعمال بد هميشگى ما مانع از آن نيست كه ما را غرق نعمتهاى ظاهرى و باطنى خود به فضل و كرمت بفرمايى ! پس خداوندا ! پاك و منزّهى چه قدر با حلم و با عظمت و با كرامتى از آغاز و انجام آفرينش ! خدايا نامهاى پاكت منزّه و ستايش بزرگ و افعال و آثارت همه نيكوست !\r\nاى خداى من ! فضل تو بسى گسترده‌تر و حلمت بزرگتر از آن است كه مرا با رفتار من و گناه من مقايسه كنى ، از من درگذر ! از من درگذر ! از من درگذر ! آقاى من ! آقاى من ! آقاى من !\r\nخداوندا ! ما را به ياد خودت مشغول ساز و از خشم و غضبت نگهدار و از عذابت پناه ده ! و از عطاهاى بىحسابت نصيب ما گردان ! و از فضل و كرمت به ما نيكى كن و حج خانهء خودت را روزى كن و زيارت قبر پيامبرت را ، درود و رحمت و مغفرت و رضوانت بر او و بر اهل بيت او باد ! نصيب ما گردان ! البته كه تو به ما نزديكى و دعاى ما را اجابت مىكنى ! خداوندا اطاعت خودت را عوض هر كارى به ما مرحمت كن ! و ما را بر آيين خود و سنّت پيامبرت - كه درود بر او و خاندان او باد ! - بميران ! خدايا مرا و پدر و مادر مرا بيامرز ! و آن دو را رحمت كن چنان كه مرا در خردسالى سرپرستى كردند و در برابر احسان آنها به من به ايشان احسان فرما ! و گناهانشان را ببخشاى !\r\n\r\n","description":"","footnote":"","page_name":" 640 ","page_number":640},
  {"content":"\r\n\r\nخداوندا ! مردان و زنان باايمان ، زنده و مرده‌شان را بيامرز ! و بين ما و ايشان به خير و احسانت پيوند ده ! خدايا ! مرده و زنده ما و حاضر و غايب ما و مرد و زن و خرد و كلان ما و آزاد و بردهء ما همه را ببخش ! آرى آنان كه از خدا برگشتند به دورترين وادى ضلالت افتادند ، دروغ گفتند و دچار خسران و زيان آشكارا شدند !\r\nخداوندا ! بر محمّد و آل محمّد درود فرست و كار مرا ختم به خير گردان و مهمات امور دنيا و آخرتم را كفايت كن ! و كسى را كه به من رحم نمىكندبر من مسلّط نفرما و بر من از جانب خود نگهبانى مداوم مقرّر گردان ! و نعمتهاى شايسته‌اى كه عطا كرده‌اى از من باز نگير ! و از فضل و كرمت به من روزى فراوان و حلال و پاكيزه مرحمت كن !\r\nخدايا ! مرا در پناه و مراقبت خود نگهدارى كن و در سايهء محافظت و حمايتت از بلا مصون دار ! و حج بيت‌الحرام خود را امسال و همه سال ، و زيارت قبر پيامبر و امامان عليهم السلام را روزى فرما و از آن مشاهد مشرّفه و ايستگاههاى باكرامت مرا دور نگردان !\r\nخدايا ! حال توبه‌اى به من مرحمت كن كه ديگر هرگز معصيت نكنم و تا هستم در تمام شب و روز اى پروردگار جهانيان خير و نيكى را به دلم الهام كن و در انجام آن موفّقم بدار ! خداوندا ! من چندان كه با خود گفتم و خود را مهيّا و آمادهء طاعت تو ساختم و در پيشگاه تو به نماز ايستادم ، به چرت و كسالت گرفتارم كردى و در وقت مناجات حال مناجات را از من گرفتى ! با خود گفتم : از اين پس ، باطنم پاك شده و به انجمن توّابين نزديك خواهم شد ، پيشامدى ناگوار شد كه پايم لغزيد و آن بليّه بين من و خدمت تو فاصله انداخت ! آقاى من ! شايد مرا از درگاه لطفت رانده‌اى ! و از خدمت\r\n\r\n","description":"","footnote":"","page_name":" 641 ","page_number":641},
  {"content":"\r\n\r\nخود دور كرده‌اى ! ؟ و يا شايد ديدى كه حق بندگيت را سبك شمردم بدين جهت مرا از درگاهت راندى ؟ ! و يا اينكه ديدى از درگاهت روگردانم به اين سبب بر من غضب كردى ! و يا در جايگاه دروغگويانم ، از اين رو مرا از خود دور ساختى ! و يا شايد ديدى ، از نعمتهايت شكرگذارى نمىكنم مرا محروم گردانيدى ! و يا شايد مرا در مجالس دانشمندان نيافتى پس به خوارى و ذلّتم انداختى ! و يا شايد مرا در زمرهء غفلت‌زدگان يافتى به اين جهت مرا از رحمت خود نااميد ساختى ! و يا ديدى با مجالس اهل باطل ( و مردم ناباب ) انس گرفته‌ام ، مرا با آنها واگذاشتى ! و شايد دوست نداشتى دعايم را بشنوى از اين رو مرا از درگاهت راندى ! و يا شايد به جرم و گناهم مكافات كردى ! و يا شايد به خاطر كم‌شرمىام نسبت به مقام كبريائى تو مجازاتم نمودى !\r\nبا اين همه ، پرورگارا ! اگر ببخشى شايسته است زيرا كه پيش از من گنهكارانى را بخشيده‌اى و لطف و كرمت ، پروردگارا ! بالاتر از آن است كه بندگان مقصّر را مجازات كنى ! و من به فضل و رحمت تو پناه آورده‌ام و از تو به سوى تو مىگريزم كه عفو و بخششت از كسى كه به تو حسن ظنّ دارد وعدهء قطعى است .\r\nخداى من ! فضل و رحمت تو گسترده‌تر و حلم و بردباريت بزرگتر از آن است كه با عمل من مقايسه كنى ، يا مرا به خاطر گناهم خوار سازى ! آقاى من ! من كيستم و چه قابليتى دارم ؟ ! مرا به فضل و كرمت ببخش ! آقاى من ! به عفوت بر من منّت گذار و به لطفت بر بديهايم پرده‌پوشى كن ! و از سرزنشم به بزرگوايت درگذر !\r\nآقاى من ! من آن كودك صغيرم كه پروراندى ، و همان نادانم كه\r\n\r\n","description":"","footnote":"","page_name":" 642 ","page_number":642},
  {"content":"\r\n\r\nدانشش دادى ، و همان گمراهم كه هدايتش كردى ، و همان خوار و زبونم كه تو عزّتش دادى ! و آن ترسويم كه ايمنش ساختى ، و آن گرسنه‌ام كه سيرش كردى و آن تشنه‌ام كه سيرابش نمودى ! و همان برهنه‌ام كه پوشاندى ! و آن فقيرم كه بىنيازش كردى ، و آن ناتوانم كه توانايى دادى ! و منم آن ذليلى كه عزيزش كردى ! و آن مريضى كه شفايش دادى ، و آن گدايى كه عطا فرمودى ! و آن گنهكارى كه گناهش را پوشاندى ، و آن خطاكارى كه عذرش را پذيرفتى ، و من همان ناچيزم كه فزونى دادى ! و آن ناتوان و مغلوبى كه ياريش نمودى ! و منم آن آواره‌اى كه پناهش دادى !\r\nپروردگار من ! من آن كسى هستم كه نه در خلوت از تو شرم كردم و نه در بين جمعيت مواظب وظيفه بندگيم بودم ! منم آن كه حوادث بزرگ بر من هجوم آورد ، منم آن بنده‌اى كه بر مولايش جسارت نمود ! منم آن كه از خداى جبّار آسمان نافرمانى كرد ! منم آن كه به خاطر گناهان بزرگ رشوه داد و منم كسى كه چون مژده گناهى را دادند به سوى آن گناه شتافتم ! منم آن كسى كه مهلت توبه را بر عصيانم دادى ولى من برنگشتم ! و گناهم را پوشاندى باز شرم نكردم و معصيت كردم و از حدود تو تجاوز كردم ! مرا از نظر انداختى ، بىباكى كردم ! و به حلم خودت مهلتم دادى و بديهايم را پنهان ساختى تا آنجا كه گويى گناهانم را فراموش كرده‌اى و از كيفر گناهانم درگذشته‌اى حتى گويى كه تو از من شرم كرده‌اى ! !\r\nخداى من ! وقتى كه معصيت تو را كردم ، اين معصيت من از راه انكار پروردگارى تو نبود و نه آن كه فرمان تو را سبك بشمارم و سينه در\r\n\r\n","description":"","footnote":"","page_name":" 643 ","page_number":643},
  {"content":"\r\n\r\nبرابر عقوبتت سپر كنم و وعدهء مجازات تو را بىاهميّت بدانم ! بلكه نافرمانيم خطايى بود كه پيش آمد و نفس ( امّاره ) بر من امر را مشتبه كرد و هواى نفسم بر من غلبه كرد ، و بدبختيم كمك كرد و پرده‌پوشى تو مغرورم ساخت تا آنجا كه با جَد و جهد به مخالفت تو برخاستم ( خدايا ! ) اكنون چه كسى از عذاب تو نجاتم مىدهد ؟ و فردا چه كسى از دست دشمنانم نجات مىدهد ؟ اگر تو رشتهء محبّت خود را از من ببرى ديگر به ريسمان چه كسى چنگ بزنم ؟ ! پس واى به رسوايى من ! آنگاه كه نامهء عملم تمام كارهايم را بشمارد ! كه اگر اميد به كرم و رحمت بىمنتهايت و منع تو از نااميدى گنهكاران در وقت يادآورى بديهايم نبود به كلى نااميد مىشدم !\r\nاى بهترين كسى كه او را درخواست كننده فراخواند ! و اى برترين كسى كه هر اميدوارى به كرمش اميد بسته است !\r\nخداوندا ! به عهد و پيمان اسلام به درگاهت توسل جسته و به حرمت قرآن به تو اعتماد نمودم و به دوستيم نسبت به پيامبر امى قرشى هاشمى عربى تهامى مدنى به پيشگاهت تقرب مىجويم ! پس انس مرا با خودت به وحشت بدل نكن و پاداشم را پاداش كسى كه جز تو را مىپرستد قرار نده ! زيرا گروهى به زبان ايمان آوردند تا خونشان را بدان وسيله حفظ كنند و به اين آرزو رسيدند ولى ما با دل و زبان به تو ايمان آورده‌ايم تا از گناهانمان درگذرى ! بنابراين ما را به آرزويمان برسان و اميد ما را محقّق گردان ! و دلهاى ما را پس از آن كه هدايت فرموده‌اى به تيرگى ميفكن ! و از جانب خودت بر ما رحمت فرست كه تو بسى بخشنده‌اى !\r\n\r\n","description":"","footnote":"","page_name":" 644 ","page_number":644},
  {"content":"\r\n\r\nبارى سوگند به عزّتت كه اگر مرا از درگاهت برانى هرگز به جاى ديگر نخواهم رفت و از تملّق و التماس از تو دست برنخواهم داشت ! چرا كه قلبم آگاه و بر كرم و رحمت بىانتهايت گواه است ! آرى بنده جز درگاه مولايش كجا رود و مخلوق بجز به سوى خالقش به كه پناه ببرد ؟ !\r\nخداى من ! اگر گردنم را به زنجيرهاى قهرت ببندى و عطايت را از من در بين همه منع كنى و رسوائيم را در برابر چشم بندگان برملا سازى و فرمان دهى كه مرا به سوى آتش دوزخ بكشند و بين من با نيكان جدايى اندازى باز هم رشتهء اميدم از تو قطع نخواهد شد و از اميدى كه به عفو و بخششت دارم برنمىگردم ! و محبّت تو از دلم بيرون نخواهد رفت ! خدايا من عطا و بخشندگى و پرده‌پوشيهاى تو را در اين دنيا هرگز فراموش نخواهم كرد !\r\nآقاى من ! محبّت دنيا را از دل من بيرون كن و جمع بين من و برگزيده و گلچين از ميان خلق و خاتم پيامبرانت محمد صلى الله عليه و آله و سلم را فراهم ساز ! و مرا به درجهء اهل توبه و بازگشت به درگاهت برسان ! و مرا بر گريه به احوال خودم يارى كن كه سخت عمرم را به امروز و فردا و آرزوهاى بيهوده گذراندم ! و اينك به جايى رسيده‌ام كه از اصلاح نفس خويش نااميدم ، بنابراين بدحال‌تر از من كيست ؟ !\r\nواى بر من اگر با اين حال به قبرى منتقل شوم كه آن را براى خوابگاه خويش مهيا نكرده و با عمل صالح مفروش ننموده و آن را براى خوابگاهم آماده نساخته‌ام ! و چرا نگريم در صورتى كه نمىدانم سرانجام كارم كجاست و به كجا مىروم و اكنون مىبينم كه نفس با من خدعه كرده و روزگار مرا فريب مىدهد در حالى كه عقاب مرگ بر سرم\r\n\r\n","description":"","footnote":"","page_name":" 645 ","page_number":645},
  {"content":"\r\n\r\nبال گشوده است ! پس چرا نگريم ؟ براى آن حالتى مىگريم كه روح از بدنم خارج شده است و براى تاريكى قبرم ! مىگريم براى تنگى لحدم ، مىگريم براى سؤال منكر و نكير از من ! بر آن حالتى مىگريم كه از قبر برهنه و خوار با بار سنگينى از گناه بيرون آمده و به راست خود مىنگرم و گاهى به سمت چپ در حالى كه خلايق هر كسى به كارى غير از كار من گرفتارند و هر شخصى محتاج كار خويشتن و از توجه به ديگران بىنياز است ، در آن روزى كه گروهى روسفيد و خندان و گروهى چهره‌شان گردآلوده و غبار ذلّت صورتشان را پوشانده است !\r\nآقاى من ! همهء اطمينان و اعتماد من و همه اميد و توكّل و علاقهء خاطرم به لطف و رحمت تو است . تواى كه اگر بخواهى كسى را به رحمت خود نايل سازى و هر كه را دوست بدارى به كرم خويش هدايت مىكنى !\r\nپس ستايش تو را كه قلب مرا از آلودگيهاى شرك پاك ساختى ، و تو را سپاس كه زبانم را به ذكر خودت باز كردى آيا من با همين زبان الكن شكر و سپاس تو را توان گفتن دارم ؟ يا با تمام جهد و تلاش در عمل ، خشنودى تو را مىتوانم به دست آورم ؟ در صورتى كه زبان من در برابر شكر تو بىمقدار و عملم در مقابل نعمت و احسانت ناچيز است !\r\nخداوندا ! براستى كه جود و كرم تو آرزويم را گسترده و بخشندگى تو عمل ناچيز مرا پذيراست !\r\nآقاى من ! شوق و رغبتم متوجه تو و بيم و هراسم از تو و آرزويم به تو منتهى و اميدم مرا به درگاه تو كشانده است ! و به درگاه تو اى يگانه ( مقصود ) من همّتم معتكف شده و در آنچه در درگاه تو است شوقم پر گشوده است و تمام اميد و هراسم از تو و انس و محبّتم منحصر به تو و\r\n\r\n","description":"","footnote":"","page_name":" 646 ","page_number":646},
  {"content":"\r\n\r\nبه سوى تو است . و دست امّيدم به سوى تو و به رشتهء طاعت تو با ترس و بيم درآويخته‌ام !\r\nمولاى من ! به ياد تو دلم زنده ، و به مناجات تو درد و رنج فراق را تسكين مىدهم ! پس اى مولاى من ! و اى آرزوى دلم و اى منتهاى مقصودم ، تو ميان من و گناهانم كه مرا از ملازمت طاعتت مانع مىشود ، جدايى انداز ! كه من به اميد هميشگى و چشم طمعى كه به درگاهت داشته‌ام از تو درخواست حاجت مىكنم كه تو رحمت بر بندگان را به خود فرض و لازم شمرده‌اى ؛ بنابراين حكم و فرمان در همهء عالم با تو است ، تو يگانه ، بىشريكى و تمام خلق ريزه‌خوار احسان تو و در قبضهء قدرت تواند ! و همهء موجودات در برابر تو خاضعند ، اى خداى بزرگى كه پروردگار جهانيانى ، اى خداى من ! آنگاه كه حجتم بريده و زبانم از دادن جواب لال و عقل و خردم سرگردان باشد به من رحم كن ! اى اميد بزرگ من به هنگام فقر و تنگدستيم مرا از كرمت محروم نگردان و به خاطر نادانيم مرا از درگاهت مران ! و به دليل كم صبريم مرا از لطف خودت منع نفرما ! چون فقيرم به من ببخش و چون ناتوانم بر من رحم كن !\r\nآقاى من ! تمام اعتماد و اطمينان و اميد و توكّل من به رحمت تو و دلبستگىام به درگاه تو است ! در پيشگاه تو بار افكنده‌ام و به جود و كرم تو دل بسته‌ام و از كرم تو درخواست دارم ! اى پروردگار من ! دست دعا به سوى تو مىگشايم و فقر و نيازم را نزد تو آورده‌ام و پريشان حاليم را به بىنيازى تو جبران مىكنم و زير سايهء عفو تو ايستاده‌ام و به جود و كرم تو چشم دوخته‌ام و به احسان قديمت هميشه نظر دارم ، پس مرا در آتش دوزخ مسوزان كه تو مايهء اميد منى ! و مرا در هاويهء دوزخ جا نده ! كه\r\n\r\n","description":"","footnote":"","page_name":" 647 ","page_number":647},
  {"content":"\r\n\r\nتو روشنى چشم منى !\r\nآقاى من ! حسن ظن مرا به احسان خودت تكذيب نكن كه تو محل وثوق منى و از اجر و ثواب خود محرومم نساز كه تو از بيچارگى من آگاهى ! خداى من ! اگر اجل من نزديك است و عملم نمىتواند مرا به قرب تو برساند كه من هم اعتراف به گناهم را وسيلهء عذر به درگاهت آورده‌ام !\r\nخدايا ؛ اگر تو عفوم كنى چه كسى سزاوارتر از توبه بخشش است ؟ و اگر عذاب كنى چه كسى عادلتر از تو ؟ خداوندا ! در اين دنيا به حال غربتم رحم كن ! و به وقت مردن بر غم و حسرتم و در ميان لحد به تنهايى و وحشتم و چون براى حساب نامهء عملم را بگشايند به حال ذلتم ترحّم فرما ! و گناهانى را كه از چشم مردم پنهان است بر من ببخش ! و با لطفى كه آن گناهان را پنهان كرده‌اى باز هم به من رحم كن ! آنگاه كه در بستر مرگ افتاده‌ام و توان حركت ندارم و دست دوستانم مرا از اين پهلو به آن پهلو مىكند ، بر من تفضّل فرما ! آنگاه كه در وقت غسل دادنم دست همسايگان بدنم را مىگرداند و آنگاه كه خويشاوندانم اطراف جنازه‌ام را گرفته‌اند و آنگاه كه از اين جهان رخت بر بندم و در قبر تنها بمانم به من لطف كن ! در آن منزل تازه بر غربت و تنهائيم ترحم فرما ! به طورى كه جز با خودت با ديگرى انس نگيرم !\r\nآقاى من ! اگر تو مرا به خودم واگذار كنى هلاك مىشوم ! اى آقاى من ! اگر از لغزشهايم نگذرى پس من به سوى كه پناه ببرم ؟ و به درگاه چه كسى بنالم ؟ و اگر عنايت تو در خوابگاه مرگ شامل حال من نگردد به چه كسى پناهنده شوم ؟ آقاى من ! اگر تو غم و اندوهم را زايل نگردانى و اگر تو به من رحم نكنى من كه را دارم و چه كسى به من رحم مىكند ؟ و اگر\r\n\r\n","description":"","footnote":"","page_name":" 648 ","page_number":648},
  {"content":"\r\n\r\nلطف تو شامل حال من نگردد ، به فضل و كرم چه كسى در روز بيچارگيم اميدوار باشم ؟ و آنگاه كه اجلم فرا رسد به سوى چه كسى فرار كنم !\r\nاى آقاى من ! مرا عذاب نكن زيرا كه من به تو اميدوارم ! خداى من ! اميد مرا به درگاه خودت محقق ساز و ترسم را به ايمنى تبديل كن كه از زيادى گناهانم بجز عفو و بخشش تو به جايى اميد ندارم ! اى آقاى من ! از تو چيزى مىطلبم كه استحقاق آن را ندارم امّا تو اهل تقوا و آمرزشى ، بنابراين از من درگذر و به لطف خود لباسى كه از زشتيهايم مرا بپوشاند ، بر من بپوشان ! و از آن اعمال بدم درگذر و ديگر بدانها بازخواهى نفرما ! چرا كه تو صاحب احسان قديمى و بخشش عظيم و گذشت كريمانه‌اى !\r\nخداى من ! تو آن كريمى كه احسانت بر كسى كه درخواست نكرده افاضه مىشود بلكه بر منكران پروردگاريت مىرسد پس چگونه بر آن كس كه از تو درخواست كرده و به يقين و ايمان كامل مىداند كه آفرينش از تو و فرمان بر همه خلايق از آن تو است نخواهد رسيد ، تو بزرگوار و بلند مرتبه ، پروردگار جهانيانى !\r\nاى آقاى من ! بندهء تو را بيچارگيش به درگاه تو بازداشته و حلقه درگاه احسانت را به وسيلهء دعا مىكوبد ، پس تو هم به بزرگوارى و كرمت از وى روى برنگردان ! و درخواستم را قبول و گفته‌ام را بپذير ! خداوندا ! من تو را به وسيلهء اين دعا خواندم و اميدوارم كه دعايم را رد نكنى زيرا كه من به مهربانى تو آگاهم ! ى خداى مهربان ! تو آن كريمى كه گدا با درخواست خود تو را خسته نمىكند و از عطا و بخشش چيزى از تو كم نمىشود ، تو در اوصاف كمال در جايگاهى قرار دارى كه خود مىتوانى خويشتن را ستايش كنى و بسى برتر از آنى كه ما بگوييم !\r\n\r\n","description":"","footnote":"","page_name":" 649 ","page_number":649},
  {"content":"\r\n\r\nخداوندا ! من از تو درخواست دارم ؛ صبرى نيكو و گشايشى نزديك ، و گفتارى راست و پاداشى بزرگ ! خداوندا ! از تو تمام خوبيها را - دانسته و ندانسته‌ها را - درخواست دارم ! اى خدا ! از بهترين آنچه بندگان صالحت از تو درخواست كرده‌اند من هم درخواست دارم ! اى بهترين كسى كه از او مىتوان درخواست كرد و اى بهترين عطابخش ، درخواست مرا دربارهء خودم و خانواده‌ام و والدينم و فاميلم و برادران خداپرستم ، عطا فرما و زندگيم را خوش و جوانمرديم را استوار و آشكار گردان ! و تمام حالاتم را اصلاح كن و مرا از آنانى قرار ده كه عمرش طولانى و عملش نيكو و نعمتت را بر او كامل ساخته‌اى و تو از او خشنودى و زندگى خوش و بانشاط ابدى با بهترين كرامت و كامل‌ترين زندگى را به او مرحمت كرده باشى كه تو آن خدايى كه هر چه خواهى به قدرت كاملهء خود انجام مىدهى و غير تو كسى هر چه خواهد نمىتواند انجام دهد !\r\nخداوندا ! اگر مرا به دوزخ ببرى هر آينه به دوزخيان خواهم گفت كه من شيفته و دوستدار تو بودم !\r\nخداى من ! و اى آقاى من ! اگر تو بر غير از اولياى خود و اهل طاعت خويش نبخشايى پس گنهكاران به درگاه چه كسى زارى كنند ؟ و اگر با غير وفادارانت احسان و كرم نكنى پس بدكاران به چه كسى پناه ببرند ؟\r\nاى خدا ! اگر مرا به آتش دوزخ اندازى دشمنت شيطان شاد گردد و اگر به بهشت برى پيامبرت صلى الله عليه و آله و سلم شادمان گردد ، و سوگند به خدا كه من يقين دارم تو شادمانى پيامبرت را دوست‌تر دارى از شادى دشمنت !\r\nخداوندا ! ز تو درخواست دارم كه دلم را از دوستى خود آكنده سازى و سراسر قلبم را پر از خوف و خشيت خود و باور كتاب خود و ايمان\r\n\r\n","description":"","footnote":"","page_name":" 650 ","page_number":650},
  {"content":"\r\n\r\nكامل به ذات مقدس خويش گردانى ! و از طرفى سرشار از غم و اندوه و شوق لقاى خودت نمايى اى خداوند صاحب جلال و بزرگوارى ! ديدار خودت را محبوب من و ديدارمرا خواست خودت قرار ده ! و در هنگام لقاى خويش راحتى و گشايش و كرامت را برايم مقرر فرما !\r\nخداوندا ! مرا به صالحان گذشته بپيوند و از صالحان بازمانده قرار ده و راهرو راه صالحان بگردان ! و مرا بر مخالفت هواى نفس خود ، بدانچه صالحان را يارى كردى ، يارى كن ! و عمل مرا ختم به خير فرما و پاداشم را از آن عمل خير به رحمت خود ، بهشت را مقرر نما ! و مرا يارى كن تا هر نعمتى كه به من داده‌اى به شايستگى به كار بندم ، و اى پروردگار مرا ثابت قدم بدار و به سوى بلا و مهلكه‌اى كه نجاتم داده‌اى دوباره بازنگردان !\r\nپروردگار جهانيان ! اى خدا ! ز تو مىخواهم به من ايمان ثابتى مرحمت كنى كه تا روز ديدارت پايدار بماند و تا زنده‌ام مرا بر آن ايمان باقى بدار و با آن بميران ! و در روز رستاخيز با همان ايمان برانگيزان و دلم را از ريا و خودنمايى و شكر و دودلى و ظاهرنمايى در دينت پاك كن ! تا عملم براى تو خالص باشد !\r\nخداوندا ! مرا بصيرتى در دين و فراستى در حكم خودت و فهم و درايتى در علم ( دين ) خودت عطا فرما و كفلين از رحمت خود و ورع و پرهيزگاريى كه مانع از هر چه نافرمانى تو است بگردد . و به نور معرفتت روسفيدم كن و رغبتم را به آنچه در سراى باقى نزد تو است معطوف گردان ! و مرا در راه رضاى خود و آيين پيامبرت صلى الله عليه و آله و سلم بميران !\r\nخدايا ! از صفت رذيله و از ترس و بددلى و كسالت و تنبلى و اندوه و\r\n\r\n","description":"","footnote":"","page_name":" 651 ","page_number":651},
  {"content":"\r\n\r\nهراس و بخل و غفلت و قساوت قلب و فقر و بيچارگى و هر بلا و رنج و زشتى ظاهرى و باطنى به تو پناه مىبرم ! و نيز از دست نفسى كه قناعت نورزد و شكمى كه از دنيا سير نشود و دلى كه از تو خاشع و ترسان نباشد و از دعايى كه مستجاب نگردد و عملى كه بىسود باشد به تو پناه مىبرم ! و همچنين پروردگارا ! هر نعمتى را كه نصيبم كردى به تو پناه مىآورم كه مبادا مورد دستبرد شيطان مردود گردد ! البته كه تو شنواى درخواست بندگان و به مصالح آنان دانايى !\r\nخداوندا ! هيچ كس نمىتواند مرا از قهر تو پناه دهد و جز تو پناهى ندارم پس مرا در دنيا و عقبا به هيچ يك از عقوبات خود مبتلا نگردان و به هيچ مهلكه و عذاب دردناكى باز نيكفن !\r\nخدايا ! از من بپذير و نامم را بلند كن و درجه‌ام را بالا ببر و گناهم را بريز و خطايم را به خاطرم آور و پاداش نشستن و گفتن و زارى مرا رضا و خوشنودى و بهشت ابدى خودت قرار ده ! خدايا ! هر چه درخواست كردم به كرم خودت همه را عطا كن و افزون بر آن از فضل و رحمتت ببخش ! كه دل من اى پروردگار عالميان به درگاه تو مشتاق است ! خدايا تو در كتاب خود ما را به گذشت از كسانى كه بر ما ستم كرده‌اند امر فرمودى در حالى كه ما در حق خود ستم كرده‌ايم تو هم از ظلم ما به خودمان گذشت كن كه تو در اين عفو و بخشش از ما سزاوارترى ! و باز به ما دستور دادى كه سائلى را از درگاه خود محروم نسازيم ، اينك من هم سائل و گدايم به در خانهء تو آمده‌ام پس تا حاجتم را روا نكرده‌اى مرا باز نگردان ! و نيز فرموده‌اى كه در حق هر كس كه در ملك و اختيار ماست ( مانند بردگان و زيردستان ) نيكى و احسان كنيم اكنون ما بندگان\r\n\r\n","description":"","footnote":"","page_name":" 652 ","page_number":652},
  {"content":"\r\n\r\nتوايم در حق ما نيكى كن و از آتش قهرت آزادمان بفرما !\r\nاى خدايى كه به هنگام بلا و رنج ملجأ و پناه ، و در سختيها فريادرسى اينك من به درگاه تو مىنالم و تو را به فريادرسى فرا مىخوانم و به تو پناه آورده‌ام نه به ديگران و از هيچ درى جز درگه تو گشايشى نمىطلبم ! پس تو اى خداوند به فريادم برس و عقده‌هاى دلم را بگشا ! اى آزادكنندهء اسيران ! و اى آنكه كه از گناهان بسيار مىگذرى ، از من هم اين عمل اندكم را بپذير و از گناهان بسيارم درگذر كه تو بسى مهربان و آمرزيننده‌اى !\r\nخداوندا ! ايمان ثابتى از تو درخواست دارم كه هميشه در قلبم برقرار باشد و يقينى كامل تا بدانم كه جز آنچه قلم تقدير تو بر من نگاشته است نخواهد رسيد و مرا در زندگانيم به آنچه نصيب و روزى كرده‌اى خشنودم ساز اى بخشاينده‌ترين بخشايندگان ! » « 1 » .\r\n\r\nدعاى روز سيزدهم رمضان\r\n37 - سيدبن طاووس مىگويد : دعاى روز سيزدهم ماه رمضان از مجموعه دعاهاى مولايمان زين‌العابدين عليه السلام بدين قرار است :\r\n« خداوندا ! ستمكاران آيات و نشانه‌هاى تو را انكار كردند و به كتاب تو كافر شدند ، و پيامبرانت را تكذيب كردند و از عبادت تو سرباز زدند و از ملّت خليلت ( ابراهيم عليه السلام ) رو برتافتند ! و آنچه را كه پيامبرت آورده بود\r\n\r\n\r\n","description":"","footnote":"\r\n( 1 ) - مصباح‌المتهجّدين : ص 401 تا 413 .\r\n","page_name":" 653 ","page_number":653},
  {"content":"\r\n\r\nدگرگون ساختند و جز آيين تو را برگزيدند و به راهى غير از راهى كه تو راهنمايى كردى رفتند و جز سنّت تو را رسم و آيين خود قرار دادند و از حدود تو تجاوز كردند و تلاش كردند تا در آيات تو ضعفى بيابند و در خاموش كردن نور تو هميارى كردند و مردم را از راه تو منع كردند و نعمتهاى تو را كفران نمودند و با واليان امر تو مخالفت كردند و با دشمنان تو دوستى كردند و با دوستان تو دشمنى ورزيدند ، ابتدا نعمت تو را شناختند و سپس انكار كردند و نعمتهاى باطنى تو را از ياد بردند و از مكر تو خود را درامان ديدند و دلهايشان نسبت به ياد تو سنگ شد از اين رو حرام تو را حلال و حرام تو حرام شمردند و بر نافرمانى تو گستاخ شدند و از عذاب تو بيمى نداشتند و كيفر تو را فراموش كردند و از عذاب دردناك تو نترسيدند و به لطف و نعمت تو مغرور شدند !\r\nخداوندا ! لطف خودت را از ايشان دريغ بدار و عذابت را بر ايشان فرو ريز ! شاخهء آنها را از بن ببر و ريشه‌هاى آنان را قطع و عزّت و جبروتشان را به ذلّت و خوارى مبدّل ساز و رگهاى حياتى ايشان را قطع كن و قدمهاى ايشان را بلغزان و دلهايشان را هراسان كن !\r\nخدايا ! آنان دين تو را تخريب كردند و مال تو را دست به دست چرخاندند و بندگانت را به بردگى گرفتند !\r\nخداوندا ! حملهء ايشان را باز دار و سرسختى ايشان را كم كن و كيد آنها را سست و بىبنياد نما و دشمنان آنها را بر ايشان چيره كن و دلهاى مؤمنان را شادمان گردان !\r\nخدايا ! بازوهاى ايشان را درهم شكن و سركشان آنها را سركوب نما و خشم خود را بر آنان فرود آور و بنياد ايشان را فرو ريز و بين آنها\r\n\r\n","description":"","footnote":"","page_name":" 654 ","page_number":654},
  {"content":"\r\n\r\nاختلاف بينداز و جمع آنان را پراكنده ساز و در كارشان تفرقه ايجاد كن و عذابشان را ما بين خودشان قرار ده ! و از بالاى سر و زير پايشان عذاب را بر ايشان فرو ريز ! و به دست مؤمنان خون ايشان را بريز و مؤمنان را وارث زمينها و ديار و اموال آنان بگردان !\r\nخدايا ! اعمال ايشان را هدر كن و رشتهء اميد ايشان را بگسل ! و حجّت آنها را باطل گردان ! و آنان را از جايى كه نمىدانند درهم بپيچ و از جايى كه نفهمند عذاب را برايشان وارد كن ! و از آنچه مىترسند بر سرشان فرود آور و از ايشان حساب سختى بگير و به عذاب شديد و دردناكى مبتلا كن ! و سرانجام كار ايشان را خسران قرار ده !\r\nخداوندا ! آنان آيات تو را به مبلغ ناچيزى فروختند و سركشى بزرگى را مرتكب شدند ! از اين رو خدايا ايشان را به شدّت گرفتار كن و به كلّى نابودشان كن و از بين ببر ! و در زمين يار و ياورى براى آنها و در آسمان عذرپذيرى براى ايشان قرار نده ! و آنها را گرفتار لعنت بزرگى از جانب خود بگردان !\r\nخدايا ! آنها را به شدّت بگير ! خداوندا ! آنها نماز را ضايع كردند و از هواهاى نفسانى پيروى نمودند و اعمال ناشايست مرتكب شدند ! خدايا ! آنان را گرفتار بلاها بگردان ، و آه و واويلا را به خانه‌هاى ايشان وارد كن و افسوس و حسرت را برايشان بنمايان ! اى خداى يگانه ؛ خداى زمينها و آسمانها ! بر محمد و آل محمد درود فرست و بر ما رحم كن و به رحمت خودت اى بخشاينده‌ترين بخشايندگان !\r\nخدايا ! من به طاعت تو اى پروردگارم پايبندم و ولايت پيامبرت محمد صلى الله عليه و آله و سلم و اهل بيتش و ولايت اميرالمؤمنين على بن ابىطالب و ولايت\r\n\r\n","description":"","footnote":"","page_name":" 655 ","page_number":655},
  {"content":"\r\n\r\nحسن و حسين دو سبط پيامبر و فرزندان رسولت عليهم السلام و ولايت پاكان معصوم از ذريّهء حسين عليه السلام ؛ على بن حسين ، محمدبن على ، جعفربن محمد ، موسىبن جعفر ، على بن موسى ، محمدبن على ، على بن محمد ، حسن بن على ، سلام و بركات خدا بر همهء ايشان باد ! و ولايت قائم از ايشان كه بر نيكيها سبقت گرفته و اطاعتش ( بر خلايق ) واجب ، صاحب‌الزّمان ( سلام اللَّه عليه ) را انكار ندارم !\r\nپروردگارا ! به اطاعت ايشان و ولايتشان معتقدم و در برابر اوامرشان سر تسليم فرود آورده‌ام ؛ راضيم بدون انكار و بزرگ‌بينى و استنكافى به همان كيفيتى كه در كتاب خودت ( قرآن ) نازل فرموده‌اى و موجود است ، من نفى نمىكنم بلكه همواره بدانچه تو راضى و خشنودى ، من هم راضيم و بدان تسليم و اقرار دارم !\r\nپروردگارا ! من از ( عذاب ) تو بدان چه ( از نعمتها ) در نزد تو است اشتياق دارم ! خداوندا ! از وليّت و پسر پيامبر و خليفه و حجّت خودت بر خلق و شاهد بر بندگانت دفاع كن ؛ آن كسى كه كوشاست ؛ در طاعتت مىكوشد و ولىّ و امين تو در روى زمين است . بنابراين او را از شرّ مخلوقاتت و آفريدگانت حفظ كن ! و در زمرهء امانتهايت قرار ده كه هر كس در آن مين باشد از بين نمىرود و در جوار تو باشد مغلوب واقع نمىشود و او را به وسيلهء امان خودت ايمن گردان ! و در كنف حمايت خودت قرار ده و به وسيلهء نصرت پراقتدارت او را يارى كن ! اى پروردگار جهانيان !\r\nخداوندا ! او را با آرامش نگهدار و زره نگهدارنده‌ات را بر او بپوشان و او را كمك كن و با نصرت كامل خويش او را يارى كن و فتح و پيروزى\r\n\r\n","description":"","footnote":"","page_name":" 656 ","page_number":656},
  {"content":"\r\n\r\nآسانى را نصيب او گردان و از جانب خود او را سلطنت و قدرت عنايت فرما !\r\nخدايا هر كه او را دوست دارد ، دوستش بدار ! و دشمنان او را دشمن بدار ! و هر كه او را يارى كند ياريش كن ! و هر كه او را خوار سازد خوارش كن !\r\nخداوندا ! به وسيلهء او پريشانى ما را اصلاح و شكاف و تفرقه ما را متّحد گردان و عدّهء كم ما را افزون كن ! و ذلّت ما را به وسيلهء او به عزّت تبديل كن ! و دين ما را به بركت او ادا فرما ! و بينوايى ما را به وسيلهء او جبران كن ! و نقص و كاستى ما را به وسيلهء او بر طرف ساز ! و مشكلات ما را به وسيلهء او آسان گردان ! و به خاطر او آبروى ما را حفظ كن و حاجتهاى ما را روا كن ! و دعاهاى ما را به حرمت او استجابت فرما ! و درخواستهاى ما را بيش از خواستهء ما مرحمت كن ! و دلهاى ما را به وسيلهء او شفا بده ! و به وسيلهء او ما را در مورد اختلافاتى كه نسبت به حق صورت گرفته ، به آنچه حق است هدايت فرما ! پروردگارا ! تو اى كه هر كه را بخواهى به راه راست هدايت مىكنى !\r\nخداوندا ! به وسيلهء آن امام ، ستم را ريشه كن ساز و عدالت را عيان كنى ! و يارى كنندهء او را توانمند ساز و خوار كنندهء او را خوار و ذليل گردان ! و هر كه بناى دشمنى با او داشته باشد نابود كن ! و هر كه او را مكر كند هلاك كن ! و به وسيلهء او ستمگران از اهل كفر و سركشان ايشان را به قتل رسان ! و كمر سران ضلالت و ساير بدعتگذاران و پشتوانه‌هاى باطل را بشكن ! و به وسيلهء او جبّاران و سران ظلم را خوار و ذليل گردان ! و كافران و منافقان و همهء ملحدان را در سراسر زمين از خاوران تا\r\n\r\n","description":"","footnote":"","page_name":" 657 ","page_number":657},
  {"content":"\r\n\r\nباختران آن و خشكى و دريا و صحرا و كوهستان آن ريشه كن فرما ! و ديّارى از ايشان باقى نگذار ! و نيز اثرى از آنان بجاى نگذار !\r\nخدايا ! او را پيروز و غالب فرما و به دست او نيكيها را فتح كن و ما را به همراه او و به وسيلهء آن بزرگوار شادمان گردان !\r\nخداوندا ! ما را بر طى راهها : راههاى هدايت و بزرگترين راه و طريق عدل و ميانه يارى كن ! آن راه ميانه‌اى كه هر غالى ( افراطگر ) و هر تالى ( كوته نظر ) بايد به آن طريق بازگردد ! و بر نعمت پيروى از او در وقت سختى و گرفتارى بر ما منّت بگذار ! و ما را از جمله طالبان رضاى خودت در هميارى او قرار بده ! به طورى كه ما را در روز رستاخيز از جمله ياران و ياوران و تقويت كنندگان سلطنت آن حضرت محشور فرمايى ! و اين درخواست و دعاى ما را از هرگونه شك و ريب و دورنگى و خودنمايى خالص گردانى ! تا آنجا كه جز تو را نجوييم و غير از تو را نخواهيم ! و تا اينكه ما را به جايگاه او وارد كنى و در هر خيرى با او قرار دهى ! و در كار او بىميلى و كسالت و سستى را از ما دور كن ! و ما را به غير ما مبدّل نساز ( اين سعادت را از ما سلب نكن ! ) زيرا كه اين تبديل ما به غير ، براى تو آسان است ولى به زيان ما و بر ما بسى دشوار است ! در حالى كه ما به فضل و احسان تو اى خداى كريم ! آگاهى داريم ! و درود و سلام خدا بر آقا و سرور ما محمد ؛ پيامبر صلى الله عليه و آله و سلم و خاندان او باد ! » . « 1 »\r\n38 - ابن طاووس مىگويد : دعاى روز چهاردهم از مجموعه ( دعاهاى ) مولايمان زين‌العابدين ( صلوات اللَّه عليه ) اين است :\r\n\r\n\r\n","description":"","footnote":"\r\n( 1 ) - اقبال الأعمال : ص 145 .\r\n","page_name":" 658 ","page_number":658},
  {"content":"\r\n\r\n« خداى من ! و اى آقاى من ! تو را به وسيلهء تو شناختم و به وسيلهء تو به راه تو ( دين تو ) هدايت شدم ، آرى تو دليل و راهنماى بر شناخت خويشتنى و اگر تو نبودى به يگانگى تو را نمىشناختم و معرفت به تو نمىيافتم و به بندگى تو راهنمايى نمىشدم ! پس تو را سپاس به خاطر هدايتى كه شدم و هم به خاطر علم و بصيرت و آگاهى كه يافتم و از راه راست اطلاع روشنى پيدا كردم ! و سپاس خداوندى را كه من او را مىخوانم و او اجابتم مىكند ، هر چند وقتى كه او مرا مىخواند كندى و كاهلى به خرج مىدهم ! و حمد و سپاس خدايى را كه چون از او درخواست مىكنم ، به من عطا مىكند ، هر چند وقتى كه او از من قرض مىطلبد ( قرض‌الحسنه و صدقه براى نيازمندان ) من بخل مىورزم !\r\nحمد و ستايش خدايى را كه براى نيازمنديم هرگاه خواستم با او راز و نياز مىكنم و هر جا بخواهم با او خلوت مىكنم و او نياز مرا برآورده مىسازد ! و سپاس و ستايش خداوندى را كه چشم اميد به درگاه او دارم نه به ديگران ، در صورتى كه اگر بجز او اميد داشتم مرا نااميد مىساخت ! سپاس خدايى را كه امر مرا به خودش واگذارد ، پس مرا گرامى داشت و به غير خودش واگذار نكرد تا خوار و ذليلم كنند . حمد و سپاس خدايى را كه با من اظهار محبت فرمود ، در حالى كه او بىنياز از من بود ، و سپاس خدايى را كه در برابر گناهان من حلم مىورزد به طورى كه گويى هيچ گناهى نكرده‌ام !\r\nبنابراين خداى من ! محبوبترين موجودى است كه به حمد و ستايش من از همه كس سزاوارتر است ! اى صاحب عطا و بخشش كه كسى را بر تو منّتى نباشد و اى صاحب نعمت و جود و اى صاحب جلال و\r\n\r\n","description":"","footnote":"","page_name":" 659 ","page_number":659},
  {"content":"\r\n\r\nبزرگوارى ! هيچ معبود بحقى جز تو نيست ؛ پشتيبان پناهندگان و پناه دهندهء پناه خواهان و وسيلهء ايمنى خائفانى ! اينك من با تمام وجودم به درگاه تو فرار كرده‌ام ، اى پناهگاه خائفان ! و من در حالى فرار كرده‌ام كه جز معرفتم بر اينكه تو برترين كسى هستى كه افراد مقصّر آهنگ تو را دارند و بالاترين مايهء اميدى هستى كه خائفان به او پناه مىبرند ! واسطهء ديگرى به درگاه تو نيافتم !\r\nخداوندا ! بدان جهت كه نعمت و قدرت و توان از آنِ تو است درخواست مىكنم كه گناهم را محو كنى و مرا پاك و مصون از گناه بدارى و از جمله كسانى قرار دهى كه آنان را جهت طاعت خود برگزيده‌اى و آنان را به خاطر تقوايشان در گسترهء رحمت و رضوان خويش وارد كرده‌اى ! اى بخشاينده‌ترين بخشايندگان و درود و سلام خدا بر محمد و آل او باد ! » . « 1 »\r\n\r\nدعاى روز پانزدهم رمضان\r\n39 - ابن طاووس مىگويد : دعاى روز پانزدهم ( رمضان ) از مجموعه ( دعاهاى ) زين‌العابدين عليه السلام :\r\n« اى خداوند صاحب فضل و احسان كه كسى را بر تو منّت نباشد ! اى صاحب جلال و بزرگوارى اى صاحب نعمت و جود ! هچ معبود بحقى جز تو نيست ، تو اى پشتيبان پناهندگان و باعث ايمنى بيمناكان ! از تو درخواست دارم كه بر محمد و آل محمد درود فرستى و مرا روزى حلال\r\n\r\n\r\n","description":"","footnote":"\r\n( 1 ) - اقبال الاعمال : ص 149 .\r\n","page_name":" 660 ","page_number":660},
  {"content":"\r\n\r\nو پاكيزه و فراوان مرحمت كنى به طورى كه مرا از خلق تو بىنياز سازد و تنها در آن نعمت منّت خالص از آن تو باشد و مرا در آن نعمت از جمله سپاسگزاران درگاهت قرار دهى !\r\nخداوندا ! مرا به فضل فراوانت ، به وسيله بىنيازى و وسعت رحمتت از همهء خلق خود بىنياز گردان !\r\nخدايا ! من از تو گشايش در دنيا و آخرت و پارسايى را مىطلبم و از آزمندى در دنيا و رو آوردن به آن به تو پناه مىبرم !\r\nخداوندا ! از تمام دنيا و آنچه در دنياست از تو روزى حلال و پاكيزهء فراوان درخواست دارم !\r\nخدايا ! اگر در دنيا به من وسعت دادى بى ميلى به آن را نيز مرحمت كن و اگر روزى مرا بر من تنگ گرفتى مرا دل بستهء به دنيا نفرما !\r\nخداوندا ! گناه مرا بيامرز ! و بر من گشايش و وسعت رزق مرحمت بفرما و در آنچه نصيبم مىكنى بركتى بده كه از فضل تو بدان وسيله بر طاعت تو قوّت بگيرم ، براستى كه جز تو را نيرو و توانى نيست .\r\nخدايا ! ز فضل خود به من روزى حلال پاكيزه‌اى مرحمت كن كه با وجود آن به احدى جز خودت نيازمند نگردم . خداوندا ! از لطف خود مرا روزى كن و در روزيى كه مرحمت مىكنى به من بركت بده !\r\nخدايا ! من از تو وسعت از روزى حلال و يارى بر طاعت و توانايى در عبادت خودت را مسألت دارم !\r\nخداوندا ! به بهترين عافيت خود مرا عافيت ده ! و از فضل و كرمت روزيم عطا كن ! و شرّ تمام خلقت را از من بازدار ! خدايا ! گناه مرا بيامرز ! و كسب مرا پاكيزه كن و به آنچه نصيبم فرمودى قانعم ساز ! و هرگز يك\r\n\r\n","description":"","footnote":"","page_name":" 661 ","page_number":661},
  {"content":"\r\n\r\nچشم برهم زدن مرا به خودم وانگذار !\r\nخدايا ! اى زير و رو كنندهء دلها مرا بر طاعت خود دگرگون ساز ! خدايا ! به لطف خودت مرا حفظ كن و از فضل و كرمت روزيم ده و از عذاب خودت نجاتم بخش و به يارى خويش پشتيبانيم كن !\r\nخدايا ! من از تو تعجيل چيزى را مىطلبم كه تعجيل آن برايم خير باشد و همچنين تأخير چيزى را خواهانم كه تأخير آن براى من خير باشد !\r\nخداوندا ! هر رزقى كه نصيب من كردى آن را حلال پاكيزه و از جانب خودت در سهولت و عافيت قرار ده و اشتياق مرا در آن چيزى قرار ده كه در نزد تو است .\r\nخدايا ! اميد به خودت را در قلب من استوار گردان و اميد مرا از تمام خلقت ريشه كن ساز تا بجايى كه به كسى جز تو اى پروردگار عالميان اميدوار نباشم .\r\nاى آقاى من ! كه چون تو چيزى نيست از تو به وسيله هر دعايى كه پيامبر مرسلت و فرشتهء مقرّب و يا مؤمنى كه دل او را به ايمان آزموده‌اى تو را خوانده و تو دعاى او را استجابت نموده‌اى درخواست دارم ، و به وسيله پيامبرت ، پيامبر رحمت حضرت محمد صلى الله عليه و آله و سلم روى دلم را به سوى تو مىكنم و او را پيشاپيش حاجتهايم به درگاه تو مىآورم ! يا ربّاه يا ربّاه يا ربّاه يا اللَّه تو را به وسيلهء خودت كه چيزى چون تو وجود ندارد مىخوانم و به وسيلهء پيامبرت محمد صلى الله عليه و آله و سلم پيامبر رحمت و به وسيلهء عترت پاك و پاكيزه‌اش روى دلم را به سوى تو دارم و ايشان را پيشاپيش نيازهايم به پيشگاه تو مقدم مىدارم اينكه بر محمد و آل محمد درود فرستى و پيش و پس از هر چيز مرا و پدر و مادرم و فرزندان\r\n\r\n","description":"","footnote":"","page_name":" 662 ","page_number":662},
  {"content":"\r\n\r\nايشان و تمام مردان و زنان مؤمن را از آتش دوزخ آزاد كنى و از حورالعين به همسرى من در آورى ! به رحمت خودت اى بخشاينده‌ترين بخشنده ! مبادا از من آنچه را كه از محبت محمد و آل پاك و برگزيدهء او بر من منّت نهاده و مرحمت كرده‌اى ، سلب كنى ! بلكه درخواستم را اجابت كن ! اى پروردگار جهانيان ، و درود و سلام خدا بر محمد پيامبر صلى الله عليه و آله و سلم و بر خاندان او باد ! » « 1 » .\r\n\r\nدعاى روز شانزدهم رمضان\r\n40 - ابن طاووس مىگويد : دعاى روز شانزدهم ( رمضان ) از مجموعه ( دعاهاى ) مولايمان زين‌العابدين عليه السلام از اين قرار است :\r\n« اى خدا ! اى بخشاينده ، اى خدا ! اى خدا ! اى بخشاينده ! اى خدا ! اى بخشاينده ! اى خدا ! اى بخشاينده ، اى خدا ! اى خدا ! اى بخشاينده ! اى خدا ! اى بخشاينده ! اى خدا ! اى بخشاينده ، اى خدا ! اى خدا ! اى بخشاينده ! اى خدا ! اى بخشاينده ! تو را به نامهاى بزرگ و عظيم ، پسنديده و موردپسند ، و الا و تمام و مشهور و كامل ، و مشهودت كه كسى جز تو به آن نامها ناميده نشده است درخواست مىكنم !\r\nاى خدا ! اى صاحب شكوه و جلال و اكرام و بزرگى و پاكى و شرف و رحمت و قدرت و فضيلت بزرگ جاودانه ! اى خدا ! اى آقاى من ! اى باز گرداننده ! اى بردبار ، اى حكيم ! اى ظاهر ! اى باطن ! اى بلند مرتبه ! اى و الا\r\n\r\n\r\n","description":"","footnote":"\r\n( 1 ) - اقبال الاعمال : ص 154 .\r\n","page_name":" 663 ","page_number":663},
  {"content":"\r\n\r\nمقام ! اى بزرگوار ! اى بزرگ ! اى يگانه ! اى يكتا ! اى يگانهء بىنياز ! اى برانگيزنده ! اى وارث ! ( باقى ابدى ) ، اى بخشنده ! اى مهربان ! اى خدا ! تو را به هر نامى كه خود را به آن ناميده‌اى و يا در كتاب خود ( قرآن ) ياد كرده‌اى و يا به كسى از آفريدگانت آموخته‌اى و يا در علم غيب موجودت آن را برگزيده‌اى مىخوانم !\r\nاى خدا ! اى بخشاينده ! اى بخشاينده ! اى بخشاينده ! اى يگانه ! اى بىنياز ! اى يگانه ! اى بىنياز ! اى يگانه ! اى يگانه ! اى بىنياز ! از تو مسألت دارم و به تمامى نامهايت توسّل مىجويم ؛ آنچه را كه از آنها مىدانم و آنچه را كه نمىدانم ، و به محمد و آل محمد صلى الله عليه و آله و سلم و پيامبران و رسولانت و فرشتگان مقرّبت ، بر محمد و آل محمّد درود فراوان پاكيزه و بابركت فرست و از تو مىخواهم كه هيچ يك از گناهان مرا فروگذار نكنى مگر بيامرزى و هيچ خطايى از خطاهاى مرا مگر محو كنى و هيچ لغزشى از لغزشهاى مرا مگر ناديده بگيرى ، و هيچ نانخورى از من من مگر بىنيازش فرمايى و هيچ نيازمندى را ( از ما ) مگر جبران كنى ! و هيچ اندوه و غمى را ( از ما ) مگر بر طرف سازى ! و هيچ وامى را مگر ادا كنى ! و هيچ برهنه‌اى را مگر بپوشانى ! و هيچ بيمارى را مگر شفا دهى ! و هيچ دردى را مگر از بين ببرى و هيچ نيازى از نيازهاى دنيا و آخرت را مگر بر پايهء بالاترين آرزويم برآورده سازى !\r\nاى سرپرست مؤمنان ! غم و اندوه مرا بر طرف ساز و برترين آرزوها و خواسته‌ام را عطا كن ! و همچنين هر چه را كه از خير دنيا و آخرت اشتياق دارم ! و لباس شادمانى دنيا و آخرت را بر من بپوشان ! زيرا كه تو بر هر كارى توانايى !\r\n\r\n","description":"","footnote":"","page_name":" 664 ","page_number":664},
  {"content":"\r\n\r\nخداوندا ! بر محمد و آل محمد ، برترين درودت را بفرست و برايشان بالاترين بركاتت را ميمون و مبارك فرما ! و درود و رحمت و بركات خدا بر ايشان ، و بر ارواح و اجسادشان و شايستگان از نسل ايشان ، و درود و سلام خدا بر پيامبرش سرور ما محمد و آل او باد ! » . « 1 »\r\n\r\nدعاى روز هفدهم رمضان\r\n41 - ابن طاووس مىگويد : دعاى روز هفدهم رمضان از مجموعه ( دعاهاى ) مولايمان زين‌العابدين عليه السلام : « سپاس خداوندى را كه پروردگار جهانيان بخشاينده و مهربان است كه چيزى همانند او نيست ، و او شنوا و بيناست ! و سپاس خداوند را به خاطر نعمتهاى برتر و پيشينش بر همهء خلق او ؛ از نيكوكار و تبهكار ! و سپاس خدا را به خاطر حجّت بالغهء او بر تمامى خلق از فرمانبران و عاصيان ! با اين وجود اگر ببخشايد از كرم و احسان اوست و اگر عذاب كند به خاطر گناهانى است كه انجام داده‌اند ، در حالى كه خداوند نسبت به بندگان خود ستمكار نيست ، و هيچ نيرو و توانى نيست جز خدا را كه بلندپايه و بزرگ ا ست و خداوند ما را بس است و او نيكو وكيلى است .\r\nسپاس خداوند و الا مقامى را كه برهانش روشن است ، من او را به خاطر آزمون نيكو و نعمتهاى پيشاپيش او مىستايم و از او براى آنچه از دنيا و آخرت به ما داده است يارى مىجويم و بر او توكّل مىنمايم و\r\n\r\n\r\n","description":"","footnote":"\r\n( 1 ) - اقبال الاعمال : ص 157 .\r\n","page_name":" 665 ","page_number":665},
  {"content":"\r\n\r\nخداوند به عنوان وكيل مرا كفايت مىكند ! و گواهى مىدهم كه معبود بحقى جز خداى يگانهء بىشريك نيست ، ملك و ستايش مخصوص اوست !\r\nسپاس و ستايش او را كه زنده مىكند و مىميراند و خود زنده‌اى است كه مرگ در او راه ندارد و تمام نيكيها را به دست اوست و او بر هر كارى تواناست ؛ خداوند يگانه و يكتاى بىنيازى است كه همسر و فرزند نگرفته و در حكومتش كسى شريك نيست ؛ پروردگار همه چيز و پروردگار ما و پروردگار پدران نخستين ماست و گواهى مىدهم كه محمد صلى الله عليه و آله و سلم بنده و فرستادهء اوست ، او را براى هدايت و دين حقى فرستاده است تا آن را بر تمام آيينها پيروز گرداند ، هر چند مشركان نپسندند ؛ و او را براى خود پسنديده و براى آيين خويش برگزيده و بر تمام خلق خويش گمارده است تا به وسيلهء حجت و برهان آن را بر بندگانش ابلاغ كند ، درود و سلام و رحمت و بركات خدا بر او و نيكان از خاندان او باد .\r\nخداوندا ! بر محمد و آل محمد ؛ بنده و فرستاده‌ات پيامبر امّى برگزيدهء از ميان خلق ، پيشواى نيكى و رهبر خير ؛ بشارت دهنده و ترساننده و فراخوان به سوى تو ، به اذن خودت ؛ چراغ تابنده درود فرست ! خدايا بر محمد و آل محمد درودى فرست همانند برترين درودى كه بر كسى از خلق خود ؛ از پيامبران و سفيران و برگزيدگانت و گراميان درگاهت مىفرستى ! و همچنين بر اهل بيت پاك و برگزيدهء صادق نيكو كردار او كه خداوند پليدى و گناه را به كلى از ايشان برده و پاك و پاكيزه‌شان قرار داده است !\r\nخداوندا ! بر فرشتگان مقرّب و پيامبران مرسل و بندگان صالح خويش درود فرست ! و مردان و زنان مؤمن و مرد و زن مسلمان چه مرده و چه\r\n\r\n","description":"","footnote":"","page_name":" 666 ","page_number":666},
  {"content":"\r\n\r\nزنده آنها را بيامرز ! كه تو بر هر كارى توانايى !\r\nخدايا ! من از تو درخواست دارم ! اى بزرگى كه نعمت بزرگ مىدهد و هر خطرى را دفع مىكند و نيكيهاى اندك را چند برابر پاداش نيك مىدهد و هر نعمتى را او مرحمت مىكند و هر چه بخواهد انجام مىدهد و آنچه اراده نمايد حكم مىكند .\r\nخداوندا ! مرا زير چتر رحمت خود بپوشان و چهره‌ام را به نور خودت شاداب كن و محبّت خودت را بر دل من بينداز ! و رضوان و شرف و كرمت و انبوه عطاى خودت را شامل حالم بگردان ! از آن خيرى كه به كسى از خلق خود در دنيا و آخرت مرحمت مىكنى نصيب من بفرما ! و با همهء اينها لباس عافيت را بر تنم بپوشان ! اى موضع هر شكايت و اى گواه بر هر راز و اى داناى هر نهان و اى بر طرف كنندهء هر بلا ! اى كه عفوت نيكو و گذشتت زيباست مرا بر ملّت ابراهيم و فطرت او و بر دين و سنّت محمد صلى الله عليه و آله و سلم بميران ! و به بهترين شكل درگذشت از دنيا ببر ! به طورى كه دوستدار دوستانت و در ستيز با دشمنان تو باشم !\r\nخداوندا ! من از تو براى هر كردار و يا گفتارى درخواست توفيق دارم ! و يا عملى كه باعث هر چه نزديكتر شدن من به درگاه تو گردد ، اى بخشنده‌ترين بخشايندگان !\r\nخدايا ! مرا در حفظ و جوار خودت در كنف حمايت خويش قرار ده ! و عافيت خود را بر من ارزانى كن ! و كرامت خويش را به من عطا كن ! همسايگى تو عزيز و ثنا و ستايشت والاست و جز تو معبود بحقى نيست .\r\nخداوندا ! مرا از كسانى قرار ده كه به شايستگان از اولياى صالح درگذشته‌ات ملحق مىسازى ! و مرا تسليم كسانى از ايشان قرا ده كه در\r\n\r\n","description":"","footnote":"","page_name":" 667 ","page_number":667},
  {"content":"\r\n\r\nبرابر تو صادق بودند ! و خداوندا من به تو پناه مىبرم از اينكه چيزى از خطا و گناهم را و ظلم و اسرافى كه به خود كرده‌ام و پيروى از هواى نفس و سرگرمى به خواسته نفسانيم احاطه نمايد ! و همان بين من و بين رحمت و رضوان تو فاصله اندازد ، و از اين رو در پيشگاه تو بدكار و يا در معرض خشم و عذاب تو بوده باشم !\r\nخدايا ! مرا براى هر كار شايسته‌اى كه تو از من بپسندى و مرا هر چه بيشتر به تو نزديك سازد موفّق بدار ! خداوندا ! همان طورى كه محمد صلى الله عليه و آله و سلم را از ترس و بيم دشمنش كفايت كردى و اندوه او را بر طرف ساختى خدايا از من نيز هر ترس و آفت و بيمارى و فتنه و شر و اندوه و تنگى معاش را بر طرف كن ! تا پايان عمرم به لطف و رحمت خودت با داوام نعمت خود مرا به كمال عافيت برسان اى بخشنده‌ترين بخشايندگان و درود و سلام خدا بر پيامبرت محمد و خاندان او باد ! » . « 1 »\r\n\r\nدعاى روز هيجدهم رمضان\r\n42 - ابن طاووس مىگويد : دعاى روز هيجدهم ( رمضان ) از مجموعه ( دعاهاى ) مولايمان زين‌العابدين عليه السلام چنين است :\r\n« خداوندا ! اى صاحب بزرگى و جلال از تو درخواست مىكنم و چنان كه فرمان داده‌اى تو را مىخوانم ! پس همان طورى كه وعده داده‌اى دعايم را اجابت كن ! اى كسى كه خلف وعده نمىكنى ، اى بزرگ ! اى بخشنده ! اى\r\n\r\n\r\n","description":"","footnote":"\r\n( 1 ) - اقبال الاعمال : ص 161 .\r\n","page_name":" 668 ","page_number":668},
  {"content":"\r\n\r\nوسعت دهنده ! اى بزرگوار ! اى كه كفايت تو كامل و نامهايت نيكوست ! اى بزرگ و اى برترين ! اى دانا ! اى توانا ! اى باعزّت ! اى جاودانه ! اى صاحب قدرت و ملك و شوكت ، فخر و عظمت و بخشايندگى ! اى بلندپايه و اى بزرگ ! اى صاحب نعمت و اى قديم ( بالذّات ) اى كه داراى مقام والايى ! اى صاحب برهان و جبروت ! اى خدا ! اى كه معبودى به حق جز تو نيست ! از تو با گفتن لا إله الّا اللَّه الا انت ( معبود بحقى جز تو نيست ) درخواست دارم ، و به شرف لا إله الّا انت يا لا اللَّه الّا انت ، درخواست مىكنم اى بزرگ ! اى پروردگار ! اى خدا ! اى پروردگار ! اى آقاى من از تو كه هيچ چيز همانند تو نيست مىخواهم به وسيله هر دعايى كه پيامبر مرسل يا ملك مقرّب و يا مؤمنى كه دلش را به ايمان آزموده‌اى تو را خوانده است و تو دعايش را مستجاب كرده‌اى ، درخواست دارم و به وسيلهء پيامبرت محمد صلى الله عليه و آله و سلم ، پيامبر رحمت روى دلم را به سوى تو كرده‌ام و او را پيشاپيش حوايجم به درگاه تو آورده‌ام !\r\nيا رسول اللَّه ! پدر و مادرم به فداى تو و اهل بيت پاكت ! من به وسيلهء تو روى دلم را به جانب پروردگار تو كرده‌ام و تو را پيشاپيش حاجتهايم به درگاه خدا آورده‌ام !\r\nاى پروردگار ! اى خدا ! اى پروردگار ! اى خدا ! تو را به حق خودت كه چون تو چيزى نيست مسألت دارم ! و به وسيلهء محمد صلى الله عليه و آله و سلم پيامبر رحمت تو و عترت پاك او روى دلم را متوجه تو كرده‌ام و ايشان را پيشاپيش نيازهايم به درگاه تو آورده‌ام تا مرا از آتش دوزخ آزاد كنى و تمام مهمات امور دنيا و آخرت من و همهء مردان و زنان مؤمن را كفايت نمايى و ما را به رحمت خودت در رحمت خويش وارد سازى ! اى بخشنده‌ترين\r\n\r\n","description":"","footnote":"","page_name":" 669 ","page_number":669},
  {"content":"\r\n\r\nبخشايندگان ! و درود و سلام مخصوص خدا بر سرورمان رسول خدا و پيامبر او محمد و آل او باد ! » . « 1 »\r\n\r\nدعاى روز نوزدهم رمضان\r\n43 - خداوندا ! از تو كه آن خداى يگانه‌اى كه هيچ معبود بحقى جز تو نيست ، يكتا و بىشريك هستى و از پيشگاه تو كه محمد بنده و فرستادهء تو است و تو خداى يگانه و يكتا و بىنيازى كه نه فرزند دارى و نه فرزند كسى هستى و تو را كسى همتا نيست و تو يگانهء بخشندهء بزرگوار و بخشايندهء مهربان مالك دنيا و آخرتى آنچه خواهى انجام مىدهى و آنچه اراده فرمايى حكم مىكنى ! درخواست دارم كه بر محمد و آل محمد صلى الله عليه و آله و سلم درود فرستى و مرا براى شب قدر موفق بدارى و در آن شب از آتش دوزخ آزادم كنى و در آن شب بهترين دعايم را مستجاب نمايى و حج خانه محترم خودت را در اين سال و همه سالها تا وقتى كه زنده‌ام نصيب من گردانى و همچنين زيارت قبر حضرت محمد صلى الله عليه و آله و سلم را و آن حج و زيارتم را پذيرفته و مقبول سازى با وسعت روزى از جنب خودت و عافيت پايدار و سرانجام خوب زيرا كه بر هر كارى توانايى !\r\nخداوندا ! مرا از جمله كسانى كه جان و دين و خانواده و فرزندان و اموالشان محفوظ است قرار ده ! و در آسانى و عافيت و صحّت و سلامت جسم و بدن و اخلاص قلبى و گشايش در نعمت و توانمندى بر همه امور\r\n\r\n\r\n","description":"","footnote":"\r\n( 1 ) - اقبال الاعمال : ص 166 .\r\n","page_name":" 670 ","page_number":670},
  {"content":"\r\n\r\nخويش منظور فرما !\r\nخدايا ! از تو درخواست دارم كه دين مرا ادا كنى و امانتم را بپردازى و كار مرا به آنچه رضاى تو است پايان دهى ! اى پروردگار جهانيان !\r\nخداوندا ! من از تو درخواست مىكنم و تو را مىخوانم و بر تو توكّل دارم ! پس خواستهء مرا برآور و خواهش مرا عطا كن و اميد مرا نااميد نفرما و مرا مأيوس و بدور از خير از درگاهت برنگردان ! اى بخشاينده‌ترين بخشايندگان ! خدايا من از تو مىخواهم كه بر محمد و آل محمد درود فرستى و رحمت و رضوان و بخشش و عافيت و آمرزش تو را مسألت دارم ! كه مرا بيامرزى و بار گناهم را محو كنى و بديهايم را ببخشى و مرا يارى كنى تا چشمم را ( از گناه ) بپوشم و ناموسم را حفظ كنم و از محرّمات تو خوددارى نمايم و به طاعت تو عمل كنم و آنچه را كه باعث خشم تو است ترك كنم ! و از تو درخواست دارم كه بر محمد و آل محمد درود فرستى و مرگ مرا شهادت در راه خودت با اولياى خود ، زير پرچم حق از اهل بيت پيامبرت محمدبن عبداللَّه صلى الله عليه و آله و سلم قرار دهى در حالى كه رو به دشمنت آورده باشم نه پشت بر دشمن و مرا از جمله كسانى قرار دهى كه بدان وسيله دشمنان خودت و دشمنان آل رسولت عليهم السلام را به هلاكت رسانى !\r\nخدايا ! من از تو درخواست دارم كه بر محمد و آل محمد درود فرستى و براى من با پيامبرت ارتباطى و وسيله‌اى براى اطاعت و خشنودى خودت قرار دهى ! خداوند مرا بس است و نيكو وكيلى است و هيچ نيرو و توانى نيست مگر به خداوند و الا و بزرگ و درود و سلام خدا بر\r\n\r\n","description":"","footnote":"","page_name":" 671 ","page_number":671},
  {"content":"\r\n\r\nپيامبرمان محمد صلى الله عليه و آله و سلم و آل او باد ! » . « 1 »\r\n\r\nدعاى روز بيستم رمضان\r\n44 - ابن طاووس مىگويد : دعاى امروز از مجموعه ( دعاهاى ) مولايمان زين‌العابدين عليه السلام :\r\n« خداوندا ! اى آفريدگار تاريكيها و روشنايى ! اى صاحب قدرت و سلطنت و عظمت و جبروت و كبريايى و ملكوت از تو درخواست دارم ! اى خدايى كه شب را مايهء آرامش و خورشيد و ماه را در نظم و حساب دقيق قرار دادى ! اى آنكه ستارگان مسخّر فرمان اويند ! آفرينش و امر از آن تو است ! تو برتر و بالاترى ؛ اى پروردگار جهانيان ! اى خدا ! اى بزرگ ، اى بزرگوار ! اى زنده پاينده ! اى نگهبان همه چيز ! اى يگانه ، اى يكتا ، اى بىهمتا ، اى بىنياز ! بر محمد و آل محمد درود فرست و آنچه را كه از تو خواستم اجابت كن و هر چه از تو درخواست كردم ، عطايم فرما ! زيرا كه تو آنچه را اراده كنى بىحساب مرحمت مىكنى !\r\nخداوندا ! بر محمد و آل محمد درود فرست ، و آن‌چه را كه خود شايسته‌اى با من رفتار كن كه تو اهل تقوا و اهل بخششى ! و مرا از جمله كسانى قرار ده كه بدان وسيله دين خود را يارى مىكنى و دشمنت را هلاك مىسازى در زمرهء كسانى كه اهل آن را در كتاب خود ( قرآن ) وصف كرده‌اى ؛ گويا ايشان ساختمانى درهم فشرده‌اند ! در جمع\r\n\r\n\r\n","description":"","footnote":"\r\n( 1 ) - اقبال الاعمال : ص 189 .\r\n","page_name":" 672 ","page_number":672},
  {"content":"\r\n\r\nمحبوبترين خلق در نزد تو ، در بهترين صحنه‌ها ! و مرا به ريختن خون مشركان و بيعت شكنان و منحرفان از دين و خوارج و تبهكاران و كافران و دگرگون سازان دين موفّق بدار ! و اميد خودت را در دلم ثابت كن و پايدارم فرما و صبر را بر من بريز ! و بر اين رسالت مرا قوّت بده ! و در دل كافران بزرگ نمايانم كن و در نزد مؤمنان خوارم جلوه بده ! و هر كه را دوست دارى محبوب من گردان ! و هر كه را كه دشمن مىدارى مبغوض من گردان ! و براى محبوبترين و پسنديده‌ترين و برترين كارهاى نزد خودت مرا موفّق بدار ! زيرا كه تو بر هر كارى توانايى .\r\nخداوندا ! بر محمد و آل محمد درود فرست ! و مرا از آتش دوزخ آزادم كن ! زيرا كه من از عذاب تو به ( رحمت ) تو فرار مىكنم ، و از چيزى جز عدل تو نمىترسم ! و تو را به خودت مىخوانم زيرا كه تو كسى جز خود تو نيستى ! و به وسيلهء فضل و نعمت تو به تو تقرّب مىجويم و به وسيله احسان تو به تو نزديك مىشوم ! پس آن گناه مرا كه از ديگران پنهان داشته‌اى بيامرز !\r\nخدايا ! من از روى جهل و نادانى با گناه خودم به مبارزهء تو برخاستم به خاطر اينكه از خلق تو بيمناك و به عفو و گذشت تو اميدوار بودم ، و چون به نعمت سريع تو اطمينان داشتم ! بنابراين به آنچه از رحمت تو چشم طمع دارم برايم مقرّر فرما ! چون از خواستهء من آگاهى ، با علم من به اينكه مرا در همه حال مىبينى .\r\nخدايا ! من از تو در شب و روز ، در خشكى و دريا و نه در شكاف زمين و نه در آسمان و نه در دشت و نه در كوه ، خودم را نمىتوانم مخفى بدارم ، و چون نه شب تيره و نه آسمان پرستاره و نه دريا با همه\r\n\r\n","description":"","footnote":"","page_name":" 673 ","page_number":673},
  {"content":"\r\n\r\nامواجش و نه زمين با همهء گستردگيش و نه كوههاى بلند نمىتواند چيزى را از تو پوشيده دارد !\r\nخدايا ! من به پروردگارى تو آگاه و به يگانگى تو اقرار دارم ، تو به تمام اهل آسمانها و زمين كاملًا آگاهى ، هيچ چيزى تو را از چيز ديگر باز نمىدارد ، و هيچ معبود بحقى جز تو وجود ندارد ، يگانه و بىشريكى و بر هر چيزى توانايى و درود و سلام خدا بر محمد و آل او باد ! » . « 1 »\r\n\r\nدعاى روز بيست و يكم رمضان\r\n45 - ابن طاووس مىگويد : دعاى امروز از مجموعه ( دعاهاى ) مولايمان زين‌العابدين عليه السلام :\r\n« اى خدايى كه شب را درون روز و روز را درون شب پنهان ساختى و زنده را از مرده و مرده را از زنده بيرون آوردى ! اى خدايى كه به هر كس خواهى روزى بىحساب مىدهى ! اى خدا ! اى بخشاينده ! اى خدا ! اى بخشاينده ! اى خدا ! اى بخشاينده ! اى خدا ! اى بخشاينده ! اى خدا ! اى بخشاينده ! همه نامهاى نيكو مخصوص تو است و نشانه‌هاى بلند و بزرگى و تمامى نعمتها از آنِ تو است ، از تو درخواست مىكنم كه بر محمد و ال محمد درود فرستى و نام مرا به حرمت بسم اللَّه الرّحمان الرّحيم ، در اين روز عزيز جزو اهل سعادت و روح مرا با شهيدان بنويسى و عملم را پذيرفته و نيكيهايم را در مقام عليّين ( به درجهء قبول ) رسانى ! و\r\n\r\n\r\n","description":"","footnote":"\r\n( 1 ) - اقبال الأعمال : ص 193 .\r\n","page_name":" 674 ","page_number":674},
  {"content":"\r\n\r\nگناهانم را ببخشى اى پرودگار جهانيان !\r\nخداوندا ! از تو يقينى راستين كه از قلبم جدا نشود و ايمانى را كه شك و ريب را از من دور سازد مسألت دارم ، و همچنين دلى خاشع و علمى نافع و عافيت از هر بلا و غم را از درگاه تو خواستارم ، و نيز دوام عافيت را اى صاحب اختيار عافيت ! بر من با پرده پوشى و سلامتى و عافيت در دين و دنيا و آخرت نيكى و احسان كن !\r\nخداوندا ! از تو مىخواهم كه در آنچه نصيبم كرده‌اى بركت و فزونى دهى و در دنيا و آخرت نيكى و حسنه بدهى و مرا از عذاب سوزنده و عذاب نيران و عذاب دوزخ و عذاب خوارى و ذلّت در دنيا و آخرت نگهدارى ! و از عذب نزديكتر به تو پناه مىبرم و همچنين از عذاب بزرگتر به تو پناه مىآورم !\r\nخداوندا ! اى پروردگار محمد و آل محمد ، بر محمد و آل محمد درود فرست و در اين روز ، شكر و ذكر و رغبت و بازگشت به سوى خودت و اخلاص و خشوع و فروتنى و يقين به آنچه را كه باعث خشنودى تو باشد نصيبم كن ! اى بخشنده‌ترين بخشايندگان بر محمد و آل محمد درود فرست و مرا نااميد و نكوهيده برنگردان ! و مرا از جمله پذيرفتگان و در آخرت از رستگاران قرار ده به رحمت خودت اى بخشنده‌ترين بخشايندگان ! و بر آقاى ما محمد پيامبرت صلى الله عليه و آله و سلم و آل او درود و سلام بفرست ! » . « 1 »\r\n\r\n\r\n","description":"","footnote":"\r\n( 1 ) - اقبال الاعمال : ص 202 .\r\n","page_name":" 675 ","page_number":675},
  {"content":"\r\n\r\n\r\nدعاى روزى بيست و دوم رمضان\r\n46 - ابن طاووس مىگويد : دعاى روز بيست و دوم ماه رمضان از مجموعه دعاهاى مولايمان زين‌العابدين عليه السلام اين است :\r\n« اى آنكه شب تار را از روز برآوردى تا جهان بر آدميان تاريك شدى و اى خدايى كه گردش خورشيد را به حكم تقديرت به مدار خود گردانى ! اى داناى مطلق ! ى منتهاى آرزوى آرزومندان ! و اى صاحب نعمت بر عالميان ! اى خداى رحمان ! اى پاك از هر نقص و عيب ، اى يگانه و اى يكتا ، و اى فرد ، اى بىنياز ، اى يگانه ! اى خدا ! اى خدا ! نامهاى نيكو مخصوص تو و نشانه‌هاى بلندى و بزرگى و هر نعمت و احسانى از آنِ تو است و حمد و سپاس در دنيا و آخرت تو را سز است !\r\nخداوندا ! از تو كه زندهء بىمرگ و آفريدگار شكست‌ناپذير و بينا و آگاه بىترديد و شنواى بىشك و ريب و راستگوى دروغ‌ناپذير و غالب و قاهر بىضد و مخالف ، و سرآغاز بىپايان و نزديك غير دور ، و تواناى بىستم و بىنياز از همه ، و نگهبان همه چيز كه به طعام و خواب نياز ندارى و داناى بدون آموزشى و نيرومندى كه ضعف در او ندارد و بزرگ وصف‌ناپذير و وفادارى كه خلف وعده نمىكند و عدلى كه ستم روا نمىدارد و بىنيازى كه نيازمند نميشود و پادشاهى بىبهانه و بردبارى بىظلم و جور و والامقامى شكست‌ناپذير و نيكوكارى كه بدى از او نيايد و وكيلى كه تحقير نشود و پيروزى كه مغلوب نگردد و يكتايى كه نياز به انس با كسى ندارد و يگانه‌اى كه به رايزنى كسى نيازمند نيست و بخشنده‌اى كه افسرده نگردد و شتابنده‌اى كه غفلت نورزد ؛ بخشندهء\r\n\r\n","description":"","footnote":"","page_name":" 676 ","page_number":676},
  {"content":"\r\n\r\nبدون بخل و عزيز بىذلّت و نگهبان بىغفلت و ايستاده‌اى كه نخوابد و پاك و منزّهى كه از ديگران چيزى نخواهد و جاودانهء كهنگىناپذير و ماندگار فناناپذير و يگانهء بىنظير و توانمند بىهماورد و معبودى ! كه بر من ترحّم كنى و مرا از آتش دوزخ به لطف و كرمت آزاد سازى و به فضل و احسانت وارد بهشتم نمايى و اين درخواست اى بخشنده‌ترين بخشايندگان كار دشوارى بر تو نيست . و درود و سلام مخصوص خداوند بر آقايمان محمد و پيامبر و سفير خدا و خاندان او باد ! » . « 1 »\r\n\r\nدعاى روز بيست و سوم رمضان\r\n47 - ابن طاووس مىگويد : دعا در روز بيست و سوم ماه رمضان از مجموعه ( دعاهاى ) مولايمان زين‌العابدين عليه السلام از اين قرار است :\r\n« خداوندا ! اى پروردگار شب قدر و اى خدايى كه شب قدر را بهتر از هزار ماه گردانيدى و اى پروردگار شب و روز و كوهها و درياها و تاريكىها و روشنائيها و زمين و آسمان و اى آفريننده ، و اى صورتگر ! اى به وجود آورنده ! و اى آفريدگار ! اى جبّار ! اى روزى دهنده ! اى مهرورز ! اى خدا ! اى بخشاينده ، اى خدا ! اى قائم به ذات ! اى نگهبان آسمانها و زمين ! اى خدا ! اى خدايى كه در آسمان برجها قرار داده و در آنها چراغ و ماه روشنى بخش نهاده است اى خدا ! اى آنكه شب و روز را مخالف هم قرار داده است براى كسى كه بخواهد متذكّر شود و يا ارادهء شكر گذارى نمايد ! اى خدا ! اى كه زنده‌اى و زنده كنندهء مردگان و ميرانندهء\r\n\r\n\r\n","description":"","footnote":"\r\n( 1 ) - اقبال الاعمال : ص 206 .\r\n","page_name":" 677 ","page_number":677},
  {"content":"\r\n\r\nزندگانى و برانگيزانندهء كسانى كه در گورها هستند !\r\nاى خدا ! اى آنكه نامهاى نيكو مخصوص اوست ! تو را به جاه محمد و آل محمد صلى الله عليه و آله و سلم درخواست دارم كه بر محمد و آل محمد درود فرستى و مرا بيش از همهء بندگانت از هر خيرى كه در اين شب و روز نازل مىكنى برخودار نمايى و يا تو فرو فرستندهء نورى كه بدان وسيله هدايت مىكنى و يا رحمتى كه مىگسترى و يا روزيى كه بين بندگانت منتشر مىسازى و يا بلايى را كه بر طرف مىكنى و يا شرّى را كه بر مىگردانى و يا ضرر و زيانى را كه دفع مىكنى ، مرا از جملهء همه آنان و اولياى شايستهء خود كه دعايشان را پذيرايى و آنان از پاداش و ثواب تو برخوردارند و به وسيلهء خشنودى تو از عذاب در امانند قرار ده ! اى بزرگوار !\r\nخداوندا ! من از تو همچون مستمند درمانده درخواست دارم ، و از تو چون جستن بيچاره تهىدست مىجويم ! و چون زارى و تضرّع ناتوان نابينا به درگاهت مىنالم ! و همچون گنهكار ذليل و خوار ، زارى مىكنم ! و همانند درخواست كسى كه در درگاهت با گردن كج ايستاده و دماغش به خاك ساييده و پيشانيش را در خاك عبوديت نهاده و موى پيشانيش در دست تو و در پيشگاهت به گناهش اعتراف دارد و اشكش در حضور تو جارى و روان است و چاره از دست داده و رشتهء حجّتش گسسته و غرق در گناهان خود و خطاهايش او را در ميان گرفته و بديهايش او را در خود فرو برده و هيچ كسى را جز تو بر طرف كنندهء غم و اندوهش نمىيابد و غير از تو نجات بخشى از مصائبش پيدا نمىكند درخواست مىكنم !\r\nبنابراين از تو درخواست دارم كه بر محمد و آل محمد درود فرستى\r\n\r\n","description":"","footnote":"","page_name":" 678 ","page_number":678},
  {"content":"\r\n\r\nآن طور كه شايسته تو و سزاوار محمد و آل محمّد صلى الله عليه و آله و سلم است ، و اينكه برترين چيزى را كه به درخواست كنندگان از بندگان شايسته‌ات و همچنين بالاترين چيزى را كه به ديگر از مؤمنان مرحمت مىكنى و بهترين چيزى را كه به بازماندگان از اوليايت عطا مىكنى به من عطا فرما ! اى خداى كريم ! و در همين مجلس آمرزشى را به من مرحمت كنى كه مرا از گناهانم در امان بدارد و در مدّت باقيماندهء از عمرم مرا محفوظ دارد ! و در همين سال حج و عمرهء پذيرفتهء مقبول كه تنها براى ذات مقدّس تو باشد نصيبم كن اى خداى كريم ! و تا وقتى كه مرا زنده بدارى روزى فرما ! اى بزرگوار ! و شر تبهكاران عرب و عجم ، جن و انس و هر صاحب شرّ و هر جنبنده‌اى را از من بازدار كه تو همه آنها را در قبضه قدرت خوددارى ، براستى كه پروردگار من بر صراط مستقيم است .\r\nهيچ نيرو و توانى جز خداوند بلندپايه و با عظمت را نيست . خداوندا محمد صلى الله عليه و آله و سلم و امامانم را با حول و قوهء تو از راست و چپم وسيلهء هر چه بيشتر تقرب به درگاهت قرار داده و به وسيلهء ايشان خودم را از عذابت پنهان مىدارم و كسى را آبرومندتر و نزديكتر از محمد و آل او - درود خدا بر او و همهء ايشان بر روح و جسمشان باد ! - جهت توجه و تقرب به درگاه تو نمىيابم ! خداوندا ! مرا در زمرهء ايشان محشور فرما و مرا در شفاعت ايشان وارد كن ! و به رحمت خويش و به خاطر آنان مرا در دنيا و آخرت موجّه و از جمله مقرّبان درگاهت قرار بده ! اى بخشنده‌ترين بخشايندگان ! آنچه را كه خدا بخواهد هيچ نيرو و توانى جز خداى بلندپايه و باعظمت را نيست و درود و سلام خدا بر بهترين تمام خلقش محمد و\r\n\r\n","description":"","footnote":"","page_name":" 679 ","page_number":679},
  {"content":"\r\n\r\nخاندان پاك او باد ! » . « 1 »\r\n\r\nدعاى روز بيست و چهارم رمضان\r\n48 - ابن طاووس مىگويد : دعاى روز بيست و چهارم از ماه رمضان از مجموعهء ( دعاهاى ) مولايمان زين‌العابدين عليه السلام :\r\n« اى خدايى كه صبح را ( از افق ) شكافتى و شب را باعث آرامش مقرّر داشتى و خورشيد و ماه را با حساب منظّم به گردش درآوردى ! اى خداى باعزّت ، اى صاحب احسان و نعمت و قوّت و قدرت و فضل و انعام و بزرگى و بزرگوارى ! اى خدا ! اى بخشاينده ! اى يكتا اى خدايى كه امنيّت دهنده‌اى ، اى باشكوه ! اى خدا ! اى پيدا ! اى خدا ! اى نهان ! اى خدا ! اى زندهء پاينده ! اى خدايى كه جز تو خداى بحقّى نيست ! اى خدا ! اى خدا ! اى خدا ! نامهاى نيكو مخصوص تو و نشانه‌هاى بلند و بزرگى و نعمتها از تو است ، از پيشگاه تو درخواست دارم كه بر محمد و آل محمد درود فرستى !\r\nو مرا از كسانى قرار ندهى كه چون تندرست باشد در امان است و چون مريض باشد بيمناك ! و چون خود را بىنياز بيند آشوب كند و چون نيازمند گردد خائف است ! و هرگاه بيمار گردد توبه كند و چون بهبود يابد به حال اول باز گردد . و نه از آن كسانى كه شايستگان را دوست مىدارد ولى چون ايشان عمل نمىكند ، و بدكاران را دوست نمىدارد اما\r\n\r\n\r\n","description":"","footnote":"\r\n( 1 ) - اقبال الاعمال : ص 215 .\r\n","page_name":" 680 ","page_number":680},
  {"content":"\r\n\r\nخود يكى از ايشان است ! بدى برادرش را فاش مىكند اما بدى خودش را پنهان مىدارد ! نه برادر دينيش را بر كار نيك يارى مىكند و نه او را از وحشت تنبلى باز مىدارد !\r\nخداوندا ! من از تو هدايت ، تقوا ، گشايش ، عافيت و بىنيازى از محرّمات تو را و عمل در طاعت تو را ؛ به گونه‌اى كه دوست مىدارى و مىپسندى مسألت دارم ! پروردگارا ! مرا از روبرو شدن با آتش دوزخ و آتش دوزخ را از مواجههء با من بازدار !\r\nخداوندا ! من از تو درخواست دارم ، اى خداى ! اى يگانه ! اى بىنياز مطلق ، اى كه نه فرزندى دارد و نه فرزند كسى است و او را راهنمايى نيست ! اى صاحب شكوه و احسان ! اى برآورندهء حاجتها ! اى بر طرف كنندهء گرفتاريها ! مهمّات مرا بر طرف كن ، دين مرا ادا و قلب پاك و عمل مرا پاكيزه گردان ! و برائت از آتش دوزخ و امان خط از عذاب و جواز عبور از صراط و بهره‌اى از بهشت برين و شادمانى ابدى را در سراى جوانمردى نصيبم فرما ! به احسان و فضل و كرمت اى صاحب جلال و بزرگوارى !\r\nخداوندا ! بر محمد و آل محمد درود فرست ! و دعايم را مستجاب كن و به زارى و درد دل من ترحّم كن ! و اميد مرا از خودت قطع نكن اى ياور يارى طلبان ! مرا يارى نما ! اى پناه مؤمنان پناهم ده ! و اى كمك كار شايستگان كمكم كن ! اى دوستدار توبه كنندگن توبه‌ام را بپذير ! اى روزى دهندهء تهىدستان روزيم ده ! اى بر طرف كنندهء غم غمزدگان گرفتارى مرا بر طرف ساز ! اى صاحب قدرت شديد بر محمد و آل محمد درود فرست و قلب مرا بر دينت استوار و بر طاعتت پابرجا بدار تا به ديدار تو نائل آيم ( تا وقت مردنم ) در حالى كه تو از من خشنود باشى نه خشمگين ! زيرا كه\r\n\r\n","description":"","footnote":"","page_name":" 681 ","page_number":681},
  {"content":"\r\n\r\nتو صاحب نعمت و غفران و بخششى ! اى پروردگار ! ما را در دنيا حسنه‌اى و در آخرت نيز حسنه‌اى مرحمت فرما و به رحمت خودت اى بخشاينده‌ترين بخشايندگان ما را از عذاب دوزخ آزاد گردان ! و درود و سلام خدا بر سرور ما محمد و خاندان او باد ! » . « 1 »\r\n\r\nدعاى روز بيست و پنجم ماه رمضان\r\n49 - ابن طاووس مىگويد : دعاى روز بيست و پنجم ماه رمضان از مجموعه ( دعاهاى ) مولايمان زين‌العابدين عليه السلام چنين است :\r\n« اى خدايى كه شب را پوشش ، و روز را وسيله معاش و زمين را گهواره ( بستر آسايش ) و كوهها را ميخها ( باعث استحكام زمين ) قرار دادى ! اى خدا ! اى توانا ! اى غالب ! اى خدا ! اى با مهر و عطوفت ! اى خدا ! اى صاحب نعمت ! اى خدا ! اى شنوا ! اى نزديك ! اى خدا ! اى اجابت كننده ! اى خدا ! اى برانگيزنده ! اى خدا ! اى وارث ! اى خدا ! اى حقيقت مطلق ! اى خدا ! اى وكيل ! اى خدا ! اى كفيل ! اى خدا ! اى پروردگار ! اى خدا ! اى كه از بدان نفرت دارى ! اى خدا ! اى كه محبوب همگانى ! اى خدا ! اى باشكوه ! اى خدا ! اى زيبا ! اى خدا ! اى نور ! اى خدا ! اى صاحب عظمت و شكوه و احسان و نعمت و سلطنت ! منزّه است خدايى كه شمار همه چيز را مىداند ! منزه است خدايى كه روزيش به همهء خلايق مىرسد ! خداوندا ! منزهى تو كه جز تو معبود بحقى نيست ! منزّهى تو همانا من از جمله ستمكارانم !\r\n\r\n\r\n","description":"","footnote":"\r\n( 1 ) - اقبال الاعمال : ص 219 .\r\n","page_name":" 682 ","page_number":682},
  {"content":"\r\n\r\nخداوندا ! نورى در دلم و نورى در شنوائيم و نورى در بينائيم و نورى در مو و چهره‌ام و نورى در استخوان و گوشتم و نورى از بالاى سر و پايين پا و از روبرو و پشت سرم قرار ده !\r\nخداوندا ! به من نورى عطا كن و به من نورى مرحمت فرما ! و نورى برايم مقرر كن اى روشنايى آسمانها و زمين ! اى بخشنده‌ترين بخشايندگان !\r\nخدايا ! من از تو درخواست دارم كه بر محمد و آل محمد درود فرستى و مرا از آتش دوزخ رها سازى و به بهشتهايى وارد كنى كه رودها از زير ( درختانش ) جارى است و براستى كه تو با اقتدار و بسيار بخشنده‌اى !\r\nخداوندا ! تو از باطن من آگاهى پس عذر مرا بپذير ! و تو آنچه در دل دارم مىدانى پس از لغزش من درگذر ! و تو از نياز من مطلعى پس خواستهء مرا عطا كن ! اى بخشنده‌ترين بخشايندگان ! از تو درخواست دارم كه بر محمد و آل محمّد درود فرستى و اندوه مرا بر طرف كنى و دين مرا ادا نمايى و رنجيده‌هاى از خلقت را به فضل و احسان و كرمت ، نه به خاطر استحقاق خودم ، از من راضى كنى اى بخشنده‌ترين بخشايندگان ! خدايا مرا با عزّت غالب خويش و سلطنت بزرگ خود زنده بدار ! زيرا كه تو آن زندهء ابدى قائم به ذاتى كه مرگ در تو راه ندارد ! و درود و سلام خدا بر سرورمان محمد پيامبر خدا صلى الله عليه و آله و سلم و خاندان او باد ! » . « 1 »\r\n\r\n\r\n","description":"","footnote":"\r\n( 1 ) - اقبال‌الاعمال : ص 222 .\r\n","page_name":" 683 ","page_number":683},
  {"content":"\r\n\r\n\r\nدعاى روز بيست و ششم از ماه رمضان\r\n50 - ابن طاووس مىگويد : دعاى روز بيست و ششم ماه رمضان از مجموعه ( دعاهاى ) مولايمان زين‌العابدين عليه السلام چنين است :\r\n« اى خدايى كه شب و روز را دو نشانهء قدرت خويش قرار داده‌اى ! اى آنكه شب را تيره و روز را درخشان ساختى تا خلق از فضل و كرمت روزى طلبند . اى كه هر چيزى را به گونه‌اى فضيلت دادى ! اى خدايى كه ( كرات ) آسمانها را از سقوط بر زمين بازداشتى مگر با اذن خود و آنها را از نابودى نگهداشتى ، در حالى كه اگر نابود شوند چه كسى پس از وى آنها را نگاه مىداشت ؟ ! البته كه او شكيبا و آمرزنده است !\r\nاى خدا ! اى يگانه ! اى خدا ! اى يكتا ! اى بىنياز مطلق ! اى خدا ! اى بخشاينده ! اى خدا ! اى بخشنده‌اى كه بخل در او راه ندارد ! اى خدايى كه نامهاى نيكو مخصوص تو و نشانه‌هاى مقام بلند و بزرگى و نعمتها از آنِ تو است .\r\nخداوندا از تو عزّت دنيا و نارضايتى از اهل دنيا را خواستارم زيرا كه خير دنيا ناچيز و شرّ آن آماده ( براى صدمه رساندن ) است و جمع آن پايان‌پذير و زلال آن كدر و نوى آن كهنه و خير و نيكى آن تلخى و كدورت زاست ، آنچه از دست رود حسرت و آنچه از آن ( دنيا ) برسد آشوب است جز آنچه را كه از طريق عصمت برسد !\r\nخداوندا ! من از تو درخواست عصمت از دنيا را مىطلبم و اينكه مرا همچون كسى قرار ندهى كه دل به دنيا ببندد و به آن اطمينان خاطر پيدا كند و از هواى نفس خود پيروى نمايد . خداى من و اى آقاى من ! چقدر\r\n\r\n","description":"","footnote":"","page_name":" 684 ","page_number":684},
  {"content":"\r\n\r\nگناه پس از گناه و دنياطلبى پس از دنياطلبى داشتم كه تو پرده پوشى كردى ، خدايا پرده پوشى خود را از من بر طرف نكن ، بلكه تو ناموس مرا پوشاندى و من بيشتر بدى كردم و حلم تو نسبت به من تا آنجا زياد شد ترسيدم كه مهلت داده شده باشم !\r\nخداى من ! اى آقاى من ! اينك اين دست تو و اين موهاى پيشانى من كه در دست قدرت تو است ، در حالى كه به گناهانم اقرار دارم و به خطايم اعتراف مىكنم ، پس اگر مرا ببخشى و از من درگذرى و احسانم كنى ، تفضّل كرده‌اى و اگر عذابم كنى به دليل اعمال خود من است و تو نسبت به بندگان ستمكار نيستى !\r\nخداوندا ! از تو درخواست دارم كه بر محمد و آل محمد درود فرستى ! اى مالك دنيا و آخرت ! اى كسى كه آسمانها و زمين از آنِ اوست ! اى كسى كه خلق و امر اختصاص به او دارد ! اى كسى كه ملكوت همه چيز به دست اوست ، اى كسى كه پناه مىدهد ، و به پناه كسى نياز ندارد ! در اين ساعت به جاه محمد و آل محمد صلى الله عليه و آله و سلم از تو مىخواهم كه بر محمد و آل محمد درود فرستى و مرا در روز جزا از آتش دوزخ پناهم دهى ؛ روزى كه ستمگران محشور مىگردند ؛ روزى كه مال و فرزندان سودى نمىدهد مگر كسى با قلبى سالم و پاك به درگاه خدا بيايد !\r\nخداوندا ! قلب مرا از حسد و ظلم ، و كبر و خودپسندى ، و خودنمايى و دورنگى و بداخلاقى سالم بدار ! خدايا من به تو پناه مىبرم از توانگرى طغيان آور و تنگ دستى كه باعث فراموشى حق گردد و از همسايه‌اى كه بيازارد ! و از رسواييهاى تهى دستى و از ذلت و خوارى و وامدارى و از شماتت دشمن به تو پناه مىبرم ! و از آن موقفى كه دوست در آن جا از\r\n\r\n","description":"","footnote":"","page_name":" 685 ","page_number":685},
  {"content":"\r\n\r\nمن شكوه دارد و دشمن مرا سرزنش مىكند ، و خويشاوند نزديك به من ترحم نمىكند ، و مرا به مسخره مىگيرد . . . و در آن موقف نسبت به من گمانها بد است !\r\nپروردگارا ! به تو پناه مىبرم از اينكه با ولىّ تو دشمنى كنم و يا با دشمن تو دوستى كنم و يا اينكه حق را باطل و يا باطل را حق شمارم ، يا به كسانى كه كافرند بگويم اينان هدايت يافته‌تر از كسانى هستند كه به راه تو ايمان دارند !\r\nخداوندا ! مرا و دين مرا برايم سالم بدار ! و مرا به طاعت خودت يارى كن ! و براى خشنودى خودت موفق بدار ! و مرا از جمله كسانى قرار ده كه به ريسمان تو چنگ مىزند و حلال تو را حلال و حرام تو را حرام مىشمارد و به تو ايمان دارد و بر تو توكل نموده و تمام كارهايش را به تو واگذار مىكند ! و من امر خودم را به تو وامىگذارم و خويشتن را تسليم تو مىنمايم و به تو پناه برم ، بنابراين مرا به خودم وامگذار ، و نه به هيچ مخلوقى در حالى كه تو مرا آفريده‌اى ! و كسى را كه به من رحم نمىكند به من مسلّط نفرما ! و مرا وسيلهء عبرت ديگران قرار نده ! و در تمام كارهايم خير و خوبى قرار ده و نيكى را در عين عافيت برايم برگزين و امور دنيا و آخرتم را بر من آسان فرما !\r\nخداى من و اى آقاى من ! اينك بنده‌ات و بنده زاده‌ات از تو درخواست دارد و به درگاه تو مىنالد ! از تو مىخواهم كه بر محمد و آل محمد درود فرستى و مرا در برابر نادانى خودم يارى كن ! و توبه‌ام را بپذير ! و مرا ( از بلايا ) نگهدار ! زيرا كه من به تو نيازمندم بىنيازم ساز ! پروردگارا ! مرا توبهء نصوح و نيّت صادق و درآمد حلال و عمل پذيرفته شده مرحمت\r\n\r\n","description":"","footnote":"","page_name":" 686 ","page_number":686},
  {"content":"\r\n\r\nفرما ! و از نادانى و آتش دوزخ رهايم كن !\r\nخداوندا ! از درگاه تو بخشش و عافيت مىخواهم ! خدايا ! من از دست گناهانم به درگاه تو فرار كرده‌ام در حالى كه پشيمانم و خواستار آمرزش تو و علاقمند به توام ! پس بر محمد و آل محمد درود فرست و مرا بيامرز و ببخش و پاكم ساز و توبه‌ام را بپذير كه تو بسى توبه‌پذير و بخشاينده‌اى و درود و سلام خدا بر رسول خدا سرور ما محمد پيامبر صلى الله عليه و آله و سلم و خاندان او باد ! » . « 1 »\r\n\r\nدعاى روز بيست و هفتم رمضان\r\n51 - ابن طاووس مىگويد : دعاى روز بيست و هفتم ماه رمضان از مجموعهء ( دعاهاى ) مولايمان زين‌العابدين عليه السلام چنين است :\r\n« اى آنكه سايهء خورشيد را گستردى ، در حالى كه اگر مىخواستى ساكن مىساختى ! و خورشيد را رهبر آن قراردادى ! و پس از آن گستردگى اندك اندك منقبض نمودى ! اى صاحب جود و كرم و بزرگوارى و نعمت ! هيچ معبود بر حقى جز تو نيست ؛ تو داناى غيب و شهودى ، اى بخشاينده و مهربان ! اى خدايى كه جز تو معبود بحقّى نيست . اى ذات پاك ! اى منزّه از هر عيب ! اى برتر از هر چه هست ! اى مقتدر ! اى غالب و قاهر ! اى كه بزرگى شايستهء تو است ! اى آفريدگار ، اى پديد آورنده ، اى صورتگر !\r\n\r\n\r\n","description":"","footnote":"\r\n( 1 ) - اقبال‌الاعمال : ص 225 .\r\n","page_name":" 687 ","page_number":687},
  {"content":"\r\n\r\nاى خدا ! اى خدا ! نامهاى نيكو مخصوص تو و نشانه‌هاى مقام و الا و بزرگى و هر نعمت و احسانى از آنِ تو است ! تو را به نامت ؛ بسم اللَّه الرّحمان الرّحيم درخواست دارم كه بر محمد و آل محمد صلى الله عليه و آله و سلم درود فرستى و امروز نام مرا در زمرهء اهل سعادت و روح مرا با شهيدان و طاعتم را در مقام عليّين قرار دهى و گناهانم را بيامرزى اى پروردگار جهانيان !\r\nخداوندا ! مرا مقام يقينى ببخش كه هرگز از دلم جدا نشود و ايمانى كه هر گونه شك و ريبى را از من دور سازد و بدانچه نصيبم مىكنى خشنود گردانى ! و شكر و ذكر خودت و اشتياق به درگاهت و بازگشت و توفيق را روزى فرما ! و آنچه از طاعتت را كه باعث نزديكى من به پيشگاه تو مىگردد با نيّت راستين و عزمى راسخ بدون هيچ فخر و كبرى براى خودت خالص گردان اى بزرگوار !\r\nخدايا ! قلب مرا چنان كن كه از تو چنان بيمناك باشد كه گويا تو را مىبيند تا اينكه به ديدار تو نايل گردد ! اى پروردگار آسمانهاى برافراشته و آنچه در آنها از روشنايى و تاريكيهاست و اى پروردگار زمينهاى گسترده و آنچه در آنها از خلايق و موجودات است ! اى پروردگار كوههاى سر به فلك كشيده و اى پروردگار بادهايى كه ذرات در هوا را پراكند !\r\nاى پروردگار ابرهاى نگهدارندهء ( مواد برف و باران ) به وجود آمدهء بين زمينها و آسمانها ! و اى پروردگار ستارگانى كه در جو آسمان ، پنهان و آشكار مسخّرند . و اى داناى پنهانىها و اى شنواى صداها و اى اجابت كنندهء دعاها و اى بلند مرتبه و اى برآورندهء نيازها و اى دمندهء\r\n\r\n","description":"","footnote":"","page_name":" 688 ","page_number":688},
  {"content":"\r\n\r\nخيرات و اى پوشندهء ناموسها و اى بر طرف كنندهء غمها و اى پذيرندهء لغزشها تو را به حرمت حج اكبر و منى و عرفات درخواست مىكنم ! و به وسيلهء اين نامهاى مبارك از تو توفيق اهل هدايت و عمل اهل يقين و همدمى اهل توبه و تصميم اهل صبر و دورانديشى اهل خشيت و اشتياق اهل بهشت و خواست اهل رغبت و عرفان اهل دانش و تقيّهء پرهيزگاران را به حدى كه خوف تو در دلم باشد ، مسألت دارم .\r\nخداوندا ! مرا ترسى مرحمت كن كه بدان وسيله از نافرمانيهاى خود باز دارى به حدى كه به طاعت تو عمل كنم تا استحقاق كرامت تو را بيابم و تا از بيم ( عذاب ) تو ، در حال توبه همدم تو باشم و تا به خاطر دوستى تو حرمت تو را خالصانه نگهدارم و در تمام كارها با حسن ظنّى كه به تو دارم در تمام كارها به تو توكّل كنم ! پاك و منزّه است خداوند آفريدگار نور و درود و سلام كامل خدا بر رسول خدا و سرورمان محمد پيامبر صلى الله عليه و آله و سلم و خاندان او باد » . « 1 » !\r\n\r\nدعاى روز بيست و هشتم رمضان\r\n52 - ابن طاووس مىگويد : دعاى روز بيست و هشتم رمضان از مجموعهء ( دعاهاى ) مولايمان زين‌العابدين عليه السلام :\r\n« اى آنكه شب را در هوا و نور را در ( فضاى ) آسمان مخزون كردى و ( كرات ) آسمان ر از افتادن بر زمين بازداشتى و جز اينكه به اذن خود\r\n\r\n\r\n","description":"","footnote":"\r\n( 1 ) - اقبال‌الاعمال : ص 229 .\r\n","page_name":" 689 ","page_number":689},
  {"content":"\r\n\r\nنگاه داشتى ! و آسمان و زمين را از نابودى حفظ كردى ! اى آمرزنده ! اى مهربان ! اى پروردگار ! اى خدا ! اى برانگيزنده ! اى خدا ! اى صورتگر ! و تو اى خدا ! اى خدا ! اى خدا ! نامهاى نيكو و نشانه‌هاى مقام و الا و بزرگ و هر نعمت و احسانى مخصوص تو است ! از تو درخواست دارم كه بر محمد و آل محمد درود فرستى و خطا و نادانى و ستم و ظلم به نفس مرا بر من ببخشى و نيز آنچه را كه تو از من آگاه ترى !\r\nخداوندا ! از تو مىخواهم كه خطاهاى گذشته و آينده و گناهان علنى و پنهانى مرا بيامرزى ! خدايا ! مرا معاف بدار و از من درگذر ! و مرا اصلاح كن و هدايت فرما ! و از آزمندى نفسم نگهدار ! و آنچه روزيم كرده‌اى بركت ده ! و بر آنچه مكلّفم ساخته‌اى ياريم كن ! و از عذاب دوزخ نگاهم دار !\r\nخدايا ! از فخر و خود بزرگ‌بينى و از اينكه مرا به حد بىارزشترين سن و سال برسانى به تو پناه مىبرم ! و از فتنه دنيا و آخرت و عذاب آتش دوزخ به تو پناه مىبرم !\r\nخداوندا ! از طمعى كه به طمع ديگرى بكشاند و از طمع بىمورد به تو پناه مىبرم ! و از اينكه از غير تو درخواستى نمايم و جز تو را بجويم و به غير تو توكّل كنم به تو پناه مىبرم ! خدايا ! بر محمّد و آل محمّد درود بفرست و از ناپسنديهاى هواهاى نفسانى و از بدعتهاى در رفتار و دردهاى پيچيده مرا دور كن !\r\nخداوندا ! از غم و اندوه و تنبلى و غلبه ( و فزونى ) وام و غلبهء بنى آدم به تو پناه مىبرم ! و از فتنه زندگى و مرگ و از دست همسايهء بد و رفيق بد در سراى دنيا و آخرت به تو پناه مىبرم !\r\n\r\n","description":"","footnote":"","page_name":" 690 ","page_number":690},
  {"content":"\r\n\r\nخدايا ! از سنگدلى ، غفلت ، تنگدستى و ذلّت و بيچارگى به تو پناه مىبرم ! و از كفر و تهىدستى و از وسوسهء دلها و پراكندگى امور به تو پناه مىبرم و از ريا و خودنمايى و از دگرگونى عافيت و از زيادى نانخور و كمى درآمد به تو پناه مىبرم !\r\nخداوندا ! گناه مرا بيامرز ! و خشم شديد قلبم و كينهء انباشته دلم را بر طرف كن ! و از دست شيطان مردود خلاصم كن ! خدايا ! به تو زنده‌ام و به وسيلهء تو مىميرم و بسوى تو برانگيختگى است ! و تو بر هر چيزى توانايى .\r\nخداوندا ! اى بخشنده ! اى نزديك ! اى اجابت كننده ! اى مقتدر ! اى جبّار ! اى متكبّر ! اى توانا ! اى با اقتدار ! از تو درخواست دارم و از تو مىخواهم كه بر محمد و آل محمد درود فرستى و روزى حلال پاكيزه از فضل گسترده‌ات نصيبم كنى كه بدين وسيله بر سپاسگزاريم بيفزايى و به پيشگاه خودت تهى دستى و فقر مرا و از غير خودت بىنيازى و آبرودارى مرا مقرّر فرمايى !\r\nخداوندا ! دشوارى آنچه را كه مىترسم برايم آسان كن ! و غم و اندوه آنچه را كه بيمناكم سهل گردان ! و از تنگناى آنچه خوف دارم گشايش بخش ! و غم آنچه را كه وحشت دارم از من بر طرف كن و مصيبت و گرفتارى چيزى را كه هراسناكم از من دفع نما ! اى بر طرف كنندهء غمهاى بزرگ ، غم مرا و همچنين گرفتارى هر غمزده‌اى از مسلمانان را بر طرف ساز ! و سعى و تلاش مرا بپذير و عملم را پاك ساز ! و مرا نااميد و نكوهيده از درگاهت برنگردان اى بخشاينده‌ترين بخشندگان !\r\nاى خدا و اى آقاى من ! من با دعا و خواهشم آهنگ تو را كردم و براى\r\n\r\n","description":"","footnote":"","page_name":" 691 ","page_number":691},
  {"content":"\r\n\r\nدرخواستم دل به تو بستم ! و نيازم را از تو مىخواهم و براى حاجتم آهنگ تو را نمودم !\r\nبنابراين به منزلت محمد و آل محمد صلى الله عليه و آله و سلم از تو مىخواهم كه اميدم را در آنچه دامنهء آرزويم را گسترده‌ام برآورده سازى و به خاطر كردار بدم اميدم را قطع نكنى و به دليل عمل نكوهيده‌ام مرا بازخواست ننمايى و براى نيّت بدم نااميدم نسازى ! و به جود و كرمت بر من توجّه كن ! و هر بدى كه دارم اصلاح فرما ! و هر عمل خوبى كه دارم از من بپذير ! و محمد و آل محمد صلى الله عليه و آله و سلم را شفيع من گردان ! و دعايم را اجابت كن ! و به ناله و زارى و شكوايم ترحّم نما ! و همهء نيازهاى مرا برآورده ساز و از آتش دوزخم نجات ده ! و به جود و كرم و فضل و احسانت مرا وارد بهشت گردان اى بخشاينده‌ترين بخشايندگان ! زيرا كه تو هر چه را بخواهى انجام مىدهى و آنچه را اراده نمايى حكم مىرانى و درود و سلام خدا بر محمد فرستاده و پيامبر خدا و بر خاندان او باد ! » . « 1 »\r\n\r\nدعاى روز بيست و نهم رمضان\r\n53 - ابن طاووس مىگويد : دعاى روز بيست و نهم ماه رمضان از جمله دعاهاى مولايمان زين‌العابدين عليه السلام :\r\n« اى آنكه شب را گرد روز و روز را گرد شب مىگردانى ! اى دانا و اى آگاه ! اى شاه شاهان ! و اى بزرگ بزرگان ! اى خدايى كه جز تو معبود\r\n\r\n\r\n","description":"","footnote":"\r\n( 1 ) - اقبال الاعمال : ص 232 .\r\n","page_name":" 692 ","page_number":692},
  {"content":"\r\n\r\nبحقى نيست ، يگانه و بىشريكى ! اى كه به من از رگ گردن نزديكترى ! اى خدا ! اى خدا ! اى خدا ! نامهاى نيكو مخصوص تو و نشانه‌هاى مقام بلند و بزرگى و هر نوع احسانى از آنِ تو است ! از تو درخواست دارم كه بر محمد و آل محمد درود فرستى و رحمت خويش را از آسمان بر ما نازل گردانى و روزه و نماز و قيام و عبادت و شكر ما را بپذيرى ! و ما را از جمله سپاسگزاران نعمتهايت قرار دهى !\r\nخداوندا ! از ما چنان بپذير كه از پرهيزگاران پذيرفتى ! و ما را چنان بيامرز كه مؤمنان را آمرزيدى ! و به ما چنان ترحم كن كه به نيكوكاران ترحم كردى ! و ما را از تاريكيها به روشنايى بيرون كن ! اى خدايى كه دشوار بر او آسان است برآوردن حاجات ما را براى ما آسان گردان ! و دعاهاى ما را مستجاب كن ! اى اجابت كنندهء دعاى درماندگان ! و آنچه از تو درخواست كرديم به ما عطا كن اى عطابخش درخواست كنندگان ، و ما را روزى ده ! اى بهترين روزى دهندگان ! زيرا كه هر كه را بخواهى بىحساب روزى مىدهى !\r\nخداوندا ! من از تو ترس و خوف عالمان و خشوع عابدان و عبادت مخلصان و اخلاص خاشعان و يقين متوكّلان و توكّل رستگاران و رستگارى گرامى داشتگان و انديشهء ذاكران و ذكر فروتنان و خشوع راستان و استوارى هدايت يافتگان و هدايت تسليم شدگان واسلام مؤمنان را درخواست دارم ! و به رحمت خودت اى بخشاينده‌ترين بخشندگان همه اينها را برايم خالص گردان !\r\nاى پروردگار همهء نيكىها ! تمام نيكىها به دست تو است و نوميد است آنكه درخواستش از ديگران باشد و هر نيكى كه نايل شوند و يا برسد از\r\n\r\n","description":"","footnote":"","page_name":" 693 ","page_number":693},
  {"content":"\r\n\r\nفضل نيكوى تو است ! خداى من و اى آقاى من ! بنابراين از فضل و رحمت گسترده‌ات آمرزش گناهم و پوشش آبرويم و گذشت از لغزشم و تحقّق يافتن اميدم و رسيدن به آرزويم را به من مرحمت كن ! زيرا كه تو مورد اعتماد و اطمينان منى و تو مرا بسى و كفايت مىكنى و نيكو وكيلى و هيچ نيرو و توانى جز خداوند بلندمرتبه عظيم را نيست ، پاك و منزّهى تو ، خداى بحقى جز تو جود ندارد ، براستى كه من از جمله ستمگران بودم !\r\nخداوندا ! خودم را و دين و مال و فرزندانم را و هر چه ساخته و عملكرد من است و برادران دينىام از مؤمنان را به تو امانت مىسپارم و تمام آنها را در حفظ و حراست تو قرار مىدهم زيرا كه هيچ چيزى در صورتى كه تو نگهدارنده باشى از من ضايع نمىشود بلكه تو بهترين نگهبانى و تو بخشنده‌ترين بخشايندگانى و همراهى تو كافى است !\r\nخدايا ! مرا و همهء مردان و زنان با ايمان و مسلمان را در عالم بالا به نيكى ياد كن و از رحمت خويش بالاترين چيزى را كه براى فردى از بندگان صالحت مقرر مىدارى براى من و ايشان مقرر بدار !\r\nخداوندا ! از تو درخواست دارم كه در نهان و آشكار خشيت خودت را و كلمهء عدل را در وقت خشنودى و خشم به من عطا فرمايى و روشنايى چشم و سرور مدام را از تو مىخواهم و از سختى و شرّت و يا فتنهء گمراه كننده به تو پناه مىبرم ! و از خوار ساختن و پرده درى و فراموشى ياد تو ، به تو پناه مىبرم !\r\nخداوندا ! من در حمايت و حفظ و امنيّت توام در شب و روز و خواب و قرار و سفر و حضرم ! ياد تو شعار من و دعاى تو دثار من است ، جز تو معبود راستين وجود ندارد ، ذات مقدّس تو فوق‌العاده منزّه ست ! مرا از\r\n\r\n","description":"","footnote":"","page_name":" 694 ","page_number":694},
  {"content":"\r\n\r\nعذاب سخت خودت و از دشمنانت رهايى ده و خيمه‌هاى حفظ و حراست خويش را بر من بگستر ! منزّهى تو اى صاحب بزرگى و احسان ! به تو ايمان دارم و بر تو توكل مىكنم و به حكم تو گردن نهادم و تو مرا بسى و كفايت مىكنى و نيكو وكيل و هيچ نيرو و توانى جز خداوند بلندمرتبه و بزرگ را نيست و درود و سلام خدا بر فرستادهء او سرور ما پيامبر خدا ؛ محمّد صلى الله عليه و آله و سلم و آل او باد ! » . « 1 »\r\n\r\nدعاى روز سىام رمضان\r\n54 - سيد بن طاووس مىگويد : دعاى روز سىام ماه رمضان از مجموعه ( دعاهاى ) مولايمان زين‌العابدين چنين است :\r\n« سپاس خداوندى را كه بىشريك است و حمد و سپاس خدا راست آن طورى كه شايستهء ذات مقدّس او و آن ذات با عزّ و جلال است و چنان كه لايق شأن اوست ! اى منزّه از هر عيب ! اى نور ! اى پاك و منزّه ! اى منتهاى پاكيزگى ! اى بخشاينده ! اى منتهاى رحمت و بخشندگى ! اى دانا ! اى آگاه ! اى خدا ! اى ذات لطيف و مجرّد ! اى بزرگوار ! اى خدا ! اى شنوا ! اى بينا ! اى خدا ! اى خدا ! اى خدا ! نامهاى نيكو مخصوص تو و نشانه‌هاى مقام بلند و بزرگى و هر نعمت و احسانى از آنِ تو است ! به حق نام وافى تو ؛ بسم‌اللَّه الرّحمن الرّحيم ، كه نام مرا در زمرهء شهيدان و روح مرا به همراه شهيدان و طاعت مرا در عليّين ( در درجهء قبول ) مقرّر بدارى و از اعمال بدم\r\n\r\n\r\n","description":"","footnote":"\r\n( 1 ) - اقبال الاعمال : ص 236 .\r\n","page_name":" 695 ","page_number":695},
  {"content":"\r\n\r\nدرگذرى ! اى بخشنده‌ترين بخشندگان و اى پروردگار عالميان !\r\nخداوندا ! من از تو درخواست مىكنم در حالى كه بندگانى از چون تو اى درخواست نمىكنند و به تو مشتاقم در حالى كه بندگانى به چون ذات مقدّس تو اشتياق نمىورزند ! تو اى موضع اشتياق مشتاقان و منتهاى خواستهء درخواست كنندگان ! از پيشگاه تو تمام خواسته‌هاى بزرگتر و نجات بخشتر و برتر را مسألت دارم و هر آنچه را كه براى بندگان سزاوار است كه مسألت نمايند ! اى خدا ! اى بخشاينده ! اى خدا ! اى بخشاينده ! اى خدا ! اى بخشاينده ! تو را به حق نامهايت كه خود مىدانم و يا نمىدانم مىخوانم ! و به نامهاى نيكويت و به نعمتهاى بىشمارت و به هر نامى كه دارى كه خود را به آن نام ناميده‌اى و او را در جايى از كتابهاى آسمانيت نازل فرموده‌اى و به كسى از آفريدگانت آموخته‌اى و آن را در علم غيب خويش در نزد خود برگزيده و اندوخته‌اى درخواست دارم كه بر محمد و آل محمد صلى الله عليه و آله و سلم درود فرستى و مرا از عذاب دوزخ و آتش سوزان و گرماى سوزنده نجاتم دهى و در اين روز بزرگ و در اين شب ارجمند ذكر و شكر خودت و درود بر پيامبرت صلى الله عليه و آله و سلم را نصيب من فرمايى .\r\nخداوندا ! اى تدبيركنندهء امور و اى آگاه بر آنچه در دلها نهفته است و اى جارى كنندهء آب درياها و اى برانگيزانندهء خفته در گورها ! من از تو درخواست دارم اى خدا ! اى بخشاينده ! اى مهربان ! اى پروردگار ! اى پروردگار ! اى پروردگار ! اى بخشاينده ! اى مهربان ! اى خدا ! اى خدا ! اى يكتا ! اى يگانه ! اى بىنياز ! اى بىنظير ! اى والامقام ! اى خدايى كه آنچه را خواهى محو مىكنى و آنچه را خواهى اثبات ! و نزد اوست امّ الكتاب !\r\n\r\n","description":"","footnote":"","page_name":" 696 ","page_number":696},
  {"content":"\r\n\r\nاى خدا ! اى پروردگار سپيدهء صبح و شبهاى دهگانه و پروردگار ماه رمضانى كه قرآن در آن نازل شده است ! و پروردگار جبرئيل و ميكائيل و اسرافيل ! و پروردگار محمد و آل محمد ! صلى الله عليه و آله و سلم بر محمد و آل محمد درود فرست و مرا از فضل و رحمت خود آمرزش گناهانم و محو بديهاى اعمالم و پذيرش عمل و پاكيزگى روزه و نماز و قيامم را نصيبم گردان ! و اين ماه را آخرين ماه رمضانى كه روزه گرفته‌ام و به درگاهت قيام كرده و عبادت تو را نموده‌ام قرار نده ! و نه خداحافظيم را از اين ماه ، خداحافظى كسى كه عملش را به او بازگردانى و روزه و قيام و عبادتش را نپذيرى ، بلكه رحمت و آمرزش و رضوان و بهشت خودت را و برترين چيزى را كه به كسى از بندگانت مرحمت مىكنى براى من مقرّر فرما ! و باقيماندهء عمر مرا پاك نگهدار و نعمتت را بر من تمام كن ! و شايسته‌ترين چيزى را كه از فضل و نعمت و احسانت مرحمت مىكنى از من باز نگير اى بزرگوار !\r\nخداى من ! و اى آقاى من ! من از دست گناهانم به درگاه تو فرار كرده ام ! پس پناهم ده ! و به پيشگاه تو با حال توبه آمده‌ام پس توبه‌ام را بپذير ! در حالى كه طلب مغفرت دارم پس مرا بيامرز ! و درخواست پناهندگى مىكنم ، پس پناهم ده ! من از تو رهايى مىطلبم ! پس رهايم كن ! و از تو يارى مىطلبم ، ياريم نما ! من تسليم توام پس مرا خوار و در حال فرار مگذار ! پس مرا در حالى كه فرا مىخوانم امانم ده ! و در حالى كه درخواست دارم ، خواسته‌ام را برآورده ساز ! و از تو مىخواهم پس عطايم كن ! و اميدوارم پس نااميدم نكن ! و آرزوى نيكى و رحمتت را دارم نكوهيده‌ام نفرما ! بنابراين آنچه از رحمت تو اميدوارم - اى منتهاى\r\n\r\n","description":"","footnote":"","page_name":" 697 ","page_number":697},
  {"content":"\r\n\r\nاشتياق طالبان ! - مرا به رحمت خودت برسان ! بر محمد و آل محمد صلى الله عليه و آله و سلم درود فرست و گناه مرا و آنچه گناه به عمد و يا خطا از من سر زده ، و هر نهى تو را كه سهل شمرده‌ام در حالى كه در پيشگاه تو عظيم بود ، همه را بيامرز !\r\nخداوندا ! پروردگارا ! من تو را از روى ترس ، طمع ، رغبت و بيم ، و خوارى شكستگى ، سماجت ، پافشارى ، همانند درخواست كسى كه درماندگيش شديد و گناهش در درگاه تو زياد و جرمش در پيشگاه تو عظيم و عملش ناچيز و تلاش و كوشش در راه كسب رضاى تو اندك است ، و همچون درخواست كسى كه جز تو آمرزنده‌اى براى گناهش و براى تنگدستيش راه چاره و براى ضعفش پشتيبان و براى لغزشش بخشنده و براى غم و اندوهش بر طرف كننده‌اى پيدا نكند ، درخواست دارم !\r\nخداى من ! و اى آقاى من ! پس دعاى مرا مستجاب كن و عمل مرا بپذير و آن را به من بازنگردان و به روى من مزن و مزد و پاداش مرا از بين نبر و تلاش مرا باطل نكن ! و آيين مرا چنان كه امر مرا مصون داشته‌اى اصلاح كن و نيز دنيايم را كه معيشتم در آن است و آخرتم را كه رجوعم بدانجاست اصلاح نما !\r\nخداوندا ! بر محمد و آل محمد درود فرست و آخر عمرم را بهترين مدت عمرم و بهترين عملم ، را پايانبخش آن و بهترين روزهايم روز ديدار ( رحمت ) خودت قرار ده ! خدايا ! باقيماندهء عمرم ، زندگيم را باعث افزايش در هر خيرى قرار ده ! و مرگم را هر وقت مقرّر مىدارى آسايش مرا از هر بدى مقرّر كن ! بر خداوند زنده‌اى كه مرگ در او راه ندارد توكّل دارم\r\n\r\n","description":"","footnote":"","page_name":" 698 ","page_number":698},
  {"content":"\r\n\r\nو سپاس خدايى را كه نه فرزندى براى خود گرفته و نه شريكى براى او در ملك و سلطنتش وجود دارد و نه او را ياورى است كه بر عزّتش بيفزايد ، پس او را بىاندازه بزرگ شمار ! كه خدا بسى بزرگتر است و سپاس فراوان مخصوص خداست ! و خداوند منزّه است هر صبح و شام ! و درود و سلام بسيار خدا بر محمد و آل او باد !\r\nخداوندا ! بر محمد و آل محمد درود فرست ! و بر محمد و آل محمد بركت ده ! همان طورى كه بر ابراهيم و آل ابراهيم درود و بركت و رحمت فرستادى كه براستى تو ستوده و بزرگوارى ! در بالاترين جايگاههاى نيكان و برترين درجات خوبان در والاترين رحمت و بهترين كرامت خويش در اعلا عليّين و ارزنده‌ترين جايگاههاى پيامبران ! خدايا ! محمد صلى الله عليه و آله و سلم را نخستين شفاعت كننده و اوّلين كسى كه شفاعتش پذيرفته شده و پيروزمندترين درخواست كننده قرار بده !\r\nخدواندا ! بر محمد و آل محمد صلى الله عليه و آله و سلم سرور فرستادگان و پيشواى پرهيزگاران و برتر عالميان و بهترين سخن‌گويان و زمامدار سفيران و رسول پروردگار جهانيان درود فرست ! خدايا از طرف ما پاداش او را نيكو و هديهء او را بزرگ شمار و جايگاه او را گرامى دار و شفاعت او را دربارهء امّتش و ديگر امّتها بپذير ! و ما را از جمله كسانى قرار ده كه شفاعتش را دربارهء او مىپذيرى و ما را به رحمت خويش از كسانى قرار ده كه روز رستاخيز وارد حوضش مىگردند !\r\nخداوندا ! او را در مقام شايسته‌اى كه وعده داده‌اى برانگيزان و درجه و مقامى و وسيله‌اى به او عطا كن كه اوّلين و آخرين از خلقت بر آن رشك ببرند ! خدايا ما تو را گواه مىگيريم كه محمد صلى الله عليه و آله و سلم پيامها و رسالات تو را\r\n\r\n","description":"","footnote":"","page_name":" 699 ","page_number":699},
  {"content":"\r\n\r\nرساند و با دشمن تو دشمنى نمود و حلال تو را حلال و حرام تو را حرام شمرد و در جاى فرمان تو ايستادگى كرد و در راه تو آزار و اذيّت ديد و با دشمنانت جهاد نمود و تو را پرستيد تا وقتى كه درگذشت .\r\nخدايا ! من از تو درخواست دارم كه او را بقدرى عطا كنى كه راضى شود ، و به او از جانب ما برترين پاداش و بالاترين جزايى را كه به پيامبران از جانب امّتشان و به فرستادگانت از جانب كسانى كه بر آنان مبعوث كرده بودى ، مرحمت نموده‌اى ، مرحمت كن !\r\nخدايا ! بر محمد و آل محمد صلى الله عليه و آله و سلم درود فرست ! و بر فرشتگان مقرّب و پيامبران مرسلت و تمام حاملان عرش و پيرامون آن از فرشتگانى كه تو را تسبيح مىگويند ، درود فرست ! و محمد صلى الله عليه و آله و سلم را به بهترين درود و سلام اختصاص ده ! و درود و سلام خدا بر او و بر اهل بيت پاك و برگزيده و راستگو و نيكوكار او كه خداوند پليدى را از ايشان دور كرده و به طور كامل پاكيزه نموده است ، فراوان فراوان باد ! » . « 1 »\r\n\r\nدعاى وداع ماه رمضان\r\n55 - ابوجعفر طوسى دعاى وداع ( ماه رمضان ) را از علي بن حسين عليهما السلام از جمله دعاهاى صحيفه ( سجّاديه ) ( به اين شرح ) نقل كرده است :\r\n« اى خدايى كه در پاداشى كه مىدهى عوض نمىطلبى ! و اى كسى كه از بخشندگى پشيمان نمىگردى ! و با بندهء خود رفتارى همانند او\r\n\r\n\r\n","description":"","footnote":"\r\n( 1 ) - اقبال الاعمال : ص 264 .\r\n","page_name":" 700 ","page_number":700},
  {"content":"\r\n\r\nنمىكنى ! در بخشندگى آغازگرى و بخشش تو از باب تفضّل است !\r\nو عقوبت تو عين عدالت است و حكم تو خير محض ! اگر ببخشى منّت نمىكنى و اگر نبخشى ستم نكرده‌اى ! هر كه تو را سپاس گويد ، پاداش مىدهى با اينكه خود سپاس گفتن را به او الهام كرده‌اى ! و هر كه تو را ستايش كند پاداش كامل مىدهى در صورتى كه تو خود ستايشت را به او آموخته‌اى ! و عيب كسى را كه مىبايست رسوا كنى ، پرده‌پوشى مىكنى ، و بر كسى بخشش مىكنى كه اگر مىخواستى ( به خاطر شايسته نبودنش ) محروم مىكردى ! در صورتى كه هر دوى اينها اهل رسوايى و سزاوار حرمان بودند ، جز اينكه تو بنابر تفضّل دارى و قدرت خويش را در تجاوز و گذشت به كار مىبرى ! و به آنكه تو را نافرمانى كرده ، با حلم برخورد مىكنى ، و هر را كه قصد ظلم بر خويشتن داشته است ، مهلت مىدهى ! شايد كه فرصت يابند و باز گردند و در عقوبت شتاب نمىورزى تا توبه كنند و كسى هلاك نشود و بدبخت نگردد ، مگر دير زمانى كه او را مهلت داده و حجت را بر او تمام كرده باشى .\r\nاى خداى كريم ! همهء اينها از بزرگوارى و بخشندگى تو است اى شكيبا ! توئى كه براى بندگان به سوى آمرزش خود درى گشودى به نام توبه و براى آن دليلى از وحى خود آوردى تا گمراه نگردند ؛ فرمودى :  « يا أَيُّهَا الَّذِينَ آمَنُوا تُوبُوا إِلَى اللَّهِ تَوْبَةً نَصُوحاً عَسى رَبُّكُمْ أَنْ يُكَفِّرَ عَنْكُمْ سَيِّئاتِكُمْ وَ يُدْخِلَكُمْ جَنَّاتٍ تَجْرِي مِنْ تَحْتِهَا الْأَنْهارُ »  « 1 »\r\n\r\n\r\n","description":"","footnote":"\r\n( 1 ) - تحريم / 8 : به سوى خدا توبه كنيد ؛ توبه‌اى خالص ، اميد است ( با اين كار ) پروردگارتان گناهانتان را بيامرزد و شما را در باغهايى از بهشت كه نهرها از زير درختانش جارى است وارد كند .\r\n","page_name":" 701 ","page_number":701},
  {"content":"\r\n\r\nبنابراين چه بهانه دارد آن كسى كه پس از گشودن اين در و گماردن راهنما وارد خانه نگردد ؟ !\r\nخدايا ! تو در اين سودا از خود بر سود بندگان افزودى ، خواستى در اين تجارت آنان سود بيشتر ببرند و از رسيدن به درگاه تو رستگار شوند ! و فزونى يابند ! از اين رو فرمودى :\r\n « مَنْ جاءَ بِالْحَسَنَةِ فَلَهُ عَشْرُ أَمْثالِها وَ مَنْ جاءَ بِالسَّيِّئَةِ فَلا يُجْزى إِلَّا مِثْلَها . . . »  « 1 »\r\nو نيز گفتى :  « مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ وَ اللَّهُ يُضاعِفُ لِمَنْ يَشاءُ وَ اللَّهُ واسِعٌ عَلِيمٌ »  « 2 »\r\nو فرمودى :  « مَنْ ذَا الَّذِي يُقْرِضُ اللَّهَ قَرْضاً حَسَناً فَيُضاعِفَهُ لَهُ أَضْعافاً كَثِيرَةً وَ اللَّهُ يَقْبِضُ وَ يَبْصُطُ وَ إِلَيْهِ تُرْجَعُونَ »  « 3 »\r\nو مانند اينها در قرآن كريم بسيار فرمودى ( و نويد چندين برابرى حسنات را دادى ) و تو به سخن خود و از باطن علم خويش براى ترغيب آنان به چيزى كه به نفع آنهاست بر رازى آگاه ساختى كه اگر پنهان كرده بودى به چشمشان نمىديدند و به گوشها نمىشنيدند و به فكرشان\r\n\r\n\r\n","description":"","footnote":"\r\n( 1 ) - انعام / 16 : هر كسى كار نيكى بجا آورد ، ده برابر به او پاداش داده مىشود ، و هر كس كار بدى انجام دهد جز به همان مقدار كيفر داده نمىشود .\r\n( 2 ) - بقره / 261 : مثل كسانى كه اموال خود را در راه خدا انفاق مىكنند مانند بذرى است كه هفت خوشه روياند و در هر خوشه‌اى يكصد دانه باشد ( كه مجموعاً هفتصد دانه مىشود ) خداوند آن را براى هر كس كه بخواهد دو يا چند برابر مىكند !\r\n( 3 ) - بقره / 245 : كيست كه به خدا وام نيكو دهد ( از اموالى كه به او داده در راه خدا انفاق كند ) تا خداوند آن را براى او چندين برابر كند !\r\n","page_name":" 702 ","page_number":702},
  {"content":"\r\n\r\nنمىرسيد ، فرمودى :  « فَاذْكُرُونِي أَذْكُرْكُمْ وَ اشْكُرُوا لِي وَ لا تَكْفُرُونِ » .  « 1 »\r\nو گفتى :  « لَئِنْ شَكَرْتُمْ لَأَزِيدَنَّكُمْ وَ لَئِنْ كَفَرْتُمْ إِنَّ عَذابِي لَشَدِيدٌ »  « 2 »\r\nو نيز فرمودى :  « مَنْ ذَا الَّذِي يُقْرِضُ اللَّهَ قَرْضاً حَسَناً فَيُضاعِفَهُ لَهُ وَ لَهُ أَجْرٌ كَرِيمٌ »  « 3 »\r\nاز اين رو آنان تو را ياد كردند و سپاس گفتند و تو را خواندند و در راه تو صدقه دادند ! و در كلام تو آمده است :  « وَ قالَ رَبُّكُمُ ادْعُونِي أَسْتَجِبْ لَكُمْ إِنَّ الَّذِينَ يَسْتَكْبِرُونَ عَنْ عِبادَتِي سَيَدْخُلُونَ جَهَنَّمَ داخِرِينَ »  « 4 » پس بندگانت نعمت تو را ياد كردند و فضل تو را سپاس گفتند و مطابق فرمانت تو را فرا خواندند و در راه تو صدقه دادند تا نعمت آنها را افزايش دهى و از اين رو از خشم تو رهايى يافتند و به خشنودى تو رستگار شدند . و اگر يكى از آفريدگان تو ديگرى را راهنمايى كرده بود همان طورى كه تو او را راهنمايى كردى سزاوار ستايش بسيار بود و او را به نيكى ياد مىكردند و منّت او را داشتند و به هر زبان او را ثنا مىگفتند !\r\nپس سپاس تو را به هر طريقى كه توان سپاس گفتن باشد و به هر لطفى كه شكر تو ممكن است و به هر معنايى كه انديشه بدان راه يابد . اى\r\n\r\n\r\n","description":"","footnote":"\r\n( 1 ) - بقره / 152 : مرا ياد كنيد تا شما را ياد كنيم و شكر مرا بجا آوريد ، و كفران نكنيد !\r\n( 2 ) - ابراهيم / 7 : اگر شكر نعمتهاى مرا بجا آوريد ، من به طور قطع نعمتهاى شما را افزون مىكنم ، و اگر كفران كنيد ، عذاب و مجازات من شديد است .\r\n( 3 ) - حديد / 11 : كيست كه به خدا وام نيكو دهد ( از اموالى كه به او ارزانى داشته است انفاق كند ) تا خداوند آن را براى وى چندين برابر كند .\r\n( 4 ) - غافر ( مؤمن ) / 60 : مرا بخوانيد تا دعاى شما را استجابت كنم ! كسانى كه از عبادت من تكبّرمىورزند به زودى با ذلّت در آتش دوزخ وارد مىشوند !\r\n","page_name":" 703 ","page_number":703},
  {"content":"\r\n\r\nخدايى كه به احسان و فضل سزاوار ستايش بندگانى و آنان را مشمول و نعمت و بخشش خود نمودى ! چه بسيار از نعمتهاى تو كه بر ظاهر حال ما پيداست و عطاى تو بر ما گسترده و به احسان خاص تو سرافرازيم ! ما را به سوى آيين برگزيدهء خويش هدايت كردى و به شريعت پسنديده‌ات راه نمايى فرمودى و در راه هموار به راه انداختى و ما را بينا كردى تا به تو تقرّب جوييم و به كرامت تو نايل شويم !\r\nخداوندا ! تو ( روزهء ) رمضان را از بزرگترين تكاليف و عظيم‌ترين واجبات قرار دادى و از ماه‌هاى ديگر به بركتش مخصوص داشتى ( و بركت ويژه به آن دادى ) و آن را بر اوقات ديگر برگزيدى چون قرآن و نور هدايت را در اين ماه فرستادى و ثواب ايمان را در آن چند برابر كردى ! و روزهء آن را واجب كردى و شب زنده‌دارى در اين ماه را مرغوب شمردى و شب قدر آن را بزرگ داشتى كه بهتر از هزار ماه است ! و ما را بر امّتهاى ديگر برگزيدى و ( روزهء ماه ) رمضان را مخصوص ما گردانيدى و فضل اين ماه را به ما عنايت فرمودى نه به پيروان شرايع ديگر ! پس به فرمان تو روز آن را روزه گرفتيم و به يارى تو شب آن را به پا خاستيم ! و با اين روزه دارى و شب زنده‌دارى ما را مشمول بخشايش خود قرار دادى و ما به رشتهء ثواب و پاداش تو چنگ زديم !\r\nخداوندا ! هر كس رو به درگاه تو آرد اميدش را برآورده مىسازى و آنكه از فضل و كرمت چيزى بخواهد ، دريغ نمىورزى ، و هر كس به تو تقرّب جويد ، تو هم به او نزديك مىشوى !\r\nخدايا ! اين ماه در ميان ما بود ، خوب جايگاهى داشت و هم‌نشين شادى بخش بود ! و بهترين منافع جهان را به ما رساند و چون مدّتش سرآمد و\r\n\r\n","description":"","footnote":"","page_name":" 704 ","page_number":704},
  {"content":"\r\n\r\nپايان گرفت و شمار روزهايش به انجام رسيد آهنگ جدايى كرد ! بنابراين او را بدرود مىگوييم ، اما جدايى او بر ما دشوار و بازگشت او ما را اندوهگين نموده و به وحشت انداخته است ! آرى حق صحبتش بر ما ماندگار ، و رعايت حرمتش بر ما لازم و اداى حقش واجب آمد . از اين رو مىگوييم : درود بر تو اى ماه بزرگ خدا و اى بزرگترين عيد اولياى خدا ! سلام بر تو اى ماهى كه در روزگار بهترين همراه بودى و روز و ساعتهاى تو بهتر از هر ماه ديگر بود ! درود بر تو اى ماهى كه آرزوها در تو نزديك و اعمال خير آسان و اموال و ثروت فزونى يافت !\r\nدرود بر تو كه همدمى تو ارزشمند و تابودى گرانقدر بودى و جدائيت بسى غم‌انگيز است ! سلام بر تو چه يار و مونس خوبى كه چون آمدى ما را شادمان ساختى و اكنون كه مىروى رفتنت بسى سهمگين و دلخراش است ! درود بر تو كه در مجاورت تو دلها نرم و گناهان كاستى گرفت .\r\nسلام بر تو اى ياورى كه ما را در برابر شيطان پيروز كردى و آن رفيقى كه هر راه خيرى را براى ما هموار ساختى ! درود بر تو كه چه فراوانند آزادشدگان ( به امر ) خدا در تو ! و چه خوشبخت است آنكه حرمت تو را داشت !\r\nسلام بر تو ، كه بسيارى از زنگ گناهان را از دلها زدودى و عيبهاى گوناگون را پرده‌پوشى نمودى !\r\nسلام بر تو اى ماهى كه بر گنهكاران بسى طولانى بودى ولى بر دل مؤمنان شكوه و جلال فراوان بخشيدى !\r\nدرود بر تو كه تمام روزگاران با تو برابرى نكند زيرا كه تو ماهى از هر جهت بىگزند و سرشار از تندرستى و امنيّت بودى !\r\n\r\n","description":"","footnote":"","page_name":" 705 ","page_number":705},
  {"content":"\r\n\r\nدرود بر تو كه ما همدمى تو را ناخوش نداشتيم و از ارتباط با تو ناراضى نبوديم !\r\nسلام بر تو كه با بركت بسيار آمدى و چرك گناهان را از روح و جان ما شستى ! درود بر تو كه تو را بدرود مىگوييم نه از روى ملالت ، و نه آنكه روزهء تو را از روى تنگ‌دلى ترك گفته باشيم !\r\nسلام بر تو كه پيش از فرارسيدنت آرزوى تو را داشتيم و اكنون نيز پيش از رفتن اندوهگينيم !\r\nسلام بر تو كه چه بديها كه به يُمن تو از ما دور شد و چه خوبيها كه به بركت تو بر ما فرو ريخت !\r\nسلام بر تو و بر شب قدر تو كه خداوند آن را از هزار ماه بهتر قرار داده است ! سلام بر تو و بر آن نعمتهايت كه محروم گشتيم و بركتهايت كه از ما گرفته شد ! و سلام بر تو كه ديروز مشتاق بوديم و امروز بيشتر آرزوى تو را مىكشيم و شايقيم !\r\nخداوندا ! ما شايسته اين ماه بوديم و تو ما را به اين شرف لايق دانستى و توفيق درك آن را به ما دادى در زمانى كه بدبخت مردمانى قدر آن را ندانستند و به خاطر نگونبختى خود از فضيلت آن محروم ماندند .\r\nخدايا ! تو اى كه معرفت آن را مخصوص ما گردانيدى و به سنّتهاى آن ما را راهنمايى كردى با وجود كوتاهيى كه داشتيم اما با توفيق تو روزهء آن را گرفتيم و شبها به قيام در عبادت پرداختيم و اندكى از حق بسيار تو را در آن ماه ادا كرديم !\r\nخداوندا ! ما به بدكردارى خود اقرار و به تبهكارى خويش اعتراف داريم ، ولى در دلمان با تو پيمان توبه مىبنديم و به زبانمان عذر تقصير\r\n\r\n","description":"","footnote":"","page_name":" 706 ","page_number":706},
  {"content":"\r\n\r\nبه پيشگاه تو عرضه مىداريم ، بنابراين با وجود كوتاهى و تقصير ، اجر ما را كامل عطا كن تا فضايلى را كه دوست داشتيم و از دست ما بيرون رفت تدارك كنيم ! و عوض آن ذخاير گوناگونى را كه آرزو داشتيم و به آنها نرسيديم باز يابيم ! و آنچه نسبت به حق تو كوتاهى كرده‌ايم عذر ما را بپذير و عمر ما را به ماه رمضان آينده برسان ! و چون رسانيدى ما را يارى كن تا عبادتى را كه سزاوار تو است بجاى آوريم و به طاعتى كه لايق بزرگى تو است شب زنده‌دارى كنيم ! و از اعمال نيكو آن قدر به دست ما جارى كن كه يك ماهه وظيفهء دو ماه و در تمام ماه‌هاى روزگاران ادا كنيم !\r\nخداوندا ! در اين ماه اگر ناخواسته گناهانى مرتكب شديم و يا خطا و معصيتى از ما سر زد به عمد و يا از روى فراموشى بر خود ستم كرديم و يا حرمت ديگران را نگاه نداشتيم ، گناه ما را پرده‌پوشى كن و به رحمت خود از ما درگذر و ما را در پيش چشم آنهايى كه ما را ملامت مىكنند رسوا مساز و زبان طعنه زنان را بر سر ما دراز نكن ! و به رحمت بىپايان خويش و لطف فناناپذيرت ما را به كارى وادار كه گناه ما بريزد و هر چه از ما نمىپسندى از ميان برود !\r\nخدايا ! معصيت ما را در فراق اين ماه جبران كن و عيد ( فطر ) را بر ما مبارك گردان ! و آن را بهترين روز ما قرار بده كه بيشتر از هر وقت عفو و بخشش تو را به سوى ما جلب كند ! و گناه ما را بريزد ! و تو گناهان پنهان و آشكار ما را بيامرزى !\r\nخدايا چون اين ماه به انتهاى كامل خود برسد ، گناهان ما را نيز تو پايان ده و از ما دور كن ! و با رفتن اين ماه بديهاى ما را نيز ببر ! و ما را از\r\n\r\n","description":"","footnote":"","page_name":" 707 ","page_number":707},
  {"content":"\r\n\r\nجمله نيك‌بخت‌ترين و بهره‌مندترين مردم از فضيلت اين ماه قرار بده !\r\nخداوندا ! هر كه حرمت اين ماه را چنان كه بايد رعايت كرد و حق آن را چنان كه شايد پاس داشت ، و به وظايف مقرر آن به خوبى قيام كرد و از گناهان براستى پرهيز نمود و به درگاه تو وسيلهء طاعتش تقرّب جست كه موجب خشنودى تو گشت و بخشايش تو را به سوى خود جلب كرد ، پس ما را نيز به قدرت خودهمانند پاداش او را بده ! و به فضل خود چندين برابر او را عطا كن ! زيرا كه سرچشمهء فضل تو هرگز خشك نشود و گنج كرم تو هرگز كاهش نيابد بلكه همواره فروريزان است !\r\nخدايا ! پاداش و ثواب هر كه تا روز قيامت در اين ماه روزه بگيرد و تو را عبادت كند براى ما به همان اندازه اجر و ثواب او را مقرّر فرما ! و در نامهء عمل ما بنويس ! خداوندا ! ما در روز فطر كه آن را براى مؤمنان روز جشن و سرور و براى دينداران وقت اجتماع و انس و براى محمد صلى الله عليه و آله و سلم اندوخته و فزونى قرار داده‌اى ، از هر گناهى كه مرتكب شده‌ايم و هر بدى كه از ما صادر شده است و هر فكر و عقيدهء بدى كه بر دل ما گذشته است به درگاه تو توبه مىكنيم توبه‌اى كه دوباره به سراغ گناه نرويم و به سمت خطا باز نگرديم ؛ توبه‌اى پاك و خالص از هر نوع شك و ريب ، پس خدياا ! آن را از ما بپذير و ما را بر آن ثابت قدم بدار !\r\nخداوندا ! ترس و بيم و مجازات را بر دل ما بيفكن و شوق اجر و ثواب را نصيب ما بگردان ! تا آنجا كه لذّت دعا و درخواست از تو را دريابيم و از عذاب تو به تو پناه آوريم و هراسناك باشيم !\r\nخدايا ! مرا در زمرهء توبه كاران محسوب فرما ؛ آنانى كه محبّت خويش را دربارهء آنان لازم شمردى و بازگشت به طاعتت را از آنان پذيرفتى ، اى\r\n\r\n","description":"","footnote":"","page_name":" 708 ","page_number":708},
  {"content":"\r\n\r\nعادلترين عادلان !\r\nخداوندا ! از گناه پدران ، مادران ، و هم كيشان ما درگذر ! هر كه از آنان در گذشته است و هر كه خواهد آمد تا روز قيامت .\r\nخدايا ! بر پيامبر ما محمد صلى الله عليه و آله و سلم درود فرست چنان كه به فرشتگان پاك و پيامبران پسنديده و بندگان شايسته‌ات درود مىفرستى ؛ درودى كه بركات آن نصيب ما گردد و نفع و بهرهء آن به ما برسد و سختى ما را آسان گرداند و بدان وسيله دعاهاى ما مستجاب گردد ! اى بزرگوارترين كسى كه همه روى به درگاه تو آورند و با كفايت‌ترين كسى كه به او توكّل نمايند و بخشنده‌ترين كسى كه هر چيزى را از فضل تو خواهند ، عطا كنى ! در حالى كه تو بر هر چيزى توانايى ! » . « 1 »\r\n56 - ابن طاووس اين دعا را در وداع ماه رمضاان از مجموعه ( دعاهاى ) مولايمان زين‌العابدين عليه السلام نقل كرده است :\r\n« به نام خداوند بخشايندهء مهربان ، سپاس مخصوص خداوندى است كه پروردگار جهانيان است ، ستايش از آنِ خدايى است كه بىشريك است ! حمد و سپاس مخصوص خداوندى است كه بلندپايه ، برتر دانا ، بزرگوار ، بزرگ مهربان ، لطيف ، آگاه است ! سپاس خاص خداوند ستوده را به خاطر نعمتهايش ، خدايى كه براى نعمتهاى باطنى و معنويش شايستهء شكر و سپاس است ، خدايى كه هر كه او را ياد كند فراموشش نمىكند و هر كه را كه به او اميدوار باشد نااميد نمىسازد و هر كه او را بخواند دست رد به سينه‌اش نمىزند ! و سپاس مخصوص خداوندى\r\n\r\n\r\n","description":"","footnote":"\r\n( 1 ) - مصباح المتهجّدين : ص 465 .\r\n","page_name":" 709 ","page_number":709},
  {"content":"\r\n\r\nراست كه پروردگارى جز او و آفريدگارى جز او و خداوند به حق و معبودى جز او نيست ، تنهاى بىشريك است !\r\nستايش ويژهء خداوندى است كه همه چيز در برابر عظمت او فروتن است و هر چيزى در مقابل سلطنت و شكوه او خوار است .\r\nو سپاس مخصوص خدايى است كه همه چيز در برابر قدرت او سر تسليم فرود آورده ، و همه چيز در مقابل عزّت او خاضع است ، و ستايش خاص خداى را به خاطر حلم او پس از علمش و سپاس خداى را به خاطر عفو او پس از قدرتش !\r\nسپاس مخصوص خداوندى را كه صاحب هر نعمت و نهايت هر شوق است ، و سپاس از آن خداوندى است كه برآورندهء هر حاجت و بر طرف كنندهء هر صدمه و زيان است . و سپاس از آنِ خداوندى است كه به فضل و احسان او صبح و شام كرديم ، و سپاس خداوندى را كه به وسيلهء نور او هدايت شديم و از فضل و كرم او بىنيازى جستيم !\r\nو سپاس خداى را در برابر هر خوشى و ناخوشى و سختى ، و در همه حال سپاس خداوندى را كه پروردگار جهانيان است . و سپاس مخصوص خداوندى است كه به لطف و احسانش آسمانها و زمين را آفريده و تاريكىها و روشنايى را قرار داده است ، و پس از آن كسانى كه نسبت به پروردگارشان كافرند ، از راه راست منحرفند ! در حالى كه منحرفان از خدا به خدا دروغ بسته‌اند و كسانى كه به خدا افترا بسته‌اند و دروغگويند و خدايى جز او را مىخوانند ، براستى كه سخت گمراه و دچار زيانكارى آشكارى هستند ! و نارواى بزرگى را گفته‌اند ؛ در حالى كه خداوند براى خود فرزند نگرفته و خداى ديگرى با او نيست زيرا كه با\r\n\r\n","description":"","footnote":"","page_name":" 710 ","page_number":710},
  {"content":"\r\n\r\nوجود خداى ديگر هر خدايى به آفريدگان خود گرايش داشت و به يكديگر برترى مىجستند ! پاك و منزّه است خداوند از آنچه شريك مىپندارند !\r\nسپاس مخصوص خداوندى است كه ما را به آيين خود هدايت فرمود ، خدايى كه جز از دينداران هيچ عملى را نمىپذيرد و هيچ گناهى را نمىبخشد ! سپاس از آن خداوندى است كه ما را بر روزهء ماه رمضان و سحرخيزى در آن ماه يارى كرد ، و ما از خداوندى كه بهترين درخواست شده و بزرگوارترين مورد آرزو است درخواست مىكنيم كه دعاى ما را مستجاب و روزهء ما را قبول و اعمال ما را پاكيزه و سعى و تلاش ما را مشكور نموده و نااميد باز نگرداند ، بلكه ما را از جمله پذيرفته شده‌گان درگاهش و در آخرت از رستگاران قرار دهد ! زيرا كه او بخشاينده‌ترين بخشنده است .\r\nخداوندا ! اى بخشنده‌ترين بخشندگان ! و اى بزرگوارترين بزرگواران ! اى اجابت كنندهء درماندگان ! و اى پناه دهندهء پناهندگان ! و اى فريادرس فرياد كنندگان ! و اى پناهگاه پناه جويان ! و اى پشتوانهء غمزدگان ! و اى پذيراى توبهء گنهكاران ! و اى كه باعث ايمنى بيم زدگانى ! و اى عطاكنندهء خواستهء درخواست كنندگان ! و اى درهم شكنندهء ستمكاران ! و اى نابود كنندهء متكبّران ! و اى دريابندهء فراريان ! و اين نگهبان توكل كنندگان ! و اى سرپرست مؤمنان ! و اى صاحب نيروى مستحكم ! و اى ياور مظلومان ! و اى مالك روز جزا ! و اى منتهاى رغبت و اشتياق درخواست كنندگان ! و اى روزى رسان تنگدستان ! و اى آنكه از همه كس به بيچارگان مهربان‌ترى ! و اى بهترين روزى رسانان ! و اى اطمينان بخش مصيبت زدگان و اى اجابت كنندهء فراخوانان ! دعاى ما را اجابت كن ! اى بخشنده‌ترين\r\n\r\n","description":"","footnote":"","page_name":" 711 ","page_number":711},
  {"content":"\r\n\r\nبخشايندگان !\r\nخداوندا ! بر محمد و آل محمد صلى الله عليه و آله و سلم درود فرست ! و دست ما را نااميد بازنگردان ! و از ما بپذير كه تو شنوا و دانا هستى . خدايا ! ما خود را تسليم نموده و فرمانبردار توايم و به اميد تو شب را به صبح رسانديم و با فروتنى نماز گذارديم و با يقين به تو ايمان داريم و با اطمينان بر تو توكّل داريم و كارمان را به تو واگذارديم در حالى كه شادمانيم ! و به درگاه تو رو آورديم در حالى كه اميدواريم و از گناهانمان پوزش مىطلبيم ، پس عذر ما را بپذير !\r\nاى بخشنده‌ترين بخشايندگان ! خداوندا ! در خواستم گلوگير است و راههاى چاره‌ام ناقص ، جز راه چاره‌اى كه نزد تو است ! و راهها مسدود و جاده‌ها بريده است جز راهى كه به سوى تو است ! و آرزوها كهنه شده و اميدها گسسته است جز از جانب تو ! و اعتماد و اطمينان‌ها سلب و گمانها نقش بر آب است جز اعتماد و حسن ظنّ به تو ! و زبانها دروغ مىگويند و وعده‌ها خلاف گشته است ، جز در نزد تو !\r\nخداوندا ! به وسيله هر دعوتى كه اميدوار به تو بدان وسيله به آرزويش مىرسد و يا گنهكار خطاكار را مىآمرزى و يا تندرستى كه نعمتت را بر او تمام كرده‌اى و يا تهىدستى كه بىنيازيت را به او ارزانى داشته‌اى .\r\nپروردگارا ! آن درخواست را كه در پيشگاهت وسيلهء تقرّب است از تو درخواست دارم بر محمد و آل محمد صلى الله عليه و آله و سلم درود فرستى و نيازها و حاجات ما را به آسانى و سلامتى از جانب خود برآورى ! و ما را مورد آمرزش و رحمت خود قرار دهى كه ما به رحمت تو نيازمنديم ، اى بخشنده‌ترين بخشايندگان !\r\n\r\n","description":"","footnote":"","page_name":" 712 ","page_number":712},
  {"content":"\r\n\r\nخدايا ! تو به فرستادن درود و سلام بر پيامبرت ، به عنوان يك فريضهء واجب و كرامتى برتر از جانب خود فرمان دادى ! و خود با فرشتگانت درود بر او را آغاز كردى و گفتى :  « إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَ سَلِّمُوا تَسْلِيماً »  « 1 »\r\nخداوندا ! فضيلتهاى صلوات و فزونيهاى بركات و پاكترين تحيّات و برترين درود و سلام عافيت خواهى خود را بر محمد صلى الله عليه و آله و سلم بنده و رسول و برگزيده و منتخب خود و امين و گلچين خويش قرار ده !\r\n- آنكه به اذن تو مردم را به سوى تو فرا خواند و به راه تو راهنمايى كرد و گواه بر بندگانت بود ؛ آنها را بشارت و بيم داد ، چراغى نور افشان بود - و بر اهل بيت پاكش مقرر فرما !\r\nخدايا ! او را در مقامى پسنديده برانگيزان ! مقامى كه او را وعده داده‌اى و آن درجه و وسيله و كرامت و محصول و فضيلتى كه او را رسانده‌اى ! و ما را از جمله كسانى قرار ده كه او را شفيع وى قرار مىدهى ! به رحمت خودت اى بخشاينده‌ترين بخشندگان !\r\nخداوندا ! اى پروردگار نبأ عظيم در آخرين روز اين ماه بزرگ و استقبال از اين عيد شريف كه آوازهء جهانى دارد ! بر محمد و آل محمد درود فرست و در اين ساعت ما را از آبرومندترين كسانى قرار ده كه رو به درگاه تو آورده و نزديكترين كسى كه به تو تقرّب جسته و رستگارترين كسى كه از تو درخواست كرده و تو را فراخوانده و از تو\r\n\r\n\r\n","description":"","footnote":"\r\n( 1 ) - احزاب / 56 : خداوند و فرشتگانش بر پيامبر رحمت و درود مىفرستند ، اى كسانى كه ايمان آورده‌ايد ، بر او درود فرستيد و سلام بگوييد و در برابر فرمان او تسليم باشيد .\r\n","page_name":" 713 ","page_number":713},
  {"content":"\r\n\r\nطلب كرده است !\r\nاى خدايى كه رحمت و علمش همه چيز را فرا گرفته است ، ما را نااميد برنگردان و روزهء اين ماه را از ما قبول كن ! و اگر آخرين ماه روزه‌دارى ماست ، عاقبت ما را در اين ماه به خوشبختى ، شهادت ، بركت ، رحمت و پذيرش ختم فرما ! و عمل ما را در اين ماه مقبول و سعى ما را مشكور گردان ! زيرا كه ما از آنِ خداييم و به سوى او باز مىگرديم ، در حالى كه از ماه رمضان ، ماه روزه‌دارى و ماه سحرخيزى و ماه قرآن و روزه‌هاى برجسته‌اش جدا مىشويم ! پس اى ماه عزيز ما تو را بدرود مىگوييم نه بدرودى كه از روزه گرفتن در تو ملول باشيم و نه آنكه ( عظمت تو را ) ناديده بگيريم و از تو جدا شويم بنابراين اگر بگويند : خداوند به عنوان يك ماه تو را پاداش دهد ! ما مىگوييم : خداوند تو را اى ماه رمضان از جانب ما پاداش خير دهد ! زيرا كه در تو ناموسها و جانها آزاد گشت و نيّتها و دلها پاك و صحيح و تو بهترين ملاقاتى محبوب بودى ! بنابراين خداوند آخرين ديدار ما از تو قرار ندهد و نه آخرين برخورد با تو و امر ما را در تو ختم به خير گرداند و از ما به رحمت خود بپذيرد كه او بهترين بخشايندگان است !\r\nخداوندا ! اطمينان و اميد ما به تو و نيرو و توانمان به وسيلهء تو است ، و در تمام امورمان بر تو توكّل داريم ! در استقبال از اين ماهمان ، و اهل آن بر ما بركت ده با عافيت برجسته‌اى در دنيا و آخرتمان !\r\nخداوندا ! مااز تو عفو و عافيت و سلامت در آيين و رفتار و بدنها و پارسايان و جانها و خانواده‌ها و فرزندان و اموالمان و همهء نعمتهايى را كه به ما داده‌اى ، ازتو مسألت‌داريم ! و ما رادر اين روز بزرگ‌وگرانقدر براى طاعت\r\n\r\n","description":"","footnote":"","page_name":" 714 ","page_number":714},
  {"content":"\r\n\r\nخودت موفق بدار و از معصيت و نافرمانى خويش پناهمان ده ! و شر هر صاحب شرّى و هر جاندارى را از ما باز دار ! كه اختيار آنها در دست تو و تو اى بر صراط مستقيم !\r\nسپاس خدا را كه ما را به اين روز گرانقدر ، بىنظير ، بزرگ ، مبارك ، پناهگاه باكرامت محسوس كه وعده داده شده بود رساند ! يعنى آن روزى كه غذا خوردن را حلال و روزه داشتن را حرام كرده و آن را براى مسلمانان عيد قرار داده و در آن روز راهى به سوى بيت‌الحرام ( كعبه ) گشوده است ! خدايا بر محمد و آل محمد درود فرست و ما را در همين سال و در تمام سالها ؛ تا وقتى كه زنده مىدارى به رفتن خانه مقدّست ( بيت‌الحرام ) و به زيارت قبر پيامبرت محمد صلى الله عليه و آله و سلم موفّق بدار ! و اين را در عين سهولت و عافيت و گسترش روزى حلال پذيرا باش ! اى خداوند صاحب جلال و احسان !\r\nخداوندا ! بر محمد و آل محمد درود فرست و ما و پدران و مادران ما را بيامرز ! و به آنان ترحّم كن همان طورى كه در خوردسالى ما را تربيت كردند ! و هر پدرى كه در اسلام ، از مرد و زن مسلمان و مؤمن ؛ زنده و مرده از ايشان كه ما را به دنيا آوردند همه را بيامرز ! خدايا ! رحمتى را از بركت دعاى ما به ايشان به خاطر اين ماه وارد كن كه باعث نورانيّت قبور ايشان و گشايش آنان از تنگناى لحدشان گردد ! و خوابگاه آنها را سرد و سلامت سازد ، و بدان وسيله شادمانى بهشتى را در محشر نصيب آنان فرموده و حساب ايشان را آسان سازى و از هراس قيامت ( فزع اكبر ) ايشان را در امان دارى ! زيرا كه تو بر هر كارى توانايى .\r\nخداوندا ! وقتى كه مرگ ما فرا برسد همان طورى كه بر ايشان فرا\r\n\r\n","description":"","footnote":"","page_name":" 715 ","page_number":715},
  {"content":"\r\n\r\nرسيد ، و همچنين آنچه پس از مرگ پيش مىآيد بر ما مبارك گردان ! و مرگ را در نظر ما حاضر ساز كه گويى انتظار آن را مىكشيم و پس از مرگ ما را بهتر از ماقبل آن قرار ده و آخرت را براى ما بهتر از دنيا بگردان !\r\nخدايا ! براى اهل قبور از جميع مردان و زنان مؤمن و مسلمان ، قبرشان را فراخ گردان و برايشان در آرامگاهشان نور و روشنايى بفرست و زمين را از هر طرف برايشان گسترش بده و سرسبزى و نشاط را برايشان مواجه كن ! و بهشت و نرمى ابريشم را نصيب ايشان بفرما ! و به بركت دعاى ما چيزى را برايشان وارد كن كه باعث نجات آنان از عذاب و ايمنى از عقوبت گردد ! و بدين وسيله براى ما نيز پاداش زياد و فراوان خودت را ارزانى بدار !\r\nخداوندا ! بر محمد و آل محمد درود فرست و نعمت خودت را بر ما تمام كن ! و كرامت خويش را براى ما مهيّا ساز ، و پرده‌پوشى خود را بر ما عنايت كن و توفيق شكرگزارى خودت را به ما مرحمت نما و نعمت و عافيت خويش بر ما پايدار ساز ! و روزيت را افزون كن ! و تمام امور دنيا و آخرت ما را كفايت فرما ! همانا تو بر هر كارى توانايى ! و هر كارى بر تو آسان است .\r\nخداى ما و اى آقاى ما ! اگر ما را بيامرزى و از عذاب خودت نجات دهى به فضل و كرمت عمل كرده‌اى !\r\nالهى ! اى آقاى ما ! اگر جز به كسانى كه فرمان تو را برده‌اند بر ما ترحم نكنى ، پس گنهكاران به درگاه چه كسى زارى كنند ؟ ! و اگر تو جز به اهل وفا احسان نكنى پس تبهكاران به چه كسى پناه ببرند ؟ ! آرى تو پاك و\r\n\r\n","description":"","footnote":"","page_name":" 716 ","page_number":716},
  {"content":"\r\n\r\nمنزّهى ، اين منم كه از ستمكارانم !\r\nپاك و منزّهى ، چقدر عفو تو نيكو و قدرتت بزرگوار و رزقت گسترده و نعمتت جهان شمول است ! پاك و منزّهى چقدر والامقامى و سلطنتت با اقتدار و فرمانت غالب و حكمت تو عادلانه است ! پاك و منزّهى از تو درخواست دارم كه بر محمد و آل محمد درود فرستى و به فضل خودت مرا از آتش دوزخ نجات دهى و به رحمت خويش وارد بهشتم نمايى !\r\nخداوندا ! من از تو عفو و عافيت و سلامت در دين و دنيا و آخرت - هر سه را - درخواست دارم ! اى صاحب شوكت و احسان ! اى بخشاينده ! اى مهربان ! مرا چنان بيامرز كه بدان وسيله دل و جانم را پاك سازى و سينه‌ام را گشايش بخشى و چشمم را روشن و كوردليم را بر طرف كنى و بدان وسيله رضوان و بهشت خود را برايم مقرر فرمايى ! اى بخشاينده‌ترين بخشندگان !\r\nخدايا مرا بيامرز و رحمت كن و از من درگذر ! و بر من تفضّل كن و مرا از جمله آزادشدگان از آتش دوزخ و خلاص شدگان از عذاب قرار ده ! خداوندا ! در اين شب بزرگ ارزشمند باكرامت هيچ گناهى از گناهان مرا فروگذار نكرده مگر بيامرزى ! و هيچ عيبى را مگر بپوشانى و هيچ غم و اندوهى را مگر بر طرف سازى و هيچ درخواستى را مگر عطا نمايى و هيچ بلايى را مگر دفع كنى ! و هيچ گرفتارى را مگر گشايش بخشى و هيچ بدى را مگر دور سازى و هيچ وامى را مگر ادا كنى ، و هيچ دشمنى را مگر كفايت نمايى و هيچ غايبى را مگر پناه دهى ، و هيچ مريضى را مگر بهبود بخشى ! و هيچ كودكى را مگر تربيت كنى ! و هيچ فاسدى را مگر اصلاح نمايى ! و هيچ دشوارى را مگر سهل و آسان كنى ! و هيچ حاجتى از حوائج\r\n\r\n","description":"","footnote":"","page_name":" 717 ","page_number":717},
  {"content":"\r\n\r\nدنيا و آخرت را كه خشنودى تو در آن باشد و به مصلحت من نيز باشد مگر برآورده سازى و آن را در عين عافيت ميسّر نمايى ! زيرا كه تو بر هر كارى توانايى !\r\nخداوندا ! بر فرشتگان مقرّبت و بر تمام پيامبران مرسلت درود فرست ! خدايا ! بر جبرئيل ، ميكائيل ، اسرافيل و عزرائيل و تمام حاملان عرش خود درود فرست ! و بر پدر ما آدم و مادرمان حوّا و هر كه را از مردان و زنان مؤمن و مسلمان به زنده و مرده‌شان كه ما را به دنيا آورده‌اند ، درود فرست ! اى خداوند مقتدر زمينها و آسمانها !\r\nخدايا ! بر محمد و آل او ، آنكه بشارت دهنده و بيم دهنده ، چراغ تابان ، زينت روز رستاخيز است درود فرست !\r\nخداوندا ! بر محمد ، بنده و فرستاده‌ات و بهترين خلقت و امين وحى خود كه به عهد تو وفادار و به خاطر امر تو سخت‌كوش و در راه تو مجاهد و در راه رضاى تو كوشا و به بندگان تو رئوف و مهربان و در برابر آزار مردمان بردبار و در راه محبّت تو تكذيبش نمودند ، درود فرست !\r\nخدايا ! بر محمد و آل محمد در ميان اولين درود فرست ! و بر محمد و آل محمد در ميان آخرين درود فرست ! و بر محمد و آل محمد در روز جزا درود فرست ! و بر محمد و آل محمد درود فرست همان طورى كه درود فرستادى و مبارك قرار دادى بر ابراهيم و آل ابراهيم ، همانا تو ستوده و بزرگوارى . خداوندا ! بر محمد و آل محمد درود فرست و ما را وارد بر حوض آن حضرت كرده و با جام وى سيرابمان گردان ! و هزينهء رفتن ما را به بهشت خودت چيزى جز خوارى و پشيمانى ما قرار نده !\r\n\r\n","description":"","footnote":"","page_name":" 718 ","page_number":718},
  {"content":"\r\n\r\nخداوندا ! ما را به اجر و ثواب خورسند و از مجازات و عقاب ايمن كردى و به سراى آخرت آرامش دادى در باغهايى كه از زير درختانش نهرها جارى است :  « لا يَمَسُّهُمْ فِيها نَصَبٌ وَ ما هُمْ مِنْها بِمُخْرَجِينَ »  « 1 »\r\nبه لطف و احسان وجود و فضل و عافيت و كرمت اى بخشاينده‌ترين بخشايندگان !\r\nپروردگارا ! ما را در دنيا حسنه و در آخرت حسنه مرحمت كن و ما را از عذاب آتش دوزخ نگهدار ! » . « 2 »\r\n\r\nدعاى شب نوزدهم ماه رمضان\r\n57 - ابن طاووس مىگويد : آنچه را كه از امام صادق به نقل از پدرش ، از قول علي بن حسين عليهم السلام نقل كرده‌اند ، چنين است :\r\n« خداوندا ! تو را به وسيلهء رحمتى كه به رضا و خشنودى تو و بيرون شدن از گناهان و نافرمانىهاى تو و ورود به آنچه رضاى تو است و نجات از هر مهلكه و بيرون آمدن از هر كفر ، و عفو از هر عمل بدى كه از جانب من به عمد يا از روى خطا سر بزند و يا خطورهايى كه از دلم بگذرد ؛ كه از ترس فراموش كنم كه از تو بخواهم مرا بدان وسيله بر حدود رضاى خودت يارى كنى ، از تو درخواست دارم ، و نيز درخواست دارم كه مرا به بهترين چيزى كه مىدانم مؤاخذه كنى و آنچه را كه از بدى\r\n\r\n\r\n","description":"","footnote":"\r\n( 1 ) - حجر / 48 : در حالى كه روى تختها مقابل يكديگر قرار گرفته‌اند ، هرگز خستگى و رنج به آنها نمىرسد و هرگز از آن باغهاى پرنعمت و سرور خارج نمىشوند .\r\n( 2 ) - اقبال الأعمال : ص 243 .\r\n","page_name":" 719 ","page_number":719},
  {"content":"\r\n\r\nنمىدانم مؤاخذه نكنى ! و از اينكه نافرمانى كنم مرا بازدارى چه من بدانم و چه خطا كنم از آنجا كه نمىدانم !\r\nخدايا از تو وسعت رزق را و دورى از آنچه بار سنگينى از گناه است مىخواهم ! و از تو درخواست دارم كه به روشنى مرا از هر شبهه و انحراف از راه صواب در هر برهانى بيرون كنى و راستگويى را در آنچه به زيان و يا سود من باشد ! و مرا به بزرگداشت انصاف نسبت به خودم در هر موردى در حال خشنودى و خشم و فروتنى و برترى و ترك ستم چه كم و چه زياد در گفتار و كردارم رام سازى و نعمت خود را در تمام چيزها و شكر بر آنها را بر من تمام كنى تا آنجا كه تو از من راضى باشى و پس از رضايت تو ، اختيار در آنچه كه خير است در تمام امور به آسانترين صورت باشد نه به دشوارترين اى خداى كريم ! » . « 1 »\r\n58 - كفعمى مىگويد : در شب نوزدهم و بيست و يكم دعايى را كه زين‌العابدين عليه السلام در شبهاى فرد ايستاده يا نشسته در ركوع و در حال سجده مىخوانده است : بخوان :\r\n« خداوندا ! من شام كردم در حالى كه بندهء آستان‌بوس تو هستم و مالك سود و زيانى نيستم و نمىتوانم از خود بدى را بگردانم ! من خود به اين بر ضد خودم گواهى مىدهم و به ناتوانى و بيچارگى خودم اعتراف دارم ، بنابراين بر محمد و آل محمد درود فرست و به من و همهء مردان و زنان مؤمن آنچه در اين شب ( از آمرزش ) وعده داده‌اى وفا كن و آنچه به من مرحمت كردى كامل گردان زيرا كه من بندهء مسكين و مستمند ناتوان\r\n\r\n\r\n","description":"","footnote":"\r\n( 1 ) - اقبال الاعمال : ص 243 .\r\n","page_name":" 720 ","page_number":720},
  {"content":"\r\n\r\nو فقير خوار هستم .\r\nخداوندا ! مرا از ياد خودت ، فراموشى نده راجع به آنچه را كه به من احسان كردى و نه مرا غافل از احسان خودت در مورد آنچه كه به من عطا كردى ، و نه نااميد از اجابتت ، هر چند كه دير اجابت كنى از دعاهاى من در نهان باشد يا آشكار و يا در سختى باشد و يا در آسايش من ! در عافيت باشد و يا در گرفتارى و بلا ! در تنگنا باشد يا در وقت نعمت براستى كه تو شنوندهء دعايى ! » . « 1 »\r\n\r\nدعاى شب بيست و هفتم ماه رمضان\r\n59 - ابن طاووس مىگويد : دعايى كه ما به اسناد خويش از زيدبن على عليه السلام نقل كرده‌ايم كه مىگويد : از پدرم علي بن حسين عليهما السلام شنيدم در شب بيست و هفتم ماه رمضان از اول شب تا آخر مىگفت :\r\n« خداوندا ! دورى گزيدن از سراى غرور و فريب ( دنيا ) را روزى و نصيبم كن و بازگشت به سوى خانه جاودان ( آخرت ) و آمادگى براى مردن را پيش از فرا رسيدن آن روزى من بگردان !\r\nخدايا ! از تو درخواست دارم و تو را به هر نامى كه يكى از آفريدگانت به آن ناميده است و يا خود آن را در علم غيب خويش برگزيده‌اى ، سوگند مىدهم ! و به اسم اعظمت كه حق است بر تو دعاى هر كه را كه تو را بخواند اجابت كنى مسألت دارم كه بر محمد و آل محمد درود فرستى و\r\n\r\n\r\n","description":"","footnote":"\r\n( 1 ) - مصباح كفعمى : ص 585 .\r\n","page_name":" 721 ","page_number":721},
  {"content":"\r\n\r\nدر اين شب سعادت را نصيب من گردانى به گونه‌اى كه هرگز پس از آن نگون‌بخت نگردم ! اى بخشنده‌ترين بخشايندگان ! » . « 1 »\r\n\r\nدعاى پس از نافله‌هاى ماه رمضان\r\n60 - شيخ طوسى به اسناد خود از محمدبن حماد به نقل از پدرش از امام صادق ، از قول پدر بزرگوارش از علي بن حسين عليهم السلام نقل كرده است : . . . « 2 »\r\n\r\nدعاى شب و روز فطر\r\n61 - ابن طاووس دربارهء احياى شب فطر مىگويد : همان طورى كه به اسناد خويش از غياث‌بن ابراهيم به نقل از جعفربن محمد از پدرش آورديم كه علي بن حسين عليهما السلام تا نماز صبح شب عيد فطر را در مسجد شب زنده‌دارى مىكرد و مىگفت : « پسرم ! اين شب كمتر از شب قدر نيست » . « 3 »\r\n62 - كفعمى مىگويد : مستحبّ است در شب و روز عيد فطر زيارت قبر امام حسين عليه السلام و چون نماز صبح را در روز عيد فطر خواندى پس تا طلوع خورشيد تعقيب بخوان و چون خورشيد برآمد پس به پا خيز و رو به\r\n\r\n\r\n","description":"","footnote":"\r\n( 1 ) - اقبال الاعمال : ص 228 .\r\n( 2 ) - اين دعا با مختصر تفاوت لفظى به نقل از تهذيب : 3 / 82 همان دعاى شمارهء 57 است كه صفحات قبل نقل كرديم - م .\r\n( 3 ) - اقبال الأعمال : ص 274 .\r\n","page_name":" 722 ","page_number":722},
  {"content":"\r\n\r\nقبله دعايى را كه از زين‌العابدين عليه السلام نقل شده است ، بخوان و آن دعا اين است :\r\n« خداى من ! اى آقاى من ! تو مرا آفريدى و آغازگر آفرينش من بودى نه به دليل آنكه به من نياز داشتى بلكه از باب تفضّل تو بر من بود ! و برايم مدّت عمرى و رزقى مقدّر كردى كه از آن مقدار تجاوز نكند و هيچ كدام از آنها كاستى نيابد ! و مرا به انواع نعمتها از جانب خود كفايت فرمودى ! اين كفايت تو در زمان كودكى و نوجوانى بدون هيچ كارى كه من كرده باشم ادامه داشت پس من آن را از خودم دانستم از اين رو مرا مجازات كردى ! بلكه آن نعمتها از جانب تو از باب كرم و احسان بود ! و چون مهلت نوشته‌اى از علم خودت را به من ابلاغ فرمودى و توفيق شناخت يگانگى خودت و اقرار به ربوبيّت را به من دادى با اخلاص تو را يكتا شمردم و در ملك و سلطنت براى تو شريكى و بر قدرتت كمك كارى قائل نشدم و همسر و فرزندى را به تو نسبت ندادم .\r\nو چون نهايت رحمت از جانب تو به من رسيد ، و بر من منت نهادى وسيله كسى كه از گمراهى هدايتم كرد ، و بدان وسيله از هلاكت نجاتم دادى و از سرگردانى خلاصم كردى و از نادانى جدايم ساختى كه او حبيب تو و پيامبرت محمد صلى الله عليه و آله و سلم مقرّب‌ترين خلق در پيشگاه تو و والامقام‌ترين شخص در نزد تو است ، پس من با وى به يگانگى تو شهادت مىدهم و به ربوبيّت تو اقرار دارم و به رسالت او معتقدم و اطاعت او را بر خودم واجب دانستم پس چناكه تو فرمان دادى او را اطاعت مىكنم و در آنچه قطعى و لازم شمردى تصديقش نمودم ! او را به وسيله كتاب فرو فرستاده‌ات و سبع مثانى ( سورهء حمد ) كه بر او وحى كردى و نام آن را\r\n\r\n","description":"","footnote":"","page_name":" 723 ","page_number":723},
  {"content":"\r\n\r\nقرآن و كنيه‌اش را فرقان عظيم نهادى مخصوص گردانيدى و تو كه نامت بس مقدس است ، فرمودى :  « وَ لَقَدْ آتَيْناكَ سَبْعاً مِنَ الْمَثانِي وَ الْقُرْآنَ الْعَظِيمَ »  « 1 »\r\nو تو كه سخنت بس والاست ، وقتى كه او را به نامهايى اختصاص دادى كه خود ناميده‌اى ، فرمودى :    « طه ما أَنْزَلْنا عَلَيْكَ الْقُرْآنَ لِتَشْقى »    « 2 » و باز تو كه قولت بس عزيز و گرانقدر است ! گفتى :    « يس وَ الْقُرْآنِ الْحَكِيمِ »    « 3 »    ،    و گفتى : . . . . » « 4 »\r\n\r\nدعاى روز جمعه ، پس از نماز جمعه و عيد قربان\r\n63 - ابوجعفر طوسى مىگويد : علي بن حسين عليهما السلام در روز جمعه پس از نماز جمعه و پس از نماز عيدقربان اين دعا را مىخواند :\r\n« خداوندا ! امروز روز مباركى است و مسلمانان در كرانه‌هاى زمين در اين روز اجتماع كرده‌اند ، من شاهد درخواست كننده و طالب و مشتاق ايشان را شاهدم و تو بر نيازمنديهاى ايشان ناظرى ! بنابراين خدايا ! من تو را به جود و كرمت مسألت دارم و سهل‌ترين درخواستم آن است كه بر محمد و آل محمد درود فرستى !\r\nخداوندا ! پروردگارا ! من از تو درخواست دارم - تو اى كه ملك و سلطنت مخصوص تو است و حمد و سپاس از آنِ تو است ، هيچ معبودى جز تو خداوند بردبار كريم مهربان بخشنده و صاحب جلال و اكرام و\r\n\r\n\r\n","description":"","footnote":"\r\n( 1 ) - حجر / 87 : و ما به تو سورهء حمد و قرآن عظيم داديم .\r\n( 2 ) - طه ( نام پيامبر ) ما قرآن را نازل نكرديم كه خود را به زحمت افكنى .\r\n( 3 ) - يس / 1 : يس ( نام پيامبر ) سوگند به قرآن حكيم .\r\n( 4 ) - مصباح كفعمى : ص 649 . تمام اين دعا به شمارهء 33 از اقبال ص 285 نقل شد - م .\r\n","page_name":" 724 ","page_number":724},
  {"content":"\r\n\r\nاحسان و انعام ؛ پديد آورندهء آسمانها و زمين وجود ندارد - هر آنچه را از نيكى يا عافيت ، يا بركت ، يا هدايت يا عمل به طاعت خودت و يا خيرى كه بدان وسيله برايشان منّت مىگذارى و ايشان را به درگاه خودت هدايت مىكنى و يا درجهء ايشان را در پيشگاهت بالا مىبرى و يا بدان وسيله به ايشان خيرى از خيرات دنيا و آخرت را عطا مىكنى ، بين بندگان مؤمنت تقسيم نمايى !\r\nو خداوندا ! پروردگارا ! ملك و سيطره مخصوص تو است و حمد و سپاس از آنِ تو ، معبود بحقى جز تو نيست ، از تو مىخواهم كه بر محمد و آل محمد درود فرستى ؛ آنكه بنده و فرستاده و حبيب و برگزيده و منتخب تو از ميان خلق تو است و بر آل محمد كه نيكان ، بزرگواران ، پاكان ، پاكيزگان ، زبدگانند درودى فرستى كه جز تو كسى از عهده شمارش بر نيايد و ما را در عمل صالح هر كه تو را از بندگان مؤمنت در اين روز بخواند ، اى پروردگار جهانيان ! شريك سازى و ما و ايشان را بيامرزى ، زيرا كه تو بر هر كارى توانايى !\r\nخداوندا ! حاجتم را به تو عرضه مىدارم و امروز تهىدستى و بيچارگى و درماندگيم را بر تو نازل مىكنم براستى و محقّقاً آمرزش و رحمت تو از گناهان من بيشتر و فراگيرتر است ! بنابراين بر محمد و آل محمد درود فرست و همهء حاجتهاى مرا با قدرتى كه بر آنها دارى برآورده كن و اين بر تو به خاطر نيازمندى من به تو و بىنيازى از تو به من بسى سهل و آسان است زيرا كه من هرگز جز از جانب تو به خيرى نرسيده‌ام و هرگز كسى جز تو بدى را از من بر طرف نكرده است و براى امر آخرت و دنيايم از كسى جز تو اميدوار نيستم .\r\n\r\n","description":"","footnote":"","page_name":" 725 ","page_number":725},
  {"content":"\r\n\r\nخدايا ! هر كسى آماده شد و مجهّز گرديده و مهيّا شده و امكاناتش را فراهم و زمينه را آماده كرده براى رفتن نزد مخلوقى به اميد كمك و غنيمتهاى او و درخواست مرحمتى و جوايزى از او ولى مولاى من ، امروز من آمادگى و تجهيزم و فراهم كردن امكانات و استعدادم به اميد عفو تو و كمك و يارى تو و درخواست مرحمتى و جايزه تو است !\r\nخداوندا ! بر محمد و آل محمد درود فرست و امروز اين اميد مرا نااميد نساز اى كسى كه درخواست كننده‌اى را از درگاهش نااميد نمىكند و مرحمتى او چيزى را از خزانهء كرمش نمىكاهد !\r\nخدايا ! من امروز به پيشتوانهء عمل صالحى كه از پيش فرستاده باشم و به واسطه‌گرى مخلوقى اميدوار باشم به درگاهت نيامده‌ام جز شفاعت محمد و خاندان او كه درود و سلام تو بر ايشان باد ! آمده‌ام در حالى كه به گناه و عمل بدم بر ضد خودم اقرار دارم ، به عفو عظيم تو اميدوارم كه با آن از گنهكاران درگذشته‌اى و زيادى اصرار آنها بر گناهان بزرگ مانع آن نشده است كه تو برايشان رحمت و مغفرتت را ارزانى بدارى ! پس اى خدايى كه رحمتش گسترده و عفوش بزرگ است ! اى خداى بزرگ ! اى خداى بزرگ ! اى خداى بزرگ ! اى بزرگوار ! اى بزرگوار ! بر محمد و آل محمد درود فرست و رحمت خودت را به من بازگردان و فضلت را شامل حال من قرار ده و آمرزش خود را بر من ارزانى دار !\r\nخداوندا ! اين جايگاه مخصوص جانشينان و برگزيدگان تو و موضع امينان تو در مرتبه بالاست ! درجه‌اى كه اختصاص به ايشان داده‌اى ! و آنان در آن درجه جا دارند و تو چنين مقدّر كرده‌اى ! چيزى بر امر تو غالب نيست و از تدبير حتمى تو هرطور كه بخواهى و هر وقت بخواهى\r\n\r\n","description":"","footnote":"","page_name":" 726 ","page_number":726},
  {"content":"\r\n\r\nتجاوز نمىكند ! و چون تو داناترى به آن امر در برابر خلق خود متّهم نيستى ! و نه از اراده قطعى تو چيزى تجاوز مىكند تا برگزيدگان و جانشينان تو مغلوب و سركوب گردند و حكم تو را دگرگون شده و كتاب تو را پشت سر انداخته و واجبات تو از جهات احكامت تحريف شده و سنتهاى پيامبرت را متروك ببينند !\r\nخداوندا ! دشمنان ايشان را از اوّلين و آخرين و هر كه به كارهاى آنها دلخوش بود و شيعيان و پيروان ايشان را لعنت كن ! خدايا ! بر محمد و آل محمد درود فرست كه تو ستوده و بزرگى ، همانند درود و بركات و تحيّات تو بر برگزيدگانت از ابراهيم و آل ابراهيم ، و در فرج و بشارت و پيروزى و تمكين و تأييد ايشان شتاب فرما ! خداوندا ! مرا از اهل توحيد و ايمان به خودت و تصديق پيامبرت و امامانى قرار ده ! كه اطاعتشان را واجب دانسته‌اى ؛ از جمله كسانى كه اين كار به وسيلهء او و به دست او تحقق مىيابد ! آمين يا ربّ العالمين !\r\nبار خدايا ! چيزى جز حلم تو خشمت را و جز عفو تو غضبت را باز نمىگرداند ! و از كيفر تو چيزى جز رحمتت پناهى نيست و جز ناله و زارى به درگاهت نجات بخشى ، وجود ندارد .\r\nبنابراين بر محمد و آل محمد درود فرست و از جانب خود گشايش و وسيلهء نجاتى به من مرحمت كن با همان قدرتى كه مردگان بندگانت را زنده مىكنى و مردگان همه جا را بر مىانگيزانى !\r\nخدايا ! مرا تا دعايم را مستجاب نكرده‌اى و از اجابت دعايم مرا آگاه نساخته‌اى ، با غم و اندوه هلاك نكن ! و تا پايان عمرم طعم عافيت را به من بچشان ! و مرا دشمن شاد نگردان و او را بر من چيره و مسلّط نفرما !\r\n\r\n","description":"","footnote":"","page_name":" 727 ","page_number":727},
  {"content":"\r\n\r\nخداى من ! اگر تو مرا بالا ببرى چه كسى مرا پست مىكند ؟ و اگر تو مرا پست كنى كيست كه مرا بالا ببرد ؟ ! و اگر تو مرا گرامى بدارى چه كسى مرا خوار مىسازد ؟ و اگر خوار كنى چه كسى مىتواند گرامى بدارد ؟ و اگر عذابم كنى پس كيست كه به من ترحّم نمايد ؛ در پيشگاه تو ، دربارهء بنده‌ات ، ممانعت كند و يا از كار او بپرسد ؟ در حالى كه من مىدانم در حكم تو ستمى و در عذاب تو شتابى نيست ! همانا كسى شتاب مىورزد كه بترسد چيزى را از دست دهد و شخص ناتوان است كه به ستمگرى نياز دارد ، در حالى كه تو خداوندا بسى بالاتر از اين اوصافى !\r\nخداوندا ! بر محمد و آل محمد درود فرست ! و مرا هدف تيرهاى بلا و نشانهء مورد عذاب خود قرار نده ! بلكه به من مهلتى بده و مرا بيدار كن و لغزشم را ببخش و به بلاهاى پياپى گرفتارم نكن ! در حالى كه تو ناتوانى و كمى چاره‌جويى و زارى مرا به درگاهت مىبينى ! خداى من ! امروز از غضب تو به خودت پناه آورده‌ام پس بر محمد و آل محمد درود فرست و مرا پناه ده ! و از خشم تو از خودت كمك مىطلبم پس بر محمد و آل محمد درود فرست و مرا يارى كن ! و از تو درخواست ايمنى از عذابت را دارم پس بر محمد و آل محمد درود فرست و به من ترحّم فرما ! و از تو نصرت مىطلبم پس بر محمد و آل محمد درود فرست و مرا يارى كن ! و از تو طلب كفايت مىكنم پس بر محمد و آل محمد درود فرست و مرا كفايت كن ! و از تو درخواست روزى دارم پس بر محمد و آل محمد درود فرست و به من روزى بده ! و از تو كمك مىخواهم پس بر محمد و آل محمد درود فرست و مرا كمك كن ! و از تو براى گناهان گذشته‌ام طلب آمرزش مىكنم پس بر محمد و آل محمد درود فرست و مرا بيامرز ! و از تو درخواست\r\n\r\n","description":"","footnote":"","page_name":" 728 ","page_number":728},
  {"content":"\r\n\r\nنگهبانى دارم پس بر محمد و آل محمد درود فرست و مرا حفظ كن ! تا آنجا كه چيزى را تو نپسندى هرگز دوباره انجام ندهم ؛ البته اگر آن را بخواهى ! اى پروردگار ! اى پروردگار ! اى پروردگار من ! اى مهربان ! اى صاحب احسان و شكوه و انعام !\r\nپس بر محمد و آل محمد درود فرست و تمام خواسته‌ها و خواهشهايم و آنچه را كه به درگاهت ابراز علاقه كردم ، استجابت نما ! و تو هم آن را بخواه و مقدّر كن و حكم قطعى صادر و امضا فرما ! و در آنچه حكم مىكنى خير مرا منظور كن و آن را بر من مبارك گردان و به من تفضّل نما و بدانچه عطا مىكنى خوشبختم كن و از فضل و گشايشى كه در نزد تو است مرا فزونى بخش ! زيرا كه تو گشايش دهنده و بزرگوارى ! و آن را به خير اخروى و نعمتهاى آن بپيوند ! اى بخشنده‌ترين بخشايندگان ! » .\r\nسپس آنچه دوست دارى بطلب و هزار مرتبه بر محمد و آلش درود فرست كه آن حضرت چنين مىكرد . « 1 »\r\n64 - جابر از ابوجعفر ( امام باقر ) از قول علي بن حسين عليهم السلام نقل كرده است كه از جمله اعمال ظهر روز جمعه اين دعاست :\r\n« خداوندا ! جان مرا كه به دست تو است و به امر تو در زندان پيكرم محبوس است در برابر بهشت خريدارى كن ! به همراه معصومى از عترت پيامبرت صلى الله عليه و آله و سلم كه او را براى انتقام مظلومان اندوخته‌اى و به ولادت آن حضرت نسبت داده‌اى كه به وسيله او زمين را پر از عدل و داد مىكنى چنان كه پر از ظلم و جور شده باشد ! و مرا از جمله كسانى قرار نده كه\r\n\r\n\r\n","description":"","footnote":"\r\n( 1 ) - مصباح المتهجّد : ص 260 .\r\n","page_name":" 729 ","page_number":729},
  {"content":"\r\n\r\nپيش افتد و درهم شود و يا عقب بماند و نابود گردد ، بلكه مرا از جمله كسانى قرار ده كه پايبند باشد و به او بپيوندد ! و مرا در قبضهء قدرتت شهيد و خوشبخت گردان !\r\nخداى من ! بهرهء فراوان و قضاى حتمى را برايم ارزانى بدار به طورى كه شقاوتى آن را دگرگون نسازد ! و از كسانى قرار ده كه هدايتش كردى و او هدايت يافت و او را پاك ساختى و او رستگار شد ! و دوستش داشتى پس او را ممتاز نمودى در نتيجه ابليس را بر او سيطره‌اى نيست و تسلّطى بر او ندارد ! و تو به هيچ وجه مرا دستخوش او نسازى !\r\nپس خداوندا ! خوراك و پوشاك و ازدواج مرا در حلال قرار ده ! و خداى من ! مرا به آنچه روزى مىكنى قانع ساز ! و ميانه‌روى را در آنها به من چنان بنمايان كه اندك آن را زياد ببينم و در راه تو به خوبى صرف كنم و مرا از كسانى كه در دنيا مبتلا به آرزوى دراز هستند نگردان ! در حالى كه عمرش گذشته و عمل او زيانبار است ! خدايا صبح و شامم و خواب نيمروز و اهل ولايتم ؛ هر كه بود و يا هست ، همهء آنها را وسيلهء تقوا و آسانى به تو مىسپارم ! از من و از ايشان شك و ترديد و سختى را بر طرف كن و من و ايشان را از ستم ستمگران و چشم حسودان بازدار ! و من و آنها را از جمله كسانى قرار ده كه حفظ مىكنى و من و ايشان را در زمرهء كسانى كه در پوشش خوددارى قرار ده ! و آل محمد عليهم السلام را امامان و رهبران من قرار ده و ترس ايشان و ترس مرا ايمن بدار و دوستى و يارى و آيين مرا در ايشان و براى ايشان مقرّر فرما ! زيرا كه اگر مرا به خودم واگذارى پايم مىلغزد ! پروردگارا چه نيكوست عملكرد تو كه مرا به اسلام هدايت كردى و آنچه را كه ديگران نمىدانند مرا آگاه ساختى و\r\n\r\n","description":"","footnote":"","page_name":" 730 ","page_number":730},
  {"content":"\r\n\r\nآنچه را كه ديگران منكرند به من شناساندى و آنچه از ياد ايشان رفته است به من الهام فرمودى ! و زشتى عمل ايشان را به من فهماندى ! و آنها كارى كردند كه من شاهد بر امرى شدم كه آنها نشدند در حالى كه من غايب بودم ! به اين ترتيب نزديكى ايشان سودى به حال آنها نداشت و دورى من نيز زيانى به حال من نداشت !\r\nخدايا ! از دگرگون ساختن تو مرا از هدايت خود بيمناكم ! در آن صورت نفس من اگر نجات پيدا كند جز به وسيلهء تو نجات نمىيابد ! و هرگز هلاك نمىشود كسى كه هلاك شده است مگر از روى برهان !\r\nپروردگارا ! نفس من در خطاهاى بنيان كن غرق شده است و گروگان گناهان كشنده ، و داراى عيبهاى فراوان است ؛ بنابراين هر كه خودش را در پيشگاه تو ستايش كند ، من او را ملامت مىكنم و به نيكى توسل به درگاه تو نمىجويم و در كنار تو خون خودم را نمىريزم و حال آن‌كه روزه و سحرخيزى جسمم را ضعيف نكرده است بنابراين به كدامين چيز خودستايى كنم و حمد و سپاس و ستايش خود را بگويم ؟ بلكه تمام شكر و سپاس از آنِ تو است .\r\nخداوندا ! به خاطر پرده پوشيت بر روى آنچه در دل من است و نعمت كامل تو بر من دربارهء دينم سپاس تو راست ، در حالى كه افرادى در موضع مرا از دنيا برده‌اى و اگر مىخواستى عمر مرا نيز با عمر ايشان پايان مىدادى !\r\nپروردگارا ! چه رفتار خوبى با من داشتى ! نصيب مرا در زمرهء كسانى كه از رحمت خود دور ساختى و در جمع كسانى كه محمد و آل محمد عليهم السلام را در نظرشان كوچك كنى قرار نده ! بلكه عشق و ارادت و\r\n\r\n","description":"","footnote":"","page_name":" 731 ","page_number":731},
  {"content":"\r\n\r\nمحبّتم را ( نسبت به ايشان ) سرشار كن ! بنابراين مرا بمانند كشتى نوح حمل كن و به همراه گروه اندك مرا نجاتم ده ! و در جمع كسانى كه از آتش دوزخ خلاص كردى ، خلاصم كن ! و در صف كسانى كه به وسيله محمد و آل محمد عليهم السلام گرامى داشتى گرامى بدار ! و به حق محمد و آل محمد كه درود و رحمت و رضوانت بر ايشان باد ! مرا از آتش دوزخ آزاد ساز » . « 1 »\r\n65 - كفعمى ضمن دعاهاى روز جمعه مىگويد : سپس در روز جمعه اين دعاى امام سجّاد عليه السلام را بخوان :\r\n« بنام خداوند بخشايندهء مهربان سپاس خداوندى را كه سرآغاز پيدايش و زندگى و پايان بخش پس از فناى همه چيز است ؛ دانايى است كه هر كه او را ياد مىكند فراموشش نمىكند و هر كه شكرگذار او باشد ، كاستى نپذيرد ، و هر كه او را بخواند نااميد نگردد ، و هر كه به او اميد بندد ، رشتهء اميدش را نگسلد ! خداوندا من تو را گواه مىگيرم ! و گواهى تو مرا كافى است ، و همهء فرشتگان و ساكنان آسمانها و حاملان عرش تو را و كسانى از پيامبران و فرستادگانت را كه مبعوث كرده‌اى و انواع خلايقى را كه آفريده‌اى به شهادت مىطلبم ؛ براستى من شهادت مىدهم كه تو خدايى و هيچ معبود بحقى جز تو نيست تنها و بىشريك و نظيرى ! و سخنت را خلاف و تغييرى نيست و اينكه محمد صلى الله عليه و آله و سلم بنده و فرستادهء تو آنچه را كه به عهدهء او گذاردى به بندگانت ابلاغ كرده است و در راه خداى عزّوجلّ چنان كه سزاوار بود تلاش و كوشش نموده ، و براستى كه او بر\r\n\r\n\r\n","description":"","footnote":"\r\n( 1 ) - مصباح المتهجّد : ص 263 .\r\n","page_name":" 732 ","page_number":732},
  {"content":"\r\n\r\nآنچه از اجر و ثواب حق بود بشارت داده ، و به آنچه از عذاب راست و درست بوده ترسانده است !\r\nخداوندا ! تا وقتى كه مرا زنده مىدارى بر آيين خود ثابت قدم فرما و دلم را پس از آنكه هدايتم فرمودى تيره و تنگ مگردان و از جانب خودت مرا رحمتى عطا كن ! براستى كه تو بسى بخشاينده‌اى ! بر محمد و آل محمد درود فرست و مرا از پيروان و شيعيان او قرار ده ! و در زمرهء ايشان محشور فرما ! و مرا جهت اداى واجبات روزهاى جمعه و آنچه در آن روزها از طاعات بر من فرض نموده‌اى و براى اهل آن از بخشش در روز جزا تقسيم كرده‌اى مرا موفّق بدار ! براستى كه تو عزيز و حكيمى ! » . « 1 »\r\n66 - همو مىگويد : از جمله دعاهايى كه امام علي بن حسين عليهما السلام روز فطر وقتى كه از نماز عيدفطر برمىگشت ، سرپا رو به قبله مىايستاد و همچنين در روز جمعه مىخواند ، عرض مىكرد :\r\n« اى خدايى كه بر كسى رحم كنى كه بندگان تو به او رحم نمىكنند ! و اى خدايى كه پذيراى كسى هستى كه هيچ يك از شهرها او را نمىپذيرد ! و اى كسى كه نيازمندان درگهش را تحقير نمىكند ! و اى كسى كه اصرارورزان در پيشگاهش را نااميد نمىسازد ! واى كسى كه به آنهايى كه به در خانه‌اش راه يافته‌اند جواب رد نمىدهد ! و اى كسى كه هديه كوچك را جدا نمىسازد و عمل اندكى را كه براى او انجام مىدهند سپاس مىگويد ! و اى آنكه بر اندك سپاسگذار است و به زياد پاداش مىدهد ! و اى خدايى كه نزديك مىشوى به آنكه به تو نزديك مىشود ! و اى كسى\r\n\r\n\r\n","description":"","footnote":"\r\n( 1 ) - مصباح كفعمى : ص 96 .\r\n","page_name":" 733 ","page_number":733},
  {"content":"\r\n\r\nكه به درگاه خود مىخوانى كسى را كه از تو پشت كرده است ! و اى كسى كه نعمت را دگرگون نمىسازى و بر عذاب نمىشتابى ! و اى خدايى كه به نيكى فرمان مىدهى تا آنجا كه افزون مىكنى و از بدى مىگذرى به حدى كه مىبخشى و محو مىسازى !\r\nخداوندا ! آرزوها پيش از نهايت كرمت به حاجتها رسيد و به وسيلهء فيض بخشندگيت كاسه‌هاى درخواستها پر شد ، و پيش از رسيدن به وصف تو اوصاف فرو ريخت ! پس قله بالاتر فوق هر بلندى و عظمت برتر فوق هر عظمت و هر شكوه از آنِ تو است ! هر بزرگى در نزد تو كوچك و هر والامقامى در نزد مقام تو ناچيز است ! كسانى كه به در خانهء ديگران رفتند نااميد شدند ! و جز براى تو هر كه قدم به پيش گذاشت زيان برد .\r\nجز گردآيندگان در خانهء تو ضايع شدند و جز كسانى كه از فضل تو جستند ؛ كسانى كه جوياى مرتع سبز بودند به خشكى برخوردند ! درِ خانهء تو براى علاقمندان گشوده است و بخشش تو براى درخواست كنندگان ارزانى و يارى تو نسبت به يارى طلبان نزديك است .\r\nاميدواران از تو نااميد نمىشوند و گردآيندگان براى عطاى تو مأيوس بر نمىگردند و آمرزش طلبان به عذاب تو نزديك نمىشوند . رزق تو براى گنهكاران گسترده و حلم تو شامل حال كسى است كه آهنگ تو را نمايد ! روش تو احسان به بدكاران ، و سنّت تو باقى گذاردن تجاوزگران به حدى است كه حلم تو آنان را از بازگشت مغرور ساخته و مهلت دادن تو ايشان را از مقيّد بودن بازداشته است در صورتى كه حلم تو نسبت به ايشان تنها براى آن است كه سر به فرمان تو نهند و مهلت دادن تو ايشان را براى اعتماد آنها به دوام سلطنت تو است ! بنابراين هر كه از اهل\r\n\r\n","description":"","footnote":"","page_name":" 734 ","page_number":734},
  {"content":"\r\n\r\nسعادت باشد پايان كار او را به خوشى ختم مىكنى و هر كه از اهل شقاوت باشد سرانجام او را خوار مىسازى ! و همهء آنها در نهايت به حكم تو فرود مىآيند و امور آنها به فرمان تو بر مىگردد ، به خاطر طول زمان از سلطنت تو كم نمىشود و به دليل شتاب نكردن آنها برهان تو باطل نمىگردد ، حجت تو استوار است و باطل نمىشود و سلطنت تو پايدار است ، از بين نمىرود .\r\nبنابراين حسرت و آه مداوم براى كسى است كه از تو فاصله گرفت و نااميدى خوار كننده از آنِ كسى است كه از تو نااميد شد و بدبختى شديد براى كسى است كه نسبت به تو غرور ورزيد ! چقدر او در عذابت گونه‌گون شود و چقدر ماندن او در عقوبت تو طولانى است و چقدر نهايت كار او از گشايش بدور است ! و چقدر از راه ساده بيرون رفتن او منحرف و نااميد است ! در حالى كه از باب عدالت در حكم دربارهء او ستم نمىكنى و از باب انصاف حكم تو ظالمانه نيست در حالى كه حجتها را بر او تمام و راههاى بهانه را بر او بسته‌اى ! و پيشاپيش به او وعدهء عذاب داده بودى و در ترغيب به نيكى مهر ورزى كردى و نمونه‌هايى براى او آوردى و مهلت طولانى دادى ، با اينكه مىتوانستى شتاب كنى ! و حلم ورزيدى در حالى كه مىتوانستى مبادرت نمايى !\r\nنه حلم تو از ناتوانى بود و نه مهلت دادنت به دليل ضعف و نه خودداريت از باب غفلت و نه انتظارت جهت مدارا ، بلكه براى آن كه حجّت تو بليغ‌تر و كرمت كاملتر و احسانت رساتر و نعمتت تمامتر گردد ! و تمام اينها همچنان بوده و هست و خواهد بود و حجت تو فراتر از آن است كه به طور كلى وصف شود و عظمت تو بالاتر از آن است كه به حقيقت\r\n\r\n","description":"","footnote":"","page_name":" 735 ","page_number":735},
  {"content":"\r\n\r\nتعريف گردد و نعمت تو افزونتر از آن است كه به طور كامل به شمار آيد و احسان تو بيش از آن است كه در حداقل شكرگزارى شود !\r\nبراستى كه سكوت از ستودن تو دست مرا كوتاه كرده ، و خوددارى از تمجيد تو مرا ناتوان ساخته است خدايا اين كوتاهى از اقرار به خسارتها از روى ميل نيست ، بلكه از روى عجز و ناتوانى است ! و من اكنون آهنگ آمدن در خانه تو را دارم و درخواست غنيمتى نيكو مىنمايم ! پس بر محمد و آل محمد درود فرست و راز و نياز مرا بشنو و دعاى مرا مستجاب كن ! و امروز مرا به نوميدى ختم نفرما و دست مرا دربارهء تقاضايم برنگردان ! و از جانب خودت دگرگونى مرا گرامى دار كه بازگشتم به سوى تو است زيرا كه بر آنچه اراده كنى تنگنايى براى تو نيست و از آنچه درخواست كنند ناتوان نيستى و بر هر چيزى توانايى و هيچ نيرو و توانى جز خداى بلند پايه بزرگ را نباشد » . « 1 »\r\n\r\nدعاى روز شنبه\r\n67 - كفعمى نقل كرده است كه امام سجّاد عليه السلام روز شنبه اين دعا را مىخواند :\r\n« بنام خداوند بخشايندهء مهربان ! بنام خدا كلمه چنگ زنندگان و سخن بيم دارندگان ! و به خدا پناه مىبرم از ظلم ظالمان و مكر حسودان و جور ستمگران ! و او را بالاتر از سپاس ثناگويان ستايش مىكنم !\r\n\r\n\r\n","description":"","footnote":"\r\n( 1 ) - مصباح كفعمى : ص 433 .\r\n","page_name":" 736 ","page_number":736},
  {"content":"\r\n\r\nخداوندا ! تو يگانهء بىشريكى و پادشاه بدون كمك كارى تو را در حكم و فرمانت ضدى و مخالفى نيست و در سلطنتت منازعى ندارى !\r\nخداوندا ! از تو درخواست دارم كه بر محمد بنده و رسولت درود فرستى و توفيق شكر نعمتهايت را آنقدر به من مرحمت كنى كه مرا به نهايت رضاى تو برساند و مرا به فرمانبردارى خويش و پايبندى به عبادت خودت و استحقاق پاداشت به لطف عنايت خود ، موفق بدارى و مرا به خوددارى از نافرمانيت تا زمانى كه زنده مىدارى كمكم كنى و تا وقتى كه در اين دنيا باقى مىدارى مرا به آنچه سودمند به حال من است موفق نمايى و به وسيلهء كتاب خود ( قرآن كريم ) دل مرا باز كنى و به تلاوت آن گناهانم را بريزى و سلامتى در دين و جانم را به من ارزانى بدارى و مرا از بابت افراد مورد انسم بيمناك نگردانى و احسانت را در باقيماندهء عمرم بر من تمام كنى همان طورى كه در گذشته احسان فرموده‌اى اى بخشنده‌ترين بخشايندگان ! » . « 1 »\r\n\r\nدعاى روز يكشنبه\r\n68 - كفعمى مىگويد : دعاى روز يكشنبه امام سجّاد عليه السلام از اين قرار است :\r\n« بنام خداوند بخشايندهء مهربان ، بنام خدايى كه جز احسان او اميدى ندارم و جز از عدل او از چيزى نمىترسم و جز به گفتهء او اعتمادى ندارم و جز به رشتهء او دستاويزى ندارم !\r\n\r\n\r\n","description":"","footnote":"\r\n( 1 ) - مصباح كفعمى : ص 101 .\r\n","page_name":" 737 ","page_number":737},
  {"content":"\r\n\r\nاى خداوند صاحب بخشش و رضوان ! از دست ظلم و دشمنى و دگرگونيهاى روزگار و غمهاى پياپى و پيشامدهاى ناگوار شب و روز و از پايان گرفتن دوران عمر پيش از آمادگى و توشه‌گيرى به تو پناه مىبرم ! و نسبت به آنچه صلاح و مصلحت انديشى من است از تو راهنمايى مىطلبم و در آنچه بدان وسيله به رستگارى و كاميابى نزديك مىشوند از تو كمك مىخواهم ! و در پوشش سلامتى و كمال و فراگيرى و دوام نعمت سلامتى از تو آرزومندم !\r\nپروردگارا ! از وسوسه‌هاى قلبى شيطان‌ها به تو پناه مىبرم و از جور پادشاهان در پادشاهى تو سنگر مىگيرم ! بنابراين آنچه از نماز و روزه‌ام دارم از من پذيرا باش ! و فردا و بعد از آن را از اين ساعت و اين روزم برتر و بهتر قرار ده ! و مرا در ميان قوم و قبيله‌ام عزيز كن و در حال بيدارى و خوابم مرا حفظ كن ! زيرا كه تو خداوندا بهترين نگهبانى و تو بخشنده‌ترين بخشايندگانى !\r\nخداوندا ! من در اين روز و پس از اين ، از يكايك شرك و كفر و بىدينى بيزارى مىجويم و دعايم را جهت دريافت اجابت براى تو خالص مىگردانم و به اميد پاداش و ثوابت بر طاعت تو استوارم و نفسم را وامىدارم ! پس بر محمد و آل او ، بهترين خلقت كه مردم را به سوى حق تو فرا خواندند درود فرست و به عزّت خودت كه ستم‌پذير نيست مرا عزيز بدار ! و با ديدهء خودت كه خواب در او راه ندارد مرا نگهدارى كن ! و عمر مرا به بريدن رشته كارم از ديگران و رو آوردن تنها به درگاه\r\n\r\n","description":"","footnote":"","page_name":" 738 ","page_number":738},
  {"content":"\r\n\r\nخودت و به آمرزش من پايان ده زيرا كه بسى آمرزنده و مهربانى ! » . « 1 »\r\n\r\nدعاى روز دوشنبه\r\n69 - كفعمى مىگويد : دعاى روز دوشنبه امام سجّاد عليه السلام چنين است :\r\n« بنام خداوند بخشايندهء مهربان ، سپاس مخصوص خدايى است كه كسى را به هنگام آفرينش آسمانها و زمين به حضور نخواست و آنگاه كه جنبندگان را آفريد كمك‌كارى نگرفت ! و او شريكى در معبوديت خود و نيازى در يكتايى خويش ندارد ، زبانها از نهايت ستايش و وصف او و خردها از حقيقت معرفت او درمانده‌اند و گردنكشان از هيبت او خوار ، و سر و صورتها از ترس او سرازير و هر بزرگى در برابر عظمت او گردن نهاده است . بنابراين حمد و سپاس پياپى و پيوسته و متوالى و پايدار او راست و رحمتها و درودهاى او هميشه و مداوم و پايدار بر فرستادهء اوست !\r\nخدايا ! آغاز امروزم را صلاح و ميانه‌اش را رستگارى و پايانش را كاميابى قرار ده !\r\nخداوندا ! از روزى كه آغازش شيون و ميانه‌اش بىتابى و پايانش دردمندى باشد به تو پناه مىبرم !\r\nخدايا ! از تو براى هر نذرى كه كرده‌ام و هر وعده‌اى كه داده‌ام و متعهد شده‌ام سپس وفا نكرده‌ام طلب آمرزش مىكنم ! و در ستمهاى بر بندگانت\r\n\r\n\r\n","description":"","footnote":"\r\n( 1 ) - مصباح كفعمى : ص 108 .\r\n","page_name":" 739 ","page_number":739},
  {"content":"\r\n\r\nكه به گردن من است ؛ و من مرتكب آن شده‌ام در آبرو يا جان يا خانواده و فرزندان كسى و يا غيبت كسى را كه كرده‌ام و يا بارى كه بر دوش كسى نهاده‌ام از روى ميل يا هواى نفس يا از سر بزرگى و يا حسد و يا خودنمايى يا تعصّب چه غايب باشد و يا حاضر ، زنده باشد يا مرده پس دستم به او نمىرسد و در توانايى من نيست از اينكه حق او را باز گردانم و از او حلال بود بطلبم ، پس از تو مىخواهم اى آنكه به برآوردن حاجات توانايى و آنها به خواست تو اجابت پذيرند و به سوى اراده‌ات شتابانند ، كه بر محمد و آل محمد درود فرستى و او را از من به هرطور كه مىخواهى راضى و از جانب خود بر من رحمتى را عنايت كنى ! زيرا كه آمرزش من چيزى از تو نمىكاهد و بخشندگى تو را زيانى نمىرساند اى بخشنده‌ترين بخشايندگان !\r\nخداوندا ! در هر روز دوشنبه دو نعمت از جانب خودت با هم يكى خوشبختى كه در آغازش به اطاعت خودت ( و ديگرى ) نعمتى در آخر آن به آمرزشت بر من ببخشاى ! اى كسى كه تنها معبودى ! و كسى جز تو گناهان را نمىآمرزد ! » . « 1 »\r\n\r\nدعاى روز سه‌شنبه\r\n70 - كفعمى مىگويد : دعاى روز سه‌شنبه امام سجّاد عليه السلام اين است :\r\n« بنام خداوند بخشايندهء مهربان ، ستايش مخصوص خداست و سپاس\r\n\r\n\r\n","description":"","footnote":"\r\n( 1 ) - مصباح كفعمى : ص 113 .\r\n","page_name":" 740 ","page_number":740},
  {"content":"\r\n\r\nحق اوست چنان كه سپاس فراوان شايسته اوست ! به او از شر نفس خود كه بسيار وادار كننده به بدى است پناه مىبرم مگر اينكه خداوند بر من ترحّم كند . و از شر شيطانى كه بر گناهم پشت سر گناه مىافزايد پناه مىبرم و از دست هر ستمگر تبهكار و پادشاه ستمكار و دشمن چيره ، به وسيله او خودم را حفاظت مىكنم !\r\nخدايا ! مرا از سپاهيان خودت قرار ده كه سپاه تو پيروز است و از حزب خودت مرا مقرر فرما كه حزب تو همان رستگارانند ، و مرا از جمله اوليايت قرار ده كه براستى اوليايت را بيم و هراسى نيست !\r\nخداوندا ! دين مرا اصلاح كن كه همو نگهدار من است و آخرتم را اصلاح كن كه او قرارگاه من است و در آنجا در همسايگى فرومايگان گريزگاه من باش ! و زندگيم را مايهء فزونى در هر خير و آسايش من در هر شرّى قرار ده !\r\nخداوندا ! بر محمّد خاتم پيغمبران و آخرين شمار فرستادگانت و بر خاندان پاك و پاكيزه و ياران برگزيده‌اش درود فرست ! و در اين سه‌شنبه به من سه چيز را مرحمت كن : گناهى از من فروگذار نكن مگر بيامرزى ، و اندوهى را مگر بر طرف كنى و دشمنى را مگر دور سازى ! به حق نام اللَّه بهترين نامها ! و به نام خدا پروردگار زمين و آسمان ! هر بدى را كه آغاز آن خشم است از من دور كن و هر امر دوست داشتنى را كه آغاز آن رضاى تو است از تو مىطلبم و اينكه با آمرزش خود امر مرا ختم كنى اى صاحب احسان ! » . « 1 »\r\n\r\n\r\n","description":"","footnote":"\r\n( 1 ) - مصباح كفعمى : ص 118 .\r\n","page_name":" 741 ","page_number":741},
  {"content":"\r\n\r\n\r\nدعاى روز چهارشنبه\r\n71 - كفعمى مىگويد : دعاى روز چهارشنبه امام سجّاد عليه السلام از اين قرار است :\r\n« بنام خداوند بخشايندهء مهربان ، سپاس مخصوص خداوندى است كه شب را پوشش و خواب را آسايش و روز را تكاپو و كوشش قرار داده است . خدايا سپاس تو را كه مرا از آرامگاهم برانگيزانى ، در حالى كه اگر مىخواستى آن را جاودانه قرار مىدادى ! سپاسى هميشگى كه آفريدى و خوب آراستى و مقدر كردى و در قضايت گذشت ، ميراندى و زنده كردى ، بيمار نمودى و شفا دادى و عافيت دادى و مبتلا ساختى ! در صورتى كه خود بر عرش استوارى و بر سلطنت خود سيطره دارى ! پروردگارا ! تو را مىخوانم بمانند خواندن يك ناتوان از نظر وسيله و بىچاره‌اى كه مرگش نزديك و آرزويش در دنيا گريبانگير است و به شدت نيازمند رحمت تو و به دليل كوتاهى او حسرتش انبوه و لغزش و اشتباهش فراوان و از طرفى توبه‌اش به درگاه تو خالصانه‌است !\r\nبنابراين بر محمّد خاتم پيغمبران و بر اهل بيت پاك و پاكيزه‌اش درود فرست ! و شفاعت محمد صلى الله عليه و آله و سلم را بر من روزى فرما ! و مرا از همدمى وى محروم نگردان ! زيرا كه بخشاينده‌ترين بخشاينده‌اى !\r\nخداوندا ! در اين روز چهارشنبه چهار حاجت مرا برآور ! توانمندى مرا در اطاعت خودت ، و نشاط مرا در عبادتت ، و رغبت مرا در اجر و پاداشت و پارسائيم را در چيزى قرار ده كه به شدت باعث عذاب تو است ، براستى\r\n\r\n","description":"","footnote":"","page_name":" 742 ","page_number":742},
  {"content":"\r\n\r\nكه تو هر چه را خواهى عين لطف است . » « 1 »\r\n\r\nدعاى روز پنجشنبه\r\n72 - كفعمى مىگويد : دعاى روز پنجشنبه امام سجّاد عليه السلام چنين است :\r\n« به نام خداوند بخشايندهء مهربان ، سپاس مخصوص خدايى است كه به قدرت خويش شب تار را مىبرد و به رحمت خود روز روشن را مىآورد ! و پرتوش مرا پوشاند و من هم اكنون در نعمت او بسر مىبرم ! خدايا ! همان طورى كه مرا بر اين نعمت خود زنده داشتى ، براى نظاير آن نيز مرا باقى بدار ! و بر پيامبرت محمّد و آل او درود فرست ! و مرا در اين روزها و شب‌ها و ديگر ايام با ارتكاب گناهان و كسب جرايم و جز آن دردناكم مكن ! و ايّام پس از آن روز مرا نگهدار !\r\nخداوندا ! با تعهّد به اسلام به سوى تو توسّل مىجويم و به احترام قرآن بر تو اعتماد مىورزم و به وسيلهء محمّد مصطفى صلى الله عليه و آله و سلم و آل آن حضرت در نزد تو شفاعت مىطلبم ! پس به تعهد من كه بدان وسيله اميد برآورده كردن حاجتم را دارم ، عنايت فرما ! اى بخشاينده‌ترين بخشندگان !\r\nخدايا ! در اين روز پنج‌شنبه پنج حاجت مرا برآورده ساز ! كه چيزى جز نعمت و احسان تو را گنجايش و توان برآوردن آنها را ندارد : سلامتى كه بدان وسيله بر طاعت و عبادتت قوّت بگيرم و به خاطر آن سزاوار\r\n\r\n\r\n","description":"","footnote":"\r\n( 1 ) - همان : ص 123 .\r\n","page_name":" 743 ","page_number":743},
  {"content":"\r\n\r\nدريافت پاداش فراوان تو باشم . و گشايشى فورى از روزى حلال ، و در اوقات ترس ، امنيّتى از جانب خودت كه مرا ايمن دارى ، و از گرفتارى غم و غصّه‌ها مرا در حصار خودت قرار دهى ، و بر محمّد و آل محمّد درود فرستى و او را در روز رستاخيز شفيع من و سودمند به حال من قرار دهى ، براستى كه تو بخشنده‌ترين بخشايندگانى ! » . « 1 »\r\n\r\nدعاى نيمهء شعبان\r\n73 - ابوجعفر طوسى به اسناد خود از عباس بن مجاهد به نقل از پدرش آورده است ، مىگويد : على بن حسين عليهما السلام در وقت زوال ظهر هر روز از ماه شعبان و در شب نيمهء آن دعا مىكرد و با اين صلوات بر پيامبر صلى الله عليه و آله و سلم درود مىفرستاد و مىگفت :\r\n« خداوندا ! بر محمّد و آل محمّد كه درخت نبوّت و جايگاه رفت و آمد فرشتگان و معدن علم و حكمت و اهل بيت وحىاند درود فرست ! خدايا ! بر محمّد و آل محمّد كه كشتى درياى معرفت و در اعماق آن روانند ، كه هر كس بر آن كشتى سوار شد از غرق شدن درامان است و هر كه آن را ترك گفت ، در درياى هلاكت غرق شد ؛ هر كس بر آنها تقدّم جست از دين خارج است و هر كه از ايشان عقب ماند ، بر باطل است ، درود فرست !\r\nخداوندا ! بر محمّد و آل محمّد كه حصار محكم امّت و فريادرس بيچارگان و پناه فراريان و نگهبان عصمت طلبانند ، درود فرست ! خدايا !\r\n\r\n\r\n","description":"","footnote":"\r\n( 1 ) - مصباح كفعمى : ص 129 .\r\n","page_name":" 744 ","page_number":744},
  {"content":"\r\n\r\nبر محمّد و آل محمّد درود فراوان بفرست ! درودى كه باعث خشنودى ايشان و اداى حق ايشان بر ما باشد ، به نيرو و توان خودت اى پروردگار جهانيان !\r\nخداوندا ! بر محمّد و آل پاك و نيكان و برگزيدگان درود فرست ؛ آنانى كه رعايت حقوقشان را بر ما واجب و طاعتشان را بر ما فرض و ولايتشان را بر ما مقرر فرموده‌اى ! خدايا ! بر محمّد و آل محمّد درود فرست ! و قلب مرا به وسيلهء طاعتت آباد كن و مرا با معصيت خودت رسوا مگردان ! و با گشايشى كه بر من عطا مىكنى از فضل تو با مستمندان كه در تنگناى روزى هستند ، مواسات با ايشان را نصيبم فرما ! تا عدالت تو را انتشار دهم و مرا در سايهء عنايت خودت زنده بدار !\r\nخدايا ! اين ماه ، ماه پيامبرت سرور فرستادگانت ؛ ماه شعبان است كه آن را از رحمت و رضوان خودت پوشانده‌اى ؛ ماهى كه رسول خدا صلى الله عليه و آله و سلم به روزه و سحرخيزى و نماز آن در شبها و روزهاى آن كوشش فراوان داشت و براى فروتنى در درگاهت اين ماه را تا آخر گرامى و بزرگ مىداشت ! خداوندا ! از اين رو ما را نيز بر اين سنت وى و رسيدن به شفاعت آن حضرت يارى كن !\r\nخداوندا ! او را براى من شفيع و مقبول الشّفاعه و راه هموار وصول به درگاه خودت قرار ده ! و مرا پيرو آن بزرگوار گردان تا روز ديدار تو ؛ روز رستاخيز از من خشنود باشى و از گناهانم چشم‌پوشى كنى در حالى كه رحمت و رضوانت را بر من ارزانى داشته‌اى و مرا در سراى\r\n\r\n","description":"","footnote":"","page_name":" 745 ","page_number":745},
  {"content":"\r\n\r\nجاودانهء بهشت كه جايگاه نيكان است جاى دهى ! » . « 1 »\r\n74 - همو از زيد بن على عليه السلام نقل كرده است ، مىگويد : على بن حسين عليهما السلام چنان بود كه در شب نيمهء شعبان ما را يك جا جمع مىكرد سپس شب را سه قسمت مىنمود ، يك قسمت را با ما نماز مىخواند آنگاه دعا مىكرد و ما آمين مىگفتيم ، سپس از خدا طلب آمرزش مىكرد و ما هم استغفار مىكرديم و از او بهشت را درخواست مىنموديم تا صبح طلوع مىكرد . « 2 »\r\n\r\n\r\n\r\n","description":"","footnote":"\r\n( 1 ) - مصباح المتهجّد : ص 575 .\r\n( 2 ) - همان : ص 594 .\r\n","page_name":" 746 ","page_number":746}
  ]