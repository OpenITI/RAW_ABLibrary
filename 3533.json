[
  {"content":"\r\nمحمد تقى جعفرى\r\nتفسير و نقد و تحليل\r\nمثنوى جلال الدين محمد بلخى\r\nقسمت اول - دفتر سوم\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nاز اين كتاب 1200 نسخه در تاريخ 1 / 12 / 1351 در چاپخانه حيدرى به چاپ رسيده است\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nشماره ثبت كتابخانه ملى 540 بتاريخ 19 / 4 / 51\r\n","description":"","footnote":"","page_name":" تعريف الكتاب 3 ","page_number":3},
  {"content":"\r\nتقديم\r\nبه تكاپو كنندگان در راه پيش برد شخصيت انسانها در هر دو قلمرو فرد و اجتماع .\r\n","description":"","footnote":"","page_name":" تعريف الكتاب 4 ","page_number":4},
  {"content":"\r\n\r\nبسم الله الرحمن الرحيم\r\nمناجات\r\nپروردگارا دانشها و بينشهاى محدود ما را كه عوامل گوناگون نقص و تحول از هر طرف احاطه كرده است ، از آلودگى به هوى و هوس بر كنار فرماى كه اگر در تمام مدت عمر حقيقتى را پاك و منزه از خود بينى فرا بگيريم ، بهتر از منعكس ساختن هزاران حقيقت نماها در آيينه جامد ذهن است .\r\nخداوندا حس جهان بينى ما را به عشق به جهان يا بى كه دل ما را بيفروزد و دنبال وظيفه رهسپارمان بسازد مبدل فرماى .\r\nبار الها - پيش از آن كه نيروى با عظمت انديشه و تعقل ما مركب مادى خود را از دست بدهد و به زير انبوه خاكهاى تيره بسپارد ، پيش از آن كه حس راز جويى ما به خاموشى ابدى بگرايد ، مستقيمترين سمت حركت را رو به مقصد نهايى كه به ثمر رسانيدن شخصيت انسانى ما است بر ما بنماى .\r\nتو كه اى خداى مهربان ما موجودات ناچيز را شايستهء در نورديدن اقيانوس حيات ديده و لباس هستى بر ما پوشاينده‌اى ، عنايت ديگرى فرماى و با كاسه‌اى مالامال از محبت و عشق به جلال و جمالت سيرابمان دارد .\r\nپيش از آن كه پندارها و لجنهاى انديشه هاى آلوده ، دانش و بينش ما را به كجبينى و كج روى و خود ستايى آلوده بسازد ، دست ما را بگير و تفكر ما را توجيه و هدايت به واقعيتها فرماى تا فعاليتهاى مغزى ما دردى به دردهاى بشرى نيفزايد و گرد و غبارى به ديدگان واقع جوى هم نوعان انسانى نپاشد .\r\n","description":"","footnote":"","page_name":" 1 ","page_number":5},
  {"content":"\r\n\r\nمقدمهء اول - گرايشهاى پنجگانه\r\nبراى اشباع حس شخصيت سازى ، هر انسانى پذيرش يكى از گرايشهاى پنجگانه را ضرورى تشخيص مىدهد . اين پنج نوع گرايش عبارتند از :\r\n1 - علم گرايى .\r\n2 - فلسفه گرايى .\r\n3 - اخلاق گرايى .\r\n4 - عرفان گرايى .\r\n5 - دين گرايى .\r\nالبته ما نمىخواهيم موضوعات قابل گرايش همهء افراد بشر را در پنج نوع بالا منحصر كنيم ، زيرا جاى ترديد نيست كه انسانها به عدد مزايا و موضوعات جالب توجه زندگانى مىتوانند گرايش داشته باشند . به گل عشق بورزند ، اين عشق به مرتبه‌اى از عمق و فعاليت برسد كه به گرايش تبديل شود . به نژاد عشق بورزند ، گرايش بىنهايت به زيبايى داشته باشند ، آزادى را مطابق شرايط ذهنى خويش تفسير كنند ، صبحگاه و شامگاه پيشانى به خاكش بسايند و در مقابلش به زانو در افتند . هنر و هنرمند را بپرستند . قهرمانان را معبود خود بدانند و . . . اين گرايشها همه وجود دارد و ما منكر آنها نيستيم . علت آن كه ما گرايشها را به پنج نوع منحصر ساختيم ، جنبهء جهان يا بى بشرى است كه خود جزئى از آن بوده و مىخواهد موقعيت طبيعى و بايستگى رو به كمال مطلوب خود را در جهان دريافت شده تعيين نمايد و مطابق آن حركت كند .\r\nدر بارهء هر يك از گرايشهاى پنجگانهء فوق مطالب فراوانى در كتب مربوطه گفته شده است و ما به مقدارى كه مربوط به مباحث تفسير و نقد و تحليل مثنوى است بررسى مىكنيم .\r\n","description":"","footnote":"","page_name":" 2 ","page_number":6},
  {"content":"\r\n\r\nمقدمه‌اى بر تعريف گرايش\r\nپيش از آن كه گرايشهاى پنجگانه را مطرح كنيم ، سزاوار است كه پديدهء گرايش را به طور مختصر متذكر شويم : از پديده هاى روانى كه بسيار حساس و با اهميت است ، همين پديدهء گرايش است . معناى تحت اللفظى اين كلمه در لغت پارسى بسيار وسيع است ، زيرا از حد اقل تمايل شروع مىشود و تا آن حالت روانى كه شخصيت را به طور صد در صد در اختيار موضوع گرايش مىگذارد ، در بر مىگيرد .\r\nدرست است كه ما نمىتوانيم ماهيت هيچ يك از صفات و نيروها و پديده هاى روانى را مانند ماهيت يك موضوع فيزيكى بشناسيم ، ولى مىتوانيم هر يك از آنها را با لوازم و خواصى كه دارد ، از ساير صفات و نيروهاى روانى تفكيك نماييم . آن چه كه مىتوانيم در بارهء گرايش به معناى اعتقاد و وابستگى حيات روانى به يك موضوع بگوييم اين است :\r\nپديدهء گرايش كه محصولى از درك مطلوبيت يك موضوع و تمايل شديد به آن است ، محصولى است از علم به مطلوب بودن موضوع كه مانند جزئى از ذات مىشود و واقعيت همان موضوع كه عنوان ايده آل پيدا كرده است ، در شخصيت انسانى شروع به فعاليت مىكند ، لذا در اين پديده ، برون ذات آدمى پيوند خاصى با درون ذات مىگيرد ، به طورى كه موضوع مطلوب هم جنبهء خارج از ذات دارد ( و به همين جهت به عنوان ايده آل شخصيت انسانى را به سوى خود جلب مىكند و مىكشاند ) و هم جنبهء درون ذات دارد ( زيرا علم و اشتياق به آن جزء فعال از شخصيت انسان بوده ، گويى تا اعماق جان آدمى ريشه دوانيده است ) . گرايش از اين نظر بىشباهت به پديدهء عشق نيست ، زيرا در اين نمود حيرت انگيز نيز ما با چنين وضعى روبه رو هستيم . معشوقى بيرون از ذات ما وجود دارد كه ما را جلب مىكند و به سوى خود مىكشاند و علم و اشتياق و شور ما را در بارهء خودش حفظ و تشديد مىكند .\r\n","description":"","footnote":"","page_name":" 3 ","page_number":7},
  {"content":"\r\nهمان معشوق بيرون از ذات ما ، نمود خود را به صورت جزء فعال از شخصيت ما در مىآورد ، به طورى كه نمود آن معشوق و مزاياى او را در اعماق جان خود در مىيابيم .\r\nهر دو پديدهء گرايش و عشق از نمودها و محركات و دريافت شده هاى مقدماتى و طبيعى تجاوز كرده شخصيتى مىسازند كه امور مزبوره را تحت الشعاع قرار مىدهند بدين معنى كه گرايش يا عشق اين خاصيت را دارند كه : درك و تمايل ابتدايى و خواستن و تصميم معمولى و آزادى درك شدهء اوليه را پشت سر مىگذارند و ناچيزى ساير مزاياى زندگانى را در مقابل موضوع گرايش و عشق به شخصيت اثبات مىكنند ، شخصيت را كه در فضاى نمودهاى جهان هستى به طور آزادانه بال و پر مىزد و بهر سو پرواز مىكرد ، متوجه موضوع مفروض مىنمايند . در اين اقدام و كوشش به شخصيت انسانى نمىگويند كه : مىخواهيم تو را به يك نقطهء محدود متمركز و در زندان يك نمود محبوس بسازيم ، بلكه مىگويند : درست دقت كن ، همان فضاى نهايت كه پرواز در آن آرمان تو را بر مىآورد ، همين يك موضوع است . آن گاه فعاليت شخصيت به طور بىنهايت روى موضوع شروع مىشود ، لذا اگر موضوع گرايش و عشق يك موضوع محدود و ناچيز بوده باشد ، روح انسانى مانند پرنده‌اى كه از پاهايش بگيرى و او مشغول بال زدن شود ، به خيال پرواز در بىنهايت بال و پر مىزند .\r\nبه همين جهت است كه :\r\n\r\nعشقهايى كز پى رنگى بُوَد\r\nعشق نَبْوَد عاقبت ننگى بُود\r\nهر چه جز عشق خداى احسن است\r\nگر شكر خواريست آن جان كندن است\r\n\r\nدريغا كه اين تمايلات محاسبه نشده ، ما انسانهاى ناتوان را مانند همان پرنده ساخته است كه پاهايش در دست يك انسان يا به شاخه‌اى بند شود و بال و پر زدن خود را كه جان كندن تدريجى است ، پرواز در فضاى بىكران حيات بداند . به همين\r\n","description":"","footnote":"","page_name":" 4 ","page_number":8},
  {"content":"\r\n\r\nعلت روانى فوق العاده حساس است كه مىگوييم : موضوع گرايش بايستى يك واحد واقعاً بىنهايت يا مجموعهء يك سيستم باز وابسته به بىنهايت بوده باشد .\r\nاگر ما انسانها توجه به اين نكته داشته باشيم كه عشق و گرايش گرانبارترين زنجيرى است كه بشر با دست خود يا با دست ديگران به دست و پاى روح خود مىبندد ، هر ساعت دل در گروگان زيبا رويان نمىگذاشتيم تا مضمون بيت ذيل را در حال اسف و ندامت زمزمه كنيم :\r\n\r\nدين و دل بردند و قصد جان كنند\r\nالغياث از جور خوبان الغياث »\r\n\r\nحافظ » يا اين سخريهء واقع بينانه را نوش جان نمىكرديم كه :\r\n\r\nگوهرى كز صدف كون و مكان بيرون بود\r\nطلب از گمشدگان لب دريا مىكرد »\r\n\r\nحافظ » اگر اين نكتهء حياتى براى شخصيت ما مطرح بود ، به هيچ مقام و موقعيتهاى چشمگير كه انسانها را مانند گلهء گوسفند تسليم به خود مىكند ، عشق نمىورزيديم و با تمام صراحت نمىگفتيم :\r\n\r\nاز مردم افتاده مدد جوى كه اين قوم\r\nبا بىپر و بالى پر و بال دگرانند\r\n\r\nو منطق و عقل و حواس و ساير سرمايهء كلان روح را در راه گرايشها و عشقهاى بىاساس مستهلك نمىساختيم . بر گرديم به اصل مطلب و به طور اجمال پديدهء عشق و گرايش را بدون پرده پوشى ، حياتى پديدهء شخصيت بدانيم .\r\n1 - علم گرايى\r\nمىتوانيم اين موضوع را به دو شكل تفسير كنيم :\r\nشكل يكم - مقصود از علم گرايى اين معنا است كه خود علم كه به معنى كشف شدن واقعيت در ذهن انسانى است ، عين گرايش بوده باشد . يعنى مثلًا هنگامى كه\r\n","description":"","footnote":"","page_name":" 5 ","page_number":9},
  {"content":"\r\nمن به اين واقعيت كه : اطاق سقف دارد علم پيدا كردم ، همين علم با يك عينك ديگر عين گرايش به قضيهء مزبور ( اطاق سقف دارد ) مىباشد . اين تفسير از دو جهت در بارهء علم گرايى باطل است :\r\nالف - پديدهء گرايش چنان كه ملاحظه كرديم تنها تماس با واقعيت نيست ، بلكه علم به واقعيت موضوع كه به صورت جزء فعال از شخصيت در آمده و واقعيت ايده آل كه بيرون از ذات است ، شخصيت رو به تكامل ما مىخواهد به آن واقعيت برسد و با آن واقعيت شخصيت ايده آل خود را تحقق بخشد و به ثمر برساند .\r\nبه همين جهت است كه گرايش و اعتقاد 4 2 2 به كلى نامفهوم است ، چنان كه اعتقاد و گرايش به اين كه آب موجودى است مايع - بىمعنى و پوچ است ، زيرا نه من مىخواهم ميعان آب جزء شخصيت من باشد و نه خود آب و ميعانش كه يك نمود طبيعى ضرورى است ، وابستگى به عشق و گرايش من دارد . آب در شرايط معينى از سردى و گرمى مايع است ، خواه من آن را درك كنم يا درك نكنم ، ميل به آن داشته باشم يا با ميعان آب كينه و عداوت بورزم و به عبارت كلىتر اين كه ( آب مايع است ) شخصيت مرا به آن بايستگى كه گرايش بدون آن معنى ندارد توجيه نمىكند .\r\nب - ذهن انسانى در آن حال كه به يك واقعيتى علم پيدا مىكند ، مانند آيينهء صيقلى شده‌اى است كه صورتى را در خود منعكس ساخته است . انعكاس صورت در آيينه تغيير و تحولى را كه مطلوب خود آيينه است ايجاد نمىكند ، زيرا اين موجود ناخود آگاه و بىشخصيت كه به ديوارى تكيه كرده ، يا به وسيله‌اى آويزان شده است ، كوچكترين عكس العملى در كيفيت و كميت نمودها نشان نخواهد داد ، يك داس روستا بچه‌اى را كه روى دوشش نهاده و براى شانه زدن به زلفهايش جلو آيينه ايستاده است ، همان گونه نشان خواهد داد كه آپولو و لوناى با عظمت را و همان گونه كه قيافهء سقراط را منعكس خواهد كرد ، به همان ترتيب نرون را به شما نشان خواهد داد . بنا بر اين مادامى كه شخصيت انسانى به آن صورت منعكس شده در ذهن كه علمش مىناميم ، سلطه\r\n","description":"","footnote":"","page_name":" 6 ","page_number":10},
  {"content":"\r\nو نظارت نداشته باشد و آن را به صورت جزء يا شرط يا مقتضى ايده آل خود قرار ندهد عكس مزبور با عكس آيينه جز در خواص ساير جريانات ذهنى تفاوتى نخواهد داشت .\r\nشكل دوم - همان علم گرايى معمولى است ، كه مخصوصاً از قرن نوزدهم به اين طرف شيوع يافته است . افراطگرى و تفريط جويى انسانها ، مدت بس طولانى خيالات و سفسطه ها و اوهام و خرافات را معبود انسانى ساخته بود ، چنان كه همين افراطگرى و تفريط جويى رابطهء بردگى را در دوران طولانى از تاريخ بشرى زير بناى مسائل اقتصادى و اجتماعى و سياسى قرار داده بود . همين تاريخ را با كمى دقت ورق بزنيد - آن اندازه عقايد خرافى و ايده هاى بىاساس خواهيد ديد كه شايد شما را در انسان بودن صاحبان آنها به ترديد خواهد انداخت سلسله هايى از زمامداران ، روى يك عده مسائل ناچيز از بين رفته و سلسله هاى ديگرى جاى آنها را گرفته است ، با هزاران خون دل و كوشش و فدا كارى تمدن را به وجود آورده‌اند ، سپس روى هوى و هوس همان تمدن را بلجن كشيده و آلوده ساخته‌اند و يا به كلى پاى مال و نابودش ساخته‌اند . اگر عشق ورزىها و كينه توزىهاى بىمحاسبه را از تاريخ انسانى منها كنيد . شايد 80 در صد عوامل اساسى حوادث تاريخ را بر كنار نموده‌ايد .\r\nاين انسانها با اين تاريخشان از رنسانس به اين طرف ، مخصوصاً از قرن 19 تا كنون در بارهء علم يك حماسه سرايى قاطعانه آغاز كردند كه به معبود بودن خود علم و به معبد بودن آزمايشگاه ها منتهى شد . چه جملات و شعارهاى عجيبى كه در بارهء علم به در و ديوار كتابخانه ها نچسبانيدند و چه مشتهاى گره خورده كه براى لزوم پرستش علم در سخنرانىها روى ميزها نكوبيدند و چه نتايج عجيبتر كه در بارهء بريدن گذشته از آينده به وسيلهء همين حماسه سرايىها نگرفتند .\r\nيكى مىگويد : ما كه ماده و قوه را شناختيم ، كليد فهم جهان هستى را به دست آورده‌ايم ، ديگر جايى براى ترديد در پرستش علم وجود ندارد . آن ديگرى مىگويد معطل چه هستيد ؟ در مقابل اصل تنازع در بقا كه طبيعت به ما شناسانيده است ، اخلاق و مذهب و ساير معنويات را به دور بريزيد ، بگذاريد علم كار خود را بكند ، سومى مىگويد : چيزى\r\n","description":"","footnote":"","page_name":" 7 ","page_number":11},
  {"content":"\r\nرا كه با چشم نبينم باورش نخواهم كرد . چهارمى مىگويد : آقايان اگر از من مىشنويد من سخنى دارم كه بىپرده خواهم گفت : آن چه را كه علم تأييدش نمىكند ، جز خيالات ساختگى چيز ديگرى نيست .\r\nاين گونه دفاع از علم بىشباهت به عصبانى گشتن وكيل مدافعى كه به هر وضع ممكن و ناممكن مىخواهد دعواى موكل خود را صحيح قلمداد كند ، نبوده است . اكنون بشنويد كه همهء اين حماسه سرايىها و شعار دادنها با چه حيرت و بهت و مخالفتهاى جدى روبه رو شد . در همين قرن بيستم بود كه تاريخ علوم پىير روسو سر گذشت پر هياهوى علم را به خوبى باز گو كرده ، رسما در سالهاى اخير ورشكستگى علم را اعلام مىدارد . دستهء ديگرى بلند شده مىگويند : آقايان شما توانستيد سنگى را كه بر كلى در باره من و واقعيت به چاه انداخته بود در آوريد ؟ گروه ديگر پرچمى به دست گرفته در ميدان كتابها و كنفرانسها به راه افتادند كه اين شعار را به پرچم خود نقش كرده بودند :\r\n« ما در نمايش نامهء بزرگ وجود هم بازيگريم و هم تماشاگر » .\r\nجمع انبوهى از فيزيك دانان عالى مقام نغمهء عجيبترى را ساز كرده بودند ، شعار اينها خيلى شنيدنى است ، سر دستهء اين فيزيك دانان ماكس پلانك بود كه مىگفت : ما فيزيك دانان مانند متخصصين خط شناسى هستيم . مثلًا ما خطوط هيروگليفى را مىخوانيم كه مىگويد : تمدنى با اين مشخصات وجود داشته است . ما آن چه را كه امروز مىبينيم خطوط است ، اما خود تمدن به طور عينى به هيچ وجه مورد مشاهدهء ما نيست ، نمودهاى فيزيكى كه با آنها سر و كار داريم ، مانند همان خطوط هستند كه حقايقى را در ما وراى خود نشان مىدهند . حتى در اوايل قرن بيستم ( 1905 م ) اومو فيزيك دان نامى روسيه در سخنرانى خود جملاتى را كه ما ذيلا نقل مىكنيم ، متذكر شد و لنين نيز ارزش آن را به خوبى حدس زده است :\r\n« زندگى جهان درون آتم خواصى را بر ما آشكار مىسازد كه شايد با آن چه مضامين فيزيك قديم به دست مىدهد و ديگر اين مضامين كهنه شده است ، فرق داشته\r\n","description":"","footnote":"","page_name":" 8 ","page_number":12},
  {"content":"\r\nباشد ، پس لزوم فريب خوردن در اين جا حس نمىشود . ما تا كنون در كنار خود حقيقت بوديم و آن را در دست داشتيم ، ولى اين حقيقت به يك بار به مسافتى از ما دور شد كه حدس زده نمىشد . درست است ، اما ما دريافته‌ايم كه وظيفهء فيزيك در تشريح نمودها و جستجوى روابط موجوده بين آنها ، يعنى جستجوى قوانين تنها نيست . فيزيك به نيروى روشهاى تئورى و علمىاش ما را به واقعيت واحدى نزديكتر مىكند ، اين واقعيت از حدود و ثغور چيزهاى درك كردنى بسيار به دور است ، ما يك بار ديگر بزرگى و بلندى حقيقتى را كه وصول به آن ممكن نيست شناختيم ، اين ادراك ، تكامل بيشتر تفكر علمى را ، يعنى تفكرى را كه دنبالهء آن قطع نمىشود و زندگانى آن فنا ناپذير است پى ريزى مىكند . » ( 1 )  اما به عقيدهء ما ، نه علم ورشكست شده و نه بىهوده است . علم عالىترين وسيلهء روشنايى ما به جهان خارجى است ، ما علم را تقديس و تمجيد مىكنيم و هم صدا با جلال الدين مىگوييم :\r\n\r\nخاتم ملك سليمان است علم\r\nجمله عالم صورت و جان است\r\n\r\nعلم كسى كه مىگويد : علم روشنايى مزاحم است ، بينش خود را بايد عوض نموده و آن شرايط ذهنى را كه باعث شده است چنين گمانى را در مغز خود جاى دهد ، دوباره و سه باره مورد دقت قرار بدهد . علم تا كنون وظيفهء خود را به طور كامل انجام داده است . علم تا آن جا كه خود را مديون ديده است ، با مطالبه يا بدون مطالبه دين خود را ادا نموده است . مسئله اين صحبتها نيست . مسئله اين است كه اين پاكترين و عالىترين وسيله جنبهء آلت بودن و وسيله بودن خود را به منظورهاى ديگرى در قلمروهاى اقتصادى و سياسى و ساير شئون اجتماعى از دست داده است . آيا تا كنون اتفاق افتاده است كه شما برويد و تجربه هاى لازم را به جاى بياوريد و بر شما ثابت شود كه فلان نوع فلز در فلان درجه از حرارت ذوب مىشود ، با اين حال ذهن شما بگويد : كشف شدن اين واقعيت علم نيست ، يا اين كه به دست آمدن علم مزبور به هفت بار دروغ گفتن\r\n","description":"","footnote":" ( 1 ) لنين و فيزيك نو ، ص 17 ، تأليف پروفسور سرگى واويلوف رئيس آكادمى علوم اتحاد شوروى . . ","page_name":" 9 ","page_number":13},
  {"content":"\r\nنيازمند است ؟ يا اگر اين واقعيت را تصديق علمى كنم لازمه اش اين است كه من گندم به كارم ولى به جاى سنبل گندم يك آزمايشگاه مجهز برويد ؟ يا وقتى كه رهبران ايده ئولوژى به جوامع مسلط شدند ، تنها خود و اطرافيان خود را شايستهء رهبرى آن ايده ئولوژى و جامعه بدانند ؟ آيا تصور مىكنيد روزى فرا رسد كه بشر بدون تماس علمى با جهان درونى و برونى بتواند لحظه‌اى بزندگانى فردى و اجتماعى خود ادامه بدهد ؟ در يك جملهء مختصر با صراحت تمام مىگويم : مبارزهء انسان با موجوديت خود بهتر و آسانتر از مبارزهء او با علم و معرفت است .\r\nبا اين حال آيا اين علم كه مايهء حيات انسانى است ، قابل پرستش و گرايش است ؟ هرگز نه . چرا علم قابل پرستش و گرايش نيست ؟ اين سؤال چند پاسخ دارد كه ذيلا به طور مختصر متذكر مىشويم :\r\n1 - پرستش و گرايش موقعى تحقق پيدا مىكند كه دو شىء فرض شود كه يكى پرستنده باشد ، ديگرى پرستش شده ، مادامى كه دو شىء فرض نشود ، اين رابطه واقعيت نخواهد داشت . اكنون مىخواهيم علم را بپرستيم ، آيا علمى كه در ذهن من ايجاد شده و به صورت جزئى از من در آمده است كه فقط جنبهء آيينه‌اى دارد ، قابل پرستش است ؟ پس خود حواس و ذهن و انديشه را نپرستيم ، زيرا اگر اين امور وجود نداشته باشد ، علم مورد تمايل يا پرستش ما تحقق پيدا نمىكند . آن گاه اگر فرض شود كه علم محصول دو جزء اساسى است : من و واقعيت خارج از من ( چنان كه مورد اعتقاد اغلب فلاسفه و فيزيك دانان است كه مىگويند :\r\n« ما در نمايش نامهء بزرگ وجود هم بازيگريم و هم تماشاچى » ) .\r\nچگونه امكان دارد كه من مجموعه‌اى را مورد پرستش قرار بدهم كه خودم سازندهء يك جزء آن هستم ؟ زيرا اين مطلب مسلم است كه ما جهان واقعى را كه عبارت است از ماده و حركت و يا به طور عمومى يك واقعيت گسترده ، نمىتوانيم بپرستيم . به الكترون كه واقعيت دارد ، يا به فلان كهكشان عقيده مند شدن مفهوم منطقى ندارد ، بنا بر اين\r\n","description":"","footnote":"","page_name":" 10 ","page_number":14},
  {"content":"\r\n\r\nموقعى كه ما علم به آنها را مىخواهيم بپرستيم و علم به آنها از مطرح شدن آنها به من توليد شده است ، پس اين جنبهء سازندگى من است كه به طور حد اقل مورد پرستش واقع خواهد شد .\r\n2 - براى اين كه يك موضوع قابل گرايش و اعتقاده بوده باشد ، بايستى آن موضوع معين بوده و بتواند به عنوان جزء فعال شخصيت انسان در آيد . اگر ما توجه داشته باشيم كه هر علم تحققى و عملى در ميان هاله‌اى از نظريات احاطه شده ، حتى بديهياتش اغلب به صورت پوستولا يعنى اصل موضوعى است ، چگونه مىتوانيم آن را بپرستيم ؟ مگر دوشا دوش حقوق علمى ، حقوق نظرى و هم زمان با فيزيك علمى ، فيزيك نظرى و با رياضيات علمى ، رياضيات نظرى نداريم ؟ با اين واقعيت چگونه مىتواند يك انسان آگاه ادعاى تعين دانش نموده بگويد :\r\nاين است دانش تمام و واقعى و من آن را مىپرستم ؟ 3 - اگر از اشخاصى كه با يك عده آشنايىهاى جزئى يا با شنيدن از زبان شخصيتهاى علمى ، خود علم را به حد پرستش مىرسانند و نمىدانند كه چه مىگويند ، قطع نظر كنيم هيچ دانشمند محقق واقع بين را سراغ نداريم كه با اعتراف به محدوديت و نسبى بودن معارف علمىاش به چند مسئله و اصل قناعت ورزيده و محصول مطالعهء يك يا چند سطر از كتاب هستى را تا حد پرستش ارزيابى نمايد .\r\nما به جاى اين همه افراط و تفريطها مىتوانيم يك كار سهل و ساده‌اى را انجام بدهيم و آن اين است كه بگوييم : اگر هوا كه استنشاقش براى تنفس و حيات اولين امر ضرورى است ، قابل پرستش و گرايش است و علم هم كه اولين امر ضرورى حيات مطلوب در پهنهء هستى است قابل پرستش و گرايش است\r\n2 - فلسفه گرايى\r\nبراى بررسى در فلسفه گرايى ، مجبوريم فلسفه را به دو عنصر اساسى آن تحليل كنيم :\r\n","description":"","footnote":"","page_name":" 11 ","page_number":15},
  {"content":"\r\n\r\nعنصر يكم : علم و شناسايى خالص\r\n- بحث در پرستش اين عنصر از فلسفه عين بحث از قابل پرستش بودن علم است كه مشروحا بررسى كرديم پس فلسفه از آن جنبهء جهان بينى خالص كه دارد ، نمىتواند مورد اعتقاد و گرايش بوده باشد . بر فرض محال - من پس از تحقيق و تتبع لازم و كافى و سير و سياحت از مدارهاى الكترونها گرفته تا تمام كهكشانهاى گذشته و كنونى و آينده سير نموده وارد درون آدمى شدم و تمام روابط پانزده ميليارد رابطهء الكتريكى مغزى او را درك كردم و با تمام دقايق و ريزه كارىهاى سلولهاى بدنى و مغزى او هم آشنايى پيدا كردم و سر گذشت كامل تاريخ بشرى را هم به دست آوردم ، آيا جز اين كارى كرده‌ام كه ذهن خود را به منزلهء آيينهء تمام نماى انسان و جهان ساخته‌ام ؟ يقيناً جز اين نيست كه گفتيم .\r\nحالا موقعى كه مشغول راه رفتن بودم به دره‌اى رسيده‌ام كه بهر وضعى بايستى از آن عبور كنم ، سيلى با فشارى كه بتواند يك انسان را ببرد از آن دره در جريان است . آن همه دانش و جهان بينى كه داشتم در گوشه‌اى از ذهنم مىدرخشد ، حتى يكى از اجزاى آن دانش و جهان بينى كه علم شنا كردن است در ذهن من وجود دارد ، با اين حال هيچ يك از آنها عمل شنا كردن را در من ايجاد نمىكند ، بلكه بايستى مىخواهم من به جريان بيفتد و نيرويى داشته باشم و به سينه روى آب بيفتم و عبور كنم و به قول جلال الدين : اگر اى نحوى با علم و نيرو و خواستن شناورى ندارى :\r\n« كل عمر تو كنون شد بر فنا » ( 1 ) \r\nپس عنصر اول فلسفه كه جهان بينى است ، همان علم و حدس است كه نمىتواند\r\n","description":"","footnote":" ( 1 )\r\nآن يكى نحوى به كشتى در نشست * رو به كشتيبان نمود آن خود پرست\r\nگفت هيچ از نحو خواندى ؟ گفت لا * گفت نيم عمر تو شد بر فنا\r\nدل شكسته گشت كشتيبان ز تاب * ليك گشت آن دم خاموش از جواب\r\nباد كشتى را به گردابى فكند * گفت كشتيبان به آن نحوى بلند\r\nهيچ دانى آشنا كردن بگو * گفت نى از من تو صباحى مجو\r\nگفت كل عمرت اى نحوى فناست * ز انكه كه كشتى غرق در گردابهاست . ","page_name":" 12 ","page_number":16},
  {"content":"\r\n\r\nموضوع اعتقاد و گرايش بوده باشد ، اگر چه مانند علوم تحققى و تعينى ضرورى زندگى ما است .\r\nعنصر دوم - فلسفه يك عنصر ديگر دارد كه ما آن را جهان يا بى اصطلاح مىكنيم\r\nچنان كه يك شاعر زبر دست و حساس پديده هايى از انسان و جهان را در مىيابد و آن را مىچشد و در تابلوى شعرش تصوير مىكند ، فيلسوف هم انسان و جهان را پس از به دست آوردن عنصر يكم فلسفه ( جهان بينى ) در مىيابد و آن را مىچشد . ممكن است به نظر بعضى از متفكرين چنين برسد كه : اين عنصر قابل پرستش و گرايش است ، زيرا فلسفه در اين مرحله از پله هاى علم جهان بينى بالا رفته و جهان را در خود در يافته است ، ولى اين مطلب هم قابل تأمل است ، زيرا :\r\nيك - آن كدامين متفكر است كه بتواند از عنصر اول فلسفه كه جهان بينى علمى است ، با چنان قطع و يقينى عبور كند كه هيچ گونه علامت سؤال ( ؟ ) در مقابل ديده گانش نبيند ؟ مگر تمام فلاسفه ى جهان حد اقل به وجود يك مجهول علمى در شناسايى خويش اعتراف نمىكنند ؟ بنا بر اين كسى كه در يك مجموعهء سيستماتيك ، اگر چه سيستم آن مجموعه از نوع باز باشد نه بسته ، به وجود يك مجهول اقرار نمايد تمام آن مجموعه براى او مجهول خواهد بود اين يك اصل است كه مىتوان آن را علمى - رياضى - طبيعى ناميد ، در صورتى كه جهان هستى براى متفكرين جهان بين مجهولات بىشمارى نشان مىدهد . اگر هم فرض كنيم كه هيچ مجهولى در جهان بينى نداشته باشيم ، آيا از اين سد غير قابل نفوذ بازيگرى من مىتوانيم عبور كنيم به عبارت ديگر چنان كه گفتيم : اين ماييم كه جهان را براى خود مطرح مىكنيم و جهان بينى مخصوصى را از من و جهان استخراج مىكنيم .\r\nدو - آن چه كه تا كنون تاريخ فلسفه و فلاسفه به ما نشان داده‌اند اين است كه : تا مقدارى از دريافتهاى ذوقى و شخصى كه قابل اثبات به ديگران نيست ، فيلسوف را قانع نسازد ، سيستم فلسفى او كامل نمىگردد .\r\nمانند اين كه تالس ملطى درمىيابد كه اصل همهء موجودات آب است و\r\n","description":"","footnote":"","page_name":" 13 ","page_number":17},
  {"content":"\r\n\r\nفيثاغورس همان اصل را در عدد مىبيند و هراكليد آتش و شدن را در مىيابد . مسلم است كه هيچ يك از فلاسفه ى مزبور ادعاى خود را مانند اثبات 4 = 2 × 2 نمىتوانند اثبات كنند ، بلكه از مجموع ملاحظات جهان بينى كه داشته‌اند ، ادعاى فوق را دريافته و چشيده‌اند . ضمنا اين متفكرين بالاتر از آناند كه اين حقيقت را ندانند كه دريافت شخصى موضوعى است و منطق حسى و عقلانى موضوع ديگر . صف آرايى اين دو موضوع در مقابل يكديگر از حصول يقين به واقعيت مطلق كه اولين مرحلهء اعتقاد و گرايش است ، به طور جدى جلوگيرى مىكند ، اين است وضع روانى خود فيلسوف در مقابل فلسفه‌اى كه ايجاد كرده است ، چه رسد به حال ديگران كه مىخواهند به فلسفهء او به طور آگاهانه اعتقاد و گرايش پيدا كنند . به قول بعضى از متفكرين طنز گو : فيلسوف مانند آن سازنده است كه ساختمانى را مىسازد ، ولى از ورود به آن ساختمان امتناع مىورزد ، پس اين شخص چگونه مىتواند به ديگران بگويد : كه شما به اين ساختمان وارد شويد ؟ تا اين جا به طور اختصار بحث ما در علم گرايى و فلسفه گرايى بود و ملاحظه كرديم كه هيچ يك از آن دو قابل اعتقاد و گرايش به معناى ايمان و ايده آل شايستهء شخصيت انسانى نيست ، اگر چه ضرورىترين وسيلهء حيات فردى و اجتماعى ما مىباشند .\r\n3 - اخلاق گرايى\r\nموضوع گرايش علمى و فلسفى روى علم و معرفت استوار است . عنصر اساسى گرايشهاى سه گانه ( اخلاق ، عرفان ، دين ) از آن شدن است كه بشر مىخواهد و چنان كه در تعريف گرايش ملاحظه كرديم ، اين پديدهء شدن اساسىترين نقش را در اعتقاد به عهده گرفته است .\r\nاخلاق چيست ؟ : اخلاق شكوفا شدن روح آدمى است .\r\nاخلاق اثبات كنندهء برترى نوع انسانى به ساير حيوانات است .\r\n","description":"","footnote":"","page_name":" 14 ","page_number":18},
  {"content":"\r\nاخلاق نظارت درونى و قضاوت وجدان و فعاليت آزاد روانى و عوامل كيفر و پاداش درونى را به كار مىاندازد .\r\nآن چنان كه استنشاق هوا براى تنفس و ادامهء زندگانى ضرورت دارد ، اخلاق هم استنشاق روح است از فضاى بايستگىهاى انسانى كه بدون آن روح زنده‌اى وجود ندارد .\r\nبراى توضيح معناى اخلاق گرايى به ملاحظهء دو جنبهء اخلاق نيازمنديم ، اين دو جنبه عبارتند از :\r\n1 - جنبهء روانى .\r\n2 - جنبهء موضوعى كه عبارت از قضايايى است كه حقوق و قوانين مقررى الزامى بدانها دسترسى ندارد .\r\n1 - جنبهء روانى اخلاق مسلم است كه كردارهاى صادره از انسان با نظر به ريشه ها و انگيزه هاى گوناگون روانى اغلب مورد احتمالات متعدد قرار مىگيرد ، زيرا نمود خارجى كار ، به خودى خود عبارت از حركات و سكنات و كيفيتهاى بىزبان است كه جريانات روانى كنندهء كار را دقيقاً بيان نمىكند . كار مخصوصى مانند راه رفتن در خيابان ، ممكن است انگيزه‌اى جز قدم زدن در خيابان نداشته باشد . مىخواهد مغازه ها را به شمارد ، مىخواهد طول خيابان را بداند ، براى خريد چيزى يا فروش متاعى راه برود ، دوستش را در آن خيابان ملاقات كند . . . بدينسان يك نمود خارجى ممكن است از يك يا چند انگيزه و از صدها بلكه هزارها عامل كه توانايى انگيزگى دارند ، ناشى شود . از طرف ديگر رابطهء انگيزهء كار با كار مفروض انواع گوناگون پيدا مىكند از قبيل : اجبارى ، اضطرارى و هر يك از آن دو با عامل انسانى يا با عامل طبيعى و هر يك از آنها با يك يا چند نوع از انواع نامحدودى كه دارند : ارادى با اقسام گوناگونش ، اكراهى با اصناف متعددش ، عادى با مراتب مختلفش ، انفعالى و باز تابى با علل فراوانش . . .\r\n","description":"","footnote":"","page_name":" 15 ","page_number":19},
  {"content":"\r\nكارهاى صادره از انسانها در قلمرو فرد و اجتماع به سه نوع :\r\n1 - كار عالى با ارزش .\r\n2 - كار پست بىارزش .\r\n3 - كار بىطرف ، تقسيم مىشود . پس از توجه به اين تقسيم ، اين مطلب را هم در نظر بگيريم كه : اساس قوانين و وظايفى كه كارهاى انسانى را توجيه يا از رفتن به سوى آنها جلوگيرى مىكند بر دو مبناى عمده استوار است :\r\n1 - الهى - دينى .\r\n2 - مقررى اجتماعى .\r\nاما عوامل و مبانى طبيعى و انسانى كارها اگر جنبهء ضرورى داشته باشند مشمول تقسيم بندى ارزش نخواهد بود ، زيرا خوردن نان در موقع گرسنگى يا تنفس براى ادامهء حيات ، يك ضرورت طبيعى است كه وارد منطقهء ارزش نمىباشد . چنان كه انتسابش به يك پدر و مادر يا ضرورت قرار گرفتنش در تعليمات صنعتى و علمى براى زندگانى ضرورى ، داخل در منطقهء ارزش نخواهد بود . اما اگر جنبهء ضرورى نداشته باشد ، به اين معنى كه انسان رابطهء خود را بتواند با جزئى يا پديده‌اى از طبيعت و انسان به طور آزادانه بر قرار بسازد و در آن تصرف نمايد ، در اين صورت تحت قوانين الهى - دينى يا مقررات اجتماعى در آمده ، كار صادر در انتخاب رابطه و تصرف در طبيعت و انسانها مشمول يكى از اقسام سه گانه : با ارزش ، بىارزش ، بىطرف ، خواهد گشت . پس از بيان تقسيم اجمالى كارهاى صادر از انسان ، اينك مىپردازيم به منشا اساسى با ارزش بودن و بىارزش بودن كار انسانى . پيش از توضيح اين منشأ اساسى ، يك مثال بسيار ساده‌اى را براى تسهيل مطلب متذكر مىشويم :\r\nفرض مىكنيم كه يك فرد براى آزمايش يك نقاش زبر دست مانند لئوناردو داوينچى نشسته و يك صفحه كاغذ بزرگ نقاشى روى ميزش گذاشته و تمام وسايل نقاشى يك تابلوى نفيس هم در دسترس او قرار داده است ، در آن حال يكى از دوستانش از راه شوخى قلم نقاشى را به دست داوينچى مىدهد ، آن گاه از انگشتان\r\n","description":"","footnote":"","page_name":" 16 ","page_number":20},
  {"content":"\r\nاو گرفته خط ظريفى روى كاغذ مىكشد ، به طورى كه انگشتان نقاش مزبور مانند يك آلت محض به طور اجبار و بدون علم و آزادى ، خط مفروض را روى كاغذ مىآورد ، دوست ديگرش كه در طرف ديگر ايستاده است ، پيش آمده براى تفهيم يك آدرس سه خط پيوسته يا گسسته با انگشتان نقاش به طور اجبار روى صفحه كاغذ مىكشد . شخص سوم مىآيد و براى آزمايش قلم ، با انگشتان نقاش چند عدد نقطه مىچيند ، افراد زيادى به طور اجبار هر يك خطى و شكلى به وسيلهء انگشتان نقاش روى كاغذ مىآورند مجموع اين كارها با فرض بسيار بعيد يك تابلوى نقاشى زيبا را به وجود مىآورد و فرض دوم اين است كه هيچ يك از اشخاص مزبور قصد ايجاد جزئى از مجموع تابلوى مفروض را نداشته‌اند .\r\nجاى ترديد نيست كه با اين كه انگشتان و صفحهء كاغذ نقاشى و ساير وسايل مربوط و حتى صندلى و ميز و اطاق از آن نقاش بوده است ، اما به هيچ وجه نمىتوان تابلوى مزبور را به او نسبت داده بگوييم : امروز نقاش ما تابلوى زيبايى كشيده است . چرا ؟ پاسخ اين سؤال خيلى روشن است و آن اين است كه نقاش در كشيدن آن تابلو نه اراده داشته است ، نه اختيارى . ( 1 )  مگر اراده و اختيار چيست كه كار صادر را به انجام دهندهء واقعى آن مربوط مىسازد ؟ اختيار عبارت است از نظارت و سلطهء من يا شخصيت انسانى به دو قطب مثبت و منفى كار و هدايت آن . به همين جهت است كه برگسون مىگويد : هر اندازه كه دريچهء شخصيت انسانى به روى كار بيشتر باز باشد و سلطهء آن زيادتر گردد ، كار اختيارىتر\r\n","description":"","footnote":" ( 1 ) اين نكته پوشيده نيست كه مقصود ما در اين مبحث ارزش مربوط به انسان است كه آن را به وجود آورده است و در آن موضوعات با ارزش مانند معدن طلا و نفت و زيبايى طبيعى كه مرهون تصرف اختيارى انسانها نيست ، محبوبيت و مطلوبيت خود به خود را دارا مىباشند ، تابلوى مزبور كه بدون اختيار و سلطهء شخصيت نقاش به وجود آمده است ، مانند نمودهاى زيباى طبيعت مىباشد كه به وسيله دست انسانى از جنبهء آلى و ميكانيكىاش صادر شده است . . ","page_name":" 17 ","page_number":21},
  {"content":"\r\nخواهد بود . پس هر چه كه ريشهء يك كار به شخصيت انسانى نزديكتر و ناشى از آن بوده باشد ، به منطقهء ارزش يا ضد ارزش نزديكتر مىباشد .\r\nاگر كارى با نظارت و سلطه شخصيت صادر گردد و آن كار خلاف مقررات دينى يا اجتماعى صحيح باشد ، قبيح و زشت بوده و اگر موافق مقررات دينى و اجتماعى صحيح بوده باشد نيكو و زيبا خواهد بود . در نتيجه هر اندازه كه ريشهء كار از نظارت و تسلط شخصيت دور تر بوده باشد ، به همان اندازه كار از منطقهء ارزش به دور بوده و به منطقهء بىطرف نزديكتر مىشود ، بنا بر اين ما بايستى عامل اصلى يك كار اخلاقى را از درون انسانها جستجو كنيم . به اين معنى كه كار صادر مغز حقيقى خود را از نظر اخلاقى از منطقهء ارزش به وجود مىآورد و اگر به خواهيم با اصطلاح معمولى صحبت كنيم ، بايد بگوييم : منشا اساسى كار اخلاقى ، وجدان آزاد آدمى است و بس . اگر تكيه گاه كار نيك و گفتار نيك وجدان آزاد بوده باشد نه جلب پاداش يا دفع ضرر ( بهر معنا كه ممكن است ) اين گفتار و كردار اخلاقى است و الا جنبهء ماشين پيدا كرده ، مانند يك پديده طبيعى است كه از يك علت طبيعى ناشى گشته است .\r\nاخلاق عاطفى ، اخلاق عقلانى خالص روى ملاحظات فوق ما نمىتوانيم اخلاق عاطفى و عقلانى خالص را از نتايج فعاليت منطقهء ارزش محسوب بداريم ، اما عواطف انسانى ما اگر چه به نوبت خود مطلوب و در پيش برد شخصيت آثار به سزايى دارند ، ولى اگر اين عواطف همان مواد خام غرايز يا محصول جبرى آنها بوده باشد ، روش مستند به آنها ، يك روش ناشى از وجدان آزاد كه ما فوق علت و معلول ميكانيكى قرار مىگيرد ، نخواهد بود . گريهء عاطفى نمىتواند ستمديده را از ستمكار تشخيص بدهد ، داراى اخلاق عاطفى به گريه هاى سوزان قاتل و مقتول بىكسان اشك مىريزد . هيجانات عاطفى از آگاهى لازم بىبهره بوده و موجب ابراز احساسات توجيه نشده و رهبرى نگشته مىباشد .\r\nالبته چنان كه اشاره كرديم : اخلاق عاطفى از روح حساسى سرچشمه مىگيرد\r\n","description":"","footnote":"","page_name":" 18 ","page_number":22},
  {"content":"\r\nو پيوستگى دارندهء آن را با هم نوعان انسانى اثبات مىكند و اين خود به يك رشد عالى شخصيت نيازمند است . اما بدان جهت كه از حيطهء وجدان آزاد بيرون است ، لذا آن ارزش را كه از اخلاق انسانى عالى انتظار مىرود ، ندارد . سوزش دل از اخلاق عاطفى بيشتر جنبه ارضاى خود دارد ، لذا به هيچ وجه نمىتواند موضوع اعتقاد و گرايش قرار بگيرد ، چنين شخص از اشباع عاطفهء خود لذت مىبرد و از اشباع نشدن آن رنج و شكنجه احساس مىكند ، اما اين لذت و رنج به خود او مربوط است .\r\nاخلاق عقلانى كه مشهورترين هوا دارش باروخ اسپينوزا است ، مىگويد :\r\n« سعادت حقيقى انسان با فضيلت و كمال عقلى است كه انسان را نيكو مىسازد خير عبارت از همان آزادى از استخدام نفس در راه هوى و شهوات است ، آن شهوات كه خيرات فعلى و گذران را مىخواهد كه كوچكترين نظم و ارزش ندارد ، آزادى روانى است كه خيرات فعلى و گذران را با خيرات آينده در حيات آدمى هماهنگ مىسازد . موضوعى را كه عقل در اين مورد جستجو مىكند و به وسيلهء آن به فعاليت مىپردازد علم است ، مخصوصاً علم به حقايق جاودانى . » ( 1 )  بدين ترتيب اسپينوزا روش نيكوى انسان را روى تعقل و انديشه استوار مىسازد ، نه بر احساسات و عواطف تنها .\r\nاگر چه اسپينوزا در كتاب اتيك كوشش فراوانى در بارهء اثبات عقلانى بودن سلوك آدمى مىنمايد ، ولى اگر ما معناى عقل را در فلسفهء اسپينوزا تعميم ندهيم و به همان معناى درك كليات و تجريد و وسيله جويى و هدف گيرى بگيريم ، دليلى وجود ندارد كه ما بتوانيم فلسفهء اسپينوزا را از فلسفهء هابس ، هلوتيوس ، بنتام ، شافتسبرى تفكيك كنيم . آنان وقتى كه مىگويند : انسان در حيات خود همه چيز را در استخدام خود خواهى به كار مىاندازد ، در عقل انسانها اختلالى نمىبينند و نمىگويند\r\n","description":"","footnote":" ( 1 ) تاريخ اخلاق ، دكتر يوسف موسى ، ص 248 - 249 . اين مضمون از كتاب اتيك اسپينوزا استخراج شده است . . ","page_name":" 19 ","page_number":23},
  {"content":"\r\nچون انسان ديوانه است ، لذا تمام هدف زندگانى خود را محبت به خود و ادامهء حيات مطلوب شخصى قرار مىدهد . بنا بر اين براى اين كه روش اسپينوزا از اشخاص نامبرده در فوق تفكيك شود ، مجبوريم ، معناى عقل را آن اندازه تعميم بدهيم كه شامل عقل عملى به اصطلاح كانت و وجدان به معناى عمومى بوده باشد . نيز مىتوان از كلمات خود اسپينوزا به اين تعميم شاهد آورد ، زيرا او در همان كتاب اتيك با صراحت روشنتر مىگويد :\r\n« آن ضرورت عمومى كه قوانين طبيعت آن را مىخواهد ( آن قوانين طبيعت كه ارادهء حكيمانهء خدا است ) ارتباط ميان سعادت و حيات عقلانى توأم با حريت را كه راه فضيلت است محكم و تثبيت نموده است . » ( 1 )  مطالبى شبيه به نظريات اسپينوزا را در روش فلسفى فلاطون نيز مشاهده مىكنيم .\r\nافلاطون مىگويد :\r\n« چنين تصور كنيم كه هر يك از ما يك ماشين زنده‌اى است كه با دست خدايان ( مبادى مقدسهء عالم هستى كه بالاخره به خداى يكتا مستند مىباشند ) ساخته شده است .\r\nاين شهواتى كه ما احساس مىكنيم مانند ريسمانها و طنابهايى هستند كه هر يك از آنها مىخواهد ما را به سوى خود بكشاند و چون مقتضيات آنها با يكديگر مخالف هستند ، لذا ما را به كارهاى متضاد خواهند كشيد . ما در اين جا مىتوانيم رذالت ) و فضيلت را از يكديگر تفكيك كنيم . ( با وقوع در جريانهاى متضاد متصف به رذالت و با گام گذاشتن به ما فوق جريانات متضاد فضيلت را دريافت مىكنيم . احساس سليم به ما مىگويد :\r\nنبايد بيش از يك طناب ما را جلب كند و بايستى مقاومت و كشش به قيد را همين\r\n","description":"","footnote":" ( 1 ) تاريخ اخلاق ، دكتر يوسف موسى ، ص 259 . . ","page_name":" 20 ","page_number":24},
  {"content":"\r\nيك امر خنثى نمايد . اين همان طناب طلايى مقدس عقل است كه قانون عمومى كشورها و اشخاص مىباشد . سزاوار است همواره عقل كه مركز حكمت است حكمفرما بوده باشد . اين وظيفهء عقل است كه نفس را با تمام شئونش بيدار كند و همچنين شايسته نيست كه مرد در درون خود به جز صداى عقل به چيزى گوش فرا بدهد ، زيرا عقل مستقيم همان صداى خداوندى است كه ما را به وسيلهء آن طرف خطاب خود قرار مىدهد . اگر شخصى اعتقاد كند كه شخصيت انسانى با معارف و ثروت و مقام و سلطه بالاتر مىرود ، اين اعتقاد به جنبهء قدس نفس انسانى نقص وارد مىسازد . . . » ( 1 )  اخلاق عقلانى - الهى كه از وجدان آزاد انسانى سرچشمه مىگيرد ، روشنترين و بهترين انواع اخلاق از نظر روانى مىباشد ، زيرا انسان وقتى كه احساس مىكند : وجدان آزادش او را به سوى اعمال خير تحريك مىكند و اين عمل وجدان را به خدا مستند مىسازد ، در حقيقت هر دو احتياج شخصيت را در راه تكامل بر مىآورد ( احتياج به آزادى وجدان ، اتكاء وجدان به خدا ) . اعتقاد به چنين اخلاق در حقيقت همان گرايش به عامل فوق انسانى است كه عنصر اساسى دين گرايى را تشكيل مىدهد در صورتى كه اخلاق غريزى يا اخلاق عاطفى توانايى پاسخگويى اين سؤال ( چرا كار نيك انجام بدهيم ؟ و چرا بايستى همواره نيت من پاك بوده باشد ؟ ) را ، ندارد .\r\nجنبهء عملى اخلاق به جريان انداختن وجدان آزاد در صداقت و حكمت و عفت و شجاعت و خود را مانند جزئى از مجموع اعضاى پيكر انسانى ديدن ، اخلاق عملى ناميده مىشود . البته اعتراف مىكنيم كه اخلاق نيكو در امور مزبوره منحصر نمىگردد . چنان كه امور مزبوره يك عده پديده هاى جامد معين هم نمىباشند كه بايك جمله تعريف شوند و در همهء افراد و در همهء شرايط به طور معين نمودار شوند . مىتوان گفت : آن چه را كه\r\n","description":"","footnote":" ( 1 ) الاخلاق الى نيقوماخس ، ( اخلاق نيگوماكس ) ، ارسطو مقدمهء بارتلمى سانتهيلر ، ص 33 و 34 . . ","page_name":" 21 ","page_number":25},
  {"content":"\r\nمىتوان مدار اخلاق و اعمال اخلاقى قرار داد ، همان فعاليتهاى آزادانهء وجدان است كه حتى در نمودهاى كاملًا متضاد جنبهء عملى به خود مىگيرد ، مثلًا اگر شما با آماده كردن امور لذت بار به همهء بشريت اقدام كنيد ، كار شما از اخلاق انسانى سر چشمه گرفته است و اگر اين اقدام شما به نواختن تازيانهء تاديب و بر طرف ساختن مزاحمت اقويا نيازمند بوده باشد ، اگر نيت شما پاك و توام با صداقت است شما كار اخلاقى صورت داده‌ايد ، اگر چه تازيانهء شما پشت همهء افراد بشرى را به درد بياورد و به ستمديده بگويد : تن به ظلم و جور مده و به ستمكار بگويد : چنگالت را از سينهء ستمديده بيرون كش و به حاشيه نشينها و تماشاگران هم بگويد : حيات اجتماع بشرى تفكيك پذير نيست و شما نمىتوانيد در جويبار حيات شناور باشيد ، ولى بدن شما خشك بماند .\r\nنسبت اخلاق عملى به حقوقهاى الزامى كه بشر با ضمانت اجراى كيفر يا پاداش براى خود مقرر مىسازد ، نسبت شخصيت انسانى به امور ضرورى زندگانى فردى است . بدون الزامات حقوقى زندگانى دسته جمعى امكان ناپذير است .\r\nچنان كه زندگانى انسان بدون خوراك و پوشاك و مسكن و بهداشت ممتنع مىباشد . اما از طرف ديگر امور ضرورى زندگانى و به دست آوردن آنها و حسابگرى و بهره بردارى حد اكثر از آن امور ، هر چند كه از روى هشيارى كامل انجام بگيرد به كلى از منطقهء ارزش خارج است ، ورود اين امور به منطقهء ارزش بدون نظارت و تسلط من نه تنها صحيح نيست ، بلكه به حكم غرايز طغيانگر و حالت ضد وجدانى كه گاهى انسان به خود مىگيرد به مرحلهء پستتر از درندگان سقوط مىكند .\r\nهمچنين است نسبت اخلاق عملى به حقوقهاى الزامى ، زيرا وقتى كه يك انسان عمل به مفاد حقوق الزامى را نه با وجدان آزاد ، بلكه با تحريكات ماشينى كه نيرويش پاداش و كيفر است اجرا مىكند ، در حقيقت فقط يك انديشه بيشتر ندارد و آن هم\r\n","description":"","footnote":"","page_name":" 22 ","page_number":26},
  {"content":"\r\n\r\n\r\nعبارت است از حفظ موجوديت طبيعى خود در ميدان تنازع در بقاء .\r\nبا ملاحظات فوق و با دقت در جنبهء عملى اخلاق اين مطلب روشن مىشود كه اخلاق عملى نمىتواند موضوع اعتقاد و گرايش بوده باشد ، زيرا عمل پديده ايست كه ناشى از عقيده مىباشد ، يعنى عمل از يك طرف معلول و از نظر ديگر نشان دهندهء اعتقاد به يك ايده آل است و خود نمىتواند ايده آل بوده باشد ، مخصوصاً با نظر به مقدمه‌اى كه در اول اين مبحث مطرح كرديم و گفتيم كه : عمل خارجى زبان گويا ندارد و بايستى ارزش آن از جنبهء روانى بررسى شود . ( 1 ) \r\n4 - عرفان گرايى\r\nبا نظر به مقدماتى كه تا كنون در مجلدات پيشين تفسير و نقد و تحليل مثنوى توضيح داده‌ايم و با نظر به مسائل فراوانى كه در موضوعات مثنوى در بارهء عرفان مطرح شده است ، اين حقيقت را دريافته‌ايم كه : خود عرفان كه بيان كنندهء كيفيت سلوك الى الله است ، در صورتى كه مثبت و داراى واقعيت باشد - طريقى است كه انسان عارف را به اوج رشد شخصيت مىرساند و طعم ارتباط من ملكوتى انسان را با خدا با عارف چشاند . نتيجه‌اى كه از سلوك اين طريق به انسان دست مىدهد دو چيز است :\r\nنتيجهء اول\r\n- عالىترين و روحانىترين لذت كه ما فوق آن قابل تصور نيست و به قول ابن سينا :\r\n« العارفون المتنزهون إذا وضع عنهم دنس مقارنه البدن و انفكوا عن الشواغل خلصوا الى عالم القدس و السعادة و انتعشوا بالكمال الاعلى و حصلت لهم اللذه العليا . » ( 2 ) \r\n","description":"","footnote":" ( 1 ) مباحث مربوط به اخلاق ، چه از جنبهء روانى و چه از نظر عملى مسائل زيادى را مطرح مىكند كه فعلًا به موضوع بررسى ما مربوط نيست و در مباحث مجلدات آينده تا حدود ممكن بررسى خواهد شد . .  ( 2 ) الاشارات ، ابن سينا ، نمط نهم . . ","page_name":" 23 ","page_number":27},
  {"content":"\r\n\r\n( انسانهاى عارف كه به پاكيزگى رسيده‌اند ، هنگامى كه كثافتهاى مجاورت با بدن از آنها كنار مىرود و از اشتغالات جسمانى رها مىشوند ، يك سره رو به عالم قدس و سعادت مىآورند ، به جهت وصول به كمال اعلى نعشه و نشاط هيجان انگيز وجود آنان را فرا گرفته ، عالىترين لذت براى آنان حاصل مىآيد ) .\r\nو به قول عبد الرحمن جامى :\r\n\r\nاى بلبل جان مست ز ياد تو مرا\r\nوى مايهء غم پست ز ياد تو مرا\r\nلذات جهان را همه يك سو فكند\r\nحالى كه دهد دست ز ياد تو مرا\r\n\r\nدرست است كه اين لذت روحانى ما فوق لذايذ مادى و جسمانى است ، ولى از آن جهت كه يك پديدهء روانى است كه سود آن به خود انسان عايد مىگردد ، نمىتواند مورد اعتقاد و گرايش قرار بگيرد . به عبارت ديگر : با جستجوى اين لذت عالىترين گام در راه اشباع خود دوستى برداشته مىشود .\r\nبلى ، اگر اين لذت عالى و روحانى مانند سايه‌اى در دنبال حقيقت يا بى نمودار گردد ، از نظر ارزش بسيار خوب است ، ولى آن چه كه در دنبال مىآيد و روح انسانى نمىتواند آن را به عنوان هدف تعقيب نمايد ، نمىتواند موضوع اعتقاد و گرايش واقع شود .\r\nنتيجهء دوم\r\n- تقريب و وصول به پيشگاه حق و حقيقت است كه تزكيهء نفس و تربيت روحى و رياضات فراوان ، مقدمه‌اى براى به دست آوردن آن مىباشد .\r\nاين موضوع عالىترين ايده آل است كه مىتواند موضوع اعتقاد و گرايش قرار بگيرد . چنان كه در دين گرايى بحث خواهيم كرد ، اساسىترين عنصر گرايش در دين همين تقريب و تأثر از عظمت حق است كه به لقاء الله تعبير مىشود . اما راهى دارد بس باريك و دشوار و پر سنگلاخ ، ظرفيتى مىخواهد بسيار وسيع و عميق ، به فدا كارى و گذشت كامل از خويشتن نيازمند است ، چنان فدا كارى كه بتواند از هر گونه لغزش و افتادن به خود پرستى نجات پيدا كند ، فراموش نكند كه آهن بوده است\r\n","description":"","footnote":"","page_name":" 24 ","page_number":28},
  {"content":"\r\n\r\nاگر شعلهء ربوبيت در او دميده شود نگويد : من عين خدا شده‌ام ، زيرا :\r\n\r\nتو او نشوى ولى اگر جهد كنى\r\nچندان به روى كز تو تويى برخيزد\r\n\r\nآن گاه مستغرق درياى جلال و جمال الهى شود .\r\n5 - دين گرايى\r\nاگر بتوانيم آن عوامل و شرايط را كه از پديدهء دين قيافهء بس مشوش و ابهام انگيز براى جوامع ايجاد كرده است كنار بگذاريم ، اگر بتوانيم زنگوله ها و رنگها و اشكال نابخردانه‌اى را كه به دين چسبانده‌اند ، بر طرف بسازيم و به طور كلى اگر توانايى آن را داشته باشيم كه حذف و انتخابهايى را كه بشر از روى سود پرستى و جهالت و تن پرورى و تمايلات شخصى خود در دين صورت داده است طرد كنيم ، خواهيم ديد : هيچ يك از موضوعات بشرى به جز دين شايستگى اعتقاد و گرايش را ندارد . به عبارت ديگر مىتوانيم بگوييم : موقعى گرايش و اعتقاد به يك ايده آل جنبهء منطقى صحيح به خود مىگيرد كه وضع دينى به خود بگيرد . ريشهء اساسى دين كه مىگويد : انا لله و انا إليه راجعون ( ما از ان خداييم و باز گشت ما هم به سوى اوست . ) - تنه و ساقه و شاخه ها و ميوه هاى ذيل را مىروياند :\r\nيكم - قلمرو هستى در چار چوبهء طبيعت ناخود آگاه محاصره نشده است ، بنا بر اين انسان آن گرد و خاك ناچيز نيست كه گردبادهاى طبيعت او را بلند كرده از خاك بر آورد و بر خاك بر گرداند ، او در عرصه‌اى به وجود آمده است كه حقيقت بىنهايت ازلى و ابدى او را احاطه كرده است .\r\nدوم - رجوع انسان به سوى او احتياج به عبور از گذرگاهى دارد كه جهان ناميده مىشود . در اين گذرگاه كالبد مادى و نفس يا خود طبيعى او متشكل مىشود اين كالبد و خود محصول تكاپويى است كه در اين جهان صورت گرفته و پس از به وجود آمدن ، ادامه و بقاى آن بدون كوشش و تحرك امكان نمىپذيرد .\r\nسوم - خود طبيعى با كمك عقل و وجدان تدريجاً به خود انسانى و خود\r\n","description":"","footnote":"","page_name":" 25 ","page_number":29},
  {"content":"\r\nانسانى رفته رفته به خود ايده آل و خود ايده آل كم كم به خود ملكوتى اعتلا پيدا مىكند . در اين مرحله است كه انسان به غايت و هدف هستى خود نائل مىگردد .\r\nچهارم - در اين رهگذر انسان احساس مىكند كه او تنها نيست ، افراد ديگر هم كه هم نوعان او هستند - با اختلاف رنگها و اشكال و وضع روانى كه دارند ، در اين كه مسافر يك راه هستند با او شريك و هم قافله مىباشند ، يعنى اين افراد با طبقات و اصناف و جوامع گوناگون كه دارند ، همگى مىخواهند زندگانى مادى و معنوى خود را تامين نمايند ، از آن جهت كه همگان داراى خود طبيعى هستند قيافهء تنازع و تصادم به خود مىگيرند ، لذا قوانين و مقررات مناسبى را وضع و به مرحلهء اجراء در مىآورند كه بتوانند به هم زيستى و به عدالت اجتماعى نائل شوند .\r\nپس همهء افراد بشرى اعضاى خانواده‌اى هستند كه در محلى به نام زمين سكونت دارند ، گرايش به خود ايده آل و سپس به خود ملكوتى اين را براى او قابل دريافت مىسازد كه يك روح كلى همه ارواح جزئى خانوادهء زمين را در بر گرفته است كه شعاع ربانى ناميده مىشود .\r\nپس همهء ما اجزاء يك شعاع هستيم ، بنا بر اين لذايذ و آلام همهء ما در آن روح كلى منعكس مىشود و سپس آن روح كلى كه شعاع الهى است ، همهء آن لذايذ و آلام را به همهء ما بر مىگرداند ، بنا بر اين بايد لذت خود را لذت همگان بدانيم و درد ديگران را دردى براى خود احساس كنيم .\r\nتا اين جا اين مطلب به خوبى اثبات شد كه : فقط دين است كه با فرمول : « انا لله و انا إليه راجعون . » مىتواند شايسته ترين و كافىترين موضوع اعتقاد و گرايش بوده باشد . به توضيح اين كه دين با زير بناى فوق است كه انسان را با طبيعت و ما فوق آن آشنا ساخته و نيروى تحرك به ايده آل اعلا را در او به وجود مىآورد .\r\n","description":"","footnote":"","page_name":" 26 ","page_number":30},
  {"content":"\r\n\r\n\r\nگرايشهاى چهارگانهء گذشته هيچ يك داراى اين مزيت نبود كه بتواند پاسخ « ما در كجا هستيم ؟ » را به طور قانع كننده در اختيار انسانها بگذارد . به اضافهء اين كه انسان مىتواند به همهء گرايشهاى چهارگانه با وضع ماشينى كه از منطقهء ارزش بر كنار است وارد شود ، در صورتى كه بايستگى موجود در گرايش دينى ، انسان را از وضع ناخود آگاه ماشينى بالاتر مىبرد و او را از چنگال طبيعت و ساير انسانها كه براى او جز دستگاه پيچيدهء ماشينى ( مانند خود او ) چيز ديگرى نيستند ، مىگيرد و به خود او بر مىگرداند .\r\nدو مسئلهء اساسى در اين مورد وجود دارد كه متذكر مىشويم :\r\n1 - تكاليف دينى يعنى چه ؟ 2 - علم و فلسفه و اخلاق با دين چه رابطه‌اى دارند ؟\r\n1 - تكاليف دينى يعنى چه ؟\r\nعلل و عوارض متعددى باعث شده است كه تكاليف دينى به عنوان مقدارى از مسائل تعبدى خالص و وظايفى كه به مقتضيات زمان و ساير عوامل محيط به وجود آمده است و مقدارى از رسوم و اخلاق تابو تلقى شود ، به همين جهت است كه ما مىتوانيم امثال اين جملات را : « دين با منطق و عقل سر و كار ندارد » در كلمات افرادى به بينيم .\r\nاديان حقه مخصوصاً دين اسلام كه جديدترين و آخرين اديانى است كه به بشريت ابلاغ شده است داراى دو نوع تكاليف اساسى مىباشد :\r\nنوع اول - منطقى و عقلانى خالص\r\nكه با نظر به طبيعت جاريهء انسانها در طول زمانها و محيطهاى گوناگون مقرر شده است ، مانند مسائل اقتصادى و حقوقى و اخلاقى و علمى .\r\nدين واقعى كه از دسترس انحرافات و غرض ورزىها بدور بوده است ، قوانين و تكاليف كلى را كه براى مسائل فوق وضع كرده است ، بدون كوچكترين ترديد\r\n","description":"","footnote":"","page_name":" 27 ","page_number":31},
  {"content":"\r\nمطابق منطق و عقل سليم بوده ، احتياجات و ضرورتهاى بشرى را در مسائل فوق ملاك و منشا قانون قرار داده است .\r\nپيش روان يك جامعه احكام و قوانينى را كه با شرط عدالت و آگاهى از رويدادهاى زندگانى اجتماعى و فردى ، ضرورى و شايسته تشخيص داده‌اند ، بدون ترديد مطابق تكاليف و قوانين كلى دينى خواهد بود و به عنوان مثال هنگامى كه قانون گذاران يك جامعهء اسلامى كه داراى دو شرط عدالت و علم هستند تشخيص دادند كه اين جامعه بايستى صنعتى شود تشخيص مزبور در حدود دو شرط منطقى خود باز گو كنندهء مشيت الهى خواهد بود ، قانونى كه بر تشخيص منطقى فوق استوار شود يكى از حدود الله است . » . . . وَمَنْ يَتَعَدَّ حُدُودَ الله فَأُولئِكَ هُمُ اَلظَّالِمُونَ 2 : 229 . » ( 1 )  ( كسانى كه از حدود خدايى تجاوز كنند ستمكارانند ) .\r\nملاحظه مىشود كه دخالت منطق و عقل انسانها در اين نوع از تكاليف اساسىترين دخالت است كه قابل تصور مىباشد .\r\nپس در پديده ها و رويدادهاى منطقى زندگانى ، دين اسلام انسانها را نه به تعبد وادار مىكند و نه افراد و اجتماع را برسوم و قوانين دوران ظهور دين مجبور مىسازد ، بلكه آن پديده هاى زندگى را كه بشر در موقع عبور از گذرگاه تاريخ با آنها سر و كار پيدا مىكند خواه از نظر اقتصادى و خواه از نظر روابط اجتماعى و سياسى و اخلاق عملى مانند كفهاى ناپايدار معرفى مىكند كه چند صباحى روى سطح اقيانوس تاريخ سر مىكشند و سپس محو مىگردند . بنا بر اين رسوم و قوانينى هم كه از آن كفهاى ناپايدار اتخاذ مىشود و آنها را توجيه و تفسير مىكند موقتى و رو به زوال خواهد بود ، دورهء آسياهاى بادى و بردگى و كشاورزى روستايى و . . . همه اينها پديده هايى مانند كفها بودند كه رسوم و قوانين مناسب به خود ايجاد نموده سپس\r\n","description":"","footnote":" ( 1 ) سوره البقرة ، آيه 229 . . ","page_name":" 28 ","page_number":32},
  {"content":"\r\n\r\nبا بروز تحولات راه نيستى را در پيش گرفتند .\r\n« وَأَمَّا ما يَنْفَعُ اَلنَّاسَ فَيَمْكُثُ فِي اَلأَرْضِ 13 : 17 . . . » ( 1 )  ( اما آن چه كه براى بشريت سودمند است در روى زمين پايدار مىماند ) .\r\nآيا احتمال يك در ميليارد مىرود كه دين مقدس اسلام با اعتراف به اين كه آن چه سودمند براى بشريت است اصيل و پايدار و مطلوب است ، ملاك وضع تكاليف دين قرار ندهد ؟ بنا بر اين آن قسم از تكاليف دينى كه مربوط به زندگانى طبيعى انسانها است به عهدهء منطق و عقل سليم انسانها واگذار شده است .\r\nآن عده از احكام الهى كه حتى در زندگانى طبيعى انسانها دخالت مىكند و جنبهء پيش روى بر خود مىگيرد ، براى بيدار كردن انسانها است كه زندگانى طبيعى خودشان را از زندگانى معنوى تفكيك نكنند و فراموش نكنند كه مقصود و هدف از زندگانى فردى و اجتماعى انسانها منحصر به در آوردن و خوردن و غوطه ور شدن در لذايذ مادى خالص نمىباشد . مانند ممنوعيت ربا ، قمار ، فحشاء ، مخدرات و . . .\r\nنوع دوم - تكاليف تعبدى است\r\nمعناى تعبد آن نيست كه بعضى از ساده لوحان گمان مىكنند كه بايستى اعمالى را كور كورانه به جاى بياورند و هرگز درك نكنند كه چه كارى را انجام مىدهند .\r\nبلكه تعبد چنان كه در بعضى از مباحث گذشته اشاره كرديم : عبارت است از اظهار بندگى به مقام معبود يكتا . اظهار بندگى با نظر به مسائل روانى و اجتماعى نمىتواند به نيت درونى خود انسان موكول شود ، زيرا وقتى كه قانون فقط پاك كردن نيت و توجه درون انسان را به يك موضوع توصيه كند ، آن قانون جنبه اخلاقى غير الزامى به خود مىگيرد و تابع تحريكات احساسات گسيخته و زود گذر قرار مىگيرد ، در صورتى كه الزام انسان به صورت دادن مقدارى از اعمال عضوى كه از نيت پاك و الهى سرچشمه مىگيرد ، او را به انگيزهء خارج از خود متوجه مىسازد ، اين جنبه خود به خود يك نيروى محرك است كه انسان را از اختيارات خود پسندانهء خويش بر كنار نموده احساس مىكند\r\n","description":"","footnote":" ( 1 ) سوره رعد ، آيهء 17 . . ","page_name":" 29 ","page_number":33},
  {"content":"\r\nكه وضع كننده و اجرا كنندهء قانون ، درون انعطاف پذير او نيست . وقت معين و شرايط مشخص مانند طهارت و بامداد پيش از طلوع آفتاب و ساير شرايط ، روح انسانى را كه در ميان جريانات بىشمار خيالات و اوهام غوطه ور است بيدار مىسازد و بايستگى هر يك از آن شرايط و اعمال ، سرازير شدن روح را به آن جريانات جلوگيرى مىكند و بدين ترتيب راه توجه به موجود برتر هموار مىشود . اين معنى در آيات قرآنى مانند :\r\n« لَنْ يَنالَ الله لُحُومُها وَلا دِماؤُها وَلكِنْ يَنالُه اَلتَّقْوى مِنْكُمْ 22 : 37 . . . » ( 1 ) \r\n( آن قربانىها را كه مىكشيد ، نه گوشتهايش به خدا مىرسد و نه خونهايش بلكه تقواى شما است كه مطلوب خدا مىباشد ) .\r\nهمچنين در آيهء مربوط به تكليف روزه ، قرآن مىگويد :\r\n« يا أَيُّهَا اَلَّذِينَ آمَنُوا كُتِبَ عَلَيْكُمُ اَلصِّيامُ كَما كُتِبَ عَلَى اَلَّذِينَ مِنْ قَبْلِكُمْ لَعَلَّكُمْ تَتَّقُونَ 2 : 183 . » ( 2 )  ( اى مردم با ايمان روزه براى شما مقرر شده است ، چنان كه به آنان كه پيش از شما بوده‌اند روزه نوشته شده بود ، باشد كه به خدا تقوا بورزيد ) .\r\nبا نظر دقيق و بىطرفانه در دو نوع تكاليف دينى اين مطلب كاملًا روشن مىشود : كه تكاليف دين اسلام نه آن وظايف و قوانينى است كه از مقتضيات محيط به وجود آمده است و نه از قبيل رسوم و اخلاق تابوى باستانى است و نه تعبدى به آن معنى كه كارهاى كوركورانه و بدون علت را از انسان مطالبه كند . اين كه تكاليف دينى از مقتضيات محيطى كه در آن بروز كرده است نمىباشد و تعبد كور كورانه هم نيست تا اين جا به طور اجمال مطرح گرديد و اما فرق رسوم و اخلاق تابو با مقررات دينى احتياج به توضيحى دارد كه ذيلا بيان مىكنيم :\r\n","description":"","footnote":" ( 1 ) سوره حج ، آيه 37 . .  ( 2 ) سوره بقره ، آيهء 183 . . ","page_name":" 30 ","page_number":34},
  {"content":"\r\n\r\nآيا تكاليف دينى چيزى جز رسوم و اخلاق تابو نيست ؟\r\nدر باره توضيح تابو مطالب زيادى گفته شده است ، حتى زيگموند فرويد كتابى به نام توتم و تابو نوشته است و فرويد پس از اظهار ناتوانى از تفسير كامل تابو اين مطلب را مىگويد .\r\n« بنا بر اين موضوع تابو عبارت از يك رشته حدود و قيودى است كه اين اقوام بدون بدان گردن مىگذاشتند . آنان دلايل اين منع را نمىدانند و حتى در فكر جستجوى آن هم نيستند . به نهىها همچون امرى طبيعى گردن مىگذارند و معتقدند كه سر پيچى از آنها به خودى خود سختترين كيفرها را به دنبال خواهد آورد . . . اشخاص ، اماكن اشياء و حالات گذران كه داراى خاصيت اسرار آميز و يا منشا و سرچشمهء آنند ، تماما تابود به شمار مىآيند و به علاوه منع ناشى از اين خاصيت نيز تابو است و بالاخره به معناى دقيق كلمه هر چيزى كه در عين حال مقدس و برتر از كيفيت عادى و خطرناك پليد يا اسرار آميز باشد تابو شمرده مىشود . » ( 1 )  چنان كه از اظهارات توتم و تابو شناسان متخصص بر مىآيد اين است كه تابو عبارت بوده از يك عده عقايد و اعمالى كه كيفيتها و نمودهاى گوناگونى داشته است ، به طورى كه مىتوان انگيزه هاى متنوعى را براى اعتقاد به آن ايده ها و اعمال در نظر گرفت . آن چه كه مسلم است و در همهء موارد ديده مىشود ، نوعى از تجاوز از نمودها و خواص طبيعى اشياء به پشت پردهء نمودها و خواص ظاهرى اشياء در اكثر تابوها وجود داشته است .\r\nبنا بر اين انگيزهء اساسى گرايش به تابو يا از فعاليتهاى طبيعى روحى بوده است ، يا از بازيگرىهاى ابتدايى آن . اين مطلبى است كه خود فرويد به طور اجمال و به شكل كلى مىپذيرد ، او مىگويد :\r\n","description":"","footnote":" ( 1 ) توتم و تابو ، فرويد ، ترجمه محمد على خنجى ، ص 34 ، 35 . . ","page_name":" 31 ","page_number":35},
  {"content":"\r\n« اين كلمه ( تابو ) و طريقه‌اى كه با اين نام مشخص مىشود ، مبين مجموعه‌اى از امور مربوط بزندگى نفسانى است كه ظاهراً مفهوم و معناى آنها از نظر پوشيده است . » ( 1 )  تمام تحقيقات و بررسىهاى دامنه دار و مفيد كه به وسيلهء وونت و ديگران صورت گرفته است ، در حقيقت تتبع و توضيحى در آثار و كردارهايى كه نمود قابل مشاهده دارند بوده است .\r\nبه طور كلى وونت در بارهء انگيزهء روحى به ايده و اخلاق تابويى ترس و هراس را پيش كشيده مىگويد :\r\n« مفهوم تابو شامل تمام رسوم و عاداتى است كه در آنها ترس و هراسى مبهم از بعضى اشياء و نيز اعمالى كه مربوط به آن اشياء است منعكس مىگردد . » ( 2 )  اين ترس و هراس را فرويد وعدهء ديگر به تأثير قواى شيطانى مستند مىسازند ، فرويد مىگويد :\r\n« ولى منشا واقعى تابو را بايد به طور عميقتر در امرى سواى منابع طبقات ممتاز جستجو كرد : منشا تابو همان است كه ابتدايىترين و با دوامترين غرايز انسانى از آن جا سرچشمه گرفته : ( ترس از تاثير قواى شيطانى ) از آن جا كه گمان مىكنند نيروى شيطانى در شىء كه تابو است پنهان مىشود و از آن جا كه تابو در به دو امر جز اين ترس از نيروى شيطانى كه - در اشياء عينيت يافته است - چيز ديگرى نيست على هذا تابو بر انگيختن اين نيرو را نهى مىكند و هر بار كه به عمد يا غير عمد مورد تجاوز و قحطى قرار مىگيرد بر دفع انتقام شيطان امر مىدهد . » ( 3 )  سپس فرويد به اين استنباطها و حدسها اعتراض مىكند .\r\n","description":"","footnote":" ( 1 ) توتم و تابو ، ص 25 . .  ( 2 ) توتم و تابو ، ص 35 . .  ( 3 ) توتم و تابو ، ص 25 . . ","page_name":" 32 ","page_number":36},
  {"content":"\r\nآن چه كه ما از مجموع ملاحظات مىتوانيم بدانيم اين است كه :\r\n1 - تابوها در بعضى از جوامع ديده شده است و شامل همهء جوامع بشرى نمىگردد .\r\n2 - انواع تابوها فوق العاده مختلف است كه منحصر كردن انگيزهء همه آنها به يك يا چند موضوع مثلًا ترس از شياطين به هيچ وجه قانع كننده نيست ، لذا مىبينيم كه اظهار نظر كنندگان در بارهء تابو جملاتى از اين قبيل مىگويند :\r\n« قاعدتاً » ، « ممكن است » ، « گمان مىرود » و . . . مثلًا فرويد در آن جا كه مىگويد :\r\n« دو قاعدهء اساسى توتيسم نشان دهندهء مهمترين و كهنترين منبع تابويى است : حيوان توتم را نبايد كشت و با افرادى از جنس مخالف و از توتم مشترك نبايد روابط جنسى برقرار : كرد . [ اضافه مىكند كه 
  ] نيرومندترين و قديم اميال انسانى ، مىبايد » قاعدتا « از اين نوع بوده باشد . ما از درك مطلب تا زمانى كه مفهوم و منشا نظام توتمى بر ما مجهول باشد ، عاجز خواهيم بود ( و در نتيجه نخواهيم توانست فرضيات خود را در بارهء موارد نمونه به اثبات برسانيم ) » ( 1 )  آن گاه خود فرويد موضوع را به كانون اميال انسانى حواله مىكند . ( 2 ) \r\n","description":"","footnote":" ( 1 ) توتم و تابو ، ص 47 . .  ( 2 ) فرويد در عبارت گذشته مطلبى را گفته است كه با زير بناى مكتب خود به نوعى از تناقض گويى دچار شده است ، در عبارت بالا مىگويد : منشا تابو همان است كه ابتدايىترين و با دوامترين غرايز انسانى از آن جا سرچشمه گرفته است : ( ترس از تأثير قواى شيطانى ) . آيا اين غريزه در دورانهاى بعدى هم به همان قدرت خود باقى مانده است ؟ اگر چنين است ، پس غريزهء جنسى كه فرويد را به خود چنان جلب كرده است كه بگويد : زير بناى تمام شئون بشرى است ، منطق خود را از دست مىدهد و اگر غريزهء ترس مزبور تحول يافته است ، پس لازم بود كه فرويد آغاز بروز غريزهء جنسى را هم بيان كند و ضمناً بگويد مقتضاى تحول نوع بشرى از زمان معينى غريزهء جنسى . اصالت بخشيده است . . ","page_name":" 33 ","page_number":37},
  {"content":"\r\n3 - بدان جهت كه سر و كار ما با انسان و درون او است ، لذا براى ابد از اظهار نظر قطعى در اين باره محروم خواهيم بود .\r\n4 - تحول اخلاق تابو به تكاليف دينى ، به عنوان يك جريان طبيعى اولا به خروارها چسب و سريش و وصله زدن احتياج دارد كه منطق موجوديت روانى انسانها در تاريخ نمىتواند آنها را بپذيرد و ثانياً - بر فرض واقعيت چنين تحول ، بايستى فراموش نكنيم كه بروز پديده هاى تازه و در آمدن آنها به صورت نيروى محرك ، آينده را از گذشته جدا مىسازد .\r\nتفاوت ادراكات خام دورانهاى ابتدايى و عقول و وجدانهاى عالى قرنهاى معاصر به حدى است كه آن دو را از يكديگر به كلى جدا مىسازد .\r\nوانگهى اگر ما اين اجازه را به خود بدهيم كه هر ايده و تكليفى را كه نتوانستيم پى به علتش ببريم بايستى آن را جزء اخلاق تابو به شماريم ، اين نتيجه را خواهيم داشت كه :\r\n1 - پيروى از عقل نوعى از تابو است ، زيرا به جز خود عقل كدامين دليل است كه بتواند صحت روش عقل را اثبات كند ؟ و اين دور صريح است كه به تناقض منتهى مىشود ، زيرا با فرض مشكوك بودن صحت روش عقل بايستى يقين داشته باشيم كه عقل در روش خود خطا نمىكند ، تا با اين يقين بتوانيم مدعا را اثبات كنيم كه عبارت است از صحيح بودن روش عقل 2 - با ديدن تركيب ادراكات حسى ما از بازيگرى و تماشاگرى ، اعتقاد به اين كه هر چه با حواس درك مىشود مطابق واقع است و حواس واقعيت را به طور صحيح در مغز ما منعكس مىكند ، نوعى از تابو است ، زيرا در همهء موارد كه ما چيزى را به وسيله حس درك مىكنيم از طرف همان حس حذف و انتخاب و دگرگونى در آن محسوس ايجاد مىكنيم تا قابل درك ما بوده باشد\r\n","description":"","footnote":"","page_name":" 34 ","page_number":38},
  {"content":"\r\n\r\n3 - در مقابل قانون تنازع در بقا ، راد مردى ، اخلاق نيكو ، فدا كارى در راه صلاح فرد و جامعه ، عشق به دانش و بينش ، عدالت اجتماعى ، آزادى و . . . همه و همه بدون دليل و نوعى از تابو است با دقت در مطالب گذشته ثابت مىشود كه تكاليف دينى با قطع نظر از مقدارى وظايف تعبدى ( كه بنوبت خود داراى عالىترين حكمت مىباشد ) نه منحصر به مقتضيات محيطى است كه دين از آن محيط نشو و نما كرده است و نه ارتباطى با اخلاق تابو دارد ، زيرا چنان كه گفتيم : محرمات دينى همه داراى فلسفه و واجباتش داراى حكمت مىباشد .\r\n2 - علم و فلسفه و اخلاق و عرفان چه رابطه‌اى با دين دارند ؟\r\nدر بحث سابق موقعى كه گرايش به هر يك از امور چهارگانهء علم و فلسفه و اخلاق و عرفان را توضيح مىداديم ، روشن شد كه هيچ يك از آنها نمىتواند موضوع گرايش قرار بگيرد . در اين مبحث كه رابطهء امور چهارگانه را با دين بررسى مىكنيم به اين نتيجه خواهيم رسيد كه گرايش به دين هر يك از آن امور را با خاصيت واقعى خود در بر مىگيرد ، دين اسلام نمىتواند بدون داشتن امور مزبوره تحقق يابد .\r\nگفتيم : كه دين اسلام با يك فرمول كلى : « انا لله و انا إليه راجعون . » رابطهء انسان را با جهان و پيوستگى آن دو را به خدا توضيح مىدهد . اين احساس كه انسان از آن خدا است و باز گشتن به سوى او است ، اساسىترين پاسخ را به حياتىترين سؤال او آماده مىكند ( كيستم ؟ موجودى از آن خدا . درين دنيا چه مىكنم و به كجا مىروم ؟ به سوى خدا . ) از طرف ديگر :\r\nعقل و وجدان هماهنگ با پيامبران الهى به انسان مىگويند : خود را و جهان را بشناس ، دستور خدا هم اين است :\r\n« سَنُرِيهِمْ آياتِنا فِي اَلآفاقِ وَفِي أَنْفُسِهِمْ 41 : 53 . . . » ( 1 ) \r\n","description":"","footnote":" ( 1 ) سوره فصلت ، آيهء 53 . . ","page_name":" 35 ","page_number":39},
  {"content":"\r\n\r\n( ما آيات خود را در آفاق جهان و نفوسشان نشان خواهيم داد . ) منابع معتبر اسلامى در بارهء تمجيد از علم و تحريك به سوى آن و همچنين تفكر در مسائل عالى هستى كه به يك اعتبار نمىتوان آن را با كلمهء فلسفه تعبير كرد ، حقيقتاً بيرون از شمار است .\r\nآن گاه دين مىگويد : خود خواهى تان را تعديل كنيد و با نداى وجدان در بايستگىها و شايستگىها حركت كنيد ، اين است زير بناى اخلاق به طور كلى . اما همهء افراد بشرى خود خواهى را در درون خويش تعديل نمىكنند ، بنا بر اين براى تنظيم زندگانى و تحقق بخشيدن به عدالت اجتماعى ، قوانين و مقرراتى لازم است كه كيفرهاى مناسب ، ضمانت اجراى آنها را به عهده بگيرند . از طرف ديگر دين اسلام ارتباط انسان را با خدا به قدرى نزديك معرفى مىكند كه هر انسانى اگر به مقام شامخ عرفان مثبت نرسد ( با داشتن امكانات كه به دست آوردنش آسان است ) به خود ظلم كرده و طعم واقعى دين را نچشيده است .\r\nخداوند مىفرمايد : « ما به او ( انسان ) از رگ گردنش نزديكتريم . » عقل و وجدان آدمى آن توانايى را دارد كه از اين نزديكى حد اكثر استفاده را ببرد . پس موضوعات چهارگانهء ( علم و فلسفه و اخلاق و عرفان ) عناصر اساسى دين مىباشد و بدون آنها دينى وجود ندارد ، در صورتى كه هيچ يك از آنها به تنهايى و مطابق تفسيرى كه در مبحث اول از آنها نموديم ، نمىتوانند موضوع گرايش به معناى اعتقاد قرار بگيرند . ما مىتوانيم اين جمله را با تمام صراحت بگوييم كه : شكوفان گشتن و بارور شدن موضوعات چهارگانه براى انسان ، موقعى است كه مربوط به فرمولى باشد كه توضيح دهندهء نهايى در بارهء انسان است : « انا لله و انا إليه راجعون » .\r\nدر غير اين صورت ، يعنى اگر موضوعات مزبور با فرمول فوق حل و فصل نشود ، نفع واقعى به حال انسان نداشته ، تنها حرفهايى خواهد بود كه براى ارضاى حس خود خواهى و يا جبران خود باختگى به كار خواهد رفت .\r\nجلال الدين بلخى و ويليام شكسپير\r\nمسلم است كه ويليام شكسپير يكى از متفكرين انسان شناس است كه در\r\n","description":"","footnote":"","page_name":" 36 ","page_number":40},
  {"content":"\r\nنيمهء دوم قرن شانزدهم ميلادى ( 1564 ) چشم به دنيا گشوده است و مىتوان مقدار زيادى از مطالب اصيل فرهنگ بشرى را در نوشته هاى او مشاهده كرد ، در بعضى از موارد متانت و وقار خاصى در جملات او ديده مىشود كه حد اقل در چند قرن گذشته كم نظير بوده است . مقايسه ميان جلال الدين و شخصيت روحى و آثار او با ويليام شكسپير ، مانند ساير نويسندگان و متفكرين ديگر كه در مجلد سوم و چهارم مطرح شده‌اند ، يك مقايسهء رسمى و همه جانبه نيست ، بلكه مقصود ما توجيه مطالعه كنندگان محترم به مقدار قابل توجهى از اصول زير بنايى فرهنگ انسانى است كه شرق و غرب با اتفاق كلمه ( اگر چه با بيانات مختلف ) از آنها بهره بردارى نموده‌اند . اين نكته هم در نظر گرفته شود كه ما همهء جملات بر گزيده را كه از نويسندگان متفكر در مقدمات تفسير و نقد و تحليل مثنوى آورده‌ايم تصديق همه جانبه نمىكنيم .\r\nمنتخباتى از آثار ويليام شكسپير ( 1 ) \r\n« قيصر - در اطراف من مردانى مىباشند كه فربهند ، اشخاصى كه سر و صورت آراسته دارند و شب مىخوابند .\r\nاين كسى يوس قيافه‌اى لاغر و رياضت كشيده دارد ، وى بسيار فكر مىكند ، مردانى چنين خطرناكند . » ( 2 ) \r\n« كسى يوس - پس چرا قيصر بايد ستمگر باشد ؟ بىچاره مرد من مىدانم كه وى اگر روميان را گوسفند نمىديد گرگ نمىشد . اگر روميان ماده آهو نبودند او شير نمىشد . كسانى كه مىخواهند با شتاب آتشى نيرومند بيفروزند آن را باد مىكنند چه خاشاكى است روم و چه زباله‌اى و چه خرده چوبى وقتى كه براى تلالو موجودى\r\n","description":"","footnote":" ( 1 ) جمع آورندهء جملات آقاى سياوش نقاش زاده و انتخاب جملات عالى از اين جانب است . .  ( 2 ) تراژدى قيصر ، ويليام شكسپير ، ترجمه فرنگيس شادمان ( نمازى ) ، ص 17 . . ","page_name":" 37 ","page_number":41},
  {"content":"\r\nچنين رذل ، مثل قيصر ، آتش گيرانهء پستى بشود اما اى غم و اندوه مرا به كجا مىكشانى ؟ شايد اين را پيش كسى مىگويم كه برضا بنده است . اگر چنين باشد مىدانم كه بايد جواب بدهم و ليكن من مسلحم و خطر براى من اهميتى ندارد . » ( 1 ) \r\n« قيصر - مردان خائف پيش از مرگ خود چندين بار مىميرند و دلاوران طعم مرگ را جز يك بار نمىچشند . از تمام عجايبى كه من تا كنون شنيده‌ام ، عجبتر به نظر من آن است كه مرد بترسد ، با آن كه مىبيند كه مرگ ، اين سرانجام حتمى ، هر وقت كه بخواهد بيايد خواهد آمد . » ( 2 ) \r\n« انتونى - قيصر توانا اين تويى كه چنين پست افتاده‌اى ؟ آيا فتوحات و افتخارات و پيروزىها و غنايم تو همه به اين مقدار اندك نقصان پذيرفته است ؟ بدرود باش » ( 3 ) \r\n« انتونى - . . . تو در اين جا گرفتار آمدى اى گوزن دلاور ، تو در اين جا از پاى در آمدى و در اين جا صيادان تو ايستاده‌اند كه از تاراج تو نشان دارند و از جوى خونت رنگ ارغوانى گرفته‌اند . اى دنيا تو بيشهء اين گوزن بودى و اين براستى اى دنيا قلب تو بود . مثل غزالى كه شاه زادگان بسيار به تيرش زده باشند چگونه تو در اين جا افتاده‌اى » ( 4 ) \r\n« بروتوس - . . . هميشه متوجه باشاى لوسى نيوس كه وقتى محبت رنجور شدن و فاسد گشتن آغاز مىكند ، تعارفات اجبارى به كار مىبرد . در محبت صاف و ساده مكر و حيله نيست و ليكن مردم دغل مثل اسبان سركشى كه لگامشان در دست باشد جلوه گرى مىكنند و وعدهء اصالت ذات مىدهند ، اما وقتى كه بايد تحمل مهميز خون ريز را بكنند ، كبر و غرورشان فرو مىنشيند و مثل اسبان پير محتال در امتحان\r\n","description":"","footnote":" ( 1 ) تراژدى قيصر ، ويليام شكسپير ، ترجمه فرنگيس شادمان ( نمازى ) ، ص 31 . .  ( 2 ) همان مأخذ ، ص 56 . .  ( 3 ) همان مأخذ ، ص 77 . .  ( 4 ) همان مأخذ ، ص 80 . . ","page_name":" 38 ","page_number":42},
  {"content":"\r\nفرو مىمانند . » ( 1 ) \r\n« بروتوس - تو آن چه بايد از آن پشيمان شوى كرده‌اى . از تهديدهاى تو اى كسى يوس وحشتى نيست ، زيرا كه من چنان به قوت تقوى مسلحم كه تهديدهاى تو مانند باد بىهوده كه من بدان التفاتى ندارم از كنار من مىگذرد . » ( 2 ) \r\n« كسى يوس - چشمى كه به دوستى مىنگرد هرگز نمىتواند چنين عيبها را ببيند . بروتوس - چشم متملق نمىخواهد كه عيبها را ببيند ، هر چه كه به بزرگى المپ بلند به نظر آيد . » ( 3 ) \r\n« بروتوس - . . . جزر و مدى در كارهاى مردمان هست كه چون هنگام مد از آن استفاده كنند ايشان را به سعادت رهبرى مىكند و اگر از آن غفلت شود همهء سفر زندگى ايشان در آبهاى كم عمق و در بد بختى مىگذرد . ما اكنون بر روى چنين درياى پر آبى در حركتيم و بايد هر وقت كه جريان آب به كار آيد آن را اختيار كنيم يا كالاى خود را از دست بدهيم . » ( 4 ) \r\n« كسى يوس - . . . تو مىدانى كه من به اپيكور و عقيده اش سخت ايمان داشتم اكنون عقيدهء خود را عوض مىكنم و چيزهايى را كه از آينده خبر مىدهد تا حدى معتبر مىشمارم . » ( 5 ) \r\n« بروتوس - بر حسب اصول همان فلسفه‌اى كه به موجب آن كى تو را ملامت كردم كه چرا خود را كشته است ، نمىدانم چرا ؟ اما در نظر من كارى است پست و از سر جبين كه انسان از ترس آن چه ممكن است اتفاق افتد ، دوران عمر را كوتاه كند . پس\r\n","description":"","footnote":" ( 1 ) همان مأخذ ، ص 111 . .  ( 2 ) همان مأخذ ، ص 118 . .  ( 3 ) همان مأخذ ، ص 120 . .  ( 4 ) همان مأخذ ، ص 130 . .  ( 5 ) همان مأخذ ، ص 144 . . ","page_name":" 39 ","page_number":43},
  {"content":"\r\nبه انتظار مشيت خدايان قادرى كه در اين پايين بر ما حكومت مىكنند خود را به صبر مسلح مىكنم . » ( 1 ) \r\n« بروتوس - . . . وه كاش انسان عاقبت كار امروز را پيش از فرا رسيدنش مىدانست . اما همين خود بس كه روز به سر خواهد رسيد و آن گاه عاقبت كار معلوم است . » ( 2 ) \r\n« مسالا - نامطمئنى از نتيجهء خوب ، اين كار را كرده است . اى خطاى منفور اى فرزند غصه و اندوه تو چرا به فكر نقش پذير انسان چيزهايى مىنمايى كه وجود ندارد ؟ اى خطا كه نطفه ات پيش از وقت بسته شده است ، تو هرگز به خوشى به دنيا نمىآيى مگر آن كه مادرى را كه موجب هستى تست بكشى . » ( 3 ) \r\n« قيصر - انتظارى جز اين نداشتم ، زيرا از روز اول اين درس را به ما آموخته‌اند كه هر كس تا موقعى كه قدرت دارد ، محبوب واقع مىشود و كسى كه قدرتش رو به زوال است ، هرگز محبوب نيست ، جز موقعى كه ديگر شايستگى محبت ندارد و تنها به علت دورى و جدايى ارزشى پيدا مىكند . اين بدان چون پرچمى كه روى آب شناور است به جلو و عقب رانده مىشود و از امواج تغيير پذير آن قدر پيروى مىكند تا از فرط حركت كم كم نابود شود . » ( 4 ) \r\n« خدمتكار اولى - احضار شدن به مقامى شامخ كه چون ستاره‌اى در فضاى وسيع آسمان بدون اين كه كارى از وى ساخته شود ، بىشباهت به يك حدقه بىچشم نيست كه به طرز رقت بارى چهره را زشت و منفور مىسازد . » ( 5 ) \r\n« انوباربوس - . . . معلوم مىشود كه تشخيص انسان تابع بخت و طالع او\r\n","description":"","footnote":" ( 1 ) همان مأخذ ، ص 146 . .  ( 2 ) همان مأخذ ، ص 146 . .  ( 3 ) همان مأخذ ، ص 153 . .  ( 4 ) آنتونى و كلئوپاتر ، ويليام شكسپير ، ترجمه پازارگادى ، ص 26 . .  ( 5 ) همان مأخذ ، ص 76 . . ","page_name":" 40 ","page_number":44},
  {"content":"\r\nاست و ظواهر امر كيفيات باطنى را به دنبال خود مىكشاند كه هر دو يكسان آسيب ببيند . » ( 1 ) \r\n« انوباربوس - من و درست كارى من كم كم با هم سر نزاع پيدا كرده‌ايم .\r\nوفادارى نسبت به ابلهان وفادارى را به صورت حماقت جلوه مىدهد ، ولى اگر كسى بتواند وفادارى خود را نسبت به ارباب مغلوب خود حفظ كند ، در حقيقت فاتحى را كه بر ارباب او پيروز شده مقهور مىسازد و مقامى در تاريخ براى خود به دست مىآورد . » ( 2 ) \r\n« انتونى - . . . اى درخشان ستارهء دنيا گردن پوشيده از زره مرا به زنجير خود بينداز و از خلال اين البسهء جنگى راه خود را با شتاب به قلب من باز كن و بر فراز هيجان پيروزى من سوار شود . » ( 3 ) \r\n« چارميان - . . . شكاف روح و بدن به همان اندازه در مورد جدايى شديد است كه در مورد از كف دادن بزرگى . » ( 4 ) \r\n« كلئوپاتر - پريشانى من كم كم زندگى بهترى را به وجود مىآورد ، قيصر بودن چيز حقيرى است ، زيرا او سر نوشت نيست بلكه خدمتكار و مجرى ارادهء آن است .\r\nعملى را مىتوان بزرگ محسوب داشت كه به تمام اعمال ديگر پايان بخشد و تصادف را زنجير كند و در را به روى تغيير ببندد و به خواب ابدى فرو رود و ديگر احتياجى به آذوقه‌اى كه از كود مىرويد و شاه و فقير از آن تغذيه مىكنند نباشد . » ( 5 ) \r\n« امير گلاستر - اين كسوف و خسوفى كه به تازگى رخ نموده فال نيكويى براى ما در بر ندارد ، اگر چه علم طبيعى براى اين گونه بروزها عللى چنين و چنان\r\n","description":"","footnote":" ( 1 ) همان مأخذ ، ص 127 . .  ( 2 ) همان مأخذ ، ص 128 . .  ( 3 ) همان مأخذ ، ص 157 . .  ( 4 ) همان مأخذ ، ص 168 . .  ( 5 ) همان مأخذ ، ص 190 . . ","page_name":" 41 ","page_number":45},
  {"content":"\r\nمىآورد ، با اين حال پيكر طبيعت همواره به دنبال اين علامتهاى ناميمون تازيانه ها خورده است . عشق و محبت به سردى مىگرايد . دوستى و عدالت از ميان مىرود . برادرها يكديگر را ترك مىگويند . در شهرها بلواها و در كشورها ناسازگارىها و در كاخها خيانتها روى مىدهد و رشته مهر پدر به فرزند و وظيفه فرزند به پدر از هم مىگسلد .\r\nاين فرزند خطا پيشهء من نيز مشمول اين پيش گويى است كه پسر به دشمنى پدر كمر مىبندد و شهريار از راه راست دور مىگردد ، پدر كينه فرزند را به دل مىگيرد . ما روزگاران شاد كامى خويش را به سر آورده‌ايم و اكنون بايد توطئه ها و بىوفايىها و خيانتها و انواع اغتشاشهاى نابكار و ناراحت كننده را بدرقهء سفر باز پسين خويش ببينيم . » ( 1 ) \r\n« ادماند - اين كه چون به واسطهء افراط كارىهاى خود ، پريشان حال مىگرديم خورشيد و ماه و ستارگان را سبب بد اخترى و نگون بختى خويش مىدانيم ، خود فريب عالى و خاص اين جهان است . پندارى كه جبرى در تبه كار شدن ما موجود بوده و ما به موجب جبرى آسمانى سبك مغز و ابله گشته‌ايم و يا تأثير كواكب و ستاره گان ما را برده و دزد و خيانت پيشه گردانيده است ، مست و گزافه گو و زناكار بودن به سبب يك انقياد فرمان بردارى جبرى از تأثير كواكب است و سبب همه عيبهاى ما مشيت آسمانى بوده . اينها عذر و بهانه هاى فريبنده ى زنباره‌اى است كه تمايلات شهوانى خود را به گردن اخترى مىنهد پدرم با مادرم زير دم اژدها گرد آمد و ولادت من زير دب اكبر صورت گرفت ، در نتيجه من اكنون شهوت پرست هرزه خيالم . اين ياوه ها چيست ؟ باز من همانم كه بايد باشم ؟ اگر خود پاكترين و سعدترين اختر فلك الافلاك به هنگام حرام زاده ساختنم چشمك مىزد . . . دلقك - اى عمو ، نيك بشنو . بيش از آن چه مىنمايى داشته باش ، كمتر از آن چه مىدانى سخن بگو ، كمتر از آن چه دارى وام بده . بيش از پياده روى سوارى كن ،\r\n","description":"","footnote":" ( 1 ) همان مأخذ ، ص 114 . . ","page_name":" 42 ","page_number":46},
  {"content":"\r\nبيش از آن چه مىدانى بياموز ، كمتر از آن چه مورد شرط ارزش دارد پول به شرط بندى گذار ، مىو روسپى را ترك گو ، و مراقب در خانه ات باش ، آن وقت نصيب تو بيش از دو ده در بيست خواهد بود . » ( 1 ) \r\n« امير كنت - . . . اين گونه پست فطرتان متبسم ، طناب مقدس پيوند خانواده ها را كه محكم بوده و چنان به هم بافته شده كه ناگسستنى است مانند موش از هم مىگسلند و با هر گونه تلونى كه در خوى اربابانشان گل نموده زبان چاپلوسى مىگشايند ، روغن بر آتش مىريزند و برف بر اخلاق سردشان مىپاشند ، تكذيب مىكنند و تاييد مىنمايند و سرشان را چون ماهى خورك به هر جانب كه باد و بوران متغير اربابانشان وزيدن گيرد بر مىگردانند . هم چون سگان معرفت و دانشى جز دنبال اين و آن افتادن ندارند . اين قيافه مصروعت را طاعون بزند به گفتار من لبخند مىزنى مثل اين كه لوده و مسخره هستم ؟ اى غاز اى نادان اگر در جلگه ساروم به چنگت مىآوردم تو را غارغاركنان به خانه ات » كيملات « مىفرستادم . » ( 2 ) \r\n« امير كرنوال - اين از آن كسانى است كه هنگامى كه به خاطر رگ گويى و صراحت بيان مورد تحسين و تمجيد قرار مىگيرند ، نوعى بىادبى گستاخانه به خود گرفته و ماهيت صراحت را تغيير مىدهند . آن كه صاحب عقيده‌اى شريف و لهجه‌اى صريح است قادر به چاپلوسى نيست و او چون بالطبع مجبور به افشاى حقيقت است اگر اين حقيقت مورد قبول ديگران واقع شد كه چه بهتر و الا - صراحت لهجه دارد و معذور است ، من اين گونه مردم پست فطرت را مىشناسم . اينان در لباس صراحت بيان ، نيرنگها و مقاصد مفسدانه‌اى را چنان نهفته مىدارند كه از بيست تن چاپلوس و متواضع كه وظايفشان را بسيار دقيق و منظم انجام مىدهند چنين كارى ساخته نيست . » ( 3 ) \r\n","description":"","footnote":" ( 1 ) ليرشاه ، ويليام شكسپير ، ترجمه جواد پيمان ، ص 126 . .  ( 2 ) همان مأخذ ، ص 153 و 152 . .  ( 3 ) همان مأخذ ، ص 154 . . ","page_name":" 43 ","page_number":47},
  {"content":"\r\n« دلقك - ما تو را براى تعليم نزد مورچه‌اى روانه خواهيم كرد تا به تو بياموزد كه در زمستان كارى پيدا نمىشود . همهء مردم به جز نابينايان كه به دنبال شامهء خود روانند به وسيلهء ديده گانشان هدايت مىشوند و از هر بيست بينى يكى كه نتواند آن را كه بوى بد مىدهد تميز بدهد . وقتى كه چرخ بزرگى را در سرازيرى تپه دوان مىبينى ، دست از آن بدار ، مبادا به هنگام تعقيبش گردنت را بشكند ، ولى بگذار آن چرخ بزرگى كه از تپه بالا مىرود تو را به دنبال خود بكشد . اگر مرد عاقلى به تو نصيحت بهترى كرد ، اندرز مرا به من باز گردان ، زيرا ميل ندارم كسى به جز نوكران آن را به كار بندند . چرا كه اين نصيحت اندرز دلقك است . مردى كه تو را خدمت مىكند نفع خويش را مىجويد و فقط به خاطر حفظ ظاهر به دنبالت روان مىشود ، همين كه باران شروع به باريدن كند اثاثه اش را جمع مىكند و تو را در ميان طوفان تنها مىگذارد ، ولى من در رفتن تأخير خواهم كرد ، چه دلقكها يا بهتر بگويم احمقها مىمانند و مىگذارند تا عاقلان بگريزند ، نوكرى كه فرار كند احمق است ، ولى به خدا دلقكى كه بر جاى ماند فرومايه و پست نيست . » ( 1 ) \r\n« لير - . . . نقاهت ، آدمى را در اجراى وظايفى كه به هنگام سلامت به انجامشان مكلف است مسامحه كار مىسازد . وقتى طبيعت ما مورد جور و ستم قرار گرفت دماغ و انديشه در تحمل درد با جسم هم دردى مىكند و در نتيجه انسان ديگر آن كه بود نيست . » ( 2 ) \r\n« لير - . . . اگر بنا باشد براى انسان بيش از آن چه نياز دارد چيزهايى اختصاص داده نشود . ارزش زندگانى آدمى به كم بهايى و بىارزشى زندگانى جانوران خواهد بود . » ( 3 ) \r\n« لير - بگذار خدايان بزرگ كه اين آشوب و دغدغهء وحشتناك را بر ما فرو فرستاده‌اند ، دشمنان خود را اكنون بيابند . بلرز اى بد بختى كه جنايت\r\n","description":"","footnote":" ( 1 ) همان مأخذ ، ص 164 . .  ( 2 ) همان مأخذ ، ص 166 . .  ( 3 ) همان مأخذ ، ص 174 . . ","page_name":" 44 ","page_number":48},
  {"content":"\r\nنامكشوف را در دل خود پنهان داشته‌اى و تا كنون تازيانهء عدالت را نخورده‌اى پنهان شو ، اى دست آلوده تو اى سوگند شكن و اى عفت فروش بىتقوى و بىعصمت فرومايه از وحشت و ترس آن قدر بلرز تا قطعه قطعه شوى . چه تو در كسوت دوستى و قيافهء مناسب و عوام فريب به زندگى ( مردم ) سوء قصد كردى . اى جنايات و اى گناهان كه در سينهء مردم محبوس و مستور مانده‌ايد . نهانگاه خويش را بتركانيد و با آواى بلند از اينان كه شما را به وحشت و كيفر خدا احضار مىكنند استغفار طلبيد ، من انسانى هستم كه بيش از آن چه گناه كرده‌ام بر من ظلم و گناه رفته است . » ( 1 ) \r\n« لير - . . . نيرنگ احتياج و نيازمندىهاى ما بسيار پر شگفت است ، زيرا كه قادر است اشياء پست و بىمقدار را نفيس و گرانبها سازد . » ( 2 ) \r\n« دلقك - . . . او كه تنها اندكى عقل و خرد دارد با وجود باران و بادهاى بسيار بايد از بخت خويش خشنود باشد ، گو كه باران هم هر روز ببارد . » ( 3 ) \r\n« دلقك - . . . قبل از اين كه عزيمت كنيم پيش گويى كنم :\r\nوقتى كه موعظه كشيشها به جاى معنى تنها پر از لفظ باشد . وقتى كه آب جو سازها جو خشك خود را با آب ضايع مىسازند ، وقتى كه اشراف معلم خياطهاى خود بشوند ، وقتى به جز حاميان دختران هرزه هيچ كافرى سوخته نشود ، وقتى هر نزاعى در محاكم به حق مرتفع شود و هيچ آقايى يا سوار جنگى مقروض نباشد ، وقتى كه تهمتها و بد گويىها از زبانها زدوده شود و جيب برها در ميان جمعيت نباشند ، وقتى ربا خواران محل احتكار طلا و پول خود را در زمين بگويند و كلاشها و قوادها كليسا بسازند ، آن وقت قلمرو انگلستان را آشفتگى و پريشانى بسيار در هم خواهد فشرد . آن زمان چون برسد - خدايا چه كسى زنده است كه آن زمان را ببيند ؟ كه مردم\r\n","description":"","footnote":" ( 1 ) همان مأخذ ، ص 185 . .  ( 2 ) همان مأخذ ، ص 186 . .  ( 3 ) همان مأخذ ، ص 186 . . ","page_name":" 45 ","page_number":49},
  {"content":"\r\nبايد با پاهاى خود راه بروند . اين پيش گويى را مرلين بايد بكند ، زيرا من قبل از عصر او زندگى مىكنم . » ( 1 ) \r\n« لير - . . . اى بد بختهاى عريان و برهنه كه هر كجا هستيد ضربات و حملات اين طوفان بىرحم را بر خود هموار مىكنيد . چگونه سرهاى بىخانمان و پهلوهاى لاغر و دنده هاى شما كه از فرط بىقوتى نمايان گرديده و لباسهاى پاره پارهء شما در چنين موقعى مىتواند از شما دفاع كند . اوه من كمتر غم اين چيزها و اين گونه اشخاص را به هنگام اقتدار به خود راه مىدادم . اى طمطراق وحشت و جاه از اين داروى اخلاق بگير و خود را در معرض اين هواى طوفانى قرار ده ، تا آن چه را كه بىچارگان حس مىكنند بتوانى احساس كنى ، تا شايد آن چه را اضافه دارى نزد آنان بيندازى و عدالت بيشترى از خود نشان دهى تا خدايت ببيند . » ( 2 ) \r\n« ادگار - مراقب و مواظب ديو پست باش . از پدر و مادرت فرمانبردارى كن . با شرافتمندى قول و گفتار خود را حفظ كن ، سوگند مخور ، با نامزد و زن عقدى ديگران هم بستر مشو ، مهر دل خود را به لباسهاى فاخر متوجه مساز . » ( 3 ) \r\n« ادگار - نوكرى بودم به انديشه و دل مغرور و متكبر . موهايم را مجعد و تاب دار مىساختم ، به كلاهم دستكش مىآويختم ، در دل معشوقم شهوت ايجاد مىكردم و با او عمل شيطانى انجام مىدادم ، به عدهء كلماتى كه گفته بودم سوگند مىخوردم و آنها را در پيش خداى مهربان نقض مىكردم . كسى بودم كه در انديشهء شهوترانى مىخوابيدم و براى شهوترانى بيدار مىشدم . شراب را بسيار دوست مىداشتم . قمار بازى را سخت عزيز مىداشتم ، در زنبارگى شمارهء معشوقه هايم از معشوقه هاى يك ترك تجاوز مىكرد ، ولى خطا پيشه گوشى آمادهء شنيدن بهتان و دستى خون آشام داشتم . در كاهلى\r\n","description":"","footnote":" ( 1 ) همان مأخذ ، ص 186 و 187 . .  ( 2 ) همان مأخذ ، ص 192 و 191 . .  ( 3 ) همان مأخذ ، ص 194 . . ","page_name":" 46 ","page_number":50},
  {"content":"\r\nو تنبلى مانند خوك اخته ، در دزدى چون روباه ، در حرص و آزمندى چون گرگ ، در جنون و ديوانگى چون سگ ، در طعمه گيرى چون شير بودم . مگذار تا جير جير كفش و خش خش پارچه هاى ابريشمى به قلب بد بخت تو خيانت كند و تو را به مهر زنان دلباخته سازد . پايت را از روسپى خانه و دستهايت را از چاك زنها ، قلمت را از دفتر قرض بيرون كن و به ديو پست بىاعتنا باش . » ( 1 ) \r\n« لير - عجب اگر در گور رفته بودى بهتر بود كه با بدن عريان اين ظلم آسمان را متحمل شوى . آيا بشر غير از اين است ؟ خوب او را بنگر . تو ديگر به كرم ابريشم براى ابريشمى و به جانور براى پوستى و به گوسفند براى پشمى . . . هيچ مديون نيستى . آهان در اين جا سه چيز ما را غير از آن چه هستيم نشان مىدهد . تو خودت بشرى ، بشر واقعى ، بشر بىچاره مانند تو جانورى فقير و برهنه و شاخدارى هيچ نيست - دور شويد ، خارج شويد . اى عاريه ها . » ( 2 ) \r\n« دلقك - كسى كه به آرامى گريد و به تن درستى اسب و به عشق و علاقهء پسرى و يا به سوگند روسيىاى اعتماد كند ، ديوانه است . » ( 3 ) \r\n« لير - پس بگذار كالبد ريگان را بشكافند تا ببينم در قلبش چه خبر است آيا علتى در طبيعت وجود دارد كه قلبها را سخت مىسازد ؟ » امير كنت - اين بشر ستمديده و فرسوده به خواب رفته است ( به لير ) ممكن است اين استراحت اين اعصاب در هم بشكسته ات را تسكين دهد . و حال آن كه اگر اقتضاى زمان اجازه ندهد هر قدر معالجه سخت باشد ، ايستادگى كردن علاج نمىپذيرد . » ( 4 ) \r\n","description":"","footnote":" ( 1 ) همان مأخذ ، ص 195 . .  ( 2 ) همان مأخذ ، ص 196 . .  ( 3 ) همان مأخذ ، ص 204 . .  ( 4 ) همان مأخذ ، ص 208 . . ","page_name":" 47 ","page_number":51},
  {"content":"\r\n« ادگار - وقتى بزرگان و مهتران خود را مىبينم كه حامل غم و اندوه هايى نظير من مىباشند ، به ندرت مىتوانم بلاها و مصايب خويش را دشمن خود تصور كنم . آن كه به تنهايى غم و اندوه خويش را متحمل مىشود ، بيش از هر كس معذب و ناراحت است و كليهء مناظر شادى بخش و فرح افزا را ناديده مىگذارد ، ولى هنگامى كه در غم و اندوه شريكى و در تحمل آن انسان را يارى باشد ، فكر از روى بسيارى از رنجها جهش مىكند . اكنون كه مىبينم آن چه مرا مىخواهد غم دهد پشت پادشاه را دو تا كرده ، درد و رنجم در نظرم بسيار سبك و قابل تحمل مىآيد . فرزند داشتن او مانند پدر داشتن من بود - تام ، دور شو تصور كن كه چه سر و صداهايى بلند مىشود وقتى عقيدهء گمراه كننده‌اى كه اكنون تو را لكه دار ساخته بر اثر دليل عادلانه نسبت به صداقت تو باطل گردد و مردم با تو آشتى كنند حقيقت خود را آشكار سازد . » ( 1 ) \r\n« ادگار - . . . اوه‌اى روزگار اى روزگار ، اى روزگار اگر دگرگونىهاى مصيبتزاى تو كه ما را از تو مشمئز و متنفر مىسازد نبود ، زندگانى ما هرگز سر در برابر پيرى و سالخورده گى فرود نمىآورد . » ( 2 ) \r\n« امير گلاستر - من راهى در پيش ندارم و بنا بر اين چشم نمىخواهم آن زمان كه مىديدم ، لغزيدم و خطا كردم . چه بسا ديده‌ايم كه قدرت ما باعث بىدقتى ما گرديده و يا ناتوانىهايمان به سود و صلاح ما بوده است . » ( 3 ) \r\n« ادگار - ( با خود ) و اگر باز هم روزگار از اين بدتر شود - با اين همه تا وقتى كه مىتوانم بگويم اين بدترين وضع است ، باز هم بدترين وضع نيست . » ( 4 ) \r\n","description":"","footnote":" ( 1 ) همان مأخذ ، ص 208 . .  ( 2 ) همان مأخذ ، ص 220 . .  ( 3 ) همان مأخذ ، ص 220 . .  ( 4 ) همان مأخذ ، ص 221 . . ","page_name":" 48 ","page_number":52},
  {"content":"\r\n« امير گلاستر - باز هم اندكى عقل دارد و الا نمىتوانست گدايى كند . در طوفان شب پيش يك چنين كسى را ديدم ، وضع او مرا به اين انديشه انداخت كه بشر درست مانند يك كرم است . » ( 1 ) \r\n« ادگار - واقعاً چه وضع بدى است كه آدمى مجبور گردد تا زير ديوانگى و حمايت مصنوعى كه هم خود و هم ديگران را پريشان مىسازد ، غم و اندوه هاى خويش را مخفى سازد . » ( 2 ) \r\n« امير گلاستر - خطا از زمانه ملعون است كه ديوانگان بايد عصا كش كوران گردند . » ( 3 ) \r\n« امير گلاستر - اى خدايان اين شيوه را باز هم ادامه دهيد ، تا آن كس كه ظاهر بين است و شهوت چشم خردش را كور كرده است و به نعمتهاى ربانىتان بىحرمتى مىكند ، هر چند زودتر قدرتت بر او محسوس گردد و نتيجهء منقسم گشتن مال و ثروت و افراط او از ميان برود و هر فردى قوت كافى حاصل كند . » ( 4 ) \r\n« امير آلبانى - من از خوى تو هراسناكم . طبيعتى كه به اصل خود خيانت كند و آن را حقير شمرد پا بند هيچ چيز نيست . آن كه مانند شاخه‌اى خود را از شيرهء هستى بخش خويش منقطع مىسازد ، به حكم اجبار پژمرده و فاسد خواهد شد . » ( 5 ) \r\n« امير آلبانى - دانش و نيكويى در نظر بدان ناپسند است . ناپاكان تنها با پليدى دل خوش هستند . » ( 6 ) \r\n","description":"","footnote":" ( 1 ) همان مأخذ ، ص 221 . .  ( 2 ) همان مأخذ ، ص 221 . .  ( 3 ) همان مأخذ ، ص 222 . .  ( 4 ) همان مأخذ ، ص 223 . .  ( 5 ) همان مأخذ ، ص 227 . .  ( 6 ) همان مأخذ ، ص 227 . . ","page_name":" 49 ","page_number":53},
  {"content":"\r\n« امير آلبانى - اگر خدايان كارگزاران خود را آشكارا براى رام كردن اين گناهكاران پست به زودى بر زمين نفرستند ، بايد گفت كه آدمى ناچار است چون ديوان و عفريتان دريايى هم نوعان خود را طعمهء خويش سازد . » ( 1 ) \r\n« امير آلبانى - اى شيطان خويشتن را بنگر . زشتىها و عيبهاى جسمى در پيكر يك ديو آن چنان نازيبا و نفرت انگيز جلوه نمىكند كه در قامت زنى . » ( 2 ) \r\n« امير آلبانى - معلوم مىشود كه شما داوران بالا دست ، زبر دست هستيد كه به اين سرعت از جرايم ما فرو دستان انتقام كشيد . » ( 3 ) \r\n« امير گلاستر - اى خدايان توانا اين دنيا را ترك مىگويم و به شهادت شما با شكيبايى و رنج و عذاب دراز آن را از خود دور مىكنم . اگر مىتوانستم بىآن كه با اراده و نيات بلند شما مخالفت كنم ، بار زندگى را بر دوش بكشم ، آن وقت مىگذاشتم تا كه اين ماندهء منفور شمع زندگيم بسوزد و خاموش گردد . » ( 4 ) \r\n« لير - گمان مىكنى كه اين طوفان شوريده سر كه به پوست ما مىتازد ، چيز وحشتناكى است ؟ گمان تو چنين است ، ولى آن جا كه بيمارى جانگداز وجود دارد - بيمارى ناچيز به دشوارى محسوس است . تو از خرس اجتناب مىكنى ، ولى اگر گريزت از او به سوى درياى خروشان متلاطم باشد ، آن وقت با گستاخى و دلاورى كاملى بر مىگردى و با خرس مواجه مىشوى . وقتى كه انديشه با اندوه توأم نيست بدن حساس مىشود ، ولى طوفان فكر هر حسى را جز همان احساس ضربهء دردناك ، ( ناسپاسى فرزند ) از خاطرم خارج كرده است . » ( 5 ) \r\n« ادگار - آقا رفتيد خدا حافظ با وجود اين از كجا مىدانم وقتى كه زندگى\r\n","description":"","footnote":" ( 1 ) همان مأخذ ، ص 227 . .  ( 2 ) همان مأخذ ، ص 228 . .  ( 3 ) همان مأخذ ، ص 229 . .  ( 4 ) همان مأخذ ، ص 242 . .  ( 5 ) همان مأخذ ، ص 191 - 190 . . ","page_name":" 50 ","page_number":54},
  {"content":"\r\nاين چنين مايل است كالاى خود را به دست يغماى مرگ بسپارد ، تصور و خيال محض گنجينهء زندگى را ازو نربايد . » ( 1 ) \r\n« امير گلاستر - افسوس كه چشم ندارم . آيا بد بخت و سيه روز از اين موهبت كه بتواند با مرگ به زندگى خود خاتمه دهد محروم است ؟ باز هم مايهء تسلى خاطر بود كه فلاكت بتواند خشم و غضب ستمگر را فريب داده با مرگ خود نيت پر غرور او را خنثى و بىاثر سازد . » ( 2 ) \r\n« امير گلاستر - اكنون حواس خود را باز يافته‌ام . از اين پس آن قدر تحمل رنج مىكنم تا خود فرياد بر كشد ، بس است ، بس است و بميرد . » ( 3 ) \r\n« لير - چطور ، مگر ديوانه‌اى ؟ انسان مىتواند بىچشم ببيند كه دنيا چگونه مىگذرد ، با گوشهايت تماشا كن . بنگر كه چگونه آن قاضى در آن سو به آن دزد سادهء آن طرفى ناسزا مىگويد و بد زبانى مىكند . اكنون در گوشهايت جاى ايشان را تغيير بده . نهانى آنان را اين دست و آن دست كن . حالا بگو ببينم قاضى كدام و دزد كدام است ؟ آيا ديده‌اى كه سگ رعيت به گدايى پارس كند ؟ » ( 4 ) \r\n« لير - اهو ، منظورت اين است كه در سرت چشم و در كيسه ات پول نيست ؟ چشمانت در حال بدى است و كيسه ات نيز سبك است و با اين همه مىبينى كه دنيا چگونه مىگذرد . » ( 5 ) \r\n« لير - و آن گدا از آن توله پا بگريز نهاد ؟ اكنون تو مىتوانى قيافهء شوكت و افتخار مرا بنگرى . سگ را هم كه صاحب قدرت باشد اطاعت مىكنند . اى فراش\r\n","description":"","footnote":" ( 1 ) همان مأخذ ، ص 242 . .  ( 2 ) همان مأخذ ، ص 243 . .  ( 3 ) همان مأخذ ، ص 244 . .  ( 4 ) همان مأخذ ، ص 248 . .  ( 5 ) همان مأخذ ، ص 248 . . ","page_name":" 51 ","page_number":55},
  {"content":"\r\nفرومايه جلوى دست خونريزت را بگير . . . ربا خوار عوام فريب را به دار مىزنند . عيبها و زشتىها هر چند كوچك و ناچيز باشند باز هم از لاى جامه پاره پاره ات ديده مىشوند ، جامه هاى فاخر و جامهء خز دار هر زشتى را مستور مىدارد . گناه را با زر بپوشان و ببين كه چگونه خدنگ نيرومند عدالت وقتى كه به سوى آن پرتاب شد بىآن كه به آن گزندى رساند خود مىشكند ، ولى بيا آن را با جل و پلاسى مسلح ساز ، خواهى ديد كه حتى كاهى كوچك نيز آن را سوراخ خواهد كرد . هيچ چيز جرم نيست . هيچ چيز - مىگويم هيچ چيز و ايشان را قادر خواهم ساخت كه تبرئه شوند ، اين اعتماد و اطمينان را از جانب من بپذير . رفيق آگاه باش كه قدرت من لبهاى متهم را مىتواند ممهور سازد . تو چشمى شيشه‌اى تهيه كن و هم چون سياست مدارى پست وانمود كن كه چيزهايى را كه نمىتوانى ببينى ، مىبينى . . . » ( 1 ) \r\n« لير - ما گريه كنان بدين جهان قدم گذارده‌ايم و مىدانى كه وقتى براى نخستين بار در هواى زندگى و اين جهان تنفس كرديم ، گريه و فغان آغاز نموديم . » ( 2 ) \r\n« لير - وقتى به دنيا مىآييم به خاطر اين كه قدم در جايگاه نادانان گذارده‌ايم مىگرييم . » ( 3 ) \r\n« لير - كسى مرا كمك نمىكند ؟ من تنها و بىكس هستم ؟ يعنى چه ؟ تنهايى آدمى را هم چون نمك مىسازد تا ديده گانش را به جاى آب پاش براى سير كردن گلها و براى فرو نشاندن گرد و غبار پاييز به كار برد . » ( 4 ) \r\n« ادگار - آدمى بايد همان گونه كه ورود به اين جهان را تحمل مىكند ،\r\n","description":"","footnote":" ( 1 ) همان مأخذ ، ص 249 - 248 . .  ( 2 ) همان مأخذ ، ص 249 . .  ( 3 ) همان مأخذ ، ص 249 . .  ( 4 ) همان مأخذ ، ص 250 . . ","page_name":" 52 ","page_number":56},
  {"content":"\r\n\r\nخروج از آن را نيز تحمل نمايد . » ( 1 ) \r\n« ادگار - خدايان عادلند و از شرارتهاى نامطبوع وسايلى به وجود مىآورند تا از ما انتقام بكشند . » ( 2 ) \r\n« ادگار - آه كه زندگى ما تا چه حد شيرين است كه ترجيح مىدهيم هر ساعت شكنجه هايى نظير درد مرگ را متحمل شويم و يك باره نميريم . » ( 3 ) \r\n« امير آلبانى - اين عدالت و مكافات خداوند است كه ما را به لرزه مىاندازد و نمىتواند ما را متأسف سازد . » ( 4 ) \r\n« امير آلبانى - سنگينى اين زمانهء افسرده را بايد بر روى شانه هاى مطيع تحمل كنيم و آن چه را كه احساس مىكنيم و نه آن چه را كه شايسته است بگوييم ، بر زبان آوريم . سالخورده ترين ما بيشتر از همهء ما متحمل آن بوده و ما كه جوان هستيم هرگز آن قدر زندگى نخواهيم كرد و اگر هم بكنيم اين قدر غم و اندوه را هرگز نخواهيم ديد . » ( 5 ) \r\nمنتخباتى از كتاب هملت ويليام شكسپير\r\n« هملت - اوه كاش اين تن سخت جان مىتوانست بگدازد و آب شود و همچون شبنم محو گردد يا باز ، كاش پروردگار جاويد خود كشى را نهى نفرموده بود خدايا خدايا چقدر امور اين جهان در نظرم فرساينده و نابه كار و بىمزه و سترون مىنمايد تفو تف ، بر اين جهان باد باغى است پر گياه هرز كه دانه بر آورده\r\n","description":"","footnote":" ( 1 ) همان مأخذ ، ص 269 . .  ( 2 ) همان مأخذ ، ص 279 . .  ( 3 ) ليرشاه ، ويليام شكسپير ، ص 280 . .  ( 4 ) همان مأخذ ، ص 283 . .  ( 5 ) همان مأخذ ، ص 288 . . ","page_name":" 53 ","page_number":57},
  {"content":"\r\nو چيزهاى پست و ناهنجار آن را در تصرف گرفته . . . » ( 1 ) \r\n« لايرتيس - جز اين هيچش ندانيد ، زيرا در طبيعت تنها رگ و پى يا پيكر نيست كه مىبالد . بتدريج كه معبد تن وسعت مىيابد ، مراسم نيايش جان و هوش در آن دامنهء وسيعترى مىگيرد .\r\nشايد او اين دم دلباختهء شماست و هيچ ناپاكى و فريبى چهرهء شريف آرزويش را تيره نمىدارد ، ولى با سنجش پايگاه بلندى كه دارد ، شما بايد از آن بترسيد كه اراده اش به دست خود نباشد ، چه او فرمانبردار نسبت والاى خويش است ، او نمىتواند مانند مردم بىنام و نشان به دل خواه خود رفتار كند ، چه ايمنى و سلامت سراسر كشور به انتخاب او وابسته است : از اين رو انتخاب او به ناچار با راى و خواست پيكرى كه او سر آن است محدود مىگردد . » ( 2 ) \r\n« لايرتيس - افيليا ، خواهر گراميم بر حذر باشيد ، از محبت خود گامى وا پستر بمانيد ، تا از دسترس خطر كامجويى بيرون باشيد . پرهيزكارترين دوشيزه اگر زيبايى خود را در برابر ماه از پرده به در كشد ، باز بيش از آن چه بايد گشاده دستى نموده است . حتى فرشتهء تقوى از ضربات افترا مصون نيست ، شته چه بسا كه پيش از شكفتن غنچه ها فرزندان بهارى را مىخراشد و در شبنم زلال بامداد جوانى است كه خطر سرايتهاى مرگبار نزديكتر است . پس به هوش باشيد ، بهترين ايمنى در ترس است و جوان اگر چه تنها بوده باشد باز با خود سر طغيان دارد . » ( 3 ) \r\n« افيليا - من اين اندرزهاى نيكو را نگهبان قلب خود خواهم ساخت ، ولى برادر عزيزم شما خود از آن كشيشان ناپارسا نباشيد كه راه دشوار و پر خس و خار آسمان را به ما نشان مىدهند ، اما خود بسان آدم هرزه‌اى خود خواه و بىباك در جادهء پر\r\n","description":"","footnote":" ( 1 ) هملت ، ويليام شكسپير ، ترجمهء م . به آذين ، ص 29 . .  ( 2 ) همان مأخذ ، ص 37 . .  ( 3 ) همان مأخذ ، ص 38 . . ","page_name":" 54 ","page_number":58},
  {"content":"\r\nگل كامكارى گام بر مىدارند و پروايى از مواعظ خود ندارند . » ( 1 ) \r\n« پولونيوس - آن چه مىانديشى بر زبان مىآور و به انديشه هاى نسنجيد جامهء عمل مپوشان ، دوستان خود را پس از آزمودن با پنجهء فولادين در جان خود جاى ده ، ولى دستهاى خود را براى پذيرايى هر خام سر از تخم در آورده فرسوده مكن ، از ستيزه بپرهيز ، اما اگر بدان كشانده شدى چنان بكوش كه از تو پروا كنند . گوش خود را به شنيدن گفتهء هر كس بگمار ، ولى با كمتر كسى هم داستانى كن . با هر كسى راى بزن ، اما قضاوت خود را فاش مگردان . به مقتضاى آن چه در كيسه دارى رختهاى گرانبها بپوش ، اما دور از بو الهوسى باش : جامه ات فاخر باشد ، نه پر زرق و برق ، زيرا هيئت ظاهرىاى بسا كه بر خود مرد دلالت مىكند و در فرانسه مردم بلند پايه و و الا مقام خاصه از اين راه نشان مىدهند كه نسبت عالى دارند . نه وام بگير و نه بده ، زيرا وام دادن چه بسا از دست دادن پول و دوست هر دواست و اما وام گرفتن عقل معاش را كند مىدارد . به ويژه اين يك نكته : با خود درست كار باش و همچنان كه بيقين شب از پس روز مىآيد ، نتيجه چنان خواهد بود كه با ديگران نخواهى توانست دغلكار باشى . خدا به همراه ، دعاى خير من اين پندها را در تو بارور كناد » ( 2 ) \r\n« هملت - بله ، به راستى ، ولى با آن كه من از همين سرزمينم و با چنين مراسمى زاده و پرورده شده‌ام ، باز بر آنم كه اين رسم همان بهتر كه منسوخ گردد . اين شاد خوارى احمقانه موجب مىشود كه از خاور تا به اختر همهء ملتها بر ما خرده بگيرند و نكوهشمان كنند و مىخواره مان بخوانند و نام ما را با كنيهء خوك بچه بيالايند ، بىشك اين عيب هنرهاى ما را هر چند در مرتبهء والايى باشد از جوهر و مغز افتخار خود محروم مىگرداند . در مورد آحاد مردم نيز چنين است ، چه بسا كه به سبب لكهء ناهنجارى در سرشتشان ، مثلًا نقصى در نسب خويش ، - و آنان در اين باره چه گناه\r\n","description":"","footnote":" ( 1 ) همان مأخذ ، ص 38 . .  ( 2 ) همان مأخذ ، ص 39 . . ","page_name":" 55 ","page_number":59},
  {"content":"\r\nدارند ، چه هيچ كس خود اصل و تبار خود را بر نمىگزيند ، - يا از سلطهء جبارانهء خويى كه غالباً ديوار بست و برجهاى عقلشان را واژگون مىكند ، يا از آن رو كه عادتى در ايشان همچون مخمرى بس نيرومند به رفتار و اطوار برازنده شان رنگى ناشايست مىدهد - بارى ، اين گونه كسان كه تنها مهر يك نقص بر پيشانى دارند و آن هم جامه‌اى است كه طبيعت يا ستارهء بخت بر قامتشان راست كرده ، حتى اگر ديگر فضيلتهايشان به پاكى فيض يزدانى بوده و تا آن جا كه آدمى را تاب آن هست بىكران باشد ، چه بسا كه در ديده عيب جوى عامه براى همين يك نقص مردود گردند . يك ذره پليدى شريفترين گوهر را تباه مىكند و همچون خود رسوا مىسازد . » ( 1 ) \r\n« هملت - اى فرشتگان و كارگزاران رحمت ياريمان كنيد ، خواه تو روح آمرزيده باشى يا اهريمن نفرين شده ، خواه با خود هواى بهشت آورده باشى و خواه نفس دوزخ ، خواه نيت بد داشته باشى و خواه نيك ، بارى با چنان هيئت اسرار آميزى آمده‌اى كه ناچار با تو سخن خواهم گفت و تو را شاه و پدر خود هملت ، فرمانرواى دانمارك ، خواهم خواند آه ، پاسخم ده بر من مپسند كه در خفقان نادانى بمانم ، بگو براى چه استخوانهاى تقديس شده و به دست مرگ سپرده ات از كفن سر بر آورده است ؟ براى چه مزارى كه خود ديدم در آن آرميده‌اى ، ناگهان آرواره هاى سنگين و مرمرين خود را از هم گشاد و تو را باز بيرون افكند ؟ تو اى پيكر مرده از چيست كه بار ديگر سرا پا در زرده فولاد رفته بدينسان به ديدار فروغ ماه آمده‌اى ، تا شب را سهمگين كرده ما را كه فريب خوردهء طبيعتيم با انديشه هايى كه از دسترس جان ما به دور است ، چنين به سختى به لرزه در آورى ؟ بگو ، اين براى چيست ؟ از چه روست ؟ چه بايدمان كرد ؟ » ( 2 ) \r\n« شبح - من روح پدرت هستم و تا چندى محكوم بدانم كه شبها سر گردان\r\n","description":"","footnote":" ( 1 ) همان مأخذ ، ص 44 و 45 . .  ( 2 ) همان مأخذ ، ص 45 . . ","page_name":" 56 ","page_number":60},
  {"content":"\r\nباشم و روزها در زندان آتشين روزه بگيرم ، تا گناهان زشت دوران زندگيم بسوزد و پاك شود . من اگر از افشاى رازهاى زندان خود منع نشده بودم ، مىتوانستم چنان توصيفش كنم كه هر كمترين كلمهء آن ، روح تو را آشفته دارد و خون جوان تو را منجمد سازد و چشمان تو را همچون دو ستاره از مدار خود به در كند و جعد تاب موهايت را بر افشاند و هر تار آن را بسان خار خار پشت مضطرب راست بايستاند ، ولى راز جهان جاويد براى گوشهاى ساخته از گوشت و خون نيست . » ( 1 ) \r\n« شبح - . . . ولى ، همچنان كه تقوى هنگامى كه هرزگى در هيئتى آسمانى وى را به خود دعوت كند هيچ بر انگيخته نمىشود ، فسق هم اگر با فرشته‌اى رخشان پيوند يابد ، باز از بستر آسمانى خود به ستوه مىآيد و طعمهء خود را در پليدىها مىجويد . » ( 2 ) \r\n« هملت - . . . هورا ، بشنو ، در زمين و آسمان بسا چيزها هست كه فلسفه تان به خواب نديده . » ( 3 ) \r\n« روزنكرانتز - پس خود دنيا زندان است .\r\nهملت - زندانى بزرگ ، با حجره ها و بيغوله ها و سياه چالهاى بسيار ، كه دانمارك يكى از بدترين آنهاست .\r\nروزنكرانتز - ما كه همچو گمان نمىكنيم ، خداوندگار من هملت - خوب ، پس براى شما چنين نيست ، زيرا هيچ چيز به نفس خود خوب يا بد نيست ، بلكه انديشه است كه آن را چنان مىنمايد : براى من دانمارك زندان است .\r\nروزنكرانتز - پس جاه طلبى شماست كه آن را بدين صورت در مىآورد . اين جا براى پرواز انديشه تان جاى بس تنگى است .\r\n","description":"","footnote":" ( 1 ) همان مأخذ ، ص 49 و 48 . .  ( 2 ) همان مأخذ ، ص 50 . .  ( 3 ) همان مأخذ ، ص 56 . . ","page_name":" 57 ","page_number":61},
  {"content":"\r\nهملت - به خدا ، من مىتوانم در پوست گردويى محصور باشم و خود را شاه سرزمين بىكرانى بدانم ، اگر اين نمىبود كه خوابهاى آشفته مىبينم . . . گيلدنسترن - و اين خوابها براستى همان جاه طلبى است ، چه جوهر هستى ، جاه طلبى ، سايهء خوابى بيش نيست .\r\nهملت - خود خواب چيزى جز سايه نيست .\r\nروزنكرانتز - درست ، و من جاه طلبى را چنان پوچ و ناچيز مىدانم كه سايهء سايه‌اى بيش نيست .\r\nهملت - در اين صورت مردم خرده پاتنند و پادشاهان و پهلوانان گسترده يال و كوپال ما ، سايهء اين مردم . چطور است به دربار برويم ؟ زيرا به ايمانم سوگند ، توانايى احتجاج ندارم . » ( 1 ) \r\n« هملت - من همهء نشاط خود را از دست داده و ترك هر گونه ورزش معتاد خود كرده‌ام و به راستى چنان حال افسرده‌اى دارم كه زمين ، اين بناى نغز ، به چشمم فلانى بىبر مىنمايد و اين سرا پرده بس شگرف هوا ، مىبينيد ، اين سايبان زيباى آسمان ، اين بام همايون آراسته به شعله هاى زرين ، آرى ، اين همه براى من جز تودهء بخارات آلوده و طاعونزا چيزى نيست . چه شاه كارى است آدمى تا چه حد در خردمندى بزرگوار و در استعداد چه نامحدود است در هيئت و در رفتار چالاك و دل پسند ، در عمل هم پايه فرشتگان و در فهم و ادراك پندارى خداست زيبايى جهان است و گل سر سبد جانداران و با اين همهء اين جوهر خاك در چشم من هيچ است . براى من مرد گيرايى ندارد ، نه ، همچنان كه زن نيز ندارد ، هر چند گويى با لبخندتان مىخواهيد خلاف اين را برسانيد . » ( 2 ) \r\n« پولونيوس - بهترين بازيگران جهان ، خواه در تراژدى ، خواه در كمدى يا نمايش تاريخى ، روستايى ، كمدى روستايى ، كمدى تاريخى روستايى ، تراژدى\r\n","description":"","footnote":" ( 1 ) همان مأخذ ، ص 79 . .  ( 2 ) همان مأخذ ، ص 83 . . ","page_name":" 58 ","page_number":62},
  {"content":"\r\nتاريخى ، تراژيكو كمدى تاريخى و روستايى ، با صحنه آرايى ثابت يا منظومهء دكور . برايشان نه آثار سنكا زياده سنگين است و نه آثار پلاتوس زياده سبك . در تقرير سخنان مطنطن يا گفتار آزاد و بىبند و بار براستى همانند ندارند . » ( 1 ) \r\n« هملت - به جان مسيح ، مرد ، خيلى از آن بهتر ، اگر از هر كسى به قدر شايستگىاش پذيرايى شود ، كيست كه از تازيانه جان بدر برد ؟ از آنها فرا خور شرف و بزرگوارى خودتان پذيرايى كنيد و هر چه شايستگىشان كمتر باشد ، نيكىهاىتان ارج بيشترى خواهد داشت . » ( 2 ) \r\n« هملت - بودن يا نبودن ، حرف در همين است . آيا بزرگوارى آدمى بيشتر در آن است كه زخم فلاخن و تير بخت ستم پيشه را تاب آورد ، يا آن كه در برابر دريايى فتنه و آشوب سلاح بر گيرد و با ايستادگى خويش بدان همه پايان دهد ؟ مردن ، خفتن نه بيش ، و پندارى كه ما با خواب به دردهاى قلب و هزاران آسيب طبيعى كه نصيب تن آدمى است پايان مىدهيم ، چنين فرجامى سخت خواستنى است . مردن ، خفتن ، خفتن ، شايد هم خواب ديدن ، آه دشوارى كار همين جاست ، زيرا تصور آن كه در اين خواب مرگ ، پس از آن كه از اين هياهوى كشنده فارغ شديم ، چه رؤياهايى به سراغمان توانند آمد ، مىبايد ما را در عزم خود سست كنند و همين موجب مىشود كه عمر مصايب تا بدين حد دراز باشد . به راستى ، چه كسى به تازيانه ها و خوارىهاى زمانه و بىداد ستمگران و اهانت مردم خود بين و دلهرهء عشق خوار داشته و دير جنبى قانون و گستاخى ديوانيان و پاسخ ردى كه شايستگان شكيبا از فرومايگان مىشنوند تن مىداد و حال آن كه مىتوانست خود را با خنجرى برهنه آسوده سازد ؟ چه كسى زير چنين بارى مىرفت و عرق ريزان از زندگى توان فرسا ناله مىكرد ، مگر بدان رو كه هراس چيزى پس از مرگ ، اين سرزمين ناشناخته كه هيچ مسافرى دوباره از مرز آن باز نيامده است ، اراده را سر گشته مىدارد و موجب مىشود تا بد بختىهايى را كه بدان دچاريم\r\n","description":"","footnote":" ( 1 ) همان مأخذ ، ص 86 . .  ( 2 ) همان مأخذ ، ص 93 . . ","page_name":" 59 ","page_number":63},
  {"content":"\r\nتحمل كنيم و به سوى ديگر بلاها كه چيزى از چگونگىشان نمىدانيم نگريزيم . پس ادراك است كه ما همه را بز دل مىگرداند ، بدينسان رنگ اصلى عزم از سايهء نزار انديشه كه بر آن مىافتد ، بيمار گونه مىنمايد و كارهاى بزرگ و خطير به همين سبب از مسير خود منحرف مىگردد و حتى نام عمل را از دست مىدهد . ديگر دم فرو بنديم اينك فيلياى زيبا اى پرى رو در نيايشهاى خود گناهان من همه را به ياد آر » ( 1 ) \r\n« هملت - در بارهء بزكهاتان هم چيزهايى شنيده‌ام . خدا به شما چهره‌اى داده است ، ولى شما خودتان را به صورت ديگرى در مىآوريد : با جست و خيز مىرقصيد ، مىخراميد ، نوك زبانى حرف مىزنيد ، به آن چه خدا آفريده نامهاى مسخره مىدهيد ، از بىخبرى تان مايه هرزگى مىسازيد . برويد ، ديگر بيزار شده‌ام ، همينهاست كه ديوانه‌ام كرده‌اند . » ( 2 ) \r\n« هملت - همچنين پر بىحال نباشيد ، بلكه عقل و تميز خود را مقتداى كار خويش سازيد : حركات خود را مناسب گفتار و گفتار را هماهنگ حركات خود كنيد و خاصه از آن بپرهيزيد كه از حد خويشتن دارى و آزرم طبيعى در گذريد ، زيرا هر گونه افراطى از اين دست ، از منظور و مراد نمايش به دور است . هدف نمايش از آغاز چنين بوده و هنوز هم هست كه اگر بتوان گفت آيينه‌اى در برابر طبيعت نگه دارد و چهرهء فضيلت و تصوير رذالت را بدانها بنمايد و به زمانه و هيئت اجتماع نشان دهد بر چه رنگ و چه رسمى است . حال اگر كار به افراط يا تفريط كشانده شود ، اگر هم مشتى نادان از آن به خنده در آيند ، جز آزردن مردم صاحب تميز ثمرى نخواهد داشت ، اما خرده گيرى يك تن از اينان بايد بيش از تأييد سراسر يك تالار از آن گروه ديگر برايتان ارزش داشته باشد . اوه بازيگرانى هستند كه من بازىشان را ديده‌ام و از ديگران ، آن هم با چه زبانى ، - تمجيدشان را شنيده‌ام ، - اما ، خدا بر من ببخشايد حركاتشان و لحن گفتارشان نه به مسيحى مىرفت ، نه به كافر و نه حتى آدمى زاد چنان مىخراميدند و چنان نعره سر مىدادند كه به گمانم آب و گلشان را يكى از\r\n","description":"","footnote":" ( 1 ) همان مأخذ ، ص 102 - 101 . .  ( 2 ) همان مأخذ ، ص 105 . . ","page_name":" 60 ","page_number":64},
  {"content":"\r\nكار آموزان طبيعت سرشته بود و خوب هم از كار درنياورده بود ، بس كه به زشتى اداى آدميان را در مىآوردند » ( 1 ) \r\n« هملت - اوه به كلى رفعش كنيد و نگذاريد كسانى كه در نقش دلقك بازى مىكنند ، بيش از آن چه برايشان پيش بينى شده حرف بزنند ، چه برخى از ايشان هستند كه خود خنده سر مىدهند تا آن دسته از تماشاييان را كه بيمايه ترند با خود بخندانند ، اما درست در همان اثنا نكتهء مهمى در نمايش نامه هست كه مىبايد بدان توجه داشت ، اين كار ناپسند است و در احمقى كه بدان مبادرت مىورزد نشانهء فزون طلبى بسيار محقرى است . » ( 2 ) \r\n« هملت - نه ، گمان مبر كه سر چاپلوسى دارم . مگر از تو كه براى خوراك و پوشاك جز خوى خوش اندوخته‌اى ندارى ، چه اميد بخششى مىتوانم داشته باشم ؟ مرد بىنوا را براى چه خوشامد بگويند ؟ نه ، زبانهاى شهد آميز دست دنيا داران احمق را مىليسد و لولاهاى نرم زانوان جايى خم مىشود كه دم لابه كردن سود بخش باشد . مىشنوى ؟ از آن دم كه جان پاكم توانست به اختيار عمل كند و ميان مردم تميز دهد ، تو را بىبازگشت براى خود بر گزيد ، زيرا تو با آن كه مىبايست به هر مشقتى تن دهى ، مردى بوده‌اى كه به هيچ چيز سر فرود نمىآورد و لطمات سر نوشت و نوازشهاى آن را به يك سان مىپذيرد . خوشا به حال كسانى كه خون و خردشان چنان درست به هم پيوند خورده است كه ديگر چون نى نيستند كه سر انگشتان بخت هر نوايى كه بخواهد از ايشان بيرون بكشد تو مردى را به من نشان بده كه بندهء سودها نباشد تا من او را در ژرفناى قلب خود ، در آن قلب قلب خود كه تو را جاى داده‌ام ، نگهبان باشم . » ( 3 ) \r\n","description":"","footnote":" ( 1 ) همان مأخذ ، ص 110 - 109 . .  ( 2 ) همان مأخذ ، ص 110 . .  ( 3 ) همان مأخذ ، ص 112 - 111 . . ","page_name":" 61 ","page_number":65},
  {"content":"\r\n« هملت - . . . بازيگران نمىتوانند رازى را پنهان بدارند ، همه را خواهند گفت . » ( 1 ) \r\n« بازيگر شاه - يقين دارم كه آن چه اكنون مىگوييد ، همان است كه در انديشه داريد ، ولى چه بسا كه ما از آن چه عزم كرده‌ايم روى بر مىتابيم . نيت در آدمى بندهء حافظه است ، در شور و التهاب مىزايد ، اما تاب زندگى كمتر دارد . درست مانند ميوه نارس كه سخت به درخت چسبيده است ، اما پس از آن كه رسيد بىآن كه تكانش دهيد مىافتد . وامى كه ما تنها در برابر خويش بر عهده گرفته‌ايم ، ناچار در پرداختن آن فراموش كاريم و آن چه ما به هنگام شور سودا بر خود فرض مىشماريم ، همين كه سودا فرونشست ، انگيزهء خود را از دست مىدهد . سوك يا سرور ، هر چند كه شديد باشد ، تأثيرش با خود آن از ميان مىرود . آن جا كه شادى سخت در نشاط بود ، اندوه سخت به زارى مىافتد . خوشى به كمترين حادثه‌اى افسرده مىشود و سوك سرود مىخواند . اين جهان پايدار نيست در اين صورت چه جاى شگفتى است كه حتى عشق ما با پست و بلند احوال ما دگرگون شود ؟ زيرا اين كه آيا عشق سر نوشت را به دنبال مىكشد يا سر نوشت عشق را ؟ ، پرسشى است كه همواره در برابر ما مطرح است . هر گاه بزرگى از پاى در افتد ، مىبينيد كه دست پروردگانش از او مىگريزند ، اما گدا اگر به جايى برسد دشمنانش به دوستى پيش - باز او مىآيند . پس عشق همانا خدمتگزار و پرستار سر نوشت است ، زيرا مرد بىنياز هرگز از داشتن دوستان محروم نمىماند ، اما مرد نيازمند اگر دوستى دروغين را به آزمايش بگيرد ، بىچون و چند او را به دشمنى خود او وا مىدارد ، ولى به آن چه در نخست مىگفتيم بر گرديم خواستها و سر نوشت ما چنان در جهت خلاف يكديگر سير مىكنند كه همواره تدبيرهاى ما واژگون مىگردد ، انديشه هامان از آن ماست ، اما نه سرانجام كارشان . پس چنين پندار كه شوهر ديگرى نخواهى كرد ، ولى با مرگ نخستين سرورت ، اين پندار تو هم خواهد مرد » ( 2 ) \r\n","description":"","footnote":" ( 1 ) همان مأخذ ، ص 116 . .  ( 2 ) همان مأخذ ، ص 118 و 119 . . ","page_name":" 62 ","page_number":66},
  {"content":"\r\n« هملت - بگذار آهوى زخم خورده برود و مويه سر دهد ، و گوزن آسيب نديده بازى و نشاط كند زيرا ، هنگامى كه برخى در خوابند برخى ديگر بايد بيدار بمانند :\r\nچرخ روزگار بر اين نمط مىگردد . » ( 1 ) \r\n« شاه - . . . اوه تبه كارى من پليد است و آسمان را به گندمى آلايد ، نخستين و كهنترين لعنى كه نازل شد بر آن سنگينى مىكند : كشتن برادر با آن كه دلم سخت مشتاق است ، از دعا كردن عاجزم ، گناه من كه به نيرو فزونتر است ، نيت نيرومند مرا از پاى در مىآورد ، و من مانند كسى كه دو كار در پيش دارد به جاى آن كه از يكى آغاز كند ، در ترديد مىمانم و هر دو را به دست غفلت مىسپارم . ولى ، اگر هم اين دست نفرين شده از خون برادر آستر يافته باشد ، باز آيا در آسمانهاى رحمت چندان باران نيست كه آن را بشويد و به سفيدى برف گرداند ؟ بخشايش جز اين به چه كار مىآيد كه رو در رو در چهرهء گناه بنگرد ؟ و در دعا مگر جز اين نيروى دوگانه چيزى هست كه ما را در پرتگاه گناه نگه دارد ، يا پس از ارتكاب موجب آموزش گردد ؟ پس من مىتوانم سر به آسمان بردارم ، گناهم شسته خواهد شد . ولى ، آه چه دعايى شايستهء حال من تواند بود ؟ » قتل شنيع مرا بر من ببخش » نه اين ممكن نيست ، زيرا من همچنان از ثمرات قتل كه انگيزهء من در اين كار بود ، يعنى از تاج شاهى و اقتدار و شهبانوى خود برخوردارم . آيا مىتوان بخشوده شد و باز در مصاحبت جنايت بود ؟ اين شيوهء پوسيدهء اين جهان است كه دست زر اندود جنايت عدالت را كنار مىزند و چه بسا كه بخشايش قانون با همان سود حاصل از تبه كارى خريدارى مىشود ولى در آن بالا كار از قرار ديگرى است ، آن جا فريب و دغل نيست ، هر عملى آن جا با خصلت راستين خود حاضر است و ما ناگزيريم در برابر چهرهء بر آشفتهء گناهان خود در پى تبرئهء خويش بر آييم .\r\n","description":"","footnote":" ( 1 ) همان مأخذ ، ص 122 و 123 . . ","page_name":" 63 ","page_number":67},
  {"content":"\r\nپس چه بايد كرد ؟ چه كارى كه از دست آن بر نيايد ؟ اما وقتى كه نتوان توبه كرد ، ديگر چه كارى از آن ساخته است ؟ اوه چه بىچارگى چه دلى به سياهى مرگ چه روح پاى در گلى كه هر چه بيشتر براى رهايى مىكوشد بيشتر فرو مىرود اى فرشتگان ياريم كنيد و شما اى تارهاى پولادين قلب من ، همچون اعصاب كودك نوزاد نرم گرديد شايد كار به نيكى بينجامد . » ( 1 ) \r\n« شاه - سخنان رو به آسمان دارند ، اما انديشه‌ام بر زمين مىماند . سخن تا انديشه با وى همراه نباشد هرگز به آسمان دسترس ندارد . » ( 2 ) \r\n« هملت - . . . عادت ، ان غولى كه هر احساسى را در ما مىبلعد ، با همه ديو سيرتى از اين جهت فرشته‌اى است كه در تمرين كارهاى نيك و پسنديده نيز جامه و ردايى شايسته در ما مىپوشاند . امشب خوددارى ورزيد ، و همين خود امساك بعدى را اندكى آسانتر خواهد كرد : و آن كه از پى آن خواهد آمد باز آسانتر خواهد بود چه ، عادت كم و بيش مىتواند مهر و نشان طبيعت را دگرگون سازد و حتى اهريمن را رام گرداند يا با نيرويى شگرف بيرونش براند . » ( 3 ) \r\n« هملت نه در جايى كه سر گرم خوردن باشد ، بلكه آن جا كه مىخورندش . انجمنى از كرمهاى سياست مدار به جانش افتاده‌اند . در زمينهء خورد و خوراك يگانه سرور و سالارتان كرم است ، ما همه گونه جانوران را پرورش مىدهيم تا خود پروار شويم ، و باز ما براى كرمهاست كه خود را پروار مىكنيم . شاه فربه و گداى لاغر دو خورش متفاوت بيش نيستند ، دو خورش بر سر يك ميز ، همين و بس . » ( 4 ) \r\n« هملت - . . . چگونه هر تصادفى مرا متهم مىدارد و بر انتقام كند رفتار من مهميز مىزند آدمى ، اگر همهء لذت و برنامهء اوقاتش جز خور و خواب نباشد ، چيست ؟\r\n","description":"","footnote":" ( 1 ) همان مأخذ ، ص 132 و 133 . .  ( 2 ) همان مأخذ ، ص 135 . .  ( 3 ) همان مأخذ ، ص 144 . .  ( 4 ) همان مأخذ ، ص 155 . . ","page_name":" 64 ","page_number":68},
  {"content":"\r\nحيوانى ، نه بيش بيقين ، آن كه ما را با چنين هوش پهناورى آفريده است كه گذشته و آينده را مىبيند ، او اين كار دانى و اين خرد يزدانى را براى آن به ما نداده است كه در ما بىكار بماند و كپك بزند » ( 1 ) \r\n« هملت - درست ، و اينك آشيانهء عليا مخدرهء كرم شده است آرواره اش جدا شده و بيل گور كن بر سرش فرود آمده . اين تحول غريبى است كه ما به شوخ چشمى ناظر آن شده‌ايم . آيا پرورش اين استخوانها آن قدر هزينه در بر نداشته است كه جز به درد تيله بازى نخورد ؟ همان انديشهء آن ، استخوانهايم را به درد مىآورد . » ( 2 ) \r\n« هملت - اين هم يكى ديگر . از كجا كه كلهء يك وكيل دعاوى نباشد ؟ كو آن نكته گيرىها و آن موشكافىها و آن دعواها و آن قباله ها و آن فوت و فنهايش ؟ چطور اكنون تاب مىآورد كه اين مردك نتراشيده با بيل لجن آلودش به سرش بزند و از چه رو براى ايراد ضرب و جرح به مرافعهء دادگسترى تهديدش نمىكند ؟ هوم شايد اين يا رو در زمان خود خريدار عمدهء زمين بوده ، با قباله و قولنامه و مصالحه و ضمانت نامه و احكام اجرائيه سر و كار داشته است . آيا نتيجهء مصالحه و نامه ها و حاصل احكام اجراييش همين است كه كلهء ظريفش پر از خاك نرم باشد ؟ آيا ضمانت نامه هايش ، اگر چه دو جانبه بوده باشد ، از آن همه زمينهاى خريدارى او به اندازهء دراز او پهناى يك جفت قباله را برايش تضمين مىكند ؟ سند انتقال زمينهايش به زحمت اگر در اين گودال جا بگيرد ، ولى آيا صاحبشان هم نبايد جايى بيش از اين داشته باشد ، ها ؟ » ( 3 ) \r\n« هملت - آقا ، در دلم مبارزه‌اى در گرفته بود كه خواب را بر من حرام مىكرد حالى داشتم ، بدتر از حال شورشيانى كه در غل و زنجيرند . ولى تهور نمودم و چنين تهورى مبارك باد و بايد دانست كه گاه بىخردى آن جا كه ژرفترين تدبيرها عقيم\r\n","description":"","footnote":" ( 1 ) هملت ، ويليام شكسپير ، ص 161 . .  ( 2 ) همان مأخذ ، ص 194 . .  ( 3 ) همان مأخذ ، ص 195 . . ","page_name":" 65 ","page_number":69},
  {"content":"\r\n\r\nمىماند ، به كارمان مىآيد و همين مىبايد به ما بياموزد كه خدايى هست كه به مقاصد خام و نتراشيده مان شكل مىدهد . » ( 1 ) \r\n« هملت - حتى فرو افتادن يك گنجشك در دفتر قضا ثبت است . اگر مرگ براى هم اكنون است ، تأخيرى بر نمىتابد ، هم اكنون فرا نرسد ، به وقت خود خواهد رسيد . عمده آماده بودن است و چون آدمى از متاع دنيا چيزى با خود نمىبرد ، براى چه پيش از وقت ترك آن نگويد ؟ بگذار آن چه شدنى است بشود . » ( 2 ) \r\n« هملت - . . . اى كسانى كه از اين ضرب شست سر نوشت رنگتان پريده بر خود مىلرزيد و تماشاگران گنگ اين صحنه‌ايد ، من اگر مهلت مىداشتم ، - ولى مرگ اين قاضى سنگ دل ، در احكامش چون و چرا روا نمىدارد ، - اوه مىتوانستم به شما بگويم . . . ولى ، بگذريم ، هوراشيو ، من مىميرم ، تو زنده مىمانى ، حال مرا و امر مرا براى كسانى كه به چشم انكار مىنگرند بدرستى گزارش كن . » ( 3 ) \r\nمنتخباتى از كتاب پنج حكايت ويليام شكسپير\r\n« اى خواجهء گرامى در سيماى تو نقش اندوهى نمودار است ، ظاهراً بر اين جهان ناچيز قدر و قيمت بسيار مىنهى ، آنان كه به بهاى غم و اندوه گران خريدار كالاى اين جهاناند نقد سرمايه را زيان مىكنند » ( 4 ) \r\n« انتانى در پاسخ گفت : اى يار عزيز من بر اين جهان چنان كه هست مىنگرم به چشم من دنيا بازيگر خانه است كه هر كس در آن لعبى مىبازد و سهم من در آن ميان نقشى غم انگيز است . » ( 5 ) \r\n","description":"","footnote":" ( 1 ) همان مأخذ ، ص 206 . .  ( 2 ) همان مأخذ ، ص 217 . .  ( 3 ) همان مأخذ ، ص 224 . .  ( 4 ) پنج حكايت ، ويليام شكسپير ، ترجمهء اصغر حكمت ، ( طبع دوم ، 1956 ) ، ج 1 ، ص 4 . .  ( 5 ) پنج حكايت ، ويليام شكسپير ، ج 1 ، ص 4 . . ","page_name":" 66 ","page_number":70},
  {"content":"\r\n« اى ملكه خوبان بنا بر آن چه ديده و شنيده‌ايم ، آنان كه از پر خوارى بيمار مىشوند ، به عدد بيش از آن كسانند كه از گرسنگى مىميرند . بايد خوش دل و شاد بود با سرمايهء كم زيستن سعادتى زياد است زيرا كه گفته‌اند اسراف و تبذير موى سر را سفيد مىكند ، ليكن قناعت و خرسندى عمر دراز مىآورد . » ( 1 ) \r\n« اگر عمل به نيكى به سهولت علم به نيكى مىبود هر آينه ديرهاى كوچك به معبدهاى بزرگ مبدل مىشد و كلبه هاى گدايان به صورت قصور سلاطين در مىآمد ، غيب گوى دانا آن است كه نخست خود از پيش بينى خويش بهره ور گردد - و نزد آدمى آسان است كه به بيست تن كردار نيك بياموزد ، تا آن كه خود يكى از آن بيست تن باشد كه بايد تعليم معلم را به كار بندند . » ( 2 ) \r\n« مرا در آتش هفت بار بسوختند ، تا شايد چيزى بر گزينم كه هفت بار در كورهء دانش و خرد پخته شده باشد . دريغا كه در جهان مردمانى نادان يافت شوند كه چون من ظاهر سيم اندود دارند و ليكن در باطن مس كم بهايى بيش نيستند با سرى بىخرد اين جا آمدم و با دو كلمه تهى از دانش باز مىگردم افسوس كه بهرهء من از اين گنج بيش از اين نبود » ( 3 ) \r\n« غالباً ظاهرهاى درخشنده فريبنده‌اند ، جهانيان همواره فريفته ى زيور و زينت مىشوند . در كار عدالت و دادگسترى چه بسيار دعاوى باطل كه چون با بيانى جالب ادا مىشود ، بطلان آن پوشيده مىماند . در امر دين و آيين ، چه بسيار سيئات كبيره كه چون با جبينى ريا كار ارتكاب مىكنند ، در شمار حسنات قرار مىگيرد [ 
  ] ناراستىها همه در زير اندودى آراسته مستور مىگردد . هيچ سياه كارى نيست كه چون بيرون آن را با پردهء رنگين بيارايند ، صورت راستكارى به خود نگيرد . آرى سيماى مزين مانند ساحلى\r\n","description":"","footnote":" ( 1 ) همان مأخذ ، ج 1 ، ص 9 . .  ( 2 ) همان مأخذ ، ج 1 ، ص 9 . .  ( 3 ) همان مأخذ ، ج 1 ، ص 13 . . ","page_name":" 67 ","page_number":71},
  {"content":"\r\nموهوم است كه در دريايى هولناك به نظر رسد ، يا شبيه مقنعهء سفيد است كه به چهرهء هندو زنى سياه رو بپوشانند .\r\n« همه مانند پيكرى مجازى است كه زمانهء مكار جامه‌اى از حقيقت بر آن راست كرده و داناترين حكيمان را گمراه مىسازد . از اين رو تو اى زرد دل ربا اى طعام سنگين تو را نمىخواهم نه - تو اى سيم رنگ پريده‌اى بندهء مبتذل آدميان تو را نيز نمىطلبم . اما تو فلز بىرنگ از ظاهر تو به جاى اميد آيت ياس خوانده مىشود ، سادگى تو جايگزين آرايش است ، تو را بر مىگزينم و اميدوارم كه اين شاخ ميوهء نيك بختى بار آورد . » ( 1 ) \r\n« رحم ميراثى است الهى كه پادشاهان را از تاج و تخت سلطنت گران بهاتر مىباشد نيرويى است زمينى كه آدمى را به آسمان نزديك مىنمايد - همان گونه كه آدمى از خداوند رحيم استرحام مىكند ، بايد خود رحم پيشه سازد تا مستحق رحم شود . » ( 2 ) \r\n« اى ياران ببينيد كه نقش بد بختى تنها نصيب ما نيست ، اين تماشا خانهء بزرگ جهان ، چه نقشهاى غم انگيز دارد كه صد بار اندوهناكتر از آن است كه ما بازى مىكنيم . » ( 3 ) \r\n« آرى دنيا صحنه ايست كه زن و مرد بازيگران آنند ، از يك در درون مىآيند و از در ديگر بيرون مىشوند . آدمى در عمر خود بازىهاى بسيار مىكند كه جملگى به هفت پرده منقسم است : در آغاز ، كودكى است شير خوار كه در آغوش مادر به ناله و غريو مشغول است . پس طفلى است نو آموز كه با چهرهء نيم رنگ ، صبحگاهان چنته‌اى بر دوش گرفته و با شكوه و شكايت ، بحركتى چون حلزون راه دبستان را مىپيمايد ، سپس عاشقى است غمگين كه از كورهء دل آه هاى آتشين مىكشد و به ياد رخساره دلاويز يار\r\n","description":"","footnote":" ( 1 ) همان مأخذ ، ج 1 ، ص 14 - 13 . .  ( 2 ) همان مأخذ ، ج 1 ، ص 20 - 19 . .  ( 3 ) همان مأخذ ، ج 1 ، ص 53 . . ","page_name":" 68 ","page_number":72},
  {"content":"\r\nغزلهاى شيوا مىسرايد . آن گاه سربازى است دلير ، با بروتى مانند پلنگ كه آرزوهاى دور و دراز دارد ، در پى نيك نامى كوشان و براى جنگ و خونريزى خروشان ، همواره در طلب نامجويى و بلند آوازى ، از دهان اژدر بيم و باك ندارد . پس آن گاه قاضى است عادل ، با شكمى فربه ، كلاه پشمين بر سر و محاسنى آراسته ، عباراتى متين و حكاياتى دلنشين بر زبان ، با ديدهء ثاقب نظر مىكند . بارى پيوسته آن بازيگر بازىهاى خود را انجام مىدهد تا نوبت به پرده ششم مىرسد ، در آن هنگام پير مردى است سپيد مو و لاغر اندام ، كفش راحتى بر پا و عينكى بر بينى ، كيسه‌اى بر كنار . دريغا موزه هاى ايام شباب كه سابقا پاى او را تنگ مىنمود ، اكنون براى ساقهاى خشكيدهء وى فراخ گشته و صوت مردانه و بلند وى ، اينك مانند صداى كودكان نازك و باريك شده است همين كه نوبت به پردهء آخر مىرسد ، دومين عهد طفوليت از نو آغاز مىشود و به نيستى انجام مىپذيرد . » ( 1 ) \r\n« بسيط خاك مانند درياى محيط حبابهايى است موهوم و ميان تهى ، كه اين طايفه هم از آن گونه‌اند . لمحه‌اى جلوه گرى كنند ، ليكن در لمحهء ديگر در درياى نيستى ناپديد شوند .\r\nواى بر آن كس كه بر حباب تكيه كند و از سراب شراب بخواهد . » ( 2 ) \r\n« اگر خواهى كه در زمانه بر مركب آرزو سوار گردى ، همانا بايد كه خوى زمانه پيشه كنى ، با زبان خوش آمد گويى و با ديده دل فريبى بنمايى ، ليكن با دست خون بريزى بشتاب و در پى حصول مقصود درنگ منما » ( 3 ) \r\n« آلام درونى خطا كاران و جراحات دل خيانت پيشگان چون از شفا خانهء ايزدى دارويى نيابد و پزشك الهى مرهمى از فضيلت و تقوى بر آن نگذارد ، ناچار\r\n","description":"","footnote":" ( 1 ) همان مأخذ ، ج 1 ، ص 53 . .  ( 2 ) همان مأخذ ، ج 1 ، ص 73 . .  ( 3 ) همان مأخذ ، ج 1 ، ص 75 . . ","page_name":" 69 ","page_number":73},
  {"content":"\r\nاين بيمار شقاوتمند از اهريمن و پيروان او مداوا مىجويد . » ( 1 ) \r\n« سرانجام زندگانى را از اين خبر محنت اثر گزيرى نيست ، همه روز بر شماره ايام عزم رفته مىافزايد و هر فردايى به ديروز ملحق مىشود ، تا آن كه ناگهان بانگى بر آيد و خبر مردن ما را عالم نمايد ، آن گاه سراسر روزهاى گذشته در دل خاك مدفون گردد عمر چيست شمعى ، كه لهيبى بر سر دارد و همان شعله او را اندك اندك تباه و خاكستر سازد يا درخشى ، كه لمحه‌اى در فضاى ترايك علام وجود پرتو افكند و ناپديد شود يا نغمه‌اى كه ساعتى چند هوا را باهتزاز آورد ، ليكن همان ساعت ساكت و خاموش گردد يا افسانه‌اى كه ژاژ خايى هرزه درا ، با طنطنه و طمطراق حكايت كند ، ولى از آن الفاظ پر خروش معنايى مفهوم نگردد » ( 2 ) \r\n« بازىهاى ما به پايان رسيده و بازيگرىهاى ما كه همه از جنس ارواح لطيفه‌اند مانند نسيم در هواى آزاد بگداختند : هم چنان كه قصرهاى عالى و بروج مرتفع كه در اثر آب به نظر آدمى مىآيد و پايه آن در آب و سر با بد مىسايد ، تمامت اين جهان كه سرابى بيش نيست ، با تمام زرها و زيورها همگى غرق درياى نيستى مىشود و اندك اثرى در عالم حقيقت به جاى نمىگذارد . آرى تار و پود هستى ما از همان قماش است كه خواب و خيال از آن بافته شده و اين عمر كوتاه مانند جزيره‌اى است كه دريايى از انديشه هاى فانى آن را احاطه كرده » ( 3 ) \r\n« پير كهن سال زمان با ديدهء صبر و شكيب بر كار گاه وجود مىنگريست ، بساط شادى و غم و فرش و عزت و دولت آدمى زادگان را گاهى مىگسترد و گاهى در مىنوشت لحظه‌اى از نظامات و آيينهاى بشرى طرحى نو مىافكند ، ديگر بار لحظه‌اى از رسوم و آداب انسانى قاعده‌اى تازه مىنهاد . در يك دم كاروانى از عدم به وجود مىآورد ، در همان\r\n","description":"","footnote":" ( 1 ) همان مأخذ ، ج 1 ، ص 87 . .  ( 2 ) همان مأخذ ، ج 1 ، ص 93 - 92 . .  ( 3 ) همان مأخذ ، ج 1 ، ص 119 . . ","page_name":" 70 ","page_number":74},
  {"content":"\r\nدم قافلهء ديگر را رهسپار ديار نيستى مىساخت . يك گردش ساعت شمار كه بر ديدهء آدمى چون خوابى و خيالى مىگذشت ، در نمايشگاه عالم هزاران نقش بديع و پيكر نو به معرض نمايش در مىآورد در همين اثنا پشت خميده و چشم اشكبار لئونتيش را مىنگريست ، و برشد و نماى پروديتاى خوب رو نظر مىكرد ، تا آن يك به دست پيرى موى سياهش سفيد رشت و اين يك به مشاطگى شباب شاهدى دلاويز شد » ( 1 ) \r\n« هر چه ما را از قفا باز كشند ، بيشتر به پيش رو مىآوريم و دل نمىگردانيم . » ( 2 ) \r\n« در گلزار جهان گلى كه مىسوزد و گلاب مىشود ، نيك بختتر از آن گلى است كه روى خارى روييده ، روزى دو مىماند و سپس پژمرده مىشود و مىخشكد . » ( 3 ) \r\n« آرى رسم ديرين جهان چنين است كه همواره با عاشقان صادق و ياران موافق به كين است . هرگز در هيچ افسانه نشنيده‌ايم و در هيچ داستان نخوانده‌ايم كه راه عاشقان صاف و هموار باشد ، بلكه هميشه پر از خار و خسك است . همان دم كه بين دو دل محبتى پاك پديدار مىشود ، صائب و آفات جهان مانند جنگها و بيمارىها از هر طرف بر آنها مىتازد ، يا آن كه دست حوادث ميان آنها جدايى مىاندازد . عشق نغمه‌اى است كه آواز دلاويز آن به زودى خاموش مىشود - سريعتر از سايه و فانىتر از خواب ، برقى است كه در شب تارى مىدرخشد و آسمان و زمين را منور مىكند ، ليكن همين كه بيننده دهان به نخستين درخشش آن مىگشايد ، در حال باز بودن فكين ظلمت به هم بر آمده و آن درخشش آسمانى در حلقوم نيستى فرو مىرود و سراسر جلوهء نورانى آن بدان گونه پايان مىپذيرد . » ( 4 ) \r\n« در ميان دردهاى نفسانى ، رنج حسد و بد دلى دردى است كه از الم آن جز به مرگ\r\n","description":"","footnote":" ( 1 ) همان مأخذ ، ج 1 ، ص 147 . .  ( 2 ) همان مأخذ ، ج 1 ، ص 154 . .  ( 3 ) همان مأخذ ، ج 2 ، ص 6 . .  ( 4 ) همان مأخذ ، ج 2 ، ص 7 . . ","page_name":" 71 ","page_number":75},
  {"content":"\r\n\r\nنتوان رست . » ( 1 ) \r\n« آيا آدمى در دهان خود شربتى ( شراب ) مىريزد كه عقل او را تباه سازد ؟ اى مايع پليد و اى جوهر سيال بىهوده نامت را « باده » نهاده‌اند ، اگر تو را نامى بايد كه بدانت ستايند همانا كه بايد شيطانت لقب كنند . » ( 2 ) \r\n« اگر با دشمنى هزاران كار مىتوان كرد ، ليكن اثر دوستى صد چندان است ، ، عشق از هيچ همه چيز آفريده و از سبكى سنگينى ساخته ، از نخوت تواضع و از سركشى فروتنى ايجاد كرده ، از اشباح معدوم هياكل موجود پرداخته و از پيكرى سخت چون آهن ، بالشى نرم چون موم فراهم آورده ، از دود دل عاشقان اشعهء نور روان داشته ، آتش بغض و عداوت از او برد و سلام و دل دادگان سودا زده را شفاى اسقام و آلام . اوخ كه خواب از ديده گان ربوده و هستى را نيستى نموده » ( 3 ) \r\n« افسوس كه قاتل حقيقى روح انسانى زر است زهرى كه من در شيشه دارم آرى زر ، طلاست كه در اين جهان ننگين بيش از هر سم جان گداز بىگناهان را هلاك ساخته است . » ( 4 ) \r\n« عشق خارى است بر گلبن شباب مىرويد و اين وى و هوسهاى كه به نظر ما همه به كارهاى ديوانگان مىماند در وجود همهء اطفال طبيعت سرشته‌اند . » ( 5 ) \r\nمنتخباتى از كلبه عمو تام تأليف : مادام هريت بيچراستو\r\n« خوانندهء عزيز شايد شما هم به بيانات اين مردى كه ادعاى انسانيت دارد بخنديد اما خودتان خوب مىدانيد كه سود جويان هر روز به انسانيت چه رنگها مىزنند\r\n","description":"","footnote":" ( 1 ) همان مأخذ ، ج 2 ، ص 47 . .  ( 2 ) همان مأخذ ، ج 2 ، ص 51 - 50 . .  ( 3 ) همان مأخذ ، ج 2 ، ص 75 . .  ( 4 ) همان مأخذ ، ج 2 ، ص 80 . .  ( 5 ) همان مأخذ ، ج 2 ، ص 87 . . ","page_name":" 72 ","page_number":76},
  {"content":"\r\nو چه شكلهاى تازه مىدهند » ( 1 ) \r\n« بچه ها من مىترسم شما معنى حرفهايتان را نفهميد « مكافات » . . . مكافات چه كلمه وحشتناكى است ، تنها فكر كردن به آن انسان را بوحشت مىاندازد . براى هيچ انسانى نخواهيد كه مكافات ببيند . » ( 2 )  [ عمو تام به زنش كه گريه و زارى نموده و اعتراض به فروختن شوهرش مىكند در مورد برده فروشان مىگويد : 
  ] « ( كلوئه ) براى آنها دعا كنم اين ديگر خيلى زور است . . . من نمىتوانم - بله كلوئه اين كار ما فوق طبيعت است ، اما رحمت خدا هم بالاتر از طبيعت است و بعلاوه فكر كن روح موجودات بد بختى كه مرتكب چنين گناهى مىشوند در چه حال است . . . كلوئه خدا را شكر كن مانند آنها نيستى من راضى هستم كه ده هزار بار فروخته شوم ، ولى به اندازهء اين مرد بىچاره حساب پس ندهم . » ( 3 ) \r\n« اى بابا تم ، اى بابا حقيقتاً شما خيلى سنگ دل هستيد ، من هميشه اين نكته را به شما تذكر داده‌ام . مىدانيد تم ، در « ناتشنر » هم عادت داشتيم كه هميشه در اين باره صحبت كنيم و من به شما ثابت مىكردم كه اگر با برده ها به ملايمت رفتار كنيم نه تنها در اين دنيا هميشه موفق مىشوم ، بلكه روز قيامت ، هنگامى كه جز خداوند چيز ديگر در جهان باقى نيست شانس است را به دست مىآوريم كه ما هم به آن بالا برسيم . » ( 4 ) \r\n« - من گفته‌ام ، خواهم گفت و مىگويم : كه اول و ابتدا مقصود من تجارت است ، به طورى كه هر چه بيشتر بتوانم پول در بياورم . اما تجارت همه چيز نيست ، براى\r\n","description":"","footnote":" ( 1 ) كلبهء عمو تم ، مادام هريت بيچراستو ، ترجمهء منير جزنى ( مهران ) ، چاپ دهم ، ص 27 . .  ( 2 ) همان مأخذ ، ص 84 . .  ( 3 ) همان مأخذ ، ص 85 . .  ( 4 ) همان مأخذ ، ص 100 . . ","page_name":" 73 ","page_number":77},
  {"content":"\r\nاين كه ما گذشته از بدن روح هم داريم . » ( 1 ) \r\n« - هرگز پيروى از دستور خدا به بختى بزرگ عمومى ببار نمىآورد . . . من مىدانم كه چنين محال است و هميشه صلاح در اطاعت از اوامر الهى است . » ( 2 ) \r\n« در اين جهان موجودات بر گزيده‌اى يافت مىشوند كه از غم و اندوهشان براى ديگران شادى فوران مىكند ، اميدهاى دنيويشان كه به همراه آه و اشك به گور سپرده شدند ، تبديل به دانه هايى مىشوند كه از آنها گلهاى شفا بخش و مرهمهاى تسلى بخش براى اندوه و تيره بختى ديگران به وجود مىآيد . » ( 3 ) \r\n« اوه‌اى كسانى كه به ديدار بىنوايان مىرويد بدانيد هرگز ارزش آن چه با پول شما خريده مىشود ، پولى كه سر بر مىگردانيد و به سوى مستمندان پرتاب مىكنيد به اندازهء يك قطرهء اشكى نيست كه در لحظات دردناك زندگى از روى هم دردى واقعى از چشمهايتان جارى مىشود » ( 4 ) \r\n« حقيقت اين كه در داستانها اگر دل عاشق را بشكنند معشوق را به دست مرگ مىسپارند و به اين ترتيب داستان را جالب و مهيج مىسازند . اما دريغ كه در زندگى واقعى با مرگ آن چه مسبب جلوه و تابناكى زندگى بوده است ، ما نمىميريم و ناگزير به زندگى و به همه درد سرها و ضروريات آن ادامه مىدهيم . مىخوريم و مىآشاميم لباس مىپوشيم ، گردش مىكنيم ، مهمانى مىرويم ، سخن مىگوييم ، مطالعه مىكنيم ، مىفروشيم و مىخريم و اين همان است كه معمولًا زندگى ناميده مىشود . » ( 5 ) \r\n« - مذهب از مذهبى صحبت مىكنى كه در كليسا به شما تعليم مىدهند در آن جا\r\n","description":"","footnote":" ( 1 ) همان مأخذ ، ص 100 . .  ( 2 ) همان مأخذ ، ص 118 . .  ( 3 ) همان مأخذ ، ص 128 . .  ( 4 ) همان مأخذ ، ص 140 . .  ( 5 ) همان مأخذ ، ص 213 . . ","page_name":" 74 ","page_number":78},
  {"content":"\r\nاعتقادات مذهبى خم مىشود ، تا مىشود ، بالا مىرود ، بالا مىرود پايين مىآيد تا بتواند از هوسىهاى يك طبقهء مغرور و خود خواه اجتماع دنباله روى كند اين است مذهب شما و اين مذهب از وجدان شيطانى و كور من به مراتب نادرستتر و نابيناتر و بىخردتر است » ( 1 ) \r\n« در چنگ احساسات بشرى زه ها چنان كشيده شده‌اند كه اگر ضربه‌اى يك باره همهء آنها را پاره نكند با وجود ناملايمات باز مقدارى خوش آهنگى و هم سازى خواهد داشت . » ( 2 ) \r\n« اگر اعتقاد داريد كه تربيت كودكان مهمترين كار بشريت است ، پس با اين اقرار ثابت مىكنيد كه روش ما روش غلطى است . » ( 3 ) \r\n« گاهى صداى ملايم و روشنى در گوش و جان او مىگويد كه روزهاى زندگى زمينىاش به زودى پايان مىيابند . آه آيا اين صداى غريزى طبيعت كه شكستش را احساس كرده است ، با اين خبر پر از شور و شتاب جا نيست كه نزديك شدن ابدين را پيش بينى كرده است ؟ . . . چه فرق دارد ؟ در قلب او اكنون يك نوع اطمينان آرام ، ملايم و مقدس نزديكى او را به آسمان نويد مىدهد . اطمينان آرام مانند غروب آفتاب ملايم مانند صفا و درخنشندگى يك بعد از ظهر پاييزى و در اين اطمينان ، آرامش قلب كوچك اوا را فقط فكر غصه و درد كسانى كه دوستش مىداشتند تيره مىكرد . » ( 4 ) \r\n« هنگامى كه تارهاى زندگى براى هميشه گسسته مىشوند ، گاه انسان به طور سحر آميزى پيشا پيش هشيار و آگاه مىشود و اوا از اين احساس هم با تم سخن\r\n","description":"","footnote":" ( 1 ) همان مأخذ ، ص 251 . .  ( 2 ) همان مأخذ ، ص 342 . .  ( 3 ) همان مأخذ ، ص 358 . .  ( 4 ) همان مأخذ ، ص 364 . . ","page_name":" 75 ","page_number":79},
  {"content":"\r\nمىگفت . » ( 1 ) \r\n« هنگامى كه سن كلار دعايى بر زبان راند ، تم در قلب خودش صفا و اميدى احساس كرد و آنها را پاسخ قبولى خداوند به استغاثهء اربابش دانست . در اعماق اين وجود مهربان عشق به خدا ، هميشه حاكم و مقتدر بود . . و مگر نه آن كه پيامبران گفته‌اند : « كسى كه دلش جايگاه عشق است خدا در او و او در خداست . » تم اعتقاد داشت و در سايهء اين اعتقاد بود و در باطنش صفا و آرامش حكمفرمايى مىكرد . » ( 2 ) \r\n« تعداد كسانى كه موفق مىشوند از قدرت مسلط و بدون مسئوليت با انسانيت و بزرگوارى استفاده كنند ، بسيار اندك و ناچيز است هر كس بر اين حقيقت واقف است و برده بيش از هر كس بر آن آگاه است . اگر گرفتار شدن در سدت يك ارباب بىرحم و ستمگر را ده بار يقين دارد ، احتمال يافتن يك صاحب مهربان و نيكو كار يكى بيش نيست . بنا بر اين مرگ يك ارباب خوب همواره با زارىهاى فراوان توام است . » ( 3 )  [ عمو تام به اربابش مىگويد 
  ] :\r\n« آقاى لگرى شما مرا خريده‌ايد و من براى شما بردهء خوب و با وفايى خواهم بود . من همهء نيروى بازوان و همه وقت و همه توانايىام را در اختيار شما مىگذارم .\r\nاما روانم روانم را نمىتوانم به وجود فنا پذيرى بسپارم . . آن را براى خداوند محافظت مىكنم . دستورات خداوندى را بر همه چيز ، بر مرگ و بر زندگى مقدم مىشمارم . . آقاى لگرى مىتوانيد يقين داشته باشيد كه من ذره‌اى از مرگ باك ندارم\r\n","description":"","footnote":" ( 1 ) همان مأخذ ، ص 389 . .  ( 2 ) همان مأخذ ، ص 420 . .  ( 3 ) همان مأخذ ، ص 421 . . ","page_name":" 76 ","page_number":80},
  {"content":"\r\nبلكه در انتظارش هستم . . هر بار بخواهيد مىتوانيد مرا شلاق بزنيد ، از گرسنگى بكشيد . . آتشم بزنيد . . همهء اينها وسيله خواهد شد كه هر چه زودتر مرا به ديارى كه بايد به آن جا بروم ، روانه كنيد » ( 1 ) \r\n« آه‌اى كسانى كه آزادى را از انسان مىگيريد چه پاسخى به خداوند خواهيد داد ؟ » ( 2 ) \r\n« بسيارى از ما در اين جادهء دشوار زندگى بارها احساس كرده‌ايم كه مرگ از زنده ماندن خيلى آسانتر است انسان رنج كش در برابر مرگ پر از وحشت و آزار و شكنجه و اضطراب ، لااقل يك نوع مرگ و هدف دارد ، زيرا احساس مرگ و نيل به آرامش و پيروزى ابدى خود موجد يك نوع تلاطم و تب و هيجان است كه سبب مىشود آدمى اين بحران رنج و درد را شجاعانه طى كند . » ( 3 ) \r\n« هنگامى كه مژدهء اطمينان بخش پيروزى را در آسمانها نوشته مىبينم ترس خيالى را از خود دور مىكنم و اشك را از ديده گانم مىزدايم آرى ، بگذار جهان به جوش و خروش آيد ، و دوزخ غرش كنان گشوده شود ، من كينهء اهريمن را خوار مىشمارم و به دنياى تهديد كننده مىخندم بگذار بد بختىهاى و امواج سهمگين و طوفانهاى درد ،\r\n","description":"","footnote":" ( 1 ) همان مأخذ ، ص 498 - 497 . .  ( 2 ) همان مأخذ ، ص 507 . .  ( 3 ) همان مأخذ ، ص 508 . . ","page_name":" 77 ","page_number":81},
  {"content":"\r\n\r\nهمگى به من هجوم آورند پناهگاه من ، آرامش من ، همه چيز من ، تو هستى اى خداوند » ( 1 ) \r\n« تنها مردان بىاعتقاد و بىايمان تا اين اندازه خرافاتى و موهوم پرست مىشوند . در نظر آنها عالم زندگى و مرگ سرشار از اشباح و هياكل وحشتناك و اسرار آميز و مبهم است » ( 2 ) \r\n« بله زندگى واقعى قهرمانى سيماهايى دارد كه تصور آن از قدرت خيال و شعر هم بيرون است . چه بسا كه برده ها با تكيه به نيروى عشق و محبت شكنجه را حقير مىشمارند ، مرگ را ناچيز پندارند و قدم در راه پر خطر و هولناك فرار مىگذارند و به جستجوى يك مادر و يك خواهر و يك همسر سينه را سپر بلاها مىسازند و از سرزمين شوم بردگى رخت مىبندند » ( 3 ) \r\nمنتخبى از اشعار آمريكايى\r\n« قطار بلند زمانه پيوسته به راه خويش مىرود و همراه خود فرزندان آدم را بن از نو جوانان سبز خطى كه در بهار عمرند تا آنان كه در زير سنگين بار سالها پشت خم كرده‌اند ، از مادران فرسوده تا دختران نو رسيده ، از كودكان زبان ناگشوده تا پيران سپيد مو ، يكايك به نزد تو مىآورد و در كنارت جاى مىدهد ، تا در دنبال آنان نوبت آنهايى رسد كه هنوز حتى ديده به روى اين جهان نگشوده‌اند .\r\nچنان زى كه چون هنگام فرا خواندنت براى شركت در جمع فزون از شمار كاروانيانى رسد كه روى به جانب اين قلمرو و مرموز دارند تا در آن جا هر يك در اطاقى خاص خود در منزلگه خاموش مرگ ، بار اندازند و خانه گيرند ، تو همچون آن بنده‌اى نباشى كه با تازيانه روانهء سيه چالش مىكنند ، آن كس باشى كه با قدمهايى\r\n","description":"","footnote":" ( 1 ) همان مأخذ ، ص 514 - 513 . .  ( 2 ) همان مأخذ ، ص 522 . .  ( 3 ) همان مأخذ ، ص 561 . . ","page_name":" 78 ","page_number":82},
  {"content":"\r\nاستوار و با قوت دل به جانب اقامتگاه جاويدان خويش مىرود ، تا در آن جا رو پوش خود را بر بستر خواب بگستراند و آن گاه به زير آن رود و ديده براى خوابى پر رؤيا و دل پذير بر هم نهد . » ( 1 ) \r\n« نيرويى بس شگرفت است كه با اين دقت و هوشيارى راه تو راه در طول كرانهء پر پيچ و خم - در دل دشت بىحد و كران فضا - به تو ، كه همچنان به راه خويش مىروى و هرگز اين راه را گم نمىكنى ، نشان مىدهد . در همهء روز ، بالهاى تو در آن بلندى شگرف ، فضاى سرد و خالى را در نوريد و با اين وصف تاريكى شب كه اندك اندك فرا رسيده ، نتوانسته است تو را در راهى كه به سوى سر منزل مطلوب خود در پيش دارى ، از پاى در آورد و خسته و فرسوده كند . » ( 2 ) \r\n« اما هنوز درسى كه به من داده‌اى در دلم باقى مانده و يقين دارم كه ديگر هرگز از اين دل بيرون نخواهد رفت .\r\nحالا ديگر مىدانم كه « او » آن كس كه تو را در پروازت در فضاى آزاد و بىكران از سرزمينى به سر زمينى مىبرد ، دست مرا نيز در راه درازى كه بايد به تنهايى طى كنم ، خواهد گرفت و قدمهايم را به راه راست رهبرى خواهد كرد . » ( 3 ) \r\n« . . . و عاقبت ، يك روز در فاصلهء آفتاب بامدادى و ژاله هاى شامگاهى ، وجود ناتوان و ظريف تو دستخوش فنا خواهد شد . اما تو در اين ميان اگر چيزى به دست نياورده‌اى ، چيزى نيز از دست نداده‌اى ، زيرا در هنگام مردن همانى كه بهنگام زاده شدن بودى . فقط ساعتى عمر كردى ، زيرا عمر گلها ساعتى بيش نمىپايد . » ( 4 ) \r\n","description":"","footnote":" ( 1 ) منتخبى از اشعار امريكايى ، مقالهء سرانجام ، ويليام بريانت ، ص 5 . .  ( 2 ) منتخبى از اشعار امريكايى ، مقالهء به يك مرغ آبى ، از بريانت ، ص 2 - 1 . .  ( 3 ) به يك مرغ آبى ، ص 2 . .  ( 4 ) منتخبى از اشعار امريكايى ، مقالهء پيچ وحشى ، فيليپ فرنو ، ص 7 . . ","page_name":" 79 ","page_number":83},
  {"content":"\r\n« عقل و منطق را رهنماى خود قرار دهيد و از من بپذيريد كه طبيعت ديوانه نيست ، بگذاريد كار خودش را بكند ، زيرا كار او عالىترين كارى است كه مىتوان كرد . » ( 1 ) \r\n« خواه زيبا باشى و خواه خردمند ، خواه توانگر باشى و خواه نيرومند و گشاده دست ، اين همه تا آن « آن » را نداشته باشى كه راز زيبايى زيبايان و نيك بختى نيك بختان است ، هيچ سودت نخواهد كرد . راز همه چيز ، آن نغمه‌اى است كه از نغمهء جان برخاسته است . اين « آن » ( منظور از آن - سر نوشت است ) را با كار و فكر و هنر نمىتوان جست . حتى زيبايى خدايان نيز اگر از اين آتش گرمى بخشى برى باشد ، سود ندارد . نامهء سپاهى اگر از پيروزى او خبر ندهد چه اثر مىبخشد ؟ » ( 2 ) \r\n« اى رقيب گل سرخ براى چه در اين جا روييده‌اى ؟ بارها اين راز را پرسيده و هرگز پاسخ آن را ندانسته‌ام ، اما در نادانى پر صفاى خود فكر مىكنم كه همان نيرويى كه به من زندگى بخشيد ، تو را نيز براى زنده بودن آفريده است . » ( 3 ) \r\n« براى آن كس كه همه چيز را آفريده ، كوچك و بزرگ نيست ، هر جا كه او هست همه چيز هست و هيچ جا هم نيست كه او در آن نباشد . » ( 4 ) \r\n« علم تعاقب بامدادى زنبوران وحشى ، شناسايى زمان و مكان رويش گلهاى خود رو ، آشنايى با پرواز پرندگان و عادات خاص هر يك از مرغان جنگل نشين ، علم به اين كه چگونه لاكپشت سر در زير لاك خويش مىبرد و چسان موش خرمايى براى خود خانه مىسازد و موش كور ديوارى در زير خاك بر گرد خويش مىكشد ، چگونه قرقى جوجهء خود را غذا مىدهد و آشيانهء خويش را از شاخ درخت مىآويزد ،\r\n","description":"","footnote":" ( 1 ) منتخبى از اشعار امريكايى ، مقالهء نامهء منظوم ، « دكتر فرانكلين » ، ص 9 . .  ( 2 ) منتخبى از اشعار امريكايى ، مقاله سر نوشت ، « راف ولدو امرسن » ، ص 13 . .  ( 3 ) منتخبى از اشعار امريكايى ، رود و را ، « راف ولدو امرسن » ، ص 15 . .  ( 4 ) منتخبى از اشعار امريكايى ، مقالهء تاريخ ، « راف ولدو امرسن » ، ص 16 . . ","page_name":" 80 ","page_number":84},
  {"content":"\r\nسوسنهاى سپيد در كجا مىرويند و تر و تازه دانه ها در كجا سر بر مىزنند ، تاك وحشى كجا شاخ و برگ مىدواند و خوشه هاى انگور جنگلى كجا پر شيره مىشوند ، كجا زنبور سياه از خاك رس خانه براى خويش مىسازد و چسان زنبور سرخ هنرمندانه براى پى افكندن لانهء خود طراحى مىكند .\r\nهمهء اين دانشها در اختيار پسر بچهء پا برهنه است ، زيرا وى كه از درس و بحث مدرسه محروم است ، استادى چون طبيعت دارد كه به جملهء پرسشهاى پاسخ مىگويد .\r\nهمه جا اين شاگرد دست در دست استاد خود به راه خويش مىرود ، همه جا روى در رو با او گفتگو مىكند . همه جا خود را جزئى از اين كل مىبيند و شريك شادى و نشاط آن مىشود . » ( 1 )  [ خطاب به مرغ 
  ] :\r\n« اى نغمه سراى منزوى كه تنها به خاطر خودت آواز خوانى مىكنى و با اين همه مرا نيز به نغمه سرايى واداشته‌اى ، اى گوشه گيرى كه گوش به من فرا داده‌اى ، از اين پس من جاودانه نغمهء تو را دنبال خواهم كرد و هرگز خاموش نخواهم شد ، هرگز در اين راه ، طريق فرارى نخواهم جست و هرگز راهى ديگر نخواهم گزيد . از اين پس هرگز فريادهاى عشق تسكين نايافته ، در دهانم خاموش نخواهد شد . هرگز نخواهم توانست از اين آشفتگى درون بگريزم و باز به صورت آن كودك آرام و بىخيالى در آيم كه شبى ، به ساحل دريا آمد و در پرتو نيم رنگ ماهى كه آرام غروب مىكرد ، گوش به صداى قاصدى از قاصدان جهان دگر داد و اين صدا آتشى سوزان در روحش بر افروخت و دوزخى دل پذير در درونش نهاد و او را با آرزويى آشنا كرد كه خود نيز هرگز نتوانست\r\n","description":"","footnote":" ( 1 ) منتخبى از اشعار امريكايى ، مقالهء پسر بچهء پا برهنه ، « جان گرين ليف ويتير » ، ص 24 . . ","page_name":" 81 ","page_number":85},
  {"content":"\r\nبه كنه آن ره برد ، هر چند كه معماى سر نوشتش در آن نهفته بود . » ( 1 ) \r\n« آرى ، ما مىتوانيم با گوش معنى ، صداى خدايان را بشنويم و از راه روح خودمان كه زادهء آنهاست به انديشهء پنهانشان پى ببريم ، زيرا كه بنا به عقيده بسيارى از عرفا ، خدايان به كشل مايند ، هر چند كه برخى نيز درين باره تناقض گويى مىكنند . » ( 2 ) \r\n« از خانه‌اى كه در كنار جاده دارم ، به شاه راه بزرگ زندگى مىنگرم . مردانى را مىبينم كه با حرارت اميد پيوسته رو به جلو دارند و شتابان به راه خويش مىروند ، مردانى دگر را نيز مىبينم كه از تلاش زندگى فرسوده‌اند و پاى پيش رفتن ندارند . اما من ، به لبخندها و اشكهاى اين هر دو با يك نظر مىنگرم ، زيرا كه مىدانم همهء آنها اجزايى از يك طرح بسيار بزرگترند ، بگذاريد در خانهء خود در كنار جادهء زندگى كنم و دوست مردمان باشم . » ( 3 ) \r\n« به همهء مردمى كه در كوچه ها و بازارها مشغول خريد لباسند ، يا در دكانهاىبقالان و عطاران ايستاده‌اند ، همهء آنهايى كه به افتخار قهرمانان كف مىزنند يا در مجالس بزم به هم شيرينى پرتاب مىكنند و كلاه هاى شاخ دار به سر مىگذارند . . . به همهء اينها نگاه كن و آن گاه به من بگو : در كداميك از اين سوداها « عشاق » مغبونند ؟ بگو : كداميك از اينها بيشتر از عاشقان ، چيزى با خود بدرون گور شرد ، بدرون خاك تيره مىبرند » ( 4 ) \r\n« اگر مرا آرزوى عمرى دراز باشد ، براى همين است كه بتوانم اين پريشانى تب آلود جوانى را با آرامش پيرى معاوضه كنم ، و آن وقت با خود بگويم كه با اين حساب ، آرامش عميق گرو بايد چقدر كاملتر و دل پذيرتر از جملهء لذاتى باشد كه\r\n","description":"","footnote":" ( 1 ) منتخبى از اشعار امريكايى ، دور از گهواره‌اى كه پيوسته در حركت است ، « ولت ويتمن » ، ص 43 و 42 . .  ( 2 ) منتخبى از اشعار امريكايى ، پنج زندگى ، « ادوارد . ر - سيل » ، ص 60 . .  ( 3 ) منتخبى از اشعار آمريكايى ، خانهء كنار جاده ، « سام ولتر فوس » ، ص 66 . .  ( 4 ) منتخبى از اشعار آمريكايى ، گور سرد ، « كارل سند بورگ » ، ص 71 و 70 . . ","page_name":" 82 ","page_number":86},
  {"content":"\r\n\r\nزندگى به ما عرضه مىدارد . » ( 1 ) \r\n« خداوند سختگير جهان [ 
  ] گاه نسبت بدانان كه طلب رحم مىكنند رحيم است اما نسبت بدانان كه سر فرود نمىآورند غالباً ابراز بخشندگى نمىكند . » ( 2 ) \r\n« اگر رگها و پىهاى شما طاقت بر جست به پاى عقاب بالا نشين آسمان پيما را ندارد ، به سراغ ابرهاى كف آلود نرويد ، به همان بخارى كه در روى دريا از لولهء كشتى بر مىخيزد اكتفا كنيد .\r\nاگر بخواهيد خويشتن را از گزنده غرشها و نورها دور داريد ، موش كور مخملين نرم پيكر شويد : نقبى بسازيد و در دل خاك فرو رويد و آن جا با خيال آسوده چنگ در ريشه هاى درختان و تخته سنگها زنيد ، از سرچشمه هاى رودخانه ها آب بنوشيد ، بر سفرهء گستردهء استخوانهاى پوسيده غذا خوريد . » ( 3 ) \r\nمنتخبى از بهترين اشعار هنرى لانگ فلو\r\n« در ابيات سوگناك به من مگو كه ، زندگى جز رؤيايى تهى نيست چه ، مرده است روانى كه به خواب رود و امور بدان گونه كه مىنمايد نيستند .\r\nزندگى راستين است ، زندگى بازى نيست و گور مقصد نهايى او نيست ، در بارهء تن گفته‌اند نه روان ، كه :\r\n« تو خاكى و به خاك بر مىگردى . » ( 4 ) \r\n","description":"","footnote":" ( 1 ) منتخبى از اشعار آمريكايى ، نويد آرامش ، « رابينسون جفرز » ، ص 82 . .  ( 2 ) منتخبى از اشعار آمريكايى ، شاهين زخم خورده ، « رابينسون جفرز » ، ص 83 . .  ( 3 ) منتخبى از اشعار آمريكايى ، عقاب و موش كور ، « الينور وايلى » ، ص 93 و 94 . .  ( 4 ) بهترين اشعار « هنرى لانگ فلو » لانگ فلو ، ترجمهء محمد على اسلامى ، ص 6 . . ","page_name":" 83 ","page_number":87},
  {"content":"\r\n« در آوردگاه پهناور دنيا ، در اردوى زندگى ، چون گوسفندانى مباش كه بىاراده رانده مىشوند قهرمانى باش در تكاپو » ( 1 ) \r\n« هان در اين جهان هراس بدل راه مده ، به زودى خواهى دريافت چه بزرگ مرتبه است رنج كشيدن و قوى دل بودن . » ( 2 ) \r\n« وه چه شكوهى دارد اين جهان ، در چشم كسى كه با دلى مشتاق در زير آسمان پر جبروت و درخشان به پيش مىرود و مىبيند كه وظايفش نيك انجام شده و روزهايش به خوبى گذشته است آرى ، براى او در دل باد و برگهاى زرد نداها و تعاليم فصيحى نهفته است .\r\nبدين گونه ، چنين كسى نغمهء با ابّهتى را كه مرگ براى همه سروده است خواهد شنيد و بدون اشكى ، به آرامگاه ابدى خود خواهد رفت . » ( 3 ) \r\n","description":"","footnote":" ( 1 ) همان مأخذ ، ص 8 . .  ( 2 ) همان مأخذ ، ص 16 . .  ( 3 ) همان مأخذ ، ص 30 . . ","page_name":" 84 ","page_number":88},
  {"content":"\r\n« اى تويى كه درمانده و مقهور اندوه ها هستى ، آنها را فراموش خواهى كرد ، اگر بخوانى درسى كه ضعف از دل و خواب از روح مىراند ، به بيشه زار و تپه سار رو هيچ اشكى نمىآلايد لطف منظره‌اى را كه طبيعت راست . » ( 1 )  [ خطاب به آهنگر ده 
  ] :\r\n« تكاپو كنان ، شادى كنان ، اندوه خوران ، در مسير زندگى به پيش مىرود ، هر صبح كارى را مىبيند كه آغاز مىشود ، هر شب آن را مىبيند كه پايان مىيابد و آسايش شبانگاهى را حاصل كرده است .\r\nسپاس تو را ، سپاس تو را ، اى دوست گران مايهء من ، براى درستى كه به ما آموخته‌اى همين گونه ، در كورهء شعله ور زندگى سعادت ما پرداخته مىشود ، همين گونه ، هر كردار و انديشهء تافته‌اى بر سندان طنين افكن زندگى ، صورت وجود مىپذيرد . » ( 2 ) \r\n« آرام باش اى دل غمگين از شكوه بس كن ،\r\n","description":"","footnote":" ( 1 ) همان مأخذ ، ص 38 . .  ( 2 ) همان مأخذ ، ص 48 - 47 . . ","page_name":" 85 ","page_number":89},
  {"content":"\r\nپشت ابرها هنوز خورشيد مىدرخشد ، سر نوشت تو همان است كه ديگران دارند .\r\nدر هر زندگى بايد بارانها فرو ريزد و بعضى روزها بايد تيره و حزن آلود باشد . » ( 1 ) \r\n« آيا سايه هايى را كه از كنارت مىگذرد مىبينى ، چون كبوترى كه چشمان بيم زده اش پرواز سايهء شاهين را ببيند ؟ آيا صداهايى را كه از ساحل مىآيد مىشنوى ، صداهايى كه گوشهاى ما ، چون از هاىهاى آبشار كر شده‌اند ؟ ديگر ياران شنودن آنها را ندارند ؟ وه ، اى كودك آرزو زندگى ، شنهاى فرود برنده دارد ، زندگى دامها دارد اضطراب و پيرى بىخبر مىرسند همچنان كه نغمهء شيرينى به اوج مىرسد ، و صبح به جانب ظهر پيش مىرود ، و ارديبهشت بر مىآيد و بدرون خرداد راه مىجويد . » ( 2 )  در ميان الوارهاى بلند سياه سايه هاى مواج گسترده بود ، و جريانى كه از اقيانوس مىآمد\r\n","description":"","footnote":" ( 1 ) همان مأخذ ، ص 60 . .  ( 2 ) همان مأخذ ، ص 72 - 70 . . ","page_name":" 86 ","page_number":90},
  {"content":"\r\nگفتى آنها را بر مىچيد و با خود مىبرد ، همان گاه كه جزر دير خاسته ، پيچان و دامن كشان در ميان آنها بر آمد ، و در دل ماهتاب روان شد علفهاى آبى بر سطح آب گسترده شدند و چون آبهايى كه در ميان ستونهاى چوبين شتابان بودند ، سيلى از انديشه مرا فرو گرفت و چشمانم را پر از اشك كرد . » ( 1 ) \r\n« و مىانديشم كه هزاران هزار مردم گرانبار از اضطراب هر يك بار اندوه خود بر دوش ، از آن روز تا كنون ، از اين پل گذشته‌اند .\r\nهنوز خيل گذرندگان را مىبينم كه مىآيند و مىروند ، جوانان پر شور و بىقرار و پيران فرسوده و كندرو .\r\nجاودانه ، جاودانه ، تا زمانى كه اين رود روان است تا زمانى كه دل شور و عشق دارد\r\n","description":"","footnote":" ( 1 ) همان مأخذ ، ص 90 - 88 . . ","page_name":" 87 ","page_number":91},
  {"content":"\r\nو زندگى رنج و حسرت ، ماه و عكس شكنج خورده اش و سايه هايش نمودار خواهند شد ، نمودار آيت عشق در آسمان و تصوير لرزانى از آن در زمين . » ( 1 ) \r\n« نغمه‌اى در هوا سر كردم ، بر زمين افتاد ، ندانستم در كجا ، چه ، كدام چشمى بدان گونه تيز است كه بتواند سير نغمه را دنبال كند ؟ دير زمانى ، دير زمانى بعد ، در درخت بلوطى ، تير را يافتم ، هنوز ناشكسته ، و نغمهء خود را در دل دوستى باز يافتم ، از آغاز تا انتها . » ( 2 ) \r\n« اى مرگ برگير و با خود ببر ، آن چه را كه مىتوانى از آن خود بشمارى آن چه از آن تو است همان تصويرى است كه بر اين خاك نقش شده .\r\nهمين و بس اى گور آنها را برگير ، و بگذار\r\n","description":"","footnote":" ( 1 ) همان مأخذ ، ص 93 - 92 . .  ( 2 ) همان مأخذ ، ص 96 . . ","page_name":" 88 ","page_number":92},
  {"content":"\r\nتا در سينهء تنگ تو آرام گيرند ، جامه هاى عاريتى هستند كه روح به دور افكنده و تنها براى ما گرامى ابد اى ابديت بزرگ آنها را برگير زندگى كوتاه مانند بادى بيش نيست ، كه شاخه هاى درخت تو را خم مىكند ، و شكوفه هاى آن را بر خاك مىپراكند » ( 1 ) \r\n« زندگى كوتاه ما در ميان دو جاذبه و دو ميل متضاد توازن يافته ، نيروى غريزه‌اى كه انگيزندهء لذت است و نيروى غريزهء شريفتر كه انگيزندهء آرمان .\r\nاين آشفتگى ، اين تضاد جاودانى اميال ناسوتى و آرمانهاى و الا از تأثير اختر ناپيدايى است ، تأثير سياره‌اى كه هنوز در آسمان ما كشف نشده .\r\nهمان گونه كه ماه از دروازهء تيرهء ابرى پل شناورى از نور بر دريا مىافكند ، كه بر الوارهاى لرزان آن تخيلات ما گرد مىشوند در ملك ظلمت و راز .\r\n« همان گونه از عالم ارواح پلى از نو فرود مىآيد و آن را با دنياى ما پيوند مىدهد ،\r\n","description":"","footnote":" ( 1 ) همان مأخذ ، ص 112 . . ","page_name":" 89 ","page_number":93},
  {"content":"\r\nو بر سطح نااستوار جنبان و خم شوندهء آن انديشه هاى ما بر فراز هاويهء ظلمانى سر گردان مىشوند . » ( 1 ) \r\n« آه ، اگر كودكان نمىبودند دنيا براى ما چه مىبود ، آن گاه از بيابانى كه در قفاى ماست بيشتر هراس داشتيم ، تا از ظلمتى كه روبه روى ماست . » ( 2 ) \r\n« همانطور كه تخيلات ابر آلود ما در كلامى آسمانى به ناگهان قالب مىگيرد ، همان گونه كه دل مشوش راز خود را در سپيدى چهره مىنماياند ، آسمان آشفته خاطر نيز اندوهى را كه در دل دارد فاش مىسازد . » ( 3 )  اى روانهاى كوچك كه چون شعاعهاى نور پاك و سپيد و تابناكيد ، سرچشمهء مينوى شما از عالم علوى است خورشيد غروب كنندهء من كه در مه ايام انكسار يافته چه سرخ جلوه مىكند ،\r\n","description":"","footnote":" ( 1 ) همان مأخذ ، ص 124 - 122 . .  ( 2 ) همان مأخذ ، ص 144 . .  ( 3 ) همان مأخذ ، ص 50 . . ","page_name":" 90 ","page_number":94},
  {"content":"\r\nو روان من چه پريده رنگ مىنمايد . » ( 1 ) \r\n« نيم شبان ، دريا از خواب بيدار شد و من از پيرامون كرانه هاى دور و پهناور پوشيده از ريگ آواى نخستين موج جذر بر آينده را شنيدم كه دامن كشان يك سر به پيش مىشتافت ، صدايى از سكوت ژرفنا بر مىخاست ، بانگى كه به نحوى اسرار آميز به چند بانگ بدل مىشد ، چون بانگ آبشار از دامنه كوهسار يا غرش بادها بر دامنه درختزار .\r\nهمان گونه گاه به گاه به گوش ما مىآيد ، از خلوتگاه هاى دست نيافتنى و ناشناس هستى ، صداى هجوم امواج روح ، و الهاماتى كه ما از آن خود مىپنداريم .\r\nپيش گويىها و پيش بينىهايى آسمانى است ، دور از حيطهء ادراك يا اختيار ما . » ( 2 ) \r\n« چون مادر مشتاقى كه در انتهاى روز دست كودك خود را مىگيرد و او را به بستر مىبرد ، و كودك ، نيمى برضا و نيمى به ناخشنودى به همراه او مىرود و بازيچه هاى شكستهء خود را بر زمين به جاى مىنهد ، در حالى كه از ميان در گشوده هنوز بر آنها چشم دوخته ،\r\n","description":"","footnote":" ( 1 ) همان مأخذ ، ص 162 . .  ( 2 ) همان مأخذ ، ص 164 . . ","page_name":" 91 ","page_number":95},
  {"content":"\r\nنه يك سره مطمئن و نه يك سره آسوده خاطر ، از گفتهء مادر كه به او وعدهء بازيچه هاى ديگر مىدهد ، كه هر چند ممكن است باشكوه تر باشند ، اما شايد او را خوشتر نيايند ، بدين گونه است رفتار طبيعت با ما ، بازيچه هاى ما را يك يك از ما مىربايد و دست ما را مىگيرد ، و با چنان نرمى ما را به آرامگاه خود مىبرد كه به دشوارى مىتوان دانست كه مايل به رفتن هستيم يا نه ، زيرا چنان خواب آلوده‌ايم ، كه نمىفهميم ، كه ناشناخته ها ، از شناخته ها تا چه پايه برترند . » ( 1 ) \r\n« افسوس نفس نغمه بندرت بر ما مىوزد .\r\nچون بادى است كه مىوزد ، به ارادهء خود ، نه به اراده ما و ديرى نمىپايد ، ما آواى او را مىشنويم ، ليكن ديارى نمىداند كه اين چنين ناگهانى و تند و نيرومند از كجا مىآيد ، يا در سير خود سرانهء خويش به كجا مىرود . » ( 2 )  [ خطاب به مرگ 
  ] :\r\n« مرا ديگر ياراى ايستادگى نيست ، ولى تسليم نخواهم شد ، اين رزمى نيست كه در آن كم دلان تيغ بر كشند .\r\nدر اين جا مغلوب ، فاتح ميدان است . » ( 3 ) \r\n","description":"","footnote":" ( 1 ) همان مأخذ ، ص 170 . .  ( 2 ) همان مأخذ ، ص 174 . .  ( 3 ) همان مأخذ ، ص 182 . . ","page_name":" 92 ","page_number":96},
  {"content":"\r\nبسم الله الرحمن الرحيم « الحكم جنود الله » ( فى الارض ) يقوى بها ارواح المريدين ينزه علمهم عن شائبة الجهل و عدلهم عن شائبة الجور و الظلم و جودهم عن شائبة الرياء و حلمهم عن شائبة السفه و يقرب إليهم و ما بعد عنهم من فهم الاخرة و ييسر لهم ما عسر عليهم من الطاعة و الاجتهاد و هى من بينات الانبياء و دلايلهم تخبر عن اسرار الله و سلطانه المخصوص بالعارفين و ادارته الفلك النورانى الرحمانى الدرى الحاكم على الفلك الدخانى الكرى ، كما ان العقل حاكم على الصورة الترابية و حواسها الظاهرة و الباطنة ، فدوران ذلك الفلك الروحانى حاكم على الفلك الدخانى و الشهب الزاهرة و السراج المنيرة و الارياح المنشئة و الاراضى المدحية و المياه المطردة . نفع الله بها عباده و زادهم فهما و انما يفهم كل قارئ على قدر نهيته و ينسك الناسك على قدر قوة اجتهاده و يفتى المفتى مبلغ رايه و يتصدق المتصدق به قدر قدرته و يجود الباذل به قدر موجوده و يقتنى المجود عليه ما عرف من فضله و لكن مفتقد الماء فى المفازة لا يقصر به عن طلبه ، معرفته ما فى البحار و يجد فى طلب ماء هذه الحياة قبل ان يقطعه المعاش بالاشتغال عنه و تعوقه العلة و الحاجة و يحول الاعراض بينه و بين ما يتسرع إليه و لن يدرك العلم مؤثر هوى و لا راكن الى دعة ( فهذا ) و لا منصرف عن طلبه و لا خائف عن نفسه و لا مهتم لمعيشته الا ان يعوذ بالله و يؤثر دينه على دنياه و يأخذ من كنز الحكمة الاموال العظيمة التي لا تكسد و لا تورث ميراث الاموال و الانوار الجلية و الجواهر الكريمة و الضياع الثمينة شاكرا لفضله معظما لقدره مجللا لخطره و يستعيذ بالله من خساسة الحظوظ و من جهل يستكثر القليل مما يرى فى نفسه و يستقل الكثير العظيم من غيره و يعجب بنفسه بما لم يأذن\r\n","description":"","footnote":"","page_name":" 93 ","page_number":97},
  {"content":"\r\nله الحق و على العالم الطالب ان يتعلم ما لم يعلم و ان يعلم ما قد علم و يرفق بذوى الضعف فى الذهن و لا يعجب من بلادة اهل البلادة و لا يعنف عن كليل الفهم . كذلك كنتم من قبل فمن الله عليكم سبحانه و تعالى عن اقاويل الملحدين و شركت المشركين و تنقيص الناقصين و تشبيه المشبهين و سوء اوهام المتفكرين و كيفيات المتوهمين و له الحمد و المجد على تلفيق الكتاب المثنوى الالهى الربانى و هو الموفق المفضل و له الطول و المن لا سيما على عباده العارفين على رغم كل حزب يريدون ان يطفئوا نور الله بأفواههم و الله متم نوره و لو كره الكافرون . انا نحن نزلنا الذكر و إنا له لحافظون . فمن بدله بعد ما سمعه فانما اثمه على الذين يبدلونه ان الله سميع عليم . و الحمد لله رب العالمين و صلى الله على سيدنا محمد و آله الطيبين الطاهرين و سلم تسليماً كثيراً . »\r\n","description":"","footnote":"","page_name":" 94 ","page_number":98},
  {"content":"\r\nبسم الله الرحمن الرحيم ( حقايق حكمت آميز لشكريان الهى در روى زمين است ، اين لشكريان ارواح رهروان انسانهايى را كه قصد سلوك الى الله دارند تقويت نموده ، دانش آنان را از آميزش به جهل و عدالتشان را از اختلاط به ستم وجود و بخشش آنان را از آلودگى به ريا و بردبارىشان [ يا رؤياهايشان 
  ] را از آميزش با سفاهت دور و پاكيزه مىدارد .\r\nاين سپاه مقدس خداوندى آن چه را كه از درك آخرت و پشت پردهء طبيعت از رهروان دور است ، نزديك مىسازد و دشوارىهاى اطاعت و اجتهاد را بر آنان سهل و آسان مىنمايد .\r\nاين حقايق حكمت آميز از جملهء شواهد و دلايل پيامبران الهى است كه از اسرار خداوندى و سلطهء مخصوص او به مردان عارف و از به گردش در آوردن فلك نرانى رحمانى درّى كه حكمفرما بر فلك دودى ( دخانى ) كروى است خبر مىدهد .\r\nچنان كه عقل بر صورت خاكى و حواس ظاهرى و يا باطنى آن حكمفرما است همچنين فلك روحانى بر فلك دخانى ( دودى ) با ستارگان درخشنده و چراغهاى فروزان و بادهاى وزنده زمينهاى در غلطيده و آبهاى وسيع و جارىاش حاكم مىباشد .\r\nخداوند با اين حقايق حكمت آميز بندگانش را سود مىبخشد و به درك آنها مىافزايد . جز اين نيست كه هر خواننده و مطالعه كنندهء حقايق حكيمانه ، به قدر عقلش از آنها بهره ور مىگردد و هر عمل كننده‌اى به مقدار قدرت اجتهادش نفع مىبرد\r\n","description":"","footnote":"","page_name":" 95 ","page_number":99},
  {"content":"\r\nو فتوا دهنده به اندازهء رأيى كه دارد و كسى كه احسان مىكند به قدر توانايىاش و آدم بخشنده به مقدار موجودى كه دارد و انسانى كه مورد احسان وجود قرا مىگيرد به اندازهء فضل و فضيلتى كه دارا است ، ولى كسى كه در بيابان پهناورى در جستجوى آب است ، درك او در بارهء آب درياهاى بىكران مانع از جستجوى گمشدهء آبى كه تشنگى او را در آن بيابان بر طرف مىكند ، نخواهد گشت .\r\nپيش از آن كه اشتغال به امور معاش و ساير عوامل و احتياجات جلوگيرش باشد او در پى گمشده اش كه آب اين زندگانى است خواهد كوشيد و نخواهد گذاشت عوارض زود گذر جهان طبيعت ميان او و مقصود اصليش كه به سوى آن مىشتابد فاصله‌اى بيندازد .\r\nآن كسى كه هواى نفسانى را بر علم مقدم بدارد و راحت طلب باشد ، هرگز به درك علم نائل نخواهد گشت . هيچ فرد روىگردان از طلب هوى و هوس و هيچ بيمناك از نفس اماره و كسى كه به معيشت خود اهتمام مىورزد ، چاره‌اى جز اين ندارد كه به خدا پناه برد و دينش را به دنيايش مقدم بدارد و از گنج سرشار حكمت ، اموال با عظمت را بيندوزد كه كسادى را بر آن راهى نيست و مانند اموال قابل ارث گذاشتن و ارث بردن نمىباشد ، آن گنج سرشار حكمت امت كه داراى انوار با عظمت و جواهر عالى و زمينهاى پر قيمت است .\r\nآن راهرو الهى كه مىخواهد از حقايق حكمت آميز بهره ور گردد ، بايستى سپاس گزار فضل آن باشد و به قدر و منزلت عالىاش تنظيم و تمجيد نمايد . از پستى و ناچيزى قسمت و از آن نادانى كه اندك را در خويشتن بسيار ، و بسيار و عظمت را در ديگران اندك مىبيند و از خود بينى و خود خواهى و خود ستايى با چيزى كه خدا اجاره نداده است ، از همهء اين امور تباه كننده به خدا پناه ببرد .\r\nبر انسان عالم كه جويندهء حق و حقيقت است ، لازم است كه آن چه را كه نمىداند بياموزد و به آن چه كه مىداند آگاه شود و با آنان كه ناتوانى ذهنى دارند مهربانى و شفقت نمايد و از كند ذهنى آنان كه ذهن راكد دارند در شگفتى فرو نرود ، يا از مشاهدهء\r\n","description":"","footnote":"","page_name":" 96 ","page_number":100},
  {"content":"\r\nركود ذهنى آنان عجب و خود ستايى نكند . و به آن بىچارگان تندى روا ندارد .\r\nشما مسلمانان در گذشته داراى اين اوصاف پست بوديد ، خداوند سبحانه و تعالى بر شما احسان فرمود و قيل و قالهاى ملحدان و شركت مشركين و آنان را كه مقام شامخ روبى كرد ، نيز خداوند مهربان براى هدايت شما از سوء توهّمات متفكرين و كسانى كه از روى توهمات براى خدا كيفيتها مىساختند جلوگيرى فرمود .\r\nحمد و عظمت مر او راست كه توانستيم كتاب مثنوى الهى ربانى را تنظيم نماييم .\r\nخدا است توفيق دهنده و بخشايندهء فضل و احسان ، مخصوصاً بر بندگان عارفش . آن خداى مهربان بر خلاف ميل گروهى كه مىخواهند نور الهى را با دهانهايشان خاموش كنند [ در حالى كه خدا نور خود را تكميل خواهد كرد ، اگر چه مردم كافر كراهت داشته باشند 
  ] توفيق و فضل خود را به جويندگان حق و حقيقت عطا خواهد فرمود :\r\n« انا نحن نزّلنا الذكر و انّا له لحافظون » ( ماييم كه قرآن « يا دين » را نازل نموده‌ايم و ما آن را حفظ خواهيم كرد ) .\r\nاين بود توصيه هاى ربّانى ، هر كس پس از شنيدن تغييرى در آنها وارد سازد . گناهش به گردن آن تغيير دهندگان است ، خداوند شنوا و دانا است .\r\nسپاس مر خداى راست كه پرورش دهندهء جهان و جهانيان است ، درود خدا و سلامهاى فراوان به سرورمان محمد و فرزندان پاك و پاكيزه اش باد .\r\n","description":"","footnote":"","page_name":" 97 ","page_number":101},
  {"content":"\r\n( ( ديباچه دفتر سوم ) )\r\n\r\n( ( 1 ) ) اى ضياء الحق حسام الدين بيار\r\nاين سوم دفتر كه سنت شد سه بار\r\n( ( 2 ) ) برگشا گنجينهء اسرار را\r\nدر سوم دفتر بهل اعذار را\r\n( ( 3 ) ) قوتت از قوت حق مىزهد\r\nنز عروقى كز حرارت مىجهد\r\n( ( 4 ) ) اين چراغ شمس كاو روشن بود\r\nنز فتيل و پنبه و روغن بود\r\n( ( 5 ) ) سقف گردون كاو چنين دايم بود\r\nنز طناب و استنى قايم بود\r\n( ( 6 ) ) قوت جبريل از مطبخ نبود\r\nبود از ديدار خلَّاق ودود\r\n( ( 7 ) ) همچنين اين قوت ابدال حق\r\nهم ز حق دان نز طعام و از طبق\r\n( ( 8 ) ) جسمشان را هم ز نور اسرشته اند\r\nتا ز روح و از ملك بگذشته اند\r\n( ( 9 ) ) چون كه موصوفى به اوصاف جليل\r\nبر تو آتش شد گلستان چون خليل\r\n( ( 10 ) ) پنج حس و شش جهت گشت از تو رام\r\nاى عناصر مر مزاجت را غلام\r\n( ( 11 ) ) هر مزاجى را عناصر مايه است\r\nوين مزاجت برتر از هر پايه است\r\n( ( 12 ) ) اين مزاجت از جهان منبسط\r\nوصف وحدت را كنون شد ملتقط\r\n( ( 13 ) ) اى دريغا عرصهء افهام خلق\r\nسخت تنگ آمد ندارد خلق حلق\r\n( ( 14 ) ) اى ضياء الحق به حذف راى تو\r\nحلق بخشد سنگ را حلواى تو\r\n( ( 15 ) ) كوه طور اندر تجلى حلق يافت\r\nتا كه مىنوشيد و مىرا بر نتافت\r\n( ( 16 ) ) صار دكاً منه و انشق الجبل\r\nهل رايتم من جبل رقص الجمل\r\n( ( 17 ) ) لقمه بخشى آيد از هر كس به كس\r\nحلق بخشى كار يزدان است و بس\r\n( ( 18 ) ) حلق بخشد جسم را و روح را\r\nحلق بخشد بهر هر عضوى جدا\r\n( ( 19 ) ) اين گهى بخشد كه اجلالى شوى\r\nاز دغا و از دغل خالى شوى\r\n( ( 20 ) ) تا نگويى سرّ سلطان را به كس\r\nتا نريزى قند را پيش مگس\r\n( ( 21 ) ) گوش آن كس نوشد اسرار جلال\r\nكاو چو سوسن ده زبان افتاد و لال\r\n( ( 22 ) ) حلق بخشد خاك را لطف خدا\r\nتا خورد آب و برويد صد گيا\r\n\r\n","description":"","footnote":"","page_name":" 98 ","page_number":102},
  {"content":"\r\n\r\n( ( 23 ) ) باز خاكى را ببخشد حلق و لب\r\nتا گياهش را خورد اندر طلب\r\n( ( 24 ) ) چون گياهش خورد حيوان گشت زفت\r\nگشت حيوان لقمهء انسان و رفت\r\n( ( 25 ) ) باز خاك آمد شد اكَّال بشر\r\nچون جدا شد از بشر روح و بصر\r\n( ( 26 ) ) ذره ها ديدم دهانشان جمله باز\r\nگر بگويم خردشان گردد دراز\r\n( ( 27 ) ) برگها را برگ از انعام او\r\nدايگان را دايه لطف عام او\r\n( ( 28 ) ) رزقها را رزقها او مىدهد\r\nز ان كه گندم بىغذايى كى زهد\r\n( ( 29 ) ) نيست شرح اين سخن را منتهى\r\nپاره‌اى گفتم بدان ز ان پاره ها\r\n( ( 30 ) ) جمله عالم آكل و مأكول دان\r\nباقيان را مقبل و مقبول دان\r\n( ( 32 ) ) اين جهان و عاشقانش منقطع\r\nاهل آن عالم مخلَّد مجتمع\r\n( ( 33 ) ) پس كريم آن است كاو خود را دهد\r\nآب حيوانى كه ماند تا ابد\r\n( ( 34 ) ) باقيات الصالحات آمد كريم\r\nرسته از صد آفت و اخطار و بيم\r\n( ( 35 ) ) گر هزارانند يك تن بيش نيست\r\nچون خيالات عدد انديش نيست\r\n( ( 36 ) ) آكل و مأكول را حلق است و ناى\r\nغالب و مغلوب را عقل است و راى\r\n( ( 37 ) ) حلق بخشيد او عصاى عدل را\r\nخورد او چندان عصا و حبل را\r\n( ( 38 ) ) و اندرو افزون نشد ز ان جمله اكل\r\nز ان كه حيوانى نبودش اكل و شكل\r\n( ( 39 ) ) مر يقين را چون عصا هم حلق داد\r\nتا بخورد او هر خيالاتى كه زاد\r\n( ( 40 ) ) پس معانى را چو اعيان حلقهاست\r\nرازق حلق معانى هم خداست\r\n( ( 41 ) ) پس ز ماهى تا به ماه از خلق نيست\r\nكه به جذب مايه او را حلق نيست\r\nحلق نفس از وسوسه خالى شود\r\nميهمان وحى اجلالى شود\r\n( ( 42 ) ) حلق جان از فكر تن خالى شود\r\nوانگهان روزيش اجلالى شود\r\nحلق عقل و دل چو خالى شد ز فكر\r\nيافت او بىهضم معده رزق بكر\r\n( ( 43 ) ) شرط تبديل مزاج آمد بِدان\r\nكز مزاج بد بود مرگ بَدان\r\n\r\n","description":"","footnote":"","page_name":" 99 ","page_number":103},
  {"content":"\r\n\r\n( ( 44 ) ) چون مزاج آدمى گِل خوار شد\r\nزرد و بد رنگ و سقيم و خوار شد\r\n( ( 45 ) ) چون مزاج زشت او تبديل يافت\r\nرفت زشتىّ رخش چون شمع تافت\r\n( ( 46 ) ) دايه‌اى كو طفل شير آموز را\r\nتا به نعمت خوش كند او را غذا\r\n( ( 47 ) ) گر ببيند راه يك پستان بر او\r\nبر گشايد راه صد بستان بر او\r\n( ( 48 ) ) ز ان كه پستان شد حجاب آن ضعيف\r\nاز هزاران نعمت و خوان رغيف\r\n( ( 49 ) ) پس حيات ماست موقوف فطام\r\nاندك اندك جهد كن تم الكلام\r\n( ( 50 ) ) چون جنين بُد آدمى خونخوار بود\r\nبود او را تا كه از خون تار و پود\r\n( ( 51 ) ) از فطام خون غذايش شير شد\r\nو از فطام شير لقمه گير شد\r\n( ( 53 ) ) گر جنين را كس بگفتى در رحم\r\nهست بيرون عالمى بس منتظم\r\n( ( 54 ) ) يك زمين خرّمى با عرض و طول\r\nاندرو بس نعمت و بىحد اكول\r\n( ( 55 ) ) كوها و بحرها و دشتها\r\nبوستانها باغها و كشتها\r\n( ( 56 ) ) آسمانى بس بلند و پر ضيا\r\nآفتاب و ماهتاب و صد سها\r\n( ( 57 ) ) از شمال و از جنوب و از دبور\r\nباغها دارد عروسىها و سور\r\n( ( 58 ) ) در صف نايد عجايبهاى آن\r\nتو درين ظلمت چه‌اى در امتحان\r\n( ( 59 ) ) خون خورى در چار ميخ تنگنا\r\nدر ميان حبس و انجاس و عنا\r\n( ( 60 ) ) او به حكم حال خود منكر بدى\r\nزين رسالت معرض و كافر شدى\r\n( ( 61 ) ) كاين محال است و فريب است و غرور\r\nز ان كه هم كور است از اين معنى و دور\r\n( ( 62 ) ) جنس چيزى چون نديد ادراك او\r\nنشنود ادراك منكرناك او\r\n( ( 63 ) ) همچنان كه خلق عام اندر جهان\r\nز آن جهان ابدال مىگويندشان\r\n( ( 64 ) ) كاين جهان چاه است بس تاريك و تنگ\r\nهست بيرون عالمى بىبو و رنگ\r\n( ( 65 ) ) هيچ در گوش كسى ز ايشان نرفت\r\nكاين طمع آمد حجاب ژرف و زفت\r\n\r\n","description":"","footnote":"","page_name":" 100 ","page_number":104},
  {"content":"\r\n\r\n\r\n( ( 66 ) ) گوش را بندد طمع از استماع\r\nچشم را بندد غرض از اطلاع\r\n( ( 67 ) ) همچنان كه آن جنين را طَمْع خون\r\nكاين غذاى اوست در اوطان دون\r\n( ( 68 ) ) از حديث اين جهان محجوب كرد\r\nخون تن را بر دلش محبوب كرد\r\nزين همه انواع نعمت ماند فرد\r\nغير خون او مىنداند چاشت خورد\r\nبر تو هم طمْع خوشىّ اين جهان\r\nشد حجاب آن خوشىّ جاودان\r\nطمْع ذوق اين حيات پر غرور\r\nاز حيات راستينت كرد دور\r\nپس طمع كورت كند نيكو بدان\r\nبر تو پوشاند يقين را بىگمان\r\nحق تو را باطل نمايد از طمع\r\nدر تو صد كورى فزايد از طمع\r\nاز طمع بىزار شو چون راستان\r\nتا نهى پا بر سر آن آستان\r\nكاندران در چون در آيى وارهى\r\nاز غم و شادى قدم بيرون نهى\r\nچشم جانت روشن و حق بين شود\r\nبىظلام كفر نور دين شود\r\nپند پيران را پذيرا شو به جان\r\nتا رهى از خوف و مانى در امان\r\nبشنو اكنون قصهء تمثيل آن\r\nتا بيابى در حقيقت نور جان\r\n\r\nآيه\r\n« الله اَلَّذِي رَفَعَ اَلسَّمواتِ بِغَيْرِ عَمَدٍ تَرَوْنَها 13 : 2 . . . » ( 1 ) \r\n","description":"","footnote":" ( 1 ) سوره رعد آيهء 2 و سوره لقمان آيهء 10 توضيح - با نظر به مجموع آياتى كه در بارهء آسمان و كرات وارد شده است ، اين حقيقت را مىتوان به عنوان يكى از اصول جهان بينى اسلام معرفى كرد كه تمام اجرام و كرات فضايى حتى خود طبقات آسمان به وسيلهء نيروى غير محسوسى در فضاى بىكران ثابت يا در حركتند ، اين نيروى غير محسوس را جاذبهء كيهانى ناميده‌اند ، در آيهء فوق اين نيرو با كلمهء عمد كه به معناى ستون است تعبير شده است . . در آيهء 41 از سورهء فاطر ، ثابت و جريان كرات فضايى و آسمانها و زمين را به خود نسبت داده و مىفرمايد : « ان الله يمسك السماوات و الأرض ان تزولا . . » . . ( خداوند آسمانها و زمين را نگه داشته است تا از موقعيت طبيعى خود زايل نگردند ) . . البته تمام سكنات و جريانات هستى از كوچك و بزرگ ، از حركت الكترونها در مدار خود تا كهكشانها در پهنهء فضاى پهناور همه و همه مستند به فيض بخشى خداوند است ولى بعضى از موضوعات كه داراى قوانين متافيزيكى هستند با استناد مستقيم به خدا مورد ياد آورى شده‌اند ، مانند : روح و جاذبيت كيهانى كه با اولين ريشه گيرى رابطهء خود را به طور مستقيم با خداوند نشان مىدهند . . ","page_name":" 101 ","page_number":105},
  {"content":"\r\n( آن خداوندى كه آسمانها را بدون ستونى كه بتوانيد به بينيد بلند ساخته و نگه داشته است . ) « فَلَمَّا تَجَلَّى رَبُّه لِلْجَبَلِ جَعَلَه دَكًّا وَخَرَّ مُوسى صَعِقاً 7 : 143 . » ( 1 )  ( وقتى كه خداى [ موسى 
  ] بر كوه جلوه كرد ، آن را متلاشى ساخته با زمين هموار نمود و موسى عليه السلام در حال غش به زمين افتاد ) .\r\n« مِنْها خَلَقْناكُمْ وَفِيها نُعِيدُكُمْ وَمِنْها نُخْرِجُكُمْ تارَةً أُخْرى 20 : 55 . » ( 2 )  ( شما را از خاك آفريديم و به خاك بر مىگردانيم سپس دوباره شما را از خاك بيرون مىآوريم ) .\r\n« وَاَلْباقِياتُ اَلصَّالِحاتُ خَيْرٌ عِنْدَ رَبِّكَ ثَواباً وَخَيْرٌ أَمَلًا 18 : 46 . . . » ( 3 )  ( باقيات صالحات در نزد خداى تو از جهت پاداش و مورد آرزو بودن بهتر است ) .\r\n« فَأَلْقَوْا حِبالَهُمْ وَعِصِيَّهُمْ وَقالُوا بِعِزَّةِ فِرْعَوْنَ إِنَّا لَنَحْنُ اَلْغالِبُونَ . فَأَلْقى مُوسى عَصاه فَإِذا هِيَ تَلْقَفُ ما يَأْفِكُونَ 26 : 44 - 45 . » ( 4 )  ( [ ساحران فرعونى 
  ] طنابها و عصاهاى خود را انداختند و گفتند : به عزت فرعون\r\n","description":"","footnote":" ( 1 ) سوره الاعراف ، آيهء 143 . .  ( 2 ) سوره طه ، آيهء 55 . .  ( 3 ) سوره الكهف ، آيهء 49 . .  ( 4 ) سوره الشعراء ، آيهء 44 و 45 . . ","page_name":" 102 ","page_number":106},
  {"content":"\r\n\r\nسوگند كه ما پيروزيم . موسى عصاى خود را انداخت و همهء آن نمودهاى بىاساس را بلعيد . )\r\n\r\n( ( 17 ) ) لقمه بخشى آيد از هر كس به كس\r\nحلق بخشى كار يزدان است و بس\r\n\r\nآن چه كه افراد بشرى به يكديگر مىتوانند بدهند و آن چه كه خدا به انسانها مىدهد\r\nمعمولًا چنين گفته مىشود كه داد و ستد انسانها با يكديگر منحصر به امورى است كه مىتواند در اختيار آنها قرار بگيرد ، مانند تعليم و تربيت و كار و مزد و ساير مزاياى مادى كه انسانها مىتوانند بيك ديگر انتقال بدهند اما موضوعاتى كه از قدرت و اختيار انسانها بيرون است و نمىتوانند در آنها تصرفى نمايند ، قابل دادن و گرفتن نبوده و مربوط به مشيت خداوندى است .\r\nبيت مورد نقد و تحليل اين مطلب را بروشنايى باز گو مىكند ، ولى بايستى اين مطلب را هم در نظر بگيريم كه تفكيك دو موضوع فوق از يكديگر ( امور مربوط به اختيار انسانها و امور خارج از اختيار انسانها ) در جريان پيوستهء دستگاه هستى ، امرى است امكان ناپذير ، زيرا اگر بگوييم : استعدادها و اقتضاها و خواص ذاتى اشياء از خداوند بوده به حركت در آوردن و بهره بردارى از آنها در حدود اختيار خود انسانها است ، با اين مسئله روبه رو خواهيم گشت كه ارتباط شديد ميان استعدادها و امور مربوط به آنها با حركات اختيارى انسانها كه در روى آنها انجام مىگيرد ، به اندازه و به كيفيتى است كه مىتوان گفت : هر يك از آنها معلول و جلوهء ديگرى قرار مىگيرد .\r\nمثلًا در همان مثال كه جلال الدين آورده مىگويد :\r\n\r\n( ( 17 ) ) لقمه بخشى آيد از هر كس به كس\r\nحلق بخشى كار يزدان است و بس\r\n\r\n","description":"","footnote":"","page_name":" 103 ","page_number":107},
  {"content":"\r\nساختن لقمه و بخشيدن آن بكس ديگر در اختيار انسانها است ، اما دندانى كه آن را خواهد جويد ، گلويى كه آن را به جهاز هاضمه تحويل خواهد داد و جهاز هاضمه‌اى كه آن را هضم خواهد كرد ، كار خدا است و بس ، با يك نظر دقيق مىبينيم كه نيرويى كه باعث شده است انسان لقمه‌اى را به دست بياورد و خاصيت طبيعى همان لقمه كه مىتواند انسان را اشباع كند و انگيزه هايى كه موجب بخشش آن لقمه به كس ديگر شده است ، همه و همه مربوط به جريان سلسلهء پيوستهء هستى است كه به طور مستقيم جلوه گاه مشيت خداوندى است .\r\nاز طرف ديگر همان دندان و گلو و جهاز هاضمه ، جلوه يا معلول همان لقمه ها است كه چند صباح پيش ساختهء دست انسانها بود كه از رويدادهاى طبيعى بهره بردارى گشته است .\r\nبنا بر اين مىتوان گفت : همهء استعدادها و تقاضاها و خواص اشياء ، روزى چند لقمه هايى بوده‌اند و همان لقمه ها هم كه در اختيار بشرى است داراى استعدادها . . . و امورى است كه خارج از حيطهء اختيار انسانها است . و به طور كلى اجزاء طبيعت و انسانها در هر دو صورت استعداد و فعليتهاى اختيارى ، به طور تبادل و تعاقب جلوه گر مىشوند ، بنا بر اين ما نمىتوانيم مطلب جلال الدين را كه در بيت فوق آورده است به طور سطحى بپذيريم .\r\nاعتراض فوق خيلى روشن است ، اما جلال الدين در همين ديباچه چند بيت ديگر دارد كه مىتواند پاسخگوى اعتراض مزبور بوده باشد ، او مىگويد :\r\n\r\n( ( 26 ) ) ذره ها ديدم دهانشان جمله باز\r\nگر بگويم خُردشان گردد دراز\r\n( ( 27 ) ) برگها را برگ از انعام او\r\nدايه گان را دايه لطف عام او\r\n( ( 28 ) ) رزقها را رزقها او مىدهد\r\nز انكه گندم بىغذايى كى زهد ؟\r\n\r\nتوضيح اين پاسخ همان است كه در مباحث پيشين متذكر شديم و به طور اختصار اين پاسخ چنين مىگويد :\r\n« يَسْئَلُه مَنْ فِي اَلسَّمواتِ وَاَلأَرْضِ كُلَّ يَوْمٍ هُوَ فِي شَأْنٍ . » 55 : 29 ( 1 ) \r\n","description":"","footnote":" ( 1 ) سوره الرحمن ، آيهء 29 . . ","page_name":" 104 ","page_number":108},
  {"content":"\r\n\r\n( همهء آن چه كه در آسمانها و زمين است از او سؤال و تقاضا مىكنند او ( خدا ) هر لحظه‌اى در كارى است ) .\r\nآن چه كه در پهنهء هستى لباس وجود مىپوشد ، و آن چه كه بود و نمودى پيدا مىكند ، مانند جوشيدن قطرات آب در ظرفى است كه روى آتش گذاشته شده است ، جوشش قطرات مزبور حتى يك ميليونم حرارت و حركت خود را از آتشى كه در روى آن قرار گرفته است در مىيابد ، چنان كه اگر يك لحظه آتش خاموش يا حرارتش كم و زياد شود ، حرارت و جوشش آب به تبعيت آن تغيير پيدا خواهد كرد ، همچنان ذرات خلقت ، كه تمام بود و نمود خود را حتى در هر يك ميليونم لحظه مرهون ارادهء خداوندى مىباشد . آن چه كه در اين دستگاه وابسته از دست انسانها بر مىآيد ، كارى است كه از روى شخصيت و اختيار انجام مىدهد .\r\nانسان چيزى نمىآفريند ، نه بودى ايجاد مىكند ، نه نمودى ، بلكه در اقيانوس مواج بودها و نمودها شناورى مىكند و رو به مقصد مىرود .\r\nاما اقيانوس و آبش ، موج و خواصش ، استعداد انسان براى شناورى و راه دادن آب به اين شناورى ، حركت و نزديك شدن به مقصودش ، همه و همه به قول جلال الدين دهانهايى است كه به سوى مشيت آفرينش الهى باز شده است .\r\n\r\n( ( 30 ) ) جمله عالم آكل و مأكول دان\r\nباقيان را مقبل و مقبول دان\r\n\r\nهمهء اجزاء اين جهان آكل و مأكول يكديگرند ، مگر شخصيت انسانى كه ما فوق قانون مزبور قرار گرفته است\r\nمطلب فوق موجب تحسين و تمجيد فراوانى به انديشهء تابناك جلال الدين است كه با داشتن آن همه تمايلات متافيزيكى محسوسات واقعى را ناديده نمىگيرد و پديده تزاحم مواد و انسانها را با يكديگر به همان طور كه در طبيعت ديده مىشود\r\n","description":"","footnote":"","page_name":" 105 ","page_number":109},
  {"content":"\r\nمىپذيرد ، اين نزاع و جنگ را در ديباچهء دفتر ششم به قرار ذيل گفته است :\r\n\r\nاين جهان جنگ است چون كل بنگرى\r\nذره ذره همچو دين با كافرى\r\nآن يكى ذره همىپرد به چپ\r\nو آن دگر سوى يمين اندر طلب\r\nذره‌اى بالا و آن ديگر نگون\r\nجنگ فعليشان ببين اندر ركون\r\nجنگ فعلى جنگ طبعى جنگ قول\r\nدر ميان جزءها حربيست هول\r\nاين جهان زين جنگ قايم مىبود\r\nدر عناصر درنگر تا حل شود\r\nچار عنصر چار استون قويست\r\nكه برايشان سقف دنيا مستويست\r\nهر ستونى اشكنندهء آن دگر\r\nاستن آب اشكنندهء آن شرر\r\nپس بناى خلق از اضداد بود\r\nلاجرم جنگى شدند از ضرّ و سود\r\n\r\nيك مسئلهء مهم در اين مورد مطرح است كه شايد اغلب متفكرين كم و بيش در بارهء آن انديشيده‌اند و مىگويند : اين جنگ و تزاحم كه از خواص ضرورى ماده و ماديات است چه حكمتى دارد ؟ مخصوصاً با نظر به اين كه مغلوب و مأكول در اين ميدان شكنجه مىبيند و تلخىهاى زهرآگين شكست در معركهء تنازع را مىچشد در مقابل اين مسئله كه باعث تحير افراد فراوانى از انديشمندان مىباشد راه حل مختصرى كه به نظر مىرسد ، اين است كه : اگر پديدهء تزاحم و غالب و مغلوب تنها در قلمرو مواد بىجان بود ، هرگز بشر خود را با مسئلهء فوق روبه رو نمىديد ، ميليونها كهكشان در مسير خود با يكديگر نزاع داشته باشند و قويترين آنها ضعيف آنها را متلاشى بسازد ، كوچكترين اعتراضى به افكار انسانها خطور نمىكرد ، زيرا تزاحم و تلاشى با توجه به اين كه معلول قانون است ، مىتواند يك انديشهء منطقى را قانع بسازد آن چه كه باعث تحير و اضطراب بعضى از انديشه ها شده است ، موضوع حيات و جان است كه در ميدان تنازع رنج مىبرد . بايستى اين موضوع را به دو جنبه يا دو مرحلهء متمايز تقسيم كنيم :\r\n","description":"","footnote":"","page_name":" 106 ","page_number":110},
  {"content":"\r\nمرحلهء يكم - پديدهء خود حيات كه تمام جانداران در آن مشترك مىباشند ، موجود جاندار در اين مرحله به طور ناخود آگاه در مىيابد كه ادامهء حيات در سنگلاخ ماده مانند عبور دادن يك چراغ دستى است از كوچه‌اى كه در معرض وزش بادهاى خاموش كننده است . دريافت اجمالى اين موضوع در حقيقت عامل محرك جاندار به حفظ و ادامهء حيات مىباشد .\r\nبا تجربه ثابت شده است كه وقتى يك انسان كه داراى حيات طبيعى است به يك مانع حياتى با كوشش و تقلا پيروز مىگردد ، طعم حيات براى او شيرينتر و گواراتر جلوه مىكند . در اين مرحله دردها و تلخىها براى دريافت آن چه كه مىخواهد از دست برود بهترين محرك است ، لذا از اين جهت آگاهى به دردها و تلخىها يا وجود ندارد ، يا به جهت مطلوبيت شديد حيات قابل تحمل مىباشد .\r\nمرحلهء دوم - مرحلهء آگاهى به تزاحمها و تصادمها است ، اين آگاهى داراى مراتب گوناگونى است ، از آن جمله :\r\nالف : مرتبهء ابتدايى - انسان به پيرامون خود مىنگرد ، تزاحم جانداران را با يكديگر و تصادم ماده را با جانداران كه به مرگ و سقوط منتهى مىشود ، مىبيند ، اين مقدار از آگاهى كوچكترين خللى به طعم حيات و كوشش در راه ادامهء آن وارد نمىسازد ، لذا اين انسان آگاه كار مىكند و مىكوشد و وسايل حيات را به دست مىآورد و زندگى را تحصيل مىكند . اكثريت قريب به اتفاق انسانها در اين مرتبه از آگاهى زندگى مىكنند .\r\nب - مرتبهء متوسط آگاهى - اشخاصى كه از لذايذ و آلام بشرى مطلعاند ، انواع تزاحم را مىدانند حق و باطل آنها را تشخيص مىدهند .\r\nاينان اگر پايبند يك مكتب و ايده ئولوژى كه بتواند حيات و تزاحم را تفسير كند ، نباشند ، دايماً در دو نوع شكنجه غوطه ور خواهند بود :\r\n1 - شكنجهء تزاحم و دردهاى خود حيات .\r\n","description":"","footnote":"","page_name":" 107 ","page_number":111},
  {"content":"\r\n2 - شكنجهء آگاهى به آنها كه گاهى به مراتب شديدتر از شكنجهء اول است .\r\nآن گروه از انسانها كه در اين مرتبهء متوسط از آگاهى قرار گرفته‌اند ، هر چه كه به اطلاعات و شناسايىهاى خود بيفزايند ، اگر احتياط كار باشند از مكتب شكاكان پيروى خواهند كرد و اگر توجه همه جانبه نداشته باشند ، مسلما بد بين و به يأس فلسفى دچار خواهند گشت .\r\nج - مرتبه عالى آگاهى - مقصود از اين مرتبه ، زيادى معلومات نيست ، بلكه به دست آوردن زمينه و هدف خلقت است ، كسانى كه به طور اجمال درك كرده‌اند كه خلقت اين دستگاه پهناور بىهوده نيست و زمينهء اصلى آن نظم و قانون است كه در دو قلمرو جاندار و بىجان حكمفرما است ، اينان شكنجهء تزاحم و دردهاى خود حيات را مىچشند ، اما آگاهى از دردها و تصادمها آنها را شكنجه نمىدهد ، زيرا اين افراد در يك مرتبهء عالى از اطلاع به مقتضاى هستى قرار گرفته‌اند كه پاسخگوى آگاهى آنها از آلام و رويدادهاى دردناك خلقت است .\r\nالبته دو مرحلهء فوق كه با مشتقات آنها متذكر شديم ، داراى مراتب مختلفى هستند كه هر يك به نوبت خود عينك مخصوصى به ديده گان انسانى مىزنند ولى اصل واقعيت چيست ؟ چرا جهان جايگاه تزاحم است ؟ اين سؤالى است كه جلال الدين مىخواهد پاسخ قانع كننده‌اى بدهد . او مىگويد : همهء اين تزاحمها و بگير و ببندها و غالبيتها و مغلوبيتها ، در سطح طبيعى ماده و حيات است نه در اصل واقعيت آن ، مادامى كه حيات در نمودهاى ظاهرى طبيعت و حيات غوطه ور است ، كارى جز جنگ و پيكار ندارد ، اين پيكارگرى همانند تصادم كفهاى ناپايدارى است كه روى امواج دريا صورت مىگيرد ، وقتى كه هوا از آنها خالى شد در سطح دريا به آرامش حقيقى خود مىرسند .\r\nاين پاسخ را كه جلال الدين مىدهد ، با نظر به آرامش اولياء الله و راد مردان\r\n","description":"","footnote":"","page_name":" 108 ","page_number":112},
  {"content":"\r\nبا شخصيت انسانها ، كاملًا صحيح و قانع كننده مىباشد .\r\nهرگز نبايد احتمال داد كه انسانهاى بزرگ معناى تزاحم و آلام حيات را نمىدانند و نمىچشند ، با كوچكترين آشنايى با درون آنها اين مسئله ثابت مىشود كه آنان تزاحم و آلام حيات را بيشتر و عميقتر از مردم معمولى در مىيابند ، اما آن چه كه آنها را در عرصهء حيات آرام و اضطراب مىسازد ، عظمتى است كه براى شخصيت خود اندوخته‌اند ، اين عظمت باعث مىشود كه روح خود را از دسترس تأثيرات طبيعت و از تزاحمهاى آن بالاتر بگيرند ، دردهاى شخصى براى آنان مانند رنگها و اشكال اجزاء طبيعت است كه دايماً از پيش چشم انسانها رژه مىروند و كوچكترين اخلال و صدمه‌اى به تعقل و وجدان آدمى وارد نمىسازند همين حقيقت است كه خدا مىفرمايد :\r\n« أَلا إِنَّ أَوْلِياءَ الله لا خَوْفٌ عَلَيْهِمْ وَلا هُمْ يَحْزَنُونَ 10 : 62 . » ( 1 )  ( بدانيد كه ترس و اندوه باولياء الله راهى نمىيابد ) .\r\nپس از آن كه شخصيت آدمى به اين مرحله رسيد ، تكاپو و كوشش را از دست نمىدهد ، بلكه در مرتبهء عالىترى مشغول حركت مىگردد ، جلال الدين در ديباچهء دفتر ششم مىگويد :\r\n\r\nچون ز ذره محو شد نفس و نفس\r\nجنگش اكنون جنگ خورشيد است و بس\r\n\r\nتا آن گاه كه :\r\n\r\nرفت از وى جنبش طبع و سكون\r\nاز چه ؟ از انا إليه راجعون\r\n\r\nاز ديدگاه فلسفى و علمى هيچ يك از تزاحمها و تصادمات ماده و حيات مادامى كه هستى يكى ، نيستى ديگرى را از روى آگاهى و خود خواهى مطالبه نكند ، نه تنها زشت و خلاف منطق نيست ، بلكه بايستى بگوييم : اين تزاحمها و رو در رو قرار\r\n","description":"","footnote":" ( 1 ) سوره يونس ، آيهء 62 . . ","page_name":" 109 ","page_number":113},
  {"content":"\r\n\r\nگرفتنها همان تفاعلات اضداد است كه بايستى به بروز نمودهاى عالىتر منتهى گردد ما اكسيژن و هيدروژن و ساير عناصر شيميايى داريم كه با رو در رو قرار گرفتن و تفاعل سنتزها ايجاد مىكنند كه در پهنهء هستى موقعيت ضرورى خود را اشغال مىكنند . اگر اكسيژن زبانى داشت در موقع تفاعل به هيدروژن نمىگفت : چون من هستم ، وجود تو زايد يا بايستى وجود تو قربانى هستى من باشد . پس رو در رو قرار گرفتن انسانها با عوامل مخرب خلاف منطق الهى نيست ، آن چه كه خلاف منطق الهى است اين جمله است كه :\r\nوجود تو قربانى وجود من\r\n\r\n( ( 36 ) ) حلق بخشيد او عصاى عدل را\r\nخورد او چندان عصا و حبل را\r\n\r\nاكنون كه بخشندهء استعداد و گلو خداست ، پس انسانها نمىتوانند كميت و كيفيت استعدادها را تعيين نمايند\r\nبراى اكتشاف مقدار و چگونگى استعدادها كه در دو صحنهء انسان و طبيعت گسترده شده است ، اندكى از معلومات كه نصيب بشريت گشته است كافى نيست ، چنان كه مقدار و چگونگى اشكال هندسى كه از تركيب خطوط و اشكال ممكن است به وجود بيايد ، در شمارهء محدودى منحصر نمىگردد .\r\nاين حقيقتى است كه در گذرگاه تاريخ با كمال وضوح مىتوان مشاهده كرد .\r\nما احتياج نداريم براى اثبات اين كه با افزايش علم ، گسترش نامحدود استعداد موجودات براى انسانها كشف مىشود ، بدورانهاى ما قبل تاريخ بر گرديم .\r\nكافى است كه از آغاز اطلاعات رسمى بشريت در بارهء واقعيتهاى طبيعى مطالعه را شروع نموده تدريجاً به نيمهء دوم از قرن بيستم برسيم ، روشن است كه جهان طبيعت اجزاء و نمودهاى خود را در مقابل ديده گان انسانهاى آن روز هم مانند امروز گسترده\r\n","description":"","footnote":"","page_name":" 110 ","page_number":114},
  {"content":"\r\nبوده است ، شايد به استثناى چند نفر كه با انگشتان شمرده مىشدند ، در هر دوره خواص و استعدادهاى طبيعت را در همان نمودهاى محدود منحصر مىكردند كه براى مردم آن دوره مطرح بوده است .\r\nمثلًا در بارهء مواد غذايى در دورانهاى گذشته چهار صفت اصلى را قايل بوده‌اند ( تر و خشك و گرم و سرد ) در صورتى كه امروز مىدانيم : صفات بسيار با اهميتترى در مواد غذايى وجود دارد كه چهار خاصيت فوق در مقابل آنها داراى هيچ اهميتى نيست ، بلكه اصلا مشكوك و در عقيدهء گروه فراوانى از كارشناسان مربوط ، صحت ندارند . صفات با اهميتى بعدها در مواد غذايى كشف شد ، مانند مقوى بودن به وسيلهء انواع ويتامينهاى مختلف و شورى ، تلخى ، شيرينى ، ترشى و تركيبات فراوانى از ساير خواص مواد غذايى كه مسائل فوق العاده فراوانى را مطرح مىكند اگر ما اين اصل را قبول داشته باشيم كه همهء اشياء در شرايط مناسبى مىتوانند با يكديگر تأثير و تأثر داشته باشند ، با اين حقيقت شگفت انگيز روبه رو خواهيم گشت كه : هر شىء طبيعى اگر چه به نظر ما ناچيز برسد ، داراى استعدادهايى است كه شمارهء آنها مطابق شمارهء تمام اجزاء طبيعت است .\r\nاز طرف ديگر اصل فوق اقتضا مىكند كه فاعليتها نيز كه استعدادهاى اشياء را به فعليت مىرساند ، محدود به شماره هاى معمولى نيست ، بلكه با تماس مؤثر شىء فاعل ، با هر يك از موجودات ، فاعليت مخصوصى بروز خواهد كرد .\r\nآب ماده‌اى است مايع ، در قلمرو جمادات ، فاعليت فيزيكى متنوع و فراوان دارد ، در قلمرو گياهان فاعليت خود را در هزاران نوع آشكار مىسازد ، همچنين در عالم جانداران . . . ( 1 ) \r\n","description":"","footnote":" ( 1 ) بايستى از يك نكتهء مهم غفلت نكنيم و آن اينست كه آن چه مشاهده مىشود تأثير و تأثر متقابل موجودات با يكديگر مىباشد . در اين تأثير و تأثر هر دو موجود كه با يكديگر تماس فعل و انفعالى مىگيرند ، داراى دو جنبه مىباشد : الف ) - جنبهء ايجاد اثر . ب ) - جنبهء پذيرش اثر . مثلًا موقعى كه قند در آب حل مىشود ، آب شيرينى قند را مىپذيرد ، در عين حال اجزاى قند را هم متلاشى مىسازد . بنا بر اين در جريان تأثير و تأثر ، استعداد و فاعليت به طور نسبى در هر دو موجود وجود دارد . . اصطلاح كوزال كاراكتريستيك كه در فلسفهء شرق و غرب ديده مىشود ، به همين مسئله كه متذكر شديم دلالت روشنى دارد . مىگويد : كيفيت و تشخيص عليت در هر موجودى قابل تصور است . . ","page_name":" 111 ","page_number":115},
  {"content":"\r\n\r\nگسترش و تنوع استعدادها از نظر متافيزيكى\r\nدر مبحث استعدادها بايستى اين نكته را هم در نظر داشته باشيم كه : محدوديت استعدادها و كميت و كيفيت پذيرش و همچنين محدوديت فاعليتها در جهان هستى مربوط به روى پردهء طبيعت است ، به اين معنى كه در عرصهء برونى طبيعت است كه مسئلهء حركت و قوانين آن ، نيرو و اصول آن ، تزاحم و مقدمات و نتايج آن ، وحدت و كثرت و خواص آنها . . . مطرح است ، و اما در پشت پردهء طبيعت واقعيت نفس الامرى كه ما فوق اين مسائل است . بعد و ظرفيت و حركت و سكون مادهء گسترده در پهنهء هستى ، تمام ماهيت و خواص خود را از ما وراى طبيعت دريافت مىكند ، به همين جهت است كه مىتوانيم بگوييم : هيچ يك از امور فوق الذكر نه جنبهء مطلق دارند ، و نه مىتوانند سيستم جهان طبيعت را در مقابل ما وراى طبيعت ببندند .\r\nبنا بر اين استعدادها و فاعليتها كه در طبيعت ديده مىشوند ، با نظر به ما وراى طبيعت نامحدود بوده و هيچ ضرورت واقعى ايجاد نمىكند كه مثلًا آتش به طور مطلق مىسوزاند .\r\nعصاى چوبين فقط براى راندن گوسفندان و سوزاندن بوده و طبيعت جامد و كيفيت و كميت مادى مخصوص به خود را تا ابد و در واقع نفس الامر نتواند از دست بدهد ، بلكه به قول جلال الدين : از طرف ما وراى طبيعت استعدادى به آن عصاى چوبين داده مىشود كه به صورت جاندارى در مىآيد و بساط فرعون طغيانگر را بر مىچيند .\r\n","description":"","footnote":"","page_name":" 112 ","page_number":116},
  {"content":"\r\nبراى توضيح اين كه مسئلهء فوق كاملًا معقول و منطقى است ، مثال مختصر و روشنى را در نظر مىآوريم :\r\nآن چه كه ما انسانها در ذهن خود منعكس مىسازيم و در سطح طبيعى ذهن مشاهده مىكنيم ، عكسها و صور محدود و مشخصى است كه در نتيجهء تماس درون ما به وسيلهء حواس با جهانى بيرون به وجود مىآيد . اين عكسها و صورتها در فضاى ذهن مشمول قوانين و اصولى هستند كه طبيعت خارجى پيوسته به ذهن انسانها دارا مىباشد ، قواعد كيفيتها و خواص كميتها در پديده هاى مزبور جريان دارند ، مثلًا هنگامى كه ذهن ما سطحى را با رنگ آبى تصور كرده است ، در همان حال نمىتواند با رنگ قرمز يا سفيد تصور نمايد ، اگر ذهن يك ميز را به درازاى يك متر در خود منعكس ساخته است ، همان سطح را در همان حال نمىتواند به درازاى نيم متر منعكس نمايد و . . . اگر موجودى را علت واقعى يك موجود ديگر دريافت نموده است ، امكان ندارد كه علت را در همان لحظه معلول آن موجود ديگر ( معلول ) تصور نمايد . ( 1 )  اكنون درست دقت كنيم ، خواهيم ديد : اين همه اصول و قوانين كه در سطح طبيعى ذهن حكمفرما است ، در مقابل موجوديت و فعاليتهاى سطح عميق من مانند حبابهاى ناپايدارى هستند كه با يك موج ناچيز از سطح عميق من فرو مىريزند و از بين\r\n","description":"","footnote":" ( 1 ) ممكن است در اين جا اعتراضى به نظر برسد كه گفته شود : ذهن انسانى به جهت تجرد و گسترش و عمقى كه در فعاليت دارد مىتواند : يك چيز را در همان حال كه علت فرض كرده است به عنوان معلول تصور نمايد ، اين تصور در آن هنگام كه حكم به محال بودن دور مصرح مىكنيم به خوبى مشاهده مىشود ، زيرا در دور مصرح آن چه كه علت چيزى فرض شده است ، در همان حال معلول همان چيز فرض مىشود و چون اين امر در خارج از ذهن به تناقض مىانجامد ، لذا حكم مىكنيم كه دور مصرح محال است . حكم به محال بودن قضيهء مزبور ( شيء نمىتواند علت خود بوده باشد ) بدون تصور « شيء علت خود » امكان پذير نيست . اين اعتراض مبنى بر اشتباه ميان . طبيعى و فعاليتهاى تجريدى ذهن است كه از نمود فعاليتهاى سطح عميق من است چنان كه در اصل مبحث مورد بررسى قرار داده‌ايم . . ","page_name":" 113 ","page_number":117},
  {"content":"\r\nمىروند و يا تغيير شكل مىدهند ، موقت به دايمى مبدل مىشود ، و محدود به نامحدود ، معلول به علت و علت به معلول ، وحدت به كثرت و كثرت به وحدت ، يك عدد قلم كه در ذهن ما منعكس مىشود ، در صحنهء طبيعى ذهن كه از خارج عكس بردارى كرده است ، به وسيلهء فعاليت سطح عميق من از نظر كميت به درازاى صد متر و به ثقل يك تن در مىآيد ، در عين حال كه يك قلم مشخص است ، فعاليت مزبور همان واحد را به شمارهء هزاران فرد از همان قلم در مىآورد .\r\nاگر آن قلم مورد تمايل باشد مثلًا قلم معشوقهء او است ، جهانى از زيبايى را در آن تجسم مىكند ، اگر مورد تنفر بوده باشد به شكل خنجر برانى در مىآورد كه به گلويش مىفشارند .\r\nاز طرف ديگر اگر سطح طبيعى من را اشكال و نمودهاى فراوانى اشغال كند ، اگر سطح عميق من يا به اصطلاح روشنتر روح آدمى يك هزارم لحظه از آن همه اشكال و نمود منصرف شود ، هيچ يك از آنها در صحنهء ذهن باقى نمىماند ، يا اگر هم وجود داشته باشند كوچكترين اثر و خاصيت طبيعى خود را دارا نمىباشند ، پس استعدادها و فاعليتهايى در سطح طبيعى من به وجود مىآيد كه دايماً دستخوش سطح عميق من و تابع ناخود آگاه فعاليتش مىباشند . بدينسان استعدادها و فاعليتهاى دستگاه با عظمت هستى نيز تابع آن فعاليت است كه در پشت پرده صورت مىگيرد ، به همين جهت است كه مىگوييم :\r\nسيستم مجموعى هستى در مقابل فعاليت ما وراى طبيعى سيستم باز است نه بسته .\r\n","description":"","footnote":"","page_name":" 114 ","page_number":118},
  {"content":"\r\n\r\n\r\n( ( 39 ) ) مر يقين را چون عصا هم حلق داد\r\nتا بخورد او هر خيالاتى كه زاد\r\n( ( 40 ) ) پس معانى را چو اعيان حلقهاست\r\nرازق حلق معانى هم خداست\r\n\r\nبكوشيد تا يقين به دست بياوريد تا خيالات پا در هوا و گمانهاى اساس سد راه تكامل شما نگردد\r\nدر مباحث گذشته مطالب مختصرى را در بارهء يقين مطرح كرده‌ايم ، در اين مورد دو مسئلهء فوق العاده با اهميت را متذكر مىشويم :\r\n1 - امتياز يقين در مقابل پندارها و خيالات .\r\n2 - آرامش روانى كه از يقين ايجاد مىشود و عمل خارجى را توجيه و رهبرى مىكند .\r\nمسئله يكم - امتياز يقين در مقابل پندارها و خيالات از نظر سطحى ، يقين به عنوان يك پديدهء بسيار عالى تلقى مىشود ، به طورى كه هيچ يك از ساير نمودهاى روانى به اندازهء يقين در بارهء امور مطلوب نمىباشد . اين نظر را نمىتوان به طور مطلق تأييد كرد ، زيرا پديدهء مزبور از آن جهت كه ذهن انسانى را مانند يك آيينهء نشان دهندهء واقعيت قرار مىدهد ، امرى است روانى خالص كه بدون توجه به اثر و خاصيت آن نمىتواند منشا يك امتياز مطلوب بوده باشد . اگر درست دقت كنيم خواهيم ديد : از بامداد كه از خواب بر مىخيزيم تا موقعى كه به خواب مىرويم با هزاران قضاياى يقينى روبه رو مىگرديم . ( 1 ) \r\n","description":"","footnote":" ( 1 ) مقصود از قضاياى يقينى شامل آن گروه مسائل است كه مورد آگاهى ما قرار مىگيرند ، مانند اين كه در روز روشن متوجه به اين حقيقت مىشويم كه در اين ساعات كرهء زمين با آفتاب روبه رو شده و روشنايى كرهء زمين را نتيجه داده است ، همچنين شامل هزاران مشاهدات و شنيدنىها و ساير درك شده ها است كه اگر متوجه شويم ، آنها را به صورت قضايا در آوريم ، مورد يقين قرار مىگيرند - مانند اين كه در حال عبور از خيابان مىبينيم كه يك فرد از يك مغازه جنس مىخرد و در مقابل پول مىپردازد ، تبادل مزبور را مىبينيم و عبور مىكنيم ، اگر بخواهيم در همان محل بايستيم ، مىتوانيم قضاياى زيادى را بسازيم كه مورد يقين ما است مانند اين كه : داد و ستد « قائم به طرفين است . . . ","page_name":" 115 ","page_number":119},
  {"content":"\r\nاين همه يقينهاى آشكار و مخفى در مسير ما رو به مقاصد حيات مادى و معنوى ما مانند آن نوسانات ناچيز است كه در سطح اقيانوس پديد مىآيد و كوچكترين اثرى در حركت كشتى اقيانوس پيما ندارد .\r\nپس اين قضيه كه يقين همواره در مقابل ساير پديده هاى ذهنى امتياز مخصوصى دارد ، شايستهء توجه نيست ، بلكه امتياز يقين فقط ناشى از آن جهت است كه مىتواند موقعيت من را در نقطهء مطلوب تثبيت نمايد .\r\nيقين ما به آن مسائل كه از حيطهء موقعيت من مطلوب بر كنار است ، مانند اين كه يك آدم معمولى در يكى از نقاط آسيا يقين پيدا كند كه در اين ساعت در يكى از جنگلهاى آفريقا پرنده‌اى در آشيانهء خود روى تخمى كه گذاشته نشسته است ، يا كسى يقين پيدا كند كه ده هزار سال پيش يك سنگ بزرگ از فراز كوه غلطيده و روباهى را به زير گرفته و آن را كشته است .\r\nپس پديدهء يقين به عنوان كشف شدن واقعيت براى ذهن انسان موقعى مطلوب خواهد بود كه بتواند در مسير تثبيت موقعيت من مطلوب قرار بگيرد .\r\nاين من مطلوب يك امر جامد و محدود نيست كه احتياج به مقدارى از اصول و قضاياى يقينى داشته باشد ، بلكه بدون مبالغه مىتوانيم بگوييم : تحولات و تغييراتى كه پيرامون من مطلوب ، حتى خود آن را فرا گرفته است ، هر لحظه به تشخيص موقعيت و كيفيتهاى موقتى و دايمى نيازمند است كه بايستى به آنها آگاهى داشته و تكليف خود را از نظر يقين و غير يقين روشن ساخت .\r\n","description":"","footnote":"","page_name":" 116 ","page_number":120},
  {"content":"\r\nچنين دقت و مواظبت به طور تفصيل براى هيچ فرد از انسان در هر حد از آگاهى هم كه فرض شود امكان پذير نمىباشد . به همين جهت بوده كه حتى يك فرد معمولى در تاريخ پيدا نشده است كه بتواند تمام گفتار و كردارهاى مربوط به زندگيش را به يقين متكى بسازد . ( 1 )  بنا بر اين همواره شك و ترديد و خيال و احتمال و گمان و توهم دامن گير بشرى خواهد بود . روى اين ملاحظات جلال الدين كه در كتاب مثنوى بارها گفته است :\r\n« بايد بكوشيم به يقين برسيم ، بايد بكوشيم خيالات و شك و ترديد و احتمال و گمان را از سر راه تكامل خود بر داريم ؟ » - بىهوده ، بلكه آرزوى يك امر محال جلوه مىكند .\r\nاين مطلب صحيح نيست ، زيرا جلال الدين هم مثل من و شما هر دو موضوع فوق را :\r\n1 - يقينهاى بىاثر .\r\n2 - عدم امكان تحصيل يقين براى تثبيت موقعيت من در تمام لحظات زندگى با شرايط متنوع و گوناگونش ، كاملًا مىديده است ، بلكه مقصود جلال الدين از تحريك به تحصيل يقين و مبارزه با پندارها و شك و ترديدها حقيقت بالاترى است كه ما به طور اختصار متذكر مىشويم :\r\nدر مباحث گذشته گفتيم : با قطع نظر از مقدار و چگونگى موفقيت جلال الدين در تماس با واقعيات چيزى كه مسلم است ، او مىخواهد براى بشر اين جمله را قابل درك و هضم بسازد كه :\r\n","description":"","footnote":" ( 1 ) بلكه با نظر به خروج اكثر حوادث و رويدادهاى روانى و طبيعى از حيطهء اختيار انسانى ، مىتوان گفت : ادعاى تكيه بر يقين در تمام حوادث زندگى ، يك ادعاى باطل محض بوده ، مدعى آن امر محالى را مطرح كرده است . . ","page_name":" 117 ","page_number":121},
  {"content":"\r\n« انا لله و انا إليه راجعون » .\r\nهر مسأله‌اى كه به عنوان مقدمه و لوازم و خواص جملهء فوق باشد ، از افراد رو به كمال مىخواهد كه به آن مسئله يقين پيدا كنند و روح خود را در خارستان ترديد و خيال مجروح و متلاشى نسازند . اين يك آرزوى محال نيست ، بلكه با نظر به حقيقت امر براى يك انسان آگاه راهى جز به دست آوردن يقين به جملهء مزبور و مقدمات و لوازم و نتايج آن وجود ندارد . در اين مورد شك و پندار و گمان مانند ساير موارد زندگانى مادى ، نمىتواند در گوشه‌اى از مغز آدمى بايگانى شود و انسان خود را قانع بسازد به اين كه ، من در مسائل زيادى شك و ترديد دارم و به خيالات و احتمالات دچار هستم ، اين مورد هم يكى از آنها اين اقناع و تسليت شبيه به آن است كه انسان در يك قايق بنشيند و در سطح دريا براى وصول به مقصد دو راه را مشاهده كند : راهى بىخطر و سالم و بىتلاطم و گرداب ، راه ديگر پر از خطر و ناامن و پر تلاطم و گرداب . با اين وصف يكى از دو راه را بدون اين كه به طور يقين مشخص نمايد ، به حركت خود ادامه بدهد و بگويد : چه مانعى دارد ، من در زندگانى خودم هزاران شك و ترديد داشته‌ام ، اين هم يكى از آنها اين اقناع و تسليت نيست ، بلكه نابينا ساختن خويش و مساوى ديدن زندگى و مرگ است و موضوع بحث ما از اين مثال هم بالاتر است ، زيرا هر لحظه كه در زندگانى انسانى سپرى مىشود ، بدون آگاهى به حكمت وجود خويش و بدون توجه به اين كه از كجا آمده و به كجا مىرود ، احساس مرگ ابدى مىكند .\r\nمگر اين كه آن قدر ساده لوح و بىاعتنا باشد كه بتواند به غلطيدن در قلمرو طبيعت و خوردن و خوابيدن و سوارى دادن و سوارى گرفتن به چند نفر و از چند نفر امثال خود رضايت بدهد .\r\nجون ديويى در اين مورد مطالبى دارد كه بررسى آن بسيار شايسته به نظر مىرسد\r\n","description":"","footnote":"","page_name":" 118 ","page_number":122},
  {"content":"\r\nاو مىگويد :\r\n« مادامى كه در قلمرو عمل و اهتمام به آن ، با ناراحتيها و مشقت روبه رو هستيم ، ممكن نيست كه يقين كامل در بارهء امور عملى به دست بياوريم .\r\nبه همين جهت است كه مردم به جاى تحصيل يقين ، به معرفت و شناسايى علاقه مند شده‌اند ، ولى مردم به امور جزئى و مشخص از قبيل مسائل مربوط به تكنيك نسبى و حرفهاى و سود آور اشتغال مىورزند و دايما در صدد تنظيم و نيكو ساختن عمل هستند كه به نتايج مطلوب و اطمينان بخش نائل شوند ، ولى در موضوعاتى كه داراى ارزش با عظمت مىباشند ، تحصيل شناسايى و تنظيم و نيكو ساختن آنها دشوار و كند مىباشد ، لذا بشر همواره احتياج به تعاون و اقدامات دسته جمعى دارد . . . يك فرد از انسان براى هموار ساختن موقعيتى كه يك ارزش مهم را تامين نمايد ، جز عمل ناچيزى نمىتواند انجام بدهد . . . بدين ترتيب رابطهء ايدهء عالى يقين و حقيقت مربوط به شناسايى از عمل خارجى بريده مىشود . » ( 1 )  جون ديويى در اين عبارات مىگويد : در علوم و تكنيك و حرفه هاى بشر شناسايى به معناى عمومى آن كفايت مىكند ( مردم به همان شناسايى قناعت مىورزند ) اما پديدهء يقين فقط در موضوعات ارزشى جريان پيدا مىكند .\r\nاين نظريهء جون ديويى تكليف انسانها را در اين مسئله روشن نمىسازد كه آيا انسانها بايستى به مقدارى از موضوعات ارزشى يقين پيدا كنند يا نه ؟ و مقصود از موضوعات ارزشى چيست ؟ اگر چه در صفحات بعدى اين كتاب معارف الهى را كه به عنوان اساس اديان تلقى شده است ، مشمول اصل يقين مىداند ، يعنى مىگويد : انسانها موضوعات مربوط به الهيات دينشان را با يقين تلقى مىكنند ، ولى توضيح و استدلال لازم را در اين باره بيان نمىكند .\r\n","description":"","footnote":" ( 1 ) البحث عن اليقين ، جون ديويى ، ص 64 و 63 . ","page_name":" 119 ","page_number":123},
  {"content":"\r\n\r\n\r\n( ( 53 ) ) گر جنين را كس بگفتى در رحم\r\nهست بيرون عالمى بس منتظم\r\n\r\nآيا مىتوان عظمت جهان خارج از رحم مادر را به جنين قابل درك ساخت ؟\r\nچطور مىتوان به موجودى كه در حالت جنينى به سر مىبرد ، اين گونه مسائل را قابل درك ساخت كه : غذاى خوردنى و آب آشاميدنى منحصر به قطرات خون كه تو مىخورى نيست ؟ آيا راهى داريم كه به كودك جنينى بفهمانيم كه در بيرون از آن جايگاه تنگ و تاريك كه تو نشسته‌اى ، فضايى بس گسترده و بىكران وجود دارد ؟ با كدامين وسيله مىتوان به كودك جنينى فهماند كه در بيرون از اين آشيانهء تنگ و تاريك و موجودىهاى ناچيز آن ، كهكشانها و كازارهايى وجود دارد كه ميلياردها سال در فضاى پهناور زندگى مىكنند ؟ آيا مىتوان آن نشسته در شكم را با مغز و نيروى شگفت انگيزش ، با وجدان و فعاليت بىنهايتش آشنا ساخت ؟ ما انسانها در اين كره خاكى با همه وسعتش و در اين فضاى بىكران با آن همه پهناوريش حكم همان جنين بىنوا را داريم كه اخبار پيامبران و اولياء الله از ما وراى اين جهان محدود و قفس آسا ، براى ما غير معقول و خيالات جلوه مىكند . تفاوتى كه ما با جنين داريم ، تفاوت بسيار روشن است ، زيرا ما چه به طور مستقيم و چه به طور غير مستقيم مىتوانيم دريچه هايى از اعماق درون خود را به پشت پردهء طبيعت باز نموده به نمونه‌اى از عظمت ما وراى جهان طبيعى نظاره كنيم . امورى را كه ذيلا متذكر مىشويم ، مىتواند دليل اجمالى به ادعاى فوق بوده باشد :\r\n1 - مغز ما قدرت تصور بىنهايت به طور اجمال را دارد ، اين مفهوم بىنهايت\r\n","description":"","footnote":"","page_name":" 120 ","page_number":124},
  {"content":"\r\n\r\nخواه از مقولهء رياضى باشد ، يا از مفاهيم فلسفى ، يكى از فعاليتهاى رسمى مغز است جاى ترديد نيست كه حواس طبيعى و مغز ما با نظر به حدود طبيعى كه دارا هستند ، نمىبايست كوچكترين دريافتى در بارهء بىنهايت داشته باشند . اين يك نمونه از قلمرو ما وراى طبيعت .\r\n2 - مغز ما توانايى تجريد و درك مفاهيم مجرد را دارا مىباشد ، در صورتى كه با نظر به ميدان مادى و وسايل فيزيولوژيكى مغز ، نبايستى ما توانايى تجريد را داشته باشيم ، اين نمونهء دوم .\r\n3 - در آن هنگام كه مالكيت انسان به شخصيت خود به حد نصاب مىرسد ، مىتواند كارهايى را از روى اختيار صادر نمايد . جاى شك نيست كه شخصيت ما در حال اختيار گام به ما فوق تمام قوانين طبيعت مىگذارد ، اين است نمونهء سوم .\r\n4 - دريافت عظمت تكليف ، مخصوصاً با روش فلسفى كانت كه در نهاد انسانها وجود دارد ، روزنهء باريك و ظريف ، ولى با درخشندگى زياد نمونهء ديگرى از ارتباط سطح طبيعى انسان با قلمرو ما وراى طبيعت مىباشد .\r\n5 - دريافت عظمت و زيبايى ، عدالت و آزادى و احساس وحدت در جانهاى آدمى ، اين است نمونهء پنجم .\r\n6 - درك جلال هندسهء كلى در پهنه ى هستى و نظاره كردن به آن به عنوان يك واحد مجموعى ، دريچهء ديگرى است كه ما خاك نشينان جنينى را با بيرون از جهان طبيعت آشنا مىسازد .\r\nاگر تمام موجوديت طفل در همان حالت جنينى خلاصه مىگشت چه احتياجى به آن همه قواى طبيعى و نيروهاى درك و استعداد انعطاف مطابق محيطها داشت ؟\r\nمىدانيم كه يك كودك جنينى در حدود 9 ماه در نهانگاه جنينى زندگى خواهد كرد . قوا و وسايلى كه يك كودك در شكم مادر دارا مىباشد ، حتى يك هزارم آنها\r\n","description":"","footnote":"","page_name":" 121 ","page_number":125},
  {"content":"\r\nهم در جايگاه تنگ و تاريك مورد احتياجش نيست . طفل جنينى چه احتياجى به چشم و اعصاب و ساختمان پيچيدهء آن دارد ؟ گوش كه وسيلهء شنوايى هزاران نوع صداها است در شكم مادر مورد نياز او نيست . همچنين ساير حواس طبيعى او .\r\nاز طرف ديگر كودك جنينى چه نيازى به كارگاه با عظمت مغز دارد كه به قول هولگر هيدن مىتواند يك ميليون ميليارد اطلاع ثبت كند ؟ يك طفل در شكم مادر كه بيش از حدود 9 ماه نمىتواند در آن قفس بماند به آن نيروى انعطاف كه مىتواند با هزاران محيط گوناگون خود را سازگار نمايد ، چه نيازى دارد ؟ آيا اين همه سرمايهء شگفت انگيز و كلان براى آن نيست كه آن كودك بايستى از آن جايگاه محدود و موقتى بيرون آمده و در دنياى بسيار پهناورى زندگى كند كه بدون سرمايه در همان روز اول ورود به دنياى خارجى محكوم به مرگ خواهد گشت ؟ بدينسان دنياى طبيعت كه ما فرزندان آدم زندگانى مىكنيم ، به علت ذيل محدودتر از آن است كه بتواند پاسخگوى موجوديت ما بوده باشد .\r\nنيروى عقلانى و وجدانى و به طور كلى امكانات روح يك انسان ، خيلى بيشتر از آن است كه بتواند در اين زندگانى محدود در چار چوبهء هم زيستى مسالمت آميز با افراد اجتماع و ساير گروهها و در مقدارى خوردن و خوابيدن و پوشيدن و لذايذ موقت و معين خلاصه شود .\r\nشما حتى نمىتوانيد يك فرد انسان را در اين دنيا پيدا كنيد كه بگويد : من به تمام آرزوها و تمنيات خود رسيده و به مطلق نائل شده‌ام . نمىگويم : كسى پيدا نمىشود اين جمله را بگويد ، بلكه مىگويم : يك انسان آگاه و هشيار با درك همهء جانبهء موجوديت انسان و عظمتهايى كه در نهادش نهفته است ، نمىتواند چنين ادعايى داشته باشد .\r\n","description":"","footnote":"","page_name":" 122 ","page_number":126},
  {"content":"\r\n\r\nاز اين مشاهدهء عينى نتيجه‌اى كه در ابيات جلال الدين ديده مىشود ، مانند يك حقيقت مسلم قابل پذيرش مىباشد ، آرى اين دنيا مانند شكم مادر بسيار محدود است ، در صورتى كه انسانى كه در اين دنيا زندگى مىكند از حيث عظمت قابل مقايسه با اين دنيا نيست .\r\nتفسير ابيات\r\nاى ضياء الحق حسام الدين عزيز برخيز و بيا و دفترت را بياور ، تا دفتر سوم را آغاز كنيم . تا كنون دو دفتر در معارف الهى نوشته‌ايم ، آن كدام دو است كه در دنيا سوم را در دنبال نداشته باشد ، سنت پيامبر اكرم صلى الله عليه و آله هم سه نوع بود :\r\n( قول و فعل و تقرير ) . ( 1 )  بيا ، گنجينهء اسرار را باز كنيم ، در اين راه كه گام خواهيم برداشت ، پوزش مياور ، اكنون كه نيروى سلوك الى الله در تو وجود دارد قدمى بر داريم و راه بيفتيم .\r\nاين نيروى با عظمت را كه در نهاد خود مىبينى ، از رگها و حرارت طبيعى كه مولود كارگاه كالبد جسمانى است ، نمىباشد . اين قوت و توانايى از سر چشمهء خزاين الهى سرازير مىگردد .\r\nفروغ الهى را كه در نهانگاه جانت احساس مىكنى ، مانند چراغ آفتاب جهان افروز نه از فتيله و پنبه است و نه از روغن توليد مىشود .\r\nسقف گردون سياه رنگ قوامى دارد و دوامى ، اين ايستادن دايمى نه از طناب است و نه بستونى تكيه نموده است .\r\nجبرئيل ، آن فرشتهء با عظمت ، اقتدار روحانى بس بزرگى دارد ، اما اين اقتدار معلول غذاهاى مطبخى نيست كه محصول مشتى مواد طبيعى بوده باشد . آن قوت روحانى\r\n","description":"","footnote":" ( 1 ) روايتى در صحيح بخارى ، ج - ص 19 نقل شده است كه وقتى كه پيامبر اكرم سخنى مىفرمود ، براى اين كه مخاطب خوب بفهمد تا سه بار تكرار مىكرد . روايت ديگرى در مسند احمد بن حنبل ، ج 1 ، ص 394 و در حلية الاوليا ، ج 4 ، ص 385 نقل شده است كه پيامبر اكرم از تكرار دعا و نيايش تا سه بار دل خوش مىگشت . . ","page_name":" 123 ","page_number":127},
  {"content":"\r\nرا از ديدار خداوند ودود و خلاق مطلق دريافته است .\r\nبدينسان نيروى پاك و الهى اولياء الله هم مربوط به خود حق جلت عظمته است نه از طعام و طبق و سفره هاى رنگارنگ غذاى جسمانى .\r\nآنان داراى اجسامى از نور ابديت هستند كه توانسته‌اند از روح و فرشتگان بگذرند و به قلمروى ما فوق آنها گام بگذارند .\r\nاى حسام الدين عزيز يا اى انسانى كه نمونه‌اى از بارقهء الهى را در نهاد خوددارى ، لحظاتى به خود بيا ، توجه كن ، تويى آن موجود كه به اوصاف عالى الهى متصف شده و طبيعت با آن همه قوانين خشن و غير قابل استثنايش در مقابل ارادهء تو چونان حباب ناچيز در مقابل طوفانهاى شديد دريايى ، در يك لحظه از هم مىگسلد و نيست و نابود مىگردد .\r\nآرى تويى سنخ همان ابراهيم خليل عليه السلام كه آتش سوزان در مقابل بارقهء الهى او به گلستان شاداب تبديل مىگردد . تو انسانى ، تو آن عناصر طبيعى نيستى كه به وسيلهء حواس پنجگانه در قلمرو طبيعت كه شش جهت ( راست و چپ و پيش و پس و بالا و زير ) آن را در ميان گرفته است ، اسير و گرفتار بمانى .\r\nآن همه پديده هاى طبيعى كه ديگران را مركب ناخود آگاه خود ساخته‌اند ، تو آنها را مركب خود ساخته و رام نموده‌اى ، راهرو پهنهء هستى تويى ، نه آن عناصر و حواس كه روزى چند جولانگاه و وسايل حركت روح آدمى زادگان است .\r\nمايهء اساسى مزاج مردم همان عناصر طبيعى است ، اما مزاجى كه تو به دست آورده‌اى برتر از همهء آن نمودها است كه براى ساده لوحان يا جانداران انسان نما پايه و اساس وجود تلقى مىشود .\r\nاين مزاجى كه در تو به وجود آمده است ، محصولى از تكاپوى ماده و روح است كه روح در آن تكاپو به پيروزى مطلق نائل شده و توانسته است حقيقت خود را كه بارقه‌اى از پردهء طبيعت را كه جهان بساطت و تجرد است ، آشكار كند . بدين جهت كه روح تو با اين كه در سيلگاه تكثر و نقص و افزايش ماده قرار گرفته است\r\n","description":"","footnote":"","page_name":" 124 ","page_number":128},
  {"content":"\r\nتوانسته است داراى آن وصف وحدت عالى بوده باشد كه جهان و انسان را در خود دريابد .\r\nدريغا ، فهم و ادراك مردم در تنگناى طبيعت چنان محاصره شده است كه حتى توانايى آن را ندارند كه سر بر گردانند و چشم باز كنند و عرصهء وسيعترى را دريابند . اين مردم كه با تمام شكوه و زيبايى و توانايى مادى در مقابل ديده گان ما صبح و شام در حركتند ، گلويى براى فرو بردن حقايق و واقعيات ندارند .\r\nاينان تشنه و گرسنه حقايق نيستند ، اگر هم واقعاً تشنگى و گرسنگى داشته باشند ، خود را درك نمىكنند و اگر درك كنند ، كو آن استعداد و گلو كه غذاى الهى و آب حيات را بگيرند و هضم نمايند ؟ اى ضياء الحق اى كسى كه مىتوان بدون خجلت تو را با نام انسان صدا كرد . تويى كه مىتوانى با نيروى روحانى و هوش و راى نافذت ، غذاى حلوا را به سنگ عرضه كنى ، آن سنگ خارا ماهيت جامد خود را عوض كند و دهان بگشايد و غذاى روحانى تو را تناول كند .\r\n[ وقتى كه مىگويم : سنگ خارا هم مىتواند فعاليت روح را بپندارد و در خود منعكس بسازد ، مردم كوته بين با جملاتى از قبيل « نمىشود » ، « ممكن نيست » ، پلك چشم را روى هم مىگذارند كه بگويند : آفتابى وجود ندارد 
  ] تو مگر نمىبينى كوه طور كه انبوهى از سنگ و شن جامد است چگونه در موقع تجلى انوار الهى استعداد درونى خود را بروز داد و مخمور تابش خورشيد الهى گشت ؟ آرى كوه طور مخمور گشت و متلاشى شد و به رقص و جست و خيز در آمد .\r\n[ حالا بياييد اصل قضيه را بررسى كنيم 
  ] اين حقيقت را بپذيريد كه آن چه كه افراد انسانى مىتوانند بيك ديگر بدهند و از يكديگر بگيرند ، فقط لقمه و غذاى ناچيزى است كه به دست مىآورند و مىدهند و مىگيرند ، اما استعداد پذيرش لقمه و وسيلهء هضم لقمه و گلو تنها از عطاياى خداونديست . زيرا قوانين و خاصيتهاى\r\n","description":"","footnote":"","page_name":" 125 ","page_number":129},
  {"content":"\r\nفعل و انفعال ، در همهء اجزاى جهان و در همهء انسانها ، از مشيت نافذ خداوندى است و بس . بهر موجودى خواه جسم باشد ، خواه روح استعداد مخصوص داده است كه در جريان مرتبط هستى با يكديگر داد و ستد كنند و در زنجير پيوستهء وجود راه خود را پيش بگيرند .\r\n[ دريغا ، كه عالم ماده و اجزاى عضلانى تو به طور طبيعى مىتواند به فعاليت و پذيرش فعل ساير موجودات نائل شود ، ولى روح كه استعداد و فاعليتى برابر ميلياردها قواى فعل و انفعال اجسام مادى را دارد ، بدون اين كه بتواند به مقتضيات طبيعى خود برسد ، زير پنجهء پولادين مادهء رهسپار نيستى مىگردد .\r\nمىدانى فعاليت و پذيرش با عظمت روح كى و چگونه شروع مىشود ؟ 
  ] از آن موقع كه مكر بازىها و حيله پردازىهاى بد بختانه را از خود بر كنار كنى ، روح عزيز تو به آستانهء جلال مخصوص به خود گام بگذارد و به خود بيايد .\r\nگنجايش بس شايسته‌اى را براى حفظ اسرار الهى در درون خود به وجود بياورى ، حقايق عاليهء هستى را كه شكر شيرين جانهاى آدميان است در زير پاى مگس صفتان آدم نما نريزى .\r\nشما بايستى يك مزيت هستى را از سوسن ياد بگيريد كه ده زبان دارد و لب به سخنى باز نمىكند ، اگر زبان پر حرف بسته شود ، گوش مىتواند اسرار جلال و جمال الهى را بشنود .\r\nبرويم سر آن مطلب كه گفتيم : بخشيدن استعداد و گلو براى دريافت مزاياى وجود منحصر به خدا است ، آن خداى حكيم و توانا و رؤوف به خاك تيره و جامد استعداد مىدهد تا آب بياشامد و گياهان و گلهاى رنگارنگ بيرون بياورد .\r\nباز همان خاك و عناصر جامد گلو و لب از خدا مىگيرد و در تكاپوى طبيعى گياهان را مىخورد و به صورت حيوانى نيرومند در مىآيد ، آن گاه همان حيوان لقمه‌اى براى انسان مىشود و راه استهلاك را پيش مىگيرد ، [ اين انسان از خاك\r\n","description":"","footnote":"","page_name":" 126 ","page_number":130},
  {"content":"\r\nبر مىآيد و سر بر مىكشد و زيبا و برومند مىگردد و لذايذى مىبيند و دردها و رنجها مىبرد ، اگر بتواند از خاك بالاتر و بالاتر مىرود و گام به كرات آسمانى مىگذارد و سپس : 
  ] خاكهاى تيره دو دست خود را باز مىكند و او را نعره زنان به درون خود فرو مىبرد ، هر گونه مادهء غذايى كه به او داده بود از او مىگيرد به صورت مشتى خاكش در مىآورد .\r\nآه ، آه ، من چه مىگويم ، و شما چه مىشنويد ؟ من :\r\n\r\nذره ها ديدم دهانشان جمله باز\r\nگر بگويم خُردشان گردد دراز [\r\n\r\nاز الكترون گرفته تا بزرگترين كهكشانها ، از نيرومندتر جاندار ناچيز كه حتى تيز بينترين چشم از ديدنش ناتوان است ، از خوشبختترين كامور انسانها تا بد بختترين ناكامشان ، از قطرهء ناچيز تا پهناورترين و ژرفترين اقيانوسها همه و همه چونان كودك شير خوار كه گرسنه مىشود و آگاهانه يا ناخود آگاه دهان باز مىكند و پستان مادر را مىجويد ، دهان باز كرده .\r\n« يسئله من فى السماوات و الارض . . » .\r\n( هر چه كه در آسمانها و زمين است از او تقاضاى وجود مىكنند ) .\r\nشما چه گمان مىكنيد ؟ آيا با اين كه شما يك انسان هشيار هستيد ، باز احتمال مىدهيد : شاخ و برگ و ميوهء باغتان وجود ، نيرو و حركت را از خود در مىيابند ؟ شما خيال مىكنيد : آن خون قرمز غير قابل تغذى كه به شير سفيد گوارا تبديل مىگردد و در جويبار ظريف پستان مادران و دايه ها به جريان مىافتد ، مولود جسم و جسمانيات ناخود آگاه است ؟ يك بار ديگر به خود بياييد ، يك بار ديگر با يك عينك صاف جهان بينى ماده و حركت را براى خود مطرح بسازيد ، خواهيد ديد : 
  ]\r\n\r\n( ( 27 ) ) برگها را برگ از انعام او\r\nدايگان را دايه لطف عام او\r\n( ( 28 ) ) رزقها را رزقها او مىدهد\r\nز انكه گندم بىغذايى كه زهد ؟\r\n\r\n","description":"","footnote":"","page_name":" 127 ","page_number":131},
  {"content":"\r\nاين سخن را كه من شروع كرده‌ام پايانى ندارد ، بگذارم و بگذرم ، من جمله‌اى را از اسرار هستى با تو در ميان نهادم . [ تو خود حديث مفصل بخوان از اين مجمل 
  ] .\r\nاگر جهان ماده همين است كه ما مىبينيم ، اگر قوانين و اصل طبيعت همين است كه همگان آن را صبح و شام مشاهده مىكنيم :\r\n\r\n« جمله عالم آكل و مأكول دان . »\r\n\r\nدر اين پهنه كون و فساد و در اين جايگاه خورنده و خورده شده تنها و تنها ارواح تجرد يافتهء انسانها است كه ابديت داشته و محكوم به زوال و فنا نمىباشند .\r\n[ بگذاريد آب درياها تبخير شوند و به صورت ابرى در آيند و خرامان خرامان به فضاى چمنزارها و دشتها حركت كنند و به صورت قطرات باران فرو ريزند و خاك تيره را شكوفان بسازند ، خزانى در دنبال اين جشن و سرور شعف انگيز به سراغشان خواهد آمد .\r\nبگذاريد قطرات آدمى زادگان با لذتى وصف ناپذير به ارحام مادران وارد شوند و براى زندگانى پر شكوه و جلال در روى خاكدان مجهز شوند داد و فرياد بزنند ، بگيرند و ببندند ، جهانى را در زير پاى خود بلرزه در آورند ، چشم به بندند تا حقايق را نه بينند ، پنبه در گوش كنند ، آهنگ هستى را نشنوند . بگذاريد همهء اين جريانات به سير خود ادامه بدهند ، تا پاسخ اين همه عربده هاى خود را با يك مشت خاك پر از كرم و مور دريابند چشمى كه امروز حقيقت را نبيند و فرقى ميان خاك تيره و لعل گرانبها نگذارد ، فردا سرسراى از خاك بنيايش خواهد ساخت گوشى كه امروز آهنگ هستى را نشنود فردا صداى ريزش استخوانها و پوسيدن مغز و قلب پنبه از گوشش در مىآورد . 
  ] اين است آغاز و انجام انسانى كه از خاك شروع مىشود و در خاك مىلولد و يك مشت خاك ديگر پروندهء هستىاش را ختم مىكند .\r\nاما آن انسان كه به جهت آگاهى و حركت در مسير حق و حقيقت پايندگى خود را در همين جهان آغاز كرده است خاك و فنا و زوال راهى به او ندارد .\r\nدريغا ، اين جهان فانى خود چيست كه معشوق تو باشد ؟ آرى اين دنيا رو\r\n","description":"","footnote":"","page_name":" 128 ","page_number":132},
  {"content":"\r\nبه فنا است و عشاق سيه روزش بدنبال آن رو به نيستى .\r\nابديت از آن جهان پشت پرده است ، آن جهان ابدى است كه مىتواند بانسانهاى شيفتهء خويش ابديت ببخشد .\r\nبه همين علت است كه شما را توصيه مىكنم كه هرگز به اين جهان منقطع و رو بفنا دل مبنديد ، زيرا راز و نياز اعماق جان شما را اين جهان ماده و عاشقانش درك نخواهند كرد ، لذا چيزى نمىتوانند به شما بدهند كه شما آنها را كريم و بخشاينده لقب بدهيد . فرد كريم آن است كه آب حيوانى را براى خود به دست آورده و آن را به وجود خويش ببخشد تا جاودان و پايدار گردد .\r\nآن اعمال نيكو و كارهاى شايسته است كه در درياى بقا غوطه ور است و مىتواند آن چه را كه از شما گرفته است ، با هزاران برابر به خود شما بدون آفت و خطر و بيم بر گرداند .\r\n[ گفتيم كه : اهل اين دنيا متفرق و از هم گسسته و از يكديگر بيگانه هستند 
  ] اما مردان الهى اگر هم شمارهء آنها از هزاران تجاوز نمايد ، بيش از يك موجود نيستند ، اينان مانند خيالات بىسر و ته در انديشهء اعداد نيستند . در جملات گذشته به شما گفتيم كه :\r\n\r\n« جمله عالم آكل و مأكول دان . »\r\n\r\nاكنون مىگوييم : موجوداتى كه مىخورند و خورده مىشوند ، داراى گلو و ناى هستند ، همان آكل و مأكول كه داراى دو جنبهء غالب و مغلوب مىباشند . ، اگر چه در ظاهر بدون شعور و ناهشيار به نظر مىرسند ، ولى در باطن داراى عقل و راى و شعور مىباشند .\r\nآن عصاى موسى عليه السلام كه جامدى بيش نبود ، مورد توجه الهى قرار گرفت و چنان استعداد به او داده شد كه تمامى عصاها و طنابهايى را كه فرعونيان براى سحر نمايى به زمين انداخته بودند ، خورده و بساط آنها را از صحنهء هستى بر چيد ، با اين حال عصاى چوبين تغييرى نكرد ، زيرا اين خوردن طبيعى نبود كه شكم را پر كند و به كميت خورنده بيفزايد .\r\n","description":"","footnote":"","page_name":" 129 ","page_number":133},
  {"content":"\r\nآن خداى بىچون كه عصاى چوبين را به عصاها و طنابها پيروز مىسازد ، گلوى شگفت انگيزى هم به يقين مىبخشد كه تمام انديشه ها و خيالات انسانى را مىبلعد .\r\nبه همين جهت گمان مبر كه گلو و خوردن فقط از اختصاصات جانداران است ، بلكه چنان كه مىبينيم عالم معانى و حقايق غير طبيعى هم براى خود گلو و خوردنى دارد ، روزى دهندهء عالم معانى به طور مستقيم خدا است .\r\nپس به هر سو كه بنگريد ، از ماهى تا به ماه مخلوقى نيست مگر اين كه خمير مايهء جذبى دارد كه اشياء مناسب را به خود مىكشد .\r\nاگر بتوانى گلوى نفس حيوانىات را از وسوسه خالى كنى ، نفس تو مهمان لقمه هاى خداوندى خواهد بود . چنان كه اگر نيروى گيرندگى جان آدمى از انديشهء مزاياى تن مادى در گذرد ، از بارگاه مجلل الهى لقمه هاى شايسته‌اى را دريافت خواهد كرد . نيز اگر استعداد پذيرش عقل و دل از انديشه هاى مادى تجاوز كند و گرسنگى حقيقى خود را دريابد و اشتهاى كاذبش را رها كند ، بدون احتياج به هضم معدهء طبيعى غذاهاى روحانى بكر خواهد خورد .\r\nشايستگى تناول اين غذا شرطى دارد . شرط شايستگى غذاى روحانى مگر چيست ؟ تبديل مزاج ماده طلب به مزاج كمال جو ، اين مزاج ماده طلب شما فاسد شده است ، شما هم مىدانيد كه مزاج فاسد رهر و ديار مرگ است . هيچ اتفاق افتاده است كه با مردم گل خوار روبه رو شويد ؟ آنان رنگى زرد و قيافهء پژمرده و سقيم دارند ، در صورتى كه گلو و معدهء آنان براى غذاهاى پاكيزه و گوارا تعبيه شده است .\r\n[ چه بايد كرد كه ما آدميان ساير موجودات انسانى را تنها با چشمى مىنگريم كه فقط شكل و رنگ و حركت مادى آنها را مىبيند ، لذا همواره ديده هاى ما گونه هاى بر افروخته از غذاها و آشاميدنىهاى لذت بخش را مىبيند ، چشمان درخشنده‌اى را مىبيند كه در زير ابروها شعله ور گشته است ، لبهاى گلگون رامى بيند كه از هم شكافته حالتى را نشان مىدهد كه خنده ناميده مىشود .\r\n","description":"","footnote":"","page_name":" 130 ","page_number":134},
  {"content":"\r\n. . . اينها همه در مقابل ديده گان ما نمودار مىشوند و انسان را براى ما داراى جلال و جمال مىنمايانند ، اما فقط كافى است كه يك پردهء نازك از ماده را از روى آنان كنار بزنيد و با يك بينايى درونى به آنها بنگريد ، چه خواهيد ديد ؟ : يك خود طبيعى كه روح عالى آن انسانها را زير پنجه هاى درندهء خود پژمرده و افسرده ساخته است ، گريان و نالان ميان حيات و موت دست و پا مىزنند و بالاخره زير همان پنجه هاى خونين معدوم مگردند . 
  ] وقتى كه مزاج زشت آدمى تبديل مىيابد ، روح او مانند شمع فروزان مىدرخشد اما كجا است آن دايهء مهربان روح آدمى كه با نعمت الهى و شير روحانى پيرامون دهان طفل روح را تر كند و از آن شير پاك سيرابش بسازد ؟ كجا است آن دايهء حقيقى روح آدمى كه او را از شير طبيعت باز كند و كامش را با نعمتها و غذاهاى تكامل شيرين و معدهء پذيرش او را اشباع نمايد ؟ آن دايهء حقيقى اگر راه پستان شير را بر دهان روح آدمى ببندد ، راه صدها بستان تكامل را برويش مىگشايد .\r\nآرى همان پستان ناچيز بود كه حجاب و مانع غذاهاى خوشگوار و نيرو بخش الهى بود ، پس براى اين كه گام به قلمرو حيات واقعى خود بگذاريم ، بايستى لب از پستان بكشيم و خود را از شير ببريم . تو هم اى رهرو براى باز كردن پيوند با شير كه دوران خام و ابتدايى وجود تست بكوش و تلاش كن .\r\n[ مىدانيد چرا اين قدر داد و فرياد راه انداخته‌ام كه بياييد پيوند خود را با شير بگسليد ؟ براى اين كه همهء ما مىبينيم كه :\r\n\r\nچون جنين بُد آدمى خونخوار بود\r\nبود او را تا كه از خون تار و پود 
  ]\r\n\r\nتا موقعى فرا رسيد كه گام به بيرون از شكم مادر گذاشت ، وقتى كه از آن زندان تنگ و تاريك بيرون آمد ، غذاى خون او به شير گوارا تبديل يافت ، گامى\r\n","description":"","footnote":"","page_name":" 131 ","page_number":135},
  {"content":"\r\nچند در راه رشد طبيعى خود برداشت و شير را رها ساخته ، قدرت خوردن و هضم لقمه هاى غذايى را پيدا كرد .\r\nاگر او بتواند در اين مرحلهء سوم كه كمال بهره بردارى از طبيعت است ، درجا نزند و ميخكوب نشود و پيوند خود را از لقمه هاى غذاى مادى ببرد ، منزل بعدى غذاهاى حكيمانهء لقمانى است كه در انتظارش خود را آماده ساخته است ، او در اين منزلگه چهارم آرمانهاى پوشيده از جهان حس و رنگ را جستجو خواهد كرد و روى بحقايق ما وراى محسوسات زود گذر كه نشانه هايى روشن براى پشت پرده است ، خواهد گرداييد . اگر كسى به طفلى كه در حالت جنين به سر مىبرد بگويد : اى موجود عزيز اى نهال نو رس باغ وجود در بيرون از اين جايگاه تنگ و تاريك :\r\nجهان پهناورى وجود دارد كه با نظم بسيار شگفت انگيز در جريان است .\r\nزمين خرم و پهن و طولانى وجود دارد كه هزاران نعمتها در آن است . كوه ها ، درياها ، دشت و هامونها ، بوستانها ، باغها ، مزارع سبز و خرم در آن زمين فراوان است .\r\nبيرون از اين قفس تنگ و تاريك ، آسمانها و كهكشانها و كازارها و آفتابها و ميلياردها ستاره مانند ستارهء سها در گردش است ، بادهاى شمالى و جنوبى ، شرقى و بادى كه از مغرب مىوزد ( 1 )  وجود دارد .\r\nجهان بيرونى ، اى كودك بىخبر باغها دارد ، موجوداتى به نام انسان در آن زندگى مىكنند ، عروسىها و ماتمها و شادىها و اندوه ها دارند ، شگفتىهاى وصف ناپذيرى دارد .\r\n[ تو در اين ظلمتكده چه مىكنى ؟ اگر درك مىكردى ، مىفهميدى كه اين تنگناى محقر جايگاه آزمايش و تنظيم\r\n","description":"","footnote":" ( 1 ) دبور ، بادى است كه مقابل باد صبا است ، باد صبا شرقى و باد دبور غربى است . . ","page_name":" 132 ","page_number":136},
  {"content":"\r\nقواى تو براى زندگانى در آن جهان بيرونى است كه اكنون توانايى درك آن را ندارى 
  ] تو در اين تنگناى تاريك و چار ميخش محبوس و در ميان رحم كه پيرامونش را كثافتها گرفته است ، مشغول خوردن خون شده‌اى و نمىدانى چه غوغايى در بيرون وجود دارد .\r\nاگر كسى اين همه اخبار صحيح را به جنين مىگفت ، حتى يك كلمهء آنها را هم نمىپذيرفت و رسالتى را كه آن شخص در رسانيدن اطلاعات صحيح از جهان بيرون به آن كودك داشت ، منكر مىگشت . آن كودك چه مىگفت ؟ آن كودك همان جملات را به آن شخص تكرار مىكرد كه در اين جهان بيرون از شكم ، اين جملات چيست ؟ كه كودكان هفتاد ساله و شصت ساله به زبان مىآورند .\r\n« نمىشود » ، « محال است » ، « امكان ندارد » ، « خرافات است » و . . . آرى ، مغز نارسيده و فهم كور هرگز نخواهد توانست معناى تنگى و محدوديت اين جهان را در مقابل پشت پردهء طبيعت درك كنند ، چونان كودك جنينى كه حتى يك كلمه هم نمىتواند از جهان برونى بفهمد . آرى ، وقتى كه يك موجود با حقيقتى سنخيت ندارد ، نمىتواند آن حقيقت را بشنود و درك نمايد . اين همان معماى لا ينحل است كه نمىگذارد مردم معمولى گفته هاى اولياء الله را در بارهء آن جهان بفهمند . اولياء الله چه مىگويند ؟ اولياء الله مىگويند :\r\nاين جهان مانند چاهى است بس تنگ و تاريك ، جهان ديگرى بيرون از اين عالم وجود دارد كه نمودهاى طبيعى از قبيل بو و رنگ و اندازه و كيفيتهاى ديگر در آن راهيابى ندارد .\r\nآرى اولياء الله گفتند و گفتند ، اما به گوش اين چاه نشينان نرفت ، زيرا طمع به مزاياى حيوانى و لذايذ جسمانى زود گذر ، حجاب ضخيمى ميان گوش آنها و حقايق انداخته بود ، وضع اين قفس گريان درست شبيه به وضع همان جنين خون آشام مىباشد .\r\n","description":"","footnote":"","page_name":" 133 ","page_number":137},
  {"content":"\r\n[ در اين جا پنج بيت ديگر وجود دارد كه تقريباً تكرار همان مطالب فوق است 
  ] .\r\nحرص و ولع افراطگرانه به اين زندگانى پر غرور و فريبا ، آن تيره بختان را از حيات واقعى محروم ساخت . اين طمع چيز عجيبى است ، چنان ديده گان انسانى را نابينا مىكند كه حتى يقين را هم بر آدمى مىپوشاند ، آرى :\r\n\r\n[ چشم باز و گوش باز و اين عمى ؟\r\nحيرتم از چشم بندى خدا 
  ]\r\n\r\nطمع ، حق روشن را در نظر آدمى باطل و بالعكس باطل را حق مىنمايد . اگر بخواهى گام به آستانهء حق و حقيقت بگذارى ، مانند پاكان اولاد آدم طمع را از خويشتن دور بساز . آن آستان جايگاه بس بلند و بالايى است كه اگر گام به آن بگذارى ، بما فوق غم و شادىهاى زود گذر نائل مىگردى ، ديده گان جان روحانيت روشن و حق بين مىگردد و از ظلمت جانكاه كفر بدرياى نور دين و ايمان وارد مىشوى . پند و اندرز مردان الهى را از جان و دل بشنو ، تا از ترس و هراس نجات پيدا كرده به دار السلام امن و امان گام بگذارى . اكنون داستانى را براى تو مىگويم كه نور جان را در حقيقت از آن داستان دريابى .\r\n","description":"","footnote":"","page_name":" 134 ","page_number":138},
  {"content":"\r\n\r\nقصهء خورندگان پيل بچه از حرص و ترك نصيحت ناصح\r\n\r\n( ( 69 ) ) آن شنيدى تو كه در هندوستان\r\nديد دانايى گروهى دوستان\r\n( ( 70 ) ) گرسِنه مانده شده بىبرگ و عور\r\nمىرسيدند از سفر از راه دور\r\n( ( 71 ) ) مهر داناييش جوشيد و بگفت\r\nخوش سلاميشان و چون گل بر شكفت\r\n( ( 72 ) ) گفت دانم كز تجوّع وز خلا\r\nجمع آمد رنجتان زين كربلا\r\n( ( 73 ) ) ليك الله ا لله‌اى قوم جليل\r\nتا نباشد خوردتان فرزند پيل\r\n( ( 74 ) ) پيل هست اين سو كه اكنون مىرويد\r\nپند من از جان و از دل بشنويد\r\n( ( 75 ) ) پيل بچگانند اندر راهتان\r\nصيد ايشان هست بس دل خواهتان\r\n( ( 76 ) ) بس ظريفند و لطيفند و سمين\r\nليك مادرشان بود اندر كمين\r\n( ( 77 ) ) از پى فرزند صد فرسنگ راه\r\nاو بگردد در حنين و آه آه\r\n( ( 78 ) ) آتش و دود آيد از خرطوم او\r\nالحذر ز ان بچهء مرحوم او\r\n( ( 79 ) ) اولياء اطفال حقند اى پسر\r\nدر حضور و غيب آگه با خبر\r\n( ( 80 ) ) غايبى منديش از نقصانشان\r\nكو كشد كين از براى جانشان\r\n( ( 81 ) ) گفت اطفال منند اين اوليا\r\nدر غريبى فرد از كار و كيا\r\n( ( 82 ) ) از براى امتحان خوار و يتيم\r\nليك اندر سرّ منم يار و نديم\r\n( ( 83 ) ) پشت دار جمله عصمتهاى من\r\nگوييا هستند خود اجزاى من\r\n( ( 84 ) ) هان و هان اين دلق پوشان منند\r\nصد هزار اندر هزار و يك تنند\r\n( ( 85 ) ) ور نه كى كردى به يك چوبى هنر\r\nموسيى فرعون را زير و زبر\r\n( ( 86 ) ) ور نه كى كردى به يك نفرين چنان\r\nنوح شرق و غرب را غرق و مهان\r\n( ( 87 ) ) بر نكندى يك دعاى لوط راد\r\nشهرهاى كافران را المراد\r\n( ( 88 ) ) كشت شهرستان چون فردوسشان\r\nدجلهء آب سيه رو بين نشان\r\n( ( 89 ) ) سوى شام است اين نشان و اين خبر\r\nدرهء قدسش به بينى بر گذر\r\n\r\n","description":"","footnote":"","page_name":" 135 ","page_number":139},
  {"content":"\r\n\r\n\r\n( ( 90 ) ) صد هزاران اولياء حق پرست\r\nخود به هر قرنى سياستها بُدست\r\n( ( 91 ) ) گر بگويم اين بيان افزون شود\r\nخود جگر چبود كه خارا خون شود\r\n( ( 92 ) ) خون شود كُه ها و بازان بِفْسُرَد\r\nتو نبينى خون شدن كورى و رد\r\n( ( 93 ) ) طرفه كورى دور بين و تيز چشم\r\nليك از اشتر نبيند غير پشم\r\n( ( 94 ) ) مو به مو بيند ز صرفهء حرص انس\r\nرقص بىمقصود دارد همچو خرس\r\nمو به مو بيند ز حرص خود بشر\r\nرقص او خالى ز خير و پر ز شر\r\n( ( 96 ) ) رقص و جولان بر سر ميدان كنند\r\nرقص اندر خون خود مردان كنند\r\n( ( 97 ) ) چون رهند از دست خود دستى زنند\r\nچون جهند از نقص خود رقصى كنند\r\n( ( 98 ) ) مطربانشان از درون دف وى مىزنند\r\nبحرها در شورشان كف مىزنند\r\nتو نبينى برگها با شاخها\r\nكفزنان رقصان ز تحريك صبا\r\n( ( 99 ) ) تو نبينى ليك بهر گوششان\r\nبرگها بر شاخها شد كفزنان\r\n( ( 100 ) ) تو نبينى برگها را كف زدن\r\nگوش دل بايد نه اين گوش بدن\r\n( ( 101 ) ) گوش سر بر بند از هزل و دروغ\r\nتا ببينى شهر جان را با فروغ\r\nهين دهان بر بند از هزل اى عمو\r\nجز حديث روى او چيزى مگو\r\n( ( 102 ) ) سر كشد گوش محمد در سخن\r\nكش بگويد در نبى حق هو اذن\r\n( ( 103 ) ) سر به سر گوش است و چشم است آن نبى\r\nرحمت او مرضع است و ما صبى\r\n( ( 104 ) ) اين سخن پايان ندارد باز ران\r\nسوى اهل پيل و بر آغاز ران\r\n\r\nآيه\r\n« . . . فَأَنْجَيْناكُمْ وَأَغْرَقْنا آلَ فِرْعَوْنَ وَأَنْتُمْ تَنْظُرُونَ 2 : 50 . » ( 1 )  ( ما شما [ بنى اسرائيل 
  ] را نجات داديم و در پيش چشمتان فرعونيان را غرق كرديم . )\r\n","description":"","footnote":" ( 1 ) سوره البقرة ، آيهء 50 . . ","page_name":" 136 ","page_number":140},
  {"content":"\r\n\r\n« فَكَذَّبُوه فَنَجَّيْناه وَمَنْ مَعَه فِي اَلْفُلْكِ وَجَعَلْناهُمْ خَلائِفَ وَأَغْرَقْنَا اَلَّذِينَ كَذَّبُوا بِآياتِنا فَانْظُرْ كَيْفَ كانَ عاقِبَةُ اَلْمُنْذَرِينَ 10 : 73 . » ( 1 )  ( [ نوح 
  ] را تكذيب كردند ، ما او را بهمراه كسانى كه با او در كشتى بودند نجات داده در روى زمين جانشينان گذشتگان نموديم و آنان را كه آيات ما را تكذيب كرده بودند غرق كرديم ، بنگر كه عاقبت تهديد شدگان به كجا رسيد ) .\r\n« فَلَمَّا جاءَ أَمْرُنا جَعَلْنا عالِيَها سافِلَها وَأَمْطَرْنا عَلَيْها حِجارَةً مِنْ سِجِّيلٍ مَنْضُودٍ 11 : 82 . » ( 2 )  ( هنگامى كه امر بقوم [ لوط 
  ] روى آورد ، شهر آن قوم را زير و رو كرديم و سنگهايى از گل آتشين و انبوه [ منظم 
  ] به شهر آنها فرو ريختيم ) .\r\n« وَمِنْهُمُ اَلَّذِينَ يُؤْذُونَ اَلنَّبِيَّ وَيَقُولُونَ هُوَ أُذُنٌ قُلْ أُذُنُ خَيْرٍ لَكُمْ 9 : 61 . . . » ( 3 )  ( از آن مردم كسانى هستند كه پيامبر را اذيت مىكنند و مىگويند : او بهمهء حرفها گوش مىدهد ، به آنان بگو [ : آرى 
  ] ، اما اين گوش دادن به خير و نفع شما است . )\r\nروايت\r\n« الخلق كلهم عيال الله و احبهم الى الله انفعهم لعياله و ابغضهم الى الله اضرهم لعياله . » ( 4 )  ( همهء مردم مانند خانوادهء خداوند هستند ، محبوبترين مردم در نزد خداوند سود بخشترين آنها به عيال خداوند است و مبغوضترينشان زيان بخش آنها به عيال خداوندى است . )\r\n","description":"","footnote":" ( 1 ) سوره يونس ، آيهء 73 . .  ( 2 ) سوره هود ، آيهء 82 . .  ( 3 ) سوره التوبة ، آيهء 1 . .  ( 4 ) پاورقى مثنوى رمضانى ، مدرك اين روايت پيش از اين گفته شده است . . ","page_name":" 137 ","page_number":141},
  {"content":"\r\n\r\nتوضيح - در منابع معتبر اسلامى مضمونى را كه جلال الدين در بارهء اولياء الله گفته است ديده نمىشود ، يعنى اين مضمون ديده نشده است كه : « گفت اطفال منند اين اولياء » آن چه كه وارد شده است روايت فوق است كه بسيار معروف است . بعيد نيست كه جلال الدين با نظر به ملاك تقرب و نزديكى ارتباط اولياء با خدا مضمون فوق را متذكر شده است .\r\n\r\n( ( 82 ) ) از براى امتحان خوار و يتيم\r\nليك اندر سرّ منم يار و نديم\r\n\r\nبا خدا باشيد تا احساس غربت و بيگانگى نكنيد\r\nاين يك حقيقت كاملًا روشن است كه چنان كه انس و ارتباط با طبيعت بستگى به زندگانى خالص در قلمرو طبيعت و اجزا و شئون آن ندارد ، همچنان انس و ارتباط انسان با ساير افراد اجتماع به بودن در ميان انسانها و تماس با آنها مربوط نيست ، روح انسانى بايستى خواستهء واقعى خود را در يك حقيقت به بيند تا با آن حقيقت مأنوس شود .\r\nما افراد فراوانى را داريم كه در طول زندگى نتوانسته‌اند با ديگران انس واقعى بگيرند ، ارتباطات سطحى نبايستى ما را فريب بدهد ، زيرا در آن اطاق كه نشسته‌ايد ممكن است صدها موجود بىجان در پيرامون شما قرار بگيرد و هر يك بنوبت خود نوعى ارتباط ناخود آگاه با شما داشته باشد ، ولى شما انس حياتى با آنها نداريد . وقتى كه انسان رشد يافته در ميان عده‌اى از افراد نادان و پست قرار مىگيرد ، انگيزه‌اى براى انس با آن نخواهد داشت مگر در مسائل مربوط بروابط طبيعى خالص ، بدين جهت است كه هر چه تكامل يك فرد بيشتر شود غربت و بيگانگى بيشترى را احساس خواهد كرد . با اين حال افرادى را مىبينيم با اين كه هيچ سنخيت و پيوندى ميان خود و ديگران ندارند ، با اين حال هميشه شاداب و با طراوت هستند كه گويى تمام جهان و انسانها با او\r\n","description":"","footnote":"","page_name":" 138 ","page_number":142},
  {"content":"\r\nمانوس مىباشند .\r\nاينان اولياء الله هستند كه فقط خدا را براى يارى و ارتباط دريافته‌اند . اگر هم با انسان و جهان انسى پيدا كنند ، براى آنست كه جهان و انسان را جلوه گاه مشيت خداى محبوب خود مىدانند .\r\nدر آن هنگام كه عثمان مىخواست ابو ذر غفارى را به ربذه تبعيد كند ، امير المؤمنين على عليه السلام جملاتى فرموده‌اند كه شاهد گوياى مطلب فوق است :\r\n« يا ابا ذر انك غصبت لله فارج من غضبت له . ان القوم خافوك على دنياهم و خفتهم على دينك فاترك فى ايديهم ما خافوك عليه و اهرب بما خفتهم عليه ، فما احوجهم الى ما منعتهم و ما اغناك عما منعوك و ستعلم من الرابح غدا و الاكثر حسدا و لو ان السماوات و الارض كانتا على عبد رتقا ثم اتقى الله لجعل الله له منهما مخرجا . لا يؤنسنك الا الحق و لا يوحشنك الا الباطل . فلو قبلت دنياهم لا حبوك و لو قرضت منها لآمنوك . » ( 1 )  ( اى ابا ذر تو براى خدا و در راه خدا خشمگين شدى ، به آن خدايى كه در راهش خشمگين گشته‌اى اميدوار باش ، اى ابو ذر اين مردم در بارهء دنياى خويش از تو ترسيدند ، تو در بارهء دينت از آنها ترسيدى ، آن چه را كه آنان در باره اش مىترسند به خودشان واگذار و از آن چه كه براى آنها ترسيده‌اى فرار كن ، آنان احتياج زيادى به دور شدن از آن چه كه تو ممنوعشان ساختى دارند ، در صورتى كه تو از آن چه كه تو را ممنوع ساختند كاملًا بىنياز هستى . امروز مىگذرد و فردا خواهى دانست كيست آن كسى كه در اين ميان سود برده و مورد رشك قرار خواهد گرفت . اگر تمام آسمانها و زمين به يك بنده از بندگان خدا بسته شود و آن بنده به خدا تقوا بورزد ، خداوند از آن قفس بسته راه نجاتى به او نشان خواهد داد . اى ابو ذر تو را جز حق چيزى با خود مانوس نسازد\r\n","description":"","footnote":" ( 1 ) نهج البلاغه ، ج 2 ، ص 18 . . ","page_name":" 139 ","page_number":143},
  {"content":"\r\n\r\n\r\nو تو را جز باطل چيزى به وحشت نيندازد ، اگر دنياى آنان را مىپذيرفتى محبوبشان بودى و اگر از دنياى آنان چيزى را به خود اختصاص مىدادى تو را امان مىدادند . )\r\n\r\n( ( 83 ) ) پشت دار جمله عصمتهاى من\r\nگوييا هستند خود اجزاى من\r\n\r\nاولياء الله آن چنان در عصمت و حمايت الهى هستند كه گويى اجزاى خداوندى مىباشند\r\nدر بيت فوق دو احتمال مىرود :\r\nاحتمال يكم - اولياء الله به جهت تزكيهء روح بمقامى از تقرب رسيده‌اند كه مىتوانند پشتيبان تمام فيوضات روحانى الهى بر بندگانش باشند . آنان واسطه هاى فيض الهى به ساير مخلوقات هستند .\r\nاحتمال دوم - به جهت مقام والايى كه اولياء الله ببركت تزكيهء روح به دست آورده‌اند ، فيض حمايت و عصمت خدا پشت و پناه آنها است . اين خدا است كه آنان را در كنف حمايت ربوبى خود حفظ كرده و نتايج رشد و كمال روحانى شان را به طور مستقيم به آنها مىرساند .\r\n\r\nطرفه كورى دور بين و تيز چشم\r\nليك از اشتر نبيند غير پشم\r\n\r\nبراى رسيدن به يك حقيقت نما كه در فاصلهء دورى از شما قرار دارد ، از روى حقايق واقعى نجهيد\r\nمضمون بسيار عالى است كه جلال الدين در اين مورد متذكر شده است و مىگويد : نابينايى بس شگفت انگيز است كه آدمى بدون اين كه به حقايق نزديك متوجه شود ، رويدادها و حقايق دور را در ديدگاه خود قرار بدهد ، اين اشخاص نمىتوانند جز ظواهر\r\n","description":"","footnote":"","page_name":" 140 ","page_number":144},
  {"content":"\r\nبىاساس چيز ديگرى را به بينند ، آرى پشم مىبينند ، ولى شتر را بينند . اين حقيقت را جلال الدين در ابيات پيشين نيز به طور اختصار متذكر شده است ، ما در اين مبحث مقدارى در اين باره توضيح مىدهيم :\r\nاگر به قدر لازم و كافى دقت كنيم ، خواهيم ديد : اغلب طبقات و اصناف بشر همان دور بينانى هستند كه از روى حقايق اصيل كه پيش چشمشان قرار دارد ، مىجهند و باميد وصول به آن موضوع كه فعلا نمايش حقيقت دارد ، آن حقايق اصيل را ناديده مىگيرند .\r\nاين گونه تفكر و روش به طريق ذيل انجام مىگيرد :\r\nحقيقتهاى اصيل و واقعى كه فاصلهء زيادى با موقعيت و نقطهء قرارگاه انسانى دارند ، اين فاصله اگر چه مولود عوامل گوناگونى است ، ولى اغلب سپرى كردن اين فاصله به گذشت زمان احتياج دارد . خود زمان روشن كنندهء حقايق از حقيقت نماها نيست ، بلكه به دست آوردن واقعيات همواره به وسيلهء تحصيل وسايلى صورت مىگيرد كه در گذرگاه زمان قرار مىگيرند ، به همين جهت است كه ناديده گرفتن حقايق مقدم و به سراغ دور نماى حقيقت ديگر رفتن را جهش تعبير كرديم .\r\nبراى ساده كردن موضوع از يك مثال ساده شروع مىكنيم : كه براى كسى كه در فصل زمستان به سر مىبرد ، بارور شدن فلان درخت و ميوه دار شدن آن كه به وسيلهء گرماى تابستان به عمل خواهد آمد ، حقيقتى است مسلم ، ولى اين يك حقيقت دور است و تحقق آن به گذشت چند ماه از زمان و تاثيرات طبيعى آب و آفتاب و مواد زمينى در درخت مفروض نيازمند است .\r\nحال اگر شخصى مفروض در وسط فصل زمستان ميوه آن درخت را موجود شدهء فعلى فرض كند و به اصطلاح طعم آن را به ذائقهء خود تلقين كند ، اين آدم كسيست كه از تماشا به رويداد خيلى دور از موقعيتى كه قرار گرفته است ، ميوه‌اى ساخته و با چشيدن طعم آن ميوهء مصنوعى ، صدها بلكه هزاران جريانات واقعى طبيعت را كه تا موسم رسيدن ميوه ، در جهان هستى صورت خواهد گرفت ، زير پا گذاشته است . در\r\n","description":"","footnote":"","page_name":" 141 ","page_number":145},
  {"content":"\r\nمثال فوق كه تصورش خيلى سهل و آسان است ، حقايق مقدم براى شخص مفروض ممكن است با اهميت نباشد ، لذا حذف آن حقايق اثرى در زندگانى او نگذارد ، فقط كارى كه كرده است با تصور ميوه ذهن و ذائقهء خود را فريب داده و به اصطلاح براى يك دروغ ( وجود ميوه فعلا ، در صورتى كه پنج ماه ديگر ميوه به عمل خواهد آمد ) به عدد لحظات پنج ماه و هزاران جريانات طبيعى يقينى يا احتمالى به خود دروغ گفته است .\r\nاكنون مسئله را در حدود كلى خود فرض كنيم :\r\nكسى كه خود را باور كرده است و شخصيت خود را در حد نصاب رشد مىبيند ، سپس براى وصول به حقايق عالىتر به راه مىافتد ، در صورتى كه فاصله ميان او و آن حقايق ، همان حقيقت اولى است كه عبارت است از پيدا كردن راه رشد شخصيت ، كه ممكن است براى پيدا كردن اين راه به دست يافتن به هزاران حقيقت نيازمند باشد كه امروز براى او كوچكترين جلوه‌اى ندارند .\r\nدر صورتى كه حتى راه رسيدن به رشد شخصيت را هم نمىداند ، اين شخص نزديكترين حقيقت را كه پيدا كردن راه اعتلاى شخصيت است زير پا مىگذارد و از روى آن مىجهد .\r\nاين بىنوا چشم دور بين دارد ، اما نه آن دور بينى كه تمام حقايق موجوده ميان او و حقيقت مفروض را تصفيه نموده و موقعيت خود را با آنها تثبيت كرده باشد .\r\nمثلًا فرض كنيم راه رسيدن به رشد شخصيت كنار گذاشتن خود خواهى است ، اين شخص بدون اين كه قدم در اين راه بگذارد ، شخصيتى براى خود فرض كرده است كه در راه تكامل آن به تكاپو افتاده و حقايقى را به عنوان عوامل رشد و تكامل شخصيت براى خود مطرح ساخته است .\r\nبدان جهت كه از روى اصيلترين حقيقت مقدم كه كنار گذاشتن خود خواهى است\r\n","description":"","footnote":"","page_name":" 142 ","page_number":146},
  {"content":"\r\n\r\nجهش صورت داده و آن را ناديد گرفته است ، هر حقيقتى را هم كه براى خود به عنوان عامل رشد بپذيرد ، نتيجه‌اى جز متورم ساختن همان شخصيت خيالى و تلقينى براى او عايد نخواهد ساخت .\r\nاين روش در زندگى معلول عوامل گوناگونى است كه ما يكى از اساسىترين آن عوامل را متذكر مىشويم :\r\nبه جهت عدم درك يا نداشتن اراده ، حقايق فعلى را زير پا مىگذارد و با دور نمايى از رويدادهاى آينده دل خوش مىشود ، آرزوى دور را به دانش و ارادهء نزديك ترجيح مىدهد ، اينان با يك من ساختگى در يك جهان تصنعى زندگى مىكنند .\r\nآرزوها و دور بينىهاى اينان چونان نفت كمى كه روى آتش بسوزد ، در مقابل ديدگانشان مىدرخشد ، ولى با تماس با واقعيات آن شعله هاى درخشنده خاموش مىشود و آنها را در طوفانى از ترديد و اضطراب سر گردان مىگذارد .\r\n\r\n( ( 95 ) ) رقص آن جا كن كه خود را بشكنى\r\nپنبه را از ريش شهوت بر كنى\r\n( ( 96 ) ) رقص و جولان بر سر ميدان كنند\r\nرقص اندر خون خود مردان كنند\r\n( ( 97 ) ) چون رهند از دست خود دستى زنند\r\nچون جهند از نقص خود رقصى كنند\r\n( ( 98 ) ) مطربانشان در درون دف مىزنند\r\nبحرها در شورشان كف مىزنند\r\n\r\nاز دست « خود طبيعى » رها شويد و كف بزنيد ، نقص حيوانى را از خود دور كنيد ، پاى كوبان برقص در آييد\r\nدر ميان هزاران حركات بشرى حركتى وجود دارد كه خود طبيعى انسانها را از جاى خود كنده و بهيجان در مىآورد . عظمت روح انسانى را كنار گذاشتن ،\r\n","description":"","footnote":"","page_name":" 143 ","page_number":147},
  {"content":"\r\nانديشه و ديناميسم اصلى حيات را كه گوياترين زبان موقعيت انسان در جهان هستى است ، لال و خاموش ساختن و اعضاى جامد را با حركات خوشايند ديگران به زبان آوردن ، رقص ناميده مىشود .\r\nدر آن موقع كه فرماندهى روح آدمى به خود طبيعى و انديشه و ديناميسم حيات از درجهء اعتبار ساقط مىشود ، تحسين و لبخند خود باختگان شهوت ، افسار خود طبيعى مست و لا شعور رقص كننده را به دست مىگيرد و قربانى لذت چند لحظه‌اى خود مىگرداند .\r\nپس براى رقص نام ديگرى هم مىتوان در نظر گرفت كه عبارت است از كيفر قربانى شدن روح عالى انسانى در زير پاى لذت شهوترانان ستمگر .\r\nشايد از دست دادن مالكيت شخصيت ، با مواد مخدره به جهت تاثير فيزيولوژيكى كه مورد اعتياد قرار گرفته است ، بسى آسانتر و بىاهميتتر از رها ساختن مالكيت شخصيت به وسيله ى خود باختگى اختيارى بوده باشد كه در رقصهاى معمولى صورت مىگيرد .\r\nتأثيرات فيزيولوژيكى مواد مخدره در صورت اعتياد ، يك مجوز اجمالى براى انسان معتاد دارد كه مىگويد : وضع مزاجى تو اين ماده را مىخواهد و از دست رفتن مالكيت به شخصيت به وسيلهء مادهء مخدر هستند به يك عامل خارجى است ، ( اگر چه ابتداى اعتياد به وضع فيزيولوژيكى يا روانى داخلى مستند مىباشد ) در صورتى كه در موضوع رقص اين خود شخصيت است كه مىخواهد مالكيت انسان به شخصيت خود را از خويشتن بر كنار نمايد ، يا به عبارت ديگر اولا شخصيت منحرف مىشود و سپس خود را از قيد مالكيت انسانى رها مىسازد ، ولى مىتوان گفت : خوشايند بودن ديگران و تهييج تماشاگران و نشان دادن شايستگى به تحريك خود ، يك عامل خارجى مانند مواد مخدره مىباشد ، از اين جهت رقص مانند همان تأثر فيزيولوژيكى از مواد مخدره مىباشد . مىگوييم : بلى اين مطلب كاملًا صحيح است ، ولى تهييج ديگران و نمايشگرى شايستگى\r\n","description":"","footnote":"","page_name":" 144 ","page_number":148},
  {"content":"\r\nبراى تهييج و تخليهء شهوت در پديدهء رقص از جنبهء روانى سرچشمه مىگيرد ، اگر چه تخدير احتياج به انگيزه و عامل دارد . ممكن است شما بگوييد : چه مانعى دارد ، بگذاريد چند لحظه هم انسان با از دست دادن خود ، در دريايى از لذت غوطه ور شود ، بالاخره انسان انسان است و با غوطه ور شدن در لذت انسانيت او نابود نمىشود .\r\nمىگوييم : سطح ظاهرى قضيه همين است كه شما مىگوييد . اما دو چيز را فراموش نكنيم :\r\nيك - تا كسى لذت مالكيت به شخصيت را از دست ندهد ، لذت چند لحظه‌اى نمىتواند او را چنان جلب كند كه خود را از خود رها بسازد ، اينان نه لذت آزادى واقعى شخصيت را مىچشند و نه از لذت مالكيت به شخصيت اطلاعى دارند . رقص همان عمل است كه كودك دو ساله لذت آن را به لذت بهداشت مقدم مىدارد .\r\nدو - اصل خود براى اين رقص كننده ها مطرح نيست ، كدام خود ؟ :\r\n\r\nخويشتن را چون خودى بيدار كرد\r\nآشكارا عالم پندار كرد\r\nخيزد ، انگيزد ، برد ، تابد ، دهد\r\nسوزد ، افروزد ، كشد ، ميرد ، دهد\r\nوسعت ايام جولانگاه او\r\nآسمان موجى ز گرد راه او\r\nقطره چون حرف خودى از بر كند\r\nهستى بىپايه را گوهر كند\r\nكوه چون از خود رود صحرا شود\r\nشكوه سنج جوشش دريا شود\r\nسبزه چون تاب دميد از خويش يافت\r\nهمت او سينهء گلشن شكافت\r\nچون خودى آرد به هم نيروى زيست\r\nمىگشايد قلزمى از جوى زيست »\r\n\r\nاقبال لاهورى « از ديدگاه يك آدم معمولى ، پديده رقص روح انسانى را براى مدتى از زنجير گرانبار اندوه و اضطراب و سنگينى قيودى كه اجتماع و طبيعت به دست و پاى او زده است آزاد نموده ، راحتى و آرامش لذت بخشى به او مىدهد .\r\n","description":"","footnote":"","page_name":" 145 ","page_number":149},
  {"content":"\r\n\r\nاين يك منطق ، منطق ديگرى هم وجود دارد كه مىگويد : در آن موقع كه عده‌اى از افراد انسانى خود را از جريان قوانين و اصول عقلانى جهان هستى كنار كشيده ، در زير يك سقف به ريش همهء ناله هاى روح خود و ديگران خنديدند ، اين خنده آب حيات زندگى آگاهانه را از ريشهء هستى آنان منقطع مىسازد ، در اين موقع درخت با طراوت و برومند هستى چوب خشكى مىشود كه با كف زدنها و كنار زدن لبها از روى دندانها بر پا مىشود و شخصيت در بالاى آن چوبه دار به جست و خيز مىپردازد ، بىنوا روح انسانى كه ناظر دست و پا زدن شخصيت در بالاى چوبهء دار است .\r\nاين يك تصور ساده و كوته بينانه است كه جايگاه دست و پا زدن شخصيتها را كه ما آن را رقص ناميده‌ايم ، به اطاقهاى رقص منحصر و محدود بسازيم . امروز كرهء خاكى ما سالن رقصى است كه در آن جا همگان به جست و خيز و رقص مشغولند تفاوت در توجه به كارى است كه انجام مىگيرد ، گروهى مىدانند كه مىرقصند ، گروهى ديگر نمىدانند كه در حال جست و خيز و رقص به سر مىبرند .\r\n\r\n( ( 101 ) ) گوش سر بر بند از هزل و دروغ\r\nتا ببينى شهر جان را از فروغ\r\n\r\nشوخى و دروغ حجاب تاريكى است كه از تماشاى فروغ جان آدمى جلوگيرى مىكند\r\nچون در مباحث گذشته در بارهء دروغ بررسى مشروح داشته‌ايم ، لذا در اين مورد فقط پديدهء شوخى را مطرح مىكنيم :\r\nبراى ما آدميان وسايل دورى از حقايق و واقعيات به طور فراوان وجود دارد غرايز حيوانى ما در هر لحظه با روح انسانى مادر مبارزه بوده ، گامى پيشتر نرفته سنگلاخى به وجود مىآورد ، قدمى بر نداشته قدم ديگر ما را لنگ مىسازد ، وسايل\r\n","description":"","footnote":"","page_name":" 146 ","page_number":150},
  {"content":"\r\n\r\nدرك و آشنايى ما با خود واقعيات بسيار محدود و در حال تحول است . كامورى كامكاران قيافهء مصنوعى بزندگانى ما ايجاد مىكند . هر لحظه‌اى به نغمه و ساز يك عامل از هم نوعان يا يك عامل از دستگاه طبيعت دست مىافشانيم و پاى مىكوبيم .\r\nبياييد اقلًا به باقيماندهء ناچيز موجوديت خود توجه و رحمى داشته باشيم اين باقيماندهء ناچيز از موجوديت را كه مىتواند روزنهء كوچكى براى تماشاى فروغ جان بوده باشد ، با شوخى و دروغ به روى خويش نبنديم .\r\nشوخى چيست ؟\r\nفروغ جهان افروز روح را خاموش ساختن و به قشر نازكى از نفت كه روى آب مىسوزد ، ذخيره شدن و لذت بردن شوخى ناميده مىشود . آن فرد و جامعه‌اى كه با وجود غوطه ور شدن در اقيانوس هستى ، دور نمايى از سراب را اقيانوس تلقى كند و يك كشتى كاغذى براى درنورديدن آن سراب براى خود بسازد ، جز تلاطم جدى اقيانوس هستى واقعى و نابود ساختن آن فرد و جامعه ، پاسخى نخواهد داشت . فقط تاريكىهاى قوانين انعطاف ناپذير طبيعت است كه مىتواند پوچى روشنايىهاى سراب درخشان را اثبات كند .\r\nمسلم است كه هيچ فرد عاقلى در جوامع بشرى پيدا نمىشود كه بگويد : انسان مىتواند بدون توجه به جدى بودن عوامل ضرورى زندگى مانند تنفس هوا و آشاميدن آب و خوردن غذا و تهيهء مسكن و پوشاك زندگى كند ، حتى سوفسطايىترين مردم مىدانند كه براى توجيه سوفسطايى بودن خويش بايستى دليل بياورند ، آوردن دليل براى انكار همهء حقايق و واقعيات بالاترين امور جدى است كه يك انسان مىتواند براى خود تصور كند .\r\nبا اين فرض كه همهء عقلاى عالم به وجود يك عده امور جدى معتقداند ، بايستى شوخىهاى ما به صورت استراحت باشد كه براى تكاپو در كار و فعاليت لازم مىدانيم آرى ، بايستى شوخى كنيم ، اما ضمنا بايد بدانيم كه اين شوخى در حقيقت مانند بيرون\r\n","description":"","footnote":"","page_name":" 147 ","page_number":151},
  {"content":"\r\n\r\nآمدن از كشتى است كه در سطح اقيانوس زندگى در حركت است و گام گذاشتن به صندوق مقوايى است كه در روى امواج اقيانوس بىاختيار جست و خيز مىكند . ممكن است اين كار خنده آور ، تلخى يكنواخت بودن حركت كشتى و تماشا به دستگاه و ساكنين كشتى را به دست فراموشى بسپارد ، اما نبايد فراموش كرد كه در نورديدن پهنهء بىكران دريا احتياج به همان كشتى مجهز دارد كه حتى كوچكترين پيچ و مهره اش هم به طور جدى منظور شده است .\r\nتفسير ابيات\r\nنمىدانم ، شايد به گوشت رسيده است كه مرد دانايى در هندوستان به گروهى انسان گرسنه مىرسد كه آنان از راه دور به مسافرت پرداخته بودند .\r\nآن مرد خردمند ، وقتى كه مىبيند : آن انسانها گرسنه و بىنوا هستند ، محبت عقلانىاش كه ناشى از داناييش بود ، مىجوشد و رو به آنان كرده چون گل با طراوت برويشان شكوفان گشته سلام مىكند ، سپس مىگويد : دوستان من مىدانم كه گرسنگى و بىچيزى جمع شده شما را شديدا ناراحت نموده است .\r\n[ آرى پيامبران و اولياء الله كه بشريت را رو به مقصد عالى تكامل توجيه و رهبرى مىكردند ، مىدانستند كه چه غرايز حيوانى در وجود انسانها نهفته و آنان چه گرسنگى عجيبى براى اشباع آن غرايز در خود حس مىكنند . 
  ] اما دوستان من اگر در مسير خود به بچه هاى فيل رسيديد ، مبادا بر طرف كردن گرسنگى از يك طرف و گوشت لذيذ بچه هاى فيل از طرف ديگر شما را بفريبد و دست ببريد و آنها را براى بر طرف كردن گرسنگى تان بكشيد و بخوريد ، من شما را نصيحت مىكنم ، اندرز مرا بشنويد .\r\nباز به شما تكرار مىكنم : از اين طرف كه مىرويد با حيوانى بنام فيل روبه رو خواهيد شد ، سر راهتان بچه هاى فيل زيادى خواهيد ديد ، نفس شما خواهد گفت : بچه هاى فيل را شكار كنيد ، زيرا ظريف و لطيف و چرب هستند ، اما بدانيد كه\r\n","description":"","footnote":"","page_name":" 148 ","page_number":152},
  {"content":"\r\nمادر آن بچه ها در كمين است اگر ببيند : بچه هايش در جاى خود نيستند ، صدها فرسنگ راه هم كه باشد ناله كنان خواهد گشت و خواهيد ديد كه از شدت هيجان غضب ، از خرطوم آن فيل دود و آتش وحشتناكى بلند مىشود ، پس بترسيد از بچه هاى فيل و دست يازيدن به سوى آنها .\r\nفرزند عزيز خداوند فرموده است : اولياء الله مانند اطفال عزيز من مىباشند در اين دنياى غريب و بىكس به نظر مىرسند ، اين غريبى و بيكسى واقعى نيست ، بلكه آنان را در بوته ى آزمايش قرار داده‌ام ، آنان تنها و غريب نيستند ، با من مايوسند و من يار آنان و هم دمشان هستم .\r\nآنان چنان شايستگى و عظمت پيدا كرده‌اند كه عوامل پاكى و عصمت آنان به خودم مربوط است ، آن چنان به من نزديكند كه گويى اجزاى من مىباشند .\r\nبه خود بياييد و به آنان با نظر تحقير منگريد ، اين ژنده پوشان كه با من وابستگى دارند ، اگر چه ده ها ميليون نفر هم بوده باشند ، بيش از يك واحد نيستند .\r\nاگر اين قافله سالاران بشريت با من ارتباطى نداشتند ، با كدامين نيرو يك چوب خشك در دست موسى عليه السلام مىتوانست فرعون و فرعونيان را زير و زبر نمايد ؟ اگر بمقام شامخ ربوبى وابسته نبودند ، يك نفرين نوح شرق و غرب عالم را غرق طوفان نمىساخت .\r\nآرى به جهت تقرب اين راد مردان الهى به يزدان پاك بود كه لوط عليه السلام شهرهاى كفار تبه كار را كه مانند بهشت برين بود زير و رو كرد و مانند رودخانهء سياه و قيرگون شهرشان را روانه ساخت ، هم اكنون وقتى كه به سوى شام مىروى در راه قدس اثر آن ويرانىها را خواهى ديد .\r\nخداوند بزرگ در هر قرنى به وسيله اولياء عزيزش تبه كاران را سياستها نموده و به جزاى اعمالشان رسانيده است .\r\n","description":"","footnote":"","page_name":" 149 ","page_number":153},
  {"content":"\r\nدر اين نقطهء حساس سخنها و گفتگوها است كه اگر بگويم ، نه تنها جگرها بلكه سنگهاى سخت نيز به خون تبديل مىگردد ، كوهها به رودخانهء خون مبدل مىشود و شاهينها افسرده مىشوند .\r\nاگر ديدى كه نمىتوانى اين قهر يزدانى را ( تبديل شدن كوهها به خون ) را درك كنى ، بدان كه ديده واقع بينت را از دست داده و نابينا و مردود گشته‌اى .\r\nاما چه كورى ؟ كورى شگفت انگيز نابينايى كه دور را مىبيند و چشمان تيز دارد ، ولى از شتر جز پشمش را حس نمىكند ، به جاى ديدن حقايق ، عوارض و كفهاى بىپايهء آنها را درك مىكند . آن چيزها را كه با حرص و طمع حيوانى او مأنوس است ، مو به مو مىبيند و همهء ذرات و لوازم آن را مىشناسد . او رقصهاى فراوانى دارد ، آرى سرتاسر زندگانى او رقص است ، ولى كو هدفش ؟ رقص بىهدف از آن خرس است كه جست و خيز مىكند ، ولى هدف و مقصودى ندارد .\r\nمن نمىگويم نرقصيد ، من كى به شما گفتم جست و خيز نكنيد ؟ من از روى حقيقت به شما مىگويم :\r\nدست بيافشانيد و پاى بكوبيد . دست بيفشانيد ، اما براى برداشتن زنجيرهاى گرانبار خود پرستى - دست افشاندنى كه به سيه روزى و شهوت پرستى خود و ديگران اضافه نكند .\r\nپاى بكوبيد ، اما به روى ديو نفس پليدتان . پاى بكوبيد بر سر هر چه كه سد راه تكامل شما باشد . به جاى آن كه براى ايجاد شر و تباهى پشت خم كنيد ، خود طبيعىتان را خم نموده آن را بشكنيد . گرد و غبارى را كه از شهوت پرستى قيافه ى واقعى تان را تيره و تار نموده است از صورتتان بزداييد . اين نابخردان خرس منش در ميدانهاى آن روز و سالنهاى امروز مىرقصند و دست مىافشانند و پاى مىكوبند ، قشر نازكى از عسل را كه به روى شرنگ جان گزا ماليده‌اند ، به خود باختگان هوى و هوس مىدهند .\r\nاينان نمىرقصند ، زيرا سر تا پا نقصند .\r\n","description":"","footnote":"","page_name":" 150 ","page_number":154},
  {"content":"\r\nاينان جست و خيزى كه از حيات واقعى كشف كند ندارند ، زيرا مردگان متحركى هستند كه كاموران كامجو را از دست و پا زدن خود بخنده در مىآورند .\r\nمىدانيد در اين دنيا چه كسانى حقيقتاً مىرقصند ؟ رقص واقعى از آن كسانى است كه با اشارهء انگشتان و ابروان انسانى بزرگ كه به شكل جهان هستى در آمده است ، دست مىفشانند و پاى مىكوبند .\r\nاز اقيانوس زلال هستى بر مىجهند و در درياى خون كه از دل منفجر شدهء آنان در عشق الهى بر صفحهء هستى روانه مىگردد فرو مىروند ، در آن درياى خون پاى مىكوبند و دست مىفشانند .\r\nجهان هستى براى آنان ميدان رقصى است كه سروش جان نوازشان زمزمهء قوانين الهى است ، اين سروش آنان را به سوى انسانهايى روانه مىسازد كه در معركهء تنازع در بقا ، زير پاى دژخيمان لگدكوب اقوياى بىخبر از همه چيز مشغول جان كندن هستند ، دست آنان را مىگيرند و به عرصهء ميدان مىآورند و به جست و خيز وادارشان مىسازند ، اين يك طرب و رقصى است كه از اولين ساعت خود هشياريشان در پهنهء ميدان هستى شروع و در اعماق درياى خون كه از جگر و دلشان روانه گشته است پايان مىپذيرد .\r\nاينان دست مىزنند ، صداى كف زدن آنان در تمام اجزاى اين گنبد لاجوردين طنين مىاندازد ، آغاز كف زدن آنان لحظه ايست كه از چنگال مرگبار خود حيوانى رها شده‌اند . در آن هنگام كه نقص انسانى خود را پشت سر گذاشتند روح سبكبالشان در فضاى خالى از ماده برقص در مىآيد .\r\nمطربان و نوازندگان ماهرى براى آنان مىنوازند ، جاى آنان كجا است و در كجا نشسته‌اند ؟ اين مطربان و نوازندگان در اعماق دل خود رقص كنندگان نشسته و سرود الهى را براى آنان مىنوازند ، چه كسى آنان را تحسين مىكند و براى تشويقشان كف مىزند ؟ : درياها ، برگها ، شاخه ها .\r\nتو مىگويى : من نه صداى آن نوازندگان را مىشنوم و نه كف زدن درياها\r\n","description":"","footnote":"","page_name":" 151 ","page_number":155},
  {"content":"\r\nو برگها و شاخه ها را مىبينم - راست مىگويى ، براى شنيدن اين نغمهء روح افزا و ديدن آن كف زدنها گوش و چشمى لازم است كه با دست خود راه آنها را بسته‌اى .\r\nهر چه كه رهروان منزلگه الهى به شما مىگويند : بياييد راه چشم و گوش را به شوخى و دروغ در اين جهان كه سراسر آن را يك ناموس جدى به تكاپو وادار كرده است ببنديد ، باشد كه فروغ الهى جانتان به سراغتان بيايد و ديدنىها و شنيدنىهاى واقعى را به شما نشان بدهد ، افسانه مىپنداريد و مشغول قافيه ساختن براى زندگى تصنعى مىگرديد . به شما مىگويند : در اين پهنهء هستى هيچ گفتار جدى بجز گفتگوى در بارهء وجه الله وجود ندارد ، آن را ياوه مىپنداريد آن پيامبر خاتم الانبياء بود كه گوش بازش را خداوند در قرآن مىستايد ، زيرا سرتاسر وجود نازنينش گوش و چشم شده بود ، ما بايستى از ظلمات جهالت و خود پرستى به روشنايى رحمت او رهسپار شويم ، زيرا او است كه مىتواند از شير رحمت الهىاش ما شير خواران هستى را سيراب نمايد . اين سخن كه شروع كرده‌ام پايانى ندارد ، برويم سوى آن چند نفر كه در هندوستان گرسنه راه مىرفتند و مرد دانايى آنها را از خوردن بچه هاى فيل بر حذر مىداشت .\r\n","description":"","footnote":"","page_name":" 152 ","page_number":156},
  {"content":"\r\n\r\nبقيهء قصهء متعرضان پيل بچگان\r\n\r\n( ( 105 ) ) هر دهان را پيل بويى مىكند\r\nگرد معدهء هر بشر بر مىتند\r\n( ( 106 ) ) تا كجا يابد كباب پور خويش\r\nتا نمايد انتقام و زور خويش\r\nتا كجا بوى كباب بچه را\r\nيابد و زخمش زند اندر جزا\r\nلحمهاى بندگان حق خورى\r\nغيبت ايشان كنى كيفر برى\r\n( ( 108 ) ) هان كه بوياى دهانتان خالق است\r\nكى برد جان غير آن كاو صادق است\r\n( ( 109 ) ) واى آن افسوسيى كش بوى گير\r\nباشد اندر گور منكر يا نكير\r\n( ( 110 ) ) نى دهان دزديدن امكان ز ان مهان\r\nنى توان خوش كردن از دارو دهان\r\n( ( 111 ) ) آب و روغن نيست مر رو پوش را\r\nراه حيلت نيست عقل و هوش را\r\n( ( 112 ) ) چند كوبد زخمهاى گرزشان\r\nبر سر هر ژاژخا و برزشان\r\n( ( 113 ) ) گرز عزرائيل را بنگر اثر\r\nگر نبينى چوب و آهن در صور\r\n( ( 114 ) ) هم به صورت مىنمايد گه گهى\r\nز ان همان رنجور باشد آگهى\r\n( ( 115 ) ) گويد آن رنجور كاى يار حرم\r\nچيست اين شمشير بر فرق سرم\r\nچون نمىبيند كس از ياران او\r\nدر جواب آيند ياران كاى عمو\r\n( ( 116 ) ) ما نمىبينيم باشد اين خيال\r\nچه خيال است اين كه هست اين ارتحال\r\n( ( 117 ) ) چه خيال است اين كه اين چرخ نگون\r\nاز نهيب اين خيالى شد كنون\r\n( ( 118 ) ) گرزها و تيغها محسوس شد\r\nپيش بيمار و سرش منكوس شد\r\n( ( 119 ) ) او همىبيند كه آن از بهر اوست\r\nچشم دشمن بسته ز ان و چشم دوست\r\n( ( 120 ) ) حرص دنيا رفت و چشمش تيز شد\r\nچشم او روشن كه چون خونريز شد\r\n( ( 121 ) ) مرغ بىهنگام شد آن چشم او\r\nاز نتيجه كبر او و خشم او\r\n( ( 122 ) ) سر بريدن واجب آمد مرغ را\r\nكاو به غير وقت جنباند درا\r\n( ( 123 ) ) هر زمان نزعى است جزء جانْت را\r\nبنگر اندر نزع جان ايمانت را\r\n( ( 124 ) ) عمر تو مانند هميان زر است\r\nروز و شب مانند دينار اشمر است\r\n\r\n","description":"","footnote":"","page_name":" 153 ","page_number":157},
  {"content":"\r\n\r\n\r\n( ( 125 ) ) مىشمارد مىدهد زر بىوقوف\r\nتا كه خالى گردد و آيد خسوف\r\n( ( 126 ) ) گر ز كه بستانى و ننهى بجاى\r\nاندر آيد كوه ز ان دادن ز پاى\r\n( ( 127 ) ) پس بنه هر جاى هر دم را عوض\r\nتا ز و اسجد و اقترب يا بى غرض\r\n( ( 128 ) ) در تمامى كارها چندين مكوش\r\nجز به كارى كه بود در دين مكوش\r\n( ( 129 ) ) عاقبت تو رفت خواهى ناتمام\r\nكارهايت ابتر و نان تو خام\r\n( ( 130 ) ) وين عمارت كردن گور و لحد\r\nنى به سنگ است و نه چوب و نى لبد\r\n( ( 131 ) ) بلكه خود را در صفا گورى كنى\r\nدر منى آن كنى دفن اين منى\r\n( ( 132 ) ) خاك او گردى و مدفون غمش\r\nتا دمت يابد مددها از دمش\r\n( ( 133 ) ) گور خانه قبّه ها و كنگره\r\nنبود از اصحاب معنى آن سره\r\n( ( 134 ) ) بنگر اكنون زنده اطلس پوش را\r\nهيچ اطلس دست گيرد هوش را\r\n( ( 135 ) ) در عذاب منكر است آن جان او\r\nكژدم غم در دل غمدان او\r\n( ( 136 ) ) از برون بر ظاهرش نقش و نگار\r\nوز درون انديشهايش زار زار\r\n( ( 137 ) ) و آن يكى بينى در آن دلق كهن\r\nچون نبات انديشه و شكَّر سخن\r\n\r\nآيه\r\n« يا أَيُّهَا اَلَّذِينَ آمَنُوا اِجْتَنِبُوا كَثِيراً مِنَ اَلظَّنِّ إِنَّ بَعْضَ اَلظَّنِّ إِثْمٌ وَلا تَجَسَّسُوا وَلا يَغْتَبْ بَعْضُكُمْ بَعْضاً أَ يُحِبُّ أَحَدُكُمْ أَنْ يَأْكُلَ لَحْمَ أَخِيه مَيْتاً فَكَرِهْتُمُوه وَاِتَّقُوا الله إِنَّ الله تَوَّابٌ رَحِيمٌ 49 : 12 . » ( 1 )  ( اى كسانى كه ايمان آورده‌ايد ، از مقدارى زياد از گمانها بپرهيزيد ، زيرا بعضى آنها معصيت است ، يكديگر را تجسس نكنيد ، بعض شما بعض ديگر را غيبت نكنيد . [ كارهاى ناشايست يكديگر را در غياب آشكار نسازيد 
  ] .\r\nآيا كسى از شماها دوست دارد كه گوشت مردهء برادر خود را بخورد ؟ [ البته نه 
  ] زيرا از خوردن ميته كراهت داريد ، به خدا تقوا بورزيد ، خداوند توبه پذير و مهربان است . )\r\n","description":"","footnote":" ( 1 ) سوره الحجرات ، آيهء 12 . . ","page_name":" 154 ","page_number":158},
  {"content":"\r\n\r\n\r\n« لَقَدْ كُنْتَ فِي غَفْلَةٍ مِنْ هذا فَكَشَفْنا عَنْكَ غِطاءَكَ فَبَصَرُكَ اَلْيَوْمَ حَدِيدٌ 50 : 22 . » ( 1 )  ( تو از اين وضع شگفت انگيز [ نمودار شدن واقعيات 
  ] در غفلت غوطه ور بودى ، اكنون پرده را از مقابل ديده گانت برداشتيم ، چشمان تو امروز تيز بين است ) .\r\nتوضيح - آيهء فوق را جلال الدين بهنگام احتضار تفسير مىكند ، ولى با ملاحظهء آيات مربوطه مقصود از « اليوم » روز رستاخيز است كه وسايل درك و حواس انسانى محدوديت ناشى از قوانين طبيعت را از دست مىدهد و با خود واقعيات روبه رو مىگردد .\r\n« كَلَّا لا تُطِعْه وَاُسْجُدْ وَاِقْتَرِبْ 96 : 19 . » ( 2 ) \r\n( هرگز آن تكذيب كننده را پيروى مكن ، براى سجده پيشانى به خاك بساى و به خدا تقرب بجوى . )\r\n\r\n( ( 108 ) ) هان كه بوياي دهانتان خالق است\r\nكى برد جان غير آن كاو صادق است\r\n\r\n« دردا كه راز پنهان خواهد شد آشكارا »\r\nما انسانها اين قدرت را داريم كه آشكارترين نمودهاى زندگى طبيعى و روانى خود را در زير پرده هاى ضخم خود طبيعى بپوشانيم ، حتى بالاتر از اين ما مىتوانيم طبيعت اصلى خودمان را هم از خود و از ديگران مخفى بسازيم .\r\nناتوانى خود را عمدا بفراموشى بسپاريم ، روى توانايى خود پرده‌اى بكشيم ، كارهاى زشت و پليد خود را آن چنان از انظار پنهان كنيم كه گويى : فرشته‌اى در كالبد انسان آفريده شده‌ايم . نيروى كلانى را كه براى اصلاح خود و جامعه در اختيار داريم با پرده هايى از كامجويىهاى موقت پنهان و ناديده بگيريم . آرى ، ما همهء اين\r\n","description":"","footnote":" ( 1 ) سوره ق ، آيهء 22 . .  ( 2 ) سوره العلق ، آيهء 19 . . ","page_name":" 155 ","page_number":159},
  {"content":"\r\n\r\nامكانات را در اختيار داريم ، ولى :\r\n« دردا كه راز پنهان خواهد شد آشكارا » .\r\nاين همه ناديده گرفتنها و طفره زدنها از واقعيات در مقابل علم خداوندى و ديده گان تيز بين روح انسانى چه نتيجه‌اى خواهد داد ، جز حسرت و ناله هاى جان خراشى كه در روز بر كنار رفتن پرده ها سر خواهيم داد .\r\nدريغا كه اختلاط اين دو كلمه : ( نمىبينم ) و ( نيست ) با يكديگر در تمام طول تاريخ و در هر يك از جوامع بشرى دود از دودمان انسانى بر مىآورد . چه دردى مرگبارتر از اين كه حتى تفاوت ميان دو كلمهء ( نمىبينم ) و ( نيست ) را هم مىتوانيم با پردهء ظلمانى خود خواهى بپوشانيم .\r\nاين حقيقت را نمىدانيم يا روى اين حقيقت پرده مىكشيم كه حجابى كه ميان خود و واقعيات ايجاد مىكنيم ، ضخامتش از نفوذ ديده گان طبيعى ما جلوگيرى مىكند در صورتى كه در مقابل علم خداوندى حجابى وجود ندارد و در مقابل ديده گان تيز بين روح كه واقعيت را در دست دارد ، آن حجاب هر اندازه هم ضخم باشد ، باز آن چنان شفاف است كه گويى حجابى وجود ندارد .\r\n\r\n( ( 120 ) ) حرص دنيا رفت و چشمش تيز شد\r\nچشم او روشن كه چون خونريز شد\r\n\r\nتمام حوادث زندگى در موقع احتضار از مغز انسانى با سرعت زيادى رژه مىروند\r\nدر آن هنگام كه نفسهاى يك انسان به حد شمارش مىرسد ، ديوار زندگانى كه در گذشته به بلندى و قطر و گسترش ابديت جلوه مىكرد ، شكاف بر مىدارد ، تغييراتى در مغز انسانى ايجاد مىگردد كه وسايل سنجش زمان و بعد و وحدت و كثرت دگرگون شده شب و روز و ساعت و سال و قرن و يك و دو ، دراز و كوتاه و پهن از ديدگاه مغز بيك باره دور مىشوند و ناپديد مىگردند ، گويى همهء سيم كشىهاى مغز\r\n","description":"","footnote":"","page_name":" 156 ","page_number":160},
  {"content":"\r\nبه فعاليت افتاده و يك لامپ بزرگ را به اندازه‌اى كه بتواند رويدادهاى همهء هفتاد و هشتاد سال را نشان بدهد روشن مىسازد .\r\nحوادث يكى در كنار ديگرى ديده مىشود نه يكى پس از ديگرى . در ازاى هفتاد يا هشتاد سال عمر به يك نقطه مبدل مىگردد و اين و آن جاى خود را به اين مىدهد و چنان كه امير المؤمنين على بن ابى طالب عليه السلام مىفرمايد :\r\n« يفكر فيم افنى عمره و اذهب دهره »\r\n( در آن لحظات كه حتى لحظه هم مفهوم خود را از دست داده است ، به سر گذشت خود در گذرگاه عمر مىنگرد ، و در آن موقع است كه درك مىكند كه عمر و روزگار خود را در چه چيز سپرى كرده است ) .\r\nدرد و ناراحتى آن لحظات خود نعمت بزرگى است كه به سر وقت انسانى برسد و او را به خود مشغول بدارد ، تا بتواند از شكنجهء مشاهدهء سر گذشت ننگ بار و جدايى از آن روح كه مىتوانست جهانى را در اختيار او بگذارد و او را به اوج كمال برساند نجات پيدا كند ، آرى :\r\n\r\nوقت مرگ از رنج او را مىدرند\r\nاو بدان مشغول شد جان مىبرند\r\n\r\nدر آن دقايق حساس ، پوستهايى كه مغز حوادث زندگانى را پوشانيده بود كنار مىروند و خود مغزها نمايان مىگردند ، اگر عدالتى در زندگانى ورزيده‌ايد ، عوارض و خواص جزئى و طبيعى آن عدالت كنار مىرود و مغز خالصش به شما نمايان مىشود ، يعنى نورى ديده مىشود كه روح مىگويد : اين همان عدالت بود كه در نقطه‌اى از زندگانى عمل كرده بودى ، وقتى كه نوبت رژه رفتن صفهاى ظلم كه انجام داده‌ايد مىرسد ، ظلمت مرگبارى چنان روح را فرا مىگيرد كه انسان مىخواهد با حركات نيم جانش مرگ طبيعى را هر چه زودتر به آغوش بكشد .\r\nاى انسانهاى بىنوا در اين كتاب عمر كه با دست خود مىنويسيد ، دقت زيادترى انجام بدهيد ، زيرا دير يا زود پيش از آن كه اين كتاب را به دست حسابگران پشت\r\n","description":"","footnote":"","page_name":" 157 ","page_number":161},
  {"content":"\r\n\r\nپردهء طبيعت تحويل بدهيد ، از اولين حرف تا آخرين كلمهء آن را مطالعه خواهيد كرد .\r\nتبصره - درست است كه بيت مورد تحليل فقط مربوط به بينايى شكنجهء لحظات آخر عمر است ، ولى ما با يك بررسى عمومى جريان آن لحظات را باز گو كرديم .\r\n\r\n( ( 123 ) ) هر زمان نزعى است جزء جانت را\r\nبنگر اندر نزع جان ايمانت را\r\n\r\nمنتظر آن نباشيم كه پديدهء مرگ پس از سپرى كردن فاصلهء زندگى به سراغ ما خواهد آمد ، بلكه نقاطى است كه فاصله هاى آنها مرگ است\r\nآن قانون حركت دايمى كه مورد تسليم اغلب مكاتب رئاليسم است ، آن جريان مستمر جهان هستى كه منشأ انتزاع قانون مزبور است ، با تمام صراحت مىگويد :\r\n\r\nهر نفس نو مىشود دنيا و ما\r\nبىخبر از نو شدن اندر بقا\r\nعمر همچون جوى نو نو مىرسد\r\nمستمرى مىنمايد در جسد\r\n\r\nو همچنين مىگويد :\r\n\r\nپس تو را هر لحظه مرگ و رجعتيست\r\nمصطفى فرمود دنيا ساعتيست\r\n\r\nاگر هم علماى فيزيولوژى و پسيكولوژى از فاصله هاى نقاط زندگى ( مرگ ) با صراحت كامل مطلبى را ابراز نكنند ، فلاسفه ى تيز بين و جهان بينان باريك بين هستند كه با مشاهدهء حاكميت حركت در تمام اجزاء و نمودهاى جهان هستى ، زندگى و منشأ آن را نيز مشمول پديدهء حركت و ريزش تدريجى بدانند .\r\nاگر بگوييم : زندگى نيز مانند دانه هاى فوتون نور ، يكى پس از ديگرى در اعضاى كالبد انسان جريان پيدا مىكند ، چيزى بر خلاف علم و منطق نگفته‌ايم .\r\n","description":"","footnote":"","page_name":" 158 ","page_number":162},
  {"content":"\r\nبنا بر اين هر لحظه در صحنهء وجود انسانى زندگى است و مرگى ، مرگى است و زندگى .\r\nجلال الدين در ابيات مربوط به موضوع مورد بحث ، مقصود از مرگ را سپرى شدن لحظات زندگى معرفى مىكند ، به اين معنى كه هر لحظه از زندگى كه سپرى مىشود ، رو به نيستى مىرود و واحدهاى حيات مانند دانه هاى تسبيح يكى پس از ديگرى از راه مىرسند و به گذشته مىخزند ، يعنى وارد قلمرو نيستى و مرگ مىگردند .\r\nمطلبى را كه در بالا مطرح كرده‌ايم ، باز گو كنندهء مقصود جلال الدين است ، ولى ما مىتوانيم مطلب فوق را به طور ديگرى مطرح كنيم : به اين بيان كه بنا به قانون تكاپوى اضداد ، هستى و نيستى زندگى مانند دو ضد در هر لحظه با يكديگر تفاعل و هماهنگى دارند .\r\nاثبات اين تضاد از نظر علمى تجربى بسيار دشوار است . با اين حال يك راه روشن ديده مىشود كه مىتواند درك اين مطلب را براى ما تسهيل كند و آن اين است كه اگر بخواهيم به جريان زندگى در درون خود توجه نماييم ، به عبارت ديگر موقعى كه به خود مىنگريم و زنده بودن خود را درك مىكنيم ، اين توجه بدون درك مرگ و نيستى صورت نمىگيرد . چنان كه اگر بخواهيم به روشنايى به عنوان يك نمود معين توجه داشته باشيم ، بدون درك ضمنى تاريكى توجه مزبور هم دست نمىدهد .\r\n","description":"","footnote":"","page_name":" 159 ","page_number":163},
  {"content":"\r\n\r\n\r\n( ( 127 ) ) پس بنه بر جاى هر دم را عوض\r\nتا ز و اسجد و اقترب يا بى غرض\r\n\r\nهر لحظه از عمر را كه از دست مىرود ، با گرايش به خدا جبران كنيم\r\nهمهء ما با امثال اين جملات مأنوس هستيم كه مىگويد : « عمر رفت » ، « آه كه زندگانى سپرى شد » ، « جوانى ، كجا رفتى ؟ » ، » اى روزگار خوش و خرم چه زود از من روى بر گردانيدى ؟ » شعرا در بيان سپرى شدن زندگانى و فرا رسيدن خزان مرگ داد سخن داده‌اند ، ولى اغلب آنان مطالبى را كه گفته‌اند ، اسف انگيز و حسرت بار و غمناك مىباشد . دليل اين همه آه و ناله در بارهء سپرى شدن حيات ، براى مردم معمولى خيلى سطحى و ناچيز مىباشد ، زيرا اگر از آنان بپرسيد چرا از انقراض حيات ناراحتيد ؟ پاسخ آنان در اين حدود خواهد بود كه جوانى از دست رفت ، لذايذ و خوشىها ما را وداع كرد ، ديگر فصل نو بهار به روى من نمىخندد ، گلها و رياحين و مرغزارها با من گفتگويى ندارند ، غرايز لذت انگيز را از دست داده‌ام ، زيبايىها براى من نشاط انگيز نيست و . . . ( 1 )  بنا به اين منطق ، اگر زندگانى اينان دوباره شروع شود ، هدف و نتيجه‌اى جز همان مزاياى از دست رفته ندارند ، اين است تاسفى ناچيز در بارهء از دست دادن مزاياى ناچيزتر .\r\nگروه ديگر از افراد انسانى هستند كه حسرت و اندوهشان به جهت عظمت مزاياى از دست رفته عميقتر مىباشد ، حسرت اينان معلول آنست كه نشسته‌اند و\r\n","description":"","footnote":" ( 1 ) ما بعضى از جملات ادبى شعراء و نويسندگان مشهور را در بارهء انقراض زندگانى در مباحث آينده متذكر خواهيم شد . . ","page_name":" 160 ","page_number":164},
  {"content":"\r\nبه نابود شدن لحظات زندگى تماشا كرده‌اند ، آن لحظات كه هر يك از آنها به قول حافظ گدا را به مقام قارون مىرسانيد :\r\n\r\nهنگام تنگدستى در عيش كوش و مستى\r\nكاين كيمياى هستى قارون كند گدا را\r\n\r\nجلال الدين خطاب به اين گروه مىگويد : نه تاسفى بخوريد و نه حسرت ببريد و نه اندوهگين باشيد ، زيرا آن چه كه آمده بايد برود ، هر شعلهء درخشانى ، خاموشى تاريكى را در دنبال دارد ، بگذاريد اين لحظات زندگى يكايك در زمينهء ناموس ثابت خود از راه برسند و به نيستى بگرايند ، بلى :\r\n\r\nدر غم ما روزها بىگاه شد\r\nروزها با سوزها همراه شد\r\n\r\nاما :\r\n\r\nروزها گر رفت گو رو باك نيست\r\nتو بمان اى آن كه چون تو پاك نيست\r\n\r\nمن قطعات و نقاط زندگى را از دست مىدهم ، اما با خلاء وحشتناك نيستى روبه رو نمىگردم ، زيرا هر يك از قطرات زندگانى كه در جويبار درونم عبور كرده دريايى از ابديت را به جاى خود گذاشته و رفته است ، جريان جويبارهاى باريك خون و حركت نبض و تنفسهاى پياپى چونان كاسه هاى آبى بود كه بر تلمبهء من انسانى ريخته مىشد و جريان لا ينقطع آب حيات اصيل را در دنبال داشت .\r\nبه طور كلى آن انسان آگاه كه توانسته است جويبار محقر هستى خود را به اقيانوس ارتباط با خدا به پيوندد ، گذشت زندگانى را احساس نخواهد كرد ، چنان كه در آن هنگام كه به يك نقطهء با اهميت متوجه مىشويم ، به نفس و جريان خون و حركت قلب كوچكترين التفاتى نداريم .\r\n","description":"","footnote":"","page_name":" 161 ","page_number":165},
  {"content":"\r\n\r\n\r\n( ( 128 ) ) در تمامى كارها چندين مكوش\r\nجز به كارى كه بود در دين مكوش\r\n\r\nزندگانى ناقص و كار تمام اين است خيال خام\r\nكدامين مطلوب مادى را در دنيا سراغ داريد كه با در نظر گرفتن عظمت زندگانى و خواسته هاى آن به آن مرتبه از كمال برسد كه زندگانى بىنهايت جوى شما را اشباع كند ؟ نيروى زندگى وابسته به روح انسانى خيلى با عظمتتر از آن است كه ما بتوانيم در چند سال محدود از حيات ، حتى مقدار كمى از آن را در مقاصد خود پياده كنيم .\r\nاگر پديدهء حيات و نيروهاى شگرف آن را مانند زنبور عسل در شيره كشى از گياهان و گلها و بر گشتن به كندو و توليد عسل و سپس مردن محدود نكنيم ، اگر درياى بىكران حيات را در چند كاسه و كوزهء ساخته شدهء محيط و اجتماع ، كوچك نكنيم ، خواهيم ديد : هيچ يك از مقاصد ما نمىتواند روح ما را حتى در بارهء همان مقاصد كندويى اشباع نمايد . مثلًا مىخواهيم علم فرا بگيريم ، با اين كه علم از عالىترين مقاصد معنوى بشرى است ، باز مىبينيم كه خواسته هاى روح در بارهء دانستن و تماس با واقعيات ، آن اندازه گسترده و عميق است كه با فرا گرفته هاى ما قابل مقايسه نيست .\r\nمىخواهيم مقامى در اجتماع به دست بياوريم ، عوامل درونى و برونى آن قدر دست و پاى ما را مىبندد كه احساس مىكنيم : آن چه را كه به دست آورده‌ايم ، در مقابل آن چه كه خواستهء زندگى وابسته بروح ما است بسيار ناچيز است .\r\nاز آن كلمات قاموس بشرى كه تا كنون مانند سيمرغ و ديو و غول معنايى نشان نداده است ، همان كلمات كامياب ، كامور است كه مفهومى نداشته است ، آن كدامين بناپارت است كه عوامل محاسبه نشدهء تاريخى پاهاى او را به سنت هلن به معناى عمومى آن نكشد ؟ آن كدامين مكتب اجتماعى و فلسفى است كه تناقضها مخفى\r\n","description":"","footnote":"","page_name":" 162 ","page_number":166},
  {"content":"\r\nيا روشن نقب در زير بنايش نزند ؟ مجللترين ساختمان را بنا كنيد و با شكوهمندترين وضعى زيبايش بسازيد ، سپس به خلوتگاه درون خويش وارد شويد ، اندكى در دكور و پايه و مصالح آن به تفكر بپردازيد ، اگر در مفاهيم عالى هندسى و زيبايى صاحب نظر باشيد ، خواهيد ديد : آن ساختمان مجلل كه در نقشه كشى و شروع به ساختنش نشاط بىنهايت داشتيد ، كم كم فروكش نموده با خود مىگوييد : البته اين ساختمان بسيار عالى است ، ولى به هيچ وجه نمىتوان گفت : همين است و بس .\r\nكسى كه خود را شايستهء به كار بردن واژه كامياب و كامور در زندگى مىداند ، ناكامترين فرد است كه خود را فريب مىدهد .\r\nآيا مىتوانيم بگوييم : ما طالب كمال و تمام نيستيم ؟ نه هرگز ، آيا مىتوان گفت : من كاميابى را نمىخواهم ؟ نه هرگز ، زير اين ادعا با نخواستن زندگى خويشاوندى نزديك دارد . مشاهدهء اين خواستنها و نرسيدن به آنها اكثر زندگانى انسانها را نامفهوم جلوه مىدهد و اگر هم مفهومى داشته باشد ، مربوط به ترس از مرگ يا يك زندگانى تحميلى است كه نيروى حيات به دوش انسان مىگذارد .\r\nپس چه بايد كرد ؟ يك راه بيش براى ما وجود ندارد و آن عبارت است از پيوستن زندگى به حيات ابدى و تنظيم خواسته هاى زندگى به مشيت مطلق الهى . اين مشيت مطلق الهى ما را به ارزش واقعى كارها و مقاصد آشنا مىسازد ، به ما اثبات مىكند كه هيچ مطلوب و مقصود مادى محدود بدون وابستگى به ارادهء نامحدود نمىتواند ما را كامياب بسازد . چنان كه هر يك از نفسهاى محدود كه از هوا بهره بردارى مىكنيد شما را كامور و كامياب در زندگى نمىسازد ، بلكه وابستگى اين نفسها به حيات شما است كه آن را مطلوب و ضرورى مىنمايد . جلال الدين در گذشته گفته است :\r\n\r\nترتقي انفاسنا بالارتقاء\r\nمتحفاً منا الى دار البقاء\r\n\r\n","description":"","footnote":"","page_name":" 163 ","page_number":167},
  {"content":"\r\n\r\n( اين نفسهايى كه از ما سر مىكشد و به فضا صعود مىكند تحفه هايى است كه ما به ابديت مىسپاريم ) .\r\nاين پيوستن است كه مىتواند ما را در اين زندگانى كامياب بسازد .\r\n\r\n( ( 130 ) ) وين عمارت كردن گور و لحد\r\nنى به سنگ است و نه چوب و نه لبد\r\n( ( 131 ) ) بلكه خود را در صفا گورى كنى\r\nدر منى آن كنى دفن اين منى\r\n\r\nاين هم يك خطاى ديگر : بر آنان كه روح و هستى را از دست داده‌اند ، با چند عدد آجر و سنگ تسليت مىدهيم ، يا به وسيلهء آنها بزندگى پوشالى خود معنى و ابديت مىبخشيم\r\nامير المؤمنين عليه السلام جملاتى در نهج البلاغه دارد كه ذكرش براى فهميدن ارزش بناهايى كه روى گورها ساخته مىشود لازم به نظر مىرسد .\r\n« يا له مراما ما ابعده و زورا ما اغفله و خطرا ما افظعه لقد استخلوا منهم أي مدكر و تناوشوهم من مكان بعيد . أ فبمصارع آبائهم يفخرون أم بعديد الهلكى يتكاثرون ؟ يرتجعون منهم اجسادا خوت و حركات سكنت و لان يكونوا عبرا احق من ان يكونوا مفتخرا . . . » ( 1 )  ( مرگ يا گور چه مطلوب دور از ديده گان انسانى است و چه موضوع ضرورى كه ديدارش براى همه لازم است و با اين حال مردم در بارهء آنها در غفلت شگفت انگيزى به سر مىبرند آن چه را كه مرگ و گور پيش خواهد آورد خطر وحشتناكى است .\r\nچه قدر اسف بار است حال اين مردم كه از گذشتگان خود تذكر و عبرت نمىگيرند . آيا اينان به پدرانشان كه زير خاكهاى تيره پوسيده‌اند افتخار مىكنند ؟ يا نيرومندى و مزايده بازى خود را به شماره هاى زياد هلاك شدگان مستند مىدارند\r\n","description":"","footnote":" ( 1 ) نهج البلاغه ، ج 2 ، شمارهء 219 ، ص 230 و 231 . . ","page_name":" 164 ","page_number":168},
  {"content":"\r\nآنان با بر گرداندن اجساد پوسيده و متلاشى شده به محافل و تكرار نامهاى آنان در زبانهاى خود چه مزيتى براى خود اثبات مىكنند ؟ براى چه آن حركات زندگانى را كه در دوران حيات شعله ور بود و اكنون در زير خاكها به سكون و خاموشى مبدل شده است ، به زبانشان مىآورند و مجسم مىسازند و به آنها مىبالند ؟ ) اگر آن در خاك رفتگان را براى خود وسيلهء عبرت مىساختند ، بهتر از آن بود كه به آنان افتخار كنند ) .\r\nاين يك نمايش خنده آور است كه ما عوامل طبيعى خنده را رها مىكنيم ، مىرويم پولها صرف مىكنيم ، وقتها تلف مىكنيم تا چند عدد پديدهء دروغين را به يك ديگر وصله بزنيم و مردم را به خندهء تصنعى وادار كنيم . چه واقعيتى خنده آورتر از اين كه هنگامى كه فردى از انسانها دست از فرش و ساختمان و زينت و زيور و پوشاك و مسكن شسته و به جايگاه اولىاش كه خاك تيره است بر گشته است ، قبرى تهيه مىكنيم و عمارت مجللى در روى آن بنا مىگذاريم : آن در خاك رفته كه خورشيد فروزان قلب و مغزش خاموش گشته و بتاريكى گراييده و آن تحفهء تازهء مار و مور و حشرات خاكى كه پلك و چشمان خود را از دست داده است ، چه نيازى به چراغ كم نور ما دارد كه ساليان دراز روى خاكش روشن مىسازيم ، چراغى را كه مىتواند خانهء محقر يك عائلهء بىنوا را روشن بسازد و سهم زندگى آنان را در شبهاى تاريك به آنها بدهد ، در گورستانهاى خاموش چرا مستهلك مىسازيم ؟ اگر شما مىخواهيد به ياد او باشيد ، مىخواهيد خاكهاى تيرهء گور تنگ و تاريك ميان شما و آنها فاصله نيندازد ، به ياد روح آنها باشيد ، نه جسم پوسيده و متلاشى شدهء آنها . ارواح آنان كه از روى كرهء خاكى ما رخت بر بسته‌اند ، با ارواح ما ارتباط دارند . وقتى كه بينيد حق مسلم يك فرد را ضايع مىكنند ، شما فدا كارى كنيد و نگذاريد حق آن فرد پاى مال گردد ، در اين اقدام خدا پسندانه به ياد روح آن شخص در خاك رفته باشيد ، بهتر از اين است كه حق و باطل را به هم در آميخته پولى به دست بياوريد و خاك تيره‌اى كه هرگز روشن\r\n","description":"","footnote":"","page_name":" 165 ","page_number":169},
  {"content":"\r\n\r\nنخواهد گشت ، روشنش بسازيد . به سراغ تهيهء مسكن به آن زنده هاى رنج ديده برويد كه حتى مرگ هم به ديدار آنها حاضر نيست نه پوششى دارند كه برو بيندازند و نه گليمى كه بتوانند پاى خود را به طور طبيعى روى آن دراز كنند و چند ساعت تلخى زندگى را به وسيلهء خواب فراموش كنند .\r\nحماقت و بيمارى روانى هم اندازه‌اى دارد ، وقتى كه از اندازه اش گذشت ، وسيلهء زندگى ده ها بلكه صدها نفر را به عنوان جهيزيهء مرده ، بگور خاموش يك احمق مثل خودش مىفرستد و اطاق عروسى براى استخوانهاى پوسيده مىآرايد ، آرى :\r\n« إِنَّ شَرَّ اَلدَّوَابِّ عِنْدَ الله اَلصُّمُّ اَلْبُكْمُ اَلَّذِينَ لا يَعْقِلُونَ 8 : 22 . » ( 1 )  ( بدترين جانوران در نزد خداوند كر و لالهايى هستند كه تعقل نمىكنند ) .\r\n\r\nچشم باز و گوش باز و اين عمى\r\nحيرتم از چشم بندى خدا\r\n\r\nلازم نيست كه شما زحمت به خود بدهيد و نتيجهء كار خود و ديگران را به شكل تشريفات به خاك رفتگان در آوريد ، شما مطمئن باشيد آنان كه با بدن عريان به دخمهء تاريك سرازير شده‌اند ، مشغول چشيدن كيفر همين تشريفاتند كه زندگانى خود را در راه آنها مستهلك ساخته‌اند . شما اين مسافرين دار ابديت را تا دروازهء خروجى زندگى بدرقه كنيد و بر گرديد ، اگر روح آن انسان كه اكنون از بدن جدا شده است ، مانند دوران زندگىاش سودى به حال انسانها دارد ، پاكان اولاد آدم مىآيند و براى قدردانى و نمودار ساختن موجوديت مفيد آنها بارگاه مناسب مىسازند و به عنوان سنگهايى كه در راه ، براى پيدا كردن مقصد نصب مىكنند ، قبرهاى مقدس آنان را مىآرايند .\r\nآرى :\r\n\r\nكعبه و سنگ نشانى است كه ره گم نشود\r\nحاجى احرام دگر بند و ببين يار كجاست\r\n\r\nتفسير ابيات\r\nآقايان عزيز كه گرسنگى عنان اختيار از دستتان گرفته است ، اين حقيقت را\r\n","description":"","footnote":" ( 1 ) سوره الانفال ، آيهء 22 . . ","page_name":" 166 ","page_number":170},
  {"content":"\r\nبدانيد كه پيل دهان رهگذران را مىبويد و معدهء آنها را تفحص مىكند ، تا بوى گوشت كباب شدهء بچه خود را دريابد و انتقام خون او را از خورندهء گوشت او بگيرد و كيفر آن نابكار را بدهد .\r\nتو كه بىخيال و بدون انديشه به بد گويى در پشت سر برادران ايمانىات مىپردازى در حقيقت گوشتهاى آنان را مىخورى .\r\nترديد نداشته باش در اين كه روزى فرا مىرسد كه كيفر غيبتهاى خود را خواهى چشيد .\r\nمگر نمىدانيد كه بوى دهان شما روزى به خدا آشكار مىگردد ؟ كسى جز راستگويان و راست كرداران از آن تفحص هولناك رهايى نخواهند داشت .\r\nواى به حال آن فردى كه بوى دهان او را كه خبر از گناهان و پليدىهاى او مىدهد نكير و منكر استشمام كنند .\r\nآيا مىتوانيد دهان خود را از آن دو فرشتهء بزرگ پوشيده بداريد ؟ آيا مىتوانيد در زير خاكهاى تيره دارويى به كار ببريد كه دهانتان را خوش بو بسازد ؟ در آن تنگناى تاريك آب و روغنى پيدا نمىشود كه گند نفرت انگيز دهانتان را بپوشاند . در آن دخمهء وحشتناك راه چاره‌اى براى عقل و هوش آدمى وجود ندارد .\r\nآن فرشتگان زخمهاى عمود متلاشى كننده به سر و نتايج عمل مجسم شده در وجود ياوه گويان وارد خواهند ساخت .\r\nدر هنگام احتضار گرز درد انگيز عزرائيل را به ياد بياوريد ، اگر هم چوب و آهن طبيعى را در دست عزرائيل نبينى ، وضع خود آدم محتضر را در نظر بگير كه قيافهء او اثر ضربهء گرز را نشان مىدهد . گاهى شنيده‌ايد كه بعضى اشخاص در حال جان كندن مىگويند : اين شمشير و برق كه بر سرم فرود مىآيد چيست ؟\r\n","description":"","footnote":"","page_name":" 167 ","page_number":171},
  {"content":"\r\nبدان جهت كه كسى شمشير و برق بر سر او نمىبيند ، مىگويند : اى عمو ما چيزى نمىبينيم ، تو خيال مىكنى ولى چطور مىتوان گفت : اظهارات آدم محتضر خيالات است ، با اين كه همين پديده هايى كه او اظهار مىكند ، عامل رحلت و حركت به سوى مرگ او است .\r\nآن چه خيال است كه گردون نگون سار با آن عظمت از نهيب آن مانند يك خيال طبيعى محو و نابود مىگردد ؟ ممكن است مقصود از بيت مورد تفسير اين باشد كه آن پديدهء ما وراى طبيعى كه براى محتضر نمودار مىشود ، يك واقعيت است كه مىتواند جهان طبيعت واقعى را براى محتضر نيست و نابود بسازد و ممكن است منظور جلال الدين يك معناى كلى باشد و آن اين است كه عظمت جهان طبيعت در مقابل دريافتهاى انسانى بسى محقر و ناچيز است ، اين مضمون در ابيات دفتر اول در بيت ذيل ديده مىشود :\r\n\r\nباده در جوشش گداى جوش ماست\r\nچرخ در گردش اسير هوش ماست\r\n\r\nگرزها و تيغهاى كيفر اعمال انسانى در موقع احتضار براى محتضر محسوس مىگردد و به همان جهت سر او به پايين مىافتد .\r\nفقط خود او است كه مىبيند ، آن پديده هاى درد انگيز براى او است ، ديگران چه دوست و چه دشمن از درك آن ناتوانند .\r\nآرى ، حرص دنيا و وسايل درك و سنجش طبيعى و محدود از وجود او بر كنار شده ، ديدهء تيز بين و روشنى پيدا كرده است ، دريغا ، اين تيز بينى و روشن بينى موقعى نصيب او گشته است كه فقط اثر كيفر و وسايل آن را مىبيند ، بينايى ديده گان اين تبه كار مانند خواندن نابهنگام مرغ در موقع بدى به سراغش آمده است ، كبر و خشم و ساير صفات پليد نگذاشته بود كه در دورهء زندگانى بينايى واقعى را دريابد ، اين بينايى نابهنگام جز ضرر و شكنجه به ديده گانش نتيجه‌اى نخواهد داشت .\r\n","description":"","footnote":"","page_name":" 168 ","page_number":172},
  {"content":"\r\nدرست دقت كنيد كه چه مىگويم ، مىگويم : در هر لحظه شما در حال جان كندن هستيد ، حال كه چنين است ، جان از دست رفته را با ايمان و روح دينى جبرانش كنيد . عمر آدمى مانند كيسهء زر است كه دهان آن را باز كرده ، تدريجاً و بدون معطلى دينار به دينار مىشمارد و مصرف مىكند تا آن گاه كه به كلى آن كيسه خالى شود .\r\n[ فرض كنيم كه عمر شما هزار يا يك ميليون سال باشد ، بالاخره با گذشت ساعات و روز و شب و ماه و سال بپايان خواهد رسيد 
  ] چنان كه اگر از يك كوه سر به فلك كشيده مشت بردارى و چيزى به جايش نگذارى ، بالاخره آن كوه تمام خواهد شد .\r\nاز هم اكنون هوشيار باش و به جاى آن سرمايه كه از دست مىرود از سجده و تقرب به خدا عوضى بگذار .\r\nآن قدر جوش مزن كه كارهايى را كه شروع مىكنى ، همهء آنها را به تمام و كمال برسانى ، تنها كارى كه شايستهء تكميل و تتميم است ، دين الهى است كه روح ترا به رشد خود خواهد رسانيد . با تمام واقع بينى همه مىدانيم كه بدون اين كه كارها را به اتمام برسانيم ، بايستى از اين خاكدان چشم بپوشيم .\r\n[ مىدانيم كه كارهاى زندگى دنيوى بدون كمال و ناتمام خواهد ماند و نصيب ما از كارهاى ممكن بسيار ناچيز است ، گويى براى جبران ناتمام ماندن كارها است كه مىخواهيم پس از رفتن به زير خاك 
  ] عمارت مجللى روى گور خاموش ما بنا شود ، اگر بتوانى لحدى از صدق و صفا براى خود آماده كرده من خود را در حقيقت آن صدق و صفا دفن كن .\r\n[ تو كه ناچار پوسيده خواهى گشت 
  ] از هم اكنون خود را در قلمرو صدق و حقيقت مانند خاك ناچيز بساز و در اشتياق و غم آن مقام و الا خود را مدفون نما ، باشد كه روح تو از دم آن مقام روحانى دمهاى حيات بخش بگيرد .\r\nاين قبه ها و كنگره ها كه براى مرده هاى مردم معمولى بر پا مىسازيد ، آن\r\n","description":"","footnote":"","page_name":" 169 ","page_number":173},
  {"content":"\r\nدر خاك رفتگان را در سراى ابديت از گروه اهل معنى نخواهد ساخت . براى اين كه اين حقيقت را مىكشد ، آن اشخاص نابخرد كه با لباس اطلس و زيبا خود را مىآرايند اين پيرايش كوچكترين اثرى در هشيارى آنان ندارد . گاهى هم مىشود ، زيباپوشترين افراد بىهوشترين مردم مىباشند .\r\nآن تبه كار در خاك رفته كه روى استخوانهاى پوسيده اش ساختمان مجلل بنا كرده‌ايد ، اكنون در عذاب و شكنجهء فرشتهء موكل ( منكر ) است ، غم و اندوه سرتاسر وجود او را فرا گرفته [ شما در آن ساختمان نشسته و گمان مىكنيد : آن بنا و آرايش در و ديوارش به حال او سودى مىدهد 
  ] آرى در بيرون گور نقش و نگار فريبنده‌اى چشمان بينندگان را خيره مىكند اما در درون آن گور تنگ و تاريك يك روان مضطرب مشغول چشيدن كيفر اعمال خود مىباشد .\r\n[ بيت مورد تفسير به آدمهاى زنده هم قابل تطبيق است كه ظاهرى آراسته و درونى مشوش و مضطرب دارند 
  ] در صورتى كه اشخاصى وجود دارند كه لباسى از دلق كهنه به تن كرده‌اند ، اما انديشه هايشان چون نبات و سخنان شان چون شكر شيرين است .\r\n","description":"","footnote":"","page_name":" 170 ","page_number":174},
  {"content":"\r\n\r\nباز گشتن به حكايت پيل\r\n\r\n( ( 138 ) ) گفت ناصح بشنويد اين پند من\r\nتا دل و جانتان نگردد ممتحن\r\n( ( 139 ) ) با گياه و برگها قانع شويد\r\nدر شكار پيل بچگان كم رويد\r\n( ( 140 ) ) من برون كردم ز گردن وام نصح\r\nجز سعادت كى بود انجام نصح\r\n( ( 141 ) ) من به تبليغ رسالت آمدم\r\nتا رهانم مر شما را از ندم\r\n( ( 142 ) ) هين مبادا كه طمعتان ره زند\r\nطمع برگ از اين جهانتان بر كند\r\n( ( 143 ) ) اين بگفت و خير بادى كرد و رفت\r\nگشت قحط و جوعشان در راه زفت\r\n( ( 144 ) ) ناگهان ديدند سوى جاده اى\r\nبچه فيلى فربهى نوزاده اى\r\n( ( 145 ) ) اندر افتادند چون گرگان مست\r\nپاك خوردند و فرو شستند دست\r\n( ( 146 ) ) آن يكى همره نخورد و پند داد\r\nكه حديث آن فقيرش بود ياد\r\n( ( 147 ) ) از كبابش مانع آمد آن سخن\r\nبخت تو بخشد تو را عقل كهن\r\n( ( 148 ) ) پس بيفتادند و خفتند آن همه\r\nو ان گرسنه پاسبان آن رمه\r\n( ( 149 ) ) ديد پيل سهمناكى مىرسيد\r\nاولًا آمد سوى حارس دويد\r\n( ( 150 ) ) بوى مىكرد آن دهانش را سه بار\r\nهيچ بويى زو نيامد ناگوار\r\n( ( 151 ) ) چند بارى گرد او برگشت و رفت\r\nمر و را نازرد هيچ آن پيل زفت\r\n( ( 152 ) ) مر لب هر خفته‌اى را بوى كرد\r\nبوى مىآمد و را ز ان خفته مرد\r\n( ( 153 ) ) كز كباب پيل زاده خورده بود\r\nبر درانيد و نبودش ز ان شكوه\r\n( ( 155 ) ) بر هوا انداخت هر يك از گزاف\r\nتا همىزد بر زمين مىشد شكاف\r\n( ( 156 ) ) اى خورندهء خون خلق از راه برد\r\nتا نيارد خون ايشانت نبرد\r\n( ( 157 ) ) مال ايشان خون ايشان دان يقين\r\nز ان كه مال از زور آيد در يمين\r\n( ( 158 ) ) مادر آن فيل بچه كين كشد\r\nفيل بچه خواره را كيفر كشد\r\n\r\n","description":"","footnote":"","page_name":" 171 ","page_number":175},
  {"content":"\r\n\r\n\r\n\r\n( ( 159 ) ) فيل بچه مىخورى اى پاره خوار ؟\r\nهم بر آرد خصم فيل تو دمار\r\n( ( 160 ) ) بوى رسوا كرد مكر انديش را\r\nپيل داند بوى خصم خويش را\r\n( ( 161 ) ) آن كه يابد بوى رحمن از يمن\r\nچون نيابد بوى باطل را ز من\r\n( ( 162 ) ) مصطفى چون بوى برد از راه دور\r\nچون نيابد از دهان ما بخور\r\n( ( 163 ) ) هم بيابد ليك پوشاند ز ما\r\nبوى نيك و بد بر آيد بر سما\r\n( ( 164 ) ) تو همىخسبى و بوى آن حرام\r\nمىزند بر آسمان سبز فام\r\n( ( 165 ) ) همره انفاس زشتت مىشود\r\nتا به بوگيران گردون مىرود\r\n( ( 166 ) ) بوى كبر و بوى حرص و بوى آز\r\nدر سخن گفتن بيايد چون پياز\r\n( ( 167 ) ) گر خورى سوگند من كى خورده ام\r\nاز پياز و سير تقوى كرده ام\r\n( ( 168 ) ) آن دمت سوگند غمازى كند\r\nبر دماغ همنشينان بر زند\r\n( ( 169 ) ) پس دعاها رد شود از بوى آن\r\nآن دل كژ مىنمايد از زبان\r\n( ( 170 ) ) اخسئوا آيد جواب آن دعا\r\nچون كه رد باشد جزاى هر دغا\r\n( ( 171 ) ) گر حديثت كژ بود معنيت راست\r\nآن كژىِّ لفظ مقبول خداست\r\nور بود معنى كژ و لفظت نكو\r\nآن چنان معنى نيرزد يك تسو\r\n\r\nآيه\r\n« رَبَّنا أَخْرِجْنا مِنْها فَإِنْ عُدْنا فَإِنَّا ظالِمُونَ . قالَ اِخْسَؤُا فِيها وَلا تُكَلِّمُونِ 23 : 107 - 108 . » ( 1 )  ( اى پروردگار ما ما را از آتش دوزخ نجات بده ، اگر دوباره به معصيت بر گشتيم ما ستمكارانيم ، خدا به آنها فرمود : در حال مردود شدن به آتش وارد شويد و با من به گفتگو نپردازيد . )\r\nروايت\r\n« انى لأشم نفس الرحمن من اليمن . » ( 2 )  ( من نفس رحمانى را از طرف يمن در مىيابم . [ مقصود اويس قرنى است 
  ] )\r\n","description":"","footnote":" ( 1 ) سوره المؤمنون ، آيهء 107 و 108 . .  ( 2 ) احياء العلوم ، غزالى ، ج 3 ، ص 152 . . ","page_name":" 172 ","page_number":176},
  {"content":"\r\n\r\n\r\n\r\n( ( 142 ) ) هين مبادا كه طمعتان ره زند\r\nطمع برگ از اين جهانتان بر كند\r\n\r\nطمع زياد زندگانى انسان را پوچ مىسازد\r\nحرص و آز يكى از آن پديده هاى روانى است كه ناشى از گم كردن محاسبهء منطقى در بارهء موقعيت وجودى خويش و مزاياى قابل وصول و غير قابل وصول مىباشد .\r\nاين يك خود خواهى افراطى است كه انسان خيال كند : « همه چيز براى من » و اين يك حماقت خنده آور است كه انسان اصول و قوانين طبيعى و قرار دادى اجتماعى را فراموش كند و همه چيز را در همه حال براى خود بخواهد . طمع آن آتش درونى است كه نيروهاى روانى را به صورت مادهء محترقه در مىآورد و هر چه را كه به دست مىآورد ، مانند هيزم شعله ورش مىسازد .\r\nطمع همان خواستن است كه از موقعيت طبيعى و منطقى خود خارج شده ، انديشه و عقل و هوش و حافظه و به طور كلى خود انسانى را از ريشه هاى اصلى خود بريده و در مقابل خشونت ناخود آگاه قوانين طبيعت و واحدهاى آن به بازى وادار كرده است .\r\n\r\n( ( 147 ) ) از كبابش مانع آمد آن سخن\r\nبخت نو بخشد تو را عقل كهن\r\n\r\nآيا بخت و شانس و اتفاق صحت دارد ؟\r\nسه كلمهء بخت و شانس و اتفاق از كلمات متداول در زندگى ما انسانها است حتى گاهى در آثار قلمى و سخنان انديشمندان بزرگ هم نمودار مىشوند .\r\nاتفاق ، داراى يك مفهوم عمومى است كه چه در قلمرو انسان و چه در صحنهء\r\n","description":"","footnote":"","page_name":" 173 ","page_number":177},
  {"content":"\r\nجهان طبيعت در مقابل قانون علت و معلول به كار برده مىشود .\r\nاگر اين كلمه از مردم معمولى صادر شود ، مقصودشان بروز يك حادثه بدون علت واقعى است . آنان حقيقتاً گمان مىكنند كه معلول مىتواند بدون علت صادر شود .\r\nاين تصور ناشى از نداشتن درك كلى و قانون است كه افراد سطحى و معمولى را دچار اين گونه توهمات مىكند .\r\nما با اين گروه از انسانها كارى نداريم ، زيرا كودك هم از درك ارتباط رويدادها عاجز است و همهء حقايق و حوادث براى كودكان گسيخته از يكديگر مطرح مىشود ، اين وظيفهء رهبران جوامع است كه در پيش برد درك بشرى گام بردارند ، چنان كه وظيفهء طبيعى و الهى پدران و مادران است كه درك كودك را تدريجاً و با طريق مناسب بالا ببرند ، ولى ما مىبينيم كه كلمهء اتفاق و تصادف گاهى از مغزهاى بزرگ هم صادر مىگردد . ما مىتوانيم دو مورد عمده براى به كار بردن كلمهء اتفاق در نظر بگيريم :\r\n1 - پيدا نكردن علت يك حادثه - يك رويداد بروز مىكند و انسان هر چه مىانديشد كه علت آن چه بوده است ؟ چيزى دستگيرش نمىشود ، به اين نتيجه مىرسد كه آن رويداد علت نداشته است ، اين همان مورد اشتباه نمىبينم و نيست مىباشد كه متأسفانه دامن گير عدهء فراوانى از اشخاص معمولى و حتى انديشمندان بوده است . نتيجه گيرى نيست از نمىبينم به انكار تمام موجودات طبيعت در شب تاريك نيز مىانجامد . بلكه اگر كمى ايستادگى كنيد و حقايق را بيشتر تحليل نماييد ، خواهيد ديد كه بدين ترتيب هم از نمىبينم ، نيست مطلق هستى نتيجه مىشود . اين جا است كه به طور ناخود آگاه خودتان را هم منكر خواهيد گشت .\r\n2 - در بن بستهاى جهان بينى هنگامى كه ذهن بعضى از متفكرين تحت شرايط معينى به تلاطم و اضطراب مىافتد و نمىخواهند علت ما فوق را كه جهان را به وجود آورده است بپذيرند ، براى فرار از تحريكات درونى در بارهء آفرينندهء مطلق ( علت ما فوق ) به كلمهء تصادف و اتفاق روى مىآورند و با اين كلمه‌اى كه هنوز حتى\r\n","description":"","footnote":"","page_name":" 174 ","page_number":178},
  {"content":"\r\nواقعيتى در ذهن بشرى نشان نداده است به خود تسليت مىدهند ، ولى كدامين تسليت است كه روح مضطرب را در مقابل واقعيتى كه جهان نشان مىدهد و مىگويد : يك كار ناچيز نمىتواند تصادفى به وجود بيايد ، آرامش ببخشد ؟ من نمىدانم چگونه مىتوان احتمال صدور يك رويداد بدون علت را با حس علت جويى در زندگانى ، يك جا جمع نموده ، حركت در ميان رويدادهاى طبيعى و انسانى را به عنوان حاصل جمع بهره بردارى نمود ؟ مشغول ساختن يك ساختمان هستند ، آجرها را روى هم مىگذارند . احتمال يك در ميلياردم هم نمىدهيد كه هم اكنون اتفاقا و به طور تصادف يكى از آجرها پلنگ درنده‌اى مىشود و شما را پاره پاره مىكند يك مشت علف برداشته و مىرويد به جلو بزغاله مىريزيد ، احتمال يك ميلياردم هم نمىدهيد كه آن بزغاله ناگهان به صورت يك آتم هيدروژن در آيد و شما و ساختمان و هر چه را كه در آن وجود دارد مانند گردى به فضا پرتاب كند توسعه و تعميم در قانون عليت و دقيقساختن آن در رويدادهاى جهان طبيعت و تبديل رابطهء عليت به قانون جريان جهش نقاط در ساختمانهاى آتميك ضرورت دارد ، نه تجويز اتفاق كه يك انديشهء رشد يافته حتى از تصور ذهنى آن ناتوان است .\r\nشانس و بخت - غالبا در شئون و پيش آمدهاى انسانى به كار برده مىشود . اين كلمه هم مانند سيمرغ و ديو ده سر است كه دليل خيال پرورى و كوته نظرى انسانها را بروشنى كامل نشان مىدهد .\r\nخشونت و استثناء ناپذير بودن جريانات طبيعى ، براى آنان كه از موجوديت خود و طبيعت اطلاعى ندارند وسيله تسليتى بنام شانس و بخت ايجاد كرده است كه گاهگاهى روى به آن مىآورند و تجديد نيرو ، بلكه تجديد حيات مىكنند .\r\nحتى يك مورد هم از آن چه كه مردم آن را شانس و بخت مىنامند نمىتوان پيدا كرد ، مگر اين كه علت روشن يا تاريكى آن را به وجود آورده است ، از طرف ديگر انواع گوناگون علتها و خواص متنوع و متضاد موجودات در جريانات مختلف و\r\n","description":"","footnote":"","page_name":" 175 ","page_number":179},
  {"content":"\r\nاقسام روابط اشياء با يكديگر مانع از آن است كه انسانهاى صرفه جو و شتابزده و خود خواه بتوانند احساس ابتدايى خود را در بارهء علت و معلول از دست داده و با نظر واقع بينانه‌اى جريانات را تحت بررسى قرار بدهند يا آنها را بپذيرند .\r\nبلى ، يك مسئلهء بسيار با اهميت وجود دارد كه ما در سرتاسر مثنوى بارها با آن روبه رو مىگرديم ، اين مسئله يك اصل فوق العاده مهم از حكمت الهى است كه عقل همه جانبه و سليم از يك طرف و منابع معتبر اسلامى از طرف ديگر آن را تاييد كرده است و آن اين است كه سيستم جهان طبيعت داراى دو جنبه است :\r\nالف - جنبهء سطحى رو بانسانها - سيستم جهان طبيعت از اين جنبه كاملًا بسته بوده و كوچكترين خلا و شكافى در قوانين آن نمىتوان مشاهده كرد . با نظر به اين جنبه است كه شانس و بخت و اتفاق مفاهيم پوچ و نامفهومى هستند .\r\nب - جنبهء رو به ما وراى طبيعت - از اين جنبه سيستم جهان طبيعت باز بوده علل و معلولات با در نظر به اين جنبه مقاومت و ضرورتهاى خود را از دست مىدهند در آن موقع كه در اطاق نشسته‌ايد ، اجزاى كالبد مادى شما هر يك وضع مخصوصى به خود گرفته است ، اگر كودك چند ماهه‌اى شما را در آن وضع ببيند شكل و وضع بدن شما را در حال نشستن ، يك سيستم بسته مىداند كه كوچكترين تغييرى در آن راه نخواهد يافت .\r\nاما يك انسان رشد يافته مىداند كه تمام وضع كنونى شما در حال نشستن معلول خواستن درونى شما است كه خود معلول چگونگى تفسير حيات شما مىباشد و شما در همان لحظه كه با وضع معينى نشسته‌ايد ، با كوچكترين اراده مىتوانيد تمام وضع خودتان را تغيير بدهيد ، مثلًا بلند شويد يا بخوابيد . سيستم كالبد مادى شما در مقابل اراده و فعاليتهاى حياتى كه داريد و محسوس نيست ، از نوع سيستم باز است .\r\nجهان با عظمت ماده و حركت هم در مقابل مشيت خداوندى داراى سيستم باز\r\n","description":"","footnote":"","page_name":" 176 ","page_number":180},
  {"content":"\r\n\r\nاست ، اگر چه با النسبه به ما انسانها و ساير اجزاء جهان در حال ارتباط با يكديگر بسته مىباشد . اين جريان تصادف نيست ، بلكه كشف از توسعه و تعميم در قانون عليت مىكند ، مثلًا آن چه را كه شما خيال مىكنيد : علتى است كه معلول معينى را در شرايط مشخص ايجاد خواهد كرد ، همان معلول را ايجاد نمىكند ، بلكه كار ديگر را انجام مىدهد و همچنين خيال مىكنيد كه يك حقيقت معلول علت معينى است ، در صورتى كه مىتواند معلول علل ديگرى هم باشد .\r\n\r\n( ( 156 ) ) اى خورندهء خون خلق از راه برد\r\nتا نيارد خون ايشان در نبرد\r\n( ( 157 ) ) مال ايشان خون ايشان دان يقين\r\nز انكه مال از زور آيد در يمين\r\n\r\nمال يك انسان مانند خون اوست ( بحثى در مالكيت )\r\nمسلم است كه حقيقت و حدود مالكيت در منابع معتبر اسلامى را نمىتوان از جريانات اقتصادى دورانهاى پس از صدر اول اسلام كشف نمود . براى كشف اين حقيقت ما مجبوريم از روى منابع دست اول ( قرآن و سنت و اجماع و عقل ) بهره بردارى كنيم . دو مقدمهء اساسى را به عنوان مقدمات ضرورى درك مالكيت در اسلام متذكر مىشويم :\r\nمقدمهء يكم - مالكيت از روى منابع اوليهء اسلامى ، پديدهء وسيله‌اى خالص بوده و جنبهء هدفى به هيچ وجه ندارد ، بدان جهت كه ارتباط مالكيت انسان يا اشياء مانند ساير روابط او با موجودات است ، لذا احتياج به بيان حقيقت مالكيت و حدود آن دارد . دلايل عمومى كه مىگويد : آن چه كه در روى زمين آفريده شده\r\n","description":"","footnote":"","page_name":" 177 ","page_number":181},
  {"content":"\r\nاست ، براى شما است ، امكان بهره بردارى انسان را از اشياء زمينى گوشزد مىكند ، اين عموم با دلايلى تقييد شده است ، زيرا هيچ عقل و منطقى تجويز نمىكند كه كسى بدون كوچكترين كار و شايستگى قانونى ، تمام مواد درياها و خشكىها را بنام خود ثبت كند .\r\nپس مقصود از آفرينش مواد زمينى براى انسانها ، همهء افراد انسانى است ، و اختصاص يافتن شخصى به آن مواد احتياج به كار و كوشش دارد . مسلم و بديهى است كه كار و كوشش هر فردى محدود است ، پس مالكيت محدود است . همچنين اگر براى مالكيت مواد هيچ قيد و حدى نبود و تمام مواد قابل بهره بردارى مىتوانست مملوك يك انسان يا يك جامعه بوده باشد ، نتيجه اش اين است كه حيات بعضى انسانها و مرگ آنها در اختيار عدهء ديگرى بوده باشد . به اضافهء اين كه دلايل قاطعانه‌اى وجود دارد كه مالكيت را از راه كار و عدم مزاحمت به زندگى ديگران و حرمت احتكار و اخراج مالياتهاى متنوع و ارشاد اقتصادى هيئت حاكمه محدود مىسازد .\r\nمقدمهء دوم - طريق كشف مالكيت و چگونگى و حدود آن از رو بناهاى حقوقى اسلام مىباشد .\r\nمثلًا وقتى كه در حقوق اسلامى حرمت شديد بهرهء پول را مىبينيم و علت آن را كه عبارت است از تحصيل پول بدون كار و زاياندن پول كه فقط وسيلهء تبادل است ، درك مىكنيم ، به اين نتيجه مىرسيم كه مالكيت در اسلام محدود است . نيز از عدم جواز توليد كالاهاى مضر و حرمت معامله در بارهء آنها ، عدم جواز انحصار طلبى ، لزوم تنظيم معاش جامعه ، حرمت متراكم ساختن ، دو فلز طلا و نقره ( كنز ) كه وسيلهء جريان كار و كالاها بوده‌اند و در دورانهاى بعدى به اشكال ديگر در آمده‌اند و حرمت اسقاط ارزشها به طور مطلق :\r\n« و لا تبخسوا الناس أشياءهم » .\r\nخواه در پديدهء كار و خواه در كالاها و عدم جواز مالكيت به بيش از آن چه\r\n","description":"","footnote":"","page_name":" 178 ","page_number":182},
  {"content":"\r\n\r\nاز مواد اوليهء طبيعت به وسيلهء كار مستقيم حيازت شده است ، اين مسائل و امثال آنها رو بناهاى حقوقى هستند كه بايستى براى كشف اصول اساسى اقتصادى اسلام مورد بررسى قرار بگيرند .\r\nبراى اين كه مالكيت را به طور عمومى و مخصوصاً در سيستم مكتبى اسلام مطرح كنيم ، مطالبى چند در اين باره متذكر مىشويم :\r\nبحثى در مالكيت\r\nپديدهء مالكيت يكى از روابط ميان انسان و شىء است ، اين پديده عينيت خارجى ندارد ، نه تجسمى دارد و نه نمودى . انسان در دورهء زندگانيش اقسام گوناگونى از ارتباطات را با اشخاص و طبقات انسانى و اجزاء و شئون طبيعت دارا مىباشد . تنوع و تكثر اين روابط ناشى از عوامل مختلفى است كه در آدمى وجود دارد .\r\nهر يك از غرايز طبيعىاش او را به شكل مخصوصى با انسانهاى ديگر و اشياء عينى طبيعى مربوط مىسازد .\r\nمثلًا غريزهء جبران ضعف يا تحصيل قدرت ، او را بمشاركت با انسانها و استمداد از ضعف يا نيروى آنها مىپيوندد ، همين غريزه ايجاب مىكند كه اختيارات بيشترى را روى مواد مورد احتياج و مفيد گسترش بدهد . همچنين غريزهء جنسى و . . . از طرف ديگر فعاليتها و جريانات روانى شخصى او باعث بروز روابط گوناگونى ميان او و ساير انسانها و شئون و اجزاء طبيعت مىگردد . اين ارتباطات در يك انسان شخصى ثابت و راكد نيست ، بلكه با تغيير محيط و تحولات زندگانى و ورود در زندگانى دسته جمعى در تغيير و تبديل مىباشد .\r\nيكى از اين روابط همان رابطهء مالكيت است كه ميان يك يا چند انسان با شىء يا اشياء عينى و غير عينى برقرار مىگردد .\r\nاين رابطه كه عنصر اساسى آن اختيار و آزادى انسان در شىء مملوك است ، مفهوم بسيار عميق و گسترده‌اى دارد كه از جا به جا كردن و نگريستن و ساير تصرفات\r\n","description":"","footnote":"","page_name":" 179 ","page_number":183},
  {"content":"\r\n\r\nجزئى در شىء مملوك گرفته تا به دست آوردن اختيار انسانهاى ديگر و حاكميت غير مستقيم در ادامه يا بريدن رشتهء حيات آنان نفوذ پيدا مىكند . به همين جهت است كه اگر رابطهء مالكيت پديده‌اى بود كه تنها مىتوانست امكان تصرف اعيان خارجى را در اختيار انسان مالك بگذارد و شىء مملوك بدون انعطاف و تبديل به نيروهاى ديگر در اختيار انسان مالك قرار بگيرد ، با احتمال قوى دايره مالكيتها خود به خود محدود گشته و اين همه غوغا و آشوب در تاريخ و اين همه تعدى و تجاوز به حيات ديگران صورت نمىگرفت ، ولى چنان كه گفتيم شىء مملوك در دست انسان مانند استخوان در دهان سگ نيست كه در نظر سگ فقط براى جويدن و بلعيدن و سير شدن بوده باشد .\r\nعنوان مالكيت و مملوكيت در نظر انسانهاى سطحى يك پديدهء بسيار ساده جلوه توانايى اثبات و نفى ارزشها و ايجاد تناقضات را داشته و مىتواند هر ممكنى را محال و بالعكس هر محالى را ممكن بسازد ، بدينسان مالكيت و مملوكيت يك پديدهء قرار مىكند ، دادى است كه مىتواند همهء اصول را مختل و متزلزل نمايد ، مخصوصاً موقعى كه مملوك از نوع پول بوده باشد ، زيرا پول است كه همهء حقايق و پديده هاى شئون بشرى را قابل انعطاف ساخته ، سرابهاى بىاساس را اقيانوسهاى واقعى را به صورت سراب در مىآورد .\r\nقلمرو مالكيت از دو جهت مىتواند نامحدود بوده باشد\r\nيكم - بدان جهت كه احوال و كيفيات عارضه بر يك شىء مىتواند نامحدود بوده باشد ، لذا امكان تصرف انسان در يك شىء به جهت آن احوال و كيفيات نامحدود خواهد بود .\r\nدر نتيجهء اختيارات مالك در بارهء شىء مملوك ، ممكن است حد و مرزى نداشته باشد . ( 1 ) \r\n","description":"","footnote":" ( 1 ) مقصود از نداشتن حد و مرز ، مفهوم اصطلاحى نامحدود و بىنهايت نيست ، بلكه مقصود اين است كه با نظر به امكان ارتباط بسيار گوناگون و متكثر انسان با شيئى مملوك داراى انواع بسيار و متنوع بوده و منحصر در چهار چوبهء احتياج و مفيد بودن نمىباشد . يك ماده قابل تملك با گذشت زمانهاى طولانى يا هدفهاى متنوع اشخاص و جوامع خواص و پديده هاى زيادتر و متنوعترى را مىنماياند . . ","page_name":" 180 ","page_number":184},
  {"content":"\r\n\r\nتنها دو قسم از ممنوعيت مىتواند اختيارات انسان را در تصرف در شىء مملوك محدود بسازد :\r\nقسم اول - ممنوعيت طبيعى ، مانند خوردن سمومات .\r\nقسم دوم - ممنوعيت قانونى ، مانند به كار بردن سلاح براى به وجود آوردن جنايت .\r\nدوم - برقرار ساختن رابطهء مالكيت ميان انسان و اشياء بىشمار از نظر طبيعت انسانى ممكن است و بهترين دليل اين نامحدوديت وجود اشخاص مالك فوق العاده نيرومند مىباشد كه در طول قرون و اعصار تا كنون ديده شده‌اند ، به طورى كه حتى خود آنان نيز از شمارش كميت اشياء مملوك و بيان قدرتى كه مالكيت مفروض به آنها داده است ناتوان بوده‌اند .\r\nقدرت و اختيارى كه براى مالك ايجاد مىشود\r\nدر بحث گذشته اشاره كرديم كه مملوك در اختيار انسان مانند يك قطعه استخوان در دهان سگ نيست كه هدفش منحصر به جويدن و بلعيدن و سير شدن بوده باشد ، بلكه مالكيت به يك شىء اولًا اختيار ساده و نسبى در انسان ايجاد مىكند كه اگر آن شىء مملوك در رفع احتياج ضرورى يا حد اقل در بهره بردارى از مفيد بودنش مصرف نشود ، با نظر به وابستگى حيات انسانهاى ديگر به مادهء مفروض همان اختيار ساده و نسبى كم كم به يك قدرت و اختيار مطلق تبديل گشته ، قدرتها و\r\n","description":"","footnote":"","page_name":" 181 ","page_number":185},
  {"content":"\r\n\r\n\r\nاختيارات ديگران را اولا در بارهء همان مملوك مفروض تحت الشعاع قرار داده سپس با افزايش كمى اشياء مملوك و مهارت مالك در بهره بردارى از مالكيت تدريجاً قدرتها و اختيارات ديگران معلولهايى در مىآيد كه علت آنها فقط قدرت و اختيار مالك است .\r\nاين مطلب را بعضى از متفكرين مغرب زمين مانند : تولستوى و هوگو با تمام صراحت مىگويند كه : مسئلهء خلاف واقع است كه گروهى گمان مىكنند بردگى از مغرب زمين بر چيده شده است ، بلكه مالكيت و بردگى جنبهء ابتدايى و سطحى خود را كه موجوديت طبيعى يك انسان را در اختيار انسان ديگر قرار مىداد ، بر طرف شده است ، اما قدرتهاى قانونى با يك مهارت و تغيير شكل ، قدرت و اختيار انسانها را كاملًا در اختيار خود گرفته است .\r\nمسأله‌اى كه در بالا مطرح شد در بارهء جوامع نيز صدق مىكند ، مالكيت و قدرت اقتصادى يك جامعه مانند آن مورچه ها نيست كه يك يا چند دانهء گندم را به طور دسته جمعى در لانهء خود ذخيره نموده و هدفى جز استهلاك و بهره بردارى مستقيم از آنها نداشته باشند . جامعه‌اى كه از مالكيت بيشترى بهره مند است ، قدرت و اختيار خود را تا حدود يك نيروى مطلق منظور نموده و مىتواند قدرت و اختيار ساير جوامع را معلول خود قرار بدهد .\r\nريشه هاى طبيعى مالكيت شخصى\r\nچهار منشأ عمده براى مالكيت شخصى مىتوان مورد بررسى قرار داد كه بعضى از آنها در افكار متفكرين ريشه كهنسال تاريخى دارد :\r\n1 - منشأ غريزى :\r\nاز قرنها پيش بعضى از دانشمندان حقوقى و اقتصادى مطالبى را در بارهء منشأ مالكيت شخصى گفته‌اند كه يا به طور صريح و يا با اشاره و بيان مضمون مىرساند كه مالكيت يك غريزه و منشأ روانى اصيل دارد كه قابل تزلزل نيست و از مجموع ملاحظات در سخنان آنها ، مىتوان غريزهء مزبور را بدين شكل بيان نمود :\r\nتمايل انسان به تحصيل قدرت و اختيار در تحرك حيات مطلوب خويش يا به دست آوردن اختيار تام براى تصرف در مواد مطلوب .\r\n","description":"","footnote":"","page_name":" 182 ","page_number":186},
  {"content":"\r\n\r\n\r\nشكى نيست در اين كه كوچكترين ممنوعيت از تصرف مطلق در مادهء مطلوب و نيز كوچكترين ممنوعيت از گسترش مالكيت او بر اشياء ، مخالف اين غريزه است كه ريشهء عميق خود را در درون انسان گسترانيده است .\r\n2 - منشأ روانى خالص :\r\nگفته شده است كه مالكيت بر اموال يكى از فروع و نتايج مالكيت بر خود مىباشد . چيزى را كه انسان به دست آورد و آن را تحت اختيار خود قرار داد راه تصرف در آن شىء را به روى خود باز و هموار ديده ، گويى آن شىء جزئى از خود او مىباشد و شكى نيست در اين كه انسان مالك تمام اجزاء و شئون خود مىباشد .\r\n3 - منشأ طبيعى خالص :\r\nاين نظريه مىگويد : انسان يك موجود جاندار است كه بايد براى ادامهء حيات خود موادى را از طبيعت مستهلك بسازد ، بايد بخورد و بياشامد و پوشاك و مسكنى داشته باشد . نيز بايد كارهايى انجام بدهد كه بدون صرف انرژى عضوى و مغزى امكان ناپذير مىباشد ، مواد خوردنى و آشاميدنى و جايگاه هاى سكنى و انرژىهاى عضوى و مغزى همه و همه بدون اين كه در اختيار صد در صد انسانى قرار بگيرد و منفى گردد قابل بهره بردارى نمىباشد .\r\nاين اختيار صد در صد كه تا منفى ساختن مواد مورد احتياج حيات نفوذ پيدا مىكند ، همان حقيقت مالكيت است كه در هيچ يك از دورانهاى بشرى و در هيچ يك از جوامع انسانى تا اين لحظه بدون داشتن آن ، بشر نمىتوانسته بزندگانى خود ادامه بدهد .\r\nاگر براى دور ساختن مفهوم مالكيت ، آن معماى شگفت انگيز ، بخواهيم كلماتى از قبيل جواز يا مباح بودن تصرف در اشياء را به كار ببريم ، كارى جز تغيير لفظى به لفظ ديگر انجام نداده‌ايم ، كه چند صباحى كلمهء مالكيت سحر آميز را از جلو ديده گان ما دور مىكند ، ولى از آن جهت كه احتياج بر منفى ساختن مواد معيشت بر طرف نمىگردد ، همان كلمات جواز و مباح بودن تصرف ، مشغول انجام مأموريت\r\n","description":"","footnote":"","page_name":" 183 ","page_number":187},
  {"content":"\r\n\r\n\r\nموقت شده ، سپس به سر نوشت كلمهء مالكيت دچار مىگردد ، زيرا احتياج به منفى ساختن موضوعات به جاى خود محفوظ بوده و انسانى كه با هزاران عنوان و دليل در مفهوم احتياج بازيگرىها كرده است ، به طورى كه مالكيت بهمهء جهان هستى و انسانها را مورد احتياج تشخيص داده است ، همان دلايل را براى اثبات مدعاى خود خواهد آورد كه تيمور لنگ آسيايى و ناپلئون اروپايى براى اثبات آقايى خويش به جهان هستى اقامه نموده و عدهء فراوانى از همين امثال انسانها را كه من و شما آنها را مىبينيم قانع ساخته بودند .\r\n4 - منشأ لزوم تشخيص موقعيت\r\n- گفته‌اند كه اگر مالكيت بر اشياء حقيقتى نداشته باشد ، رابطهء انسان با اشياء همواره متزلزل و مشكوك گشته و موقعيت هيچ فردى از انسان را نمىتوان در جامعه احراز و تثبيت نمود .\r\nاين بود مهمترين دلايل اثبات مالكيت شخصى . تاييدات و شواهد ديگرى نيز گفته مىشود كه مىتوان با تحليل لازم و كافى آنها را هم از دلايل چهارگانه كه متذكر شديم استخراج كرد .\r\nبحث و بررسى مشروح در بارهء دلايل چهارگانهء مالكيت شخصى\r\nدليل اول مالكيت شخصى مىگويد : مالكيت شخصى يك منشأ غريزى اساسى دارد كه عبارت است از : تمايل به تحصيل قدرت و آزادى تحرك حيات مطلوب خويش .\r\nمىگوييم : اين استدلال تا حدود زيادى مبهم و احتياج به توضيح و تحليل دارد .\r\nاگر مقصود از غريزهء تمايل به تحصيل قدرت و آزادى براى تحرك حيات مطلوب ، اين است كه انسان براى به جريان انداختن حيات خويش احتياج به تحصيل موادى دارد كه اصول متن حيات او را به جريان بيندازد ، مطلبى است كاملًا صحيح و قابل اثبات ، بلكه به جهت بداهتش بىنياز از اثبات است ، حتى اگر روان شناسان اجازه\r\n","description":"","footnote":"","page_name":" 184 ","page_number":188},
  {"content":"\r\nندهند كه ما اصطلاح غريزه را در اين مورد به كار ببريم ، باز بيم و هراسى نخواهيم داشت زيرا با مشاهدهء قطعى در عموم افراد بشرى از غار نشينش گرفته تا متمدنترين فرد آن و در تمام احوال و شرايط كه براى يك انسان ممكن است عارض شود ، مىبينيم كه حيات و حركت و بقاى آن بقدرتى نيازمند است كه به وسيلهء آن مواد مورد احتياج را مىخواهد به دست بياورد و هيچ قانون جبرى هم در كيفيت بهره بردارى ضرورى از آن مواد ، راه مشخصى را به انسان نمىتواند تحميل نمايد ، مثلًا به جهت عشق و علاقه به مطالعه مىخواهد غذاى خود را يك ساعت بتاخير بيندازد .\r\nبا اين توضيح است كه همين دليل اول ( تمايل به تحصيل قدرت و آزادى براى تحرك حيات مطلوب خويش ) دليل سوم ( انسان يك موجود جاندار است كه براى ادامهء حيات خود بايستى بخورد و بياشامد و پوشاك و مسكنى داشته باشد و انرژى مغزى و عضوى ديگران را مستهلك بسازد ) را نيز در درون خود جاى داده است ، بدين معنى كه اين دو دليل با توضيحى كه بدليل اول متذكر شديم يكى است .\r\nاما اگر مقصود از « تمايل به تحصيل قدرت و آزادى براى تحرك حيات مطلوب خويش » معنايى است كه از ظاهر همين كلمات به طور مستقيم استفاده مىشود ، مىتوانيم بگوييم : اين يك پديده يا به اصطلاح بعضى از دانشمندان ، اين غريزه در درون انسانى وجود دارد ، اما چگونه وجود دارد ؟ احتياج ضرورى بتوضيح دارد :\r\nاين پديده يا اين غريزه مانند يك علت مشخص و معين نيست كه يك معلول معين و ضرورى فقط به عنوان مالكيت بر اشياء را توليد نمايد ، بلكه مانند مادهء آب است كه اگر به خاك خشك ريخته شود آن را مرطوب مىسازد و اگر در هواى خيلى سرد قرار بگيرد يخ مىبندد و در حرارت زياد مىجوشد ، وارد معدهء انسان تشنه مىشود و احتياج طبيعى او را به آب بر طرف مىكند ، به ريشهء گلهاى زيبا مىرسد آنها را شكوفان مىسازد و در شكل سيل خروشان تلفات انسانى و ساختمانى ببار مىآورد ، زيرا به طور محسوس و تجربى مىبينيم كه قدرت و آزادى را در به كار بردن براى تحرك حيات مطلوب خويش به شكل شهرت پرستى در درون انسانى در آمده ، حيات مطلوب را جز\r\n","description":"","footnote":"","page_name":" 185 ","page_number":189},
  {"content":"\r\nاشاعهء شخصيت و مشهور شدن در جامعه چيز ديگرى نمىداند ، اين بىنوا نه با مالكيت و مزاياى آن سر و كارى دارد و نه اعتنايى به درك واقعيات از راه علم و معرفت و نه لذت رياست را به عنوان يك لذت آرمان جستجو مىكند . يك عكس زيبايى از خودش كشيده تمام كوشش خود را در اين راه صرف مىكند كه اين عكس در همه جا منتشر شود و مردم با نظر تحسين به او بنگرند ، اين است حيات مطلوب اين انسان كه اصل خود را از دست داده و به سايهء مصنوعى خود عشق ورزيده ، مىخواهد همگان از اين عشق عجيب و غريب برخوردار شوند .\r\nبه طور كلى شخصى كه مىخواهد قدرت و آزادى كامل را تحصيل و آن را مورد بهره بردارى قرار بدهد ، اولا و پيش از همه چيز حيات خود را درك و آن را با يك كيفيت مشخص تفسير مىكند ، سپس قدرت خود را آزادانه در راه تحرك آن حيات تفسير شدهء شخصى به كار مىاندازد . اين مطلب به هيچ وجه در انسانهايى كه داراى وضع روانى معتدل هستند معقول نيست كه اول قدرت و آزادى در به كار بردن آن را به دست بياورند سپس حيات را براى خويش تفسير نمايند .\r\nبراى كسى كه مطلوبيت حيات برياست و امر و نهى تفسير شده است ، نه تنها مالكيت در موقع مزاحمت با رياستش براى او مطرود است ، بلكه اصلا مالكيت بر اشياء را خارج از متن زندگانى خود مىداند ، اگر تحرك حيات تفسير شدهء او احتياجى به مالكيت داشته باشد ، همان مقدار مالكيت براى او مطلوب و مورد احتياج خواهد بود كه كشتن عزيزترين وابستگانش . در آن موقع كه از بين رفتن آن وابستهء عزيز براى او يكى از پله هاى صعود بر سطح رياست جلوه نمايد .\r\nاستدلالهايى كه مقتضاى مكتب فيزيوكراتها يا تفكرات ساير انديشمندان اقتصادى را باز گو مىكند كه مالكيت را در متن حيات قرار داده و منشأ آن را غريزهء انسانى مىدانند ، قوىتر و روشنتر از استدلالهاى ماكياولى در مسئلهء ضرورت وصول به هدفهاى سياسى و رياست به هر وسيلهء ممكن نمىباشد .\r\n","description":"","footnote":"","page_name":" 186 ","page_number":190},
  {"content":"\r\n\r\nتمايل به تحصيل قدرت و آزادى در بهره بردارى از آن سر دو راه متضاد\r\nدر بحث گذشته گفتيم : كه عامل تمايل به تحصيل قدرت و آزادى در بهره بردارى از آن ، ريشهء اساسى در ديناميسم زندگانى دارد ، خواه آن را به عنوان غريزه اصطلاح كنيم يا نه . در اين مبحث مىخواهيم مسأله‌اى را مورد بررسى قرار بدهيم كه مانند يك اصل كلى مىتواند مطرح شود :\r\nمتفكرين علوم انسانى غالبا عامل تمايل مزبور را تفسير و تحليل نموده و به همين اندازه قناعت مىكنند كه وجود آن را در نهاد آدمى اثبات كنند ، ولى بندرت اتفاق افتاده است كه دو پهلو بودن اين عامل را دقيقا و مشروحا توضيح داده و تكليف آن را روشن بسازند . بهر حال عامل مزبور چنان كه در مبحث گذشته گفتيم : يك علت معين و مشخص نيست كه يك معلول معين را در همه شرايط و موقعيتها توليد نمايد بلكه چنان كه گفتيم : اين تمايل مانند آن نيرو است كه قابل تبديل به كارها و نمودهاى بسيار گوناگون است .\r\nكارها و نمودهايى را كه نيروى مزبور مىتواند به وجود بياورد از يكى از دو منبع متضاد عبور نموده ، بمقتضاى همان منبع نمودار مىگردد . اين دو منبع عبارت است از :\r\n1 - خود طبيعى .\r\n2 - خود ايده آل .\r\nهنگامى كه حيات مطلوب فقط با خود طبيعى تفسير مىشود ، هدفى جز باز كردن ميدان و احراز موقعيت براى زندگانى طبيعى چيز ديگرى ندارد . قدرت و آزادى كه براى پيش برد اين گونه حيات تحصيل مىشود ، همه نتايج قدرت و آزادى را از مالكيت گرفته تا دانش و از انديشه و تعقل گرفته تا عمل خارجى و به طور كلى همه فعاليتهاى درونى و بيرونى را در استثمار خود طبيعى قرار مىدهد .\r\nاين انسانهاى آزاد نما با زنجير گرانبار خود طبيعى نه تنها دست و پاى همهء\r\n","description":"","footnote":"","page_name":" 187 ","page_number":191},
  {"content":"\r\nانسانها و اصول و قوانين انسانى را مىبندند ، بلكه خودشان را به بيمارى خانمان سوز پرستش خود طبيعى مبتلا مىسازند .\r\nمحو باد آن انديشه و منطق پوشالى كه اين اشخاص را سالم و آزاد قلمداد مىكند اينان نمىدانند كه به كار بردن اصطلاح سالم و آزاد در بارهء اين بيماران بسته شده در زنجير ، هيچ روشنايى و اميدى بزندگانى انسانها باقى نمىگذارد . ما مىتوانيم اين انديشه و منطق را بيمارتر و برده تر از خود آن اشخاص كه عشاق ديوانهء خود طبيعى هستند ، بدانيم .\r\nاين همان بهره بردارى از قدرت و آزادى است كه از آغاز تاريخ ، تمام پيامبران الهى و مكتبهاى اجتماعى منطقى و مصلحين بشدت با آن بمبارزه برخاسته‌اند . ما در بهره بردارى از قدرت و آزادى براى حياتى كه فقط به خود طبيعى تفسير مىشود ، با دو قسم فعاليت روبه رو مىشويم :\r\nقسم اول - فعاليتهايى كه تنها مربوط به موجوديت شخصى انسان است ، مثلًا قدرت و آزاديش را در اين راه مصرف مىكند كه شاعر خوبى باشد ، يا بنشيند و با مفاهيم تجريدى فلسفه بازى كند ، در عالم خيالات غوطه ور گردد و از اين فعاليتها منظورى جز ارضاى خود طبيعى ندارد ، البته در اين صورت اگر چه يك حلقهء پيوسته بزنجير اجتماع فاسد مىشود و از حركت مىافتد ، ولى اجتماع آن توانايى را دارد كه او را به حال خود بگذارد ، تا مانند كرم پيله فقط به دور خود تا رهايى به تند و خود طبيعىاش را با آنها دل خوش و اشباع نمايد . قسم دوم - فعاليتهايى است كه منحصر به موجوديت شخصى او نيست ، بلكه حيات و آزادى ساير انسانها را بمخاطره مىاندازد ، مانند انديشه هاى فاسد در روابط اجتماعى و به كار بردن قدرت براى به دست آوردن سلطه و پيروزى بر ديگران .\r\nمالكيت در صورتى كه براى يك انسان هدف جلوه مىكند و افزايش بىنهايت\r\n","description":"","footnote":"","page_name":" 188 ","page_number":192},
  {"content":"\r\nآن را آرمان خود طبيعى مىداند ، از قسم دوم فعاليت محسوب مىگردد . اگر در تاريخ بشرى به طور جدى و لازم و كافى بررسى شود و همهء وسايل شرمسارى بشرى را از لابلاى كتب و آثارش بيرون بياورند ، هيچ يك از آن وسايل شرمسارى وقيحتر و وخيم تر از موضوع مالكيت تفسير و توجيه نشده ديده نمىشود ، با نظر به مالكيت و آثار و علل به وجود آورندهء آن ، مطلبى براى ما روشن مىشود كه تصورش شكنجه آور است ، زيرا در نتيجهء بررسى مزبور با اين زبونى و وقاحت بشرى روبه رو خواهيم شد كه مالكيت را كه يك رابطهء قرار دادى است ، يعنى خود انسانها آن را اعتبار داده و مقرر ساخته‌اند ، از مهار كردن و كنترل اين اعتبار و قرار داد آن اندازه ناتوان يا از اين اعتبار و قرار داد آن اندازه سوء استفاده كرده‌اند كه تمام واقعيات و حقايق و ارزشها و اصول را قربانى اين رابطهء قرار دادى نموده‌اند .\r\nآرى ، هيچ راه و چاره‌اى وجود ندارد كه اين رابطهء قرار دادى را به جاى خود بنشاند ، مگر اين كه از روى منطق و توجيه انسانها به سوى خود ايده آل از پرستش خود طبيعى جلوگيرى شود .\r\nمن نمىدانم كدامين مكتب مىخواهد اين منطق و توجيه را به عهده بگيرد ، ولى اين اندازه مىتوان گفت كه : اين همان مكتب است كه مىتواند به جوامع روى زمين حقيقتاً مسلط شده و آرمانهاى رؤيايى انسانها را در بارهء عدالت اجتماعى جامهء عمل بپوشاند .\r\nاين بود منبع اول كه قدرت و آزادى در تحصيل حيات مطلوب از آن عبور نموده و بمقتضاى آن در صحنهء حيات نمودار مىگردد .\r\nمنبع دوم كه كاملًا با اول متضاد است خود ايده آل مىباشد و به طور خلاصه هنگامى كه انسان اين توانايى را پيدا كرد كه براى خويشتن خود ايده آل احراز و تثبيت نمايد . تمام فعاليتهاى درونى و برونى او جنبهء وسيله‌اى پيدا مىكند ، نه جنبهء هدفى . مالكيت براى اين اشخاص جز وسيله‌اى براى تحصيل مقتضيات زندگانى\r\n","description":"","footnote":"","page_name":" 189 ","page_number":193},
  {"content":"\r\n\r\nطبيعى كه او را آماده صعود به سوى ايده آل مىنمايد تلقى نمىگردد .\r\nخود ايده آل كه در گذرگاه ابديت براى بثمر رسانيدن شخصيت انسانى تكاپو مىكند . كسانى را كه مالكيت را به عنوان هدف تلقى كرده‌اند ، بردگان مملوك مىداند نه مالك . اين برده گان مالكنما به اضافهء اين كه حيات شيرين و لذت بخش انسانها را به كاريكاتور مبهم و وحشتناكى مبدل ساخته‌اند ، ضمنا يك جنگ و نزاع پايان ناپذير هم ميان حقوقدانان و امضا كنندگان اصل منحوس : « بگذاريد انسانها خودشان با طبيعت خود هر راه را كه مىخواهند انتخاب كنند » از يك طرف ، و روان شناسان و ارباب مذاهب و اخلاقيون و انسان دوستان از طرف ديگر ايجاد كرده‌اند ، زيرا حقوقدانان و امضا كنندگان اصل منحوس فوق كسانى را كه مالكيت را در اين زندگانى هدف تلقى كرده‌اند ، واقعاً مالك مىدانند ، در صورتى كه روان شناسان و اديان حقهء الهى و هوا داران اخلاق عقلانى - الهى و انسان دوستان اين اشخاص را بردگان مملوك مىدانند .\r\nخطر بردگان مملوك كه در عين حال مالك نما هستند\r\nهر دوره‌اى را كه انسانها پشت سر گذاشته و بدورهء جديدتر وارد شده‌اند ، بجز مقدارى از اصول ثابته ، اغلب روشها و مقررات دورهء گذشته را با نظر سخريه و تعجب نگريسته‌اند ، امروزه بردگى دورانهاى گذشته با تمسخر و شگفتى متنوع مورد مطالعه و گفتگو قرار مىگيرد ، شايد اشخاصى باشند كه اصلا نتوانند باور كنند كه در گذشته بعضى از افراد اختيار زندگى و مرگ انسانهاى ديگر را در دست داشتند . مسلم است كه در آينده دوره هايى پيش خواهد آمد كه به مالكيت امروزه مانند بردگى ديروزى با تعجب خواهند نگريست ، شايد خطرها و بد بختىهايى كه در اين روزگاران از بردگان مالك نما بجوامع بشرى نصيب مىشود ، براى دورانهاى آينده باور كردنى نباشد .\r\nدر آن موقع خواهند گفت ، به قول جلال الدين : اغلب انسانها در گذشته مشغول\r\n","description":"","footnote":"","page_name":" 190 ","page_number":194},
  {"content":"\r\nخوردن خون يكديگر بوده‌اند . آن كدامين عدالت اجتماعى بوده است كه ميان افرادى از انسانها جريان داشته و چنين اقتضا مىكرد كه بعضى از آنها بسبب مالكيت محاسبه نشده ، همه چيز - و بعضى ديگر به جهت محروميت از اقل مادهء معيشت ، هيچ چيز بوده است ، در آن گونه جوامع ، انسانى وجود نداشته است تا از عدالت برخوردار گردد .\r\nدليل دوم اساسى بودن منشأ مالكيت مىگويد : مالكيت يك ريشهء اساسى روانى دارد ، اگر چه به عنوان غريزهء طبيعى معرفى نشود .\r\nانسان اين ريشهء روانى مالكيت بر اعيان خارجيه را يكى از جلوه هاى مالكيت بر خود مىداند و به نظر مىرسد كه در اين مورد اشتباه مهمى باعث شده كه مالكيت بر خود را منشأ مالكيت بر اعيان خارجى قلمداد نموده است . به توضيح اين كه :\r\nاولا - مالكيت بر خود يك امر قرار دادى نيست كه احتياج به اعتبار و امضاى اجتماع داشته باشد . ثانياً - هر موضوع عينى يا اعتبارى كه مملوك واقع مىشود ، قابل نقل و انتقال و خريد و فروش و قابل اعراض از آن مىباشد ، در صورتى كه شخصيت انسانى قابل هيچ يك از امور مزبوره نيست .\r\nمواد خارجيه با نقش بستن كار روى آنها ، مملوك ايجاد كنندهء نقش مىباشد ، در صورتى كه هيچ يك از افراد انسانى هر اندازه هم به وسيلهء شخص يا اشخاص از حالت ابتدايى به وضع رشد يافته‌اى برسد ، مملوك كسى نمىگردد .\r\nاگر دلايل فوق نتواند مالكيت انسان را در دو مورد ( خود و شىء ) از يكديگر تفكيك نمايد ، اين حقيقت را مىتوان براى اساس مالكيت در هر دو مورد مطرح نمود :\r\nمالكيت بر خود و مالكيت بر عين خارجى با حاكميت اصل فوق مالكيت ، محدود و تنظيم مىگردد رابطه‌اى كه ميان انسان و خود او و ميان انسان و عين مملوك او به وجود آمده است ، دو پديده از جريانى است كه در دو قلمرو انسان و جهان و مشيت الهى به وجود\r\n","description":"","footnote":"","page_name":" 191 ","page_number":195},
  {"content":"\r\nآمده است ( 1 )  حاكم مطلقى كه رابطهء مزبور را به وجود آورده است ، براى بهره بردارى از آن رابطه دستوراتى به وسيلهء پيامبران و عقل و وجدان فردى و اجتماعى صادر كرده است .\r\nشما اى مالكين شخصيت خود رابطهء مالكيت خود را در بارهء خود بشناسيد و تنظيمش كنيد .\r\nشما اى مالكين شخصيت خود نمىتوانيد خود را به ديگرى منتقل بسازيد ، چنان كه قدرت نداريد بيش از آن چه كه وضع طبيعى و منطقى رابطهء مزبور اقتضا مىكند ، دست به سوى خود ديگران بيازيد .\r\nشما كه مالك شخصيت خود هستيد ، اصل مالكيت شما بر مشيت من استوار است و نمىتواند با دستاويز قرار دادن آن ، مالكيت ديگران را بر خود مضطرب و مشوش بسازيد .\r\nشما نمىتوانيد شخصيت خود را متلاشى بسازيد ، نمىتوانيد خود را از صفحهء هستى برانيد ( خودكشى كنيد ) . . . اين دستورات يا شبيه به آن ، بلكه از بعضى جهات شديدتر از آن در باره رابطهء مالكيت انسان به اعيان خارجيه وجود دارد . به بينيد آن مال كه مملوك شما واقع مىشود حقيقتاً مىتواند مملوك شما بوده باشد . آن مالكيت بر عين كه موجب سلب مالكيت ديگران به مواد لازم و مفيد و همچنين موجب سلب مالكيت انسانها از خود مىباشد مربوط به مشيت من نيست . . . از مطالب فوق مىتوان انتقادات وارده بر دو منشأ سوم و چهارم ( منشأ طبيعى خالص و منشأ لزوم موقعيت ) را نيز توضيح داد ، لذا به تفصيل بيشتر نمىپردازيم .\r\n","description":"","footnote":" ( 1 ) البته روشن است كه مقصود ما از اين كه مالكيت بر عين خارجى مربوط به مشيت الهى است ، جريان فاسد مالكيت نيست ، بلكه آن رابطهء ضرورى ميان انسان و اشياء است كه ناشى از لزوم تصرف در مواد خارجيه براى ادامه حيات است . . ","page_name":" 192 ","page_number":196},
  {"content":"\r\n\r\n\r\n( ( 166 ) ) بوى كبر و بوى حرص و بوى آز\r\nدر سخن گفتن بيايد چون پياز\r\n( ( 169 ) ) پس دعاها رد شود از بوى آن\r\nآن دل كژ مىنمايد از زبان\r\n\r\nآنان كه داراى صفات پليد هستند ، هر اندازه هم بخواهند از آشكار شدن آنها جلوگيرى كنند ، باز سخنانشان رنگ و بوى همان صفات را آشكار خواهد ساخت\r\nرنگ آميزى شدن سخنان و حركات عضوى و نمودهاى قيافهء اشخاص پليد به جهت صفات غير انسانى كه دارند ، در افراد معمولى آشكارتر و دايمى است ، در آن افراد كه نيروى خوددارى را در خود تقويت كرده‌اند ، تشخيص وضع درونى آنها از نمودهاى ظاهريشان مشكلتر است ، ولى قاعدهء لطف الهى همواره اقتضا كرده است كه اگر اين گونه نابكاران سر نوشتى از افراد يا جوامع را در دست بگيرند ، بهر شكلى كه باشد آنها را رسوا بسازد و حقيقت درونى آنان را ابراز نمايد . شايد درك خباثت و پليدى اين تبه كاران براى همهء اشخاص امكان نداشته باشد ، اما خواه در دورهء زندگانى آن حيوان صفتان و خواه پس از مرگشان ، هشيارانى از پاكان آدم پيدا مىشوند و پرده از حقيقت و هدف گيرى آنها بر مىدارند .\r\nما خود شاهد فعاليتهاى حق به جانب مغزهاى مشهور بوديم كه چگونه مردم معمولى آنها را تا حد پرستش بالا بردند ، ولى زمان طولانى نگذشت كه تناقضات و پوچ بودن بنياد فكرى آنان به وسيلهء هشياران و متفكرين با خلوص آشكار گشت . چه جملهء حكيمانهء شايسته‌اى است كه مىگويد :\r\nبعضى اشخاص را براى مدتى مىتوان فريب داد .\r\nبعضى اشخاص را براى هميشه مىتوان گول زد .\r\n","description":"","footnote":"","page_name":" 193 ","page_number":197},
  {"content":"\r\n\r\nهمهء اشخاص را براى مدتى مىتوان از حقيقت دور و بر كنار ساخت ، اما همهء اشخاص را براى هميشه نمىتوان فريفت .\r\nتفسير ابيات\r\nآن مرد ناصح به آن گرسنگان مىگويد : اگر مىخواهيد دل و جانتان به مشقت نيفتد ، پند مرا بشنويد ، به همان گياه و برگ ناچيز خودتان قناعت بورزيد ، قصد شكار بچه هاى پيل را در دل نپرورانيد . من به حكم :\r\n« وَما عَلَى اَلرَّسُولِ إِلَّا اَلْبَلاغُ 24 : 54 . » ( 1 )  ( براى رسول جز ابلاغ حقيقت تكليفى نيست ) .\r\nدين ابلاغ را ادا كردم ، هميشه عمل به نصيحت مردان دانا و پاك نيست سعادت را در دنبال دارد . من براى اين كه شما را از پشيمانى بعدى كه سودى نخواهد داشت نجات بدهم ، رسالت انسانى خود را در ميان نهادم .\r\nهشيار باشيد ، مبادا طمع حيوانى به شكل راه زن مسلح در آيد و به عوض برگ و توشه‌اى ناچيز ، ريشهء هستى شما را از اين جهان بر كند .\r\nاين نصيحت راد مردانه را كرد و خير پيش گفت و رفت . آن چند نفر هم به راه خود رفتند و تدريجاً گرسنگى و بىنوايى شان شدت مىيافت . در اين هنگام در كنار جاده‌اى بچه فيل نوزادى را ديدند كه فربه و چربى بود ، طاقت از دست داده مانند گرگهاى مست به جان بچهء فيل افتاده آن را خوردند و دستهايشان را هم شستند .\r\nيكى از آن عده به طمع خود پيروز شد و در خوردن گوشت بچهء فيل شركت نكرد ، زيرا نصيحت آن مرد بزرگ را به ياد داشت كه از كشتن و خوردن بچهء فيل بر حذرشان داشته بود . سخن حيات بخش آن ناصح نگذاشت دست به كباب گوشت بچه فيل بيازد ، آرى بخت نو عقل ورزيده را نتيجه مىدهد .\r\nپس از آن كه از خوردن گوشت بچهء فيل فارغ شدند ، بخواب سنگينى فرو رفتند .\r\n","description":"","footnote":" ( 1 ) سوره المائدة ، آيهء 99 . . ","page_name":" 194 ","page_number":198},
  {"content":"\r\nآن يك مرد كه چيزى نخورده بود با شكم گرسنه بالاى سر آن در خواب رفتگان پاسبانى مىكرد .\r\n[ اين هم يك اصل ديگر : در همهء دورانها و در همهء جوامع بشرى بار ديوانگان به دوش عقلا است كه از مزاياى مادى غالبا محرومند . 
  ] در اين موقع بود كه فيل سهمناك و خطرناكى پيدا شد و ابتدا به سراغ پاسبان گرسنه آمد ، سه بار دهان او را بوييد و بوى ناگوارى از دهانش در نيافت . چند بار ديگر دور همان پاسبان گشت و او را پاك يافت و بدون اين كه آزارى به او برساند كنار رفت . سپس به سراغ آن خفتگان كباب خورده آمد و يكايك آنها را بوييد و بوى گوشت بچهء خود را احساس كرد و فهميد كه بچه اش را كشته و گوشتش را كباب كرده‌اند ، بىدرنگ و بدون آن كه شكوه و عظمتى از آنها در دل راه بدهد ، يكايك آنها را به هوا مىانداخت و بر سر به زمين مىزد و مىدريد و مىكشت و متلاشيشان مىساخت .\r\nاى خونخواران دژخيم اين قدر دست خود را به خون مردم نيالاييد ، مال مردم كه نتيجهء دسترنج آنها است بمنزله خونى است كه در رگهايشان جارى است ، با گرفتن خون ديگران ، با دست و پاى خود به سراغ نيروهاى نابود كننده نرويد .\r\nمگر نمىدانيد كه به دست آوردن مال به صرف نيرو نيازمند است ؟ آن تبه كاران كينهء مادر فيل را در بارهء خويش به هيجان آورده و تشديد كردند .\r\nمگر نمىدانيد كه اين همان كينهء انتقام جويى است كه روزى دمار از روزگارتان در مىآورد .\r\nبويى كه از دهان آن طمع كاران منتشر مىگشت ، مادر فيل را به سراغ آنها كشانيد و رسوايشان ساخت .\r\nآرى ، فيل بوى دشمن خود را به خوبى مىشناسد . بدينسان آن پيامبر اكرم كه بوى رحمانى را از يمن در مىيافت ، بوى باطل و خبيث مرا كه در نزديكش نشسته‌ام احساس خواهد كرد . آن پيامبر بر گزيده كه از راه دور بوى الهى يك بنده پاك را در مىيابد ،\r\n","description":"","footnote":"","page_name":" 195 ","page_number":199},
  {"content":"\r\nبوى و بخار دهان ما را هم استشمام مىكند .\r\nاو نمونه‌اى از صفت ستارى خداوندى را داشت كه عيوب ما را فاش نمىساخت .\r\nتو خواه بخوابى و خواه بيدار باشى ، در فكر خود غوطه ور شوى يا در بىخيالى به سر برى ، بوى مواد حرامى كه با وجودت در آميخته به گنبد سبزفام بالا خواهد رفت ، اين بوى گند مواد كثيف ، همراه انفاس تو به بالا مىرود و به صدر نشينان عالم بالا كه همهء انواع بوىها را مىشناسند مىرسد .\r\nبوى ناگوار حرص و كبر و نخوت و طمع در هنگام سخن گفتن مانند بوى پياز از دهان تو بيرون مىآيد ، هر قدر هم سوگند ياد كنى كه من سير و پياز نخورده‌ام ، با خود الفاظ همان سوگند ، بوى سير و پياز بلند شده و به مشام همنشينانت خواهد رسيد .\r\nاين بوى كثيف نخواهد گذاشت دعاهاى تو بهدف اجابت برسد ، زيرا زبان و دهان گند تو گوياترين دليل انحراف قلب تو مىباشد .\r\nآن دعايى كه از دهان كثيف بيرون آيد پاسخى جز اخسئوا : ( مردود شويد ) ندارد ، چنان كه جزاى هر تبه كار كوفتن چوب بر فرقش مىباشد . بالعكس اگر داراى قلب پاك و حقيقتى در دل تو وجود داشته باشد ، الفاظ نارسا آسيبى به استجابت خواستهء تو نمىزند .\r\n","description":"","footnote":"","page_name":" 196 ","page_number":200},
  {"content":"\r\n\r\n\r\nبيان آن كه خطاى محبان بهتر از صواب بيگانگان است\r\n\r\n( ( 172 ) ) آن بلال صدق در بانگ نماز\r\nحىّ را هى خواند از روى نياز\r\n( ( 173 ) ) تا بگفتند اى پيمبر نيست راست\r\nاين خطا اكنون كه آغاز بناست\r\n( ( 174 ) ) اى نبى و اى رسول كردگار\r\nيك مؤذن كاو بود افصح بيار\r\n( ( 175 ) ) عيب باشد اول دين و صلاح\r\nلحن خواندن لفظ حى على الفلاح\r\n( ( 176 ) ) خشم پيغمبر بجوشيد و بگفت\r\nيك دو رمزى از عنايات نهفت\r\n( ( 177 ) ) كاى خسان نزد خدا هىّ بلال\r\nبهتر از صد حىّ و حىّ و قيل و قال\r\n( ( 178 ) ) وا مشورانيد تا من رازتان\r\nوا نگويم آخر و آغازتان\r\n( ( 179 ) ) گر ندارى تو دم خوش در دعا\r\nرو دعا مىخواه ز اخوان صفا\r\n\r\nروايت\r\n« عن ابى عبد الله عليه السلام : قال النَّبىّ صلى الله عليه و آله ان الرجل الاعجمى من امتى ليقرأ القرآن بعجمية فترفعه الملائكة على عربيه . » ( 1 )  ( حضرت صادق عليه السلام از پيامبر اكرم صلى الله عليه و آله نقل مىكند : مرد عجمى از امت من قرآن را به عجمى مىخواند ، فرشتگان آن را به عربى به سوى عالم بالا مىبرند ) .\r\nتوضيح : مقصود از عجمى دو احتمال دارد :\r\nاحتمال يكم - انسانى كه زبان عربى نمىداند .\r\nاحتمال دوم - كسى كه زبانش نمىتواند كلمات يا مخارج آنها به طور صحيح ادا كند .\r\n« سين بلال شين . » ( 2 )  ( سين بلال شين محسوب مىشود . )\r\n","description":"","footnote":" ( 1 ) وسائل الشيعة ، حر عاملى ، ج 4 ، ص 866 . .  ( 2 ) اين روايت در بعضى از كتب فقهى نقل شده است و در كتاب اللؤلؤ المرصوع ، ص 40 نيز وارد شده است . . ","page_name":" 197 ","page_number":201},
  {"content":"\r\n\r\n\r\n\r\n( ( 172 ) ) آن بلال صدق در بانگ نماز\r\nحىّ را هى خواند از روى نياز\r\n\r\nاز روى ضرورت حى راهى بخوانيد مانعى ندارد ، اما اذان حقيقى بگوييد\r\nعنوان ابيات فوق شايسته تر بودن خطاى درست كاران از صواب منحرفين است ولى ابيات مربوطه مطلق خطا را باز گو نمىكند ، بلكه خطايى است كه از ضرورتهاى طبيعى ناشى شده است . نيز اين نكته بايستى در نظر گرفته شود كه شايسته تر بودن خطاى محبان از صواب بيگانگان به جهت نيت پاك است كه محبان دارا مىباشند .\r\nتفسير ابيات\r\nآن بلال صدق و صفا در اذان نماز در جملهء حى على الصلاة و حى على الفلاح و حى على خير العمل حاى حطى را از مخرجهاى هوز بر مىآورد ، بعضى از ظاهر بينان گفتند : يا رسول الله اين اذان بلال درست نيست ، مخصوصاً كه آغاز ابلاغ رسالت و سازندگى است ، ديگران كه اين لحن را مىشنوند ما را به مسخره مىگيرند بنا بر اين پيامبر عزيز و فرستادهء خدا لازم است كه ما يك موذن ديگر به جاى بلال انتخاب كنيم كه فصيحتر باشد .\r\nاز اين پيش نهاد ظاهر بينانه پيامبر اكرم بر آشفت و يكى دو جمله از رازهاى نهانى را آشكار فرمود كه اى مردم پست در نزد خداوند متعال هى بلاى حى حقيقى است و بهتر است ، بلكه بهتر از صد حى و قيل و قال ظاهرى است . مرا وادار نكنيد تا اسرارتان را فاش كنم و انجام و آغاز كارتان را باز گو نمايم .\r\n","description":"","footnote":"","page_name":" 198 ","page_number":202},
  {"content":"\r\n\r\n\r\n\r\nامر حق به موسى عليه السلام كه مرا به دهانى خوان كه بدان دهان گناه نكرده باشى\r\n\r\nبهر اين فرمود موسى با خدا\r\nوقت حاجت خواستن اندر دعا\r\n( ( 180 ) ) كاى كليم الله ز من مىجو پناه\r\nبا دهانى كه نكردى تو گناه\r\n( ( 181 ) ) گفت موسى من ندارم آن دهان\r\nگفت ما را از دهان غير خوان\r\n( ( 182 ) ) از دهان غير كى كردى گناه ؟\r\nاز دهان غير بر خوان كاى إله\r\n( ( 183 ) ) آن چنان كن كه دهانها مر تو را\r\nدر شب و در روزها آرد دعا\r\n( ( 184 ) ) آن دهانى كه نكردستى گناه\r\nآن دهان غير باشد عذر خواه\r\n( ( 185 ) ) يا دهان خويشتن را پاك كن\r\nروح خود را چابك و چالاك كن\r\n( ( 186 ) ) ذكر حق پاك است چون پاكى رسيد\r\nرخت بر بندد برون آيد پليد\r\n( ( 187 ) ) مىگريزد ضدها از ضدها\r\nشب گريزد چون بر افروزد ضيا\r\n( ( 188 ) ) چون بر آمد نام پاك اندر دهان\r\nنه پليدى ماند و نى آن دهان\r\n\r\nآيه\r\n« أَلا بِذِكْرِ الله تَطْمَئِنُّ اَلْقُلُوبُ 13 : 28 . » ( 1 )  ( بدانيد كه با ياد خدا دلها آرامش پيدا مىكند . )\r\nروايت\r\n« عن النَّبىّ صلى الله عليه و آله ادعوا لله بألسنة ما عصيتموه بها . قالوا يا رسول الله و من لنا بتلك الالسنه ؟ قال يدعو بعضكم لبعض ، لأنك ما عصيت بلسانه و هو ما عصى بلسانك . » ( 2 ) \r\n","description":"","footnote":" ( 1 ) سوره الرعد ، آيهء 28 . .  ( 2 ) روايت در كتب حديث نقل شده است . مراجعه شود به تفسير فخر رازى ، ج 1 ، ص 136 . . ","page_name":" 199 ","page_number":203},
  {"content":"\r\n\r\n( پيامبر اكرم صلى الله عليه و آله فرمود : خدا را با زبانهايى دعا كنيد كه به وسيلهء آنها خدا را معصيت نكرده‌ايد ، گفتند : يا رسول الله كيست از ما كه چنين زبانى داشته باشد ؟ فرمود بعضى از شما بعضى ديگر را دعا كند ، زيرا تو با زبان او گناهى نكرده‌اى و او با زبان تو گناهى نكرده است . )\r\n\r\n( ( 182 ) ) از دهان غير كى كردى گناه\r\nاز دهان غير بر خوان كاى إله\r\n\r\nيكديگر را دعا كنيم ، اين هم وسيلهء ديگر براى دريافت اتحاد\r\nمضمون بيت فوق كه از حديث اتخاذ شده است يكى از عالىترين مضامين انسانى الهى است . چند نكتهء قابل توجه در اين موضوع وجود دارد كه ما به طور اختصار به آنها اشاره مىكنيم :\r\nنكتهء يكم - مسلم است كه دهان و سخن وسيله ايست كه درون ما را آشكار مىسازد ، چنان كه لحن و فصاحت جملات دعا اهميتى ندارد ، همچنين كوچكى و بزرگى و معطر بودن و بوى بد داشتن دهان ، كوچكترين اثرى در وسيله بودن آن ندارد . دعا چنان كه در مبحث بعدى خواهيم گفت : وجود خود را در اختيار خدا گذاشتن و عقل و قلب را مانند دو پيك امين به سوى خدا فرستادن است ، با هر دهانى كه باشد و با هر زبان و سخنى كه انجام بگيرد هيچ تفاوتى ندارد .\r\nنكتهء دوم - ممكن است اين اعتراض به نظر برسد كه اگر شرط دعا و پذيرش آن ، قلب پاك و دهانى است كه معصيت نكرده باشد و روح انسانى در اين دنيا خود را آن چنان غريب و بىكس احساس كند كه حتى به دعاى ديگران هم نتواند اميد داشته باشد ، يا آن اتحاد عالى را ميان خود و سايران احساس نكند .\r\nآيا بايد رابطهء خود را از خدا قطع كند و زبان به نيايش باز نكند ؟ پاسخ\r\n","description":"","footnote":"","page_name":" 200 ","page_number":204},
  {"content":"\r\n\r\nاين اعتراض اين است كه مقصود از دعا به وسيلهء ديگران بيان يكى از راه هاى ممكن است كه پيوندى ميان انسان و خدا ايجاد مىكند ، نه اين كه همهء راه ها منحصر به آن است .\r\nآن گاه كه انسان خود را در گناه غوطه ور مىبيند و گذشت ساليان عمر خويش را رو به تباهى احساس مىكند ، ناگهان با يك توجه عميق فرياد از نهاد روحش بر مىآورد و مىگويد : اى خداى گنهكاران آيا اين فرد راه صد ساله را در يك آه و در چند لحظه از شب تاريك نه پيموده است ؟ البته احتياج به تذكر ندارد كه اين توجه و شكستن قلب و فرياد از اعماق روح ، قلب و دهان و زبان را تطهير مىكند ، ولى اين امكان در هر لحظه كه براى انسان گنهكار وجود دارد ، خود دليل آن است كه راه نيايش و ارتباط با خدا منحصر به دعاى ديگران در حق انسان نمىباشد .\r\nنكتهء سوم - اين مسئله كه دعا در حق يكديگر بمقام اجابت مىرسد ، يكى از روشنترين دلايل اتحادى است كه در مقام والايى از موجوديت انسانها وجود دارد ، گويى در پيكر انسانى دست بيمار شده است ، چشم با بينايى خود در پيدا كردن راه طبيب معالج دست انجام وظيفه مىكند ، يا چشم بيمار شده است پاى در راه رسيدن به محل طبيب مىكوشد و انسان را به مقصد مىرساند و . . .\r\nتفسير ابيات\r\nهنگامى كه مىبينى حالت درونيت آن چنان تيره و تار گشته است كه دم روحانى براى دعا در خود نمىبينى ، معطل مباش ، راهها را با دست خود به روى خويش مبند برو به سراغ مردان الهى كه در اين كرهء خاكى برادران صدق و صفاى تو هستند و تو اطلاعى از اين پيوستگى ندارى . بدين جهت بود كه خداوند به حضرت موسى عليه السلام فرمود :\r\n« اى موسى براى خواستن نيازمندىهايت ، با آن دهان لب به دعا بگشاى كه\r\n","description":"","footnote":"","page_name":" 201 ","page_number":205},
  {"content":"\r\nگناهى مرتكب نشده باشد ، موسى عرض مىكند : خداوندا من چنان دهانى ندارم من هم انسانم . خدا فرمود : تو كه به وسيلهء دهان كس ديگر مرتكب معصيت نشده‌اى ، با دهان ديگران مرا بخوان . تو چنان رفتار كن كه مردم شب و روز تو را دعا كنند .\r\nاگر اين راه ممكن نبود ، دهان خود را پاك و بال و پرى بروح خود ايجاد كن كه بپرواز در آيد . در آن هنگام كه ذكر حق بدرونت راه يابد ، پليدىها از درونت بيرون رود و شايستهء گرايش و نيايشت كند .\r\nپليدى و پاكى دو ضد معاند هستند كه هرگز با يكديگر جمع و هماهنگ نمىگردند . اگر آفتاب جهان تاب سر از افق بر آورد ، تاريكى شب توانايى ادامهء وجود را از دست مىدهد . در آن موقع كه نام پاك الهى از دهان بر مىآيد خود كشف مىكند كه هم درون تو از پليديها پاك شده است و هم دهان كثيف تو به دهان پاك و طاهر تبديل گشته است .\r\n","description":"","footnote":"","page_name":" 202 ","page_number":206},
  {"content":"\r\n\r\nدر بيان آن كه الله گفتن نيازمند عين لبيك گفتن حق است\r\n\r\n( ( 189 ) ) آن يكى الله مىگفتى شبى\r\nتا كه شيرين گردد از ذكرش لبى\r\n( ( 190 ) ) گفت شيطانش خمش اى سخت رو\r\nچند گويى آخر اى بسيار گو ؟\r\n( ( 191 ) ) مىنيايد يك جواب از پيش تخت\r\nچند الله مىزنى با روى سخت\r\n( ( 192 ) ) او شكسته دل شد و بنهاد سر\r\nديد در خواب او خضر را در خضر\r\n( ( 193 ) ) گفت هين از ذكر چون وا مانده اى\r\nچون پشيمانى از آن كش خوانده‌اى ؟\r\n( ( 194 ) ) گفت لبيكم نمىآيد جواب\r\nز ان همىترسم كه باشم ردّ باب\r\nگفت او را كه خدا اين گفت به من\r\nكه برو با او بگو اى ممتحن\r\n( ( 195 ) ) نى كه آن الله تو لبيك ماست\r\nآن نياز و سوز و دردت پيك ماست\r\nنى تو را در كار من آورده ام\r\nنه كه من مشغول ذكرت كرده ام\r\n( ( 196 ) ) حيله ها و چاره جويىهاى تو\r\nجذب ما بود و گشاد آن پاى تو\r\n( ( 197 ) ) ترس و عشق تو كمند لطف ماست\r\nزير هر يا رب تو لبيكهاست\r\n( ( 198 ) ) جان جاهل زين دعا جز دور نيست\r\nز ان كه يا رب گفتنش دستور نيست\r\n( ( 199 ) ) بر دهان و بر لبش قفل است و بند\r\nتا ننالد با خدا وقت گزند\r\n( ( 200 ) ) داد او فرعون را صد ملك و مال\r\nتا بكرد او دعوى عزّ و جلال\r\n( ( 201 ) ) در همه عمرش نديد او درد سر\r\nتا ننالد سوى حق آن بد گهر\r\n( ( 202 ) ) داد او را جملهء ملك جهان\r\nحق ندادش درد و رنج و اندهان\r\n( ( 203 ) ) درد آمد بهتر از ملك جهان\r\nتا بخوانى تو خدا را در نهان\r\nز ان كه درد و رنج و بار اندهان\r\nشد نصيب دوستانش در جهان\r\n( ( 204 ) ) خواندن بىدرد از افسردگيست\r\nخواندن با درد از دل بردگيست\r\n( ( 205 ) ) آن كشيدن زير لب آواز را\r\nياد كردن مبدأ و آغاز را\r\n( ( 206 ) ) آن شده آواز صافى و حزين\r\nكاى خدا اى مستغاث و اى معين\r\n\r\n","description":"","footnote":"","page_name":" 203 ","page_number":207},
  {"content":"\r\n\r\n( ( 207 ) ) نالهء سگ در رهش بىجذبه نيست\r\nز انكه هر راغب اسير ره زنيست\r\n( ( 208 ) ) چون سگ كهفى كه از مردار رست\r\nبر سر خوان شهنشاهان نشست\r\n( ( 209 ) ) تا قيامت مىخورد او پيش غار\r\nعارفانه آب رحمت بىتغار\r\n( ( 210 ) ) اى بسا سگ پوست كاو را نام نيست\r\nليك اندر پرده بىآن جام نيست\r\n( ( 211 ) ) جان بده از بهر آن جام اى پسر\r\nبىجهاد و صبر كى باشد ظفر\r\n( ( 212 ) ) صبر كردن بهر اين نبود حرج\r\nصبر كن كالصبر مفتاح الفرج\r\n( ( 213 ) ) زين كمين بىصبر و حزمى كس نجست\r\nحزم را خود صبر باشد پا و دست\r\n( ( 214 ) ) صبر كن از خورد كاين زهرين گياست\r\nحزم كردن زور و نور انبياست\r\n( ( 215 ) ) كاه باشد كه به هر بادى جهد\r\nكوه كى مر باد را وزنى نهد\r\n( ( 216 ) ) هر طرف غولى همىخواند تو را\r\nكاى برادر راه خواهى هين بيا\r\n( ( 217 ) ) رهنمايم همرهت باشم رفيق\r\nمن قلاوزم در اين راه دقيق\r\n( ( 218 ) ) نى قلاوز است و نى ره داند او\r\nيوسفا كم رو سوى اين گرگ خو\r\n( ( 219 ) ) حزم آن باشد كه نفريبد تو را\r\nچرب و نوش دانه هاى اين سرا\r\n( ( 220 ) ) كه نه چربى دارد و نى نوش او\r\nسحر خواند مىدهد در گوش او\r\n( ( 221 ) ) كه بيا اى ميهمان اى روشنى\r\nخانه آنِ توست و تو آن منى\r\n( ( 222 ) ) حزم آن باشد كه گويى تخمه ام\r\nيا سقيم و خستهء اين دخمه ام\r\n( ( 223 ) ) حزم آن باشد كه بهر دفع را\r\nتخمه‌ام گويى ز انواع ابا\r\n( ( 223 ) ) يا سرم در دست و درد سر ببر\r\nيا مرا خوانده است آن خالو پسر\r\n( ( 224 ) ) ز ان كه يك نوشت دهد با نيشها\r\nكه بكارد در تو نيشش ريشها\r\n( ( 225 ) ) زر اگر پنجاه يا شصتت دهد\r\nماهيا او گوشت در شستت نهد\r\n( ( 226 ) ) گر دهد خود كى دهد آن پر حيل\r\nجوز پوسيده است و گفتار دغل\r\n( ( 227 ) ) ژغژغ آن عقل و مغزت را برد\r\nصد هزاران عقل را يك نشمرد\r\n( ( 228 ) ) يار تو خرجين توست و كيسه ات\r\nگر تو رامينى مجو جز ويسه ات\r\n\r\n","description":"","footnote":"","page_name":" 204 ","page_number":208},
  {"content":"\r\n\r\n\r\n\r\n( ( 229 ) ) ويسه و معشوق تو هم ذات توست\r\nوين برونىها همه آفات توست\r\n( ( 230 ) ) حزم آن باشد كه چون دعوت كنند\r\nتو نگويى مست و خواهان منند\r\n( ( 231 ) ) دعوت ايشان صفير مرغ دان\r\nكه كند صياد در مكمن نهان\r\n( ( 232 ) ) مرغ مرده پيش بنهاده كه اين\r\nمىكنند آواز و فرياد و انين\r\n( ( 233 ) ) مرغ پندارد كه جنس اوست او\r\nجمع آيد بردَرَدْشان پوست او\r\n( ( 234 ) ) جز مگر مرغى كه حزمش داد حق\r\nتا نگردد گيج از آن دانه ملق\r\n( ( 235 ) ) هست بىحزمى پشيمانى يقين\r\nحزم را مگذار و محكم كن تو دين\r\nز ان كه بىحزمى شقاوت بر دهد\r\nدين زود از دست و درد سر دهد\r\nبشنو اين افسانه را و شرح اين\r\nتا شوى حازم براى حفظ دين\r\n\r\nآيه\r\n« وَاَلَّذِينَ جاهَدُوا فِينا لَنَهْدِيَنَّهُمْ سُبُلَنا 29 : 69 . . . » ( 1 )  ( آنان كه در راه ما مجاهدت مىورزند ، ما آنها را به راههاى خودمان هدايت خواهيم كرد )\r\nروايت\r\n« الصبر مفتاح الفرج . » ( 2 )  ( بردبارى كليد گشايش است . )\r\n\r\n( ( 189 ) ) آن يكى الله مىگفتى شبى\r\nتا كه شيرين گردد از ذكرش لبى\r\n\r\nدعا و نيايش و حكمت آن ( 3 ) \r\nآن حالت روحانى بسيار شگرف كه ميان انسان ناچيز از يك طرف و خداوند\r\n","description":"","footnote":" ( 1 ) سوره العنكبوت ، آيهء 69 . .  ( 2 ) مدرك اين حديث در مجلدات گذشته تعيين شده است . .  ( 3 ) بعضى از مضمون اين مبحث را در مقدمهء كتاب نيايش حسين عليه السلام در بيابان عرفات متذكر شده‌ايم . . ","page_name":" 205 ","page_number":209},
  {"content":"\r\nبزرگ از طرف ديگر رابطه و جذبه برقرار مىسازد ، نيايش ناميده مىشود .\r\nنيايش چيست ؟ در آن هنگام كه شما موقعيت واقعى خود را در جهان با عظمت هستى درك مىكنيد ، در حال نيايش به سر مىبريد . در آن موقع كه از آزادى طبيعى كه براى شما استقلال در مقابل خدا نشان مىدهد ، دست برداشته خود را مانند تابلوى بىاختيار در زير دست نقاش ازل و ابد بر مىنهيد ، شما در حال دعا به سر مىبريد .\r\nاگر مىخواهيد در امتداد زندگانى خويش لحظاتى را هم از جدىترين هيجانات روانى بهره مند شويد ، دقايقى چند روح خود را به نيايش وادار كنيد . اگر مىخواهيد تمام شئون زندگانى شما اصالتى به خود گرفته و قابل تفسير بوده باشد ، برويد دمى چند در حال نيايش باشيد .\r\nهيچ كس ترديد ندارد در اين كه روزى فرا مىرسد كه سايهء هولناكى از مضمون بيت ذيل طوفانى در درون او ايجاد مىكند كه ساليان عمر بر باد رفته اش را به صورت باد تندوزى در مىآورد كه لحظه‌اى بر باغ هستى او وزيده سپس راه نيستى را پيش گرفته است :\r\n\r\nمن كيستم ؟ تبه شده سامانى\r\nافسانه‌اى رسيده به پايانى »\r\n\r\nنگارنده » اين شخص لرمانتوف نيست كه پايان سر گذشت زندگى خود را باز گو مىكند ، بلكه او يك آدم حساسى است كه از زبان همهء آدميان مىگويد :\r\n« با ديده گان فرو بسته لب بر جام زندگى نهاده و اشك سوزان بر كنارهء زرين آن فرو مىريزيم ، اما روزى فرا مىرسد كه دست مرگ نقاب از ديده گان ما بر مىدارد و هر آن چه را كه در زندگانى مورد علاقهء شديد ما بود ، از ما مىگيرد ، فقط آن وقت مىفهميم كه جام زندگى از اول خالى بوده و ما از روز نخست از اين جام جز بادهء خيال ننوشيده‌ايم » .\r\nواضح است كه دير يا زود همهء ما از اين كرهء خاكى و از اين ستارگان و آفتاب\r\n","description":"","footnote":"","page_name":" 206 ","page_number":210},
  {"content":"\r\nفروزان و از اين كهكشانها كه ميلياردها سال در پشت سر گذاشته و هنوز بدرخشندگى خود ادامه مىدهند ، چشم بر بسته و در بستر مرموز مشتى خاك تيره خواهيم غنود .\r\nآرى ، دير يا زود آخرين نفسهاى ما را نسيمهاى بهارى يا بادهاى خزانى در لابلاى خود در خواهد پيچيد .\r\nپيش از آن كه چشمان ما براى آخرين بار نمودى را ببيند و پلك روى هم گذارد و پيش از آن كه لبهاى ما آخرين سخن خود را بگويد و روى هم بيفتد و پيش از آن كه قلمرو درونى ما آخرين تلاشهاى خود را براى هم دمى با روح انجام بدهد ، بياييد ببينيم در مقابل از دست دادن نقدينه هاى پر ارزش عمر از بازار پر هياهوى زندگانى چه كالايى را به دست آورده‌ايم مگر نه اين است كه :\r\n\r\nچون به هر ميلى كه دل خواهى سپرد\r\nاز تو چيزى در نهان خواهند برد\r\n\r\nآيا يكى از كارهاى ستارگان زرين اين خيمهء لاجوردين چشمك زدن و اشاره كردن به ما خاك نشينان محقر نيست ؟ آيا اين اشارات در عين مرموز بودن اين نكته را براى ما فاش نمىسازند كه :\r\n\r\nخراميدن لاجوردى سپهر\r\nهمان گرد گرديدن ماه و مهر\r\nمپندار كز بهر بازيگريست\r\nسراپرده‌اى اين چنين سرسريست ؟ »\r\n\r\nفردوسى » آيا اين همه كار و جوش و خروش قيافهء علمى : سبوح قدوس ، رب الملائكة و الروح . را مجسم نمىسازد ؟ بياييد ، اشارتهاى طلايى اين فضاى بىحد و كران را ناديده نگيريم ، اين موجودات شگرف تسبيح گويان ما را براى همكارى با خود در نيايش به خداوند بزرگ كه حتى از خود ما به ما نزديكتر است دعوت مىكنند .\r\nلحظاتى ديده گان خود را بر افق بىپايان فضا بدوزيم ، اما خيره نشويم ، بلكه انگشتان محقر خود را براى همكارى با تسبيح گويندگان اين سپهر نيلگون به آسمان بلند كنيم ، لبى حركت دهيم و با نداى : « آه پروردگارا » خود را از خود سرى در اين\r\n","description":"","footnote":"","page_name":" 207 ","page_number":211},
  {"content":"\r\nجهان هدف دار تبرئه نماييم .\r\nخواه بدانيم يا ندانيم -\r\n\r\nاز ثرى تا به ثريا به عبوديت او\r\nهمه در ذكر و مناجات و قيامند و قعود »\r\n\r\nسعدى » در بستر زمان و جويبار بىصداى زندگانى ، گاهى ياس و نوميدى و اندوههاى ما به آخرين درجه شدت خود مىرسند ، يا پس از لحظات معدودى به اميد و شادى شگفت انگيز مبدل مىگردند ، يا در طوفان سهمناك آن همه ياس و اندوه جانكاه ، بارقه خيره كننده‌اى از گوشهء مبهم روح سر مىكشد و مىدرخشد و سراسر وجود ما را پر فروغ مىسازد و آهسته در گوش دل ما مىگويد :\r\n\r\nهان مشو نوميد چون واقف نه‌اى ز اسرار غيب\r\nباشد اندر پرده بازىهاى پنهان غم مخور »\r\n\r\nحافظ » در آن هنگام كه شادىها و اطمينان و كرنشهاى ما به غير خداوند از حد مىگذرد ، يعنى كشتيبان وجود انسانى كه شخصيت او است . به جاى هدف گيرى ساحل كه نقطهء وصول او است ، از روى عمد يا خطا خود را به گردابهاى نابود كننده ساقط مىكند ، باز لحظات معدودى نمىگذرد كه خود را در سراشيبى نوعى از اندوه و انقلاب تيرهء روانى مىبينيم كه علتى روشن براى آن درك نمىكنيم ، هيچ مىدانيد آن لحظه چه بوده است ؟ آن همان لحظه ايست كه روح بدون اين كه ما را آگاه بسازد به آن سوى جهان طبيعت پناهنده گشته ، در عين حال كه شخصيت ما در سيه چال سقوط دست و پا مىزد ، روح انسانى ما به نيايش اسرار آميزى پرداخته و گفته است :\r\nخداوندا اين انسان ضعيف و بىنوا شخصيت خود را در كشاكش هيجان شاديها و اطمينان به غير تو از دست داده و خود را در طوفان سهمگين و مرگبار درونى سر گردان نموده است ، خداوندا بار ديگر عنايتى فرماى و او را به سوى خودش باز گردان .\r\n","description":"","footnote":"","page_name":" 208 ","page_number":212},
  {"content":"\r\nپروردگارا خداوندا بار الها آفريدگارا . . . بارقه هاى فروزانى هستند كه از اعماق جان آدمى بر مىآيند و فروغى به انسان و حتى به جهان ماده و ماديات مىبخشند و آنها را شايستهء لطف و عنايت الهى قرار مىدهند . درك ما ، مشاعر ما ، تخيل ما ، تفكر ما ، وجدان با عظمتتر از جهان هستى ما همگى و همگى در حال نيايش در هم مىآميزند و اقيانوس جان ما را مىشورانند ، اين هيجان و شورش آن چنان با عظمت و هماهنگ و جدى است كه نه تنها درون ما را از آلودگىها و كثافات حيوانى پاك مىكند ، بلكه فروزان شدن نور خداوندى را در آن نهان خانهء شگفت انگيز احساس مىكنيم . محال است كسى در دوران زندگانيش و لو براى لحظاتى چند در اين جهان پر ازدحام احساس غربت ننمايد ، راستى لحظاتى در عمر ما وجود دارد كه ما حتى خود را از خويشتن هم بيگانه مىبينيم ، بشنويد كه انسان شناسى مانند حافظ چه مىگويد :\r\n\r\nسينه مالامال درد است اى دريغا مرهمى\r\nدل ز تنهايى به جان آمد خدايا هم دمى\r\n\r\nآن كدامين هم دم شايسته است كه اين غربت وحشتناك را به انس و الفت مبدل بسازد ؟ اين تنها نيايش است كه مىتواند غربت مرگبار ما را به انس با جهان هستى مبدل نمايد .\r\nدر هنگام نيايش ، آن جا كه بزوال و فناى حتمى خود آگاه گشته و در مىيابيم كه زندگانى محدود و ناچيز ما در مقابل عمر جهان هستى بمنزلهء يك ثانيه در مقابل ميلياردها قرون و اعصار مىباشد ، نسيمى از ابديت آن چنان مشام ما را مىنوازد كه عمر جهان هستى را بمنزلهء ثانيه‌اى در مقابل ابديتى به ما نشان مىدهد كه در لحظهء نيايش ما را در خود غوطه ور ساخته است . ما آدميان همگى به خوبى درك كرده‌ايم كه در اقيانوسى از جهالت غوطه وريم ، دانش ما در مقابل آن اقيانوس تاريك و بىكران حبابى ابهام انگيز است كه با اندك نسيمى نيست و نابود مىگردد ، ولى در لحظات\r\n","description":"","footnote":"","page_name":" 209 ","page_number":213},
  {"content":"\r\nنيايش ، آن گاه كه به حباب ناچيز بودن دانش خود اعتراف مىكنيم و اين زمزمهء الهى را بر لبان خود جارى مىسازيم ، كه بار الها :\r\n\r\nقطرهء دانش كه بخشيدى ز پيش\r\nمتصل گردان به درياهاى خويش\r\n\r\nآن گاه كه با خود به گفتگو پرداخته به خويشتن مىگوييم :\r\n\r\nچون ملايك گوى لا علم لنا\r\nيا الهى غير ما علَّمتنا\r\n\r\nدر اين موقع است كه احساس مىكنيم كه در دريايى از نور غوطه ور گشته‌ايم مغزهاى دانش همهء جهان در اختيار ما قرار گرفته است ، آخر نه اين است كه حباب ناچيز دانش خود را بعلم بىنهايت خداوندى نسبت داده‌ايم ؟ مرغ سبكبال روح ما در حال نيايش از تنگناى قفس تن رها گشته پر و بالى در بىنهايت مىگشايد ، اگر اين پرواز صحيح بوده باشد ، ديگر براى روح بر گشتن و دوباره در زندان تاريك بدن محبوس شدن امكان نخواهد داشت ، زيرا روح ، آدمى در آن حال كه مىخواهد از خانهء محقر بدن به پرواز در آيد ، اين كالبد خاكى را به صورت رصد گاهى در مىآورد كه به سوى بىنهايت نصب شده و هرگز ديده از نظاره به بىنهايت نخواهد پوشيد .\r\nممكن است در حال نيايش چشم بر افق آسمان بدوزيم و از دايرهء محدود سياهى چشم مردمك ديده را به آن فضا كه كرانه‌اى براى آن پيدا نيست بگردانيم ، يا سر فرود آورده بنقطهء بسيار كوچكى از خاك و شن خاموش يا برگ درخت و شاخهء گلى كه زيباييش را چراغى فرا راه ما به سوى جمال ابدى گرفته است ، يا به پرواز جوجهء مرغى كه به تازگى قانون تكاپو به سراغش آمده است خيره شويم ، ممكن است فقط دستها را از قعر چاه طبيعت بيرون آورده با سر انگشتان بالا رفته روزنه هايى در سقف بسيار ضخم جهان ماده به روى خود باز كنيم ، يا تنها به حركت جزئى سر قناعت بورزيم و امكان آن هم هست كه فقط بر روى هم گذاشتن پلك چشم اكتفا كنيم و . . . ولى در همه حال يك هدف بيشتر نداريم و آن اين است كه :\r\nخداوندا مرغ ناچيز و محبوس در قفسى چشم به تو دوخته و با لرزاندن\r\n","description":"","footnote":"","page_name":" 210 ","page_number":214},
  {"content":"\r\nبالهاى ظريفش آمادهء حركت به سوى تست ، نه براى آن كه از قفس تن پرواز كند و در فضاى بىكران هستى بال و پرى گشايد ، نه ، زيرا زمين و آسمان با آن همه پهناورى جز قفس بزرگترى براى اين پرندهء شيدا چيزى نيست .\r\n\r\nتنگتر آمد خيالات از عدم\r\nز ان سبب باشد خيال اسباب غم\r\nباز هستى تنگتر بود از خيال\r\nز ان شود روى قمر همچون هلال\r\nباز هستى جهان حس و رنگ\r\nتنگتر آمد كه زندانيست تنگ\r\n\r\nاو مىخواهد آغوش بارگاه بىنهايتت را برويش باز كنى و بديدار خويشت بخوانى .\r\nمگر اين چشم نياز را كه به سوى تو دوخته‌ام تو نداده‌اى ؟ مگر اين بال و پر ناچيز ساختهء دست تواناى تو نيست ؟ مگر اين پارهء گوشت سرخ فام كه در روى كرهء خاكى قلبش مىنامند ، تو به من ارزانى نداشته‌اى ؟ با اين كه هزاران تمايلات گوناگون و آرمانهاى متنوع به اين قطعهء خونين عرضه مىشوند ، باز نمىتوانند آن را ارضا نموده هيجان و اشتياق و عشق طوفانيش را فرو نشانند .\r\nاى آفرينندهء دل ما خاك نشينان اين قلب بىنهايت كوچك هواى پرواز به سوى بىنهايت بزرگ دارد ، تا با نسيمى از ابديت زبانه هاى شعلهء فروزانش را خاموش نسازى ، تپش سوزناكش فرو نخواهد نشست .\r\nدر همهء اوقات و همهء لحظات زندگانى ، نيايش واقعى براى ما امكان پذير است . زيرا هميشه روزنه هايى از ديوارهاى اين بناى كهنسال به روى بىنهايت باز است و ما در هر گونه شرايط مىتوانيم سر بالا كشيده قلمروى از ما وراى طبيعت را نظاره كنيم .\r\nبا اين حال گويى اعماق جان ما آدميان به خاموشى مطلق در طبيعت شور و اشتياق مخصوصى دارد ، رازهايى كه نه الفاظ محدود از عهدهء اظهار آنها بر مىآيد\r\n","description":"","footnote":"","page_name":" 211 ","page_number":215},
  {"content":"\r\nو نه گوشهاى موج گير توانايى شنيدن آنها را دارد ، در تاريكى و سكوت مطلق غوغايى بس هيجان انگيز دارد . آرى ، براى نيايش شبانگاهى لذت وصف ناپذيرى است . كه مىداند ؟ شايد در آن هنگام كه تاريكى ظلمت بار فضاى پيرامون ما را در بر مىگيرد و راه نفوذ چشمهاى طبيعى ما را به اشياء مىبندد ، ديده گان درونى ما را نوازش مىدهد و آنها را به عالىترين حقايقى كه ما وراى اشكال و رنگها است خيره مىسازد .\r\nدر آن ساعات كه جانداران به خواب عميق فرو مىروند و سكوت وحشت انگيز كوهساران و دشت و مرغزارها را در خود فرو مىبرد ، پرده هاى ظلمانى طبيعت بر كنار مىشود و ذات هستى با آن شفافيت ذاتى كه در مقابل پرتو فروزان الهى دارد نمودار مىگردد .\r\nتمامى توهمات و تخيلات روزانهء ما در لحظات تاريك شب به بىپايه گى خود اعتراف نموده ، آهسته از صفحهء روح بدون اين كه خود ما را مطلع بسازند دور مىشوند درون ما آيينهء هستى نماى خود را كه دست ابديت در نهانگاهش نصب كرده است رو در روى ما قرار مىدهد .\r\nشايد هم رنگ زيباى لاجوردين فضا با آن نقطه هاى زرينش كه بعضى از آنها ميليونها بار بيش از خورشيد منظومهء ما عظمت و فروزندگى دارد ، رمزى از پايان طبيعت و آغاز بامداد جهان ما فوق كيفيت و كميت مىباشد . دعاى شبانگاهى نظاره‌اى از رصدگاه تن به نهايت است .\r\nآرى :\r\n\r\nبه غنيمت شِمُر اى دوست دم عيسى صبح\r\nتا دل مرده مگر زنده شود كاين دم ازوست »\r\n\r\nسعدى » از آن موقع كه انگشتان نواميس هستى اولين صفحه تاريخ انسانى را ورق زده است ، تا كنون ميلياردها ميليارد آه و ناله و نيايشهاى با صدا و بىصدا كه تنها به صورت\r\n","description":"","footnote":"","page_name":" 212 ","page_number":216},
  {"content":"\r\nتپش قلب بوده است واى خداهاى آشكارا و پنهانى از موجودات انسانى اين خاكدان به آسمانها سر كشيده است . زورق نشينان و كشتى شكستگانى كه گردابهاى هولناك درياها اختيار از دست ملاحان و دريانوردانشان گرفته ، موجى دامن نكشيده موج سهمگينترى مركب حيات آنان را چونان حباب ناچيز زير و زبر كرده و صداى غرش سهمگين امواج طوفانى سكوت وحشت بارى در درون آن بىنوايان دست از حيات شسته ايجاد مىكرد كه هيچ صدايى را نشنوند مگر صداى شمارش آخرين نفسهاى زندگانى را كه با حروفى از قبيل : ا ، ى ، خ ، د ، ا ، ( اى خدا ) در آميخته ، مانند صداى جرس كاروان آنان را به سوى خود مىخواند .\r\nدر روى امواج آب دريا دهانى نيم باز آمادهء لبيك به دعوت خدا ، پلكهاى روى هم افتاده احترامى به نور لا يزالى كه از شكاف ديوار زندگيشان پرتو افكن شده بود .\r\nآن دو حرف : آ ، ه ( آه ) كه در آن لحظات از سينهء غريق دست از حيات شسته بر مىآيد شباهتى به دو حرف كاف و نون ( كن ) دارد كه در خلاء نيستى مطلق نور هستى را روشن مىسازد . با همان كلمهء آه مسافت زمين و آسمان در يك لحظه پيموده مىشود .\r\nسراغ ناله ها و نيايشهاى آنان را كفهاى امواج خروشان دريا بمادران و فرزندان و همسرانشان مىرساند كه در ساحل دريا در انتظارى تلخ به سر مىبردند . فرشتگان الهى هم نغمه هاى تسليم به سرنوشت آنان را با نسيم دريايى بدرقهء جانشان به سوى پروردگار فرستاده‌اند .\r\nگمشدگان بيابانهاى بىكران كه هر گونه اميد وصول به مقصد را از دست داده و جز آسمان آبى رنگ و بىكرانتر از آن بيابان و قطعه هاى متراكم ابر و طنين بادهايى كه از سمتهاى مختلف به جريان افتاده و يكديگر را در پيرامون آن گمشدگان تقاطع نموده و گرد باد ايجاد مىكردند نمىديدند .\r\n","description":"","footnote":"","page_name":" 213 ","page_number":217},
  {"content":"\r\nصخره ها و تپه هاى كوچك و بزرگ از مسافتهاى دور ، خود را به آن گمشدگان شبحى از درختان و سرابهاى پهناور چون درياى زلال مىنمودند ، گاهى چند به طرف راست نرفته خيره سرانه به طرف چپ دويده و پيش نرفته به عقب بر مىگشتند .\r\nاين غربت مرگبار و اين تحير اضطراب انگيز را كه انقطاع كلى در دنبال داشت ، با يك توجه به نهان خانهء درون به وطنى مانوستر از آغوش مادر به كودك شير خوار تبديل مىكردند . شمعى كه در نهان خانهء درونى آدمى براى پيدا كردن راه مىدرخشد ، چراغى است كه آغاز وجود انسانى را تا پايان آن روشن مىسازد ، اگر آن چراغ فروزان را در دست داريد ، در هيچ يك از تنگناهاى تيره و تار زندگانى شاه راه حيات را گم نخواهيد كرد .\r\nراهى كه در نهان خانهء دل از آغاز هستى آدمى تا پايان آن كشيده شده است ، به جاى سنگهايى كه براى پيدا كردن راه در آن نصب شود منزلگاه هايى ساخته شده است كه هر يك از آنها بنوبت خود مقصدى از هدف كلى حيات آدمى محسوب مىشود .\r\nبيماران در شكنجهء دردهاى جان گزا دست از طبيب معالج مىشويند و نگاهشان به حاذقترين طبيب همان گونه بى طرفانه است كه به آجر ديوارهاى اطاقى كه در آن آرميده‌اند . عالىترين دواها آن اندازه براى آنان بىاهميت جلوه مىكند كه نقشه هاى سفيد و سياه بسترى كه روى آن در حال اضطراب به سر مىبرند .\r\nانگشتانى باز نشده انگشتان ديگرشان بسته مىشود ، تمام توانايى خود را متمركز مىسازند كه پايى روى بستر دراز كنند ، پاى در حال نيم باز از تمام شدن توانايى خبر مىدهد . جز اين بيمار هيچ كس نمىتواند تلخى خندهء عيادت كنندگان را دريابد كه روى امواج حيات متزلزل كه فقط او درك مىكند نقش مىبندد .\r\nناله و نيايش اين بيماران مانند صداى حرف و ناخود آگاه طفل نوزاد است كه از اعماق زندگى بر مىآيد و سر مىكشد . آهى كه در اين لحظات از سينه حركت مىكند و بدون اين كه در سر راه خود با لبها تماسى پيدا كند روانهء فضا مىشود ، آه نيست ، بلكه صداى ظريف حركت بال و پر روح آدمى است كه نوازش نامحسوس دست\r\n","description":"","footnote":"","page_name":" 214 ","page_number":218},
  {"content":"\r\n\r\nخداوندى به سر و صورتش ، او را بهيجان آورده است .\r\nاغلب متفكرين و نوابغ بزرگ كه درك موقعيت خود را در دو قلمرو انسان و جهان جدى تلقى نموده‌اند ، از مشاهدات سطحى بالاتر مىروند ، باز بالاتر و بالاتر مىروند . اندكى از معلومات به طور موقت فريبشان نمىدهد ، تا آن گاه كه بناتوانى قطعى خويشتن آگاه شوند و با جملهء :\r\n« رَبَّنا ما خَلَقْتَ هذا باطِلًا سُبْحانَكَ فَقِنا عَذابَ اَلنَّارِ 3 : 191 . » ( 1 )  نيايش خود را آغاز كنند .\r\nگروه ديگر به اين زوديها نمىتوانند از دام خود فريبى با محدوديت معلوماتشان رهايى پيدا كنند ، مىروند و مىروند تا به حفره هاى مسائل عالى هستى سر بكشند . در آن جا به خيال خود با ثبات و نفىهاى پى در پى مشغول مىشوند . ميان مغز خود و آن مسائل عالى كشاكش بس شديدى ايجاد مىكنند ، در آن ميدان تنها خودشان را مىبينند ، اگر آنان هم خود را در راه به بينند و مانند اسب آب كش چشم بسته بدور خود بر نگردند ، مناجاتشان در صورت اثبات و نفى و احتجاج بر مىآيد و محراب پرستش شان به شكل استفهام ( ؟ ) جلوه مىكند .\r\nدعا تنها براى بر آورده شدن احتياجات نيست\r\nگروه فراوانى از هشياران در ميان مستان سراغ داريم كه سر تا پاى وجود آنان ، تفكرات و تصميمات و اراده و آزادى آنان رنگ نيايش داشته ، سرور و شعفشان تمام اندوه مادى آنان را تحت الشعاع قرار داده ، مىگويند :\r\n\r\nبه جهان خرّم از آنم كه جهان خرم ازوست\r\nعاشقم بر همه عالم كه همه عالم ازوست\r\n\r\nنيز مىگويند :\r\n\r\nچه عروسى است در جان كه جهان ز عكس رويش\r\nچو دو دست نو عروسان تر و پر نگار بادا\r\n\r\n","description":"","footnote":" ( 1 ) سوره آل عمران ، آيهء 191 . . ","page_name":" 215 ","page_number":219},
  {"content":"\r\nآنان كه زمزمه هاى فوق ، لبان حياتشان را شاداب مىسازد ، نيايش را وسيلهء فرار از قانون علت و معلول و گريز از نظم و ترتيب نواميس جهان هستى قرار نمىدهند ، بدان جهت كه به خوبى دريافته‌اند كه خداوند بزرگ ، اين جهان با عظمت را براى كوشش و حركت و تلاش آفريده است ، خود را از اين هدف بزرگ كنار نمىكشند كه تا در گردابهاى جهل و اضطراب روحى غوطه ور شوند . آنان به خوبى دريافته‌اند كه ما آدميان مطابق مشيت الهى :\r\n\r\nموجيم كه آرامش ما در عدم ماست\r\nما زندهء آنيم كه آرام نگيريم\r\n\r\nآنان دعا مىخوانند ، اما دعايشان سرمايهء اصلى خود را از آيهء :\r\n« وَأَنْ لَيْسَ لِلإِنْسانِ إِلَّا ما سَعى . وَأَنَّ سَعْيَه سَوْفَ يُرى 53 : 39 - 40 . » ( 1 )  ( نيست براى انسان مگر كوشش و عمل او . به طور حتم نتيجهء سعى و عمل خود او ديده خواهد شد ) .\r\nنيايش براى اين انسانهاى الهى سه هدف بزرگ دارد .\r\nهدف يكم - اين كه خداوندا براى من كه تكامل مادى و معنوى را در اين زندگانى منظور كرده‌ام ، آگاهى عطا فرماى تا بتوانم علل محاسبه نشدهء رويدادها را كه از هر سو مرا احاطه كرده‌اند به حساب در آورم و هر چه بتوانم موانع را از پيش پايم بر دارم و مقتضيات را انجام بدهم و اگر توانايى به تشخيص مزبور نداشته باشم ، نعمت عظماى تسليم به مشيت را چراغ راه زندگانىام فرماى تا خلا و خللى در حيات محبوبم به وجود نيايد .\r\nهدف دوم - نيرو گرفتن از ما وراى طبيعت و بهره بردارى از آن .\r\nهدف سوم - در تماس نهادن بىنهايت كوچك با بىنهايت بزرگ است كه براى بشر هشيار ما فوق تمام آرمانها و ايده آلها است .\r\nبا اين تماس شگفت انگيز است كه جهان برون و درون ، ماده و معنى هماهنگ مىگردد .\r\n","description":"","footnote":" ( 1 ) سوره النجم ، آيهء 39 . . ","page_name":" 216 ","page_number":220},
  {"content":"\r\nممكن است شما بگوييد : ما بدون اين كه در زندگانى حالت گرايش و نيايش داشته و خود را با بىنهايت مواجه بسازيم ، مىتوانيم زندگانى لذت بخشى داشته باشيم . ما هم با شما موافقيم ، زيرا زندگانى بىاندوه زنبوران عسل را با چشم خود ديده‌ايم ، نظم و ترتيب زندگانى موريانه ها تعجب همهء انديشمندان را برمىانگيزد ، لذتى كه معتادان مواد مخدره در آن غوطه ورند ، خوشايند است اگر چه براى ما قابل تصور نيست ، امواج بىكران لذت را كه در هنگام پيروزى ، زورگويان را سر تا پا فرا مىگيرد ، ما حتى در خواب هم نمىتوانيم ببينيم .\r\nآيا شما لذايذ فوق را لذت مىدانيد ؟ آيا شما به خود اجازه مىدهيد كه زندگانى زنبور عسل و موريانه‌اى را ايده آل زندگانى جوامع معرفى نماييد ؟ ما با تمام صراحت مىگوييم : اگر ضرورتى اقتضا كند كه انسانهايى در روى اين زمين زندگى كنند و اگر لازم ديده شود كه اين انسانها مانند يك وسيلهء موسيقى نباشند كه خود به خود صدايى نداشته و بايستى ديگران آن را بصدا در آورند ، يعنى اگر بپذيريم كه انسانها بايستى شخصيت داشته باشند و اين نوع رو به كمال نبايد در راه تكامل و اعتلايش فلج شود ، منطق عقل سليم مىگويد كه : براى انسان ايده آلى در زندگانى لازم است .\r\nاگر كسى هدف سوم را كه در بالا متذكر شديم قبول نكند ، هيچ حقيقتى نمىتواند براى زندگانى او هدف معقول بوده باشد .\r\nاگر تعريف ذيل براى ايده آل زندگى و زندگى ايده آل بتواند ما را قانع بسازد مسلما گرايش به خدا اساسىترين عنصر حيات ما خواهد بود .\r\nايده آل زندگى :\r\nآرمانهاى زندگى گذران را با حيات تكاملى آبيارى كردن و شكوفان ساختن و شخصيت انسانى را در حركت به سوى ابديت به ثمر رسانيدن است .\r\n","description":"","footnote":"","page_name":" 217 ","page_number":221},
  {"content":"\r\nزندگانى ايده آل :\r\nتكاپويى است آگاهانه ، هر يك از مراحل زندگانى كه در اين تكاپو سپرى مىشود ، اشتياق و نيروى حركت به مرحلهء بعدى را مىافزايد . شخصيت انسانى رهبر اين تكاپوست .\r\nآن شخصيت كه ازليت سرچشمه آن است ، بىنهايت گذرگاهش ، ابديت كمال مطلوبش ، آن حقيقت ابدى كه نسيمى از جلال و جمالش واقعيات هستى بىكران را به تموج در آورده ، چراغى فرا راه پر نشيب و فراز تكامل ماده و معنى مىافروزد .\r\nبا اين سه هدف كه براى نيايش بيان نموديم و با در نظر گرفتن مقدمات مختصرى كه متذكر شديم كاملًا روشن مىگردد كه چه اشتباهات بزرگى را امثال موريس مترلينگ در بارهء نيايش مرتكب شده‌اند و چقدر انسان را از حقيقت و امكاناتى كه دارد ، دور ساخته‌اند . مىگويند : سيستم جهان هستى آن چنان سخت و غيره قابل انعطاف است كه هيچ نيرويى نمىتواند تغيير دهد ، پس نيايش چگونه مىتواند اين سيستم شكست ناپذير را تغيير بدهد ؟ اينان هنگامى كه در بارهء اين گونه مسائل عالى صحبت مىدارند ، گويى خودشان هستند كه تمام نمودها و اسرار جهان هستى را مانند يك قوطى كبريت ساخته و پرداخته و در ساعات تفكر ، آن قوطى ناچيز را روى ميز گذاشته و مورد مطالعه و تماشا قرار داده‌اند .\r\nآقايان عزيز مگر جهان هستى عبارت از يك قطعه سنگ است كه جامد و بسته و معين و محدود باشد ؟ شما از نظر قوانين بيولوژيكى و فيزيولوژيكى هم مغز انسان و ساختمان عصبى و سلولى آن را بسته و معين و محدود مىدانيد ، اين همه اكتشافات و اختراعات و نو آورىها كه از خارج از قلمرو و حس و منطق انديشه به قلمرو دانش و هنر و فلسفه . . . سرازير مىشود ، از كجا است ؟ عاملش چيست ؟ آرى جهان قيافهء سيستم خود را به حواس معمولى ما بسته نشان مىدهد و ما\r\n","description":"","footnote":"","page_name":" 218 ","page_number":222},
  {"content":"\r\nرا وادار مىكند كه بگوييم : دم گرم نيايش در آهن سرد نظم جهان طبيعت اثرى ندارد اما هشياران و نوابغى كه توانسته‌اند از رو بناهاى سيستم اين جهان به زير بناهاى آن نفوذى داشته باشند ، با صراحت كامل مىگويند : هيچ وضع موجود در جهان طبيعت متكفل وضع بعدى آن نيست . جهان مانند فوتونهاى نور است كه هر لحظه دنبال هم ريزش مىكنند ، بدون اين كه يك نخ آنها را به يك ديگر متصل بسازد . پس جهان هر لحظه سيستمى دارد و حقيقتى . اين است معناى حركت و تحول دايمى ، اين است معناى باز بودن سيستم جهان از نظر زير بنايى كه رو به ما وراى طبيعت دارد .\r\nاگر بخواهيم معناى سيستم باز جهان را در مقابل خواسته هاى روحى كه با نيايش ابراز مىشود ، با يك مثال ساده بيان كنيم ، مىتوانيم بعضى از اجزاء فلزى يك ساختمان را در نظر بگيريم كه به جهت عكس العمل فلز در مقابل هوا و گرما و سرما مهندس مربوط مقدارى كم و بيش فاصله ميان فلز و ساير اجزاى ساختمان مىگذارد كه در موقع تاثير هواى گرم و سرد در فلز اختلالى در ساختمان به وجود نياورد . روح آدمى در حال انقلاب واقعى نيرويى بس شگرف پيدا مىكند كه در اجزاى جهان تاثير ايجاد مىكند و چون در سيستم جهان طبيعت وضعى شبيه به فاصله هاى مزبوره در ميان فلز و اجزاى مماس ساختمان وجود دارد ، لذا با تغييرى در اجزاء و شئون طبيعت به وسيلهء نيايش خللى به سيستم جهان وارد نمىگردد .\r\nگفته شده است : خداوند تمام جزئيات و كليات جهان هستى را مىداند ، احتياجات ما براى او مخفى نيست ، بنا بر اين نيايش مفهومى ندارد . اين سؤال هم نوعى از ساده لوحى است ، مگر با اراده و نيروى طبيعى تغييراتى در مواد و صور قلمرو طبيعت ايجاد نمىكنيم ؟ آيا مىتوان گفت : خدا كه به تمام امور دانا است چرا اين تغييرات را كه در طبيعت انجام گرفته و بصلاح ما مىباشد ، خداوند خود به خود ايجاد نمىكند ؟ پس چنان كه هر گونه تغييرات بنفع انسان يا براى رفع آسيب از او احتياج به اراده و كار و كوشش دارد ، همچنان نفوذ روح به ما وراى طبيعت و استمداد\r\n","description":"","footnote":"","page_name":" 219 ","page_number":223},
  {"content":"\r\nاز آن نيز به اراده و كوشش روح نيازمند است و دانستن خدا باعث آن نمىشود كه من از كار دست برداشته و بنشينم ، بلكه آن چه بر خدا معلوم است اين است كه لازم است من با فعاليت درونى و جسمانى بايستى تلاش كنم .\r\nباز بايد در نظر گرفت كه تمام نيايشها براى ايجاد تغيير در سيستم جهان هستى نمىباشد ، زيرا فقط نوعى از نيايش است كه در چگونگى تماس ما با جهان خارجى تغييرى وارد مىسازد ، بدون اين كه آن تغيير خللى به سيستم واقعى هستى وارد كند ، زيرا چنان كه گفتيم : عدهء تكامل يافته از انسانها مانند على بن ابى طالب عليه السلام نه تنها نيايش را ، بلكه حتى عبادتهاى لازم را هم براى به دست آوردن آرمانهايى كه براى يك انسان مطرح است انجام نمىدادند ، اگر چه آن آرمان بهشت و دورى از دوزخ و عذاب الهى بوده باشد ، بلكه آنان اقتضاى موقعيت بندگى خود را در مقابل معبود ازل و ابد دريافته بودند .\r\nباز آن جمله جاودانى ويكتور هوگو را به ياد بياوريم كه مىگويد :\r\n« چيزى را از روح انسانى باز نگيريم ، حذف بد است ، بايد اصلاح كرد و تغيير شكل داد » .\r\nبه جاى اين كه حس گرايش را كه تكيه گاه نهايى زادگان اين كرهء خاكى است حذف كنيم ، موضوعات فراوانى داريم كه به طور تصنعى دست و پاى روح انسانها را در هر دوره گرفته است و ما مىتوانيم با تحقيقات لازم در علوم مربوط آنها را حذف كنيم . موفقيت در حذف دروغ و شهوترانى و زورگويى و چند رويى و مبارزه با واقعيات و خود پرستى و . . . ميدانهاى خوبى براى نشان دادن دليل قهرمان بودن يك انديشمند است . بفرماييد شما كه مىخواهيد قدمى در اصلاح وضع انسانها برداريد ، وارد اين ميدانها شويد و تاريختان را از اين بد بختى نجات بدهيد .\r\n","description":"","footnote":"","page_name":" 220 ","page_number":224},
  {"content":"\r\n\r\nزندگى روح وابسته به جهان معنوى است كه پيرامون جهان ماده را فرا گرفته است\r\nدر نامه‌اى كه مايزر به يكى از دوستان خود نوشته است مىگويد : « بسيار خوشحالم كه عقيدهء مرا در بارهء دعا پرسيده‌ايد ، زيرا كه من در اين موضوع عقيدهء محكم و ترديد ناپذير دارم ، نخست به بينيم واقعيات در اين موضوع كدامند ؟ در پيرامون ما جهان معنوى وجود دارد كه ارتباط بسيار نزديكى با جهان مادى دارد . از اولى يعنى جهان معنوى نيرويى فيضان دارد كه دومى يعنى عالم ماده را نگهدارى مىكند و اين همان نيرويى است كه روح ما را زنده نگه مىدارد ، معنويات از آن جا برقرار است كه سياله‌اى لا ينقطع از اين نيرو در ما وارد مىشود ، شدت اين سياله معنوى مدام متغير است » .\r\nاما عقيدهء ويليام جيمز ، او چنين مىگويد :\r\n« اگر چه من نمىتوانم عقيدهء مردم عادى مسيحى را بپذيرم و يا الوهيتى را كه دانشمندان طريقهء اسكولاستيك در قرون وسطى دفاع مىكردند قبول كنم ، اما خود را جزء فلاسفه ى ما وراى الطبيعهء خشن مىدانم ، در حقيقت من معتقدم كه در اثر ارتباط با عالم غيب نيروى جديدى در اين دنيا حاصل شده و حوادث نوى را باعث مىگردد . دستهء فلاسفه ى ظريف به نظر من بسيار تسليم حكمفرمايى طبيعت شده‌اند ، اين فلاسفه امور طبيعى را در بست و بدون اين كه در بارهء ارزش آن رسيدگى كنند قبول مىنمايند . » ( 1 )  باز ويليام جيمز مىگويد :\r\n« . . . آدمى در اين حال ( نيايش ) حس مىكند كه نيرويى وارد بدن او مىشود درست مثل اين كه در آفتاب كه مىنشينيم گرمى آن را احساس مىكنيم ، از اين نيرو مىتوان به طور مؤثر استفاده كرد ، عينا مانند اين كه از اشعهء خورشيد براى آتش زدن قطعهء چوبى از ذره بين استفاده مىكنيم . » ( 2 ) \r\n","description":"","footnote":" ( 1 ) دين و روان ، ويليام جيمز ، ترجمع انواعى از تجربه هاى دينى ، ص 157 . .  ( 2 ) همان مأخذ ، ص 204 . . ","page_name":" 221 ","page_number":225},
  {"content":"\r\n\r\n\r\n( ( 195 ) ) نى كه آن الله تو لبيك ماست\r\nآن نياز و درد و سوزت پيك ماست ؟\r\n\r\nهر وقت كه كلمهء الله را از روى ايمان و با توجه واقعى از دل بر آوريم لبيك الهى جان ما را نوازش مىدهد\r\nنوشته ها و گفته هاى انسانى با الفاظ گوناگون پر از كلمهء الله است . براى سوگندها و تعهدها و باورانيدن مردم اين كلمه به كار مىرود ، ولى شايد در ميليونها مورد كه اين لفظ پر جلال از دهان و قلم مردم بر مىآيد يك مورد هم وجود نداشته باشد كه گوينده يا نويسنده بداند كه چه مىگويد و چه مىنويسد . حتى شما مىتوانيد عدهء فراوانى از مردم را به بينيد كه لفظ مزبور را تكيه كلام كرده در شوخىها و خيالات و هذيان گويىها هم با آن لفظ بازى مىكنند . خود همين پديدهء شرم آور دلالت قطعى دارد به اين كه اكثريت مردم از خدا شناسى واقعى بىبهره و محرومند . بدين جهت است كه به كار بردن لفظ الله در موقع نيايش كوچكترين انقلاب و شورش روحى ايجاد نمىكند ، زيرا اين كلمه به جهت عدم توجه به معناى حقيقى آن و فراوانى تكرارش در بىارزشترين حالات روانى ، جز يك ابهت و عظمتى كه خود لفظ دارا است ، ارزش ديگرى در بر ندارد .\r\nراستى آيا باور كنيم يا باور نكنيم كه اغلب انسانها با ادعاى خدا شناسى در تمام طول عمرشان يك بار هم الله نگفته‌اند آن گاه كه مفهوم واقعى خدا از مغز آدمى به قلبش سرازير مىشود و قلب آن را دريابد ، شئون زندگانى طبيعى ، بلكه مجموع دستگاه هستى چنان در مقابل آن دريافت شده محقر و ناچيز مىنمايد كه شخص مفروض توانايى به زبان آوردن لفظش را از دست مىدهد . بنا بر اين همهء الله ا للهها كه شب و روز از دهان ميليونها\r\n","description":"","footnote":"","page_name":" 222 ","page_number":226},
  {"content":"\r\nمردم بر مىآيد ، لفظى است كه به مفهوم واقعى خود تكيه ندارد . نتيجهء ديگرى كه از اين مسامحه كارى ضرر بار عايد ما مىشود ، اين است كه حتى مسائل مربوط به الهيات كه بايد در افكار انسانها عالى موقعيت را اشغال نمايد ، مانند مسائل معمولى مطرح مىگردد .\r\nالله گفتن و لبيك نشنيدن ، تفاوتى با اين پديده ندارد كه چراغى را روشن بسازيد ولى فضاى مربوط را روشن نكند . آن نيايشگر كه الله گفته و منتظر شنيدن صداى لبيك است ، كلمه‌اى به زبان آورده است ، ولى الله را نخوانده است زيرا :\r\n\r\nهست لبيكى كه نتوانى شنيد\r\nليك سر تا پا توان آن را چشيد\r\n\r\nچطور امكان دارد كه به جهت آمادگى واقعى براى الله گفتن ، خداوند قلب ما را جايگاه درخشش پرتو الهى خويش نسازد ؟ آمادگى واقعى قلب ما همان و چشيدن لبيك از مقام ربوبى همراه با كلمه الله كه از دهان ما بر مىآيد همان . محى الدين بن عربى مىگويد :\r\n« اگر سؤال بنده موافق وقتى باشد كه خدا مقدر كرده ، اجابت مىشود و اگر وقتش يا در دنيا يا در آخرت موخر باشد ، اجابت به تاخير مىافتد ، يعنى بر آورده شدن حاجت كه خواسته شده است به تاخير مىافتد ، نه اجابت به معناى لبيك گفتن خدا ، زيرا خدا به هر سؤال كننده‌اى لبيك مىگويد . » ( 1 ) \r\n","description":"","footnote":" ( 1 ) فصوص الحكم ، محى الدين بن عربى ، چاپ بيروت ، ص 60 . . ","page_name":" 223 ","page_number":227},
  {"content":"\r\n\r\n\r\n\r\n( ( 198 ) ) جان جاهل زين دعا جز دور نيست\r\nز انكه يا رب گفتنش دستور نيست\r\n( ( 199 ) ) بر دهان و بر لبش قفلى است بند\r\nتا ننالد با خدا وقت گزند\r\n\r\nمگر به ياد خدا بودن و يا رب گفتن حقيقى شايستهء هر جاهل خود پرست است ؟\r\nطغيان در خود پرستى و اصرار به نادانى وقتى از حد گذشت ، ركودى در عقل حكمفرما مىشود و جمود مرگبارى وجدان را فرا مىگيرد ، در آن موقع روح انسانى چونان مرغ بال شكسته در گوشه‌اى از درون آدمى سقوط مىكند .\r\nبراى اين شخص ديگر نه نيكى معنا مىدهد و نه بدى ، زيرا براى او نه عقلى مطرح است و نه وجدان ، نه هدفى مىشناسد و نه راهى را كه او را به آن هدف برساند ، در حقيقت سرچشمهء حيات واقعى را كه از خدا سرازير مىگردد ، به روى خود بسته است او ديگر نمىتواند الله بگويد ، قلب و گلو و زبان و لبهايش از اختيار روح انسانيش بريده شده است ، او چگونه مىتواند يا رب ، يا رب بگويد ، در صورتى كه ميان خدا و روح ساقط شده اش فاصلهء بىنهايتى را به وجود آورده است .\r\nواقعيت چنان نيست كه خدا انسانى را بدون كوچكترين نيازى بيافريند و در عين احتياج بنده به يا رب گفتن ، او را از اين نيايش و توجه باز بدارد . خدا بشر را براى دور كردن از بارگاه جلال و جمالش نيافريده است ، اين انسان است كه شايستگى تقرب به خدا و يا رب گفتن را از خود سلب مىكند .\r\nتفسير ابيات\r\nشخصى در تاريكى شب در حال نيايش به سر مىبرد و الله ا لله مىگفت ، باشد كه لبانش از حلاوت لفظ جلاله شيرين گردد ، او حالت خوشى داشت و سينهء پر هيجانى ، براى\r\n","description":"","footnote":"","page_name":" 224 ","page_number":228},
  {"content":"\r\nشيطان كه بد خواه فرزندان آدم است اين حالت ربانى كه به يك انسان دست داده بود سنگين آمد و به آن نيايشگر چنين گفت :\r\nپر رو و سخت جانى ، تو كه مىبينى در مقابل اين همه اصرار و لجاجت تو لبيكى از خدا به سراغت نمىآيد ، بس است ، رها كن و پى كار خود برو .\r\nمرد نيايشگر از كار شكنى شيطان دلش شكست و پس از آن ضربهء روانى خواب بر او مسلط گشت ، در عالم خواب خضر عليه السلام را در باغى سبز و خرم ديد .\r\nخضر به او گفت : چه شده ؟ چرا الله نمىگويى ؟ مگر از نيايش پشيمان گشته‌اى ؟ بىنوا مرد نيايشگر پاسخ داد : نه پشيمان نشده‌ام ، اما در مقابل آن همه الله و يا رب كه گفتم ، لبيكى نشنيدم ، مىترسم كه از شايستگى شنيدن لبيك مردود شده باشم . خضر در پاسخ او گفت : خدا به من دستور داده است كه تو را ملاقات كنم و پيام او را به تو بگويم :\r\n\r\nنى كه آن الله تو لبيك ماست\r\nآن نياز و درد و سوزت پيك ماست\r\n\r\nاى نيايشگر عزيز مگر نشسته و منتظر آن بودى كه لفظ لبيك را از در و ديوار يا زمين و آسمان بشنوى ، تا بدانى كه خداوند الله ، الله تو را شنيده و اجابت كرده است ؟ چرا نينديشيدى كه :\r\n\r\nتا كه از جانب معشوق نباشد كششى\r\nنالهء عاشق بىچاره به جايى نرسد\r\n\r\nمگر نمىدانى كه :\r\n\r\nاگر [ جمالش 
  ] بدل نيايد سخن [ نگويى 
  ] چنان كه طوطى\r\nجمال آيينه تا نبيند سخن نگويد شكر نبندد »\r\n\r\nحكيم صفاى اصفهانى » ( 1 ) \r\n","description":"","footnote":" ( 1 ) بيت فوق به ترتيب ذيل است :\r\nاگر خيالش به دل نيايد سخن نگويم چنان كه طوطى * جمال آيينه تا نبيند سخن نگويد شكر نبندد\r\nما به جهت مناسب با مورد بحث ، خيال را به جمال و نگويم را به نگويى مبدل كرديم . . ","page_name":" 225 ","page_number":229},
  {"content":"\r\nآن نياز و درد و سوز و شورش درونى كه عقلت را خيره و قلبت را به تپش انداخت ، همان لبيك الهى بود كه با اولين لحظهء آمادگى قلب تو از مقام ربوبى سرازير شد و در شكل كلمهء الله به زبانت نقش بست . آن همه چاره جويىها و كوششها و كشاكشهاى درونى تو نمودى از جذبهء ما بود كه راه به سوى ما را زير پاى تو هموار ساخت . آن همه بيم و اميد و عشق و اضطراب كه سرتاسر موجوديت تو را فرا گرفته بود ، كمند لطف و عنايت ما بود كه به وسيلهء آن ترا تا آستانهء جلال و جمال رهنمون شديم . آن يا رب - يا ربها كه در تاريكى شبانگاهى درياى جانت را شورانيده و از راه دهان و لبانت رهسپار فضا مىگشت ، خود لبيكهايى بود كه پاسخ ما را هم زمان با سؤال تو نشان مىداد ، هر كسى شايستهء نيايش با خدا نيست ، آن نادان خود پرست خيلى دور تر و محرومتر از آن است كه بتواند كلمهء الله را به زبان بياورد . پس از آن كه روح خود را پليد ساخت ، مهر خداوند قلبش را از فعاليت باز داشت ، در نتيجه با دست آلودهء خويش قفلى بر لبانش زد كه توانايى الله گفتن را نداشته باشد ، هر اندازه هم اضطراب و بد بختى به او روى بياورد ، نمىتواند تكيه گاه ازلى و ابدى خود را دريابد . فرعون و فرعون صفتان نوع انسانى از همه گونه وسايل خوش گذرانى برخوردار شدند و كوچكترين ناگوارى هم به سراغشان نيامد ، تا نتوانند [ اقلا 
  ] از راه اضطراب و بىچارگى روى به خدا آورند . اگر درد و ناگوارى باعث شود كه انسان بتواند لحظه‌اى به پروردگارش متوجه شود ، آن درد و ناگوارى بهتر از دارا بودن به همهء جهان هستى است ، به همين جهت بود كه مردان الهى از اين كه درد و اندوه در اين دنيا نصيبشان گشته است خوشحال بودند .\r\n\r\nبه حلاوت بخورم زهر كه شاهد ساقيست\r\nبه ارادت بكشم درد كه درمان هم از اوست »\r\n\r\nسعدى »\r\n","description":"","footnote":"","page_name":" 226 ","page_number":230},
  {"content":"\r\nآنان كه خدا را بدون اشتياق و درد مىخوانند ، در حقيقت روح افسرده‌اى دارند كه ناخود آگاه گفتار و كردارهايى از آنان بروز مىكند كه معنى ندارد . خدا خواندن و خدا يافتن واقعى از اشتياق و دردى كه دل آدمى را مسخر كرده است سرچشمه مىگيرد . دل تسخير شده و مشتاق است كه با صداى پاك و صاف لبها را به حركت در مىآورد .\r\nاى خدا اى مستغاث اى معين و . . . [ اينها 
  ] كلمات فروزانى هستند كه از اعماق جان خدا خوان و خدا ياب حقيقى بر مىآيد . سگ ، آن جاندار به ظاهر پليد ، اگر در راه خدا ناله كند يقين بدانيد كه جذبه‌اى آن ناله را به وجود آورده است كه من و شما آن را درك نمىكنيم ، هر جاندارى كه بموضوعى تمايل پيدا مىكند ، موانع وصول به آن موضوع كه در همه جا و همه وقت وجود دارد ، او را به ناله در مىآورد .\r\nبراى تصديق اين حقيقت كه حتى جانوران بىعقل جذبهء درونى دارند ، داستان سگ اصحاب كهف را در نظر بياوريد كه از پليدىها نجات پيدا كرد و سر سفرهء راد مردان نشست .\r\nآن سگ به وسيلهء توجه الهى ، آب رحمت ربانى را تا روز رستاخيز در آستانه آن مغاره مىآشامد . براى به دست آوردن جام جذبهء حق ، اگر جان خود را از دست بدهى روا است . در دنيا پيروزى بدون جهاد و تحميل شدايد امكان پذير نيست ، در مقابل چنان پاداش با عظمت ، صبر و تحمل مشقت و تلخى ندارد ، لذا تا بتوانى صبر و شكيبايى داشته باش ، زيرا صبر كليد نجات و نيل به آرمانها است .\r\nاز اين كمينگاه پر خوف و خطر ماده هيچ كس بدون صبر و احتياط نتوانسته است رها شود ، احتياطى كه در زندگانى آدمى را موفق مىسازد دست و پايى دارد كه صبر ناميده مىشود . از خوردنهاى حيوانى بايد پرهيز كرد ، زيرا اين خوردنىها مانند گياه زهرآگين است ، جانب احتياط را مراعات كردن نور و نيروى پيامبران الهى است .\r\n","description":"","footnote":"","page_name":" 227 ","page_number":231},
  {"content":"\r\nآن كاه بىوزن و محقر است كه به هر بادى از جاى در مىآيد و مىجهد ، اما كوه كه داراى وزن بس سنگين است ، اعتنايى بباد ندارد . اگر درست توجه كنيد ، خواهيد ديد از هر طرف صداى راه زنان غول صفتى شما را مىخواند و مىگويد : اى برادر من اگر راهى مىخواهى كه تو را به مقصد برساند ، دنبال من بيا ، راهنماى تو منم ، در راهى كه خواهى رفت همراه و رفيق توام پيش رو تو در اين راه بسيار باريك منم .\r\nاين راه زنان غول صفت دروغ مىگويند ، نه پيش رو تو هستند و نه راهى را مىتوانند تشخيص بدهند . اينان همان گرگها هستند كه وسيلهء نابودى يوسف صفتان انسانها مىباشند .\r\nمىدانيد حزم و هشيارى چيست ؟ حزم و هشيارى آن است كه لقمه هاى چربين و دانه هاى شيرين و خوش خوراك اين زندگانى مادى شما را نفريبد .\r\nاگر درست به خود بياييد خواهيد ديد اين لقمه ها نه چربى دارد و نه نوشى . اين ظواهر فريبنده همان ساحران پليدند كه به گوش ساده لوحان مىدمند و مىگويند : بيا مهمان ما باش ، خانهء ما از آن تست و تو از آن مايى .\r\nزيركىها و هشيارىها موقعى نتيجه مىدهد كه تو را از سقوط در دامهاى حيوانى جلوگيرى كند . در آن موقع كه تو را به سفرهاى رنگارنگ و فريبنده ى ماديات دعوت مىكنند ، از گفتن اين جمله دريغ مدار كه من زياد و بيش از حد معمولى خورده‌ام من بيمارم و خسته‌ام ، با امثال اين جملات گليم خويش را از آب بيرون ببر . درست است كه اينان نوشى به تو خواهند داد ، اما نيشهاى فراوانى هم در دنبالش ، چنان نيشهاى زهرآگين كه درون تو را مجروح خواهد ساخت .\r\nاگر طلاهاى فراوان پنجاه يا شصت در اختيار تو بگذارند ، اى ماهى ساده لوح ، آن طلاها گوشت پاره هايى است كه در دام گذاشته‌اند تا تراشكار كنند .\r\nآن حيله گران ماهر چيزى به تو نخواهند داد ، دامنت را در مقابل نان باز مكن زيرا گردوهايى كه مىخواهند بدامنت بريزند پوست خالص بوده مغزى ندارد ، گفتارهاى\r\n","description":"","footnote":"","page_name":" 228 ","page_number":232},
  {"content":"\r\nنغز و زيباى آنان جز دغل و پوچ چيز ديگرى نيست . دريغا صداى آن گردوهاى تو خالى عقل و مغزت را خيره مىسازد و از دستت مىربايد ، اگر صدها هزار عقل داشته باشى ، آن صداهاى بىاساس و پوچ همهء آنها را يك نيروى ناچيز هم به حساب نخواهد آورد .\r\nاين مثل را شنيده‌اى كه عوام مىگويند : بهترين دوست تو خرجين و كيسهء پول تست كه در اختيار دارى ، اين مثل را با يك مفهوم عالىتر در بارهء خود تفسير كن .\r\nاگر واقعاً تو مانند رامين عاشق دلباخته هستى ، به دنبال ويسه‌اى كه در ذات تست روانه شو . هر چه بيرون از ذات تست ، آفات و عوامل سر نگونى هستى الهى تو مىباشد .\r\nحزم و هشيارى حقيقى آن است كه وقتى سود جويان و اغوا كنندگان ، تو را به سوى خود دعوت كنند ، فورا خود را نبازى و گمان نكنى كه آنان مست و واله تو هستند .\r\nبارها گفته‌ام و اكنون فرياد مىزنم و مىگويم : دعوت اين گمراهان و گمراه كنندگان ، صفير مقلدانهء مرغ است كه صياد نابكار در مىآورد كه او را در آن دام نهانى كه گسترده است بيفكند .\r\nشگفتا آن چه را كه براى شكار كردن تو پيش رويت گذاشته است ، مرغ مرده ايست كه داراى اعضايى شبيه به اعضاى زنده دارد و از حماقت تو سوء استفاده كرده مىگويد : همين مرغ است كه آواز دارد و مىخواند و صفير مىزند .\r\nاين حيله گرى مرغ بىنوا را بر آن وا مىدارد كه خيال كند آن مرغ مرده داراى حيات و هم جنس او است ، لذا از فضا پايين مىآيد و در دام صياد مىافتد و صياد بىرحم پوستش را مىدرّد .\r\nمرغهاى معمولى همگى از راه اين فريب روانهء نيستى مىگردند ، مگر آن پرندگانى كه خداى بزرگ به آنها هشيارى عطا فرموده و در نتيجه آنان در تشخيص صفير\r\n","description":"","footnote":"","page_name":" 229 ","page_number":233},
  {"content":"\r\nواقعى و صفير ساختگى و دام و دانه گيج و كلافه نمىگردند .\r\nاين حقيقت را بدانيد كه در دنبال اعتنايى به احتياط و از دست دادن هشيارى ، پشيمانى تلخى در انتظار شما است ، تا بتوانيد هشيارى و آگاهى را از دست ندهيد و دين و ايمانتان را محكم بداريد ناهشيارى ثمرى جز شقاوت و بد بختى ندارد ، اگر دين را از دست بدهيد به درد سر چاره ناپذيرى دچار خواهيد گشت .\r\nبراى تو حكايتى مىگويم كه اهميت هشيارى را در بارهء حفظ دين به تو اثبات كند .\r\n","description":"","footnote":"","page_name":" 230 ","page_number":234},
  {"content":"\r\n\r\nفريفتن روستايى شهرى را و به دعوت خواندن او را به لابه و الحاح بسيار\r\n\r\n( ( 236 ) ) اى برادر بود اندر ما مضى\r\nشهريى با روستايى آشنا\r\n( ( 237 ) ) روستايى چون سوى شهر آمدى\r\nخرگه اندر كوى آن شهرى زدى\r\n( ( 238 ) ) دو مه و سه ماه مهمانش بدى\r\nبر دكان او و بر خوانش بدى\r\n( ( 239 ) ) هر حوايج را كه بودش آن زمان\r\nراست كردى مرد شهرى رايگان\r\n( ( 240 ) ) رو به شهرى كرد و گفت اى خواجه تو\r\nهيچ مىنايى سوى ده فرجه جو\r\n( ( 241 ) ) الله ا لله جمله فرزندان بيار\r\nكاين زمان گلشن است و نو بهار\r\n( ( 242 ) ) يا به تابستان بيا وقت ثمر\r\nتا ببندم خدمتت را من كمر\r\n( ( 243 ) ) خيل و فرزندان و قومت را بيار\r\nدر ده ما باش خوش ماهى سه چار\r\n( ( 244 ) ) در بهاران خطهء ده خوش بود\r\nكشتزار و لالهء دل كش بود\r\n( ( 245 ) ) وعده داده شهرى او را دفع حال\r\nتا در آمد بعد وعده هشت سال\r\n( ( 246 ) ) او به هر سالى همىگفتى كه كى\r\nعزم خواهى كرد آمد ماه دى\r\n( ( 247 ) ) او بهانه ساختى كامسالمان\r\nاز فلان خطَّه بيامد ميهمان\r\n( ( 248 ) ) سال ديگر گر توانم وارهيد\r\nاز مهمّات آن طرف خواهم دويد\r\n( ( 249 ) ) گفت هستند آن عيالم منتظر\r\nبهر فرزندان تو اى اهل بر\r\n( ( 250 ) ) باز هر سال از طمع او آمدى\r\nخيمه اندر خانهء شهرى زدى\r\n( ( 251 ) ) خواجه هر سالى ز زرّ و مال خويش\r\nخرج او كردى گشادى بال خويش\r\n( ( 252 ) ) آخرين كرّت سه ماه آن پهلوان\r\nخوان نهادش بامدادان و شبان\r\n( ( 253 ) ) از خجالت باز گفت او خواجه را\r\nچند وعده چند بفريبى مرا\r\n( ( 254 ) ) گفت خواجه جسم و جانم وصل جوست\r\nليك هر تحويل اندر حكم هوست\r\n( ( 255 ) ) آدمى چون كشتى است و بادبان\r\nتا كى آرد باد را آن باد ران\r\n( ( 256 ) ) باز سوگندان بدادش كاى كريم\r\nگير فرزندان بيا بنگر نعيم\r\n\r\n","description":"","footnote":"","page_name":" 231 ","page_number":235},
  {"content":"\r\n\r\n( ( 257 ) ) دست او گرفت سه كرّت به عهد\r\nكاللَّه الله زو بيا بنماى جهد\r\n( ( 258 ) ) بعد دو سال و به هر سالى چنين\r\nلابه ها و وعده هاى شكَّرين\r\n( ( 259 ) ) كودكان خواجه گفتند اى پدر\r\nماه و ابر و سايه هم دارد سفر\r\n( ( 260 ) ) حقها بر وى تو ثابت كرده اى\r\nرنجها در كار او بس برده اى\r\n( ( 261 ) ) او همىخواند كه بعضى حق آن\r\nواگذارد چون شوى تو ميهمان\r\n( ( 262 ) ) بس وصيت كرد ما را او نهان\r\nكه كشيدش سوى ده لابه كنان\r\n( ( 263 ) ) گفت حق است اين ولى اى سيبويه\r\nاتق من شر من احسنت إليه\r\n( ( 264 ) ) دوستى تخم دم آخر بود\r\nترسم از وحشت كه آن فاسد شود\r\n( ( 265 ) ) صحبتى باشد چو شمشير قطوع\r\nهمچو دى در بوستان و در زروع\r\n( ( 266 ) ) صحبتى باشد چو فصل نو بهار\r\nزو عمارتها و دخل بىشمار\r\n( ( 267 ) ) حزم آن باشد كه ظن بد برى\r\nتا گريزى و شوى از بد برى\r\n( ( 268 ) ) حزم سوء الظن گفتت آن رسول\r\nهر قدم را دام مىدان اى فضول\r\n( ( 269 ) ) روى صحرا هست هموار و فراخ\r\nهر قدم داميست كم رو اوستاخ\r\n( ( 270 ) ) آن بز كوهى دَوَد كه دام كو ؟\r\nچو بتازد دامش افتد در گلو\r\n( ( 271 ) ) آن كه مىگفتى كه كو اينك ببين\r\nدشت مىديدى نمىديدى كمين\r\n( ( 272 ) ) بىكمين و دام و صياد اى عيار\r\nدنبه كى باشد ميان كشتزار\r\n( ( 273 ) ) آن كه گستاخ آمدند اندر زمين\r\nاستخوان و كلَّه هاشان را ببين\r\n( ( 274 ) ) چون به گورستان روى اى مرتضى\r\nاستخوانشان را بپرس از ما مضى\r\n( ( 275 ) ) تا به ظاهر بينى آن مستان كور\r\nچون فرو رفتند در چاه غرور\r\n( ( 276 ) ) چشم اگر دارى تو كورانه ميا\r\nور ندارى چشم دست آور عصا\r\n( ( 277 ) ) آن عصاى حزم و استدلال را\r\nچون ندارى ديده مىكن پيشوا\r\n( ( 278 ) ) ور عصاى حزم و استدلال نيست\r\nبىعصا كش بر سر هر ره مايست\r\n\r\n","description":"","footnote":"","page_name":" 232 ","page_number":236},
  {"content":"\r\n\r\n\r\n\r\n( ( 279 ) ) گام ز آن سان نه كه نابينا نهد\r\nتا كه پا از سنگ و از چَه وارهد\r\n( ( 280 ) ) كور لرزان و بترس و احتياط\r\nمىنهد پا تا نيفتد در خباط\r\n\r\nروايت\r\n« الحزم سوء الظن . » ( 1 )  ( حزم و احتياط از بد گمانى است ) .\r\n« اتق شر من احسنت إليه . » ( 2 )  ( از شر كسى كه به او احسان كرده‌اى بترس . )\r\n\r\n( ( 255 ) ) آدمى چون كشتى است و بادبان\r\nتا كى آرد باد را آن باد ران\r\n\r\nهر اندازه هم انسان بتواند در باره كشتى وجودش در اقيانوس هستى ، محاسبه و دقت داشته باشد ، بالاخره نمىتواند از عهدهء محاسبه و تصرف در همهء عوامل هستى بر آيد\r\nشاعر عربى زبان مىگويد :\r\n\r\nما كل ما يتمنى المرء يدركه\r\nتجرى الرياح بما لا تشتهى السفن (\r\n\r\nهيچ انسانى نمىتواند هر آن چه را كه مىخواهد دريابد ، بادها در سطح دريا بر خلاف خواسته هاى كشتىها به جريان مىافتد ) .\r\nشاعرى پارسى زبان هم مىگويد :\r\n\r\nخدا كشتى آن جا كه خواهد برد\r\nو گر ناخدا جامه بر تن درد »\r\n\r\nسعدى »\r\n","description":"","footnote":" ( 1 ) جامع صغير ، ج 1 ، ص 140 . .  ( 2 ) المنهج القوى ، ج 3 ، ص 49 . . ","page_name":" 233 ","page_number":237},
  {"content":"\r\nكدامين انسان عاقل مىتواند در محدوديت انديشه و حدس و روشن بينى خود كوچكترين ترديدى داشته باشد ؟ كيست كه با توجه به اين كه موجوديت ناچيز او بستگى به ميليونها عامل طبيعى و انسانى دارد و هر لحظه‌اى روح او مىتواند قاره كشف نشده‌اى از واقعيات و حقايق را به او بنماياند ، با اين حال يقين كند كه هم كشتى مرموز وجود خود را شناخته است و هم مىتواند آن كشتى را در سطح اقيانوس هستى مطابق دل خواه خود براند و به ساحل مقصودش برساند ؟\r\n\r\nهزار نقش بر آرد زمانه و نبود\r\nيكى چنان كه در آيينهء تصور ماست »\r\n\r\nانورى » سرتاسر تاريخ بشرى چه در قلمرو فرد فرد انسانها و چه در قلمرو اجتماعات با مثالهاى بىشمار كوچك و بزرگ اين حقيقت را ثابت مىكند كه رشد يافته ترين افكار و نيرومندترين افراد هرگز نتوانسته‌اند حتى نيمى از حوادث و رويدادهاى زندگانى مادى خود را كه تا حدود زيادى قابل محاسبه و اداره كردن اختيارى است به حساب قطعى رياضى در آورند - چه رسد بانفعالات و فعاليتها و ساير پديده هاى روانى كه هر لحظه در معرض تغيير و تحول قرار گرفته است . تاريخ صدها هيتلر كوچك و بزرگ را سراغ مىدهد كه با داشتن مغزهاى بزرگ سياسى و نظامى و اقتصادى در پيرامونش ، همه چيز را محاسبه كرده و به راه افتاده در وسط راه يك عامل محاسبه نشده كه به نظر آن هيتلر نوعى ، گستاخى كرده و به محاسباتشان تسليم نشده از كمين سر بر آورده و فرياد زده است كه از همان راه كه آمده بودى بر گرد و ديگر پس از اين به حسابگرىهاى خود ارزش مطلق قائل مباش .\r\nصاحبان مكاتب با داشتن انديشه هاى بسيار نيرومند محاسبه مىكنند ، گاهى تنها مىروند و گاهى دست به ائتلاف مىزنند ، سپس بروز بعضى از عوامل مخفى آن روش و ائتلاف را به تضاد يا رقابت كشنده مبدل مىسازد .\r\n","description":"","footnote":"","page_name":" 234 ","page_number":238},
  {"content":"\r\n\r\n\r\n( ( 264 ) ) دوستى تخم دم آخر بود\r\nترسم از وحشت كه آن ضايع شود\r\n\r\nرابطهء دوستى ميان دو انسان مانند تخم بىموقع است كه در معرض فساد و نابودى است\r\nجلال الدين در دو بيت بعدى دوستى را دو قسمت مىكند و مىگويد :\r\n\r\n( ( 265 ) ) صحبتى باشد چه شمشير قطوع\r\nهمچو دى در بوستان و در زروع\r\n( ( 266 ) ) صحبتى باشد چو فصل نو بهار\r\nزو عمارتها و دخل بىشمار\r\n\r\nبه قرينهء اين دو بيت معلوم مىشود كه مقصود جلال الدين از دوستى كه به تخم بىموقع تشبيه كرده است ، ماهيت كلى دوستى است و اين ماهيت به دو نوع اساسى تقسيم مىشود :\r\n1 - دوستى كه اثرش در وجود دوست مانند اثر زمستانى در بوستان و مزارع است كه آنها را پژمرده مىسازد و طراوت و سبزى و خرمى آنها را از بين مىبرد .\r\n2 - دوستى كه اثرش چونان فصل بهارى است كه دشت و مرغزارها و چمنها را شاداب مىسازد ، وجود دوست را خرم و پر نشاط مىنمايد .\r\nچرا ماهيت كلى دوستى مانند تخم بىموقع گذاشتن است كه احتمال بقاء و ضايع شدن را دارد ؟ دوستى رابطهء علاقه و محبتى است كه ميان دو يا چند انسان به وجود مىآيد . اين رابطه هم از نظر منشأ و مقتضى ممكن است متزلزل باشد و هم از نظر ادامه و بقا .\r\nممكن است منشأ دوستى ميان انسانها احساسات و عواطف زود گذر باشد . احتمال مىرود مقتضى دوستى سود جويى بوده باشد .\r\nگاهى عامل اولى دوستى احساس خلاء روحى و درك لزوم پر كردن آن خلاء\r\n","description":"","footnote":"","page_name":" 235 ","page_number":239},
  {"content":"\r\nمىباشد . گاهى ديگر ضرورت دفاع از خود فردى را به پيدا كردن كمك وادار مىكند و چون نمىتواند اين علت را آشكار كند با عنوان محبت و دوستى رابطهء منظور خود را بر قرار مىسازد .\r\nهمچنين ادامهء دوستى كه به حفظ رابطهء محبت نيازمند است ، ممكن است با پيش آمد حوادث گوناگون در معرض تغيير ، بلكه نابودى قرار بگيرد .\r\nدوام دوستى يا زوال و دگرگونى آن غالبا بستگى به آن دارد كه چه عاملى باعث به وجود آمدن رابطهء مزبور شده است .\r\nاگر عامل اولى دوستى احساسات و عواطف بوده است ، جاى ترديد نيست كه پديده هاى مزبور بدان جهت كه همواره در معرض تحول بوده و تكيه گاه آنها غالبا امور جزئى و محسوسات است ، لذا به هيچ وجه قابل محاسبه نبوده و روى آن رابطهء دوستى كه با احساسات و عواطف بنيان گذارى شده است نه مىتوان ارزش مطلق قائل شد .\r\nبه طور كلى ارزش و دوام دوستى را بايد با نظر به عواملى كه آن را به وجود آورده است منظور نمود ، بنا بر اين حكم كلى جلال الدين در باره دوستى :\r\n\r\n( ( 264 ) ) دوستى تخم دم آخر بود\r\nترسم از وحشت كه آن ضايع شود\r\n\r\nبا نظر به عوامل اين رابطه كاملًا صحيح و متين به نظر مىرسد . به اضافهء اين كه روابطى كه ميان انسانها ايجاد مىشود اگر عوامل آن رابطه خارج از ذات يا ايده آل ذاتى انسانها بوده و به شئون و رويدادهاى طبيعى مستند باشد ، همواره دو احتمال زوال و بقا در آن وجود خواهد داشت ، زيرا دوستى كه از عوامل خارج از ذات و ايده آل ذاتى سرچشمه بگيرد ، اغلب از اختيار انسانى خارج و در كشاكش عوامل محاسبه نشده و موقت و قابل زوال قرار مىگيرد . طغرايى در بارهء سرعت تحول رابطهء دوستى مضمون عالى دارد كه ذيلا نقل مىكنيم :\r\n\r\nفقلت ادعوك للجلى لتنصرنى\r\nو أنت تخذلنى فى الحادث الجلل\r\n\r\n","description":"","footnote":"","page_name":" 236 ","page_number":240},
  {"content":"\r\nتنام عنى و عين النجم ساهره * و تستحيل و سبغ الليل لم يحل ( 1 ) \r\nبا خود مىگفتم : اى دوست تو را در حوادث بزرگ به كمك مىطلبم تا ياورم باشى ، ولى در رويداد بزرگ كه احتياج به ياور داشتم مرا تنها گذاشتى و رسوايم كردى . مىروى و آسوده ديده از ديدارم مىبندى ، در حالى كه هنوز ديدهء ستاره بيدار است ، وضع روانى خود را در رابطهء دوستى عوض مىكنى با اين كه هنوز تاريكى شب تغيير نيافته است ) .\r\nچه اميدها و آرزوهايى كه با تكيه به رابطهء دوستى بر باد فنا رفته و محبتى كه به بلندى و عظمت كوه نشان داده مىشد ، با حركت كاهى متلاشى شده و راه نابودى پيش گرفته است .\r\nاگر محبت از عوامل طبيعى و خارج از ذات انسانى شروع شود و كم كم خود ذات انسانى آمادگى پذيرش محبت را به دست بياورد ، اميد بقا و دوام آن محبت افزايش پيدا مىكند ، به همين جهت است كه ما در گذشته گفتيم : محبت مستند به ذات يا ايده آل ذاتى است كه قابليت دوام و بقا را دارد .\r\nاكنون مىگوييم رابطهء محبت با نظر به خود ذات انسانها كاملًا معقول به نظر مىرسد ، زيرا ذات هر فرد انسان مخصوص به خود او است ، حقيقتى دارد و عوارضى .\r\nاين حقيقت و عوارض قابل اتحاد حقيقى نيست ، لذا براى به دست آوردن محبتى كه بتواند منشأ معقولى براى رابطهء دوستى بوده باشد ، وجود يك ايده آل بالاتر از عوامل و روابط طبيعى لازم است كه جانهاى آدمى را به هم بپيوندد . فقط ايده آل اعلى است كه ذات انسانها را از موقعيت طبيعى بالاتر برده و در قلمروى بالاتر از يك و چند ( وحدت و كثرت ) متحد مىسازد .\r\nاين پديده را تنها در اتحادهاى ايده ئولوژيكى مىتوان يافت كه مختلفترين اشخاص و گوناگونترين جانها را به صورت يك جان در مىآورد .\r\n","description":"","footnote":" ( 1 ) لامية العجم طغرايى . . ","page_name":" 237 ","page_number":241},
  {"content":"\r\n\r\n\r\n( ( 272 ) ) بىكمين و دام و صيادان عيار\r\nدنبه كى باشد ميان كشتزار ؟\r\n\r\nوقتى كه در ميان كشتزار دنبهء تر و تازه‌اى مىبينيد بدانيد كه غرضى در كار بوده است كه دنبه را از جاى اصلى خود كه آشپز خانهء آدميان است به كشتزار آورده است\r\nوقتى كه به موقعيت طبيعى خود در رابطه با يك فرد يا با يك اجتماع آگاه هستيد و وضع خود را با معلومات مربوطه تشخيص داده‌ايد ، متوجه باشيد كه اگر در سر راه شما مزيتى بيش از آن چه كه موقعيت شما اقتضا مىكند يا به طور كلى بيش از آن چه كه جريان طبيعى كارها تعيين مىكند ، قرار بگيرد ، فوراً خود را نبازيد و گمان نكنيد كه آن مزيت را بدون اين كه شما استحقاقش را داشته باشيد به شما داده‌اند ، يا آن مزيت ناگهان از آسمان براى شما فرود آمده يا از زمين روييده است .\r\nدقت كنيد و به كاوش بپردازيد ، شايد همان دنبهء فريبنده باشد كه در دهنهء دام نابود كننده‌اى براى كندن بنياد هستى شما نهاده شده است .\r\nهمواره استادان ماهر و مكر پردازان متخصص وجود دارند كه نه تنها فرد فردها را ، بلكه جوامع را به وسيلهء پيشه وران خود با دنبه هاى مناسب و گوناگونى به دام نابودى مىكشانند . آنان صاحب نظران هشيارى هستند ، مىدانند چه كسى را و كدام جامعه را با كدامين دنبه و با چه رنگ و شكلى كه بايد براى دنبه انتخاب شود به تور بيندازند .\r\nچقدر شايسته است كه هر فرد هشيارى در زندگانى خود با نظر به طبيعت جاريهء اجتماعات اين بيت را به عنوان يك اصل كلى كه زمينهء سود جويى انسانها ايجاد مىكند ، بخاطر بسپارد :\r\n\r\nكل من فى الوجود يطلب صيدا\r\nو اختلاف الجهات فى الشبكات (\r\n\r\nهر كسى كه قدم به عرصهء هستى مىگذارد ، در جستجوى شكارى است ، اختلاف\r\n","description":"","footnote":"","page_name":" 238 ","page_number":242},
  {"content":"\r\n\r\nدر كميت و كيفيت شبكه هايى است كه مىتوانند بسازند ) .\r\nاين اصل را بايستى پذيرفت ، نه براى آن كه خود شبكه‌اى ديگر به ساير شبكات انسانها بيفزاييم ، بلكه :\r\nاولًا - راه نجات از آن دامها را به دست بياوريم .\r\nثانياً - بكوشيم تا آن جا كه مىتوانيم به جاى احساس لزوم توسل به دام گسترى احساس ديگرى را به نام حقيقت گسترى در انسانها زنده كنيم .\r\nتفسير ابيات\r\nبرادر من در زمان گذشته يك آدم شهر نشين با يك روستايى آشنايى پيدا كرده بود . هر وقت كه روستايى به شهر مىآمد ، خر گاه در دودمان آن شهر نشين زده ، دو ماه و سه ماه در دكان و در خانه سر سفرهء آن شهرى ميهمان مىگشت .\r\nمرد شهرى به آن روستايى محبتها مىكرد و احتياجات او را برايگان مرتفع مىساخت .\r\nروزى از روزها روستايى رو به شهرى كرده مىگويد : آقاى من چرا براى گردش و تفرج به ده ما تشريف فرما نمىشوى ؟ تو را به خدا ، دست همهء بچه ها را گرفته به ده ما بياييد كه فصل گلشن و بهار است اگر هم خواستيد در تابستان كه درختان ما بارور شده و ميوه ها رسيده است بياييد ، تا كمر خدمت بر ميان بندم و حق دوستى شما را ادا كنم . نه تنها فرزندانتان را ، بلكه حتى اقوام و خويشانتان را هم براى سه چهار ماه گردش به ده ما بياوريد . البته سرزمين ده در بهاران خوش و خرمتر و شادابتر است .\r\nآن شهر نشين براى دفع درخواست آن روستايى وعده ها مىداد . اين وعده ها تا هشت سال ادامه داشت . روستايى هم دست از اصرار بر نمىداشت و مىگفت : چه وقتى تصميم آمدن به ده داريد آخر آن قدر تاخير كرديد كه دى ماه هم رسيد ؟ مرد شهرى بهانه مىآورد كه امسال از فلان سرزمين براى ما مهمان آمده است ، نمىتوانيم\r\n","description":"","footnote":"","page_name":" 239 ","page_number":243},
  {"content":"\r\nاز شهر بيرون برويم ، انشاء الله سال آينده به ده شما خواهيم آمد .\r\nروستايى مىگويد : نه تنها من به آمدن شما به ده علاقه مندم ، بلكه‌اى انسان نيكو كار همهء خاندان من چشم به راه تو و فرزندان تو هستند .\r\nروستايى هر سال از روى طمع و بنا به عادت ديرينهء خويش مىآمد و بساط اقامت در خانهء شهرى مىانداخت .\r\nدر دفعهء آخر بىچاره شهرى سه ماه هر بامداد و شبانگاه سفره در مقابل روستايى گسترد .\r\nبار ديگر روستايى با قيافهء شرمنده مىگويد : آقاى عزيزم تا كى مرا فريب خواهى داد ؟ تا كى به وعده هاى دفع الوقتى مرا قانع خواهى ساخت ؟ شهرى مىگويد : جسم و جانم در جستجوى وصال تست ، اما بايد بدانى كه هر تحويل و تحول و هر رويدادى محكوم به مشيت الهى است . مگر نمىدانى :\r\n\r\nآدمى چون تا كشتى است و بادبان\r\nتا كى آرد باد را آن باد ران\r\n\r\nروستايى به اين پاسخ هم قانع نگشته شروع به سوگند نموده مىگويد :\r\nدست فرزندانت را بگير و بيا در ده ما نعمتها را ببين كه همهء آنها را در اختيار شما خواهيم گذاشت . سه بار دست شهرى را گرفت و محكم فشرد و قسم ياد كرد كه بكوش و جد و جهد كن و دعوت خالصانهء ما را اجابت فرماى . اصرار روستايى و مقاومت شهرى تا ده سال ادامه داشت . تا آن گاه كه صداى بچه ها و فرزندان شهرى بلند شد كه پدر جان ، چرا به اصرار دوست روستايى پاسخ مثبت نمىدهى ؟ مگر سفر يكى از بهترين فرصتها براى آرامش خاطر و نشاط ناشى از تغيير محيط نيست ؟ ما مىبينيم كه حتى ماه و ابر و سايه و همه چيز در حركت و مسافرت از نقطه‌اى به نقطه ديگر هستند .\r\nما شاهد حال شما بوديم كه چه حقها بر گردن اين روستايى پيدا كرده و چه رنجها كه در كارهاى او تحمل كرده‌اى . او اكنون مىخواهد كه با مهمان كردن ما بعضى از حقوقى\r\n","description":"","footnote":"","page_name":" 240 ","page_number":244},
  {"content":"\r\nرا كه به گردن دارد ايفا نمايد . به همين جهت است كه در پنهانى به ما گفته و سفارش كرده است كه شما را به مسافرت به ده تحريك كنيم .\r\nپدر مىگويد : شما حق مىگوييد [ ولى مانند سيبويه تنها با خود الفاظ و اعراب و بناى آن سر و كار داريد ، اما از حقيقت و معنى اطلاعى نداريد و ممكن است مقصود از سيبويه آوردن لفظى است كه قافيهء شعر را اما تصحيح كند اين دوستىها كه 
  ] اين را هم بدانيد كه بايستى از شر كسى كه به او احسان كرده‌ايد بر حذر باشيد . ( 1 )  اين دوستىها كه مىبينيد مانند تخمى است كه مرغ در غير موقع طبيعى مىگذارد لذا در معرض فساد و ضايع شدن است .\r\nاين پديده دو طرف دارد : يا مانند شمشير برانى است كه حتى رابطهء طبيعى را هم از ميان چند انسان قطع مىكند و مانند فصل زمستان است كه بوستانها و مزارع را مىخشكاند و يا مانند فصل شاداب بهار است كه آبادىها به وجود مىآورد و همه چيز\r\n","description":"","footnote":" ( 1 ) مضمون اين جمله با بيانات مختلفى در كتب مربوط وارد شده است ، تفسير اين جمله دو احتمال دارد و شايد اين دو احتمال به جهت اختلاف وضع روانى انسانهايى باشد كه به آنها احسان مىشود . . اول ذى حق دانستن شخص مورد احسان ، خود را به احسانى كه به او شده است ، غالباً متوجه نمىشوند كه اين بخشش از روى سخاوت و راد مردى بوده است و ممكن است روزى قطع شود و چون شخص احسان شده براى آن وجه احسان جايى در زندگى خود باز كرده است ، لذا در صورت بريده شدنش خللى در زندگى خويش احساس مىكند و كينه‌اى در دلش به وجود مىآيد . . دوم احساس ضعف شخصيت است كه شخص مورد احسان در مقابل شخص بخشنده پيدا مىكند و به همين جهت بود كه امير المؤمنين على عليه السلام مىفرمود : عدالت قانونى است ، ولى احسان يك پديدهء احساسى و عاطفى است ، لذا زمينهء زندگانى مردم بايد روى عدالت استوار شود . . ","page_name":" 241 ","page_number":245},
  {"content":"\r\nرا خرم و سر سبز مىنمايد .\r\nاحتياط در زندگانى بر زمينهء بد گمانى نهاده شده است ، تا بتوانى بايد با آن بد بينى از بدىها و ناگوارىها نجات پيدا كنى .\r\nپيامبر ما همين مضمون را فرموده است ، بنا بر اين هر قدمى كه در زندگانى بر مىداريد احتمال بدهيد كه دامى در پيش پاى شما گسترده شده است .\r\nقلمرو زندگى آدمى مانند صحراى مسطح و هموار مىنمايد ، ولى در هر قدم دام و شبكه‌اى مخصوصى گذاشته شده است .\r\nبىنوا بز كوهى در كوه ها و صحراها اين سو و آن سو مىدود و با خود مىگويد : كو و كجا است آن دام كه مىگويند حيوانات را گرفتار مىسازد ؟ ولى در همان دويدن و تاختن ناگهان در دام مرگبار مىافتد ، حالا بيا و وضع جويندهء دام را تماشا كن كه بىچاره دشت و صحرا را مىديد ، ولى دام و كمين نهانى بر او پوشيده بود . مگر جاى دنبه در ميان كشتزار است ؟ تو كه مىبينى دنبه‌اى را در ميان كشتزار يا بيابان نهاده‌اند ، بايد بدانى و با فراست دريابى كه اين مادهء خوردنى كه جايش آشپز خانهء انسانها است براى فريب دادن و بدام انداختن در آن محل گذاشته شده است .\r\nبرو اوراقى چند از تاريخ سر گذشت انسانها را بر گردان و از روى عبرت گذشتهء بشرى را ببين كه گروه ها و جوامعى كه چند صباحى گستاخانه قدم روى خاك گذاشته و موضوعات فريبنده را كه دام سر راه آنها بوده است ، نديدند و موجوديت خود را متلاشى ساختند و مشتى استخوانها و جمجمه هايشان را براى عبرت گيرى تو به يادگار گذاشتند .\r\nگاهى به سوى گورستان گام بردار و سر گذشت نكبت بار آنان را از همان استخوانهاى پوسيده شان بپرس ، تا آشكارا ببينى كه بادهء غرور چگونه آنان را مست ساخت و به چاه خود پرستى سر نگونشان نمود . اگر واقعاً بينا هستى خود را به كورى مزن و رهسپار راه كمال باش و اگر چشم بينا ندارى از عقل و انديشهء خود عصايى به دست\r\n","description":"","footnote":"","page_name":" 242 ","page_number":246},
  {"content":"\r\nگير ، اگر ديدى قدرت به دست آوردن عصاى استدلال و انديشه در تو وجود ندارد ، برو با تزكيهء نفس بينايى واقعى تحصيل نما و آن گاه آن بينايى را پيش رو خود بساز . اگر از عصاى احتياط و استدلال هم محروم گشته‌اى ، اقلا عصا كش پيدا كن تا دستت را بگيرد و از روى خود خواهى سر هر راه توقف مكن . گامهاى خود را مانند آدم نابينا بردار كه همواره احتياط مىورزد كه مبادا پايش به سنگ بخورد يا به چاه هاى راه سر نگون شود .\r\n","description":"","footnote":"","page_name":" 243 ","page_number":247},
  {"content":"\r\n\r\n\r\nقصهء اهل سبا و طاغى كردن نعمت ، ايشان را\r\n\r\nاى ز دودى رسته در نارى شده\r\nلقمه جسته لقمهء مارى شده\r\n( ( 282 ) ) تو نخواندى قصهء اهل صبا\r\nيا بخواندى و نديدى جز صدا\r\n( ( 283 ) ) از صدا آن كوه خود آگاه نيست\r\nسوى معنى هوش كُه را راه نيست\r\n( ( 284 ) ) او همى بانگى كند بىگوش و هوش\r\nچون خمش گردى تو او هم شد خموش\r\n( ( 285 ) ) داد حق اهل سبا را بس فراغ\r\nصد هزاران قصر و ايوانها و باغ\r\n( ( 286 ) ) شكر آن نگزاشتند آن بد رگان\r\nدر وفا كمتر فتادند از سگان\r\n( ( 287 ) ) مر سگى را لقمهء نانى ز در\r\nچون رسد بر درهمى بندد كمر\r\n( ( 288 ) ) پاسبان و حارس در مىشود\r\nگر چه بر وى جور و سختى مىرود\r\n( ( 289 ) ) هم بر آن در باشدش باش و قرار\r\nكفر داند كرد غيرى اختيار\r\n( ( 290 ) ) ور سگى آيد غريبى روز و شب\r\nآن سگانش مىكنند آن دم ادب\r\n( ( 291 ) ) كه برو آن جا كه اول منزل است\r\nحق آن نعمت گروگان دل است\r\n( ( 292 ) ) مىگزندش كه برو بر جاى خويش\r\nحق آن نعمت فرو مگذار بيش\r\n( ( 293 ) ) از در دل و اهل دل آب حيات\r\nچند نوشيدى و وا شد چشمهات\r\n( ( 294 ) ) بس غذاى وجد و سكر بىخودى\r\nاز در اهل دلان بر جا زدى\r\n( ( 295 ) ) باز اين در را رها كردى ز حرص\r\nگرد هر دكان همىگردى ز حرص\r\n( ( 296 ) ) بر در آن منعمان چرب ديگ\r\nمىدوى بهر تريد مرده ريگ\r\n( ( 297 ) ) چربش آن جا دان كه جان فربه شود\r\nكار نااميد آن جا به شود\r\n\r\nآيه\r\n« فَمَكَثَ غَيْرَ بَعِيدٍ فَقالَ أَحَطْتُ بِما لَمْ تُحِطْ بِه وَجِئْتُكَ مِنْ سَبَإٍ بِنَبَإٍ يَقِينٍ . إِنِّي وَجَدْتُ اِمْرَأَةً تَمْلِكُهُمْ وَأُوتِيَتْ مِنْ كُلِّ شَيْءٍ وَلَها عَرْشٌ عَظِيمٌ 27 : 22 - 23 . » ( 1 ) \r\n","description":"","footnote":" ( 1 ) سوره النمل ، آيهء 21 و 22 . . ","page_name":" 244 ","page_number":248},
  {"content":"\r\n\r\n\r\n( زياد درنگ نكرده [ هدهد آمد 
  ] و گفت : اطلاع پيدا كردم كه تو به آن اطلاع ندارى و از قوم سبا يك خبر يقينى آورده‌ام . من ديدم زنى به آنها سلطنت مىكرد و از هر چيز به او داده شده بود و سرير با عظمتى داشت ) .\r\n« لَقَدْ كانَ لِسَبَإٍ فِي مَسْكَنِهِمْ آيَةٌ جَنَّتانِ عَنْ يَمِينٍ وَشِمالٍ كُلُوا مِنْ رِزْقِ رَبِّكُمْ وَاُشْكُرُوا لَه بَلْدَةٌ طَيِّبَةٌ وَرَبٌّ غَفُورٌ 34 : 15 . » ( 1 )  ( قوم سبا در جايگاه خود آيتى داشتند ، دو باغ از راست و چپ در آن جا وجود داشت . [ خدا به آنها گفته بود 
  ] از روزى خدايتان بخوريد ، شهر پاكيزه و خداى بخشاينده ) .\r\nتوضيح :\r\nدر مادهء تمدن قوم سبا كه در تورات و قرآن آمده است در مقدمات جلد پنجم توضيحاتى داده‌ايم ، مراجعه شود .\r\n\r\n( ( 283 ) ) از صدا آن كوه خود آگاه نيست\r\nسوى معنى هوش كُه را راه نيست\r\n( ( 284 ) ) او همى بانگى كند بىگوش و هوش\r\nچون خمش گردى تو او هم شد خموش\r\n\r\nمانند كوه جامد نباشيم كه فقط منعكس كنندهء صدا است\r\nتشبيه بسيار زيبا و با مورد است كه جلال الدين در بارهء انسانهاى ناخود آگاه بيان مىكند ، آنها نه تنها آواز ديگران را بدون تشخيص زشت و زيبا ، تفكيك صحيح از باطل در خود منعكس مىسازند ، بلكه اگر خود آن انسانهاى ناخود آگاه صدايى هم داشته باشند ، صدايى است انعكاسى و مربوط به ذات موجوديت آنها نيست .\r\nافراد اين صنف از انسانها در هر دوره و در هر جامعه‌اى تشكيل اكثريت را داده‌اند .\r\n","description":"","footnote":" ( 1 ) سوره سبا ، آيهء 15 . . ","page_name":" 245 ","page_number":249},
  {"content":"\r\nحتى مىتوان گفت نه تنها زبان و صدا مال خودشان نيست ، بلكه گوش آنان نيز گيرندگى و شنوايى ساختگى دارد ، اگر چيزى بشنوند همان شنيدن كوه جامد است كه موج صدا به سطوح آن مىرسد ، ولى درك معنى براى آن امكان ناپذير نيست ، اگر چيزى بگويد ، انعكاسى از گفته هاى ديگران است .\r\nاين اكثريت وحشت انگيز در ميان دو گروه محاصره شده‌اند ، گروهى يك سر شخصيت آنها را مىكشد ، گروه ديگر سر ديگر شخصيتشان را . اين دو گروه عبارتند از :\r\n1 - انسان شناسان و انسان دوستان واقعى ، اينان مىكوشند آن تودهء اكثريت را از حالت كوه ناهشيار بودن به سوى آگاهى و تثبيت شخصيت بكشانند ، به آنان مىگويند شما چشم داريد كه خودتان ببينيد ، به شما گوش داده شده است كه خودتان بشنويد ، به شما زبان داده شده است كه خودتان سخن بگوييد و صداى خود را نمودار بسازيد ، در اين هنگام است كه مىتوانيد خودتان را موجود بناميد ، خودتان زندگى را براى خويشتن آماده بسازيد و تا آن حدود كه مىتوانيد اختيار سر نوشت چند روزهء زندگانى را در دست خود داشته باشيد .\r\n2 - مىگويند : هدف هستى ما هستيم ، خود اين همه اجزاء و روابط جهان خلقت كارى جز اين ندارند كه مقتضيات را براى موجوديت ما فراهم بسازند و موانع را از پيش پاى ما بر دارند ، پس همه وسيله ، ما هدف . اين است انديشهء آنان در بارهء خود و ديگران .\r\n","description":"","footnote":"","page_name":" 246 ","page_number":250},
  {"content":"\r\n\r\n\r\n( ( 293 ) ) از در دل و اهل دل آب حيات\r\nچند نوشيدى و وا شد چشمهات\r\n( ( 294 ) ) بس غذاى وجد و سكر بىخودى\r\nاز در اهل دلان بر جا زدى\r\n( ( 295 ) ) باز اين در را رها كردى ز حرص\r\nگرد هر دكان همىگردى ز حرص\r\n\r\nعاشق شخصيتهاى گوناگون نشويم ، وقتى كه حقيقت را پيدا كرديم ، كمال خود را در بجوييم و عمر عزيز را در دويدن به دنبال اين و آن مستهلك نسازيم\r\nچنان كه در مباحث گذشته گفتيم : گروهى در دنيا هستند كه كارشان فقط گره باز كردن و گره بستن است ، كارى با واقعيت ندارند . همچنان گروه هاى فراوانى هم پيدا مىشوند كه كارى جز دنباله روى اين شخصيت و آن شخصيت ندارند ، اينان نيز به بيمارى چند شخصيتى گرفتارند كه از عشق به افراد برجسته يا برجسته نما ، ناشى مىگردد . بدان جهت كه اين گروه ها لذت چشيدن واقعيت را در نيافته‌اند ، گمان مىكنند با مربوط ساختن خود با كسانى كه در اجتماع چشمگير هستند : مىتوانند خلا حس واقع جويى و واقع يا بى خود را پر كنند كدامين انديشه خامتر ، بلكه منحرفتر از آن كه راه حقيقتيابى را رها كنيم و بدنبال سايه هايى كه حقيقت را حكايت مىكند كه ممكن است حكايتشان درست و ممكن است خلاف واقع بوده باشد بدويم و در آخر كار به قول جلال الدين ببينيم كه :\r\n« از حكايت ما حكايت گشته‌ايم » .\r\nاين شخصيتهاى وابسته ، معاملهء ضرر بارى انجام مىدهند ، آنان واقعيتها را مىدهند و سايهء مبهمى از حقايق را مىخرند . شخصيت مىفروشند ، وابستگى مىخرند . غائله مريد و مراد بازى به راه مىاندازند .\r\n","description":"","footnote":"","page_name":" 247 ","page_number":251},
  {"content":"\r\n\r\nبه اضافهء اين كه موجوديت را از هستى خود منها مىكنند ، گروهى را هم از حركت در راه كمال باز مىدارند .\r\nهم در آن حال كه آن بىنوايان را كه در حال سير و حركت هستند ، ميخكوبشان مىكنند و حيات واقعى آنان را از دستشان مىگيرند و به شكل مجسمهء جامدشان در مىآورند و در مقابلشان به كرنش و سجده و تملق وادار مىكنند .\r\nاينك آنان مراد شده‌اند ، هدف هستى در آستين آنها است دريغا ، كه بيمارى خود خواهى آن گياه زهرآگين است كه از آب خوش باورى ساده لوحان سيراب مىگردد .\r\nتفسير ابيات\r\nاى مردمى كه از دود فرار كرده در خود آتش فرو رفته‌ايد ، اى بىنوايان كه بهواى لقمه هاى خوش خوراك ، خودتان را به صورت لقمه‌اى براى مار [ نفس و اژدهاى نفس كاموران 
  ] در آمده‌ايد ، مگر داستان اهل سباء را در قرآن نخوانده‌ايد يا اگر خوانده‌ايد جز صداى خود يا ديگران چيزى از آن داستان دستگيرتان نشده است ؟ شما همانند آن كوه جامد هستيد كه از صدايى كه در آن منعكس مىشود ، آگاهى ندارد ، هوش كوه به معناى صدايى كه در آن منعكس شده است راهى ندارد . كوه جامد نه گوشى دارد و نه هوشى ، لذا اگر صدايى را در آن منعكس كنى ، آوازى شنيده مىشود و اگر خاموش شوى كوه هم خاموش خواهد گشت .\r\nخداوند متعال به قوم سبا قصرها و ايوانها و باغها و فراغت خاطرى عنايت فرموده بود ، آن تبه كاران سپاس نعمتهاى الهى را به جاى نياوردند ، در حق شناسى و وفا كمتر از سگ بودند ، زيرا وقتى كه از در يك خانه نانى به سگى بدهند ، سگ از روى وفا كمر خدمت به آن در و ساكنان خانه اش مىبندد ، پاسبان و نگهبانى آن در نموده ، روى گرداندن از آن در و خود را در اختيار ديگران قرار دادن را كفر و تباهى مىپندارد .\r\n","description":"","footnote":"","page_name":" 248 ","page_number":252},
  {"content":"\r\nاگر سگ بيگانه‌اى به سوى آن در بيايد ، حمله ور شده تاديبش مىكند و با تأديبى كه مىكند ، به سگ بيگانه مىگويد : بر گرد و برو به همان جايگاه اولى كه به تو نعمت داده و دلت را به گروگان گرفته است .\r\nاى آدم بىنوا تو هم كه از خود دل و اهل دل آب حيات نوشيدى و ديده گانت بينا گشت و غذاى هيجان روحانى و ناخود آگاهى معنوى خوردى ، چرا از دل و از اهل دل روىگردان شدى ؟ به كدامين علت در خانهء اولياء الله را كه تو را به كوى حقيقت رهنمون شده‌اند ، پشت سر گذاشته و از حرص و طمع به اين سو و آن سو مىدوى ؟ تو جوينده حقيقت نبودى كه به در خانهء ثروتمندان مىرفتى تا لقمه هايى از تريد پس مانده تناول كنى .\r\nچربى واقعى در آن غذا و در آن خانه است كه اگر آن را بخورى ، جان انسانيت فربه شود و بكمال در خور خود برسد و به اميد و آرزوى روحانيت نايل شوى .\r\n","description":"","footnote":"","page_name":" 249 ","page_number":253},
  {"content":"\r\n\r\nجمع آمدن اهل آفت هر صباحى بر در صومعهء عيسى عليه السلام جهت طلب شفا به دعاى او\r\n\r\n( ( 298 ) ) صومعهء عيسى است خوان اهل دل\r\nهان و هان اى مبتلا اين در مهل\r\n( ( 299 ) ) جمع گشتندى ز هر اطراف خلق\r\nاز ضرير و شل و لنگ و اهل دلق\r\n( ( 300 ) ) بر در آن صومعهء عيسى صباح\r\nتا به دم ايشان رهاند از جناح\r\n( ( 301 ) ) او چو فارغ گشتى از او راد خويش\r\nچاشتگه بيرون شدى آن خوب كيش\r\n( ( 302 ) ) جوق جوقه مبتلا ديدى نزار\r\nشسته بر در با اميد و انتظار\r\n( ( 303 ) ) پس دعا كردى و گفتى از خدا\r\nحاجت و مقصود جمله شد روا\r\n( ( 304 ) ) هين روان گرديد بىرنج و عنا\r\nسوى غفّارى و اكرام خدا\r\n( ( 305 ) ) جملگان چون اشترانِ بسته پاى\r\nكه گشايى زانوى ايشان به راى\r\n( ( 306 ) ) بىتوقف جمله شادان در امان\r\nاز دعاى او شدندى پا دوان\r\nجمله بىدرد و الم بىرنج و غم\r\nتن درست و شادمان و محترم\r\nسوى خانهء خويش گشتندى روان\r\nاز دم ميمون آن صاحب قران\r\n( ( 307 ) ) آزمودى تو بسى آفات خويش\r\nيافتى صحت از آن ياران كيش\r\n( ( 308 ) ) چند لنگىهاى تو رهوار شد\r\nچند جانت بىغم آزار شد\r\n( ( 309 ) ) تو مغفّل رشته‌اى بر پاى بند\r\nتا ز خود هم گم نگردى اى لوند\r\n( ( 310 ) ) ناسپاسىّ و فراموشىّ تو\r\nياد ناورد آن عسل نوشى تو\r\n( ( 311 ) ) لاجرم آن راه بر تو بسته شد\r\nچون دل اهل دل از تو خسته شد\r\n( ( 312 ) ) زودشان درياب و استغفار كن\r\nهمچون ابرى گريه هاى زار كن\r\n( ( 313 ) ) تا گلستانشان سوى تو بشكفد\r\nميوه هاى پخته بر خود واكفد\r\n( ( 314 ) ) هم بر آن در گرد و از سگ كم مباش\r\nبا سگ كهف ار شدستى خواجه تاش\r\n( ( 315 ) ) چون سگان هم مر سگان را ناصحاند\r\nكه دل اندر خانهء اول ببند\r\n( ( 316 ) ) اولين در را كه خوردى استخوان\r\nسخت گير و حق گزارى را ممان\r\n\r\n","description":"","footnote":"","page_name":" 250 ","page_number":254},
  {"content":"\r\n\r\n( ( 317 ) ) مىگزندش تا ز ادب آن جا رود\r\nدر مقام اولين مفلح شود\r\n( ( 318 ) ) مىگزندش كاى سگ طاغى برو\r\nبا ولىّ نعمتت ياغى مشو\r\n( ( 319 ) ) بر همان در همچو حلقه بسته باش\r\nپاسبان و چابك و برجسته باش\r\n( ( 320 ) ) صورت نقص وفاى ما مباش\r\nبىوفايى را مكن بىهوده فاش\r\n( ( 321 ) ) مر سگان را چون وفا آمد شعار\r\nرو سگان را ننگ و بد نامى ميار\r\n( ( 322 ) ) بىوفايى چون سگان را عار بود\r\nبىوفايى چون روا دارى نمود\r\n( ( 323 ) ) حق تعالى فخر آورد از وفا\r\nگفت من اوفى بعهد غيرنا\r\n( ( 324 ) ) بىوفايى دان وفا با ردّ حق\r\nبر حقوق حق ندارد كس سبق\r\nنور را هم نور شو با نار نار\r\nجاى گل گل باش و جاى خار خار\r\n( ( 325 ) ) حق مادر بعد از آن شد كان كريم\r\nكرد او را از جنين تو غريم\r\n( ( 326 ) ) صورتى كردت درون جسم او\r\nداد در حملت و را آرام و خو\r\n( ( 327 ) ) همچو جزء متصل ديد او تو را\r\nمتصل را كرد تدبيرش جدا\r\n( ( 328 ) ) حق هزاران صنعت و فن ساختست\r\nتا كه مادر بر تو مهر انداختست\r\n( ( 329 ) ) پس حق حق سابق از مادر بود\r\nهر كه آن حق را نداند خر بود\r\n( ( 330 ) ) آن كه مادر آفريد و ضرع و شير\r\nبا پدر كردش قرين آن خود بگير\r\n( ( 331 ) ) اى خداوند اى قديم احسان تو\r\nآن كه دانم وان كه نى هم آن تو\r\n( ( 332 ) ) تو بفرمودى كه حق را ياد كن\r\nز ان كه حق من نمىگردد كهن\r\n( ( 333 ) ) ياد كن لطفى كه كردم آن صبوح\r\nبا شما از حفظ در كشتى نوح\r\n( ( 334 ) ) اصل و اجداد شما را آن زمان\r\nداد از طوفان و از موجش امان\r\n( ( 335 ) ) آب آتش خو زمين بگرفته بود\r\nموج او مر اوج كُه را مىربود\r\n( ( 339 ) ) من ز سهو و بىوفايىها برى\r\nسوى من آيى گمان بد برى\r\n( ( 340 ) ) اين گمان بد بر آن جا بركه تو\r\nمىشوى در پيش همچون خود دو تو\r\n\r\n","description":"","footnote":"","page_name":" 251 ","page_number":255},
  {"content":"\r\n\r\n( ( 341 ) ) بس گرفتى يار و همراهان زفت\r\nگر تو را گويم كه كو ؟ گويى كه رفت\r\n( ( 342 ) ) يار نيكت رفت بر چرخ برين\r\nيار فسقت ماند در قعر زمين\r\n( ( 343 ) ) تو بماندى در ميانه همچنان\r\nبىمدد چون آتشى از كاروان\r\n( ( 344 ) ) دامن او گير اى يار دلير\r\nكاو منزّه باشد از بالا و زير\r\n( ( 345 ) ) نى چو عيسى سوى گردون بر شود\r\nنى چو قارون در زمين اندر رود\r\n( ( 346 ) ) با تو باشد در مكان و بىمكان\r\nچون بمانى از سرا و از دكان\r\n( ( 347 ) ) او بر آرد از كدورتها صفا\r\nمر جفاهاى تو را گيرد وفا\r\n( ( 348 ) ) چون جفا آرى فرستد گوشمال\r\nتا ز نقصان وا روى سوى كمال\r\n( ( 349 ) ) چون تو وردى ترك كردى در روش\r\nبر تو قبض آيد از رنج و تپش\r\nترك وردى كه كنى تو در زمان\r\nقبض و تاريكيت آيد نيك دان\r\n( ( 350 ) ) آن ادب كردن بود يعنى مكن\r\nهيچ تحويلى از آن عهد كهن\r\n( ( 351 ) ) پيش از آن كاين قبض زنجيرى شود\r\nاين كه دلگير است پا گيرى شود\r\n( ( 352 ) ) رنج معقولت شود محسوس و فاش\r\nتا نگيرى اين اشارتها بلاش\r\n( ( 353 ) ) در معانى قبضها دلگير شد\r\nقبضها بعد از اجل زنجير شد\r\n( ( 354 ) ) نعط من اعرض هنا عن ذكرنا\r\nعيشةً ضنكا و نحشر بالعمى\r\n( ( 355 ) ) دزد چون مال كسان را مىبرد\r\nقبض و دل تنگى دلش را مىخلد\r\n( ( 356 ) ) او همىگويد عجب اين قبض چيست\r\nقبض آن مظلوم كز شرّت گريست\r\n( ( 357 ) ) چون بدين قبض التفاتى كم كند\r\nباد اصرار آتشش را دم كند\r\n( ( 358 ) ) قبض دل قبض عوان شد لاجرم\r\nگشت محسوس آن معانى زد علم\r\n( ( 359 ) ) قبضها زندان شدست و چار ميخ\r\nقبض بيخ است و بر آرد شاخ بيخ\r\n( ( 360 ) ) بيخ پنهان بود و هم شد آشكار\r\nقبض و بسط اندرون بيخى شمار\r\n( ( 361 ) ) چون كه بيخش بد بود زودش بزن\r\nتا نرويد زشت خارى در چمن\r\n( ( 362 ) ) قبض ديدى چارهء آن قبض كن\r\nز انكه سرها جمله مىرويد ز بن\r\n\r\n","description":"","footnote":"","page_name":" 252 ","page_number":256},
  {"content":"\r\n\r\nبسط\r\n\r\n( ( 363 ) ) ديدى بسط خود را آب ده\r\nچون بر آمد ميوه با اصحاب ده\r\n\r\nآيه\r\n« فَإِذا رَكِبُوا فِي اَلْفُلْكِ دَعَوُا الله مُخْلِصِينَ لَه اَلدِّينَ فَلَمَّا نَجَّاهُمْ إِلَى اَلْبَرِّ إِذا هُمْ يُشْرِكُونَ 29 : 65 . » ( 1 )  ( وقتى كه در كشتى سوار شوند ، خدا را با اخلاص و نسبت دادن دين به او مىخوانند [ به دعا و نيايش مىپردازند 
  ] هنگامى كه خدا آنها را به خشكى نجات داد . ناگهان باز شرك مىورزند ) .\r\n« إِنَّ الله اِشْتَرى مِنَ اَلْمُؤْمِنِينَ أَنْفُسَهُمْ وَأَمْوالَهُمْ بِأَنَّ لَهُمُ اَلْجَنَّةَ يُقاتِلُونَ فِي سَبِيلِ الله فَيَقْتُلُونَ وَيُقْتَلُونَ وَعْداً عَلَيْه حَقًّا فِي اَلتَّوْراةِ وَاَلإِنْجِيلِ وَاَلْقُرْءانِ وَمَنْ أَوْفى بِعَهْدِه مِنَ الله فَاسْتَبْشِرُوا بِبَيْعِكُمُ اَلَّذِي بايَعْتُمْ بِه وَذلِكَ هُوَ اَلْفَوْزُ اَلْعَظِيمُ 9 : 111 . » ( 2 )  ( خداوند از مردم با ايمان ، نفوس و اموالشان را در مقابل بهشت خريده است آنان در راه خدا مىجنگند ، مىكشند و كشته مىشوند [ اين خريدارى 
  ] وعدهء حقى است كه خدا در تورات و انجيل و قرآن داده است ، كيست كه به عهد خود وفا كننده تر از خدا بوده باشد ، بشارت باد به شما در بارهء فروش جان و مالتان . آن معامله موفقيت بزرگى است ) .\r\n« وَمَنْ أَعْرَضَ عَنْ ذِكْرِي فَإِنَّ لَه مَعِيشَةً ضَنْكاً 20 : 124 . . . » ( 3 )  ( كسى كه از به ياد بودن من اعراض نمايد معيشت تنگ و كلافه كننده نصيبش خواهد گشت . )\r\n","description":"","footnote":" ( 1 ) سوره العنكبوت ، آيهء 65 . .  ( 2 ) سوره التوبة ، آيهء 111 . .  ( 3 ) سوره طه ، آيهء 124 . . ","page_name":" 253 ","page_number":257},
  {"content":"\r\n\r\n\r\n( ( 309 ) ) تو مغفّل ريشه‌اى بر پاى بند\r\nتا ز خود هم گم نگردى اى لوند\r\n\r\nيك زنجير هم به پاى خود ببنديد تا خودتان را گم نكنيد\r\nاين انسان كه موجودى عاقل و انديشمند و باهوش و با قريحه و داراى حافظه‌اى است كه مىتواند يك ميليون ميليارد اطلاع ثبت كند ، اين انسان كه يك پايش در كوچكترين كوانتم ( كوچكترين مقادير آتمها ) و پاى ديگرش به كهكشانها دراز مىشود ، خودش را گم مىكند خودش را گم مىكند ؟ معناى اين جمله اين است كه هر انسانى اولا خودش را پيدا مىكند و سپس از دست مىدهد .\r\nبلى كمتر كسى هست كه حد اقل يك شناسايى اجمالى در بارهء خودش نداشته باشد ، اكثريت آدميان حد اقل براى تفسير لذايذ و آلامى كه در اين دنيا با آنها سر و كار دارد خودى براى خود دريافته‌اند ، اينان اگر همين خود ابتدايى را مورد توجه و اهميت قرار بدهند ، مانند باغبانى كه به دانهء صحيح و سالم اهميت قائل شده آن را مىپروراند ، حركت و كوشش در بارهء تربيت آن خود ابتدايى داشته باشند ، بدون ترديد مىتوانند آن خود را عالىتر نموده و بارورش بسازند ، و ليكن درد بىدرمان بشرى آن است كه حتى اين خود ابتدايى را هم گم مىكند و بفراموشى مىسپارد ، اگر به اين حقيقت توجه كنيم كه هيچ يك از جانوران از آن خود يا مجموع غرايز ماشينى كه دارند غفلت نمىورزند و آن را گم نمىكنند ، حكمت الهى آن آيه كه مىگويد : . . . بل هم اضل . . . ( بلكه آن مردم كه خود را گم كرده‌اند از چهار پايان نيز گمراه ترند ) روشن خواهد گشت .\r\n","description":"","footnote":"","page_name":" 254 ","page_number":258},
  {"content":"\r\n\r\n\r\n( ( 324 ) ) بىوفايى دان وفا با ردّ حق\r\nبر حقوق حق ندارد كس سبق\r\n\r\nمهر و وفا به آنان كه به حقوق خداوندى وفا نكرده‌اند بدترين بىوفايى است\r\nاين همان مسئلهء حساس و فوق العاده با اهميت است كه شايد در همهء دورانهاى تاريخ بشرى افكار بزرگ را به خود مشغول داشته است .\r\nدر مقابل آن كوته بينان سود جو و خود پرست كه مىگويند : انسان حيوانى است لذت جو و فرار كننده از درد و ناگوارى ، بنا بر اين جز رسيدن به لذت و فرار از ضرر انگيزهء منطقى ديگرى وجود ندارد كه فردى از انسان بفرد ديگر يا به اجتماع مهر و وفا بورزد و گامى به سود او بر دارد ، گروهى گام فراتر نهاده مىگويند :\r\nانسان از آن جهت كه انسان است بايستى مورد مهر و علاقه قرار بگيرد . براى اثبات محبوبيت ذاتى انسان هزاران كتاب تاليف و سخنرانىها ايراد و جنب و جوش عجيب نشان داده مىشود ، اگر آنان ما را متهم نسازند و نگويند : ما يكى از بد بينان به عالم بشريت هستيم ، صراحتا مىگوييم : تا كنون حتى يك جملهء مختصر هم به عنوان دليل قانع كننده به اين اصل كه « چون انسان انسان است پس بايد به او مهر ورزيد » گفته نشده است .\r\nاصل مزبور يا براى خود نمايى است ، يا از ساده لوحى سرچشمه مىگيرد و يا تقليد كورانه از حماسه هاى پيش روانى است كه بدون سلاح « انسان را دوست بداريد چون انسان است » نمىتوانستند راهى براى موقعيت خود هموار كنند و يا ناشى از احساساتى است كه صدها نوع عالىتر از آن احساسات را يك منطق واقع بينانه در يك لحظه متلاشى مىكند .\r\n","description":"","footnote":"","page_name":" 255 ","page_number":259},
  {"content":"\r\nما به نوبت خود به اين حقيقت اصرار خواهيم ورزيد ، تا انسان را به عنوان يك موجود وابسته به خدا نپذيريم هيچ يك از حماسه هاى فيلسوفانه يا شاعرانه و يا اخلاقى ، توانايى اثبات لزوم مهر و وفا را براى انسان نخواهد داشت . مهر چيست ؟ وفا كدام است ؟ روابط طبيعى چند روز زندگى ، پديده هاى بىاساس و زود گذرى را ( چه پديده هاى مثبت مانند محبت و وفا و چه پديده هاى منفى مانند كينه و بىوفايى ) براى اين موجود بىپشتيبان مطرح مىسازد كه با شرايطى به وجود مىآيند و با فقدان همان شرايط از بين مىروند .\r\nكدامين حماسهء انسان دوستى است كه بتواند پاسخگوى خون بازان خون آشام بشرى باشد كه حاضر شده‌اند حتى براى سود آورى بيشتر آزادى و خون و مال و جان بشرى را هم در معرض خريدارى در آورند بدتر از اين حماسه بافى آن خيال پردازىها است كه مىگويد : « انسان را دوست بداريد اگر چه هرگز خود را به عنوان يك موجود متعهد قبول نكند » ، « انسان را تعظيم و تمجيد كنيد ، اگر چه هيچ عظمتى براى او مطرح نباشد » ، « به انسان وفا كنيد اگر چه خود عهد و وفايى را نپذيرد ) ) ، » در بارهء انسان محاسبه داشته باشيد اگر چه خود او در بارهء اصل موقعيتش در جهان هستى و ارتباطش با مبدا اعلى محاسبه‌اى نداشته باشد . » همين دستورات و توصيه هاى بىاساس بوده است كه هر گونه منطق انسانها را در بارهء خويشتن خنثى و بىنتيجه گذاشته است .\r\nالبته اشتباه نشود كه ما همهء انسانهايى را كه ارتباطى با موجود برتر ندارند ، محكوم مىكنيم ، زيرا مادامى كه انسان قيافهء وجدان ضد وجدان و روش منفى از روى تعمد بر خود نگيرد ، از آن جهت كه انسان است داراى هستهء اصلى ارزش انسانى مىباشد ، بلكه روى سخن با كسانى است كه حد اقل به احتمال لزوم برقرارى رابطه با خدا و تعهد در مقابل او هيچ ارزشى قائل نيستند و حتى اگر بتوانند با مقدارى از گمان و اصطلاح آن احتمال را كه جدى احتمالات براى انسانها است ناديده مىگيرند . آن چه كه\r\n","description":"","footnote":"","page_name":" 256 ","page_number":260},
  {"content":"\r\n\r\nشايستهء يك رهبرى فكرى است نمىگويد : « انسان را دوست بداريد چون انسان است » بلكه مىگويد :\r\n« انسان را دوست بداريد و به او مهر و وفا بورزيد چون ، ساختهء دست تواناى الهى و در مقابل او متعهد است » و به اين فورمول قناعت نورزد ، بلكه تمام جديت خود را مصروف بسازد كه وابستگى انسانها را به خدا و تعهدشان را در مقابل آن موجود برتر به آنان قابل درك بسازد .\r\n\r\n( ( 340 ) ) اين گمان بد بدان جا بر كه تو\r\nمىشوى در پيش همچون خود دو تو\r\n\r\nموقعى به خودتان بد بين و بد گمان باشيد كه در مقابل انسانى مانند خودتان سر تسليم فرود مىآوريد\r\nوقيحترين قيافهء دو انسان موقعى نمودار مىشود كه يكى از آن دو سر تسليم فرود مىآورد و در مقابل ديگرى خم مىشود و به زانو در مىافتد و آن ديگرى هم اين شكست نابود كننده را از اولى مىپذيرد و دل خوش مىگردد . چه مىتوان گفت در بارهء كسى كه براى پشيزى از مال يا براى به دست آوردن سر بلندى ، به گروهى مردم احمق مانند خودش ، كرنش مىكند فراموش مىكند كه انسان است و نمونه‌اى از عظمت و كبرياى خداوندى در درون او بنام روح وجود دارد ، سر در مقابل يك جانور ديگر بنام انسان فرود مىآورد ؟ شايد واقعيت اين طور باشد كه بايد به حال آن تيره بخت پليد گريست كه از سرمايهء عظمت و كبرياى خداوندى كه در نهادش وجود دارد ، روىگردان شده و در مقابل يك موجود مانند خويش بكرنش در مىآيد .\r\nچه روح بزرگى دارد مردى كه شكست شخصيت و خم شدن قامتهاى ديگران را در مقابل خود شكستى براى خويشتن احساس كند چه سربلند است آن انسان كه پايين افتادن سرهاى آدميان را در رو در رويش سقوط خويشتن را به خاك مذلت تلقى\r\n","description":"","footnote":"","page_name":" 257 ","page_number":261},
  {"content":"\r\nكند و بگويد : وظيفهء من سربلند كردن شما است ، نه پايين انداختن سرهاى آدميان . على بن ابى طالب عليه السلام در جملاتى از نهج البلاغه موضوع بحث را چنين مطرح فرموده است :\r\n« ان من حق من عظم جلال الله فى نفسه و جل موضعه من قلبه ، ان يصغر عنده لعظم ذلك - كل ما سواه . و ان احق من كان كذلك لمن عظمت نعمة الله عليه و لطف احسانه إليه ، فانه لم تعظم نعمة الله على احد الا ازداد حق الله عليه عظما . و ان من اسخف حالات الولاة عند صالح الناس ان يظن به هم حب الفخر و يوضع أمرهم على الكبر و قد كرهت ان يكون جال فى ظنكم انى احب الاطراء و استماع الثناء و لست - به حمد الله - كذلك ، و لو كنت احب ان يقال ذلك لتركته انحطاطا لله سبحانه عن تناول ما هو احق به من العظمة و الكبرياء . و ربما استحلى الناس الثناء بعد البلاء فلا تثنوا علي بجميل ، ثناء لاخراجى نفسى الى الله و اليكم من التقية فى حقوق لم افرغ من ادائها و فرائض لا بد من إمضائها فلا تكلمونى بما تكلم به الجبابره و لا تحفظوا منى بما ، يتحفظ به عند اهل البادرة و لا تخالطونى بالمصانعه و لا تظنوا بي استثقالا فى حق قيل لى و لا التماس اعظام لنفسى ، فانه من استثقل الحق ان يقال له او العدل ان يعرض عليه كان العمل بهما اثقل عليه . . . فانما انا و أنتم عبيد مملوكون لرب لا رب غيره يملك منا ما لا تملك من انفسنا . . . » ( 1 )  جملات فوق پس از تعريف و تمجيدى است كه شخصى در بارهء امير المؤمنين كرده و خدمات و كوششها و خلوص نيت امير المؤمنين عليه السلام را ستوده بود . ترجمهء جملات فوق به قرار ذيل است :\r\n( براى كسى كه جلال و عظمت خداوندى در دلش بزرگ تلقى شده است ،\r\n","description":"","footnote":" ( 1 ) نهج البلاغه ، ج 2 ، ص 226 و 227 . . ","page_name":" 258 ","page_number":262},
  {"content":"\r\nشايسته است كه جز خدا همه هستى در نزد او ناچيز بنمايد . شايسته ترين فرد به اين حالت روحانى - الهى ، كسى است كه نعمت خداوندى براى او بزرگ و احسانش براى او لطيف و عالى مىباشد .\r\nاصل اين است كه هر كسى كه نعمت خداوندى براى او زياد بوده باشد ، حق خداوندى نيز براى او با عظمتتر خواهد بود .\r\nبدترين حالات متصديان امور از نظر سبك مغزى در نزد راد مردان جامعه ، حالتى است كه گمان كنند و بر آنها ثابت شود كه پيش روان جامعه به افتخار و خود نمايى ، علاقه مند و مشتاق بوده و موقعيتى كه دارند ، آنان را در تكبر غوطه ور ساخته است .\r\nمن اكراه دارم از اين كه در مغز شما جولان كند كه من توصيف و تمجيد و سپاس گزارى را دوست دارم ، سپاس خدا را كه من چنين نيستم - اگر هم ممنونيت و ستايش را از نظر تمايلات طبيعى دوست مىداشتم ، به طور حتم ، به جهت پستى جلب ستايش مردم در مقابل عظمت و كبرياى الهى ، رهايش مىكردم و از خود دور مىساختم آرى ، افراد فراوانى پيدا مىشوند كه پس از تحمل سختىهاى آزمايش و انجام وظيفه ، طعم سپاس گزارى و ستايش مردم ، براى آنان شيرين جلوه مىكند ، ولى من از شما مىخواهم كه موقعى كه من نفس خود را در حال رو به خدا و رو به شما آمادهء اداى حقوق نموده‌ام و هنوز از احقاق آن حقوق فارغ نشده‌ام و همچنين به جهت انجام تكاليف كه بايد آنها را به جاى آورد ، سپاس گزارم نباشيد و ستايشم نكنيد .\r\nبه آن نوع كه با گردن كشان دنيا صحبت مىكنيد با من به گفتگو نپردازيد .\r\nبدان ترتيب كه در مقابل مردان و رؤساى خشمگين و مهيب خويشتن دارى مىكنيد و به آنها تسليم مىشويد با من خويشتن دارى نكنيد . آميزشتان با من تصنعى نباشد . هرگز گمان مبريد كه در مقابل حقى كه به من گفته شود ، سنگينى خواهم كرد و با بزرگ داشت نفس خويش در مقابل حق مقاومت خواهم كرد ، زيرا كسى كه در پيشگاه حقيقتى كه به او گفته مىشود و عدالتى كه به او عرضه مىگردد ، سر سنگينى كند .\r\n","description":"","footnote":"","page_name":" 259 ","page_number":263},
  {"content":"\r\nترديدى نيست كه عمل به حق و عدالت براى او سنگينتر خواهد بود . جز اين نيست كه من و شما ، همهء انسانها مملوك آن خدا هستيم كه بجز او خدايى نيست . خدايى كه مالكيتى در بارهء موجوديت ما دارد كه ما خود از آن مالكيت بىبهره مىباشيم ) .\r\nاين داستان كوچك را هم مورد توجه قرار بدهيم :\r\n« و قال ( على ) عليه السلام و قد لقيه عند مسيره الى الشام دهاقين الانبار فترجلوا له و اشتدوا بين يديه ، فقال ما هذا الذى صنعتموه ؟ فقالوا خلق منا نعظم به امراءنا ، فقال : و الله ما ينتفع بهذا أمراؤكم ، و انكم لتشقون على انفسكم فى دنيا كم و تشقون به فى آخرتكم ، و ما اخسر المشقة وراءها العقاب و اربح الدعة معها الامان من النار . » ( 1 )  ( موقعى كه امير المؤمنين عليه السلام به طرف شام عبور مىكرد ، روستاييان انبار از [ شهريست در نزديكى بغداد 
  ] اسبهاى خود پياده شدند و دسته جمعى به هيجان شديد در مقابل على عليه السلام پرداختند . امير المؤمنين فرمود : اين چه كارى است كه مىكنيد ؟ گفتند : اين رفتارى است كه ما با امراى خود انجام مىدهيم . امير المؤمنين فرمود : سوگند به خدا اين رفتار ذلت بار كه شما را در مقابل امرا پست مىكند ، سودى به حال آنها ندارد ، شما با اين كرنش و تملق و خود شكنى خودتان را در دنيا به مشقت مىاندازيد و در آخرت هم به شقاوت دچار خواهيد گشت . چه خسارتى بالاتر از تحمل مشقتى كه عذاب در دنبالش خواهد آمد . چه قدر سودمند است آسودگى از تكلفات كه در دنبالش امان از آتش وجود دارد ) .\r\nدر بارهء موضوع مورد بحث داستان ديگرى از امير المؤمنين عليه السلام ديده مىشود كه فوق العاده جالب است :\r\nمسعدة بن صدقه از امام صادق عليه السلام نقل كرده است كه امير المؤمنين عليه السلام\r\n","description":"","footnote":" ( 1 ) نهج البلاغه ، ج 3 ، ص 160 ، الكتب و الرسائل . . ","page_name":" 260 ","page_number":264},
  {"content":"\r\nمقدار پنج وسق از خرماى بغيبغه به مردى فرستاد ، آن مرد كسى بود كه داراى احسان و كرامت طبع داشت ، نه از على عليه السلام تقاضايى مىكرد و نه از ديگران . مردى در آن جا بود ، گفت يا امير المؤمنين ، آن شخص كه از شما سؤال نكرده بود ، چرا خرما را به او فرستادى ؟ به اضافهء اين كه يك وسق براى او كفايت مىكرد حضرت فرمود : خداوند امثال تو را در جامعهء با ايمان زياد نكند ، من مىدهم ، تو بخل مىورزى اگر من آن چه را كه مورد اميدوارى او است پس از سؤال به او بدهم ، چيزى به او نداده‌ام ، بلكه قيمت چيزى را كه از او گرفته‌ام ، پرداخت كرده‌ام ، زيرا اگر صبر كنم تا او سؤال كند ، در حقيقت وادارش كرده‌ام كه آب آن رويش را به من ص بدهد كه در موقع عبادت و پرستش به خداى خود و خداى من به خاك مىسايد . ( 1 )  براى اصلاح رابطهء فرمانده و فرمانبر ، پيش رو و دنباله رو ، راهبر و راهرو كه براى ابد ، يكى بالا و ديگرى در پايين قرار خواهد گرفت ، هيچ فورمولى شايسته تر و منطقىتر از آن چه كه از امير المؤمنين عليه السلام نقل كرديم وجود ندارد ، زيرا بالا و پايين خود به خود تسليم و كرنش را ايجاد مىكند . آن فقط خدا و پذيرش اشتراك انسانها در بندگى به او است كه مقتضاى طبيعى دو مفهوم فوق را از آن دو بر كنار نموده ، به شكل دو پديدهء قرار دادى مىآورد كه براى تنظيم امور زندگانى مقرر شده است .\r\nدر آن مورد كه بالا و پايين جنبهء روحى دارد ، مانند مربيان و تربيت شدگان روحى دو پديدهء مزبور حقيقت ديگرى دارد ، زيرا تربيت و فرماندهى روحانى نه تنها به تسليم و سر فرود آوردن طبيعى شخصيت نيازمند نيست ، بلكه هدف اساسى تربيت مزبور ايجاد شخصيت براى انسان و مبارزه با سر شكستگى و بردگى به ديگران است .\r\nهنگامى كه دانشمندان اخلاقى و علوم اجتماعى در صدد شمارش دردهاى اجتماع بر مىآيند ، اغلب اين جنايت بزرگ را مورد اهميت قرار نمىدهند كه تا\r\n","description":"","footnote":" ( 1 ) وسائل الشيعة ، ج 2 ، ص 118 . . ","page_name":" 261 ","page_number":265},
  {"content":"\r\n\r\nسرهايى براى تملق و چاپلوسى فرود نيايد ، هزاران گردنهاى بىگناه را طناب دار نمىفشارد . آن دستها كه براى كرنش به سينه گذاشته مىشود ، هزاران دست و سينه و پا را متلاشى ساخته به زير خاك روانه مىسازد .\r\nآن چشمها كه براى تسليم شخصيت ، حركات مسلوب الاختيار نشان مىدهد ، آن زبانها كه براى تسليم شخصيت بلى بلىها راه مىاندازد ، آن گوشها كه جز موج فرمان معبود ساختگى را به خود راه نمىدهد ، آرى درست اين چشمان و زبانها و گوشها است كه ديگران را كور و لال و كر مىكند .\r\n\r\n( ( 342 ) ) يار نيكت رفت بر چرخ برين\r\nيار فسقت ماند در قعر زمين\r\n( ( 343 ) ) تو بماندى در ميانه همچنان\r\nبىمدد چون آتشى از كاروان\r\n\r\nاز آن در رانده از اين در مانده ، بسوز و تباه شو\r\nبيت اول از دو بيت فوق يكى از دو طرف راه سقوط در سيه چال را تعيين مىكند كه نبايستى به آن نزديك شد - لذا براى تصحيح عنوانى كه براى مبحث بيان كرديم ، بايد يكى از دو احتمال را در بيت اول بپذيريم : احتمال يكم - اين كه مردم در پيرامون تو به دو قسمت شدند و رفتند : قسمت اول راه تكامل را پيش گرفتند و قسمت دوم راه فسق و تباهى را . اين قسمت اگر چه به سيه چال سقوط سرازير شدند ، ولى حد اقل در اين زندگانى مادى مانند جانوران پست به لذايذ شخصى دست يافته و چند روز زندگى را خوش گذرانيدند . تو نه راه تكامل را پيش گرفتى و نه از لذايذ موقت دنيا بهره بردارى كردى . تو مشمول اين آيهء شريفه هستى كه مىگويد :\r\n« . . . خَسِرَ اَلدُّنْيا وَاَلآخِرَةَ ذلِكَ هُوَ اَلْخُسْرانُ اَلْمُبِينُ 22 : 11 . » ( 1 )  ( زيانكار دنيا و آخرت اين است زيانكارى آشكار ) . احتمال دوم - اين است كه\r\n","description":"","footnote":" ( 1 ) سوره الحج ، آيهء 11 . . ","page_name":" 262 ","page_number":266},
  {"content":"\r\nبيت اول مضمون مستقلى را در بر دارد و بيت دوم يك اصل كلى را گوشزد مىكند ، ولى با نظر دقيق احتمال اول مناسبتر به نظر مىرسد و به هر تقدير مضمون بيت دوم يكى از عالىترين مطالب را بيان مىدارد كه به طور اختصار به شرح و تحليل آن مىپردازيم :\r\nاگر بتوانيم مجموع تاريخ بشرى را به يك قافلهء خود آگاه تشبيه كنيم ، حقيقتى را كه جلال الدين بيان مىكند ، به اين صورت در مىآيد :\r\nقافلهء بشرى مبدئى دارد و پايانى ، آغازى دارد و انجامى ، هر فردى كه در اين كاروان پر معنى شركت كرده و با آنها به راه افتاده است ، بايد به دو طرف اين سلسلهء طولانى متوجه باشد و موقعيت واقعى خود را دريابد ، ولى متأسفانه جريان امور قافلهء مزبور غير از آن است كه ما تصور مىكنيم ، زيرا همواره عدهء كمى بوده‌اند كه از هدف حركت مجموع قافله هدفى براى خود تعيين كرده و هشيارانه قدم برداشته‌اند . اكثريت افراد جزء ناخود آگاه كاروان بشريتاند ، زنگ قافله نواخته مىشود ، راه مىافتند ، خنده‌اى دسته جمعى مىبينند ، مىخندند ، گريه‌اى را مىشنوند مىگريند ، بدون اين كه بدانند چه مىكنند ، مىايستند و مىنشينند و بر مىخيزند ، چند نفر در كاروان گلاويز مىشوند ، اينان هم ناخود آگاه بجنگ مىپردازند و . . . خلاصه :\r\n\r\nبر خيالى صلحشان و جنگشان\r\nبر خيالى نامشان و ننگشان\r\n\r\nاين بىنوايان نمىروند ، بلكه آنان را مىبرند ، اين آلات حركتى ندارند ، بلكه آنها را تحريك مىكنند ، نمىنشينند بلكه آنان را مىنشانند ، پروانهء زندگى و مرگشان احتياج به امضا دارد . پس اينان همان ذغالها و هيزمها هستند كه هر وقت قافله سالاران سود جو براى استراحت بنشينند ، آنان را مىسوزانند و هنوز بقاياى بر افروختگى آنان از بين نرفته ، قافله راه خود را پيش مىگيرد و باد و باران و ساير عوامل تخريب كننده ، بساط آن بر افروختهء باقيمانده را هم برمى چينند .\r\nاگر اين بلا تكليفى مربوط به خود انسان بوده باشد ، يعنى با داشتن توانايى و اختيار خود را به صورت چوب و ذغال در آورد كه با دل خواه قافله سالاران خواهد سوخت\r\n","description":"","footnote":"","page_name":" 263 ","page_number":267},
  {"content":"\r\n\r\nدر اين صورت تلختر و مرگبارتر از صورت اولى خواهد بود . بياييد به نداى خروشان وجدان خود پاسخ مثبت بدهيم ، وجدان مىگويد : در ميان اين همه واقعيات و حقايق خود را در بيابان بلا تكليفى سر در گم نكنيد ، اگر احساس كرديد كه حركت شما از مبدئى نيرو گرفته است ، بدانيد كه هدف و پايانى براى وجود شما هست و بايستى به سوى آن حركت كنيد .\r\nموجودى به نام انسان وابسته به مبدا و منتهى ، آن گاه خود را آزاد ديدن و بلا تكليف ساختن اين است تناقض غير قابل حل و فصل .\r\n\r\n( ( 359 ) ) قبضها زندان شده ست و چار ميخ\r\nقبض بيخ است و بر آرد شاخ بيخ\r\n\r\nبحثى در انقباض و انبساط روحى\r\nقطب الدين عبادى در توضيح دو پديدهء قبض و بسط روحى چنين مىگويد :\r\n« بدان كه بسط و قبض دو حالت است كه بر دل بندگان مىدرآيد ، يكى مانند روز كه دل را حركت و بشر و بشاشت دهد ، تا چون دل در قبض افتد چنان منطوى گردد كه باريك كاه و برگ نتواند كشيد و چون در بسط افتد چندان انتشار و انفساخ يابد كه هر دو جهان در وى پديد نيايد و قبض دلها از قهر و مكر است و بسط از لطف و كرم و تلون احوال روندگان از اين دو حالت تولد مىكند و سبب قبض و بسط وقتى خوف و رجا باشد و وقتى ظن و يقين ، وقتى فترت و قربت و وقتى حرص و قناعت ، وقتى هجر و وصل و وقتى سبب پنهان شود چنان كه مستور گردد ، رونده بداند كه قبض و بسط بدان ماند كه ابرى در روى آسمان آيد و ابر كه منقشع [ متفرق و از بين رفتن 
  ] گردد و ابر بىسببى نباشد ، لكن سبب پوشيده تر باشد . لطف و قهر و كرم و مكر و آن قبض و بسط ، اما نفسانى و اما دنياوى و اما آخرتى و اما الهى و چون بصيرت بكمال رسد و حقايق معرفت مكشوف شود و قبض مغلوب بماند و بسط غالب و منتشر گردد و در جمله\r\n","description":"","footnote":"","page_name":" 264 ","page_number":268},
  {"content":"\r\nباسط و قابض خداوند است و دل رونده محل اين دو خصلت است و چون حقيقت دل ظاهر گردد و تلوين به تمكن مبدل شود ، حكم دگرگون باشد ، و الله اعلم . » ( 1 )  مطالبى را كه مىتوان از بيانات فوق در بارهء قبض و بسط استخراج كرد بقرار زير است :\r\n1 - قبض و بست دو حال مختلف است كه به درون آدمى عارض مىشود .\r\n2 - محل عروض اين دو حالت قلب است نه مغز .\r\n3 - بسط گشايش و روشنايى است كه دل را وادار به حركت و هيجان و شادى و نشاط مىنمايد .\r\n4 - قبض عبارت است از گرفتگى و حالت در هم پيچيدگى دل .\r\n5 - خاصيت قبض اين است كه وقتى به دل آدمى عارض مىشود ، بقدرى طاقت و ناچيز مىشود كه حتى از تحمل بارى به اندازه يك كاه يا يك برگ سرباز مىزند .\r\n6 - خاصيت بسط آن است كه دل انسانى در آن حالت چنان گسترش و عظمت و نيرو به خود مىگيرد كه اگر هر دو جهان را در آن جاى بدهند ، براى دل قابل اهميت و توجه نمىگردد .\r\n7 - اسباب و علل قبض : قهر و كينه و مكر پردازى است . گاهى هم عامل قبض ، خوف و گمان و سستى و يا دورى از مقصود و حرص و هجران مىباشد .\r\n8 - اسباب و علل بسط : لطف و كرم و گاهى رجاء و يقين و تقرب به مقصود و قناعت و وصال مىباشد .\r\n9 - گاهى عوامل قبض و بسط بر خود انسان پوشيده است و گمان مىكنيد كه يكى از آن دو حالت كه به او عارض شده است ، بىعلت است ، ولى به طور حتم آن حالت علتى دارد كه به او مخفى است ، زيرا عوامل اساسى قبض و بسط ( قهر و مكر و لطف\r\n","description":"","footnote":" ( 1 ) التصفيه فى احوال المتصوفه ، قطب الدين ابو المظفر منصور بن اردشير العبادى به تصحيح دكتر غلامحسين يوسفى ، ص 191 و 192 . . ","page_name":" 265 ","page_number":269},
  {"content":"\r\n\r\nو كرم ) دقايق بسيار ظريف و نامحسوس دارد كه براى انسان در حالت عادى قابل درك نيستند .\r\n10 - مىتوان دل انسانى را در حال عروض قبض به هوا تشبيه كرد كه ابرى در آن به وجود آمده است و بسط موقعى است كه در فضاى دل انسانى ابرى وجود نداشته باشد .\r\n11 - قبض عارض بر دل بدون علت نيست ، نهايت اين است كه علل به وجود آورندهء آن مختلف است :\r\nروانى ، دنيوى ، اخروى ، الهى .\r\n12 - هر اندازه كه بينايى درونى انسان افزايش يابد و به كمال مطلوب نزديكتر شود و حقايق معرفت بر او مكشوفتر گردد ، قبض كاهش پيدا مىكند و بسط افزايش مىيابد .\r\n13 - به وجود آورندهء قبض و بسط خدا است و محل آن دو قلب انسان است كه در جريان دايمى است .\r\n14 - در آن هنگام كه حقيقت دل ظاهر شود و تلون و دگرگونىهاى پى در پى قلب ، به تمكن و آرامش مبدل شود ، قلب آدمى در ما فوق قبض و بسط قرار مىگيرد . اين مطالب چهارده گانه اگر عنوان انحصارى نداشته باشد ، بسيار متين و ارزنده و درون انسان قابل مشاهده است ، ولى در موضوع قبض و بسط مسائل مشروحترى وجود دارد كه مخصوصاً از جنبهء روانى قابل اهميت زيادى است و اكنون چند مسئله را مطرح مىكنيم :\r\nمسئلهء يكم - انبساط روانى و شكفتگى آن\r\nهمانطور كه قطب الدين گفته است ، روان آدمى در حال بسط خواص شگفت انگيزى پيدا مىكند كه انسان با نظر به حالات ديگر روان گمان مىكند كه به كلى تغيير ماهيت داده است ، اگر درست توجه داشته باشيم ، در آن موقع كه انبساط روانى به حد اعلا مىرسد ، حتى خود مفهوم گشايش و انبساط هم از ديدگاه روان دور\r\n","description":"","footnote":"","page_name":" 266 ","page_number":270},
  {"content":"\r\n\r\nمىشود ، اگر بخواهد در آن حال توجه داشته باشد كه پديده گشايش روانى به او دست داده است ، نوعى از فشار لطيف و گرفتگى ظريف در خود احساس مىكند .\r\nما از تعريف منطقى و صحيح اين پديدهء فوق العاده عجيب ناتوانيم و تا كسى اين حالت را در خود نيابد ، هر بيانى كه براى توضيحش در اختيار آن شخص گذاشته شود ، اگر چه رساترين بيان بوده باشد ، خنثى و بىنتيجه خواهد بود . از يك نظر مىتوان گفت :\r\nاين پديده همراه با احساس آزادى مطلق است كه روح آدمى هيچ بند و زنجيرى نه تنها در دست و پاى خود ، بلكه حتى در جهان هستى هم قيد و شرطى نمىبيند .\r\nشايد هم ماهيت روح در اين لحظات تا حدودى مىتواند خود را دريابد . اين همان آزادى مطلق است در زمينهء مثبت هستى ، به اين معنا كه روح در اين حالت در وضع عدم احساس به سر نمىبرد ، بلكه در احساسى هيجان انگيز ما فوق درك و احساسات جزئى وابسته به طبيعت و شئون آن ، قرار گرفته است .\r\nماده وجود دارد ، حركت هم وجود دارد ، قوانين حاكمه بر آنها هم واقعيت دارد ، اما به اصطلاح معمولى روح از سطح بالاترى به آنها مىنگرد و طعم واحدى از آنها مىچشد .\r\nدر آن حالات از عشق كه احساس و منطق عقلانى هماهنگ گشته‌اند ، اين گونه انبساط در عالىترين مراحل خود بروز مىكند . عشق احساساتى و عاطفى تنها مانند ارتباط رياضى مغز با كميتها سد راه انبساط عالى است ، اگر چه ممكن است همان عشق و ارتباط رياضى در مقدمات و عوامل انبساط قرار بگيرد .\r\nمسئلهء دوم - نسبيت انبساط روانى\r\nدر پديدهء انبساط روانى مانند ساير پديده هاى روانى با نسبيت روبه رو هستيم . به طور عمده از سه جهت انبساطهاى روانى محكوم به نسبيت مىباشد :\r\n","description":"","footnote":"","page_name":" 267 ","page_number":271},
  {"content":"\r\n\r\nجهت يكم - عوامل به وجود آورندهء آن - مانند عوامل فيزيولوژيكى و روانى شخصى و نوعى ، موقت و دايمى ، شديد و ضعيف ، خالص و مختلط .\r\nجهت دوم - عناصر اساسى شخصيت انسان ، بدان جهت كه اين عناصر در اشخاص مختلف است ، لذا بروز انبساطها در اشخاص از نظر تماس با حوادث انسانى و رويدادهاى طبيعى گوناگون مىباشد . جهت سوم - كمال و نقص شخصيت ، كسانى كه نتوانسته‌اند از جاذبهء خود طبيعى خود را رها كنند ، انبساطى شايستهء خود طبيعى دارند ، مثلًا با به دست آوردن مقدارى ثروت يا مقام خود را در ما فوق جهانى احساس مىكنند كه زير بنايش پول يا مقام است و اگر هم زير بناهاى ديگر از نظرشان خطور كند ، جز يك مشت موضوعات طفيلى چيز ديگرى نيستند ، كسى كه عاشق دانستن است ، هنگامى كه يك مجهول براى او حل مىشود ، به شرط آن كه حل آن مجهول را براى خود حياتى تلقى نمايد ، انبساط روانى و شكفتگى آن به سراغش خواهد آمد .\r\nافرادى كه توانسته‌اند از خود طبيعى رهايى پيدا كنند ، به همان مقدارى كه از آن خود فاصله گرفته و گام بالاتر گذاشته‌اند ، انبساط و شكفتگى روانى شان پر معناتر و عالىتر مىباشد . مسئلهء سوم را كه ذيلا مطرح مىكنيم مىتواند روشنايى قابل توجهى به ريشهء اساسى انبساط و همين مسئلهء دوم بيندازد :\r\nمسئلهء سوم - ريشهء اساسى انبساط و شكفتگى روانى و انقباض آن\r\nبه نظر مىرسد كه انقباض و انبساط دو پديدهء فوق العاده مهمى است كه جريان دايمى روح را به سوى هدفها كاملًا اثبات مىكند .\r\nبراى كسى كه هدفى در زندگانى مطرح نيست ، يا انقباض و انبساطى وجود ندارد ، يا نوعى از آن دو پديده براى او مطرح مىشود كه شبيه به شاديها و اندوه هاى معمولى است . هر وقت كه روح انسانى در حركت دايمىاش هدفى را منظور قرار بدهد و اشتياق جدى به وصول به آن هدف را داشته باشد ، اگر در حركت به سوى هدف به\r\n","description":"","footnote":"","page_name":" 268 ","page_number":272},
  {"content":"\r\nمانعى برسد ، مشغول تقلا مىگردد ، اگر توانست آن مانع را بر كنار كند ، حالت انبساط روى مىدهد و اگر نتوانست مانع را از پيش پاى خود بر دارد ، گرفتگى و انقباض حتمى خواهد بود . بنا بر اين عظمت و حقارت قبض و بسط روح را بايستى در چگونگى روح و هدفى كه براى خود تعيين كرده و مانعى را كه بر سر راهش مىبيند جستجو كرد .\r\nروحى كه تكامل يافته و داراى عظمت است ، وقتى كه هدف بزرگى مانند نجات يك جامعه را منظور نموده و جنبهء حياتى به آن هدف قائل شد ، اگر در اين راه مانع بزرگ و سد نيرومندى را بشكند ، گشايش و شكوفا شدن و انبساط روح ، فوق العاده با عظمت خواهد بود .\r\nبه طور كلى مىتوان گفت : پيروزى روح در حركت به سوى هدف همواره توام با انبساط است ، نهايت امر اين است كه اين انبساط اغلب در موقع بر طرف كردن موانع يا هر گونه بند و زنجير است كه سد راه حركت روح وجود دارد آيا ريشه اساسى اين عشق به برداشتن قيود و زنجيرهاى درون ذات و برون ذات ، همان بىنهايت جويى انسانى نيست ؟\r\n","description":"","footnote":"","page_name":" 269 ","page_number":273},
  {"content":"\r\n\r\n\r\n( ( 351 ) ) پيش از آن كاين قبض زنجيرى شود\r\nاين كه دلگير است پا گيرى شود\r\n( ( 352 ) ) رنج معقولت شود محسوس و فاش\r\nتا نگيرى اين اشارت را بلاش\r\n( ( 353 ) ) در معاصى قبضها دلگير شد\r\nقبضها بعد از اجل زنجير شد\r\n\r\nمسئلهء چهارم - انحراف از جادهء حق و حقيقت امروز به صورت انديشه در مىآيد ، فردا دلگيرت مىشود و پس فردا پاى گيرت مىگردد . اين قبضهاى روانى كه در اين زندگانى پاى گيرت گشته است ، هنگام فرا رسيدن مرگ به صورت زنجير گرانبارى به دور گردن روحت بسته مىشود ، اين زنجير تا تو را در سقوط ابدى نپوساند خود پوسيده نخواهد گشت .\r\nجلال الدين در سه بيت فوق آن نوع انقباضات روحى را كه ناشى از معاصى است از شروع تا پايان و سير تنوع تدريجى آنها را از حالت معقولى تا به صورت زنجير روح در ابديت ، توضيح مىدهد . شايد اين مسئله تا دوران جلال الدين و حتى پس از او هم تا كنون به اين ترتيب عالى مطرح نگشته است . ترتيب فوق چنين است كه :\r\n1 - ابتداء انسان يك معصيت را انجام مىدهد ، من انسانى كه به طور سالم و بىطرف منتظر اندوخته ها بوده است ، زشتى اين معصيت را در عالم ذهن زير و زبر و مورد تامل قرار مىدهد ، ( 1 )  مثلًا :\r\nآيا اين معصيت بود ؟ من چرا معصيت كردم ؟ راه ديگرى بود كه انتخابش كنم و به گناه مرتكب نشوم ؟ ساير گناهكاران چه مىكنند ؟ آيا اين ناراحتى بر طرف مىشود يا نمىشود ؟ خدا توبه را كفارهء بزهكارى قرار\r\n","description":"","footnote":" ( 1 ) اين مرحله در نظر جلال الدين همان مرحلهء معقولى انقباض روانى است . . ","page_name":" 270 ","page_number":274},
  {"content":"\r\nداده است ، اگر من هم توبه كنم آيا گناه از بين مىرود ، يا نمىرود ؟ اين مطالب در ذهن انسانى در حال نوسان است ، اگر در اين حالت هشيار شد و پشيمان گشت و به توبهء حقيقى نايل آمد ، همان انديشه هاى ابتدايى در بارهء معصيت به صورت عقده و گره روانى در نيامده از افق من او دور مىشود و از بين مىرود .\r\n2 - اگر در آن انديشه ها نتوانست كشتى من خود را از آن طوفان ابتدايى نجات بدهد ، تدريجاً به صورت قبض روانى در آمده ، در حوادث زندگانى پاى روح او را از حركت طبيعى باز مىدارد ، گاهى مىرود و گاه ديگر لنگ است . اگر در اين مرحلهء دوم متوجه شد و علت گرفتگى روانى را به دست آورد و در بر طرف كردن آن تلاش كرد ، مخصوصاً اين نكتهء الهى را در نظر گرفت كه :\r\n« و الذين جاهدوا فينا لنهدينهم سبلنا . . » .\r\n( آنان كه در راه ما مجاهدت بورزند ، ما طرق كمال را بر آنها هموار خواهيم ساخت ) .\r\nبدون ترديد پروندهء عقده روانى خود را در همين مرحله ختم خواهد كرد .\r\n3 - اگر به انقباضها و دلگيرىهاى جسته و گريخته اعتنايى نكرد ، در حقيقت به اشاره ها و گوشمالهاى الهى كه نتيجهء طبيعى ارتكاب به گناهان بود ، اهميتى نداد اين بىخيالى و بىاعتنايى كم كم باعث مىشود كه عقده هاى روانى پراكنده در درون انسان متراكم و متشكل گشته ، اين دفعه در موجوديت طبيعى انسانها اثر طبيعى ايجاد نمايد .\r\nابتداى شروع يكى از خطرناكترين بيمارىهاى روانى را مىتوان در همين مرحله جستجو كرد . ( 1 )  از اين مرحله به بعد دلگيرىهاى پراكندهء انسان شكل زنجيرى پيدا مىكند .\r\n","description":"","footnote":" ( 1 ) اين همان بيمارى سركوب شده وجدان وظيفه‌اى است كه در اشكال مختلفى در روان پزشكى مورد بررسى قرار مىگيرد . . ","page_name":" 271 ","page_number":275},
  {"content":"\r\nاگر توبهء جدى و انفجار روانى واقعى كه بانفجار عقده ها منجر مىشود به داد اين انسان نرسد ، به صورت سختترين زنجير درمىآيد و در موقع عبور انسان از پل مرگ به سوى ابديت همراه او مىگردد ، و در قلمرو بىنهايت ابدى به سقوطش مىكشاند . ابن سينا مطالب فوق را در بارهء عموم اندوخته هاى روح چنين مىگويد :\r\n« و اعلم ان هذه الشواغل التي هى كما عليت من انها انفعالات تلحق النفس بمجاوره البدن ان تمكنت بعد المفارقة ( عند المفارقة ) كنت بعدها كما كنت قبلها ، لكنها تكون كآلام متمكنه كان عنها شغل فوقع إليها فراغ فادركت من حيث هى منافية و ذلك الالم المقابل لمثل تلك اللذة الموصوفة و هو ألم النار الروحانية فوق ألم النار الجسمانية . » ( 1 )  ( بدان كه اين اشتغالات روانى [ كه در دورهء زندگانى پاى گير روح مىشود 
  ] چنان كه دانستى انعكاسات و پديده هايى است كه به نفس انسانى در حال تعلق به بدن ضميمه مىشود ، اگر اين انعكاسات و پديده ها در هنگام جدايى نفس از بدن در آن نفس جاى گير گردد ، پس از مفارقت نيز به وجود خود ادامه خواهد داد .\r\nاين اندوخته ها مانند آن دردها است كه هنگام اشتغال نفس به موضوعات ديگر احساس نمىشود و موقعى كه نفس فراغت پيدا كرد آن دردها را درك مىكند . روح نيز پس از فراغت از تدبير بدن به خود مىآيد و ناملايم بودن اندوخته هايش را در مىيابد ، اين درد كه پس از مفارقت روح از بدن براى روح مطرح مىشود ، در مقابل لذايذ روحانى است كه در دوران زندگى اندوخته شده و روح به جهت اشتغال به ادارهء بدن واقعيت آنها را نچشيده بود . اين درد آتش روحانى است كه ما فوق آتش جسمانى مىباشد ) .\r\nبنا بر اين چنان كه جلال الدين از آيهء قرآن به بهترين وجه استفاده كرده و گفته است :\r\n","description":"","footnote":" ( 1 ) الاشارات و التنبيهات ، ابن سينا ، ج 3 ، ص 350 . . ","page_name":" 272 ","page_number":276},
  {"content":"\r\n\r\n\r\n\r\n\r\n( ( 354 ) ) نعط من اعرض هنا عن ذكرنا\r\nعيشة ضنكا و نحشر بالعمى\r\n\r\nو به بقاى انقباضهاى روانى تا سراى ابديت متوجه شده است . همچنان است انبساطهاى روانى و شكفتگى آن ، كه امروز ريشه است و فردا شاخ و برگ . امروز يك پديدهء لذت انگيز است ، فردا كمال اعلاى روح .\r\nمسئلهء پنجم - تقسيم انبساط و انقباض به دو قسم خود آگاه و ناخود آگاه\r\nانقباض و انبساط خود آگاه :\r\nمقصود از اين تقسيم اين است كه دو پديدهء مزبور گاهى مورد آگاهى انسان قرار مىگيرند و خود انسان به كميت و كيفيت آن دو متوجه است ، بدين جهت سطح طبيعى روح اگر هم به امور معمولى و طبيعى مشغول باشد ، باز گرفتگى و شكوفان شدن آن مورد آگاهى است و انسان زمينهء جريان روح خود را مىداند .\r\nانبساط و انقباض ناخود آگاه :\r\nگاه ديگر يكى از دو پديدهء مزبور مورد آگاهى خود انسان نيست و تشخيص نمىدهد كه روان او در چه وضعى قرار گرفته است ، آيا در حال انبساط است يا انقباض يا چيز ديگر ؟ صورت ناخود آگاه دو پديدهء مزبور ممكن است موجب آسيب و ضرر روانى باشد ، زيرا اگر مثلًا در حال انقباض روانى باشد ، بدون توجه ممكن است هدفهاى ديگرى را براى خود حياتى تلقى كند و موانعى سد راهش شود ، در نتيجه حالت انقباض را تشديد نمايد و اگر در حال انبساط ناخود آگاه باشد ، ممكن است بدون توجه با تخيلات متفرقه همان حالت را از خويشتن زايل كند ، بلكه گاهى مىشود كه با هدف گيرى غلط همان حالت شكوفان را به گرفتگى روح مبدل بسازد .\r\nتقسيم انقباض و انبساط به خود آگاه و ناخود آگاه با نظر به اسباب و عوامل آن دو پديده نيز صحيح است .\r\nيعنى گاهى مىشود كه انسان علل آن حالت را كه به او دست داده است درك مىكند ، اعم از اين كه بتواند در آن علل تصرفى كند يا نه . گاه ديگر متوجه نيست\r\n","description":"","footnote":"","page_name":" 273 ","page_number":277},
  {"content":"\r\nكه چه عاملى باعث بروز آن حالت شده است .\r\nاشخاصى كه در امتداد زندگانى خود در هدف گيرىهاى حياتى به موانع بر خورد مىكنند و نمىتوانند آنها را بر طرف بسازند ، بيكى از دو وضع روانى دچار مىشوند :\r\nوضع يكم - در نتيجهء شكست در وصول به هدفهايى كه حياتى تشخيص داده‌اند ، راه خود را به جبار منحرف ساخته و بدون چشم پوشى واقعى از مطلوبيت هدفهاى از دست رفته ، در حالى كه همواره چشم به عقب بر مىگردانند و به آن هدفهاى بر باد رفته خيره مىشوند ، به حالات انقباض روانى زيادى دچار مىگردند . شايد مقصود جلال الدين از بيت زير :\r\n\r\nخار دل را گر بديدى هر خسى\r\nكى غمان را راه بودى بر كسى\r\n\r\nهمين معنا بوده باشد ، اينان غالبا غمگين و گرفته و اگر داراى مغز نيرومندى باشند به نوعى بد بينى در جهان بينى دچار مىشوند .\r\nوضع دوم - با ناتوانى در مقابل موانع راه وصول به هدف ، خود هدف را از ارزش ساقط مىكنند ، اگر اين وضع زياد تكرار شود ، هدفهاى زندگى پى در پى ارزش خود را براى شخص از دست مىدهند ، در نتيجه يك حالت بىطرفى و بىخيالى به او روى مىآورد ، ارزشها براى او اهميت خود را از دست مىدهند . به همين جهت است كه آفرينندهء روان انسانها با صراحت كامل فرموده است :\r\n« لِكَيْلا تَأْسَوْا عَلى ما فاتَكُمْ وَلا تَفْرَحُوا بِما آتاكُمْ 57 : 23 . . . » ( 1 )  ( تا به آن چه كه از شما فوت شده است اندوهگين مباشيد و به آن چه كه خدا به شما داده است شادمان نگرديد ) .\r\n« لِكَيْلا تَحْزَنُوا عَلى ما فاتَكُمْ وَلا ما أَصابَكُمْ 3 : 153 . . . » ( 2 ) \r\n","description":"","footnote":" ( 1 ) سوره الحديد ، آيهء 23 . .  ( 2 ) سوره آل عمران ، آيهء 153 . . ","page_name":" 274 ","page_number":278},
  {"content":"\r\n( تا به آن چه از دست شما رفته و به رويداد ناگوارى كه به شما رسيده است ، اندوهگين مباشيد ) .\r\nاين دو آيه با روشنترين بيان ، انسانها را به حفظ تعادل روانى در بارهء هدفهاى از دست رفته و هدفهايى كه به صورت آرمان فعلا در دسترس آنها قرار گرفته است ، دستور مىدهد .\r\nاگر انسان اين حقيقت را درك كند كه آن چه كه در اختيار او قرار مىگيرد در مقابل كشاكش هزاران عوامل طبيعى و انسانى است كه ممكن است كوچكترين آنها ، همان مزيت موجود را از دست او بگيرد ، هرگز به بيمارى انقباض روانى مبتلا نمىگردد : البته اين مطلب در مواردى است كه شكست انسان در بارهء وصول به هدفها به جهت ناتوانى يا عدم توجه اضطرارى باشد ، اما آن آرمانهاى از دست رفته كه با توانايى و اختيار انسانى فوت شده ، موجب انقباض طبيعى مىگردد و بر طرف كردن آن اگر توانايى داشته باشد ، با جبران فوت شده ها است و در صورت ناتوانى از جبران ، با پشيمانى و توبه و باز گشت به سوى خدا خواهد بود .\r\nافرادى كه همواره جهان را به روى خود خندان مىبينند و گمان مىكنند كه هدفى وجود ندارد ، مگر اين كه مىتوان به آن رسيد ، چنين افرادى يا خيلى فوق العادگى روانى دارند ، يا يك آسيب مغزى و يا روانى دارند كه خودشان متوجه نيستند .\r\nگروه فوق العادهء آن افراد شكستهاى برونى را با احساس نيرو در درون جبران مىكنند ، ولى آن كدامين نيرومند است كه در موقع سنجش آگاهانهء نيروى وجودى خود ، با عوامل و موانع متضاد ، به ناچيزى قدرت و توانايى خود پى نبرد . فقط دو دسته از افراد فوق العاده هستند كه اگر در سرتاسر زندگانيشان با شكست و عدم موفقيتهاى معمولى روبه رو شوند هرگز به انقباض روحى معمولى دچار نمىگردند :\r\n","description":"","footnote":"","page_name":" 275 ","page_number":279},
  {"content":"\r\n\r\nدستهء يكم - پيامبران الهى هستند ، اينان با ارتباط مستقيمى كه با خداوند پيدا كرده‌اند ، شكست و موفقيت براى آنان طور ديگر تفسير شده است و چنان كه حسين بن على عليه السلام در روز عاشورا فرمود :\r\n\r\nفان نهزم فهزامون قدما\r\nو ان نغلب فغير مغلبينا (\r\n\r\nاگر ما پيروز شويم ، ما همواره در گذشته پيروز بوده‌ايم و اگر در ظاهر مغلوب شويم در حقيقت مغلوب نيستيم ) .\r\nاينان تمام كارها و گفتارهايشان را بدون اين كه عدم مشاهدهء نتيجه در ظاهر ، آنان را سست نموده به انقباض معمولى روانى دچار بسازد ، به مجرد بروز در اين روى طبيعت ، سرازير به ما وراى طبيعت و ابديت مىدانستند ، گويى كردار و گفتار آنان از نظر نتيجه گيرى دو جنبه داشته است :\r\nجنبهء طبيعى - كه مطلوب خارجى آنان بود و مىخواستند اثر تبليغ و فدا كاريشان در انسانها به وجود بيايد .\r\nجنبهء ما وراى طبيعى - اگر جنبهء طبيعى نتيجه به جهت تمرد و پليدى انسانها خنثى مىماند ، جنبهء ما وراى طبيعى آن محفوظ بود .\r\nدستهء دوم - اولياء الله هستند كه دو رويه بودن تكاپو و فدا كاريها ، با مراتب مختلف به آنان ثابت شده بود ، بنا بر اين شكستهاى رويهء طبيعى تكاپو و فدا كاريشان موجب انقباض روحى معمولى مىگشت .\r\nمسئلهء ششم - قبض و بسط وجدان الهى\r\nبا نظر به مجموع حالات روانى انسان و توقعات طبيعى كه انسانها در زندگانى خود دارند ، پديدهء انقباض و انبساط طبيعى نمىتواند به وجدان الهى آدميان سرايت و نفوذ كند ، زيرا گرفتگى و گشادگى طبيعى روان ناشى از موفقيت و محروميت در بارهء مزاياى جهان طبيعى است . وجدان الهى انسانها و به اصطلاح ابن سينا آن روى وجدان آدمى ( كه رو بما وراى طبيعت است ) منطقهء ممنوعه ايست كه پديده روانى ناشى\r\n","description":"","footnote":"","page_name":" 276 ","page_number":280},
  {"content":"\r\nاز تماس با طبيعت نمىتواند به آن منطقه راه يابد .\r\nوجدان الهى ما فوق انقباض و انبساط معمولى است ، ( 1 ) \r\nآن يك نيروى شگرفى است كه اگر در يك انسان بواسطهء رياضت و تزكيهء نفس به فعاليت بيفتد ، فى نفسه منبسط و شكوفان است .\r\nمتأسفانه اين نيرو در همه كس به فعاليت نمىافتد و مستغرق شدن انسانها در درياى مزاياى مادى نمىگذارد كه آنان از اين نيروى الهى بهره ور شوند ، لذا همواره در انقباض و انبساطهاى بىاساس عمر گران مايهء خود را هدر مىسازند و از بين مىبرند ، حتى در آن افراد هم كه وجدان الهى به كار مىافتد ، چنان نيست كه همهء اوقات و در همهء شرايط از انبساط آن وجدان بهره بردارى نمايند .\r\nاما در آن موقع كه انبساط وجدان الهى در درون نمودار مىشود ، نه تنها تمام گرفتگىها و انقباضهاى معمولى از بين مىروند ، بلكه عالى انبساطهاى روانى را كه از بر داشته شدن موانع در راه هدفهاى طبيعى ناشى مىگردد ، چنان محقر و ناچيز مىنمايد كه حتى توجه به آنها در حالت انبساط الهى ، موجب قبض و گرفتگى مىگردد .\r\nبه قول داستايوسكى : لحظاتى است كه ابديت در آن لحظات جمع مىشود . نمونه‌اى از اين انبساط الهى را كه اغلب كاروانيان دانشهاى عالى در منزلگه هاى\r\n","description":"","footnote":" ( 1 ) ولى در بعضى از كلمات عرفا ديده مىشود كه وجدان رو به ما وراى طبيعت هم داراى قبض و بسط است . ابن الفارض ( ابو حفص عمر بن ابى الحسن ) گويندهء قصيده تائيهء معروف مىگويد :\r\nففي رحموت البسط كلى رغبة * بها انبسط آمال اهل بسيطة\r\nو فى رحموت القبض كلى هيبة * ففيما اجلت العين منى اجلت\r\nدر عالم فيضان انبساط همه وجودم رغبت و نشاط مىباشد كه موجت انبساط آرمانهاى اهل زمين است و در عالم فيضان انقباض همهء وجودم هيبت است و در هر چه كه چشم مىگردانم ، با جلال و هيبت جلوه مىكند . . ","page_name":" 277 ","page_number":281},
  {"content":"\r\nنهايى مىبينند ، به وسيلهء اينشتين چنين توضيح داده شده است :\r\n« اما يك عقيده و مذهب ثالث بدون استثناء در بين همه وجود دارد ، اگر چه با شكل خالص و يك دست در هيچ كدام يافت نمىشود ، من آن را احساس مذهبى آفرينش وجود مىدانم .\r\nبسيار مشكل است كه اين احساس را براى كسى كه كاملًا فاقد آن است توضيح دهم ، بخصوص كه در اين جا ديگر بحثى از آن خدا كه به اشكال مختلفه تظاهر مىكند نيست ، در اين مذهب فرد كوچكى آمال و هدفهاى بشرى و عظمت و جلالى را كه در ما وراى امور و پديده ها در طبيعت و افكار تظاهر مىنمايد حس مىكند .\r\nاو وجود خود را يك نوع زندان مىپندارد ، چنان كه مىخواهد از قفس تن پرواز كند و تمام هستى را يك باره و به عنوان يك حقيقت واحد دريابد . » ( 1 )  به نظر نمىرسد كه پس از به دست آوردن انبساط الهى در وجدان ، ديگر انقباضى براى آن شخص روى بياورد ، مگر از دو جهت :\r\nجهت يكم - احساس انبساط عالىتر كه موجب مىشود انبساط فعلى كوچكتر به نظر برسد ، اين احساس بدان علت است كه وجدان الهى نهايت بودن مراتب انبساط الهى را كاملًا درك كرده است .\r\nجهت دوم - انسان بهر مرتبه از انبساط هم كه برسد ، بالاخره در اين زندگانى دنيوى در قلمرو ماده و قوانين آن گرفتار است و تا به نهايت انبساط الهى نرسد در كشاكش طبيعت و احكام آن دچار انقباض خواهد گشت ، نهايت امر اين است كه به جهت چشيدن طعم انبساط الهى انقباضهاى ناشى از طبيعت و شئون آن موقت بوده و با پيروز شدن بهر يك از موقعيتها و مقتضيات طبيعى گام ديگرى براى انبساط عالىتر خواهد برداشت .\r\n","description":"","footnote":" ( 1 ) دنيايى كه من مىبينم ، آلبرت اينشتين ، ترجمهء فريدون سالكى ، ص 58 . . ","page_name":" 278 ","page_number":282},
  {"content":"\r\n\r\n\r\n\r\n( ( 359 ) ) قبضها زندان شده ست و چار ميخ\r\nقبض بيخ است و بر آرد شاخ بيخ\r\n( ( 360 ) ) بيخ پنهان بود و هم شد آشكار\r\nقبض و بسط اندرون بيخى شمار\r\n\r\nمسئلهء هفتم - قبض و بسط روانى ريشه هايى هستند كه ناچار شاخه ها و ميوه هايى را به وجود خواهند آورد\r\nمطابق قانون عليت كه در نظم رو بنايى روان انسانى و طبيعت حكمفرما است ، بدون ترديد هر يك از دو پديده بمقتضاى ماهيت خود نتايجى را ببار خواهد آورد .\r\nگرفتگىهاى پى در پى ، روح را افسرده و در مقابل حقايق بىبند و بار مىنمايد ، در صورتى كه انبساط پديده ايست كه روح را شاداب و شكوفان و آزاد مىسازد ، آن آزادى كه خواستهء واقعى خود روح است .\r\nاينشتين اين حالت آزادى و شكوفائى روح را انفعال عرفانى ناميده و عالىترين نتايج را براى اين حالت مطرح كرده است ، او مىگويد :\r\n« شريفترين و نجيبترين انفعالى كه بشر قادر به ادراك آن است انفعال عرفانى است . هسته و جوانه همهء هنرها و هر دانش واقعى در چنين انفعالى نهفته است ، كسى كه از اين احساس عارى باشد و قابليت آن را نداشته باشد كه محو حيرت و اعجاب گردد و زندگى را با بيم و وحشت بگذراند ، چنين شخصى مرده‌اى بيش نيست . » ( 1 ) \r\nتفسير ابيات\r\nسفره و محضر اهل دل و پاكان مانند صومعه عيسى عليه السلام است كه شفا بخش دردها بود ، اى مبتلايان و بيماران از اين سفره غفلت نورزيد و دور آن جمع شويد چنان كه از اطراف و اكناف دور و نزديك همهء مبتلايان : كور و شل و لنگ و بىنوا به سوى عيسى پناهنده مىشدند .\r\nاين افراد هر صبح بر در صومعه حضرت عيسى مىايستادند تا او با دم شفا بخش خود آنان را از رنجها و بيماريها رهايى بخشد .\r\nاو هر بامداد كه از ورد و ذكر الهى فارغ گشت ، از صومعه بيرون مىآمد و مبتلايان را مىديد كه دسته دسته با وضع ناگوارى مقابل در او با اميد و انتظار نشسته‌اند .\r\n","description":"","footnote":" ( 1 ) زندگى اينشتين ، فليپ فرانك ، ترجمهء حسن صفارى ، ص 504 . . ","page_name":" 279 ","page_number":283},
  {"content":"\r\nعيسى عليه السلام دست به نيايش ببارگاه الهى بلند مىكرد و سپس مىفرمود : احتياج و مقصود همه بر آورده شد .\r\nاز هم اكنون بدون رنج و مشقت بر گرديد و به بخشايندگى و نوازش الهى پى ببريد .\r\nآن مبتلايان مانند آن شيران كه بند از زانويشان باز شود با به دست آوردن امان ، با هيجانات شادى ، ببركت دعاى عيسى عليه السلام به منزلهاى خود مىدويدند .\r\nآنان مىرفتند و درد و الم و رنج و غمشان به تندرستى و شادى مبدل شده بود و به خانه و كاشانهء خود مىرسيدند .\r\nتو اى مبتلا به بيمارى روحى ، بارها آفات و گرفتارىهاى روانى خويش را بررسى نمودى و به آستانهء باران الهى روى آوردى و بهبود روحى خود را دريافتى ، لنگ لنگان رفته بودى با پاى سالم بر گشتى ، با غم و اندوه رفته بودى و شادان و شكوفان مراجعت نمودى ، اما دريغا ، بدان جهت كه خود را گم كرده‌اى ، عظمت طبيبان جانت را درك نكردى و قدر آن عافيت روحانى را ندانستى اى سست عنصر تن پرور پيش از همهء آن تلاشهاى سست و بىبنياد ، برو زنجيرى بر پاى خود ببند كه خود را گم نكنى .\r\nتو رفتى و از پيشگاه مردان الهى عسل معنى و روح نوشيدى ، اما ناسپاسى و فراموش كاريهاى تو ، آن همه نعمت الهى را از خاطر تو محو ساخت .\r\nدر نتيجه راه آن موفقيتهاى روحانى را با دست خويش به روى خود بستى ، هر چه بكوشى و اظهار خضوع كنى ، ديگر نخواهى توانست چشمه سارهاى دل صاحب دلان را به روى خود باز كنى .\r\nبرو هم اكنون از سر تسليم واقعى آستانهء آن راد مردان را درياب و چونان ابر بهارى كه قطرات باران را بر چمنزارها مىريزد و آنها را با طراوت مىسازد اشك از ديده گان بر بوستان افسردهء درونت فرو ريز ، باشد كه شكوفه ها سر بكشد و\r\n","description":"","footnote":"","page_name":" 280 ","page_number":284},
  {"content":"\r\nبه ميوه هاى رسيده بارور شود .\r\nتو كه داستان سگ اصحاب كهف را كه چند صباحى پى نيكان گرفت و بمقام عالى رسيد شنيده‌اى ، مانند همان سگ دور پيشگاه راد مردان الهى بگرد و خود را به پايهء سگ اصحاب كهف برسان .\r\nهيچ ديده‌اى كه وقتى سگى از سر بىوفايى جايگاه اولى خود را كه در آن جا نعمتها به دست آورده بود ، ترك كند و روى به در خانه هاى ديگران بياورد ، سگ ديگران را به آن سگ بىوفا پرخاش مىكنند و مىگويند : بر گرد به همان خانه‌اى كه در آن زندگى يافته بودى دل ببند . برو اى بىوفا به همان در كه در آن جا استخوانها خورده‌اى ، برو رابطهء خود را با آن در محكمتر كن .\r\nسگهاى خانه آن سگ بىوفا را با گزيدن تاديب مىكنند و مىگويند رستگارى تو در همان خانهء اولى است .\r\nبرو اى سگ طغيان گر به ولى نعمت خويش ياغى مباش .\r\nبرو به پاسبانى و خدمت به همان در كه از اول زندگانيت را پرورانده است .\r\n[ تو مىدانى با اين بىادبى و بىوفايى چه مىكنى ؟ 
  ] تو با اين تبه كاريت مىخواهى صورتى براى اثبات بىوفايى نوع ما سگها نقش و ترسيم كنى .\r\nما نوع سگها در ميان انسانها و حيوانات به يك صفت عالى معروف هستيم ، اين صفت عالى قدردانى و وفا به ولى نعمت است ، تو با اين پليديت مىخواهى افتخار ما را به ننگ و عار مبدل بسازى .\r\nآفرينندهء جهان هستى وفا را عالىترين صفت معرفى نموده و به خود نسبت مىدهد :\r\n( كيست كه به عهد خود وفا كننده تر از خدا بوده باشد ) .\r\n[ نكتهء ديگر اين كه : به جاى آوردن وفا محل شايسته‌اى را مىخواهد 
  ] لذا آنان كه مطرود درگاه الهى هستند و رابطه‌اى با خدا ندارند ، شايستهء وفا نيستند ، وفا با اينان عين بىوفايى به حق و حقيقت است ، زيرا كدامين حق است كه از حق خدا بالاتر و به وفا و به جا آوردن شايسته تر بوده باشد ؟ [ يك اصل كلى را به شما گوشزد\r\n","description":"","footnote":"","page_name":" 281 ","page_number":285},
  {"content":"\r\nمىكنم ، هرگز فراموشش نكنيد 
  ] :\r\n\r\nنور را هم نور شو با نار نار\r\nجاى گل گل باش و جاى خار خار\r\n\r\nحق مادرى كه بالاترين حقوق به فرزند است ، در رتبه پس از حق الهى است ، زيرا آن خدا است كه تو را در شكم او قرار داد و در درون مادر صورتى به جسمت بخشيد و براى تحمل جنين تو به مادر نيرو و آرامش عطا فرمود .\r\nآن چنان تو را به مادر پيوند داد كه مادر تو را مانند جزء متصل به خود تلقى كرد ، پس از مدتى معين كه براى حمل لازم است ، باز تدبير خداوندى بود كه اتصال تو را به مادر مبدل به انفصال نمود .\r\nآيا تا حال در مهر و محبت مادرى انديشيده‌ايد ؟ آيا مىدانيد كه براى به وجود آمدن عاطفهء مادرى هزاران فن و صنع الهى لازم بوده است ؟ بدين جهت است كه حق خداوند متعال پيشتر و بيشتر از حق مادرى است ، آن پليد نادان كه حق الهى را نمىشناسد ، خر نفهمى است در صورت نفهمى آدميان .\r\n[ حق آن خدا را به جاى بياور 
  ] كه در مادر پستان شير آفريد و او را با پدر جفت ساخت .\r\n\r\n( ( 331 ) ) اى خداوند اى قديم احسان تو\r\nآن كه دانم وان كه نى هم آن تو\r\n\r\nتو به ما دستور داده‌اى كه حقوق ترا به ياد بياوريم ، آن حقوق الهى كه هرگز كهنه شدى و از بين رفتنى نيست و مرور زمان راهى به آنها ندارد .\r\nتو به ما فرمان داده‌اى كه آن الطاف صبحگاهى تو را به ياد بياوريم كه نياكان ما را در كشتى نوح عليه السلام از طوفان و موجهاى مرگبارش نجات داد ، در آن زمان كه آب آتش منشى روى زمين را فرا گرفته ، موجهايش تا قله هاى كوه سر مىكشيد و آنها را متلاشى مىساخت . در همان موقع بود كه ما را در وجود جد و جد جدمان مورد عنايت قرار دادى .\r\nاى بندهء پاك وقتى كه تو شايستگى آن را پيدا كردى كه مانند سر شوى و در نظم هستى موقعيت واقعى خود را دريابى ، من به تو پشت پا نمىزنم و مطرودت نمىسازم ،\r\n","description":"","footnote":"","page_name":" 282 ","page_number":286},
  {"content":"\r\nچگونه كارگاه صنعم را كه مطابق مشيت خود ساخته‌ام ضايع و خراب مىسازم ؟ اين تويى كه خود را فداى وفايان نموده و از بد گمانى به من به سوى بىوفايان مىروى . من از سهو و بىوفايىها برى هستم چرا بايستى از گرايش به سوى من بد گمان شوى ؟ تو اين بد گمانى را به آن جا ببر كه در مقابل فردى مانند خودت قامت خم مىكنى . در اين زندگانى محدودت دوستان و يارانى به خود گرفتى [ زندگانيت را در راه به دست آوردن آنها سپرى نمودى 
  ] اكنون اگر بگويم : آنان چه شدند ؟ خواهى گفت : همه بار سفر بستند و رفتند .\r\nاينان دو نوع انسانها بودند :\r\n1 - نيكان و راد مردان ، راه آنان به سوى چرخ برين بود .\r\n2 - مردان فسق و فجور ، آنان هم به سيه چال سقوط نگون سار گشتند .\r\nاما تو بىنوا نه به آن راد مردان رسيدى و نه با اين فساق تبه كار تا اقلا از لذايذ موقت دنيا بهره ور شوى مىدانى مثل تو چيست ؟ مثل تو همان هيزم است كه كاروان راهرو در وسط راه براى استراحت بنشانند و آن را بسوزانند و از آتشش بهره بردارى كنند ، سپس آن آتش را در وسط بيابان بگذارند و بگذرند .\r\nاى ياور دلاور من برو دامن كبرياى آن موجود برتر را بگير كه ما فوق بالا و پايين است .\r\nآن خداى بزرگ نه مانند عيسى عليه السلام است كه بر آسمان برود و نه مانند قارون به زير زمين رهسپار گردد ، او همواره و در همه جا خواه در مكان باشى و خواه در لا مكان با تو بوده و خواهد بود . تو در آن هنگام كه از خانه و دكان و همه چيز دست بشويى باز با تو مىباشد .\r\nآن خدايى است كه از كدورتها صفا بيرون مىآورد و جفاهاى تو را به جاى وفا مىپذيرد .\r\n","description":"","footnote":"","page_name":" 283 ","page_number":287},
  {"content":"\r\nاگر در موقع جفا كارىهايت گوشت را بمالد ، در حقيقت تاديبى است كه مىخواهد با آن تاديب تو را از حضيض نقص به اوج كمال برساند . هيچ مىدانى كه آن همه گرفتگىها و قبضهاى شكنجه آور كه روح تو را فرا مىگيرد از چيست ؟ اين بد بختى مرگبار ناشى از آن است كه در رفتار خويش ذكر خداوندى را ترك كرده‌اى .\r\nآن انقباض روانى تاديبى است كه مىگويد : عهد كهن خود را كه با ما داشتى دگرگون مساز . [ حواست را در زندگى جمع كن ، وجدان تو كه انسان ناميده شده‌اى وقتى كه سركوب مىشود و به جهت معصيتها وازده مىگردد 
  ] ، ابتداء تو را با قبض و گرفتگىهاى روانى كيفر مىدهد ، وقتى كه به اين كيفرها هم اعتنا نكردى كم كم به صورت زنجير سختى مىشود كه روان تو را مىفشارد و پاى گيرت مىگردد .\r\nآن رنجهايى كه اولا به شكل ناراحتىهاى معقول بروز مىكرد ، تدريجاً سرتاسر وجودت را در خود غوطه ور مىسازند ، تا بدانى كه رنجهاى ابتدايى معقول بىهوده نبوده بلكه اشارتهاى پر معنايى داشته است .\r\nگمان مبر كه آن رنجها و گرفتگىها ، مشتى ناراحتىها بودند كه در اين زندگانى دنيا چند صباحى باعث شكنجهء تو بوده و سپس محو و نابود مىشوند ، بلكه همين انقباضها و گرفتگىهاى روحى پس از آن كه چشم از جهان بر بستى زنجير سنگين بارى به دست و پاى روح تو خواهند گشت .\r\nمىخواهى بدانى كه اين پيش گويى ساختهء مغز من نيست ، بلكه خداوند بزرگ است كه اين جريان نكبت بار را خبر داده برو آيهء :\r\n« و من اعرض عن ذكرى فان له معيشة ضنكا و نحشره يوم القيامة اعمى . . » .\r\n( كسى كه از ياد من روىگردان شود در اين دنيا معيشت پر اضطراب به او مىدهم و در رستاخيز نابينايش محشور مىكنم ) .\r\nدر آن هنگام كه يك دزد مال مردم را مىبرد ، در نتيجه قبض و دل تنگى مانند خار در دلش مىخلد . [ وقتى كه اين حالت ناراحت كننده را احساس كرد 
  ] با خويشتن\r\n","description":"","footnote":"","page_name":" 284 ","page_number":288},
  {"content":"\r\n\r\nمىگويد : شگفتا اين گرفتگى و انقباض روانى از چيست ؟ بايد اين دزد متوجه باشد كه اين حالت مشقت بار ناشى از گريهء آن مظلوم است كه ستمديدهء او است . اگر به اين انقباض اعتنايى كند ، بادهاى اصرار به معصيت ، آتش آن گرفتگى را شعله ور مىسازد ، تدريجاً گرفتگىهاى جزئى به انقباض سختتر و با مقاومت تر تبديل شده و آن پديده هاى غير محسوس ( قبضهاى فكرى ) محسوس مىگردد و نشانه هاى خود را به او محسوس مىسازد .\r\nاين انقباضهاى روانى مانند زندان و چار ميخ است ، آنها مانند ريشه هايى است كه براى خود شاخه ها خواهد رويانيد . پس از آن كه ريشه در جاى خود جاى گير شد ، شاخه و برگ و ميوه هاى خود را آشكار خواهد ساخت .\r\nقبض و بسط روانى ريشه هايى هستند كه بمقتضاى ماهيت خود فعاليت خواهند كرد .\r\nوقتى كه احساس كردى : ريشهء بدى در درون تو نفوذ كرده است ، فورا آن ريشه را از اصل قطع كن و اگر ديدى ريشهء عالى انبساط در درونت گسترده شده است براى نيرومند و بارور ساختن آن ، به وسيلهء تزكيهء بيشتر نفس و كسب حالات روحانى سيرابش كن .\r\nباقى قصهء اهل سبا\r\n\r\nباز گردد قصهء اهل سبا\r\nباز گو تا باز گويم مرحبا\r\n( ( 364 ) ) آن سبا ز اهل سبا بودند خام\r\nكارشان كفران نعمت با كرام\r\n( ( 365 ) ) باشد آن كفران نعمت در مثال\r\nكه كنى با محسن خود تو جدال\r\n( ( 366 ) ) كه نمىبايد مرا اين نيكويى\r\nمن برنجم زين چه رنجه مىشوى\r\n( ( 367 ) ) لطف كن اين نيكويى را دور كن\r\nمن نخواهم چشم زودم كور كن\r\n( ( 368 ) ) پس سبا گفتند باعد بيننا\r\nشيننا خير لنا خذ زيننا\r\n( ( 369 ) ) ما نمىخواهيم اين ايوان و باغ\r\nنى زمان خوب و نى امن و فراغ\r\n( ( 370 ) ) شهرها نزديك هم ديگر بُدست\r\nآن بيابان است خوش كانجا دد است\r\n\r\n","description":"","footnote":"","page_name":" 285 ","page_number":289},
  {"content":"\r\n\r\n( ( 371 ) ) يطلب الانسان فى الصيف الشتا\r\nفاذا جاء الشتاء أنكر ذا\r\n( ( 372 ) ) فهو لا يرضى به حال ابداً\r\nلا بضيق لا بعيش رغداً\r\n( ( 373 ) ) كلما نال هدى انكره\r\nقتل الانسان ما اكفره\r\n( ( 374 ) ) نفس زين سان است ز ان شد كشتنى\r\nاقتلوا انفسكم گفت آن سنى\r\n( ( 375 ) ) خار سه سويست هر سو كش نهى\r\nدر خلد از زخم او تو كى رهى\r\n( ( 376 ) ) آتش ترك هوا در خار زن\r\nدست اندر يار نيكو كار زن\r\n( ( 377 ) ) چون ز حد بردند اصحاب سبا\r\nكه به پيش ما و با به از صبا\r\n( ( 378 ) ) ناصحانشان در نصيحت آمدند\r\nاز فسوق و كفر مانع مىشدند\r\n( ( 379 ) ) قصد خونِ ناصحان مىداشتند\r\nتخم فسق و كافرى مىكاشتند\r\n( ( 380 ) ) چون قضا آيد شود تنگ اين جهان\r\nاز قضا حلوا شود رنج دهان\r\n( ( 381 ) ) گفت إذا جاء القضاء ضاق الفضا\r\nتحجب الابصار إذا جاء القضاء\r\n( ( 382 ) ) چشم بسته مىشود وقت قضا\r\nتا نبيند چشم كحل چشم را\r\n( ( 383 ) ) مكر آن فارس چو انگيزيد گرد\r\nآن غبارت ز استغاثت دور كرد\r\n( ( 384 ) ) سوى فارس رو مرو سوى غبار\r\nور نه بر تو كوبد آن مكر سوار\r\n( ( 385 ) ) گفت حق آن را كه اين گرگش بخورد\r\nديد گرد گرگ چو زارى نكرد ؟\r\n( ( 387 ) ) گوسفندان بوى گرگ با گزند\r\nمىبدانند و به هر سو مىخزند\r\n( ( 388 ) ) مغز حيوانات بوى شير را\r\nمىبداند ترك مىگويد چرا\r\n( ( 389 ) ) بوى خشم شير ديدى باز گرد\r\nبا مناجات خدا انباز گرد\r\n( ( 391 ) ) بر دريد آن گوسفندان را به خشم\r\nكه ز چوپان خرد بستند چشم\r\n( ( 392 ) ) چند چوپانشان بخواند و نامدند\r\nخاك غم در چشم چوپان مىزدند\r\n( ( 393 ) ) كه برو ما خود ز تو چوپانتريم\r\nچون تبع گرديم هر يك سروريم\r\n( ( 394 ) ) طعمهء گرگيم و آن يار نى\r\nهيزم ناريم و آن عار نى\r\n( ( 395 ) ) همچنين بد جاهليت در دماغ\r\nبانگ شومى بردمنشان گرد زاغ\r\n\r\n","description":"","footnote":"","page_name":" 286 ","page_number":290},
  {"content":"\r\n\r\n( ( 396 ) ) بهر مظلومان همىكندند جان\r\nدر چَه افتادند و مىگفتند آه\r\n( ( 397 ) ) پوستين يوسفان بشكافتند\r\nآن چه مىكردند يك يك يافتند\r\n( ( 398 ) ) كيست آن يوسف دل حق جوى تو\r\nچون اسيرى بسته اندر كوى تو\r\n( ( 399 ) ) جبرئيلى را بر استون بسته اى\r\nپرّ و بالش را به صد جا خسته اى\r\n( ( 400 ) ) بيش او گوساله بريان آورى\r\nكه كشى او را به كهدان آورى\r\n( ( 401 ) ) كه بخور اين است ما را لوت و پوت\r\nنيست او را قوت جز ذكر و قنوت\r\n( ( 402 ) ) زين شكنجه و امتحان آن مبتلا\r\nمىكند از تو شكايت با خدا\r\n( ( 403 ) ) كاى خدا افغان ازين گرگ كهن\r\nگويدش نك وقت آمد صبر كن\r\n( ( 404 ) ) داد تو واخواهم از هر بىخبر\r\nداد كه دهد جز خداى دادگر\r\n( ( 405 ) ) او همىگويد كه صبرم شد فنا\r\nدر فراق روى تو يا ربنا\r\n( ( 406 ) ) احمدم درمانده در دست يهود\r\nصالحم افتاده در حبس ثمود\r\n( ( 407 ) ) اى سعادت بخش جان انبيا\r\nيا بكش يا باز خوانم يا بيا\r\n( ( 408 ) ) با فراقت كافران را تاب نيست\r\nاين فراق اندر خور اصحاب نيست\r\nكافران گويند در وقت عذاب\r\nهر يكى يا ليتنى كنت تراب\r\n( ( 409 ) ) حال او اين است كاو خود ز ان سو است\r\nچون بود بىتو كسى كآن تو است\r\n( ( 410 ) ) حق همىگويد كه آرى اى نزه\r\nليك بشنو صبر آور صبر به\r\nصبح نزديك است خامش دم مزن\r\nكاندر آمد وقت بيرون آمدن\r\n( ( 411 ) ) صبح نزديك است خامش كم خروش\r\nمن همىكوشم پى تو تو مكوش\r\nكوشش من به كه كوششهاى تو\r\nداروى تلخم به از حلواى تو\r\nهين تحمل كن برو خاموش شو\r\nكمترك جنبان زبان رو گوش شو\r\nحيلت و مكر و دغا بازيش دان\r\nهر چه از يارت جدا اندازد آن\r\n( ( 412 ) ) شد ز حد هين باز گرد اى يار گرد\r\nروستايى خواجه را بين خانه برد\r\n( ( 413 ) ) قصهء اهل سبا يك گوشه نه\r\nآن بگو كه خواجه چون آمد به ده ؟\r\n\r\n","description":"","footnote":"","page_name":" 287 ","page_number":291},
  {"content":"\r\n\r\nآيه\r\n« وَجَعَلْنا بَيْنَهُمْ وَبَيْنَ اَلْقُرَى اَلَّتِي بارَكْنا فِيها قُرىً ظاهِرَةً وَقَدَّرْنا فِيهَا اَلسَّيْرَ ، سِيرُوا فِيها لَيالِيَ وَأَيَّاماً آمِنِينَ . فَقالُوا رَبَّنا باعِدْ بَيْنَ أَسْفارِنا وَظَلَمُوا أَنْفُسَهُمْ فَجَعَلْناهُمْ أَحادِيثَ وَمَزَّقْناهُمْ كُلَّ مُمَزَّقٍ إِنَّ فِي ذلِكَ لَآياتٍ لِكُلِّ صَبَّارٍ شَكُورٍ 34 : 18 - 19 . » ( 1 )  ( ميان [ قوم سباء 
  ] و آن آبادىها مبارك گردانيده بوديم ، آباديهايى را قرار داديم و مسافت آنها را مقدر ساختيم [ كمتر نموديم 
  ] و به آنان گفتيم : شبها و روزها هرطور كه بخواهيد در آن آباديها سير و حركت كنيد ، آنان گفتند : اى پروردگار ما زمان سفرهاى ما را طولانى فرماى ، آنان با اين خواهش به خودشان ظلم كردند ، آنان را پراكنده و متلاشى ساختيم و به صورت حكايات در آورديم ، در اين كارى كه در نتيجهء عصيان آنها نموديم آياتى است براى هر بردبار و سپاس گزار ) .\r\nتوضيح : در بارهء تمدن قوم سبا در مقدمات جلد پنجم بحث مشروحى نموده‌ايم مراجعه شود .\r\n« وَإِذْ قالَ مُوسى لِقَوْمِه يا قَوْمِ إِنَّكُمْ ظَلَمْتُمْ أَنْفُسَكُمْ بِاتِّخاذِكُمُ اَلْعِجْلَ فَتُوبُوا إِلى بارِئِكُمْ فَاقْتُلُوا أَنْفُسَكُمْ ذلِكُمْ خَيْرٌ لَكُمْ عِنْدَ بارِئِكُمْ فَتابَ عَلَيْكُمْ إِنَّه هُوَ اَلتَّوَّابُ اَلرَّحِيمُ 2 : 54 . » ( 2 )  ( وقتى كه موسى عليه السلام به قوم خود [ بنى اسرائيل 
  ] گفت : شما با معبود قرار دادن گوساله به خودتان ظلم كرده‌ايد ، به آفرينندهء خود توبه كنيد و خود را بكشيد ، اين براى شما در نزد آفريننده تان بهتر است ، خدا توبهء شما را قبول كرد ، او توبه را قبول مىكند و مهربان است . )\r\n","description":"","footnote":" ( 1 ) سوره سبا ، آيهء 18 و 19 . .  ( 2 ) سوره البقرة ، آيهء 54 . . ","page_name":" 288 ","page_number":292},
  {"content":"\r\nتوضيح - در تفسير آيهء فوق دو نظر عمده وجود دارد كه ما به طور اختصار متذكر مىشويم :\r\nنظريهء يكم ، از جبائى و ابن اسحاق - است اينان مىگويند :\r\nمقصود از فرمان خدا به كشتن بنى اسرائيل خودشان را ، تسليم به قتل بود ، نه كشتن حقيقى و در حقيقت خداوند با اين دستور مىخواهد تباه شدن نفوس بنى اسرائيل را گوشزد كند ، اين تباه شدن بدرجه‌اى رسيده بود كه استحقاق كشته شدن پيدا كرده بودند . بنا بر اين نظريه اگر مقصود جلال الدين در بيت زير :\r\n\r\n( ( 374 ) ) نفس زينسان است ز ان شد كشتنى\r\nاقتلوا انفسكم گفت آن سنى\r\n\r\nآيهء فوق بوده باشد ، معناى بيت با آيه قابل تطبيق است و اگر مقصود جلال الدين استشهاد به آيه نباشد بايد بگوييم : منظور جلال الدين از مضمون فوق سركوب كردن نفس اماره است كه در روايات فراوان وارد شده است .\r\nنظريهء دوم از ابن عباس و سعيد بن جبير و قتاده و مجاهد است ، اينان مىگويند : مقصود از جملهء : « اقتلوا انفسكم » ( خودتان را بكشيد ) همان معناى معمولى ظاهرى است و در احاديث وارد شده است كه آن عده از بنى اسرائيل كه گوساله را پرستيده بودند پس از اين فرمان بدستور موسى عليه السلام يكديگر را كشتند .\r\n« إِذْ جَعَلَ اَلَّذِينَ كَفَرُوا فِي قُلُوبِهِمُ اَلْحَمِيَّةَ حَمِيَّةَ اَلْجاهِلِيَّةِ فَأَنْزَلَ الله سَكِينَتَه عَلى رَسُولِه وَعَلَى اَلْمُؤْمِنِينَ وَأَلْزَمَهُمْ كَلِمَةَ اَلتَّقْوى وَكانُوا أَحَقَّ بِها وَأَهْلَها وَكانَ الله بِكُلِّ شَيْءٍ عَلِيماً 48 : 26 . » ( 1 )  ( موقعى كه كفار در دلهاى خود عصبيت دوران جاهليت را قرار دادند ، خدا آرامش الهى خود را به پيامبرش و به مردمى كه به او ايمان آورده بودند فرود آورده آنان را ملازم كلمهء تقوى قرار داد ، آنان به كلمهء با عظمت تقوا و اهلش شايسته تر بودند و خداوند به همه چيز دانا است . )\r\n","description":"","footnote":" ( 1 ) سوره الفتح ، آيهء 26 . . ","page_name":" 289 ","page_number":293},
  {"content":"\r\n« وَلَقَدْ جاءَتْ رُسُلُنا إِبْراهِيمَ بِالْبُشْرى قالُوا سَلاماً قالَ سَلامٌ فَما لَبِثَ أَنْ جاءَ بِعِجْلٍ حَنِيذٍ 11 : 69 . » ( 1 )  ( وقتى كه فرستادگان ما [ كه فرشتگان بودند 
  ] براى مژده دادن به سوى ابراهيم فرستاديم به ابراهيم سلام گفتند و او با سلام پاسخشان داد ، فورا رفت [ به مقتضاى اخلاق مهمان نوازى كه داشت 
  ] به آنها گوشت گوسالهء كباب شده آورد ) .\r\n« يَوْمَ يَنْظُرُ اَلْمَرْءُ ما قَدَّمَتْ يَداه وَيَقُولُ اَلْكافِرُ يا لَيْتَنِي كُنْتُ تُراباً 78 : 40 . » ( 2 )  ( [ روز رستاخيز 
  ] روزى است كه انسان به آن چه كه اندوخته است مىنگرد ، شخص كافر مىگويد : اى كاش خاك بودم ) .\r\n« قالُوا يا لُوطُ إِنَّا رُسُلُ رَبِّكَ لَنْ يَصِلُوا إِلَيْكَ فَأَسْرِ بِأَهْلِكَ بِقِطْعٍ مِنَ اَللَّيْلِ وَلا يَلْتَفِتْ مِنْكُمْ أَحَدٌ إِلَّا اِمْرَأَتَكَ إِنَّه مُصِيبُها ما أَصابَهُمْ إِنَّ مَوْعِدَهُمُ اَلصُّبْحُ أَ لَيْسَ اَلصُّبْحُ بِقَرِيبٍ 11 : 81 . » ( 3 )  ( [ فرستادگان خدا به حضرت لوط عليه السلام 
  ] گفتند : لوط ما فرستادگان خداى تو هستيم ، قوم تبه كار تو نمىتوانند به تو آسيبى برسانند ، خانواده ات را در تاريكى شب با خود بردار و برو ، هيچ كس را از خاندانت مگذار مگر زنت را ، او به همان بلايى كه به قوم تو اصابت خواهد كرد گرفتار خواهد گشت ، وعدهء بلاى ما به آنها هنگام بامداد است ، مگر بامداد نزديك نيست . )\r\n","description":"","footnote":" ( 1 ) سوره هود ، آيهء 69 . .  ( 2 ) سوره النبأ ، آيهء 41 . .  ( 3 ) سوره هود ، آيهء 81 . . ","page_name":" 290 ","page_number":294},
  {"content":"\r\n\r\n\r\n( ( 366 ) ) كه نمىيابد مرا اين نيكويى\r\nمن برنجم زين چه رنجه مىشوى\r\n( ( 367 ) ) لطف كن اين نيكويى را دور كن\r\nمن نخواهم چشم زودم كور كن\r\n\r\nاى مربى من نمىخواهم خودت را به زحمت انداخته تربيتم كنى ، مرا از حيوانيت به انسانيت رهنمون شوى . من چشم نمىخواهم ، لطفى كن بگذار به همين حماقتم ادامه بدهم اين است آن حماقت كه از حد نصاب گذشته و به بىنهايت رسيده است\r\nشايد اين جملات در نظر ابتدايى خنده آور بوده و باور كردنى نباشد راستى موجودى بنام انسان پيدا مىشود كه خودش خواهش و تمنا كند كه مربيان دل سوز دست آنها را براى بيرون آوردن از قلمرو انسانيت و ساقط كردن در گودال حيوانيت بگيرند ؟ آرى متأسفانه در اين عصر ما چه بسيارند كسانى كه نه تنها به تعليم و تربيت انسانى اهميت نمىدهند ، بلكه براى اشباع حس شهرت پرستى و توسعهء جاه طلبى خود زير بناهاى اصول انسانيت را يكى پس از ديگرى منهدم مىسازند و نامش را تازه گويى و نو آورى و ابتكار و تمدن مىگذارند جوامع را وادار مىكنند كه بگويند : ما مواد تخدير كننده مىخواهيم ، به خود زحمت داده ما را به هشيارى و بيدارى وادار مسازيد .\r\nما حق حيات مطلوب به گردن هيچ كس نداريم ، لطفى فرموده ، مواد الكلى براى ما فراهم سازيد ، به همين كفايت نموده و عرض ديگرى نداريم . مزخرفات علم و انديشه و تعقل را از سر راه ما دور سازيد بگذاريد مانند كرمهاى محقر ، بىخيال و بىاعتنا نفس بكشيم و نبضمان حركت كند شما فقط وسايل آرايش ما را فراوان و اسافل اعضايمان را تحريك كنيد ، ممنون و سپاس گزار شما خواهيم بود .\r\n","description":"","footnote":"","page_name":" 291 ","page_number":295},
  {"content":"\r\nراستى موجودى بنام انسان پيدا مىشود كه بگويد : من چشم نمىخواهم ، كورم كنيد ؟ آرى خيلى فراوان .\r\nوقتى كه جانورى بنام انسان مىگويد : من هرگز چشم از كاريكاتورهايى كه جوامع امروزى در اختيار من گذاشته است ، نخواهم پوشيد ، من هرگز ديده از اسافل اعضا بر نخواهم بست ، به من چه كه صدها هزار عوامل ريز و درشت دست به هم داده ، ساختمان چشم را به وجود آورده است ، اين كارگاه بس شگفت انگيز چشم براى تن بيش از يك هدف ندارد و آن عبارت است از تماشا به رنگهاى گوناگونى كه روى حقايق كشيده‌اند به من چه كه كارگاه بس شگفت انگيزى بنام جهان طبيعت در مقابل ديدگاه من قرار گرفته است نظم و ترتيب اعجاز آميز قوانين طبيعت نشان دهندهء رازهاى بسيار با اهميت است ، چه ارتباطى به من دارد ، گونه هايى كه از نداشتن غذاهاى مادى يا معنوى زرد شده‌اند ، چه ربطى به من دارد ؟ آيا اين همه منطق پوچ نمىگويد : اى انسان شناسان انسان دوست اى عظماى الهى بشريت من چشم نمىخواهم ؟ راستى ، آيا حيوان پستى بنام انسان پيدا مىشود كه بگويد : من نمىخواهم سخنانى كه حقيقت دارد بشنوم ؟ ناله هاى دردمندان اجتماع آن اندازه با گوش من آشنايى مىتواند داشته باشد كه وزوز مگسها ؟ من نه بفرياد انسان سازان مىتوانم گوش فرا دهم و نه به بانگ خروشان وجدان ، زيرا هر دو فرياد به من توصيهء بايستى مىكنند ، بايستى چنين شد و نبايستى چنان بود ؟ چطور مىتوان باور كرد كه انسانى پيدا شود و قرار گرفتن خود را در دستگاه سيسماتيك هستى ببيند و آن را درك كند و بداند كه هستى او تنها محور اساسى كه دارد تعقل و انديشه است ، با اين حال بگويد : من خرد نمىخواهم ، لطفى فرموده بگذاريد به حماقتم ادامه بدهم ؟ آرى ، همهء اين اصناف ، پيدا مىشوند . ممكن است گمان كنيد كه مقصود ما\r\n","description":"","footnote":"","page_name":" 292 ","page_number":296},
  {"content":"\r\nاز اين اشخاص بيتلها و هيپىها هستند كه در چند سال ، اخير به ريش اصول و قوانين و قيود بشرى مىخندند و انديشه و تعقل و وجدان را به باد مسخره مىگيرند اما ما بايد ، بدانيم كه اگر تمام محاسبات منطقى رويدادها را منحصر به معلولات بسازيم ، خوب است بساط علم و معرفت و جهان بينى را به كلى بر چينيم .\r\nبراى تمدنها و جوامع گذشته اين قيافه ها ناشناخته نيستند . وقتى كه ما در مسائل انسانى با نظر سطحى مىنگريم ، مىگوييم : اين گروه بىخيالان و بىاعتنايان را كه امروز مىبينيم ، معلولهاى عقب افتاده‌اى هستند كه در اظهار حقيقت پوچى قوانين موضوعه و گره خوردگى روانى مجريان ، در امتداد قرون و اعصار تاخير كرده‌اند .\r\nاين يك استنباط صحيح نيست ، بلكه به طور كلى خواه ديروز ، خواه امروز و خواه فردا ، چه در شرق و چه در غرب ، هر موقع كه قانون يا مجرى آن در بارهء بشر و شئون و ارزشهاى او حذف و انتخاب ساختگى صورت داده يا صورت بدهد ، اگر همهء افراد مشمول آن قانون و همهء انسانهاى واقع در تحت سلطهء مجريان آن به شكل هيپى در نيايند ، يا خيلى فوق العادگى در شخصيت دارند و يا ريا كار و يا زبون و به شرم افراطى دچار هستند .\r\nوجدان تاريخ همواره قلمى براى خط سرخ كشيدن به اباطيل و مزخرفات و سيماى دروغگويان آماده كرده است .\r\nاين قلم روزى به شكل سوفسطايىها درمىآيد ، روز ديگر در قيافهء ابو العلاها و سرايندهء رباعيات هيچ گرايى منسوب به يك نفر به نام خيام بروز مىكند ، موقع ديگر به لباس و شكل مضحك و موهاى دراز نمودار مىگردد .\r\nجيغ كشيدن يك بيتل و دست بلند كردن بىهدف يك هيپى خواه بداند يا نداند بىشباهت به اعتراض خردمندترين نمايندهء يك جامعه در پارلمان به قانون و مجرى آن نيست .\r\n","description":"","footnote":"","page_name":" 293 ","page_number":297},
  {"content":"\r\nنشست و برخاست و پوشاك و آرايشهاى غير عادى يك هيپى بىخيال و شانه خالى كردن او از مقررات مرسومه همانند آخرين صفحه كتاب است كه نشان دادن صحيح و غلط كتاب را به عهده مىگيرد ، با اين تفاوت كه هيپىها خطاها و غلط مقررات ساختگى و تحميلى را مجسم مىكنند ، ولى صحيحش را نمىدانند .\r\nپس در حقيقت ريشهء اساسى هيپىگرى را بايستى در حذف و انتخابهاى غير منطقى در بارهء شئون بشرى جستجو كرد نه در لباسهاى رنگارنگ و خنده ها و گريه هاى بىجا و بىمورد كه مانند كفهايى روى اقيانوس نمودار شده‌اند .\r\nما به هيچ وجه نمىتوانيم بگوييم : من چشم نمىخواهم كورم كنيد ، خرد نمىخواهم بگذاريد بحماقت خود ادامه بدهم . اينها شعارهايى است كه بىخيالان و بىاعتنايان اين عصر و زمان از شكم مادرشان در آورده‌اند ، اين شعارها از مدتهاى بسيار طولانى است كه در كرهء خاكى ما طنين انداز شده است ، به طور قطع مىدانيم كه بشر در هر وضعى كه باشد ، اين جمله را به عنوان قانون ضرورى تلقى كرده است كه : « انسان نبايد ظلم كند . » با اين حال حتى يك روز از صدها هزار سال تاريخ بشرى هم سراغ نداريم كه ظلمهاى فراوان در كرهء خاكى ، آرى حتى براى يك روز ، يك روز هم زياد است بلكه يك ساعت هم كه شده ، در يك جامعه و لو كوچكترين جامعه بوده باشد ، بوقوع نپيوندد .\r\nهمواره وجدان و عقل و پيامبران و راد مردان به اين انسانها مىگويند : شما كه مىبينيد ظلم بد است پس ظلم نكنيد .\r\nآيا ادامهء ظلم در مقابل اين همه تحريكات جدى به سوى عمل به قانون : « انسان نبايد ظلم كند » عبارت ديگرى از اين شعار نيست كه : من چشم نمىخواهم لطفى فرماى كورم كن ؟ آيا از قديمىترين قانون مصر باستانى گرفته تا قانون حمورابى و سولون و چوستينيان و تورات و انجيل و اسلام و بعدها صدها حقوق مدنى و جزايى و\r\n","description":"","footnote":"","page_name":" 294 ","page_number":298},
  {"content":"\r\nبالاخره اعلاميه جهانى حقوق بشر فرياد نمىزنند : همهء مردم كه در روى زمين زندگى مىكنند حق حيات دارند ؟ مگر رساترين عقول بشرى در اين قوانين شكوفان نشده است ؟ بچه علت بشر هنوز مانند وحوش بيابان و جنگلها در عين اجتماع بيگانه از يكديگر زندگى مىكنند و هر كسى حوزهء حيات فردى خود را آن قدر توسعه مىدهد كه پاى روى مرگ و نابودى تمام انسانهاى ديگر گذاشته از آنها هم تجاوز مىكند ؟ آيا اين حالت وحشيانهء آرايش شده ، همان شعار نيست كه مىگويد : من خرد نمىخواهم ، لطفا از سر راه من كنار برو ، بگذار به حماقت خودم ادامه بدهم ؟ آرى ، موقعى كه در كنار خيابان ايستاده و چند هيپى كه از پيش روى شما مىگذرند و شما را مىخندانند ، بخنديد زيرا چنان كه گفتيم آنان اغلاط كتاب تاريخ بشرى را گوشزد مىكنند ، گريه‌اى هم سر بدهيد ، زيرا آنان نه علل غلط رفتن آنها را باز گو مىكنند و نه صحيحهايش را مىگويند ، ضمنا مطالب زير را هم به طور اجمال از نظر بگذرانيد .\r\n\r\n( ( 371 ) ) يطلب الانسان فى الصيف الشتا\r\nفاذا جاء الشتاء أنكر ذا\r\n( ( 372 ) ) فهو لا يرضى به حال ابدا\r\nلا بضيق لا بعيش رغدا\r\n( ( 373 ) ) كلما نال هدى انكره\r\nقتل الانسان ما اكفره ؟ ( 1 ) \r\n\r\nبىنوا انسان ، يك عمر در مبارزهء مىخواهم و نمىخواهم به سر مىبرد .\r\nمبارزه با مىخواهمها و نمىخواهمها از آن خاصيتهاى روانى بشرى نيست كه با چند سطر ، بلكه با چند كتاب و سالها آزمايش و تجربه ، ريشه هاى خود را\r\n","description":"","footnote":" ( 1 ) انسان موجودى بس عجيب است ، در تابستان زمستان را مىخواهد ، وقتى كه زمستان فرا مىرسد منكرش مىشود و آرزوى تابستان مىكند . او به هيچ حالى از حالات رضايت نمىدهد ، نه به تنگى علاقه دارد و نه به گشايش و عيش فراوان متحمل مىشود . به هر مزيت شايسته هم كه برسد باز قيافهء انكار به خود مىگيرد ، مرگ بر اين انسان چقدر كفران مىورزد و حقايق را ناديده مىگيرد . ","page_name":" 295 ","page_number":299},
  {"content":"\r\nنشان بدهد ، بگذاريد در اين پديدهء عجيب و لو به عنوان فهرست يا مقدمهء مختصر ، لختى بينديشيم .\r\nيك معناى بسيار عالى براى رابطهء انسان با مىخواهم و نمىخواهمهايش وجود دارد كه در هر كس به وجود بيايد ، به مرتبه بسيار عالى از انسانيت رسيده است و آن اين است كه انسان متوجه شود كه موجوديت طبيعى او همواره در حال تحول و ديگرگونى است . با كوچكترين تغيير در ديدگاه ، با مختصرترين سخن كه از راه گوش بدرون وارد خواهد گشت ، با زنده شدن يك خاطرهء ده سال پيش و همچنين با دگرگونى ناچيزى در محيط ، موضوع مىخواهم يا نمىخواهم او در معرض تغيير قرار خواهد گرفت ، به جهت اين توجه ، كيفيت و كميت و زمان و مكان ، مىخواهم و نمىخواهم خود را تعديل و تنظيم نمايد .\r\nبراى رسيدن به اين كمال ، عقل انسانى بزرگترين نقش را به عهده دارد ، متأسفانه غالبا مردم چنين خيال مىكنند كه فعاليت عقلانى فقط براى تطبيق و تنظيم موضوعات متعلق به مىخواهم و نمىخواهم خويش مىباشد .\r\nحتى از متفكرين كسانى را سراغ داريم كه صراحتا مىگويند : آقايان عزيز عقل و خرد همان عقل و خرد است و براى هميشه هم عقل و خرد خواهد بود ، كارى با اين نخواهد داشت كه شما چه مىخواهيد و چه نمىخواهيد ، لطفا فرمولهاى رياضى سخت و غير قابل انعطافتان را از منطقهء مىخواهم و نمىخواهم دور بداريد . داستايوسكى در يادداشتهاى زير زمينى مطالب لطيفى در اين باره گفته است .\r\nاين عقيده از جدا كردن فعاليتهاى عقلانى از اولين محصول كارگاه حيات كه مىخواهم و نمىخواهم است ناشى مىگردد .\r\nدر نتيجه شما مىتوانيد در همه حال و در هر گونه شرايط همه چيز را بخواهيد و هيچ چيز را نخواهيد ، اما فراموش نكنيد كه شما هرگز نخواهيد خواست كه كرهء زمين را بر دوش خود نهاده و ببريد و در كرهء خورشيد بگذاريد و بر گرديد و در موقع\r\n","description":"","footnote":"","page_name":" 296 ","page_number":300},
  {"content":"\r\nرفتن در فضا مشغول مطالعهء هندسهء اقليدسى هم بوده باشيد . چرا ؟ زيرا عقل چنين چيزى را محال مىداند .\r\nجاى بس تأسف است كه ما انسانها پر ارزشترين محصول ديناميسم حيات را كه بنوبت خود فعالترين نيروى زندگانى ما است ، از انديشه و تعقل تفكيك مىكنيم و با اين كار ناشايست صدها مشكلات براى فرد و اجتماع ايجاد مىكنيم و موقعى كه از عهدهء حل آن مشكلات بر نيامديم ، فلسفه هاى بد بينى به وجود مىآوريم و در بارهء انسان به نوميدى و ياس فلسفى دچار مىشويم .\r\nبلى آن متفكرين كه احساس مىكنند : مىخواهم و نمىخواهم انسانها نه از طرف قلب ( عقل عملى ) و نه از مقتضاى طبيعت خود آنها مختل نمىشود ، پس ناچار از طرف عقل و انديشه خواهد بود - مىتوانند با يك دقت نظر كافى به اين نتيجه منطقى برسند كه مختل شدن مىخواهم و نمىخواهم از طرف خيالات و توهمات يا در هوا و آرزوهاى غير عقلانى مىباشد كه هم در به وجود آمدن آن دو پديده تصرف مىكنند و هم در بقا و ادامه آنها دخالت مىورزند .\r\nبلى ، يك مسئلهء فوق العاده با اهميت وجود دارد و آن اين است كه روح كمال جوى انسانى نبايد در هيچ نقطه‌اى از نقاط زندگانى ميخكوب شده و مطلوبى را كه در موقعيت قبلى خواسته بود ، دو دستى بچسبد ، زيرا اين عامل ركود مرگبار است ، لذا بايد منطق و دانش انسان در زمينهء كمال جويى مىخواهم و نمىخواهمهايى را كه در طول زندگانى او گسترده خواهد شد ، با يك محاسبهء حد اقل تخمينى منظور نمايد و بداند كه هر مىخواهم و نمىخواهم دو جنبه دارد :\r\nيك - جنبهء موقت ، اين جنبهء موقت به جهت تحولات طبيعى و افزايش دانش و بينش انسان تقريباً پا در هوا است و روزى فرا مىرسد كه با عروض تحول طبيعى يا پيش رفت رشد خود انسان ، مىخواهم به نمىخواهم يا بر عكس مبدل خواهد گشت .\r\nدو - جنبهء اصيل و دايمى ، اثر روحى و طبيعى هر مىخواهم و نمىخواهم\r\n","description":"","footnote":"","page_name":" 297 ","page_number":301},
  {"content":"\r\n\r\nدر زمينهء اصلى زندگانى نقش اساسى دارد ، بدين جهت لازم است كه انسان در تحقيق و ارزيابى دو پديدهء فوق آن چنان دقت حياتى داشته باشد كه عبور و جريان آنها از نظر طبيعى و روحى شخصيتى را متلاشى نكند .\r\n\r\n( ( 383 ) ) مكر آن فارس چو انگيزيد گرد\r\nو آن غبارت ز استعانت دور كرد\r\n( ( 384 ) ) سوى فارس رو مرو سوى غبار\r\nور نه بر تو كوبد آن مكر سوار\r\n\r\nبياييد از حقيقت طفره نزنيم ، حقيقت اين است كه پليدىهاى ما براى ما قضا و سر نوشت مىسازد ، اين قضا گرد و غبارى در فضاى زندگانى ما به وجود مىآورد ، كارى كه ما در اين موقع انجام مىدهيم اين است كه مىخواهيم براى دور شدن از گرد و غبار به اين سو و به آن سو بدويم ، دست روى چشمان خود بگذاريم ، داد و فرياد راه بيندازيم ، همهء اين داد و فريادها و دويدنها بىهوده است ، بايد سراغ آن سوار را بگيريم كه در نتيجهء پليدى ما به وجود آمده و مىتازد و گرد و خاك بلند مىكند و مىپاشد\r\nجلال الدين تا كنون بارها در بارهء قضا و قدر مسائلى را مطرح كرده است ، مىتوان گفت : نتيجهء مجموع آن مسائل دست بسته بودن انسان در مقابل قضا و قدر بوده است ، ولى در دو بيت فوق و ابيات مربوطه : « باقى قصهء اهل سبا » منطقىترين نظريه را بميان كشيده و مىگويد : وقتى كه پليدىهاى شما مانند عللى كه معلولات خود را به وجود مىآورد ، قضا و قدرى را بر شما مسلط ساخت ، بىهوده دنبال آن معلولات ندويد ، خودتان را در چون و چراهايى در بارهء گرد و خاكى كه كارهاى زشت شما به وجود آورده است به داد و فرياد و تقلا وادار نكنيد ، سراغ آن علت برويد كه مانند سوارى نيرومند در پهنهء زندگانى شما مىتازد و گرد و خاك بر مىانگيزد .\r\n","description":"","footnote":"","page_name":" 298 ","page_number":302},
  {"content":"\r\n\r\nبرويد علت را از بين ببريد و الا تا موقعى كه علت وجود دارد ( سوار مىتازد ) معلول ( گرد و خاك ) به طور حتم وجود خواهد داشت .\r\nاگر بگوييم مقصود جلال الدين از سوار خدا است كه قضا را پيش آورده است باز مىتوان گفت كه : چه عاملى وادار كرده است كه خدا اين شخص معين را به گرد و غبار مرگبار دچار كند ؟ مسلم است كه بايد بگوييم : اعمال پليد اين شخص انگيزهء به وجود آمدن گرد و خاك بوده است ، مخصوصاً با نظر به اين كه جلال الدين در ابيات مربوطهء اين مبحث ، نقطهء نظر خود را كارهاى زشت و كفران ورزيدن اهل سبا قرار داده است .\r\n\r\n( ( 392 ) ) چند چوپانشان بخواند و نامدند\r\nخاك غم در چشم چوپان مىزدند\r\n( ( 393 ) ) كه برو ما خود ز تو چوپانتريم\r\nچون تبع گرديم هر يك سروريم\r\n\r\nاغنيا و چشمگيران وضع موجود جوامع بودند كه با پيامبران مبارزه مىكردند\r\nاشتباهى در بررسى عوامل بروز اديان صورت گرفته است كه يك عده مسائل را نتيجه داده است . اين اشتباه از آن جا ناشى شده است كه مىگويند : به طور فراوان مشاهده شده كه اغنيا و نيرومندان از مذاهب و مسائل معنوى دفاع كرده‌اند ، نه بدان جهت كه آنان به مذاهب و معنويات معتقد بوده‌اند ، بلكه براى حفظ موجوديت و نيرومندى خود . اگر در علت واقعى اين نظريه دقت كنيم ، خواهيم ديد كه هر انسانى كه از يك وضع موجود اجتماعى بهره بردارى مىكند و نيرومندى و موقعيت چشمگير او مرهون وضع معين اجتماعى است ، بدون ترديد از همان وضع معين بهره بردارى خواهد كرد . به اين علت اين از دو جهت عموميت پيدا مىكند :\r\n","description":"","footnote":"","page_name":" 299 ","page_number":303},
  {"content":"\r\nجهت يكم - فقط اغنيا و ثروتمندان نيستند كه براى حفظ موقعيت خود ، مجبور مىشوند وضع معين اجتماع را به حال خود نگه دارند ، بلكه سياست مدارى كه وضعى را در اجتماع به وجود آورده و خود را در آن سيستم چشمگير و نيرومند ساخته است ، در حفظ و مراقبت همان سيستم تلاش خواهد كرد . همچنين است هر عنوان مطلوبى كه مرهون نظم معينى از اجتماع يا غير اجتماع بوده باشد .\r\nجهت دوم - موضوعى كه ملاك عمل نيرومندان است منحصر بمسائل اقتصادى نيست ، حتى اگر يك رهبر فكرى وضعى را به وجود آورد يا از يك وضع موجود در اجتماع قدرتى براى خود تحصيل كند ، در حفظ همان قدرت مجبور است از ورود هر گونه تحول به اجتماع جلوگيرى كند . قانون حفظ موقعيت دو عنصر اساسى دارد :\r\nعنصر يكم - چسبيدن به نظم و كيفيت موجود در اجتماع كه به وجود آورنده يا ادامه دهندهء نيرومندى يك فرد يا يك طبقه ، بلكه نيرومندى يك اجتماع بوده باشد ، ضرورت طبيعى دارد .\r\nاين آرمان بدون مبارزه با موانعى كه مختل كنندهء نظم و ترتيب مفروض است ، امكان پذير نيست . آنان با هر مانعى مبارزه و خصومت خواهند ورزيد ، خواه مانع مذهبى و ايده ئولوژيكى باشد يا نه .\r\nعنصر دوم - به وجود آوردن و تحصيل عوامل ادامهء وضع و ترتيب موجود كه حافظ منافع نيرومندان است .\r\nآنان در تحصيل اين عوامل خواهند كوشيد ، خواه مذهب و ايده ئولوژى باشد يا چيز ديگر .\r\nدر قرآن مجيد ، مقاومت اغنيا و به طور كلى چشمگيران اجتماعات را در مقابل پيامبران با كلمهء » الملاء » ( 1 )  در موارد متعددى متذكر شده است ، از آن جمله :\r\n","description":"","footnote":" ( 1 ) الملاء اشراف الناس و رؤسائهم و مقدموهم » - النهاية - ابن الاثير ، ج 4 ، ماده الملا . ( ملاء اشراف مردم و رؤسا و پيش روان آنها ) . . ","page_name":" 300 ","page_number":304},
  {"content":"\r\n1 - « لَقَدْ أَرْسَلْنا نُوحاً إِلى قَوْمِه فَقالَ يا قَوْمِ اُعْبُدُوا الله ما لَكُمْ مِنْ إِله غَيْرُه إِنِّي أَخافُ عَلَيْكُمْ عَذابَ يَوْمٍ عَظِيمٍ . قالَ اَلْمَلأُ مِنْ قَوْمِه إِنَّا لَنَراكَ فِي ضَلالٍ مُبِينٍ . » 7 : 59 - 60 ( 1 )  ( ما نوح را به قوم خود فرستاديم ، نوح به قوم خود گفت : خدا را بپرستيد ، براى شما جز خدا معبودى نيست ، من از عذاب يك روز بزرگ در بارهء شما مىترسم . چشمگيران قومش به او گفتند : ما تو را در گمراهى آشكارى مىبينيم ) .\r\n2 - « وَإِلى عادٍ أَخاهُمْ هُوداً قالَ يا قَوْمِ اُعْبُدُوا الله ما لَكُمْ مِنْ إِله غَيْرُه أَ فَلا تَتَّقُونَ . قالَ اَلْمَلأُ اَلَّذِينَ كَفَرُوا مِنْ قَوْمِه إِنَّا لَنَراكَ فِي سَفاهَةٍ وَإِنَّا لَنَظُنُّكَ مِنَ اَلْكاذِبِينَ 7 : 65 - 66 . » ( 2 )  ( ما به قوم عاد برادرشان هود را فرستاديم ، گفت : اى قوم من خدا را بپرستيد براى شما معبودى جز خدا وجود ندارد ، آيا تقوا نخواهيد ورزيد چشمگيران قومش كه كفر مىورزيدند به هود گفتند : ما تو را در سفاهت و حماقت مىبينيم و گمان مىكنيم كه تو از دروغگويان هستى ) .\r\n3 - « قالَ اَلْمَلأُ اَلَّذِينَ اِسْتَكْبَرُوا مِنْ قَوْمِه لِلَّذِينَ اُسْتُضْعِفُوا لِمَنْ آمَنَ مِنْهُمْ أَ تَعْلَمُونَ أَنَّ صالِحاً مُرْسَلٌ مِنْ رَبِّه قالُوا إِنَّا بِما أُرْسِلَ بِه مُؤْمِنُونَ . قالَ اَلَّذِينَ اِسْتَكْبَرُوا إِنَّا بِالَّذِي آمَنْتُمْ بِه كافِرُونَ 7 : 75 - 76 . » ( 3 )  ( آن مردم چشمگير از قوم صالح كه تكبر مىورزيدند ، به بىنوايانى كه به صالح ايمان آورده بودند ، چنين گفتند : كه آيا صالح از طرف خدايش فرستاده شده است ؟ گفتند : [ بلى 
  ] ما به آن چه به صالح فرستاده شده است ايمان آورده‌ايم . آنان كه تكبر مىورزيدند ، گفتند : ما به آن چه بصالح فرستاده شده است كفر مىورزيم . )\r\n","description":"","footnote":" ( 1 ) سوره الاعراف ، آيهء 60 . .  ( 2 ) سوره الاعراف ، آيهء 66 . .  ( 3 ) سوره الاعراف ، آيهء 75 و 76 . . ","page_name":" 301 ","page_number":305},
  {"content":"\r\n4 - « قالَ اَلْمَلأُ اَلَّذِينَ اِسْتَكْبَرُوا مِنْ قَوْمِه لَنُخْرِجَنَّكَ يا شُعَيْبُ وَاَلَّذِينَ آمَنُوا مَعَكَ مِنْ قَرْيَتِنا أَوْ لَتَعُودُنَّ فِي مِلَّتِنا قالَ أَ وَلَوْ كُنَّا كارِهِينَ 7 : 88 . » ( 1 )  ( چشمگيران متكبر از قوم شعيب به او گفتند : اى شعيب يا تو را و كسانى كه با تو ايمان آورده‌اند از آبادى خود دور خواهيم كرد ، يا به همان عقايدى كه ما داريم بر گرديد . [ شعيب 
  ] گفت : اگر چه در برگشت به عقايد شما مجبور و با اكراه باشيم . ؟ ) نظير اين مبارزه ميان نيرومندان ( كه محيط اجتماع به سود آنها بود ) و ساير پيامبران الهى مانند موسى و عيسى و نوح عليهم السلام هم صورت گرفته است .\r\nگروه ديگر از آيات وجود دارد كه به طور مستقيم قيافهء مبارزهء دين اسلام را با نيرومندان و اغنيا بيان كرده است . اين گروه آيات با اشكال مختلف موضوع مورد بحث ما را تاييد مىكند . از آن جمله :\r\n1 - « ما أَفاءَ الله عَلى رَسُولِه مِنْ أَهْلِ اَلْقُرى فَلِلَّه وَلِلرَّسُولِ وَلِذِي اَلْقُرْبى وَاَلْيَتامى وَاَلْمَساكِينِ وَاِبْنِ اَلسَّبِيلِ كَيْ لا يَكُونَ دُولَةً بَيْنَ اَلأَغْنِياءِ مِنْكُمْ 59 : 7 . . . » ( 2 )  ( آن چه را كه خداوند از اهل آباديها به پيامبرش بر گردانده است ، اختصاص به خدا و پيامبر و خويشاوندان و فقرا و در راه ماندگان دارد ، اين تقسيم براى آنست كه اموال در ميان اغنياى شما به شكل دولت [ كه تنها كار آنها را به جريان مىاندازد 
  ] ، در نيايد ) .\r\nيك دليل بسيار روشن براى اثبات اين كه اسلام نه تنها ساخته شدهء اغنيا و نيرومندان به عنوان وسيله استثمار بىنوايان نبوده است ، داستانى است كه قرآن هم به آن اشاره مىكند ، آيهء مربوطه بموضوع اين است :\r\n","description":"","footnote":" ( 1 ) سوره الاعراف ، آيهء 88 . .  ( 2 ) سوره الحشر ، آيهء 7 . . ","page_name":" 302 ","page_number":306},
  {"content":"\r\n« وَلا تَطْرُدِ اَلَّذِينَ يَدْعُونَ رَبَّهُمْ بِالْغَداةِ وَاَلْعَشِيِّ يُرِيدُونَ وَجْهَه ما عَلَيْكَ مِنْ حِسابِهِمْ مِنْ شَيْءٍ وَما مِنْ حِسابِكَ عَلَيْهِمْ مِنْ شَيْءٍ فَتَطْرُدَهُمْ فَتَكُونَ مِنَ اَلظَّالِمِينَ 6 : 52 . » ( 1 )  ( آنان را كه صبحگاهان و شامگاهان خدا را مىخوانند و فقط وجه الله را مىخواهند طرد مكن از حساب موقعيت آنان چيزى بر تو نيست و بالعكس از حساب موقعيت تو به آنان چيزى نيست ، اگر آنان را طرد كنى از ستمكاران خواهى بود ) .\r\n« وَاِصْبِرْ نَفْسَكَ مَعَ اَلَّذِينَ يَدْعُونَ رَبَّهُمْ بِالْغَداةِ وَاَلْعَشِيِّ يُرِيدُونَ وَجْهَه وَلا تَعْدُ عَيْناكَ عَنْهُمْ تُرِيدُ زِينَةَ اَلْحَياةِ اَلدُّنْيا وَلا تُطِعْ مَنْ أَغْفَلْنا قَلْبَه عَنْ ذِكْرِنا وَاِتَّبَعَ هَواه وَكانَ أَمْرُه فُرُطاً 18 : 28 . » ( 2 )  ( نفس خود را به ارتباط و همنشينى با مردمى كه صبحگاه و شامگاه خداى خود را مىخوانند ، متحمل بساز . ديده گان خود را از آن مردم با ايمان براى خواستن مزاياى زندگانى دنيوى بر مگردان و اطاعت مكن كسى را كه قلبش را از ياد ما غافل ساخته‌ايم ، تابع هواى نفس شده و كارش تجاوز از اعتدال گشته است ) .\r\nتوضيح - ثعلبى با اسناد خود از عبد الله بن مسعود نقل مىكند كه :\r\n« مر الملأ من قريش على رسول الله صلى الله عليه و آله و عنده صهيب و خباب و بلال و غيرهم من ضعفاء المسلمين فقالوا يا محمد ارضيت بهولاء من قومك ؟ أ فنحن نكون تبعا لهم ؟ أ هولاء الذين منّ الله عليهم ؟ اطردهم عنك ؟ فلعلك ان طردتهم اتبعناك ، فانزل الله تعالى : و لا تطرد . . . و قال سلمان و خباب فينا نزلت هذه الايه ، جاء الاقرع بن حابس التميمى و عيينه بن حصين الفزرى و ذووهم من المؤلفة قلوبهم فوجدوا النَّبىّ صلى الله عليه و آله قاعدا مع\r\n","description":"","footnote":" ( 1 ) سوره الانعام ، آيهء 52 . .  ( 2 ) سوره الكهف ، آيهء 28 . . ","page_name":" 303 ","page_number":307},
  {"content":"\r\nبلال و صهيب و عمار و خباب و ناس من ضعفاء المؤمنين فحقروهم و قالوا يا رسول الله لو نحيت هؤلاء حتى نخلو بك فان وفود العرب تاتيك فنستحيي ان يرونا مع هؤلاء الاعبد ، ثم إذا انصرفنا فان شئت فاعدهم الى مجلسك فاجابهم النَّبىّ صلى الله عليه و آله الى ذلك ، فقالا له اكتب لنا بهذا على نفسك كتابا فدعا بصحيفه و احضر عليا عليه السلام ليكتب ، قال و نحن قعود فى ناحيه إذ نزل جبرئيل عليه السلام بقوله : « و لا تطرد الذين يدعون الى قوله أ ليس الله اعلم بالشاكرين » فنحى رسول الله صلى الله عليه و آله الصحيفه و اقبل علينا و دنونا منه و هو يقول كتب ربكم على نفسه الرحمة فكنا نقعد معه فاذا اراد ان يقوم قام و تركنا فانزل الله عز و جل : « و اصبر نفسك مع الذين يدعون ربهم . . . » قال فكان رسول الله صلى الله عليه و آله يقعد معنا و يدنوا حتى كادت ركبتنا تمس ركبته فاذا بلغ الساعة التي يقوم قمنا و تركناه حتى يقوم و قال لنا : الحمد لله الذى لم يمتنى حتى أمرني ان اصبر نفسى مع قوم من امتى ، معكم المحيا و معكم الممات . » ( 1 )  ( گروهى از اشراف قريش پيش پيغمبر آمدند ، در اين حال پيغمبر با صهيب و خباب و بلال و . . . از ضعفاى مسلمانها نشسته بود ، اشراف قريش گفتند : يا محمد به جاى قوم خودت ( قريش ) به همين ضعفا و بىنوايان دل خوش كرده‌اى آيا ما پيروان اين افراد بىنوا شويم ؟ آيا اينان هستند كه خدا بايشان احسان كرده است ضعفا و فقرا را از پيرامون خود طرد كن ، شايد تو آنها را طرد كنى ما هم از تو پيروى كنيم . در اين موقع بود كه آيهء : « و لا تطرد . . . » نازل گشت .\r\nسلمان و خباب گفته‌اند : آيهء مزبور در بارهء ما نازل شده است . بدين ترتيب كه اقرع بن حابس تميمى و عيينه بن حصين فزارى اشخاصى كه با آنها\r\n","description":"","footnote":" ( 1 ) مجمع البيان ، ج 3 ، ص 305 و 396 . . ","page_name":" 304 ","page_number":308},
  {"content":"\r\nمربوط بودند ، از جملهء آنها كه مسلمانان دلهايشان را به اسلام نزديك مىكردند ، به پيغمبر وارد شدند ، پيامبر را ديدند كه با بلال و صهيب و عمار و خباب و عده‌اى از ضعفاى مسلمانان نشسته‌اند ، آن چند نفر كه از اشراف بودند اين فقرا را تحقير نموده كوچك شمردند و گفتند : يا رسول الله اگر اين فقرا را از پيرامون خود دور كنى ما با تو مىتوانيم بنشينيم ، زيرا نمايندگان و گروههاى عرب پيش تو مىآيند و از اين كه ما را با اين بردگان همنشين به بينند سر افكنده مىشويم . پس از آن كه آن گروه ها و نمايندگان آمدند و شما را ديدند و رفتند مىتوانيد بردگان را بحضور خود بپذيريد .\r\nپيامبر به جهت اشتياق بايمان آنها كه موجب سرعت پيش رفت اسلام بود پيش نهاد آن اشراف را پذيرفت .\r\nاشراف به گفتگوى زبانى قناعت نورزيده ، گفتند : بايد قرار داد كتبى بنويسيد پيامبر كاغذى خواست و على عليه السلام را احضار فرمود كه قرار داد را بنويسد . در اين حال ما در طرف ديگر نشسته بوديم ، جبرئيل نازل شده اين آيه : « و لا تطرد . . . » را آورد . پيامبر اكرم پس از تلقى آيه كاغذ را انداخت و رويش را به سوى ما گردانيد ، ما هم به او نزديك شديم ، در اين حال پيامبر مىگفت :\r\n« كتب ربكم على نفسه الرحمة » .\r\n( پروردگار شما رحم و محبت در بارهء بىنوايان را به خودش مقرر كرده است ) .\r\nپس از اين حادثه همواره با او مىنشستيم ، هر موقع هم كه مىخواست برمىخاست و مىرفت و ما را به حال خود مىگذاشت . آن گاه اين آيه نازل شد كه : « و اصبر نفسك مع الذين . . . » پيامبر بعد از اين رويداد با ما مىنشست و آن قدر به ما نزديك مىشد كه نزديك بود زانوهاى ما با زانوهاى پيامبر تماس پيدا كند و موقعى كه ساعت رفتن فرا مىرسيد ، برمىخاستيم و مىرفتيم و او را در همان حال مىگذاشتيم و مىفرمود : سپاس خداى را كه مرا از دنيا نبرد تا اين كه دستور داد : همنشينى و دمسازى و هماهنگى با شما داشته باشم ، زندگيم با شما است و مرگم با شما است . )\r\n","description":"","footnote":"","page_name":" 305 ","page_number":309},
  {"content":"\r\n\r\nمورد نزول آيهء فوق تقريباً مورد اتفاق مفسرين است ، اگر چه اختلاف جزئى در كيفيت قضيه ديده مىشود ، ولى اصل حادثه همان است كه نقل كرديم و مفسرين ذيل هم شان نزول را مطابق مجمع البيان نقل كرده‌اند : محمد بن الحسن الطوسى ، ( 1 )  ابو عبد الله محمد بن احمد انصارى قرطبى ، ( 2 )  ابو الفداء اسماعيل بن كثير ، ( 3 )  محمود بن عمر زمخشرى ، ( 4 )  فخر رازى ، ( 5 )  محمد بن جرير طبرى ، ( 6 )  سيد قطب ( 7 ) \r\nتفسير ابيات\r\nداستان اهل سبا بايد دوباره مطرح شود ، داستان را بگو ، تا تو را مرحبا بگويم . اهل سبا كارى جز كفران نعمت در مقابل مردان الهى نداشتند .\r\nاگر بخواهيد چگونگى ناديده گرفتن نعمتها را به شما با يك مثال توضيح بدهم ، اين است كه انسان با احسان كنندهء خود به ستيزه و جنگ و جدال بپردازد و بگويد : من اين نيكويى را نمىخواهم من از اين خدمت و مردانگى تو مىرنجم ، خواهشمندم خودت را در نيكو كارى در بارهء من مرنجان .\r\nبيا در بارهء من لطف و محبتى نموده و اين خير خواهى را از من دور كن من چشم براى ديدن نمىخواهم ، معطل مباش ، فورا كورم كن سبايون مىگفتند : مسافت ميان شهرها و باغها را دور بساز ما قباحت و وقاحت مىخواهيم\r\n","description":"","footnote":" ( 1 ) التبيان ، ج 4 ، ص 156 . .  ( 2 ) الجامع لاحكام القرآن ، ج 6 ، ص 431 . .  ( 3 ) تفسير القرآن العظيم ، ج 2 ، ص 134 . .  ( 4 ) الكشاف ، ج 1 ، ص 507 . .  ( 5 ) التفسير الكبير ، ج 12 ، ص 234 . .  ( 6 ) جامع البيان عن تأويل آى القرآن ، ج 7 ص 200 . .  ( 7 ) فى ظلال القرآن ، ج 7 ، ص 228 . . ","page_name":" 306 ","page_number":310},
  {"content":"\r\nخوبى را از دست ما بگير اين همه عمارتهاى مجلل و باغ و روزگار خوش و امن و امان و فراغت خاطر را نمىخواهيم شهرهاى ما به يك ديگر نزديك است ، آنها را بر هم زده به صورت بيابانهاى پر از درنده اش بساز كه براى ما مطلوبتر است داد از دست اين انسان بىچاره كه نه مىخواهم او حساب دارد و نه نمىخواهمش .\r\nوقتى كه تابستان فرا مىرسد ، مىگويد : زمستان خوبست ، بايد زمستان شود . موقعى كه زمستان فرا مىرسد ، منكرش مىشود .\r\nاين انسان به هيچ يك از حالات زندگانى رضايت و خرسندى ندارد ، نه تحمل تنگدستى دارد و نه بزندگانى خوش و آسوده شكيبا است ، بهر وضع درست و عالى برسد منكرش مىشود ، محو باد اين انسان چقدر كفران مىورزد اين است نفس انسانى كه هيچ منطق و محاسبه‌اى را نمىپذيرد ، براى همين است كه آن بزرگ [ خداى بزرگ 
  ] فرمود : نفس خودتان را بكشيد .\r\n[ اين نفس را كوچك مشماريد 
  ] اين همان خار سه تيغ است كه بهر طرفش بگذارى باز مطابق طبيعتش در وجود تو فرو مىرود ، مگر مىتوان از زخم جانكاه نفس رهايى يافت ؟ [ بنا بر اين بىهوده نكوشيم كه وقتى خار نفس نقطه‌اى از موجوديت ما را مجروح ساخت ، از آن نقطه برداشته به جاى ديگر بگذاريم . يك راه بيش در مقابل خار سه تيغ نفس نداريم و آن هم اين است كه : 
  ] آتشى شعله ور از نيروى روح انسانى را كه ترك هوا و هوس مقدمهء آن است به خار نفس بزنيم و خاكسترش بسازيم ، براى شعله ور شدن چنين آتش ، دمى از مردان الهى مورد نياز است .\r\nوقتى كه كار اهل سبا از حد گذشت و گفتند كه : براى ما و با بهتر از نسيم صبا است ، مردان ناصح و خير خواه هر چه خواستند كه از فسق و كفر بازشان بدارند ، آنان در صدد ريختن خون خير خواهان بر آمدند و تخم فسق و كفر كاشتند .\r\n","description":"","footnote":"","page_name":" 307 ","page_number":311},
  {"content":"\r\n[ اينان سر نوشت شومى را با دست خود ساخته و پرداخته بودند ، حالا ديگر موقع فرا رسيدن سر نوشت و قضاى حتمى بود كه دمار از روزگارشان بر آورد 
  ] .\r\nوقتى كه تاريكى قضا خيمه بر فضاى زندگى بزند ، جهان وسيع تنگ مىشود و حلوا كه بايد كام آدمى را شيرين كند ، تلخ و باعث رنجش ذائقه مىگردد .\r\n[ اسكنجبينها صفرا مىآورند و روغنهاى بادام خشكى مىافزايند . 
  ] اين جمله را بارها شنيده‌ايد كه :\r\n« وقتى كه قضا به سر وقت انسانى برسد ، فضا را تنگ و ديده گان آدمى را مىپوشاند . » آرى ، بقدرى ديدهء آدمى بسته مىشود كه حتى سرمهء چشم را هم نمىبيند .\r\nآن سوارى كه گرد افشاند و غبارى بر انگيخت [ نتيجهء زشت كارى تو يا خدايى است كه نتيجهء اعمال پليد تو را به صورت گرد و غبارى بر انگيخته است 
  ] .\r\nتو به جاى آن كه از عمل زشت روىگردان شوى و دست تمنا ببارگاه آن خدا ببرى كه نتيجه را بر كار تو پيوسته است و به صورت قضا در آورده است ، مشغول داد و فرياد مىشوى كه : گرد و خاك دمار از روزگارم بر آورد برو سوى همان سوار و كارى با گرد و غبار نداشته باش كه معلول ناخود آگاهيست كه در دنبال علتى بروز كرده است .\r\nخدا فرموده است كه كسى كه گرگ را ببيند و زارى نكند ، بالاخره طعمهء همان گرگ قرار خواهد گرفت .\r\nاگر آن نادان نمىتوانست گرگ را از نسيم حقايق تشخيص بدهد ، چرا با اين نادانى در محلى كه احتمال حمله گرگ مىرفت به چرخيدن مشغول شد ؟ [ اى پستتر از چار پايان 
  ] گوسفندان كه از نيروى عقل و منطق محرومند ، وقتى كه بوى گرگ را دريافتند ، براى نجات دادن به خود به اين سو و آن سو مىدوند ، همچنين ساير حيوانات بوى شير را كه در مىيابند ، دست از چريدن كشيده [ و بدون چون و چرا 
  ] پا به فرار مىگذارند .\r\n","description":"","footnote":"","page_name":" 308 ","page_number":312},
  {"content":"\r\nتو كه بوى خشم شير را استشمام مىكنى ، فورا بر گرد و دست مناجات ببارگاه الهى بر آر .\r\nاهل سبا گرد و خاك گرگ را ديدند ، ولى به همان پليدى و چريدن در علفزار هوا و هوسشان ادامه دادند ، در دنبال همان گرد ناچيز گرگ سترگ نيرومند به سراغشان آمد و آن گوسفندان بد بخت را كه ديده از چوپان عقل و خرد بر بسته بودند ، پاره پاره كرد و نابودشان ساخت .\r\nآنان در مقابل دل سوزى و خير خواهى چوپانان الهى ، گستاخانه مىگفتند : كه برويد دنبال كارتان ، ما احتياجى به چوپان نداريم و خودمان خيلى چوپانتر از شما هستيم ما كه خود اشراف و سروران قوم هستيم ، به چه علت دنباله رو شما باشيم ؟ تعصبهاى جاهليت مغز پوك آنها را آكنده ، زاغ سيه روزى بر مرغزار زندگيشان بانگ نابود باد بر آورده بود .\r\nآنان چاه ها به ستمديده گان مىكندند و خودشان در همان چاهها افتاده و آه و ناله ها سر مىدادند ، پوستين يوسف صفتان جامعه را مىشكافتند و با اين كار پوست خودشان را مىكندند .\r\nآنان حتى يوسف وجود خود را كه اسير كوى موجوديتشان بود ، به دست گرگ هوى و هوس مىسپردند ، اين يوسف وجود كيست ؟ اين همان دل حق جوى آنها بود .\r\nمىدانى با اين بىاعتنايى به دل حق جوى خود چه مىكنى ؟ مانند اين كه جبرئيل آن فرشتهء عظيم الشان را به ستونى بسته و پر و بالش را از صد جا مجروح ساخته و شكسته‌اى ، آن گاه براى احترام او ، كباب گوشت گوساله مىآورى ، گاه ديگر او را به كاهدانى كه گاو و الاغ است مىبرى و مىگويى : اى دل حق جوى فرشتهء نازنين بخور ، غذاى ما همين است و بس ، در صورتى كه غذاى دل حق جو جز به ياد خدا بودن و نيايش و كرنش به پيشگاه او چيز ديگرى نيست .\r\n","description":"","footnote":"","page_name":" 309 ","page_number":313},
  {"content":"\r\nدل حق جوى از اين شكنجه و مشقت كه تو در بارهء او روا مىدارى شكايت به خدا مىكند و مىگويد :\r\nپروردگارا داد از دست اين گرگ كهنسال و درنده كه جانم را بستوه آورده است . خدا به او پاسخ مىدهد كه وقت آن كه تاخت و تاز حيوانى او به سر آيد ، نزديك شده است ، كمى صبر و تحمل نماى . من داد تو را از دست هر نادان خواهم گرفت .\r\nآرى ، جز خداى دادگر مطلق كسى نيست كه حقيقتاً داد مظلومان را از ستمكاران بگيرد . آن دل حق جوى مىگويد : خداوندا صبر و شكيبايىام تمام شده است ، من ديگر بفراق روى تو تحملى ندارم .\r\nمن چونان احمد مرسل صلى الله عليه و آله هستم كه در دست يهود نادان گرفتار شده‌ام ، من آن صالح پيامبرم كه در دست ثمود اسير گشته‌ام . ( 1 ) \r\nاى خدا اى سعادت بخش جان پيامبران يا مرا بكش ، يا مرا به سوى خود بخوان ، يا خود به سر وقتم بيا .\r\nفراق و جدايى از تو درديست كه مردم كافر نمىتوانند تحمل كنند ، ما كه از شيفتگان و ياران توايم ، چگونه مىتوانيم تحمل نماييم ؟ [ چرا مردم كافر در روز رستاخيز آرزو خواهند كرد كه اى كاش خاك مىگشتند ، علتش روشن است 
  ] زيرا در آن روز است كه تلخى فراق الهى را خواهند چشيد .\r\n","description":"","footnote":" ( 1 ) شاعر تواناى عرب از همين مضمون در بارهء خود استفاده كرده است :\r\nانا ترب الندى و رب القوافى * و سهام العدى و غيظ الحسود\r\nما مقامى بأرض نخلة الا * كمقام المسيح بين اليهود\r\nانا فى امة تداركها الله * غريب كصالح فى ثمود\r\n( منم مرد شايستهء سخاوت و قهرمان قافيه ها و تير به چشمان دشمن و وسيله ناراحتى و تنگدلى حسودان . موقعيت من در كوفه همان است كه حضرت مسيح در ميان يهود داشت . من در ميان مردمى كه خداوند آنها را گرفتار كرده است چنان غريب و بيگانه هستم كه صالح عليه السلام در ميان قوم ثمود . ) . ","page_name":" 310 ","page_number":314},
  {"content":"\r\nپروردگارا اين است حال كسى كه در زندگانىاش مطيع تو نبوده و خود را از تو منحرف ساخته بود .\r\nحال ما شيفتگان كه خود را از آن تو مىدانيم در فراق تو چه خواهد گشت ؟ خداوند در جواب دل حق جوى يا پيامبران چنين مىگويد : اى موجود پاك و پاكيزه كمى صبر كن ، مقدارى خاموشى بگزين ، زيرا بامداد نجات شما نزديك است و از آن گردابها به زودى بيرون خواهيد آمد . شما اين همه تقلا و كوشش مكنيد ، من خودم در بارهء شما فعاليت مىكنم .\r\nفعاليت من با كوششهاى شما قابل مقايسه نيست ، من اگر داروى تلخ به شما تجويز كنم ، از حلواى شيرينى كه شما به دست مىآوريد بهتر است .\r\nهم اكنون شكيبايى را پيشه خود سازيد و خاموش شويد ، زبان را كم بجنبانيد و سر تا پا گوش شويد .\r\nاين همه حيلتها و مكرهاى چشمگير را چيزى جز بازيچه ندانيد .\r\nآرى ، هر چه كه انسان را از يارش جدا سازد جز بازى چيزى نخواهد بود .\r\nاين مطلب از حد گذشت ، قصهء اهل سبا را كنار بگذاريم و برويم به سراغ داستان روستايى و خواجه .\r\n","description":"","footnote":"","page_name":" 311 ","page_number":315},
  {"content":"\r\n\r\n\r\nباقى داستان رفتن خواجه به دعوت روستايى به سوى ده\r\n\r\n( ( 414 ) ) روستايى در تملق شيوه كرد\r\nتا كه حزم خواجه را كاليوه كرد\r\n( ( 415 ) ) از پيام اندر پيام او خيره شد\r\nتا زلال حزم خواجه تيره شد\r\n( ( 416 ) ) هم از آن جا كودكانش در پسند\r\nنرتع و نلعب به شادى مىزدند\r\n( ( 417 ) ) همچو يوسف كش ز تقدير عجب\r\nنرتع و نلعب برد از ظلّ اب\r\n( ( 418 ) ) آن نه بازى بلكه جانبازيست آن\r\nمشنو آن را كآن زيان دارد زيان\r\n( ( 419 ) ) هر چه از يارت خدا اندازد آن\r\nمشنو آن را كآن زيان دارد زيان\r\n( ( 420 ) ) گر بود آن سود صد در صد مگير\r\nبهر زر مگسل ز گنجور اى فقير\r\n( ( 421 ) ) اين شنو كه چند يزدان زجر كرد\r\nگفت اصحاب نبى گرم و سرد\r\n( ( 422 ) ) ز انكه بر بانگ دهل در سال تنگ\r\nجمعه را كردند باطل بىدرنگ\r\n( ( 423 ) ) تا نبايد ديگران ارزان خرند\r\nز ان جلب صرفه ز ما ز ايشان برند\r\n( ( 424 ) ) ماند پيغمبر به خلوت در نماز\r\nبا دو سه درويش ثابت پر نياز\r\n( ( 425 ) ) گفت طبل لهو بازرگانيى\r\nچونتان ببريد از ربانئى\r\n( ( 426 ) ) قد فضضتم نحو قمع هائماً\r\nثم خليتم نبياً قائماً\r\n( ( 427 ) ) بهر گندم تخم باطل كاشتيد\r\nو آن رسول حق را بگذاشتيد\r\n( ( 428 ) ) صحبت او خير من لهو است و مال\r\nبين كه را بگذاشتى چشمى بمال\r\n( ( 429 ) ) خود نشد حرص شما را اين يقين\r\nكه منم رزاق خير الرازقين\r\n( ( 430 ) ) آن كه گندم را ز خود روزى دهد\r\nكى توكَّلهات را ضايع نهد\r\n( ( 431 ) ) از پى گندم جدا گشتى از آن\r\nكه فرستاده است گندم ز آسمان\r\n\r\nآيه\r\n« قالُوا يا أَبانا ما لَكَ لا تَأْمَنَّا عَلى يُوسُفَ وَإِنَّا لَه لَناصِحُونَ . أَرْسِلْه مَعَنا غَداً يَرْتَعْ وَيَلْعَبْ وَإِنَّا لَه لَحافِظُونَ 12 : 11 - 12 . » ( 1 ) \r\n","description":"","footnote":" ( 1 ) سوره يوسف ، آيهء 10 و 11 . . ","page_name":" 312 ","page_number":316},
  {"content":"\r\n\r\n( [ فرزندان حضرت يعقوب به پدرشان 
  ] گفتند : اى پدر عزيز ما چيست كه ما را در بارهء يوسف امين نمىدانى با اين كه ما به او خير خواه هستيم . فردا يوسف را به همراه ما بفرست ( ببريم در صحرا ) بخورد و بازى كند ، ما او را حفظ خواهيم كرد ) .\r\n« وَإِذا رَأَوْا تِجارَةً أَوْ لَهْواً اِنْفَضُّوا إِلَيْها وَتَرَكُوكَ قائِماً قُلْ ما عِنْدَ الله خَيْرٌ مِنَ اَللَّهْوِ وَمِنَ اَلتِّجارَةِ وَالله خَيْرُ اَلرَّازِقِينَ 62 : 11 . » ( 1 )  ( [ در هنگام اشتغال به عبادت خدا 
  ] وقتى كه كسب و تجارت يا لهو و لعبى به بينند پراكنده شده به سراغ آن مىروند و تو را در همان حال ايستاده براى عبادت ترك مىكنند به آنان بگو آن چه كه در نزد خدا است بهتر از اين لهو و لعب و سوداگرى شما است . خداوند بهترين روزى دهندگان است . )\r\nتفسير ابيات\r\nروستايى آن قدر شيوه ها در تملق به كار برد كه انديشه و احتياط كارى شهرى بىچاره را مضطرب و گيج كرد . پيامهاى پى در پى مانند خاكهاى تدريجى كه به آب زلال بريزند حزم و عاقبت بينى شهر نشين را تيره و تار كرد .\r\nاز طرف ديگر كودكانش هم اصرار مىورزيدند كه پدر عزيز ما را به سوى ده ببر تا در آن جا بخوريم و بچريم و شاديها كنيم .\r\nاينان مانند همان يوسف بودند كه با اغوا و فريبكارىهاى روستايى از سايهء پدر به سوى سر نوشت شگفت انگيز تحريك شده بودند .\r\nآن بازى كه به مهلكهء قضا مىكشاند ، بازى نيست ، بلكه جانبازى است كه انسان نابينا دو اسبه به سوى آن مىتازد .\r\nاين قاعدهء كلى را در خاطر داشته باش كه هر چه كه انسان را از يارش جدا كند ، نبايد آن را بپذيرد ، زيرا بالاخره زيان آور خواهد بود .\r\nاگر هم در موقعيت مخصوصى ، جدايى از يار سود صد در صد بوده باشد ، باز\r\n","description":"","footnote":" ( 1 ) سوره الجمعة ، آيهء 11 . . ","page_name":" 313 ","page_number":317},
  {"content":"\r\nخود را مباز و به سوى آن جلب مشو ، زيرا با اين كار براى رسيدن به پاره‌اى زر رابطه خود را از صاحب گنج و طلا قطع مىسازى .\r\nداستان اصحاب كهف را با پيامبر بشنويد كه چگونه خداوند آنها را در فراز و نشيب ، زجر و منع مىكرد ، زيرا هنگامى كه صداى دهل براى بازى يا سوداگرى طنين مىانداخت ، نماز جمعه را باطل نموده ، فورا به سوى سوداگرى مىشتافتند كه مبادا ديگران پيش از آنان بروند و ارزانتر بخرند و صرفه جويى و سود از دستشان بدر رود .\r\nپيامبر اكرم در حال نماز با عده‌اى از فقرا و بىنوايان تنها مىماند . خدا فرمود : بچه علت صداى طبل و بازرگانى شما را از عبادت ربانى بريد و بر كنار ساخت ؟ شتابان و مضطرب به سوى گندم و حبوبات رفتيد و پيامبر را ايستاده در نماز ترك كرديد . براى به دست آوردن گندم تخم باطل مىكاريد و پيامبر را تنها مىگذاريد ؟ همنشينى او بهتر از لهو و لعب و ثروت دنيا است ، چشم باز كنيد و ببينيد : چه كسى را ترك كرده‌ايد ؟ حرص و طمع شما نمىگذارد كه به خير الرازقين بودن من يقين پيدا كنيد .\r\nآن خداوندى كه به خود گندم روزى مىدهد و آن را مىروياند چگونه ممكن است توكل شما را ضايع و تباه بسازد شما تبه كاران براى به دست آوردن گندم كسى را رها مىكنيد كه او گندم را از آسمان براى شما فرستاده است .\r\n","description":"","footnote":"","page_name":" 314 ","page_number":318},
  {"content":"\r\n\r\n\r\nدعوت باز ، بطان را از آب به صحرا\r\n\r\n( ( 432 ) ) باز گويد بطَّ را كز آب خيز\r\nتا ببينى دشت را قند ريز\r\n( ( 433 ) ) بط عاقل گويدش كاى باز دور\r\nآب ما را حصن امن است و سرور\r\n( ( 434 ) ) ديو چون باز آمد اى بطان شتاب\r\nازين به بيرون كم رويد از حصن آب\r\n( ( 435 ) ) باز را گويند رو رو باز گرد\r\nاز سر ما دست دار اى پاى مرد\r\n( ( 436 ) ) ما برى از دعوتت ، دعوت تو را\r\nما ننوشيم اين دم تو كافرا\r\n( ( 437 ) ) حصن ما را ، قند و قندستان تو را\r\nمن نخواهم هديه ات بستان تو را\r\n( ( 438 ) ) چون كه جان باشد نيايد لوت كم\r\nچون كه لشكر هست كم نايد علم\r\n\r\nتفسير ابيات\r\n[ مثل آنان كه موقعيت ضرورى و شايستهء خود را به جهت فريبكارىهاى ديگران از دست نمىدهند همان مثل باز و مرغابىها است 
  ] باز به مرغابى مىگويد : از آب بيرون بيا ، تا دشتها را قند ريز ببينى . مرغابى عاقل در پاسخ باز مىگويد : اى باز دور شو اين آب كه در آن زندگى مىكنيم براى ما پناهگاه و امن و جاى شادمانى است .\r\nاى مرغابيان درياى هستى وقتى كه مىبينيد . موجودات پليد و ديو صفت به سراغتان آمده‌اند ، از پناهگاه آب بيرون نرويد . مرغابيان به آن باز مىگويند : خواهشمنديم برو و از همان راه كه آمده‌اى بر گرد ، اگر تو جوانمردى دست از سر ما بردار ، ما از اين دعوت فريبكارانه ى تو بيزاريم ، دعوتت مال خودت ، ما اين دمهاى كافرانهء تو را نخواهيم شنيد . اين پناهگاهى كه در آن به سر مىبريم از آن ما و آن قند و قندستان صحراها از آن تو . اين هديه و خير انديشى كه براى ما آورده‌اى از آن تو باشد . ما كه جان داريم غذا كم نيست ، اگر لشكرى داريم ، دست يافتن به پرچم سهل و آسان است . بر گرد .\r\n","description":"","footnote":"","page_name":" 315 ","page_number":319},
  {"content":"\r\n\r\nرجوع به حكايت خواجه و روستايى\r\n\r\n( ( 439 ) ) خواجهء حازم بسى عذر آوريد\r\nپس بهانه كرد با ديو مريد\r\n( ( 440 ) ) گفت اين دم كارها دارم مهم\r\nگر بيايم آن نگردد منتظم\r\n( ( 441 ) ) شاه كار نازكم فرموده است\r\nز انتظارم شاه شب نغنوده است\r\n( ( 442 ) ) من نيارم ترك امر شاه كرد\r\nمن نتانم شد بر شه روى زر\r\n( ( 443 ) ) هر صباح و هر مسا سرهنگ خاص\r\nمىرسد از من همىجويد مناص\r\n( ( 444 ) ) تو روا دارى كه آيم سوى ده\r\nتا در ابرو افكند سلطان گره\r\n( ( 445 ) ) بعد از آن درمان خشمش چون كنم\r\nزنده خود را زين مگر مدفون كنم\r\n( ( 446 ) ) زين نمط او صد بهانه باز گفت\r\nحيله ها با حكم حق نفتاد جفت\r\n( ( 447 ) ) گر شود ذرات عالم حيله پيچ\r\nبا قضاى آسمان هيچند هيچ\r\n( ( 448 ) ) چون گريزد اين زمين از آسمان\r\nچون كند او خويش را از وى نهان\r\n( ( 449 ) ) هر چه آيد ز آسمان سوى زمين\r\nنى مفرّ دارد نه چاره نه كمين\r\n( ( 450 ) ) آتش از خورشيد مىبارد بر او\r\nاو به پيش آتشش بنهاده رو\r\n( ( 451 ) ) ور همى طوفان كند باران بر او\r\nشهرها را مىكند ويران بر او\r\n( ( 452 ) ) شده تسليم او ايوب وار\r\nكه اسيرم هر چه مىخواهى بيار\r\n( ( 453 ) ) اى كه جزو اين زمينى سر مكش\r\nچون كه بينى حكم يزدان درمكش\r\n( ( 454 ) ) چون خلقناكم شنيدى من تراب\r\nخاك باشى حسب از وى رو متاب\r\n( ( 455 ) ) بين كه اندر خاك تخمى كاشتم\r\nگرد و خاكى و منش افراشتم\r\n( ( 456 ) ) حملهء ديگر تو خاكى پيشه گير\r\nتا كنم بر جمله ميرانت امير\r\n( ( 457 ) ) آب از بالا به پستى در شود\r\nآن كه از پستى به بالا بر رود\r\n( ( 458 ) ) گندم از بالا بريزد خاك شد\r\nبعد از آن آن خوشهء چالاك شد\r\n( ( 459 ) ) دانهء هر ميوه آمد در زمين\r\nبعد از آن سرها بر آورد از دفين\r\n\r\n","description":"","footnote":"","page_name":" 316 ","page_number":320},
  {"content":"\r\n\r\n\r\n( ( 460 ) ) اصل نعمتها ز گردون تا به خاك\r\nزير آمد شد غذاى جان پاك\r\n( ( 461 ) ) از تواضع چون ز گردون شد به زير\r\nگشت جزو آدمى حىّ دلير\r\n( ( 462 ) ) پس صفات آدمى شد آن جماد\r\nبر مزار عرش پرّان گشت شاد\r\n( ( 463 ) ) كز جهان زنده ز اول آمديم\r\nباز از پستى سوى بالا شديم\r\n( ( 464 ) ) جمله اجزا در تحرك در سكون\r\nناطقان كانّا إليه راجعون\r\n( ( 465 ) ) ذكر و تسبيحات اجزاى نهان\r\nغلغلى افكنده اندر آسمان\r\n( ( 466 ) ) چون قضا آهنگ نيرنجات كرد\r\nروستايى شهريى را مات كرد\r\n( ( 467 ) ) با هزاران حزم خواجه مات شد\r\nز ان سفر در معرض آفات شد\r\n( ( 468 ) ) اعتمادش بر ثبات خويش بود\r\nگر چه كه بد نيم سيلش در ربود\r\n( ( 469 ) ) چون قضا بيرون كند از چرخ سر\r\nعاقلان گردند جمله كور و كر\r\n( ( 470 ) ) ماهيان افتند از دريا برون\r\nدام گيرد مرغ پرّان را زبون\r\n( ( 471 ) ) تا پرى و ديو در شيشه شود\r\nبلكه هاروتى به بابل در رود\r\n( ( 472 ) ) جز كسى كاندر قضاى حق گريخت\r\nخون او را هيچ تربيعى نريخت\r\n( ( 473 ) ) غير آن كه در گريزى در قضا\r\nهيچ حيله نَدْهَدَت از وى رها\r\n\r\nآيه\r\n« وَالله خَلَقَكُمْ مِنْ تُرابٍ ثُمَّ مِنْ نُطْفَةٍ ثُمَّ جَعَلَكُمْ أَزْواجاً 35 : 11 . » ( 1 )  ( خدا شما را از خاك سپس از نطفه آفريد و سپس شما را جفت قرار داد ) .\r\nتوضيح - اين مضمون كه خدا بشر را از خاك آفريده در موارد متعددى از قرآن وارد شده است :\r\nآل عمران ، آيهء 9 - الكهف ، آيهء 37 - الحج ، آيهء 5 - الروم ، آيهء 27 - غافر ، آيهء 67 .\r\n","description":"","footnote":" ( 1 ) سوره فاطر ، آيهء 11 . . ","page_name":" 317 ","page_number":321},
  {"content":"\r\n\r\n« إِنَّا لِلَّه وَإِنَّا إِلَيْه راجِعُونَ 2 : 156 . » ( 1 )  ( ما از آن خدا هستيم و به سوى او بر مىگرديم . )\r\n\r\n( ( 457 ) ) آب از بالا به پستى در شود\r\nآن گه از پستى به بالا در رود\r\n( ( 463 ) ) كز جهان زنده ز اول آمديم\r\nباز از پستى سوى بالا شديم\r\n( ( 464 ) ) جمله اجزاء در تحرك در سكون\r\nناطقان كانّا إليه راجعون\r\n\r\nسير موجودات از عالم اعلا به عالم پست ، سپس صعود به عالم اعلا يعنى چه ؟\r\nاين مطلب كه همهء موجودات عالم هستى از خدا و باز گشتش به سوى خدا است با اشكال گوناگونى در سخنان عرفا و بعضى از فلاسفه ديده مىشود .\r\nدر مكتب باروخ اسپينوزا مانند افراد فراوانى اين نظريه وجود دارد ، لذا معروف است كه وقتى از اسپينوزا مىپرسند كه تو خدا را كوچك كردى و با طبيعت متحد ساختى مىگويد : من خدا را كوچك نكردم و به پايين نياوردم ، بلكه طبيعت را بزرگ نمودم و بالا بردم .\r\nبه هر حال اين مطلب يكى از اساسىترين مسائل جهان بينى است كه بايستى در توضيح و حل و فصل آن دقت بيشترى شود .\r\nپيش از همهء بررسىها اين سؤال در مقابل عقل و انديشه وجود دارد كه حركت موجود از عالىترين مقام هستى به پستترين مرحلهء طبيعت و سپس صعود آن به\r\n","description":"","footnote":" ( 1 ) سوره البقرة ، آيهء 156 . . ","page_name":" 318 ","page_number":322},
  {"content":"\r\nموقعيت اولىاش چه حكمتى دارد ؟ براى اين سؤال پاسخهايى داده شده است كه صد در صد صحيح و قانع كننده به نظر نمىرسد ، زيرا اگر كمال دوم شايسته تر از كمال اول كه در پشت سر گذاشته است ، نباشد حركت از كمال اول و تنزل به عالم پست نه تنها بىهوده است ، بلكه از نظر فلسفه و انديشه هاى الهى امكان ناپذير مىباشد . بلى اگر كمال اول را كه موجود از آن جدا گشته و به عالم پست سرازير شده است ، حقيقت با عظمتى مانند عقل كل - هگل يا عقل اول بعضى از فلاسفه فرض كنيم و كمال دوم را پيشگاه الهى بدانيم ، در اين فرض سير از عالم عالى به عالم پست ، سپس صعود به عالم اعلا كاملًا منطقى به نظر مىرسد و اما بدون چنين فرضى اشكال فوق غير قابل حل خواهد بود . آن بيت كه مىگويد :\r\n\r\n( ( 464 ) ) جمله اجزا در تحرك در سكون\r\nناطقان كانّا إليه راجعون\r\n\r\nبا دو طريق قابل تفسير است :\r\nطريق يكم - همان است كه در آيات فراوانى در قرآن ديده مىشود كه موجودات هستى همه و همه داراى آگاهى بوده و تسبيح گويان در حركتند ( 1 )  تسبيح آنان همان پذيرش مشيت الهى مىباشد .\r\nطريق دوم - همان سير نزولى و صعودى از عالم عالى به عالم اعلا است كه در عنوان مبحث متذكر شديم .\r\n","description":"","footnote":" ( 1 ) بحث از آگاهى و تسبيح موجودات هستى در مباحث گذشته مشروحاً مطرح شده است ، مراجعه شود . . ","page_name":" 319 ","page_number":323},
  {"content":"\r\n\r\n\r\n( ( 472 ) ) جز كسى كاندر قضاى حق گريخت\r\nخون او را هيچ تربيعى نريخت\r\n( ( 473 ) ) غير آن كه در گريزى در قضا\r\nهيچ حيله ندهدت از وى رها\r\n\r\nگريز از قضا به سوى قضا چه معنا مىدهد ؟\r\nجاى ترديد نيست كه مقصود از قضا در سخنان جلال الدين سر نوشت حتمى است كه در بارهء بشر مقرر گشته است ، لذا در همهء ابيات مربوط به قضا در تمام دفاتر مثنوى ناتوانى انسانها را در مقابل قضا مشاهده مىكنيم .\r\nبنا بر اين توصيهء جلال الدين به فرار از قضا به قضا ( از ناتوانى به ناتوانى ديگر ) نامعقول به نظر مىرسد . به همين جهت است كه ما بايستى در تمام ابيات مربوطه به طور مجموعى دقت بيشترى كرده و محصول كلى آنها را به دست بياوريم .\r\nمسلم است كه نه تنها جلال الدين بلكه پيامبران و خدا هم نمىتوانند به آن چه كه خارج از توانايى انسان است تحريك و توصيه نمايند ، پس گريز و فرار از قضا كه مورد دستور يا توصيه قرار مىگيرد بدون ترديد مستلزم توانايى و اختيار است . ( 1 )  بنا بر اين معنى گريز و فرار مزبور برگشت به سوى خدا و پشيمانى از زشت كارى و پليدىها و تزكيهء نفس با اعمال نيكو و ايمان حقيقى خواهد بود .\r\n","description":"","footnote":" ( 1 ) در سفينة البحارات قمى ، ج 1 ، ص 446 روايتى از حضرت صادق عليه السلام نقل شده است كه فرموده است : « الدعا يرد القضاء بعد ما ابرم » . . ( و نيايش قضاى حتمى را بر مىگرداند ) . اين روايت بهترين شاهد است به اين كه پديدهء قضا به هيچ وجه نمىتواند دست انسان را بسته مانند يك آلت ناخود آگاه و بىاختيار نمايد . . ","page_name":" 320 ","page_number":324},
  {"content":"\r\n\r\nدو بيت فوق با نقد و تحليلى كه ما بيان كرديم مانند دو بيت كه در مباحث گذشته مىگفت :\r\n\r\nمكر آن فارس چو انگيزيد گرد\r\nو ان غبارت ز استعانت دور كرد\r\nسوى فارس رو مرو سوى غبار\r\nور نه بر تو كوبد آن مكر سوار\r\n\r\nبهترين تفسير در باره مسئلهء قضا است كه مىتواند تمام نظريات جلال الدين و ديگران را توضيح و تصحيح نمايد .\r\nتفسير ابيات\r\nآن خواجهء شهر نشين در مقابل روستايى پوزشها خواست و با آن ديو تبه كار عذرها آورد و در آخرين بار گفت :\r\nمن در اين موقع كارهاى مهمى دارم اگر به سوى ده حركت كنم نظم كارهايم مختل مىگردد .\r\nهمين روزها پادشاه بانجام كارى دستور داده است ، بقدرى اين كار اهميت دارد كه پادشاه در انديشهء آن ، شب را آرام نگرفته است . من نمىتوانم دستور شاه را ترك نموده پيش او روى زرد و خجل و مضطرب شوم .\r\nپادشاه هر صبح و شام سرهنگ مخصوصى را معين كرده كه بيايد و از من چاره و انجام كار را پرسش كند .\r\nآيا با اين حال تو رضايت مىدهى كه كارم را رها كنم و به سوى ده بيايم و سلطان گرهى در ابرو بزند و به من خشمگين گردد ؟ موقعى كه به خشم آمد ، من با چه وسيله‌اى مىتوانم خشمش را فرو نشانم .\r\nمگر اين كه خود را زنده در گور كنم .\r\nخواجهء شهرى از اين بهانه ها زياد آورد ، ولى چون مسئلهء قضا در پيش بود ، لذا هيچ يك از چاره جويىها و بهانه بازيهايش سودى نداشت .\r\nگر تمامى ذرات عالم در صدد حيله گرى و حيله پيچى بر آيند ، در مقابل\r\n","description":"","footnote":"","page_name":" 321 ","page_number":325},
  {"content":"\r\nقضاى آسمانى هيچند و هيچ .\r\nمگر زمين ناچيز مىتواند از سيطرهء آسمان بگريزد ؟ مگر اين زمين خاكى كه ذره‌اى در مقابل عظمت آسمان است ، مىتواند خود را از آسمان پوشيده بدارد ؟ زمين در مقابل فعاليتهاى آسمان چه عرض اندامى دارد ؟ چگونه مىتواند از آن چه كه از آسمان فرود مىآيد جلوگيرى نمايد ؟ از خورشيد شعله ور آتشها بر زمين مىبارد ، زمين جز فرود آوردن سر تسليم در مقابل آتش خورشيد چه گريزى مىتواند داشته باشد ؟ اگر ابرهاى متراكم در روى زمين طوفان به پا كند و شهرهايش را ويران سازد ، چاره‌اى جز صبر و تحمل حضرت ايوب عليه السلام را نخواهد داشت .\r\nاى آدم كه جزء ناچيزى از اين زمين محقر هستى تمرد و سركشى از حكم الهى مكن . تو كه بارها شنيده‌اى كه خدا مىفرمايد :\r\n« ما شما را از خاك آفريده‌ايم » بنا بر اين خاك باش و فروتنى پيشه كن و بس .\r\nاى آدميان لختى در آن بينديشيد كه تخمها را در زمين مىكارم و آن گاه آنها را از خاك بيرون مىآورم و سر سبز و با طراوت مىگردند .\r\nتو هم از خاك بر آمدى ، حال ، تواضع پيشه كن تا من تو را بر همه اميران و بزرگان برترى بخشم .\r\nباز در اين اصل دقت كن كه آب اول از بالا به پائين سرازير مىشود و آن گاه در صورت سبزىها و جانداران سر بر مىآورد و رو به بالا مىرود .\r\nگندم را بنگريد ، اولا از بالا به پايين آمده زير خاك مىرود و سپس به شكل خوشهء زيبا و چالاك سر از خاك بر مىآورد ، بدينسان دانه هاى اصلى هر ميوه به زير خاك فرو مىرود و سپس سر از آن نهانگاه بيرون مىكشد ، تمامى نعمتها از گردون بالا به خاك سرازير مىشوند و به صورت غذا در مىآيند و آن گاه جزء جان پاك آدمى مىگردند .\r\nآرى ، اين مقام و الا را از پايين آمدن و تواضع به دست مىآورد كه مىتواند\r\n","description":"","footnote":"","page_name":" 322 ","page_number":326},
  {"content":"\r\nجزئى از آدم زندهء دلاور بوده باشد . آن جمادات محقر به صورت صفات آدمى در آمده و تا فراز عرش برين بپرواز در مىآيند . [ زبان حالى دارند كه مىتوان با گوش دل سخنشان را شنيد 
  ] مىگويند : ما از جهان زنده سرازير شديم ، باز از اين عالم پست جمادى سوى بالا رفتيم ، آرى :\r\n\r\n( ( 464 ) ) جمله اجزاء در تحرك در سكون\r\nناطقان كانّا إليه راجعون\r\n( ( 465 ) ) ذكر و تسبيحات اجزاى نهان\r\nغلغلى افكنده اندر آسمان [\r\n\r\nخلاصه 
  ] قضاى الهى كارهاى شگفت انگيز خود را شروع كرده بود كه بىنوا شهر نشين را به وسيلهء يك روستايى محقر در شطرنج حوادث مات كرده بود .\r\nبلى ، با هزاران انديشه و احتياط كارى كه خواجهء شهرى داشت بالاخره در كشاكش قضامات گشت و سفرى را پذيرفت كه او را در معرض آفات قرار داد .\r\n[ خواهيد گفت : چرا آن شهرى بگرداب قضا سر نگون شد ؟ 
  ] پاسخ شما اين است كه آن بىچاره بر ثبات و استقلال خويش اعتماد كرد ، او اگر چه مانند كوه بسيار سنگين و سر بفلك افراشته بود ، اما به جهت آن غرور ، آبى كه به قدر نيم سيل بود او را از پاى در افكند .\r\nدر آن هنگام كه قضاى الهى سر از نهانگاه اسرار بيرون آورد ، عقلا و انديشمندان كور و كر شوند و ماهيان از دريا بيرون افتند و مرغ پرنده در فضا در دام زمينى ناتوان گردد ، پرى و ديو را در توى شيشه بيندازد و هاروت را به بابل بكشد .\r\nمگر آن هشياران كه وقتى ورود قضا را استشمام كردند به قضاى الهى بگريزند .\r\nاينان با گريز به مشيت الهى نيرويى دريافت مىكنند كه هيچ نحس و شومى كرات در آنها اثر نمىكند .\r\nدر هنگام شروع طوفان قضا هيچ حيله‌اى جز پناه بردن به مشيت الهى وجود ندارد .\r\n","description":"","footnote":"","page_name":" 323 ","page_number":327},
  {"content":"\r\n\r\nقصهء اهل ضروان و حيله كردن ايشان تا بىزحمت درويشان باغ را قطاف كنند .\r\n\r\n( ( 474 ) ) قصهء اصحاب ضروان خوانده اى\r\nپس چرا در حيله جويى مانده اى\r\n( ( 475 ) ) حيله مىكردند كژدم نيش چند\r\nكه برند از روزىِ درويش چند\r\n( ( 476 ) ) شب همه شب مىسگاليدند مكر\r\nروى در رو كرده چندين عمر و بكر\r\n( ( 477 ) ) خفيه مىگفتند سرها آن بدان\r\nتا نبايد كه خدا دريابد آن\r\n( ( 478 ) ) با گل انداينده اسگاليده گل\r\nدست كارى مىكند پنهان ز دل\r\n( ( 479 ) ) گفت لا يعلم هواك من خلق\r\nان فى نجواك صدقاً ام ملق\r\n( ( 480 ) ) كيف يغفل عن ظعين قد غداً\r\nمن يعاين اين مثواه غدا\r\n( ( 481 ) ) اينما قد هبطا او صعدا\r\nقد تولاه و احصى عددا\r\nخفيه مىكردند اسرار از خدا\r\nآن سگان جاهل از جهل و عمى\r\nگوش كن اكنون حديث خواجه را\r\nكاو سوى ده چون شد و ديد او جزا\r\n( ( 482 ) ) گوش را اكنون ز غفلت پاك كن\r\nاستماع هجر آن غمناك كن\r\nتا چه ها ديد از بلا و از عنا\r\nدر ره ده چون شد از شهر او جدا\r\n( ( 483 ) ) آن زكاتى دان كه غمگين را دهى\r\nگوش را چون پيش دستانش نهى\r\n( ( 484 ) ) بشنوى غمهاى رنجوران دل\r\nفاقهء جان شريف از آب و گل\r\n( ( 485 ) ) خانهء پر دود دارد پر فنى\r\nمر و را بگشا ز اصغا روزنى\r\n( ( 486 ) ) گوش تو او را چو راه دم شود\r\nدود تلخ از خانهء او كم شود\r\n( ( 487 ) ) غم گسارى كن تو با ما اى روى\r\nكه به سوى رب اعلا مىروى\r\n( ( 490 ) ) اين تردد عقبهء راه حق است\r\nاى خنك آن را كه پايش مطلق است\r\n( ( 491 ) ) اين تردد مىرود بر راه راست\r\nره نمىدانى به جز گامى كجاست\r\n\r\n","description":"","footnote":"","page_name":" 324 ","page_number":328},
  {"content":"\r\n\r\n\r\n( ( 492 ) ) گام آهو را بگير و رو معاف\r\nتا رسى از گام آهو تا به ناف\r\n( ( 493 ) ) زين روش بر اوج انور مىروى\r\nاى برادر گر بر آذر مىروى\r\n( ( 494 ) ) نى ز دريا ترس و نى از موج و كف\r\nچون شنيدى تو خطاب لا تخف\r\n( ( 495 ) ) لا تخف دان چون كه خوفت داد حق\r\nنان فرستد چون فرستادت طبق\r\n( ( 496 ) ) خوف آن كس راست كاو را خوف نيست\r\nغصه آن كس را كش اين جا طوف نيست\r\n\r\nتوضيح\r\n- بنا به نقل بعضى از تواريخ و جغرافياى قديمى مانند معجم البلدان - ياقوت حموى ، ضروان نام باغى در حوالى صنعا بوده . سعيد بن جبير هم مىگويد :\r\nضروان نام باغى بوده است در يكى از حوالى يمن ميان آن آبادى و صنعا 12 ميل بوده است ، اين باغ ملك مرد كهنسالى بود كه از محصول آن به قدر كفايت معاشش را بر مىداشت و بقيه را به مستحقين مىداد ، وقتى كه از دنيا رفت فرزندانش گفتند : ما خودمان به محصول باغ شايسته تر از ديگران هستيم ، زيرا عائلهء زيادى داريم ، تصميم گرفتند كه فقرا را از محصول باغ محروم بسازند ، نتيجهء كارشان چنان شد كه خداوند متعال در قرآن گوشزد مىكند . ( 1 )  آيات مربوطه در سورهء مزبور به ترتيب ذيل است :\r\n« إِنَّا بَلَوْناهُمْ كَما بَلَوْنا أَصْحابَ اَلْجَنَّةِ إِذْ أَقْسَمُوا لَيَصْرِمُنَّها مُصْبِحِينَ . وَلا يَسْتَثْنُونَ فَطافَ عَلَيْها طائِفٌ مِنْ رَبِّكَ وَهُمْ نائِمُونَ . فَأَصْبَحَتْ كَالصَّرِيمِ . فَتَنادَوْا مُصْبِحِينَ . أَنِ اُغْدُوا عَلى حَرْثِكُمْ إِنْ كُنْتُمْ صارِمِينَ . فَانْطَلَقُوا وَهُمْ يَتَخافَتُونَ . أَنْ لا يَدْخُلَنَّهَا اَلْيَوْمَ عَلَيْكُمْ مِسْكِينٌ . وَغَدَوْا عَلى حَرْدٍ قادِرِينَ . فَلَمَّا رَأَوْها قالُوا إِنَّا لَضَالُّونَ . بَلْ نَحْنُ مَحْرُومُونَ . قالَ أَوْسَطُهُمْ أَ لَمْ أَقُلْ لَكُمْ لَوْ لا تُسَبِّحُونَ . قالُوا سُبْحانَ رَبِّنا إِنَّا كُنَّا ظالِمِينَ 68 : 17 - 29 . » ( 2 )  ( ما اهل مكه را [ با گرسنگى و قحط 
  ] آزمايش كرديم ، چنان كه صاحبان آن باغ را آزموديم .\r\n","description":"","footnote":" ( 1 ) مجمع البيان ، سوره ن و القلم .  ( 2 ) سوره ن ، آيهء 17 الى 30 . . ","page_name":" 325 ","page_number":329},
  {"content":"\r\n\r\nصاحبان باغ سوگند ياد كردند كه وقت بامداد ميوه هاى باغ را بچينند . در اين سوگند خود استثنايى هم نكردند ) .\r\nهمان شب پيش از بامداد گردش كننده‌اى از طرف خدا به آن باغ دور زد .\r\n[ ابن عباس مىگويد : مقصود آتشى بود كه به آن باغ افتاد 
  ] و آنان در خواب بودند ، آتش آن باغ را مانند شب تاريك سياه كرد ، هنگام بامداد صاحبان باغ يكديگر را صدا مىكردند كه برخيزيد صبحگاه بباغ برويم - اگر مىخواهيد محصول را بر داريد و ميوه ها را بچينيد - ، آنان اين تعهد را آهسته و پنهانى با يكديگر انجام دادند به خيال آن كه امروز فقيرى به باغ وارد نخواهد گشت ، با قصد ممنوع ساختن فقرا در حالى كه خود را توانا مىديدند به راه افتادند ، وقتى كه باغ را با آن وضع سوخته ديدند ، گفتند ، ماييم كه حقيقتاً گمراهيم ، بلكه محروم حقيقى ما هستيم ، فرد متوسطشان گفت : من به شما نگفتم : تسبيح كنيد . گفتند : پاكيزه پروردگار ما ما از ستمكاران بوده‌ايم . )\r\nآيه\r\n« أَ لا يَعْلَمُ مَنْ خَلَقَ وَهُوَ اَللَّطِيفُ اَلْخَبِيرُ 67 : 14 . » ( 1 )  ( آيا خداوند نمىداند آن چه را كه آفريده است ، در حالى كه او لطيف و آگاه است ؟ ) « أَ لَمْ يَعْلَمُوا أَنَّ الله يَعْلَمُ سِرَّهُمْ وَنَجْواهُمْ وَأَنَّ الله عَلَّامُ اَلْغُيُوبِ 9 : 78 . » ( 2 )  ( آيا نمىدانند خداوند نهانىها و گفتگوى آهستهء آنها را مىداند و خداوند به تمام غيبها دانا است ) .\r\nتوضيح - اين مضمون كه خداوند تمام نجواها ( در گوشى صحبت كردن ) را مىداند در سه مورد از قرآن وارد شده است : المجادلة آيهء 7 و الزخرف آيهء 80 و الملك آيهء 14 .\r\n","description":"","footnote":" ( 1 ) سوره الملك ، آيهء 14 . .  ( 2 ) سوره التوبة ، آيهء 78 . . ","page_name":" 326 ","page_number":330},
  {"content":"\r\n\r\n« يا مُوسى أَقْبِلْ وَلا تَخَفْ إِنَّكَ مِنَ اَلآمِنِينَ 28 : 31 . » ( 1 )  ( اى موسى روى بياور و مترس تو از آنان هستى كه در امن مىباشند . )\r\n\r\n( ( 482 ) ) گوش را اكنون ز غفلت پاك كن\r\nاستماع هجر آن غمناك كن\r\n( ( 483 ) ) آن زكاتى دان كه غمگين را دهى\r\nگوش را چون پيش دستانش نهى\r\n( ( 484 ) ) بشنوى غمهاى رنجوران دل\r\nفاقهء جان شريف از آب و گل\r\n\r\nبه ناله ها و شكوه هاى رنج ديده گان جامعه گوش فرا دهيد ، اين است حقوق واجبهء گوش كه بايد ادا كنيد آن گاه ترتيب اثر بدهيد\r\nگوش آدمى با آن ساختمان و فعاليت شگفت انگيزش ، همواره در حال گيرندگى امواج گوناگونى است . اطلاعات زشت و زيبا و فرح بخش و هولناك به وسيلهء امواج به گوش او منتقل مىشود ، به طور طبيعى انسان هميشه تمايل دارد كه سخنان و صداهاى ملايم و خوشايند را بشنود نه سخنان و صداهاى كراهت آميز و رنج آور را .\r\nاين مىخواهم منحصر به فعاليت گوش نيست ، بلكه انسان مىخواهد هميشه چشمان او با مناظر خوشايند و دل ربا روبه رو شود ، ذائقه اش طعمهاى نيكو را بچشد . . . وادار كردن گوش و چشم و ذائقه به اين گونه فعاليتها از خود طبيعى آدمى سرچشمه مىگيرد كه بيش از يك مىخواهم ندارد و آن عبارت است از :\r\n« جهان هستى وسيلهء لذت جويى من . »\r\n","description":"","footnote":" ( 1 ) سوره القصص ، آيهء 31 . . ","page_name":" 327 ","page_number":331},
  {"content":"\r\nاينان به قول هوگو حيوانانند كه خود را اسير تلذذ حيوانى كرده‌اند ، تلذذ ؟ چه هدف ناچيز من عالى انسانى مىخواهم ديگرى دارد ، او مىگويد : من آن موقع واقعيت دارم كه واقعيات را ناديده نگيرم .\r\nناله و فرياد و زارى ستمديده گان و بىنوايان جامعه واقعيتى است ، نه تنها نمىتوانم به آنها گوش فرا ندهم و نه تنها مىنشينم تا اطلاعات ناله ها و زارىهاى آنان به وسيلهء امواج بگوشم برسد ، بلكه مىكوشم و تكاپو مىكنم تا اطلاع ناله و فرياد ستمديده را پيش از آن كه در موجى نقش به بندد و به سراغ گوش من بيايد ، دريابم .\r\nهيچ مىدانيد ما در كدامين فضا زندگى مىكنيم ؟ فضايى كه ما در آن آسوده و بىخيال تنفس مىكنيم و لذت مىبريم ، پر از امواجيست كه ميليونها اطلاع ريز و درشت از ناله و شكوه را پخش مىكند .\r\nبا اين حال گمان مىكنيم كه جوامع بشرى به ايده آل خود رسيده‌اند ، ما هستيم كه در فضاى بهشت موعود بپرواز در آمده‌ايم و نسيم بهشتى وجود ما را مىنوازد هر موج بيدادگرى كه در اين فضا به حركت مىآيد ، آتشى بدودمان بشريت مىزند ، مادامى كه با شنيدن اين موج و خنثى ساختن آن ، محو و نابودش نسازيم ، فلسفهء زندگانى ما جز افسانه‌اى كه فقط براى اقوياى بىخبر از انسانيت رضايت بخش است ، چيز ديگرى نخواهد بود .\r\nهمان اقويا هم بنوبت خود در دنبال انسانها فريادها خواهند بر آورد ، ولى چون فرياد بىنوايان را نشنيده‌اند ، فريادشان را كسى نخواهد شنيد .\r\nدر آن هنگام كه شما در مقابل ستمديده‌اى نشسته و به تظلم و ناله هاى او گوش فرا داده‌ايد ، شما در آن حال نمايندگى خدا را به عهده گرفته‌ايد ، زيرا او است كه ناچيزترين تظلم و ناله هاى مخلوقاتش را مىشنود .\r\nچه مجمع روحانى الهى است آن جا كه مظلومى زبان باز مىكند و به يك انسان\r\n","description":"","footnote":"","page_name":" 328 ","page_number":332},
  {"content":"\r\n\r\nدرد دل رنج ديده اش را باز گو مىكند ، فرياد از بيدادگرى مىزند و آن شنوندهء راد مرد نه با گوش گوشتى و استخوانى و غضروفى ، بلكه با آن گوش دلش مىشنود كه حتى احتياجى به موج هم ندارد ، ديده بديدگانش مىدوزد و روح رنج ديده اش را به آغوش مىكشد ، اين شنيدنى است كه الفاظ گوينده مانند پنبه مانعى از انتقال موج سخن طبيعى او است .\r\nستمديدهء بىنوا درد و رنج من خود را كه شروع به ابراز كرده است ، تمام نكرده شنوندهء انسان روح او را كه در چنگال ظلم يك بىداد گر متلاشى شده است در مىيابد .\r\nتفسير ابيات\r\nاگر تو داستان صاحبان باغ ضروان را خوانده و فهميده‌اى ، با اين حال به چه علت گرفتار حيله جويى و مكر پردازى گشته‌اى .\r\nآنان با خوى كژدمى حيله ها مىكردند كه روزى چند فقير را ببرند ، همهء شب را رو در روى همديگر نشسته به مكر پردازى مىانديشيدند . مخفيانه با يكديگر قرار مىگذاشتند ، مبادا از حيله ها و قرار گذارىهايشان خدا مطلع شود مگر آن خدا نمىداند كه در گفتگوهاى پنهانى شما راستى و درستى است ، يا نادرستى و چاپلوسى ؟ آن خدايى كه باز گشت فردايى موجود در حال كوچ و گذران را مىداند چگونه از او غفلت مىورزد ؟ او خدايى است كه آن موجود را آفريده و شمارش رياضى حقيقت او را مىداند .\r\nآن سگان جاهل از روى نادانى و كورى براى خود قول و قرار پنهانى گذاشته و اسرار مخفيانه مىساختند .\r\n[ پس از اين مطلب حالا بيا 
  ] - داستان خواجه را بشنو كه چگونه به سوى ده\r\n","description":"","footnote":"","page_name":" 329 ","page_number":333},
  {"content":"\r\nرهسپار گشت و نتيجهء كار خود را ديد . تو هم موقع مطالعهء اين داستان و شنيدن ستمديده گى خواجه گوشت را از غفلت پاك كن و به درد هجران آن غمديده گوش فرا ده و ببين چه بلاها و مشقتها كه در هنگام جدايى از شهر و در راه ده وجود او را فرا گرفت . در آن هنگام كه گوش به داستان و تظلم يك ستمديده مىدهى در حقيقت زكات گوشت را ادا مىكنى .\r\nچه قدر شايسته است كه غمهاى رنج ديده گان را بشنوى و بىنوايى جان شريف آدمى را كه از آب و گل محروم مانده است دريابى . هيچ مىدانى كه خانهء ستمديده به جهت آه هاى سوزانش چقدر تاريك شده ، برو با گوش فرا دادنت به تظلم ستمديده ، روزنى به دادگرى و گشايش زندگيش باز كن ، در آن موقع گوش تو مانند راهى است كه دود تلخ خانهء مظلوم را بيرون مىكشد و خانه اش را روشن مىسازد .\r\n[ مىدانيد ستمديده گان به شما چه مىگويند ؟ مىگويند : 
  ] اى انسانها كه به سوى رب اعلا رهسپاريد ، مانند ابر باران بر ما بباريد .\r\nدر اين راه ترددى به خود راه ندهيد ، ترديد زندانيست كه نمىگذارد جان آدمى به سوى يقين و واقعيت برود . در حال ترديد ، احتمالات شما را اين سو و آن سو مىكشند ، هر يك از آنها مىگويد : راه رستگارى همانست كه من نشان مىدهم .\r\nاين ترديد و شك گردنهء مستحيل العبورى است كه سر راه حق را گرفته است . خوش به حال آن كسى كه عقل نافذ و هشيارى مطلق براى او پاى روندهء مطلق داده است اين شخص بدون ترديد به راه راست مىرود ، اگر نتوانستى راه حقيقت را پيدا كنى ، بكوش تا رد پاى رهروان حقيقت را در يا بى ، اگر در جستجوى مشك عطر آميزى هستى ، رد گام آهو را بگير تا به آهو و نافش برسى .\r\nبا اين ترتيب اگر هم از روى آتش عبور كنى بدان كه به اوج انور هستى خواهى رسيد .\r\nتو در اين راه اگر خطاب « لا تخف » را شنيده‌اى ، نه از دريا بترس و نه از امواج و كفهاى آن .\r\n","description":"","footnote":"","page_name":" 330 ","page_number":334},
  {"content":"\r\nبدان جهت كه خوف و دهشتى از خدا به دست آورده‌اى شايستهء خطاب « لا تخف » گشته‌اى . آن خدايى كه براى تو طبق ( زمينهء آمادگى ) فرستاده ، نان را هم خواهد فرستاد . در اين زندگى آن كس بايد بترسد كه بيم و هراسى در اين دنياى پر اشاره و سهمگين به خود راه نمىدهد ، آن كس بايد در اين دنيا غم و غصه بخورد كه به پيشگاه الهى طواف و كرنشى ندارد .\r\n","description":"","footnote":"","page_name":" 331 ","page_number":335},
  {"content":"\r\n\r\nروان شدن خواجه به سوى ده\r\n\r\n( ( 497 ) ) خواجه در كار آمد و تجهيز ساخت\r\nمرغ عزمش سوى ده اشتاب تاخت\r\n( ( 498 ) ) اهل و فرزندان سفر را ساختند\r\nرخت را بر گاو عزم انداختند\r\n( ( 499 ) ) شادمانان و شتابان سوى ده\r\nكه برى خورديم از ده مژده ده\r\n( ( 500 ) ) مقصد ما را چراگاه خوش است\r\nبار ما آن جا كريم و دل كش است\r\n( ( 501 ) ) با هزاران آرزومان خوانده است\r\nبهر ما غرس كرم بنشانده است\r\n( ( 502 ) ) ما ذخيرهء ده زمستان دراز\r\nاز برِ او سوى شهر آريم باز\r\n( ( 503 ) ) جلگه باغ ايثار راه ما كند\r\nدر ميان جان خودمان جا كند\r\n( ( 504 ) ) عجلوا اصحابنا كى تربحوا\r\nعقل مىگفت از درون لا تفرحوا\r\n( ( 505 ) ) من رباح الله كونوا رابحين\r\nان ربى لا يحب الفرحين\r\n( ( 506 ) ) افرحوا هوناً بما آتاكم\r\nكل آت مشغل الهاكم\r\n( ( 507 ) ) شاد از وى شو مشو از غير وى\r\nكاو بهار است و دگرها ماه دى\r\n( ( 508 ) ) هر چه غير اوست استدراج توست\r\nگر چه تخت و ملكت است و تاج توست\r\n( ( 509 ) ) شاد از غم شو كه غم دام بقاست\r\nاندرين ره سوى پستى ارتقاست\r\n( ( 510 ) ) غم بود چون گنج رنج تو چو كان\r\nليك كى در گيرد اين در كودكان ؟\r\n( ( 511 ) ) كودكان چون نام بازى بشنوند\r\nجمله با خر گور هم تك مىدوند\r\n( ( 512 ) ) اى خران كور اين سو دامهاست\r\nدر كمين اين سوى خون آشامهاست\r\n( ( 513 ) ) تيرها پرّان و كمان پنهان و غيب\r\nبر جوانى مىرسد صد تير شيب\r\n( ( 514 ) ) گام در صحراى دل اى مردمان\r\nحصن محكم موضع امن و امان\r\n( ( 515 ) ) گلشن خرّم به كام دوستان\r\nچشمه ها و گلستان در گلستان\r\n( ( 516 ) ) عج الى القب و سريا ساريه\r\nفيه اشجار و عين جاريه\r\n\r\n","description":"","footnote":"","page_name":" 332 ","page_number":336},
  {"content":"\r\n\r\n\r\n( ( 517 ) ) ده مرو ده مرد را احمق كند\r\nعقل را بىنور و بىرونق كند\r\nخواجه پندارد كه روزى ده دهد\r\nاين نمىداند كه روزى ده دهد\r\n( ( 518 ) ) قول پيغمبر شنو اى مجتبى\r\nكور عقل آمد وطن در روستا\r\n( ( 519 ) ) هر كه روزى باشد اندر روستا\r\nتا به ماهى عقل او نايد به جا\r\n( ( 520 ) ) تا به ماهى احمقى با وى بود\r\nاز حشيش ده جز اينها چه درود\r\n( ( 521 ) ) و آنكه باشد ماهى اندر روستا\r\nروزگارى باشدش جهل و عمى\r\n( ( 522 ) ) ده چه باشد شيخ و اصل ناشده\r\nمانده در تقليد و حجت گر بده\r\n( ( 523 ) ) پيش شهر عقل كلى اين حواس\r\nچون خران چشم بسته در خراس\r\n( ( 524 ) ) اين رها كن صورت افسانه گير\r\nرو بهل در دانه گندم دانه گير\r\n( ( 525 ) ) گربه در ره نيست هين بُر مىستان\r\nگر بدان سو نيست ره اين سو بران\r\n( ( 526 ) ) ظاهرش گير ار چه ظاهر كژ بود\r\nعاقبت ظاهر سوى باطن رود\r\n( ( 527 ) ) اول هر آدمى خود صورت است\r\nبعد از آن لذت كه معنىّ وى است\r\n( ( 528 ) ) اول هر ميوه جز صورت كى است ؟\r\nبعد از آن جان كاو جمال سيرت است\r\n( ( 529 ) ) اولًا خرگاه سازند آن گهان\r\nترك را آرند آخر ميهمان\r\n( ( 530 ) ) صورتت خرگاه و معنى ترك آن\r\nمعنيت ملَّاح و صورت بادبان\r\n( ( 531 ) ) بهر حق اين را رها كن يك نفس\r\nتا خر خواجه بجنباند جرس\r\n\r\nآيه\r\n« وَاَلَّذِينَ كَذَّبُوا بِآياتِنا سَنَسْتَدْرِجُهُمْ مِنْ حَيْثُ لا يَعْلَمُونَ 7 : 182 . » ( 1 )  ( آنان كه آيات ما را تكذيب كرده‌اند در غفلت غوطه ورشان مىسازيم ، بدان ترتيب كه خودشان ندانند ) .\r\n« إِذْ قالَ لَه قَوْمُه لا تَفْرَحْ إِنَّ الله لا يُحِبُّ اَلْفَرِحِينَ 28 : 76 . » ( 2 )  ( موقعى كه [ قوم قارون 
  ] به او گفتند : شادمان مباش و به خود مبال ، خداوند شادى كنندگانى را كه به خود مىبالند دوست ندارد ) .\r\nتوضيح - اشتباه نشود كه آيه فوق مطلق شادمانى را در اين دنيا محكوم\r\n","description":"","footnote":" ( 1 ) سوره الاعراف ، آيهء 182 . .  ( 2 ) سوره القصص ، آيهء 76 . . ","page_name":" 333 ","page_number":337},
  {"content":"\r\nمىكند ، بلكه چنان كه در ترجمهء آيه اشاره كرديم ، با نظر به مجموع آيات مقصود از فرح آن شادمانى است كه قلب انسان در بارهء موضوع فرح انگيز ، آن اندازه باز و گشاده شود كه به كلى شخصيت او را در اختيار موضوع مزبور قرار بدهد . ( 1 )  اين همان شخصيت باختن است كه هم از طرف عقل و وجدان محكوم شده است و هم منابع معتبر اسلامى با بيانات گوناگون آن را مورد نكوهش قرار داده است .\r\nهمين ملاك در تأسف و انقباض روانى كه اندوه يكى از مظاهر آن است ، وجود دارد . در آيهء ذيل هر دو پديده انقباض و انبساط كه باعث باختن شخصيت است مورد مذمت و ملامت قرار گرفته است :\r\n« لِكَيْلا تَأْسَوْا عَلى ما فاتَكُمْ وَلا تَفْرَحُوا بِما آتاكُمْ 57 : 23 . . . » ( 2 )  ( تا به آن چه از شما فوت شده است اندوهگين مباشيد و به آن چه كه خدا به شما داده است فرحناك نشويد ) .\r\nدليل اين مطلب كه خنده و شادى طبيعى از نظر قرآن محكوم نيست ، آيه‌اى است كه خداوند خنداندن و گرياندن را به خود نسبت مىدهد :\r\n« وَأَنَّه هُوَ أَضْحَكَ وَأَبْكى وَأَنَّه هُوَ أَماتَ وَأَحْيا 53 : 43 - 44 . » ( 3 )  ( و آن خدا است كه مىخنداند و مىگرياند و آن خدا است كه مىميراند و زنده مىكند ) .\r\nمقصود جلال الدين در دو بيت ذيل شاهد همين معنى است كه ما گفتيم :\r\n","description":"","footnote":" ( 1 ) فرح بالشيء انشرح صدره و سر . . . و فرح بطر - المنجد - الاب لويس معلوف مادهء فرح . . ( در بارهء چيزى فرح پيدا كرد يعنى سينه اش باز شد و خوشحال شد . ) و به معناى كامورى طغيانگرانه است . .  ( 2 ) سوره الحديد ، آيهء 23 . .  ( 3 ) سوره النجم ، آيهء 43 . . ","page_name":" 334 ","page_number":338},
  {"content":"\r\n\r\n\r\n\r\nخنده از لطفت حكايت مىكند\r\nگريه از قهرت شكايت مىكند\r\nاين دو پيغام مخالف در جهان\r\nاز يكى دل بر روايت مىكند\r\n\r\nروايت\r\n« لا تسكن الكفور فان ساكن الكفور كساكن القبور . » ( 1 )  ( در زمينهاى دور از اجتماع و مردم سكونت نكنيد ، ساكنين آن زمينها مانند ساكنين قبورند [ مردگانند 
  ] ) « الزموا السواد الاعظم فان يد الله على الجماعة و اياكم و الفرقه . » ( 2 )  ( ملتزم انبوه بزرگ اجتماعات باشيد ، زيرا دست خدا با اجتماع است و بپرهيزيد از پراكنده شدن . )\r\n\r\n( ( 504 ) ) عجلوا اصحابنا كى تربحوا\r\nعقل مىگفت از درون لا تفرحوا\r\n( ( 505 ) ) من رباح الله كونوا رابحين\r\nان ربى لا يحب الفرحين\r\n( ( 506 ) ) افرحوا هوناً بما آتاكم\r\nكل آت مشغل الهاكم\r\n\r\nدر حالات فرح و اندوه و به طور كلى در حالات انقباض و انبساط از فرياد درونى عقل غفلت نورزيد\r\nاين مسئلهء يكى از مشتقات كنار زدن تعقل در دو پديده مىخواهم و نمىخواهم است كه در مباحث گذشته در تفسير ابيات مربوط :\r\n\r\n( يطلب الانسان فى الصيف الشتا\r\nو إذا جاء الشتاء انكر ذا )\r\n\r\n","description":"","footnote":" ( 1 ) نهايه ابن الاثير ، ج 4 ، ماده كفر . .  ( 2 ) سفينه البحار ، ج 1 ، ص 670 . . ","page_name":" 335 ","page_number":339},
  {"content":"\r\nتا حدودى بررسى كرده‌ايم . نكته‌اى كه بايستى در اين مورد متذكر شويم ترتيب طبيعى غريزه و مىخواهم و شادمانى است .\r\nچنين مشاهده مىشود كه : ترتيب طبيعى جريان روانى تا شادمانى و اندوه به قرار ذيل است :\r\n1 - غريزه : اين پديده كه در روان شناسى تعريفات مختلفى دارد ، پس از حذف مناقشات لفظى مىتوان گفت : نيرويى است كه در ساختمان وجودى انسان بدون قيد و شرط مقتضى فعاليت مخصوصى است مانند غريزهء جنسى .\r\n2 - غريزه دو حالت سكون و فعاليت دارد ، در حالت هيجان و فعاليت است كه مىخواهم توليد مىشود و انسان را به اشباع غريزه در بارهء موضوعى كه مناسب است تحريك مىكند و مىتوانيم بگوييم تحرك فعلى انسان در موقع فعاليت و هيجان غريزه همان مىخواهم است .\r\nالبته روشن است كه انگيزهء تحرك فعلى انسان ( مىخواهم ) منحصر به هيجان غريزهء طبيعى نيست ، بلكه هيجانات روانى هم بنوبت خود نه تنها مىتوانند به صورت انگيزهء تحرك در آيند ، بلكه اغلب در انسانهاى اجتماعى و رشد يافته مىخواهمهايى كه از فعاليت روانى ناشى مىشود ، مىخواهمهاى غريزى را تحت الشعاع قرار مىدهد و در اصطلاح روان كاوى و روان شناسى جديد مىخواهم من به مىخواهم غريزه پيروز مىگردد .\r\n3 - پس از بروز مىخواهم اگر خواستن به طور رضايت بخش اشباع شد و خواسته شده در دسترس انسان قرار گرفت ، مرحلهء شادى يا فرح يا انبساط فرا مىرسد ، اين شكوفان شدن روانى پديدهء بسيار پيچيده ايست .\r\nآيا بدان جهت است كه روح آدمى از زندان عدم موفقيت كه در راه وصول بهدف احساس مىكرد نجات پيدا كرده است ؟ آيا به علت آن كه شادى و انبساط يكى از مقاصد اصلى روح آدمى است ، چنان كه اپيكور در بارهء لذت مىگفت ؟\r\n","description":"","footnote":"","page_name":" 336 ","page_number":340},
  {"content":"\r\nآيا براى آن است كه روح عظمت خود را در پيروزى و به دست آوردن مقاصد خود مىبيند ؟ ممكن است همهء اين موضوعات يا بعضى از آنها جواب گوى مسئلهء شكوفان شدن روح باشد و ممكن است چيز ديگر در پديدهء مزبور وجود دارد كه ما نمىدانيم .\r\nترتيب در جريان طبيعى انقباض و اندوه روانى و نمىخواهم بطريق ذيل مىباشد :\r\n1 - احساس ضد حيات مطلوب يا ضد غريزى بودن يك موضوع . ممكن است گفته شود : تفاوت نمىخواهم با مىخواهم در اين مرحلهء اول روشن است ، زيرا مرحلهء اول مىخواهم غريزه است كه يك نيرو يا پديدهء وجودى است كه در فعاليت و هيجان خود احتياجى به آگاهى به وجود غريزه ندارد ، در صورتى كه نمىخواهم پديده ايست كه مستلزم آگاهى به موضوعى است كه ضد حيات مطلوب يا ضد غريزه مىباشد .\r\nاين تفاوت چندان عموميت ندارد ، زيرا اگر مقصود از آگاهى يك معناى عمومى باشد كه حتى شامل عكس العمل بازتابى در مقابل ضد حيات مطلوب و ضد غريزه بوده باشد ، مىتوان گفت :\r\nمرحلهء اول نمىخواهم و انقباض داراى آگاهى مىباشد . باز ممكن است گفته شود : تفاوت اساسى در همان است كه غريزه يا خود حيات يك امر مثبت است يعنى به دست آوردن مقتضى براى بقا و فعاليت يا برداشتن موانع از سر راه استمرار و فعاليت آن دو ، مستند به يك امر وجودى است .\r\nاين روش در تفكيك مرحلهء اول مىخواهم و نمىخواهم صحيح به نظر نمىرسد ، بلكه بايد گفت : هر دو پديده مىخواهم و نمىخواهم بالاخره به يك موضوع مثبت مستند مىباشد ، كه عبارت است از حيات مطلوب يا غريزه .\r\nاين موضوع دو نيروى مثبت و منفى را در طبيعت انسانى به وجود مىآورد كه به طور خود آگاه يا ناخود آگاه مشغول فعاليت مىشوند ، به طورى كه مىتوان گفت خواستن حيات و نخواستن مرگ ، خواستن اشباع غريزه و نخواستن خنثى شدن آن دوشا دوش\r\n","description":"","footnote":"","page_name":" 337 ","page_number":341},
  {"content":"\r\nيكديگر فعاليت مىكنند .\r\nنهايت امر اين است كه گاهى يكى از آن دو از آگاهى بهره مند است و ديگرى به طور ناخود آگاه فعاليت مىكند .\r\n2 - نمىخواهم در اين مرحله نيروى ضد منفى ، يعنى نيروى مبارز با ضد حيات و ركود غريزه ، صفحهء طبيعى روان را اشغال مىكند ، اگر اين نيرو در اين مرحله به موفقيت نائل شد ، نتيجهء آن با وصول مىخواهم به مقصود يكى مىباشد ، بلكه با نظر به اهميت حياتى ضد حيات و ضد غريزه گاهى انبساط و شادمانى كه از رسيدن نمىخواهم به هدف بروز مىكند ، خيلى شديدتر و عالىتر مىگردد .\r\n3 - در آن موقع كه نمىخواهم به مقصد نمىرسد ، گويى : انسان حيات غريزهء خود را در مقابل ضد حيات و ضد غريزه مىبيند ، لذا انقباض و اندوه نمودار مىگردد .\r\nاكنون بايد به بينيم در كدام يك از اين سه مرحله ، عقل مىتواند و بايستى دخالت نموده دست به توجيه من بزند ؟ مسلم است كه قلمرو خود حيات و غريزه منطقهء ممنوع الورود براى عقل انسانى است ، زيرا آن دو موضوع از حقايقى هستند كه هويت واقعى خود را از عقل پوشيده نگه داشته‌اند .\r\nهر چه كه عقل و انديشه بكمك حواس در بارهء آن دو موضوع بفعاليت بپردازند نتيجه‌اى جز روشنايى نسبى در بارهء آثار و خواص آنها به دست نخواهند آورد .\r\nحيات و غريزه موجود است و عقل با خود موجود و چون و چراى مربوط به خود هستى آن دو نمىتواند كارى داشته باشد ، بلكه كار عقل از موقعى شروع مىشود كه موجود را در جريان و ارتباط با ساير موجودات مىبيند .\r\nاز اين مرحله كه گذشتيم نوبت تحرك حيات و هيجان غريزه مىرسد ، در اين مرحله هم عقل به طور مستقيم نمىتواند دخل و تصرفى كند ، زيرا با عينك ديگر مىتوان گفت : حيات يعنى حركت و غريزه يعنى هيجان مخصوص .\r\n","description":"","footnote":"","page_name":" 338 ","page_number":342},
  {"content":"\r\n\r\nاگر عقل بخواهد دخالت كند ، مىتواند ، بلكه با نظر به هدف وجود خود عقل بايد از مرحلهء بعدى كه عبارت است از مرحلهء بهره بردارى از تحرك حيات و هيجان غريزه ، دست به كار شود .\r\nبراى تحرك حيات ايده آلى نشان بدهد كه تحرك مزبور منحرف و مختل و بىهوده نگردد ، حدودى براى هيجان غريزه معين كند تا غريزه از بىمهارى و جريان مطلق خود به ضرر شخصيت بهره بردارى نكند .\r\nبا دخالت عقل در اين مرحله به طور قطع مىخواهم و نمىخواهم تنظيم شده ، اندوه و شادمانى يا انقباض و انبساط موقعيت واقعى خود را دريافت خواهد كرد . بنا بر اين ، گفتهء جلال الدين :\r\n\r\n( ( 504 ) ) عجلوا اصحابنا كى تربحوا\r\nعقل مىگفت از درون لا تفرحوا\r\n\r\nداراى مسامحهء معمولى است كه غالبا به طور سطحى صورت مىگيرد ، زيرا چنان كه گفتيم دخالت اساسى و لازم عقل در مرحلهء ما قبل شادمانى و اندوه است نه در مراحل ديگر .\r\n\r\n( ( 517 ) ) ده مرو ده مرد را احمق كند\r\nعقل را بىنور و بىرونق كند\r\n\r\nدر بارهء دور افتادگان از اجتماعات چه بايد كرد ؟\r\nاگر از تفكرات سطحى و خيالبافىهايى كه شهر نشينى ماشينى در ما ايجاد كرده است بگذريم و در مسئلهء روستا و روستايى و به طور عموم هر گونه زندگىهاى دور از اجتماعات متراكم دقت بيشترى نماييم ، با يك عده موضوعات حساس روبه رو خواهيم گشت .\r\nما مقدارى از اين موضوعات مربوطه را در اين مبحث مطرح مىكنيم :\r\n1 - موضوع نتايج دورى از زندگانى شهرى خواه شهر مفروض در حال تمدن\r\n","description":"","footnote":"","page_name":" 339 ","page_number":343},
  {"content":"\r\nبه سر ببرد ، يا بهره‌اى از تمدن نداشته باشد .\r\nمسلم است كه به جهت كثرت جمعيت و تقسيم كارها و تعاونهاى دسته جمعى خواه براى تحصيل وسايل بهتر براى زندگانى و خواه براى دفع عوامل مضر طبيعت ، هوش و استعداد و انديشه و تعقل و حتى حساسيت قيافه هاى متنوع وجدان به فعليت بيشتر مىرسد و با روستايى به طور عموم فاصلهء زياد مىگيرد .\r\nنيز مسلم است كه تمدنهاى بيست و يكگانهء گذشته معلول ارتباطات اجتماعى زيادى بوده است .\r\nدر حالى كه انسانهايى كه در دور از اجتماعات شهرى زندگى مىكنند ، اغلب به ضرورتهاى زندگى قناعت مىورزند و نوبت به بهره بردارى از تكامل در زندگى براى آنان به طور عمومى نمىرسد . ( 1 )  2 - موضوع آلام و ناراحتىها و شاديها و انبساطهاى روانى است . تفاوت اجتماعات بزرگ با دور افتادگان از اجتماعات در اين پديده ها ، ضعف و شدت و سطحى بودن و عميق بودن و تنوعى است كه مشاهده مىشود ، هر چه اجتماعات وسيعتر و داراى طبقات و روابط بيشتر بوده باشد ، انواع شادىها و آلام به جهت كثرت انگيزه ها زيادتر و گوناگون مىباشد .\r\nاما شدت و ضعف پديده هاى مزبور در هر دو قلمرو ، بستگى به كيفيت برداشتى است كه در بارهء زندگانى و شئون آن صورت مىگيرد .\r\nاز يك نظر شادىها و اندوه هاى دور افتادگان غالبا طبيعىتر و روشنتر و خالصتر مىباشد ، در صورتى كه شاديها و اندوه هاى اجتماعات بزرگ گاهى مخلوط يا غير طبيعى و در آميخته با تاريكىها و پديده هاى ديگر است .\r\nفطرت و طبيعت روانى دور افتادگان سالمتر و به آسانى قابل تفسير و توجيه مىباشد ، ولى فطرت و طبيعت روانى اجتماعات بزرگ داراى سطوح گوناگون و پر از\r\n","description":"","footnote":" ( 1 ) مضمون اين مطلب از دورانهاى گذشته تا به امروز مورد قبول متفكرين بوده است ، مراجعه شود به مقدمه ابن خلدون ، ص 122 و 123 . . ","page_name":" 340 ","page_number":344},
  {"content":"\r\nعقده هاى شديد و ضعيف است .\r\nعبور زمان و حوادث نيز ممكن است از نظر روانى در دو قلمرو مزبور مختلف بوده باشد ، شتاب و كندى حركت زمان و ترتيب حوادث در اجتماعات بزرگ غالبا براى اشخاص و طبقات متنوع است ، در صورتى كه براى دور افتادگان اختلاف عبور زمان در حركت و نظم رويدادها فقط مستند به خود دوران كودكى و جوانى و ميانسالى و كهنسالى مىباشد .\r\nاما از نظر واقعيات بيرون ذات ميان افراد از حيث عبور زمان و نظر به حوادث تفاوت زيادى ندارد .\r\nمسلم است كه علم و صنعت و هنر و جهان بينىهاى كلى ناشى از زندگانى اجتماعى بزرگ مىباشد و دور افتادگان از اين موضوعات محروم و جنبهء وابستگى به اجتماع دارند .\r\nبا مجموع ملاحظات در دو محل زندگانى و با در نظر گرفتن آن كه پس از تشكيل دولتها همواره دور افتادگان جنبهء پيروى و حاشيه نشينى شهرها را به خود مىگيرند ، لذا از تكامل آزادانه و دسته جمعى ، محروم و اصول زندگانيشان هم با كوچكترين عوامل ناملايم از طبيعت و اجتماعات متزلزل مىگردد . كارى را كه اجتماعات در مقابل دور افتادگان غالبا انجام داده‌اند :\r\nمعاملهء اجتماعات بزرگ با آنان غالبا مانند تحمل يك عده موجودات طفيلى و تحميلى بوده ، يا به صورت وسايل استثمار با آنان معامله شده است .\r\nمعمولًا چنين بوده است كه افراد اجتماعات همواره يك مزيت در خود مىديدند كه در دور افتادگان وجود ندارد و به همين جهت زور گويى و فشار فراوانى را از افراد اجتماعات مخصوصاً در دورانهاى فئوداليگرى متحمل شده‌اند ، اما وظيفهء انسانيت در مقابل دور افتادگان فوق العاده با اهميت است .\r\nآن عقل و وجدان كه تربيت و احياى نفوس انسانى و ايجاد رفاه و آسايش را در بارهء بنى نوع آدمى ضرورى و تحت دستور قرار داده است ، فرقى ميان اجتماعات بزرگ\r\n","description":"","footnote":"","page_name":" 341 ","page_number":345},
  {"content":"\r\n\r\nو دور افتادگان از اجتماع نگذاشته است .\r\nو آن روايت از پيامبر اكرم كه مىگويد :\r\n« عليكم بالسواد الاعظم » .\r\nسلب مسئوليت از رهبران اجتماع و نيرومندان در بارهء دور افتادگان از اجتماع نمىكند ، بلكه مقصود جلوگيرى از رفتن و سكونت اشخاص در روستاهاى دور دست است كه به هيچ وجه جز زندگانى شخصى خود را نمىتوانند اداره كنند و هيچ گونه توانايى خدمت به انسانها را ندارند و به جاى آن كه از عده‌اى دستگيرى نموده و برفاه زندگى برسانند ، خودشان در فلاكت و جهل فرو مىروند .\r\nتفسير ابيات\r\nخواجهء شهر نشين شروع به كار كرده به تهيهء وسايل پرداخته و آماده حركت شد ، تصميمش براى رهسپار شدن به ده مانند پرندهء تيز پرواز بال به فضاى ده گشود .\r\nاهل و فرزندان خواجه هم رخت و بار و ساير مواد لازم را جمع كرده بر پشت گاو تصميم نهادند .\r\nشاد و خندان و شتابان روحشان به هيجان آمده به يك ديگر مىگفتند : مژده بده كه از ميوه هاى ده خواهيم خورد .\r\nمقصدى كه در پيش داريم مرغزار خوشايندى دارد و ميزبان كريم و دل پسند . آن ميزبان عزيز ما را با هزاران اشتياق و آرزو دعوت كرده و براى ما دانه هاى كرم و مردانگى كاشته است .\r\nما حتى ذخيرهء زمستان طولانى را كه در پيش داريم از ده به شهر و خانهء خود خواهيم آورد ، بلكه بالاتر از اينها ، باغ خود را در راه ما ايثار و بخشش خواهد كرد .\r\nميزبان عزيزى كه ما داريم ما را در ميان جانش جاى خواهد داد .\r\n[ يا الله ، معطل نشويد برخيزيد 
  ] اى ياران شتاب كنيد تا سود ببريد . اين هيجان و شادى و خنده و شتاب سطح روح آنها را فرا گرفته بود ، ولى عقل از درون آنها فرياد مىزد :\r\n","description":"","footnote":"","page_name":" 342 ","page_number":346},
  {"content":"\r\nاى ساده لوحان خام فرحناك نباشيد و انبساط به درون راه ندهيد .\r\nهيچ سودى مانند سود خدايى نيست ، اگر مىخواهيد در دنيا سودى ببريد ، با خدا معامله كنيد و سود الهى به دست بياوريد ، فرح و شاديهاى شما در غير مورد ربح و نفع الهى ، بىاساس است و خدا آن را دوست نمىدارد .\r\nبه آن خوشىها كه به شما روى مىآورد عميقا فرحناك نشويد ، زيرا هر چيزى كه به انسان مىرسد و مشغولش مىكند ، او را از ياد خدا غافل مىسازد . تنها شادى كه قانون روح آدمى است ، عبارت از شادى تقرب به خدا است كه مانند فصل بهار و شاديهاى ديگر مانند خزان است كه افسرده كننده مىباشد .\r\nهر چيزى كه جز خدا مشغول كند همان استدراج تست [ كه در آيهء قرآن در بارهء تكذيب كنندگان آيات الهى گفته شده است و آن عبارت است از غوطه ور شدن در غفلت و عدم موفقيت به گرايش الهى . 
  ] اين غفلت وسيلهء بد بختى و سقوط تست ، اگر چه به صورت ملك و تخت و تاج پادشاهى باشد .\r\nغم و اندوه عالى انسانى از عظمت واقعى انسان كشف مىكند ، اين غم فراق است ، اين اندوه از دست دادن كمال است كه هيچ شادى بعظمت آن نمىرسد ، راه كمال راهى است كه پستىهايش اعتلا و ترقى رو به كمال است ، آرى :\r\n\r\nندهى اگر به او دل به چه آرميده باشى\r\nنگزينى ار غم او چه غمى گزيده باشى »\r\n\r\nفيض كاشانى »\r\n\r\nآب حيات من است خاك سر كوى دوست\r\nگر دو جهان خرّمى است ما و غم روى دوست »\r\n\r\nسعدى » اين غم مانند گنج سرشار و رنجهاى زندگى در راه كمال مانند معدن مواد گرانبها است ، اما اين غم را غير بالغين و كودك طبيعتان بشر نمىتوانند دريابند ، زيرا آنان عاشق شادىها هستند كه از بازيها به دست مىآورند ، با شنيدن صداى بازى با مركب تند رو به سوى آن مىشتابند .\r\nاى خران نابينا به اين سو شتاب نكنيد ، به اين جلوه هاى فريبنده ى ماده اغوا نشويد ، زيرا دامهاى گرفتار كننده‌اى وجود دارد كه شما نمىبينيد ، خونخواران بىرحمى\r\n","description":"","footnote":"","page_name":" 343 ","page_number":347},
  {"content":"\r\nدر اين جلوه هاى خوشايند كمين كرده‌اند .\r\nدر اين زندگانى طبيعى تيرها است كه از هر سو پرتاب مىشود و تير انداز اين عرصهء اسرار آميز از چشم مردم پوشيده است .\r\nآرى ، نه تنها تير انداز مخفى است ، بلكه آن كمانها نيز كه تيرها از آنها رها مىشوند ، از ديده گان مردم پنهان است ، تنها به پديدهء جوانى بنگريد كه چگونه در تير رس پيرى قرار گرفته است ، در هر روز تيرهايى براى وارد كردن جراحت پيرى بر جوان وارد مىشود .\r\nاگر مىخواهيد به صحرايى وسيع گام گذاريد كه هيچ محدوديتى براى شما زندانىها ايجاد نكند ، از صحراى گل و خاك بگذريد و پاى در صحراى دل بگذاريد .\r\nاين دل آدمى است كه جايگاه امن و ايمنى و پناهگاه غير متزلزل است ، آن جا گلشن سر سبزى است كه ياران الهى را به كام روحى مىرساند ، هر چه در آن صحرا قدم بزنيد چشمه ها و گلستانها از پس چشمه ها و گلستانها خواهيد ديد .\r\nبنا بر اين حركت به سوى قلب را ادامه بدهيد و اى سير كنندهء مشتاق به سير در اين گلشن روحانى بپرداز ، در آن گلشن درختان و چشمه سارهاى جارى خواهى ديد .\r\nتو با ده چه كار دارى ؟ ده مرو ده مرد را احمق كند ، آن عقل محدود را هم كه دارى تاريك و بىرونق مىسازد .\r\nخواجهء ساده لوح بىنوا گمان مىكند كه ده است كه روزى مىدهد ، ولى اين را نمىداند كه روزى را خداى رزاق مىدهد . گفتهء پيامبر ما را بشنو كه فرموده است :\r\nكسى كه وطن در روستا گزيند عقلش راكد مىگردد . كسى كه به مدت يك روز در روستا بماند تا يك ماه عقل او به حال عادى خود بر نمىگردد ، تا يك ماه حماقت دامن گير او است ، زيرا حشيش روستا محصولى جز اين ندارد ، بدين ترتيب كسى كه يك ماه در روستا بماند روزگارى با نادانى و كورى به سر خواهد برد .\r\nروستا چيست ؟ روستا آن وجود آدمى است كه برهبرى نرسيده و در تقليد گرفتار مانده و كارش دليل و حجت بافى است .\r\n","description":"","footnote":"","page_name":" 344 ","page_number":348},
  {"content":"\r\nاين حواس محدود هم در مقابل عقل كلى مانند خرهايى هستند كه چشم بسته براى آب بيرون آوردن دور مىزنند .\r\nاين مطلب را رها كن و حالا كه نمىتوانى حقيقت افسانه را كه مانند در است بگيرى ، صورت افسانه را درياب كه اقلا مانند گندمى باشد كه به دست بياورى .\r\nموقتاً ظاهر داستان را درياب اگر چه ظواهر كج و منحرف از واقعيات بوده باشد ، زيرا ظواهر هم عاقبت راهى به باطن دارند .\r\nدقت كن ببين كه آغاز وجود آدمى صورت بوده ، سپس به جمال سيرت تحول يافته است .\r\nهمچنان آغاز هر ميوه صورت ناچيز است و تدريجاً به ميوهء لذت بار مبدل مىشود كه معناى اصلى آن است .\r\nسنت جاريهء مردم هم اين است كه اولا از خشت و گل خرگاه مىسازند و سپس ترك محبوب خود را به آن خرگاه وارد مىكنند ، صورت تو همان خرگاه و معنايت ترك محبوب تست ، معناى تو همان ملاح است كه درياى هستى را درمىنوردد و صورت بادبانى است كه به وسيلهء بادهاى علم و اراده ، كشتى وجود تو را به حركت مىاندازد .\r\n","description":"","footnote":"","page_name":" 345 ","page_number":349},
  {"content":"\r\n\r\nرفتن خواجه و قومش به سوى ده\r\n\r\n( ( 532 ) ) خواجه و بچگان جهازى ساختند\r\nبر ستوران جانب ده تاختند\r\n( ( 533 ) ) شادمانه سوى صحرا راندند\r\nسافروا كى تغنموا بر خواندند\r\n( ( 534 ) ) كز سفرها بنده كيخسرو شود\r\nبىسفرها ماه كى خسرو شود\r\n( ( 535 ) ) از سفر بيدق شود فرزين راد\r\nوز سفر يابيد يوسف صد مراد\r\n( ( 536 ) ) روز روى از آفتابى سوختند\r\nشب ز اختر راه مىآموختند\r\n( ( 537 ) ) خوب گشته پيش ايشان راه زشت\r\nاز نشاط ده شده ره چون بهشت\r\n( ( 538 ) ) تلخ از شيرين لبان خوش مىشود\r\nخار از گلزار هم كش مىشود\r\n( ( 539 ) ) حنظل از معشوق خرما مىشود\r\nخانه از هم خانه صحرا مىشود\r\n( ( 540 ) ) اى بسا از نازنينان خار كش\r\nبر اميد گلعذارى ماه وش\r\n( ( 541 ) ) اى بسا حمّال گشته پشت ريش\r\nاز براى دل بر مه روى خويش\r\n( ( 542 ) ) كرده آهنگر جمال خود سياه\r\nتا كه شب آيد ببوسد روى ماه\r\n( ( 543 ) ) خواجه تا شب بر دكانى چهار ميخ\r\nز انكه سروى در دلش كردست بيخ\r\n( ( 544 ) ) تاجرى دريا و خشكى مىرود\r\nآن به مهر خانه شيئى مىرود\r\n( ( 545 ) ) هر كه را با مرده سودايى بود\r\nبر اميد زنده سيمايى بود\r\n( ( 546 ) ) آن دروگر روى آورده به چوب\r\nبهر خوب خود گزيده رنج و كوب\r\n( ( 547 ) ) بر اميد زنده‌اى كن اجتهاد\r\nكاو نگردد بعد روزى دو جماد\r\n( ( 548 ) ) هين مكن تو مونسى را با خسى\r\nعاريت باشد در او آن مونسى\r\n( ( 549 ) ) انس تو با مادر و بابا كجاست\r\nگر به جز حق مونسانت را وفاست\r\n( ( 551 ) ) انس تو با شير و با پستان نماند\r\nنفرت تو از دبيرستان نماند\r\n( ( 552 ) ) آن شعاعى بود بر ديوارشان\r\nجانب خورشيد وارفت آن نشان\r\n( ( 553 ) ) بر هر آن چيزى كه افتد آن شعاع\r\nتو بر آن هم عاشق آيى اى شجاع\r\n\r\n","description":"","footnote":"","page_name":" 346 ","page_number":350},
  {"content":"\r\n\r\n\r\n( ( 554 ) ) عشق تو بر هر چه آن موجود بود\r\nآن ز وصف حق چو زر اندود بود\r\n( ( 555 ) ) چون زرى با اصل رفت و مس بماند\r\nاز زرىّ خويشتن مفلس بماند\r\nطبع بر آمد طلاق او بخواند\r\nپشت بر وى كرد و دست از وى فشاند\r\n( ( 556 ) ) از زر اندود صفاتش پا مكش\r\nاز جهالت قلب را كم گوى خوش\r\n( ( 557 ) ) كان خوشى در قلبها عاريتى است\r\nزير زينت مايهء بىزينتى است\r\n( ( 558 ) ) زرّ روى قلب در كان مىرود\r\nسوى آن كان رو كه در خور مىرود\r\n( ( 559 ) ) نور از ديوار تا خور مىرود\r\nتو بدان خور رو كه در خور مىرود\r\n( ( 560 ) ) زين سپس مىجو تو آب از آسمان\r\nچون نديدى تو وفا در ناودان\r\n( ( 561 ) ) معدن دنبه نباشد دام گرگ\r\nكى شناسد معدن آن گرگ سترگ\r\n( ( 562 ) ) زر گمان بردند بسته در گره\r\nمىشتابيدند مغروران به ده\r\n( ( 563 ) ) همچنين خندان و رقصان مىشدند\r\nسوى آن دولاب چرخى مىزدند\r\n( ( 564 ) ) چون همىديدند مرغى مىپريد\r\nجانب ده صبر جامه مىدريد\r\nهر نسيمى كز سوى ده مىوزيد\r\nگوييا روح روان مىپروريد\r\n( ( 565 ) ) هر كه مىآمد ز ده از سوى او\r\nبوسه مىدادند خوش بر روى او\r\n( ( 566 ) ) كه تو روى يار ما را ديده اى\r\nپس تو جان را جان و ما را ديده اى\r\n\r\nروايت\r\nعن النَّبىّ صلى الله عليه و آله : « سافروا تصحوا تغنموا . » ( 1 )  ( [ از پيامبر اكرم نقل شده است 
  ] مسافرت كنيد ، بهبودى به دست بياوريد و سود ببريد ) .\r\n« عن الامام الصادق عليه السلام قال فى حكمه آل داود عليه السلام : ان على العاقل ان لا يكون ظاعنا الا فى تزود لمعاد او مرمة لمعاش او طلب لذة فى غير محرم . » ( 2 ) \r\n","description":"","footnote":" ( 1 ) جامع صغير ، سيوطى ، ج 2 ص 29 . .  ( 2 ) سفينه البحار ، ج 1 ، ص 625 . . ","page_name":" 347 ","page_number":351},
  {"content":"\r\n( از امام صادق عليه السلام نقل شده است كه در حكمت آل داود چنين آمده است : انسان خردمند مسافرت نمىكند مگر براى توشه گيرى اخروى ، يا ترميم و تهيهء معاش و يا لذت جويى مشروع ) .\r\nتوضيح : - آيات و روايات فراوانى در بارهء سير و سياحت وارد شده است كه جاى ترديد در مطلوبيت سفر و تكاپو براى گسترش اطلاعات و به دست آوردن تجربه ها و درك ارتباطات و رسيدن به سود مشروع باقى نمىگذارد ، بلكه در آن موارد كه زندگانى مادى انسان سفر و مهاجرت را ايجاب كند جنبهء وجوب پيدا كرده ، تخلف از آن مانند ترك وظيفهء واجب است . خداوند مىفرمايد :\r\n« إِنَّ اَلَّذِينَ تَوَفَّاهُمُ اَلْمَلائِكَةُ ظالِمِي أَنْفُسِهِمْ قالُوا فِيمَ كُنْتُمْ ؟ قالُوا كُنَّا مُسْتَضْعَفِينَ فِي اَلأَرْضِ قالُوا أَ لَمْ تَكُنْ أَرْضُ الله واسِعَةً فَتُهاجِرُوا فِيها ؟ فَأُولئِكَ مَأْواهُمْ جَهَنَّمُ وَساءَتْ مَصِيراً 4 : 97 . » ( 1 )  ( كسانى را كه فرشتگان در حال ستم به خودشان در مىيابند ، به آنان مىگويند : در چه حال بوديد [ چرا بىنوا شده‌ايد 
  ] ؟ مىگويند . [ بلى 
  ] ما در روى زمين بىنوايان بوده‌ايم ، فرشتگان [ در حال نكوهش 
  ] به آنان مىگويند : مگر زمين خدا پهناور نبود كه مهاجرت كنيد [ و خود را از بىنوايى نجات بدهيد 
  ] آنان كسانى هستند كه منزلگه نهايى شان دوزخ است و دوزخ غايت بدى است ) .\r\nبنا بر اين روايتى كه مىگويد : پيامبر از سياحت جلوگيرى كرده است ، مقصود سير و سفر براى اغراض دنيوى مشروع و اخروى نيست ، بلكه منظور پيامبر اسلام جلوگيرى از گوشه گيرى در بيابانها و كوهها بوده است كه در سيستم صومعه و دير وجود داشته است .\r\nترغيب به مسافرت را شعراى اسلامى هم با بيانات گوناگون بيان كرده‌اند ،\r\n","description":"","footnote":" ( 1 ) سوره النساء ، آيهء 97 . . ","page_name":" 348 ","page_number":352},
  {"content":"\r\nبه عنوان نمونه در لاميهء طغرايى ابيات ذيل را مىبينيم : ( 1 ) \r\n\r\nفيم الاقامة بالزوراء لا سكنى\r\nبها و لا ناقتى فيها و لا جملى (\r\n\r\nبراى چه در بغداد اقامت گزينم ، نه در آن جا مسكنى دارم نه شتر ماده و نه شتر نر ) .\r\n\r\nحب السلامة يثنى هم صاحبه\r\nعن المعالى و يغرى المرء بالكسل (\r\n\r\nمحبت به رفاه و آسايش اراده و تصميم صاحبش را از مقامات عالى بر مىگرداند و مرد را بكسالت وادار مىكند ) .\r\n\r\nفان جنحت إليه فاتخذ نفقاً\r\nفى الارض او سلماً في الجو فاعتزل (\r\n\r\nاگر توبه تن پرورى و به دست آوردن رفاه تمايلى دارى ، شكافى در زمين پيدا كن و برو زير زمين ، يا نردبامى بگذار و از كرهء زمين جدا شده و در فضا براى خود گوشه گيرى داشته باش ) .\r\n\r\nو دع غمار العلى للمقدمين على\r\nركوبها فاقتنع منهن بالبلل (\r\n\r\nفرو رفتن در مراتب عالى انسانى را به كسانى واگذار كه مىتوانند بر آن مراتب سوار شوند ، تو به رطوبت ناچيزى از زندگانى قناعت بورز ) .\r\n\r\nرضى الذليل بخفض العيش مسكنة\r\nو العز عند رسيم الاينق الذلل (\r\n\r\nخشنودى مرد پست بزندگانى محقر نوعى بىنوايى است ، عزت آدمى در سير و حركت شترهاى رام است ) .\r\n\r\nان العلى حدثتنى و هى صادقة\r\nفيما تحدث ان العز فى النقل (\r\n\r\nمقام والاى زندگى به من گفته است : عزت و شرف انسانى در تحرك و انتقال است . )\r\n","description":"","footnote":" ( 1 ) ديوان طغرايى ، لاميهء معروف . نام طغرايى حسين بن على بن عبد الصمد اصفهانى و كنيه اش ابو اسماعيل و لقبهاى متعددى به او ذكر كرده‌اند ، از آن جمله : مؤيد الدين فخر الكتاب ، عميد الملك . . . ","page_name":" 349 ","page_number":353},
  {"content":"\r\n\r\n\r\nلو ان فى شرف الماوى بلوغ منى\r\nلم تبرح الشمس يوماً دارة الحمل\r\n\r\nاگر در شرف جاى گيرى در يك منزل امكان وصول به آرزو بود ، هرگز آفتاب حتى يك روز هم به گرد برج حمل نمىگشت ) .\r\nشاعر معروف نير هم لاميه‌اى دارد كه مضامينى را در بارهء فضيلت سفر بيان نموده است از آن جمله مىگويد :\r\n\r\nعج للمسير و سر فى البيد و القلل\r\nان العلى فى ستون الاينق الذلل (\r\n\r\nحركت كن براى سير و سير كن در بيابانها و قله هاى مرتفع ، مقام عالى در پشت شترهاى رام است ) .\r\n\r\nلو كان للمرء من عز و مكرمة\r\nفى داره لم يهاجر سيد الرسل (\r\n\r\nاگر براى مرد در خانهء خود عزت و كرامتى بود ، سرور پيامبران از مكه به مدينه مهاجرت نمىكرد ) .\r\n\r\nخض فى الفلا و اصحب الاساد فى الاجم\r\nو دع مغازلة الغزلان للغزل ( 1 )  (\r\n\r\nغوطه ور شود بيابانها و با شيران در بيشه ها همراه باش ، گفتگوهاى ظريف و هوى انگيز را به ظرفا واگذار كن . )\r\n\r\n( ( 547 ) ) بر اميد زنده‌اى كن اجتهاد\r\nكاو نگردد بعد روزى دو جماد\r\n\r\nاميد و حركت ، انتظار و وصول\r\nدر تعريف پديدهء اميد كه يكى از پديده هاى روانى است ، همان اندازه مىتوانيم روشنايى داشته باشيم كه در تعريف ساير نمودهاى روانى .\r\nيعنى ما نمىتوانيم دريافت مخصوص خود را در بارهء اميد به طور مستقيم در اختيار\r\n","description":"","footnote":" ( 1 ) آتشكده - حجة الاسلام نيّر - لاميه . . ","page_name":" 350 ","page_number":354},
  {"content":"\r\n\r\nبررسى قرار بدهيم ، مگر به وسيلهء آثار و خواص آن .\r\nدر حالت اميد گويى شعاع جاذب از حوزهء مغناطيسى روح به موضوع اميد تابيده ، من انسانى مىخواهد به وسيلهء آن شعاع موضوع اميد را به حوزهء خود بكشاند ، در عين حال گويى : شعاع جاذب ديگرى جاذب از حوزه مغناطيسى موضوع اميد به من انسانى وصل شده و مىخواهد من را به سوى حوزهء خود جذب كند\r\nچگونه اميد را با خيالات مخلوط نكنيم ؟\r\nمادامى كه در اين دنيا زندگى مىكنيم ، مادامى كه داراى خواسته هاى بىنهايت ، يا خواستهء قابل انعطاف بموضوعات بىنهايت مىباشيم و از طرف ديگر جهان طبيعى هم فهرست تدريجى از خواسته شده ها ، را به ما نشان مىدهد ، اميد و آرزو هم وجود خواهد داشت .\r\nدر بارهء وصول به خواسته شده ها جريانات گوناگونى در ذهن ما به وجود مىآيند ، مانند انديشه هاى منطقى ، انديشه هاى گسيخته ، تداعى معانى ، بررسىها و موازنه ها .\r\nبا اين حال خيالات فراوانى در بارهء موضوعات خواسته شده در ذهن ما به جريان مىافتند كه گاهى يك صدم آنها هم توانايى رسانيدن انسان را به حوزه مغناطيسى موضوع اميد به اندازهء خود ندارند ، به همين جهت است كه زمينهء اميد و آرزو را مىتوان دو چيز اساسى معرفى كرد :\r\nيك - اشباع مىخواهم در بارهء موضوعات مربوط بزندگى مادى يا معنوى . اين يك منشأ اصيل و اساسى براى اميد است كه قطع شدنش از انسان از تزلزل فعاليت ديناميسم حيات خبر مىدهد .\r\nدو - كفايت نكردن يا عدم توانايى همهء مقدمات طبيعى و فكرى انسان به وصول به خواسته هايش در صورتى كه منبع حيات جوش و خروش خود را از دست نمىدهد .\r\n","description":"","footnote":"","page_name":" 351 ","page_number":355},
  {"content":"\r\nاين يك منشأ غير طبيعى براى اميد است كه همواره آدمى را در خيالات و آرزوها غوطه ور مىسازد .\r\nاين خيالات و آرزوها كارى با واقعيتهاى زندگى ندارد و براى انسان نتيجه‌اى جز صرف انرژى بىهوده نمىبخشد . گاهى مىشود كه خيالات به جاى اميد سطح روان ما را اشغال مىكند ، حتى مىتواند ما را تحريك كند ، ولى اگر من انسانى خود را نبازد و وضع طبيعى خود را از دست ندهد ، پوچى خيالات قيافهء حقيقى خود را به انسان نشان مىدهد . بالعكس اگر كسى نتوانست دو پديدهء خيال و اميد را از يكديگر تفكيك كند ، از اين جهت به نقص فعاليت طبيعى روان دچار گشته است .\r\nيكى از عوامل اختلالات روانى ما چه در جريانات انديشه هاى منطقى و چه در مىخواهمها و هدف گيرىها ، همين مسئله است كه ما خيال را با اميد اشتباه مىكنيم و آرزوهاى منطقى را با آرزوهاى خيالى مخلوط مىنماييم .\r\nاختلال موتور حيات اغلب ناشى از آن است كه ما به جاى به كار بردن نيروى حقيقى براى آن موتور ( به اصطلاح به ماشين به جاى بنزين آب گل آلود مىريزيم ) .\r\nنيروهاى خيالى و ساختگى به كار مىبريم ، آن نيروهاى ساختگى مقدارى از زمان و در بعضى از شرايط صدمهء محسوسى در موتور حيات ايجاد نمىكند و ما از همين جا فريب مىخوريم و تدريجاً سازمان متشكل حيات و موتور آن را مختل مىسازيم .\r\nامير المؤمنين على عليه السلام فرموده است :\r\n« ان اخوف ما اخاف عليكم اثنان : اتباع الهوى و طول الامل » .\r\n( خوفناكترين چيزى كه من در بارهء آن به شما مىترسم دو چيز است : پيروى از هوى و آرزوهاى دور و دراز ) .\r\nاين همان خيالات و آرزوهاى بىپايه است كه دير يا زود ماشين حيات را فرسوده خواهد كرد . بنا بر اين اولين شرط اساسى به ثمر رسانيدن اميد كه يكى از عالىترين پديده هاى روانى ما است ، محاسبهء امكانات خود انسان است كه تا چه\r\n","description":"","footnote":"","page_name":" 352 ","page_number":356},
  {"content":"\r\n\r\nاندازه و به چه كيفيت مىتواند واقعيات مفيد زندگى را در حوزهء مغناطيسى من وارد بسازد .\r\nبدون اين محاسبهء منطقى اميد به شكلى در مىآيد كه ويكتور هوگو بيان مىكند :\r\n« اميد بر روى اضطراب ، چون نفت بر روى آب مىسوزد و روشنايى مىدهد . اين شعله هاى شناور همواره روى آلام بشرى زبانه مىكشد » .\r\nتنها اضطراب نيست كه اميد مانند قشر نازكى از نفت روى آبش بسوزد ، بلكه جهالت و امكانات و عدم امكانات و ناسازگارىهاى طبيعى و غير طبيعى و ساختگى و به طور كلى تمام زمينه پوچ همانند آبى است كه قطراتى چند از نفت اميد روى آن شعله ور مىشود .\r\nسنخيت اميد با حركتى كه ايجاد مىكند\r\nاميد واقعى حركت واقعى و اصيل را ايجاد مىكند و اميد را به ثمر مىرساند ، ولى اگر انسان متوجه شود كه اميدش كه وابستهء اراده و تصميم ديگران است ، مانند يك نمود طبيعى قطعى نيست و در هر حال احتمال تزلزل دارد ، اين اميد نمىتواند موجب حركت واقعى شود .\r\nمخصوصاً با در نظر گرفتن اين كه انسانها مىتوانند حالت ضد وجدانى به خود بگيرند ، حتى اگر تمام انسانهاى روى زمين را وابستهء خود نمايند ، باز مىتوانند همهء آنها را ناديده گرفته جوش و خروش ضد وجدانى خود را اشباع نمايند .\r\nاز اين جا است كه مىگوييم : كسانى مىتوانند به نوع آدمى خدمت واقعى كنند كه راه و وسيلهء استقلال شخصيت آنها را فراهم نموده از بيمارى خطرناك وابستگى نجاتشان بدهند . اين يك مضمون شاعرانه نيست كه طغرايى مىگويد :\r\n\r\nو انما رجل الدنيا و واحدها\r\nمن لا يعول فى الدنيا على رجل (\r\n\r\nيگانه مرد دنيا كسى است كه در دنيا به هيچ مردى تكيه نكند . )\r\n","description":"","footnote":"","page_name":" 353 ","page_number":357},
  {"content":"\r\n\r\nارتباط بلى ، وابستگى نه . اين است بهترين راه علاج بيگانگى انسان از خويشتن . تنظيم و ريشه دار نمودن ارتباط و تقليل وابستگى ، اين است وظيفهء انسانى پيش روان جوامع .\r\nحركتى كه ناشى از اميدهاى پا در هوا است ، نيروى حقيقى و اصيل را مستهلك مىسازد و نتيجه اش صفر است . بنا بر اين ، آن جملهء معروف كه مىگويد : زندگى اميد و حركت است .\r\nلازم است كه اولا سه مفهوم : زندگى ، اميد ، حركت را معنا كند و سپس آن را به شكل دستور مفيد در آورد .\r\nسنخيت اميد و هدف\r\nعظمت و ارزش يك اميد وابسته به عظمت و ارزش هدفى است كه موضوع اميد قرار گرفته است . براى اين كه بپاسخ قانع كننده دربارهء ارزش اميد يك انسان و يا يك گروه برسيم ، بايد به اين سؤال : چه مىخواهيد ؟ جواب پيدا كنيم ، سپس آن جواب را ارزيابى كنيم . در ابيات مورد تحليل ، جلال الدين اين مسئله را مطرح نموده است :\r\n\r\n( ( 547 ) ) بر اميد زنده‌اى كن اجتهاد\r\nكاو نگردد بعد روزى دو جماد\r\n( ( 545 ) ) هر كه را با مرده سودايى بود\r\nبر اميد زنده سيمايى بود\r\n\r\nچه اصل خوبى است كه مولوى در اين ابيات متذكر شده است . به همان ملاك كه :\r\n\r\nعشقهايى كز پى رنگى بود\r\nعشق نبود عاقبت ننگى بود\r\n\r\nاميدهايى هم كه براى به دست آوردن هدفهاى جزيى و زود گذر در درون انسانى به وجود مىآيد و نشاط و سرورى در درون ايجاد مىكند ، همان قشر نازكى از نفت است كه روى آب براى چند لحظه زبانه مىكشد . به عبارت كلىتر براى دريافت سنخيت اميد با حركت و هدف ، مىتوانيم اين اصل را در نظر بگيريم كه روح بشرى خواه\r\n","description":"","footnote":"","page_name":" 354 ","page_number":358},
  {"content":"\r\n\r\nبداند يا نداند ، اميد و حركت را همواره با رنگى كه در هدف مىبيند ، رنگ آميزى مىكند .\r\nآيا اميد كه يكى از اجزاى اساسى زندگى است ، نوميدى هم عامل اختلال و نابودى آن است ؟\r\nجملهء فوق به دو شكل مىتواند مطرح شود :\r\nشكل يكم - نوميدى مطلق - مسلم است كه اين حالت روانى خشكيدن آب حيات زندگانى است ، كسى كه اميد ندارد ، مىخواهم ندارد ، كسى كه مىخواهم ندارد ، نيروى حياتى او از فعاليت افتاده است ، سقوط نيروى حياتى از فعاليت عبارت ديگرى از مرگ زندگى نما است .\r\nشكل دوم - نوميدى به معناى خالى بودن سطح روح از اميد به موضوع معين . در اين نوع از نوميدى با سه قسم مختلف روبه رو مىشويم :\r\nقسم يكم - هنگامى كه عواملى باعث مىشود كه اميد به يأس مبدل مىشود ، شعاعى كه از حوزهء مغناطيسى من به آن موضوع مطلوب در شكل مىخواهم متصل شده است ، از بين مىرود و موضوع خواسته شده حالت بىطرفى پيدا مىكند و من انسانى هم عكس العمل ناگوارى در مقابل بريده شدن شعاع از موضوع خواسته شده در خود به وجود نمىآورد قسم دوم - اميد قطع مىشود و موجب وازدگى روانى مىگردد و جز ناراحتى بلكه گاهى جز به وجود آمدن عقده هاى روانى نتيجه‌اى در بر ندارد .\r\nقسم سوم - شعاع جاذب روح از موضوع خواسته شده بريده مىشود ، ولى به جاى بىطرفى موضوع و وازدگى ، حالت فعاليت و جهش شگفت انگيز در روح به وجود مىآيد ، در اين صورت روح يكى از نيروهاى اسرار آميز خود را نمودار ساخته به يك پيروزى عجيبى نايل مىگردد كه گاهى با به دست آوردن موضوع خواسته شدهء قبلى به هيچ وجه قابل مقايسه نيست .\r\n","description":"","footnote":"","page_name":" 355 ","page_number":359},
  {"content":"\r\n\r\nبه وجود آوردن آن نوميدى كه روح را به فعاليت وادار مىكند ، يك شرط اساسى دارد و آن اين است كه با شكست خوردن در اميد ، به حقارت و محدوديت و ناتوانى خود واقعاً متوجه شود و حالت تسليم صد در صد كه بندرت اتفاق مىافتد بر خود بپذيرد ، در اين وضع روانى خواه يك انسان آگاه بوده باشد يا در حال غفلت به سر ببرد روح دريچهء اسرار آميزى را ببارگاه خداوندى باز مىكند و روشنايى عظمتى را كه او را در خود غوطه ور ساخته است ، درك مىكند و مىبيند كه به مجرد احساس حقارت و ناتوانى ، تسليم ارادهء مطلق منبعى گشته است كه روشنايى مزبور از آن فروزان مىگردد و تحرك و پيروزى از همين نقطه شروع مىشود .\r\nهنگامى كه هدف صحيح است شخص اميدوار در تمام لحظات اميد گام در هدف بر مىدارد\r\nشخص يا جامعه‌اى كه اميد وصول به يك هدف صحيح در روحش پديدار گشته است ، چنان نيست كه در امتداد اين اميد حالت خلاء روحى را سپرى كند ، توضيح اين كه مردم معمولى گمان مىكنند : هنگامى كه انسان هدفى را براى خود مشخص ساخت و آن هدف مطابق جريانات قوانين هستى قابل وصول بود ، از آغاز منظور نمودن هدف تا رسيدن به آن ، دست خالى بوده و اميد براى او يك لذت روانى است كه فقط از تجسيم آيندهء مطلوب به وجود آمده و ادامه پيدا كرده است .\r\nاين گمان كاملًا بىهوده در نتيجهء عدم توجه به دو نوع هدف به انسان دست مىدهد ما بايستى ميان دو نوع مهم از هدف فرق منطقى بگذاريم :\r\nنوع يكم - هدف معمولى - هنگامى كه حقيقتى را براى خود هدف تلقى مىكنيم ، مىدانيم كه دست يافتن به هدف مزبور احتياج بگذشت زمان و رويدادهاى زيادى دارد و ما نمىتوانيم قطعه‌اى از زمان را كه هنگام تحقق هدف است ، از رشته طولانى زمان بريده حتى يك لحظه پيشتر بكشيم و نيز نمىتوانيم : صدها يا هزاران رويداد كه ميان موقعيت ما و نقطهء هدف به وجود خواهد آمد ، از زنجير حوادث گسسته و كنار بگذاريم .\r\n","description":"","footnote":"","page_name":" 356 ","page_number":360},
  {"content":"\r\n\r\nاين هدفها و هدف گيرىها با وجود اين كه از نيروى دريافت روح بهره بردارى مىكنند ، يعنى روح با نيروى مخصوص خود ، هدف تحقق نيافته را انجام گرفته تلقى مىكند و به آتش اميد دامن مىزند و آن را لذت بخش مىسازد ، با اين حال همواره ترس از دخالت عوامل محاسبه نشده از دو قلمرو انسان و جهان و جلوگيرى نمودن آنها از وصول به هدف ، جريان مثبت احتمال وصول به هدف را با احتمال منفى كه عامل هراس است در هم مىآميزد ، مگر اميدهاى معمولى جز يك جريان روحى آميخته از مثبت و منفى ( دريافت احتمال هدف و بيم از دست دادن هدف ) چيز ديگرى است ؟ نوع دوم - هدفهاى عالىترى است كه زمينهء اصلى جريان روح انسانى آنها را جستجو مىكند ، مانند كمال و اعتلاى روحى ، انسانها را اجزاء خود ديدن و خود را اجزاء انسانها احساس كردن .\r\nبه دست آوردن ارتباط بيشتر با خدا و . . . در اين نوع هدفها با نظر به جريان اصلى روح انسانى ، فاصله ميان هدف اولى و نقطه‌اى كه انسان در آن قرار گرفته است پر از هدفهاى ثانوى است ، اين هدف ثانوى بال و پر اصيل روح در سير به سوى هدفهاى عالى است ، اين بال و پر از عنايت ربانى در وجود انسانى از وعدهء الهى :\r\n« و الذين جاهدوا فينا لنهدينهم سبلنا . . » .\r\n( كسانى كه در هدفهايى كه ما مقرر كرده‌ايم مجاهدت بورزند ، ما راههاى خود را به آنان نشان خواهيم داد . ) - روييده است .\r\nبه همين جهت است كه انتظار در راه وصول به نوع دوم از هدف ، با انتظار در راه نوع يكم بسيار متفاوت است ، براى توضيح اين مسئله مطلب ذيل را توجه كنيم :\r\nانتظار و انواع اساسى آن\r\nمثل معروفى است كه مىگويند : انتظار شديدتر از مرگ است :\r\n","description":"","footnote":"","page_name":" 357 ","page_number":361},
  {"content":"\r\n\r\n\r\n« الانتظار اشد من الموت » .\r\nاز طرف ديگر عشاق وفادار به عشق ، خود هجران با انتظار وصول را شيرينتر از خود وصول تلقى مىكنند .\r\nاين دو جملهء متضاد را چگونه مىتوان هماهنگ ساخت ؟ انتظار به طور اجمال پديده ايست كه روح در آن حالت دريچه‌اى از خود را به روى موضوعى باز كرده است ، تعبير باز كردن دريچه‌اى از روح ، براى آنست كه انسان در حالت معمولى ، من خود را در مقابل حوادث و رويدادها بسته مىبيند ، براى ارتباط با هر يك از حوادث من وضع مخصوصى به خود مىگيرد ، مثلًا در موقع خواستن يك رويداد مطلوب وضع من در مقابل آن وضع مىخواهم است ، در نقطهء مقابل اين وضع ، يعنى در موقعى كه رويدادى مورد تنفر انسانى است ، مانند اين است كه من انسانى مىخواهد به مخفىترين گوشهء وجود انسانى پناه برده و از آن موضوع مورد كراهت دور شود .\r\nدر حالت انتظار - چنان كه گفتيم : مانند اين است كه روح دريچه‌اى به روى رويداد باز كرده است و خود را در مقابل آن موضوع مىبيند . روح چگونه در مقابل موضوع قرار مىگيرد ؟ اين سؤالى است كه با توجه بانواع انتظار پاسخ داده مىشود :\r\nنوع يكم - انتظار موضوع مطلوب\r\nدر اين نوع روح انسانى دريچه‌اى از خود به موضوع مفروض باز مىكند و خود در حال كشش به سوى موضوع يا كشيدن آن به طرف خود به سر مىبرد . هر اندازه كه هدف مطلوبتر بوده باشد ، حالت كشش مزبور تندتر مىگردد ، در همين فرض هر چه توجه به خنثى شدن كشش مفروض به جهت موانع بيشتر بوده باشد ، تلخى انتظار افزايش مىيابد .\r\nشدت تضاد كشش اشتياق آميز با خنثى شدن آن كشش ، بستگى به مقدار مطلوبيت هدف و شدت و ضعف احتمال خنثى شدن آن كشش دارد .\r\nنوع دوم - انتظار موضوع نامطلوب\r\nاگر از جهت نامطلوب بودن موضوع ، اعتدال روانى مختل نگردد ، لحظاتى كه\r\n","description":"","footnote":"","page_name":" 358 ","page_number":362},
  {"content":"\r\nسپرى مىشود طبيعتاً تلخ است ، من انسانى در اين حالت كه دريچهء خود را به ورود حادثهء ناگوار باز مىبيند در مقابل حادثه مفروض مىلرزد ، كوششى براى منفى ساختن موضوع نامطلوب انجام مىدهد . اگر از منفى ساختن موضوع ناتوان شود ، مىكوشد تا با تلقينهاى گوناگون ، تلخى لحظات انتظار را از بين ببرد و در صورتى كه احساس كند كه ورود آن موضوع حتمى است ، حالت انتظار بيك پديدهء روانى ديگر مبدل مىشود كه بستگى به موقعيت خود شخص دارد . او مىانديشد كه :\r\nآيا با تقصير دچار آن وضع گشته است ، يا بىتقصير در راه تعقيب ايده آل با آن وضع روبه رو شده است ، يا اين كه عامل ضد ايده آل انسانى او را به آن بد بختى كشانيده است ؟ يا هيچ يك از آن دو نبوده ، بلكه روبه رو شدن او با حادثهء مفروض مانند كسى است كه در زير سقفى بنشيند و سقف در حال فرو ريختن باشد و او هيچ گونه راه فرار نداشته باشد .\r\nبنا بر اين ، انتظار يك حالت طبيعى روانى در مقابل رويدادها است و پس از قطعى بودن مورد انتظار حالتى كه به انسان دست خواهد داد ، بستگى به عناصرى دارد كه شخصيت او را تشكيل مىدهد . هنگامى كه بالا رفتن به بالاى چوبهء دار كه دريچهء روح در مقابلش باز شده است ، قطعى شد ، نمىتوان ضابطهء كلى در بارهء آنان كه چند روز ديگر در پاى چوبهء دار خواهند ايستاد معين كرد .\r\nآنان كه در راه يك ايده آل الهى يا انسانى عالى به منزلگه چوبهء دار خواهند رسيد ، انتظارشان مبدل به دريافت هدف مىگردد ، مىخندند و شادمانى مىكنند و روحشان به انبساط و گشايش نهايى مىرسد .\r\nاما آنان كه مىدانند كه دست انتقام الهى يا انسانى كلى است كه از آستين بر آمده و گوششان را گرفته و به دهليز مرگ آورده است ، اگر پشيمان نشوند و از پديدهء پشيمانى تنفس روحى براى خود ايجاد نكنند ، يكى از دو حالت را دارند .\r\nحالت يكم - بىخيالى محض در بارهء همه چيز ، به اضافهء لرزش بىاساس در\r\n","description":"","footnote":"","page_name":" 359 ","page_number":363},
  {"content":"\r\n\r\n\r\nمقابل هيولاى مرگ . اساس بودن لرزش اينان بدان جهت است كه اگر اين مقصرها و جنايت كاران حتى در آن موقع كه گيوتين برويشان خيره شده است و طناب دار تلخترين خنده را نثار ديده گان آنها مىنمايد ، پشيمان نگردند ، معلوم مىشود كه پيش از اين حيات واقعى نداشته‌اند كه در موقعيت كنونى لرزش واقعى داشته باشند .\r\nحالت دوم - غوطه ور شدن در تمام جريانات ذهنى ، يك مرتبه مانند اين كه همهء انديشه ها و خيالات و آرزوها و اميد و ياسها در يك نقطه جمع شوند و آتش بگيرند و خاكستر شوند نمايان مىگردند ، پس از آن كوچكترين حركت آنان اگر چه حركت پلك چشم باشد ، مانند گام برداشتن روى خاكستر انديشه ها و خيالات و تمام اندوخته هاى گذشته و موجوديت كنونى آنها است .\r\nنوع سوم\r\n- انتظارى كه در راه هدفهاى عالى براى انسان دست مىدهد . اين نوع از انتظار مانند اميد به هدفهاى عالى با هيچ گونه تلخى در نمىآميزد ، همهء لحظات انتظار مانند اميدى كه آن را به وجود آورده است ، شيرين و مطلوب است ، زيرا هر يك از لحظات انتظار خود وصول بهدف ثانوى است كه فى نفسه مطلوب روح است .\r\nتفسير ابيات\r\nخواجه شهرى و فرزندان او رخت سفر بر پشت اسبها بستند و با شتاب راهى ده شدند ، شادمانه رو به بيابانها گذاشتند و زير لب جملهء :\r\n« سافروا كى تغنموا » .\r\n( مسافرت كنيد سود ببريد . ) را زمزمه مىكردند . [ با اين مطالب خود را قانع و دل خوش مىكردند كه آرى 
  ] - بنده هاى محقر به بركت سفر پادشاه مىشوند . اگر ماه حركت نمىكرد چگونه امكان داشت كه در فضاى بىكران به شاهى برسد ؟ آرى اين مسافرت است كه در شطرنج زندگانى پياده را به مقام فرزين مىرساند . مگر يوسف عليه السلام مقام والاى نبوت و سلطنت مصر را از مسافرت به دست نياورد ؟\r\n","description":"","footnote":"","page_name":" 360 ","page_number":364},
  {"content":"\r\n[ راه افتاده بودند 
  ] و روزها تابش آفتاب سر و صورت آنها را مىسوخت ، و شبها به وسيلهء ستاره ها راه ها را پيدا مىكردند ، آن راه زشت مشقت بار براى آنها خوب و زيبا شده ، از نشاط تصور ده ، راه ده مانند راه بهشت برين مىنمود . [ آرى - اين اصل محكمى است كه : 
  ] آن تلخى كه از شيرين لبان به انسان مىرسد شيرين مىشود ، خار در مجاورت گلزار دل كش و دل فريب مىگردد .\r\nحنظل آن ماده تلخ اگر از دست معشوق گرفته شود خرماى شيرين است . خانه‌اى كه هم خانهء محبوب دارد صحرا و باغ جان فزا است .\r\n[ همواره هدفهاى عالى آدميان را به تحمل كارهاى مشقت بار وادار مىكند و زحمت كار را نه تنها احساس نمىكنند ، بلكه با كمال دل خوشى و نشاط انجام مىدهند 
  ] نازنين انسانهايى باميد گلعذار ماه وشى بار خار بر پشت خود مىكشند و براى يك دل بر ماه روى زخم و جراحت خارهايى را كه بر پشت خود مىكشند مجروح مىشوند و دل خوشند .\r\nآهنگر بىنوا از بامداد تا شامگاه در مقابل كورهء آتش روى خود را سياه مىكند به اميد آن كه شب فرا رسد و روى ماه رويى را ببوسد .\r\nمرد سوداگر از صبح تا بشام چار ميخ در دكان خود زندانى مىشود ، بدان جهت كه سرو قامتى در دل او ريشه دوانيده است .\r\nبازرگان راه هاى پر خطر درياها و خشكىها را در پيش مىگيرد ، محبت محبوب خانه نشين است كه بازرگان را به آن مخاطرات وادار كرده است . در دنيا هر كس را كه ديديد با موجود مرده‌اى سر و كار پيدا كرده و در بارهء آن تقلا و كوشش مىكند ، بدانيد كه آن كوشش براى يك سيماى زنده است كه توانسته است قدرت تحمل سر و كار داشتن با مرده را به او ببخشد .\r\nآن نجار هم رو به چوبها و تخته ها آورده آنها را زير و رو مىكند مىبرد و ميخكوب مىكند ، براى چه ؟ او هم براى شخصى كه مورد مهر و محبت او است ،\r\n","description":"","footnote":"","page_name":" 361 ","page_number":365},
  {"content":"\r\nرنج و كوفتگى را براى خود انتخاب كرده است .\r\n[ از اين مطالب و تشبيهات يك اصل اساسى را استنباط كن و آن را به دل بسپار 
  ] اگر مىخواهى در دنيا كارى انجام بدهى ، كوشش كنى و متحمل رنج و مشقت شوى ، هرگز به موجود مرده كه [ خود از جريان حركت و كوشش بر كنار شده و در حاشيهء غير قابل توجه هستى افتاده است ، دل مباز و مكوش 
  ] - بلكه همواره به اميد زنده و در راه زنده با دلى زنده جد و جهد كن .\r\nآن زنده را نمىگويم كه چند صباح ديگر زندگى را از دست داده به صورت جماد در خواهد آمد ، بلكه آن دارندهء حيات را مىگويم كه حياتش ابدى است و در گذرگاه ابديت از متن حيات بر كنار نخواهد گشت .\r\nمبادا از روى پستى و نادانى با موجودات پست انس و الفت بگيرى ، انس با موجودات پست عاريتى و موقتى است . [ درست دقت كن 
  ] - تو انس عميقى با پدر و مادر خود داشتى ، با دايه و لالا الفتى داشتى ، آن شير و پستان مادر و آموزشگاه كه روزى چند همهء شخصيت تو را به خود جلب كرده بودند كجا رفتند و چه شدند ؟ آيا جدايى و فراق اين موضوعات كه چند صباحى براى تو همهء هستى را در خود خلاصه كرده بودند ، نمىتوانند اثبات كنند كه هيچ مونس و ياورى بجز حق و حقيقت وفا ندارد ؟ من به شما بگويم : همهء آنها كه شما را به خود جلب كرده و روزگارى زلالترين چشمه سارهاى انس و محبت تان را به مزارع آنها سرازير كرده بوديد ، جز شعاعهاى موقتى كه بر ديوار آن موجودات تابيده بود چيز ديگرى نبوده است ، آن شعاعها كجا رفتند ؟ به سوى منبع اصلى و خورشيد خودشان .\r\nتو آدم ساده لوح بر هر چيزى كه شعاع عاريتى مىتابد فورا عشق مىورزى ، اما نمىدانى كه -\r\n\r\n( ( 554 ) ) عشق تو بر هر چه آن موجود بود\r\nآن ز وصف حق چو زر اندود بود\r\n( ( 555 ) ) چون زرى با اصل رفت و مس بماند\r\nاز زرىّ خويشتن مفلس بماند\r\n\r\n","description":"","footnote":"","page_name":" 362 ","page_number":366},
  {"content":"\r\nآن گاه كه طبع و مزاجت از آن زر اندودها سير شد و هيجان غرايز حيوانى و منابع طبيعيت فرو نشست ، آن همه زيبايىها و محبوبها را رها ، و پشت به آنها نموده مهر آنها را از دل بيرون خواهى ساخت .\r\nاز زر اندود صفات حق روى مگردان [ اين توانايى را به دست آور كه زر اندود صفات حق را از قلب تفكيك كنى 
  ] و از روى نادانى قلب ساخته و پرداخته شده را تحسين و تمجيد مكن .\r\nهر چه خوشى و زيبايى در اشياء قلب ببينى ، عاريتى است ، هر زينت فريبنده كه تو را به خود جلب كند ، باطنش بىزينت و ناچيز است .\r\nآن مقدار از زر كه در روى مطلا كشيده شده است ، بالاخره از آن محل پست جدا مىشود و به كان طلا كه جايگاه اصلى آن است روانه مىشود ، تو هم پيش از آن كه خود را به آن محل پست مطلا به بازى رو به كان و جايگاه طلا روانه شو .\r\nاين روشنايىها كه روى ديوار مىتابد از خشت و گل نيست ، بلكه از منبع نورانى خورشيد است و بالاخره به همان منبع بر مىگردد ، اگر مرد راه هستى ، اگر در جستجوى نور واقعى هستى ، رو به آن خورشيد ببر كه در خور و سزاوار حقيقى عشق توست .\r\nبدين جهت است كه مىگويم و اصرار مىكنم كه آب را از آسمان جستجو كن نه از ناودان محقر كه چند لحظه قطرات محدودى را به خانهء وجود تو سرازير مىكند . ( 1 ) \r\n[ ساده لوحى و كوته بينى هم اندازه‌اى دارد 
  ] به چه علت مانند گرگ ، دنبه را در دام مىبينى و گمان مىكنى : جايگاه دنبه و علل به وجود آمدن و بقاى آن ، همان دام است كه زير پايت نهاده‌اند ؟\r\n","description":"","footnote":" ( 1 )\r\nز آبيار جهان منتى مبر اى گل * درخت باديه شود كآب از سحاب خورى\r\n« محمد - عابد تبريزى » . ","page_name":" 363 ","page_number":367},
  {"content":"\r\nخواجهء شهرى و فرزندانش به خيال آن كه در ده طلاها در كيسه بسته براى آنها آماده كرده‌اند ، مغرور و فريب خورده به سوى روستا و روستايىاش مىشتافتند . خندان و رقصان گرد دولاب ده و هواى آن چرخ مىزدند .\r\nوقتى كه مىديدند پرنده‌اى از بالاى سرشان پرواز كنان به سوى ده مىرود ، صبر و شكيبايى آنان به هواى ده لبريز مىگشت وقتى كه مىديدند : پرنده در اوجى از فضا مىپرد كه هم اينان آن را مىبينند هم روستا و روستايى ، مىگفتند :\r\n\r\nحمامة جرعى حومة الجندل اسجعى\r\nو أنت بمرأى من سعاد و مسمعى (\r\n\r\nاى كبوتر ريگستان ( يا سنگلاخ حومه الجندل ) ترانه بخوان ، زيرا تو در جايگاه مرتفعى قرار گرفته‌اى كه هم من و هم معشوقه‌ام ( سعاد ) تو را مىبينيم و ترانه ات را مىشنويم ) .\r\nبدان جهت كه -\r\n\r\nهر نسيمى كز سوى ده مىوزيد\r\nگوييا روح روان مىپروريد [\r\n\r\nاگر در مسير خود به كوه يا تپه‌اى مىرسيدند كه صورتشان را از نوازش نسيم ده جلوگيرى مىكرد ، دسته جمعى آواز مىخواندند و مىگفتند :\r\n\r\nأيا جبلى نعمان بالله خلياً\r\nنسيم الصبا يخلص على نسيمها (\r\n\r\nاى دو كوه نعمان شما را به خدا سوگند مىدهم كه بگذاريد باد صبا نسيمى از معشوقم را به سوى من بياورد ) 
  ] كسانى كه از ده به سوى آنها مىآمدند ، آنها را به آغوش گرفته به سر و صورتشان بوسه هاى گرم مىزدند . براى اين :\r\n\r\n( ( 566 ) ) كه تو روى يار ما را ديده اى\r\nپس تو جان را جان و ما را ديده اى\r\n\r\n","description":"","footnote":"","page_name":" 364 ","page_number":368},
  {"content":"\r\n\r\nنواختن مجنون آن سگى را كه مقيم كوى ليلى بود\r\n\r\n( ( 567 ) ) همچون مجنون كاو سگى را مىنواخت\r\nبوسه اش مىداد و پيشش مىگداخت\r\n( ( 568 ) ) پيش او مىگشت خاضع در طواف\r\nهمچو حاجى گرد كعبه بىگزاف\r\nهم سر و پايش همىبوسيد و ناف\r\nهم جلاب و شكَّرش مىداد صاف\r\n( ( 569 ) ) بو الفضولى گفت كاى مجنون خام\r\nاين چه شيداست اين كه مىآرد مدام\r\n( ( 570 ) ) پوز سگ دايم پليدى مىخورد\r\nمقعد خود را به لب مىاسترد\r\n( ( 571 ) ) عيبهاى سگ بسى او مىشمرد\r\nعيب دان از غيب دان بويى نبرد\r\n( ( 572 ) ) گفت مجنون تو همه نقشى و تن\r\nاندر آ بنگر تو از چشمان من\r\n( ( 573 ) ) كاين طلسم بستهء موليست اين\r\nپاسبان كوچه ليلى است اين\r\n( ( 574 ) ) همتش بين و دل و جان و شناخت\r\nكو كجا بگزيد و مسكن گاه ساخت\r\n( ( 575 ) ) او سگ فرّخ رخ كهف من است\r\nبلكه او هم درد و هم لهف من است\r\nآن سگى كه گشت در كويش مقيم\r\nخاك پايش به ز شيران عظيم\r\n( ( 576 ) ) آن سگى كاو باشد اندر كوى او\r\nمن به شيران كى دهم يك موى او\r\n( ( 577 ) ) آن كه شيران مر سگانش را غلام\r\nگفتن امكان نيست خامش و السلام\r\n( ( 578 ) ) گر ز صورت بگذريد اى دوستان\r\nجنت است و گلسِتان در گلستان\r\n( ( 579 ) ) صورت خود چون شكستى سوختى\r\nصورت كل را شكست آموختى\r\n( ( 580 ) ) بعد از آن هر صورتى را بشكنى\r\nهمچو حيدر باب خيبر بر كنى\r\n( ( 581 ) ) سغبهء صورت شد آن خواجهء سليم\r\nكو به ده مىشد به گفتار سقيم\r\n( ( 582 ) ) سوى دام آن تملق شادمان\r\nهمچو مرغى سوى دانهء امتحان\r\nاز كرم دانست آن مرغ حريص\r\nدانه را با دام ليكن شد محيص\r\n( ( 583 ) ) از كرم دانست مرغ آن دانه را\r\nغايت حرص است نه جود آن عطا\r\n( ( 584 ) ) مرغكان در طمْع دانه شادمان\r\nسوى آن تزوير پرّان و دوان\r\n\r\n","description":"","footnote":"","page_name":" 365 ","page_number":369},
  {"content":"\r\n\r\n\r\n( ( 585 ) ) گر ز شادىهاش آگاهت كنم\r\nترسم اى رهرو كه بىگاهت كنم\r\n( ( 586 ) ) مختصر كردم ، چو آمد ده پديد\r\nخود نبود آن ده ره ديگر گزيد\r\n( ( 587 ) ) قرب ماهى ده به ده مىتاختند\r\nز انكه راه ده نكو نشناختند\r\n( ( 590 ) ) هر كه گيرد پيشه‌اى بىاوستا\r\nريشخندى شد به شهر و روستا\r\n( ( 588 ) ) هر كه در ره بىقلاووزى رود\r\nهر دو روزهء راه صد ساله شود\r\n( ( 589 ) ) هر كه تازد سوى كعبه بىدليل\r\nهمچون اين سر گشتگان گردد ذليل\r\n( ( 591 ) ) ز انكه نادر باشد اندر خافقين\r\nكآدمى سر بر زند بىوالدين\r\n( ( 592 ) ) مال او يابد كه كسبى مىكند\r\nنادرى باشد كه بر گنجى زند\r\n( ( 593 ) ) مصطفايى كو كه جسمش جان بود\r\nتا كه رحمن علم القرآن بود\r\n( ( 594 ) ) اهل تن را جمله علَّم بالقلم\r\nواسطه افراشت در بذل كرم\r\n( ( 595 ) ) هر حريصى هست محروم اى پسر\r\nچون حريصان تك مرو ، آهسته تر\r\n( ( 596 ) ) اندر آن ره رنجها ديدند و تاب\r\nچون عذاب مرغ خاكى در عذاب\r\n( ( 597 ) ) سير گشته از ده و از روستا\r\nوز شكر ريزى چنان نااوستا\r\n\r\nآيه\r\n« اَلرَّحْمنُ عَلَّمَ اَلْقُرْءانَ 55 : 1 - 2 . » ( 1 )  ( خداوند رحمان قرآن را تعليم فرمود ) .\r\n« اِقْرَأْ بِاسْمِ رَبِّكَ اَلَّذِي خَلَقَ . خَلَقَ اَلإِنْسانَ مِنْ عَلَقٍ . اِقْرَأْ وَرَبُّكَ اَلأَكْرَمُ اَلَّذِي عَلَّمَ بِالْقَلَمِ 96 : 1 - 4 . » ( 2 )  ( بخوان به نام پروردگارت كه تو را آفريده است . انسان را از علق آفريده . بخوان پروردگار تو خداى اكرم است كه به وسيلهء قلم تعليم فرمود . )\r\n","description":"","footnote":" ( 1 ) سوره الرحمن ، آيهء 1 و 2 . .  ( 2 ) سوره العلق ، آيهء 1 تا 4 . . ","page_name":" 366 ","page_number":370},
  {"content":"\r\n\r\n\r\n( ( 573 ) ) كاين طلسم بستهء مولى است اين\r\nپاسبان كوچهء ليلى است اين\r\n\r\nشرافت و ارزشى كه به وسيلهء مجاورت با حقايق با عظمت كسب مىشود\r\nهمواره شعاعهاى گيرنده‌اى از حقايق با عظمت به پيرامون آنها منتشر مىشود و باعث ارزش و شرافت موجودات حوزهء آن حقايق مىگردد و بالعكس : موجودات پليد و زشت باعث مىشود كه اشياء پيرامون آنها نيز تنفر و انزجار انسان را بر مىانگيزد .\r\nيك دستمال ناچيز معشوق بوى عشق منتشر مىكند ، قلم و ميز و ساير وسايل كار و حتى اطاق نشيمن يك نويسندهء زبردست انسان دوست مورد تجليل و تقديس جوامع قرار مىگيرد .\r\nجسد شخصيتى را كه چند سال خدمتگزار جامعهء خود بوده است ، موميايى مىكنند و در جايگاهى براى تجسيم و زنده كردن خاطرات در بارهء او و مكتبش نگه مىدارند و ميليونها انسان دانا ، نادان و هشيار و ناهشيار با كمال احترام دور آن جسد موميايى مىگردند .\r\nمجسمهء سرباز گمنامى ساخته مىشود ، همان مجسمهء جامد موجب تحرك زندگان مىگردد .\r\nاين امور كه داراى ارزش و شرافت مىشوند . نه براى آن است كه مشتى اشياء جامد حقيقتاً داراى عظمت و ارزش مىباشند ، بلكه بدان جهت است كه نشانى از آن عظمت گرفته‌اند كه بيكى از جهات بدان منسوبند .\r\nحتى امير المؤمنين على عليه السلام در خطبهء قاصعه مىفرمايد : - آن چند عدد سنگ كه در درهء سنگلاخى بنام مكه روى هم گذاشته شده و بيت الله ناميده شده است ، بيش از چند عدد سنگ جامد چيزى نيستند ، ولى به جهت ارادهء خداوندى ، همان جايگاه\r\n","description":"","footnote":"","page_name":" 367 ","page_number":371},
  {"content":"\r\nبه شكل سمبل و نشانه‌اى در آمده است كه موجب احترام و تجليل قرار گرفته و به عنوان محل انجام تكليف معرفى شده است . آرى :\r\nكعبه و سنگ نشانى است كه ره گم نشود .\r\nدر اين راه در مقابل سنگهايى كه نه نفعى دارند و نه ضررى نبايد ايستاد و بايد با توجه به اصل هدف آن سنگها را نشان راه تلقى كرده سپس :\r\nحاجى احرام دگر بند و ببين يار كجاست .\r\nبا اين ملاحظات ، كوشش و جوش و خروشى كه بعضى از فرقه ها اسلامى براى ممنوع ساختن احترام قبور ائمه عليهم السلام و اولياء الله به راه مىاندازند ، دليل منطقى ندارند .\r\nاينان بايستى اولًا قانون سرايت نيكويى و بدى ، زشتى و زيبايى را به متعلقات زمانى و مكانى و طبيعى كه روان انسانى در چار چوبهء آنها است منكر شوند و آن گاه حجر الاسود را كه قطعهء سنگ جامدى است از ديوار بيت بردارند و در نماز و ساير نيايشها رو به قبله نايستند و عواطف بكودكان را كه موجب بوسيدن و بوييدن آنها مىشود محكوم بسازند و آن گاه احترام عاطفى الهى را بقبور و مزارات ائمهء و اولياء الله منكر شوند اين بوسيدنها و تكريم و تجليلها شرك نيست ، چنان كه بوسيدن حجر الاسود و طواف دور بيت نيز شرك نيست . خدا كند كه براى مبهم ساختن چنين مسئلهء سهل و ساده و طبيعى كه موجب تفرق جمعيت مسلمانها مىگردد ، سود جويى اقويا دخالت نداشته باشد .\r\n","description":"","footnote":"","page_name":" 368 ","page_number":372},
  {"content":"\r\n\r\n\r\n( ( 580 ) ) بعد از آن هر صورتى را بشكنى\r\nهمچو حيدر باب خيبر بر كنى\r\n\r\nپس از شكستن صورتهاى ماده و ماديات نيرويى ما وراى طبيعى به دست خواهيد آورد كه به وسيلهء آن در روبناى سيستم طبيعت حاكميت خواهيد داشت\r\nداستان خيبر چه بوده است ؟ هنگامى كه پيامبر اكرم صلى الله عليه و آله از حديبيه برگشت ، ماه ذى الحجة و چند روز از ماه محرم را در مدينه توقف نموده سپس با هزار و چهار صد مرد كه دويست مرد سوار داشتند ، به طرف خيبر حركت كرد ، موقع رفتن سباع بن عرفطهء غفارى را در مدينه براى رسيدگى بامور گذاشته و شروع به حركت كرد ، پيامبر با اين سپاه به محل رجيع رسيد و سپاه را متوقف ساخت . او در اين نقطه ميان اهل خيبر و غطفان كه به ضد پيامبر به يك ديگر كمك مىكردند فاصله انداخت .\r\nاز طرف ديگر سپاهيان غطفان براى كمك به يهود حركت كردند ، وقتى كه جبهه گيرى مسلمانان را ديدند ، از مال و اهل خود ترسيده بر گشتند ، پيامبر به سير خود ادامه داد و به عامر بن اكوع دستور داد كه براى ما حدى بخوان ( 1 )  عامر حدى را با دو بيت ذيل شروع كرد :\r\n\r\nو الله لو لا الله ما اهتدينا\r\nو لا تصدقنا و لا صلينا\r\nفانزلن سكينة علينا\r\nو ثبت الاقدام ان لاقينا (\r\n\r\nسوگند بپروردگار ، كه اگر خدا نبود ما هدايت نمىشديم ، نه زكاتى مىداديم\r\n","description":"","footnote":" ( 1 ) حدى آوازى است كه ساربانان براى شتران مىخواندند و آنها را در حركت تهييج مىكردند . . ","page_name":" 369 ","page_number":373},
  {"content":"\r\nو نه نماز مىخوانديم . خداوندا آرامشى براى ما بفرست و قدمهاى ما را در موقع ملاقات دشمن ثابت و محكم فرماى ) .\r\nهنگام شب بود كه پيامبر به قلعه خيبر رسيد ، اهالى خيبر بىخبر از حادثهء آن شب ، صبحگاه به مزارع خود مىرفتند ، وقتى سپاهيان اسلام را ديدند ، بر گشتند و مىگفتند :\r\n« محمد و الخميس » .\r\n( محمد و لشكريانش ) .\r\nپيامبر پس از ورود به اراضى خيبر فرمود :\r\n« الله اكبر ، انا إذا نزلنا بساحه قوم « فَساءَ صَباحُ اَلْمُنْذَرِينَ 37 : 177 . » ( 1 )  ( خدا بزرگتر از آن است كه توصيف شود ، ما وقتى كه به قلمرو قومى فرود آييم ، روز آن مردم كه تهديدشان مىكنيم تيره و ناگوار مىگردد ) .\r\nدر يكى از ساعات جنگ و پيكار ، دلاور معروف خيبر به نام مرحب به ميدان كارزار آمده رجز ذيل را خواند :\r\n\r\nقد علمت خيبر انى مرحب\r\nشاكى السلاح بطل مجرب\r\nاطعن احياناً و حيناً اضرب\r\nإذا الليوث اقبلت تلهب\r\nكان حماى كالحمى لا يقرب (\r\n\r\nاهل خيبر مىداند كه من مرحبم . من همان دلاور مسلط به سلاح و قهرمان كار آزموده هستم . در آن موقع كه شيران جنگى در حال هيجان شعله زا با من روبه رو گردند هم نيزه مىزنم ، هم ضرب شمشير فرو مىآورم ) بريدهء اسلمى مىگويد :\r\nگاهى براى پيامبر صلى الله عليه و آله سر دردى عارض مىگشت و يك و دو روز استراحت\r\n","description":"","footnote":" ( 1 ) سوره الصافات ، آيهء 177 . . ","page_name":" 370 ","page_number":374},
  {"content":"\r\nمىكرد . در موقع ورود به اراضى خيبر درد سرش شروع گشت و نتوانست در ميان مردم باشد ، پرچم مسلمانان را ابو بكر از پيامبر گرفت و به كار زار رفته جنگى سخت نمود و برگشت ، سپس پرچم را عمر گرفت و جنگى سختتر از ابو بكر نموده او هم برگشت .\r\nاين عدم موفقيت را به پيامبر اطلاع دادند ، فرمود پرچم را فردا به دست كسى خواهم داد كه خدا و پيامبرش را دوست مىدارد و خدا و پيمبرش هم او را دوست مىدارند و خيبر با دست او گشوده مىشود و على بن ابى طالب عليه السلام در آن جا نبود و به جهت عارضهء درد چشم در مدينه مانده بود .\r\nوقتى كه پيامبر جملهء فوق را فرمود ، رجال قريش گردنها كشيدند كه به بينند ، آن شخص كيست ؟ طرف بامداد على عليه السلام در حالى كه سوار شتر بود رسيد و نزد پيامبر شترش را خوابانيد ، چشمان على عليه السلام در اين حال درد مىكرد و آنها را بسته بود . پيامبر فرمود ، يا على در چه حالى ؟ عرض كرد : پس از حركت شما درد چشم به من عارض شد . پيامبر فرمود : نزديكتر بيا . على بپيامبر نزديك شد و پيامبر از آب دهانش به چشمان على ماليد درد چشم او بر طرف شد و پيامبر پرچم را به دست او داد . على پرچم را برداشت . پوشاك سرخ رنگى بتن كرده بود و روانه به طرف خيبر گشت . مردى از يهود او را ديد و گفت تو كيستى ؟ على عليه السلام گفت من على بن ابى طالبم . مرد يهودى رو به قوم يهود كرد و گفت : شما شكست خواهيد خورد .\r\nمرحب ، دلاور قلعهء خيبر كلاه جنگى يمنى در سر بيرون آمد و رجز فوق را مىخواند . على عليه السلام در پاسخ او رجزى را سرود كه مطلع آن به قرار ذيل است :\r\n\r\n« انا الذى سمتنى أمي حيدره . »\r\n\r\n( من آن كسى هستم كه مادرم مرا حيدر ناميده است )\r\n","description":"","footnote":"","page_name":" 371 ","page_number":375},
  {"content":"\r\nآن دو دلاور بمبارزه پرداختند ، على عليه السلام پيش دستى كرده شمشيرى به سر او فرود آورد كه سپر و كلاه جنگى و سرش را شكافته مرحب به زمين افتاد و خيبر فتح شد . . . ابو رافع مىگويد :\r\n« على عليه السلام در موقع جنگ سپر را انداخت و درى از قلعهء خيبر را از جاى كند و به جاى سپر در دست گرفته به پيكار پرداخت ، پس از جنگ ما هشت نفر بوديم هر چه كوشيديم آن در را از جايش حركت بدهيم نتوانستيم . » ( 1 )  محمد بن جرير طبرى نيز داستان خيبر را به ترتيب بالا نقل كرده است ( 2 )  گروه ديگر وزن در خيبر را زيادتر از مقدارى گفته‌اند كه ابن اثير و طبرى نقل كرده‌اند .\r\nابن ابى الحديد معتزلى در بيت ذيل سنگينى در را مقدارى مىگويد كه نيروى چهل و چهار نفر از تحريك آن ناتوان بوده است :\r\n\r\nيا قالع الباب الذى عن قلعه\r\nعجز الاكف الاربعون و اربع (\r\n\r\nاى كنندهء آن در سنگين كه دستهاى چهل و چهار نفر از كندن آن ناتوان بوده است ) .\r\nبه هر حال سنگينى در به حدى بوده است كه وقتى از على بن ابى طالب مىپرسيدند : در خيبر را به آن سنگينى چگونه از جاى در آورديد و در دست گرفتيد ؟ - مىفرمود :\r\n« ما قلعته بقوه جسمانيه بل قلعته بقوه ربانيه » .\r\n( من آن در را با نيروى جسمانى نكندم ، بلكه با قوهء ربانى از جايش در آوردم ) .\r\nبه همين جهت جلال الدين چند بار در كتاب مثنوى اين قضيه را غير طبيعى مطرح كرده است .\r\n","description":"","footnote":" ( 1 ) الكامل فى التاريخ ، ج 2 ، ص 216 تا 220 . .  ( 2 ) تاريخ الرسل و الملوك ، ج 3 ، ص 579 و 1580 . ( تاريخ طبرى ) . ","page_name":" 372 ","page_number":376},
  {"content":"\r\n\r\n\r\n( ( 590 ) ) هر كه گيرد پيشه‌اى بىاوستا\r\nريشخندى شد به شهر و روستا\r\n( ( 588 ) ) هر كه در ره بىقلاووزى رود\r\nهر دو روزهء راه صد ساله شود\r\n\r\nبدون راهنماى كار دان خود سرانه راه نيفتيد\r\nبراى همه چيز در اين دنيا آفتى است كه تدريجاً يا دفعتاً روزى از پايش در مىآورد . فرهنگ انسانى آفتى بنام اظهار نظر بدون اطلاع دارد كه فقط صاحب نظران و كار آزمودگان مىتوانند طعم تلخ آن را بچشند .\r\nاين دانشمند نماهاى درس نخوانده و استاد نديده ، موريانه هاى خطرناكى هستند كه زير بناى فرهنگى اجتماعى را كاملًا مىتوانند بپوسانند .\r\nخود اين جانب در جامعهء خودمان تا كنون شايد با صدها نفر تماس داشته‌ام كه بدون تحصيل لازم و كافى و بدون درك حضور اساتيد متخصص ، در مسائل فلسفى خود را صاحب نظر معرفى مىكردند .\r\nموقعى كه مذاكرات و گفتگوها در مباحث فلسفى بىسرمايه بودن بعضى از آنها آشكار مىشد ، با تمام بىاعتنايى به اهميت مسئله مىگفت : من فلسفه نخوانده‌ام اما هر چند صباحى نظريات فلسفى فراوانى از اين استاد نديده ها مغز دانش پژوهان جامعهء ما را مشوش و كلافه مىكند . آقاى عزيز حقوقدان است صاحب نظر در هنر است ادبيات داخلى و خارجى را هم كاملًا فرا گرفته است در اقتصاد ريكاردو و ماركس شاگرد ابجد خوان آقا هم نمىشوند فقه و اصول و منطق و رياضيات و كيهان شناسى و مسائل اجتماعى و سياسى و اخلاقى و مذهبى با يك چشم به هم زدن براى آقا حل و فصل مىشوند\r\n\r\nچشم باز و گوش باز و اين عمى ؟\r\nحيرتم از چشم بندى خدا\r\n\r\n","description":"","footnote":"","page_name":" 373 ","page_number":377},
  {"content":"\r\n\r\nواقعاً درد خانمان سوزى است كه از بىخردان تخصص نديده و استاد نديده نظرياتى ما فوق تخصص ديده گان و اساتيد اظهار مىشود و فرهنگ را آلوده مىسازد مردم با وجدان و با اطلاع و دل سوز به جامعهء خويش در مقابل اين گونه اشخاص بايستى به بيدار كردن راهروان بپردازند ، نه ريشخند به اين بىصلاحيتها ، زيرا به قول پرودن اينان نادانتر و بنده از آنند كه شايستگى ريشخند راد مردان را داشته باشند . اين يك اصل است :\r\n« كه سالك بىخبر نبود ز راه و رسم منزلها » .\r\nبه دست آوردن مقام استادى و رهبرى واقعى بدون عبور از راه پر سنگلاخ شناسايى امكان پذير نيست . سنگلاخ و فراز و نشيب شناسايى مخصوصاً در جهان بينى مانند آن كاسه هاى آب است كه به لولهء تلمبه ريخته مىشود تا آب منبع را بالا بكشد .\r\nهر متفكرى كه در راه معرفت از پيچ و خمها و سنگلاخها عبور مىكند ، انديشه ها و دركهاى درونى خود را به آنها اضافه مىكند و سيستم شناسايى مفروض از مجموع محصول آن پيچ و خمها و جوشش انديشهء شخصى به وجود مىآيد .\r\nبه كار انداختن و جوشاندن انديشه هاى درونى چيزى است كه به مشاهده از نزديك نيازمند است و در بعضى از افراد به تحريكات روانى استاد و رهبر احتياج دارد .\r\nهمانطور كه جلال الدين متذكر شده است بدون اين مشاهدهء نزديك :\r\n\r\n( ( 588 ) ) هر كه در ره بىقلاووزى رود\r\nهر دو روزهء راه صد ساله شود\r\n\r\nبىاعتنايى به اين اصل در عقب ماندگى و ركود ، در شكوفان شدن فرهنگ انسانى تاثير بسزايى داشته است .\r\nتفسير ابيات\r\n[ براى اين كه كسب ارزش و شرافت را به وسيلهء مجاورت و انتساب به خوبى درك\r\n","description":"","footnote":"","page_name":" 374 ","page_number":378},
  {"content":"\r\nكنيد ، داستان مختصرى را به شما بگويم : 
  ] مجنون ( قيس عامرى ) آن عاشق دلباختهء ليلى روزى در كوى معشوقه اش سگى را نوازش مىكرد و بوسه هاى گرم به او مىزد و مانند جسمى كه در مقابل آتش بگذارد ، خود را در مقابل آن سگ مىگداخت . مانند مردى كه مشغول اداى مناسك حج است ، گرد آن سگ طواف مىكرد ، سر و پا و ناف سگ را مىبوسيد و گلاب صاف و شكرش مىداد .\r\nفضول پيشه‌اى آن منظره را ديد و گفت : اى مجنون خام اين چه دلباختگى است كه همواره از خود نشان مىدهى .\r\nمگر نمىدانى كه سگ دهان خود را به پليديها مىآلايد و اسافل اعضاى خود را با لبش مىليسد ؟ او بدينسان عيبهاى سگ را يكايك مىشمرد .\r\nاين فضول پيشه عيوب ظاهرى يك موجود را مىديد ، ولى حتى بويى هم از قوانين غيبى كه در پشت پردهء عيوب آن جاندار وجود داشت نبرده بود .\r\nمجنون در پاسخش مىگويد : تو انسان سر تا پا كالبد مادى و نقشى بيش نيستى ، تو بيا از دريچهء ديده گان من به اين سگ بنگر ، خواهى ديد : اين جاندار پليد چيست ؟ اين است محبوس ارادهء مولى و پاسبان كوچهء ليلى .\r\nتو به ظاهر نفرت انگيز اين سگ منگر ، بلكه ماهيت و الا و دل و جان و معرفت او را ببين كه در كدامين كوى و كدامين مسكن براى خود جاى گزيده است . اين يك جانور معمولى نيست بلكه :\r\n\r\n( ( 575 ) ) او سگ فرخ رخ كهف من است\r\nبلكه او هم درد و هم لهف من است\r\n\r\nسگى كه در كوى معشوقه‌ام اقامت دارد ، خاك پايش بهتر از شيران سترگ است ، آن سگى كه وابستهء كوى ليلى است يك موى او را با شيران عوض نمىكنم .\r\nماهيّت آن كسى كه شيران عالم بندهء سگانش هستند ، قابل توصيف نيست ، بهتر\r\n","description":"","footnote":"","page_name":" 375 ","page_number":379},
  {"content":"\r\nاست كه خاموشى گزينم . [ باز به شما تاكيد مىكنم : 
  ] اگر اى دوستان عزيز من بتوانيد از اين صورتهاى ظاهرى بگذريد و به سوى واقعيات رهسپار شويد ، بهشتهايى گلستان در گلستان خواهيد ديد .\r\nتو هنگامى كه پديده هاى ظاهرى خود را در مقابل عظمت واقعيتى كه دارى شكسته و متلاشى ساختى ، آن توانايى را پيدا خواهى كرد كه تمام صورتها و ظواهر هستى را كه در مقابل واقعيت هستى مانند كفهاى ناپايدار روى دريا است ، محو و نابود خواهى ساخت .\r\nپس از اين رشد روحانى كه نيرومند ساخته است ، خواهى توانست هر گونه صورتى كه سر راه مىگيرد ، محو و نابود بسازى . تو آن موقع كه نمونه‌اى از نيروى روحانى على عليه السلام را به دست آوردى ، كندن در خيبر براى تو امكان پذير خواهد گشت .\r\nآن خواجهء شهرى فريب ظاهر را خورد و با اعتماد بگفتهء نادرست روستايى به سوى ده رهسپار گشت .\r\nحركت آن خواجه به سوى دام تملقهاى روستايى ، همانند حركت ناخود آگاه پرنده‌اى بود كه به سوى دام امتحان كشيده مىشد .\r\nآن پرنده حريص بىنوا دانهء نهاده شده در دام را مستند بكرم صياد دانسته ، عاقبتى ناگوارى را نتيجه گرفت .\r\n[ آرى چنين است خاصيت روانى پرندگانى كه همواره براى به دست آوردن دانه ، دوان دوان به سوى دام تزوير مىروند و با اشتياق به سوى هلاكت خويش مىپرند .\r\nاگر از شادىها و نشاط آن فريب خوردگان شمه‌اى بگويم ، مىترسم وقت تو را مستهلك بسازم 
  ] .\r\nبه طور اختصار بگويم : [ پس از آن همه جوش و خروش و تلاش و تكاپو از دور\r\n","description":"","footnote":"","page_name":" 376 ","page_number":380},
  {"content":"\r\nدهى ديدند وقتى كه نزديك شدند 
  ] ديدند : آن ده نيست كه بايستى بروند ، مجبور شدند راه خود را بر گردانند و راه ديگرى را پيش بگيرند ، يك ماه تمام از يك ده به سوى ده ديگر مىتاختند و به مقصد نمىرسيدند ، چرا ؟ زيرا راه ده را خوب نمىشناختند .\r\nبلى ، هرگز از اين اصل غفلت نورزيد كه :\r\n\r\n( ( 590 ) ) هر كه گيرد پيشه‌اى بىاوستا\r\nريشخندى شد به شهر و روستا\r\n( ( 588 ) ) هر كه در ره بىقلاووزى رود\r\nهر دو روزهء راه صد ساله شود\r\n\r\nاگر مىخواهيد به كعبه برويد ، راهنمايى را پيش رو خود كنيد . اين راه دور و دراز و بيابانهاى وسيع شما را متحير و گمراه خواهد ساخت ، با اين وضع :\r\n\r\n[ ترسم نرسى به كعبه‌اى اعرابى\r\nكاين ره كه تو مىروى به تركستان است 
  ]\r\n\r\nاين يك امر در شرق و غرب عالم نادر است كه انسان بدون دليل و راهنما بتواند به مقصد برسد ، چنان كه نادر است كه فرزندى بدون پدر و مادر پا به عرصهء هستى بگذارد .\r\nقانون اصيل و جارى انسانها در دنياى طبيعت اين است كه مال با كسب و كار به دست بيايد ، اين يك امر نادر است كه نابرده رنج گنج ميسر شود و بدون انجام كار مزدى به دست آدمى برسد .\r\nمانند پيامبر اكرم مصطفى صلى الله عليه و آله كجا پيدا مىشود كه جسمش جان باشد [ و جانش شعاعى از ملكوت 
  ] و بتواند به طور مستقيم تحت تعليم قرآن از خود خدا قرار بگيرد . مردم معمولى به واسطهء قلم و آموزشهاى عادى مورد كراهت خدا قرار مىگيرند .\r\nبه هر كجا و به هر دوران كه بنگريد ، حريصان را محروم خواهيد ديد بياييد از تك روى حريص منشان تبعيت نكنيد . آنان در راه منحرف خويش رنجها\r\n","description":"","footnote":"","page_name":" 377 ","page_number":381},
  {"content":"\r\nو شكنجه ها مىبينند ، آن چنان كه مرغ خاكى وقتى كه به آب بيفتد در عذاب غوطه ور مىگردد .\r\nخواجهء شهرى و فرزندانش پس از زحمات طاقت فرسا كه تاب و توان را از آنها گرفته بود ، از سخنان شكرين روستاى نادان كه آنان را به ده دعوت كرده بود سير گشته و ناراحت شده بودند .\r\n","description":"","footnote":"","page_name":" 378 ","page_number":382},
  {"content":"\r\n\r\nرسيدن خواجه و قومش به سوى ده و ناديده و ناشناخت آوردن روستايى ايشان را\r\n\r\n( ( 598 ) ) بعد ماهى چون رسيدند آن طرف\r\nبىنوا ايشان ستوران بىعلف\r\n( ( 599 ) ) روستايى بين كه از بد نيستى\r\nمىكند بعد اللتيا و التي\r\n( ( 600 ) ) روى پنهان مىكند ز ايشان بروز\r\nتا سوى باغش بنگشايند پوز\r\n( ( 601 ) ) آن چنان رو كه همه زرق و شر است\r\nاز مسلمانان نهان اولىتر است\r\n( ( 602 ) ) روىها باشد كه ديوان چون مگس\r\nبر سرش باشد نشسته چون جرس\r\n( ( 603 ) ) چون ببينى رويشان در تو فتند\r\nيا مبين آن يا چو ديدى خوش مخند\r\n( ( 604 ) ) بهر آن روى خبيث عاصيه\r\nگفت يزدان نسفعاً بالناصيه\r\n( ( 605 ) ) چون بپرسيدند و خانه اش يافتند\r\nهمچو خويشان سوى در بشتافتند\r\n( ( 606 ) ) در فرو بستند اهل خانه اش\r\nخواجه شد زين كجروى ديوانه وش\r\n( ( 607 ) ) ليك هنگام درشتى هم نبود\r\nچون در افتادى بچه تيزى چه سود\r\n( ( 608 ) ) بر درش ماندند ايشان پنج روز\r\nشب به سرما روز در گرما و سوز\r\n( ( 609 ) ) نى ز غفلت بود ماندن نى خرى\r\nبلكه بود از اضطرار و بىخورى\r\n( ( 610 ) ) با لئيمان بسته نيكان ز اضطرار\r\nز اضطرار است آدمى مردار خوار\r\n( ( 611 ) ) او همىديدش همىگفتش سلام\r\nكه فلانم مر مرا اين است نام\r\n( ( 612 ) ) گفت باشد ، من چه دانم تو كيى\r\nيا پليدى يا قرين پاكيى\r\nوالهم روز و شب اندر صنع هو\r\nهيچ گونه نيستم پرواى تو\r\nاز خودىّ خود ندارم هم خبر\r\nنيست از هستى سر مويم اثر\r\nهوش من از غير حق آگاه نيست\r\nدر دل مؤمن به جز الله نيست\r\n( ( 613 ) ) گفت اين دم با قيامت شد شبيه\r\nتا برادر شد يفر من اخيه\r\n( ( 614 ) ) شرح مىكردش كه من آنم كه تو\r\nلوتها خوردى ز خوان من دو تو\r\n( ( 615 ) ) آن فلان روزت خريدم آن متاع\r\nنى به هم مىبود ما را اجتماع ؟\r\n\r\n","description":"","footnote":"","page_name":" 379 ","page_number":383},
  {"content":"\r\n\r\nنى تو بودى سالها مهمان من ؟\r\nنى رسيدت بىكران احسان من ؟\r\n( ( 616 ) ) سرّ مهر ما شنيدستند خلق\r\nشرم دارد رو چو نعمت خورد حلق\r\n( ( 617 ) ) او همىگفتش چه گويى ترّهات\r\nنه تو را دانم نه نام تو نه جات\r\n( ( 618 ) ) پنجمين شب ابر و بارانى گرفت\r\nكآسمان از بارشش شد در شگفت\r\n( ( 619 ) ) چون رسيد آن كارد اندر استخوان\r\nحلقه زد خواجه كه مهتر را بخوان\r\n( ( 620 ) ) چون به صد الحاح آمد سوى در\r\nگفت آخر چيست اى جان پدر ؟\r\n( ( 621 ) ) گفت من آن حقها بگذاشتم\r\nترك كردم آن چه مىپنداشتم\r\n( ( 622 ) ) پنج ساله رنج ديد اين پنج روز\r\nجان مسكينم درين سرما و سوز\r\n( ( 623 ) ) يك جفا از خويش و از يار و تبار\r\nدر گرانى هست چون سيصد هزار\r\n( ( 624 ) ) ز انكه دل ننهاد بر جور و جفاش\r\nجانش خو گر بود با مهر و وفاش\r\n( ( 625 ) ) هر چه بر مردم بلا و شدت است\r\nاين يقين دان كز خلاف عادت است\r\n( ( 626 ) ) گفت اى خورشيد مهرت در زوال\r\nگر تو خونم ريختى كردم حلال\r\n( ( 627 ) ) امشبِ باران به ما ده گوشه اى\r\nتا بيابى در قيامت توشه اى\r\n( ( 628 ) ) گفت يك گوشه است ، آن باغبان\r\nهست اينجا گرگ را او پاسبان\r\n( ( 629 ) ) در كَفَش تير و كمان از بهر گرگ\r\nتا زند چون آيد آن گرگ سترگ\r\n( ( 630 ) ) گر تو آن خدمت كنى جا آنِ توست\r\nور نه جاى ديگرى فرماى چست\r\n( ( 631 ) ) گفت صد خدمت كنم تو جاى ده\r\nو آن كمان و تير در كفّم بنه\r\n( ( 632 ) ) من نخسبم حارسىّ رز كنم\r\nگر بر آرد گرگ سر تيرش زنم\r\n( ( 633 ) ) بهر حق مگذارم امشب اى دو دل\r\nآب باران بر سر و در زير گل\r\n( ( 634 ) ) گوشهء خالى شد و او با عيال\r\nرفت آن جا جاى تنگ بىمجال\r\n( ( 635 ) ) چون ملخ بر همدگر گشته سوار\r\nاز نهيب سيل اندر كنج غار\r\n( ( 636 ) ) شب همه شب جمله گويان اى خدا\r\nباز صد چندين سزاواريم ما\r\n( ( 637 ) ) اين سزاى آن كه اندر طمع خام\r\nترك گويد خدمت خاك كرام\r\n( ( 639 ) ) خاك پاكان ليسى و ديوارشان\r\nبهتر از عام و زر و گلزارشان\r\n\r\n","description":"","footnote":"","page_name":" 380 ","page_number":384},
  {"content":"\r\n\r\n( ( 640 ) ) بندهء يك مرد روشن دل شوى\r\nبه كه بر فرق سر شاهان روى\r\n( ( 641 ) ) از ملوك خاك جز بانگ دهل\r\nتو نخواهى يافت اى پيك سبل\r\n( ( 642 ) ) شهريان خود ره زنان نسبت به روح\r\nروستايى كيست گيج بىفتوح\r\n( ( 643 ) ) اين سزاى آن كه بىتدبير عقل\r\nبانگ غولى آمدش بگزيد نقل\r\n( ( 644 ) ) چون پشيمانى ز دل شد يا شغاف\r\nز ان سپس سودى ندارد اعتراف\r\nچون پشيمان گشت از دل ز آنچه كرد\r\nبعد از آن سودى ندارد آه سرد\r\n( ( 645 ) ) آن كمان تيز اندر دست او\r\nگرگ جويان و ز گرگ او بىخبر\r\n( ( 647 ) ) هر پشه هر كيك چون گرگ و دده\r\nاندر آن ويرانشان زخمى زده\r\n( ( 648 ) ) فرصت آن پشه راندن هم نبود\r\nاز نهيب حملهء گرگ عنود\r\n( ( 649 ) ) تا نيايد گرگ آسيبى زند\r\nروستايى ريش خواجه بر كند\r\n( ( 650 ) ) اين چنين دندان گزان تا نيم شب\r\nجانشان از ناف مىآمد به لب\r\n( ( 651 ) ) ناگهان تمثال گرگ هشته اى\r\nسر بر آورد از فراز پشته اى\r\n( ( 652 ) ) تير را بگشاد آن خواجه ز شست\r\nزد بر آن حيوان كه تا افتاد پست\r\n( ( 653 ) ) اندر افتادن ز حيوان باد جست\r\nروستايى هاى كرد و كوفت دست\r\n( ( 654 ) ) ناجوانمردا كه خر كرهء من است\r\nگفت نى اين گرگ چون اهريمن است\r\n( ( 655 ) ) اندر او اشكال گرگى ظاهر است\r\nشكل او از گرگى او مخبر است\r\n( ( 656 ) ) گفت نى بادى كه جست از زير وى\r\nمىشناسم همچنان كآبى ز مى\r\n( ( 657 ) ) كشته‌اى خر كرّه‌ام را در رياض\r\nكه مبادت بسط هرگز ز انقباض\r\n( ( 658 ) ) گفت نيكوتر تفحص كن شب است\r\nشخصها در شب ز ناظر محجب است\r\n( ( 659 ) ) شب غلط بنمايد و مبدل بسى\r\nديد صائب شب ندارد هر كسى\r\n( ( 660 ) ) هم شب و هم ابر و هم باران ژرف\r\nاين سه تاريكى غلط آرد شگرف\r\n( ( 661 ) ) گفت آن بر من چو روز روشن است\r\nمىشناسم باد خر كرّهء من است\r\n( ( 662 ) ) در ميان بيست باد آن باد را\r\nمىشناسم چون مسافر زاد را\r\n\r\n","description":"","footnote":"","page_name":" 381 ","page_number":385},
  {"content":"\r\n\r\n( ( 663 ) ) خواجه بر جست و بيامد با شگفت\r\nروستايى را گريبانش گرفت\r\n( ( 664 ) ) كابله طرّار شيد آورده‌اى ؟\r\nبنگ و افيون هر دو با هم خورده‌اى ؟\r\n( ( 665 ) ) در سه تاريكى شناسى باد خر\r\nچون ندانى مر مرا اى خيره سر\r\n( ( 666 ) ) آن كه داند نيم شب خر كرّه را\r\nچون نداند يار را روز لقا\r\n( ( 667 ) ) خويشتن را عارف و واله كنى\r\nخاك در چشم مروت مىزنى\r\n( ( 668 ) ) كه مرا از خويش هم آگاه نيست\r\nدر دلم گنجاى جز الله نيست\r\n( ( 669 ) ) آن چه دى خوردم از آنم ياد نيست\r\nاين دل از غير تحير شاد نيست\r\n( ( 670 ) ) عاقل و مجنون حقم ياد آر\r\nدر چنين بىخويشيم معذور دار\r\n( ( 671 ) ) آن كه مردارى خورد يعنى نبيد\r\nشرع او را سوى معذوران كشيد\r\n( ( 672 ) ) مست و بنگى را طلاق و بيع نيست\r\nهمچو طفل است او معاف و معتفى است\r\n( ( 673 ) ) مستيى كآيد ز بوى شاه فرد\r\nصد خم مىدر سر و مغز آن نكرد\r\n( ( 674 ) ) پس بر او تكليف چون باشد روا\r\nاسب ساقط گشت و شد بىدست و پا\r\n( ( 675 ) ) بار كه نهد در جهان خر كرّه را\r\nدرس كه دهد پارسى بو حرّه را\r\n( ( 676 ) ) بار بر گيرند چون آمد عرج\r\nگفت حق ليس على الاعمى حرج\r\n( ( 677 ) ) سوى خود اعمى شدم از حق بصير\r\nمن معافم از قليل و از كثير\r\n( ( 678 ) ) لاف درويشى زنى و بىخودى\r\nهاى و هوى مستيان سرمدى\r\n( ( 679 ) ) كه زمين را من ندانم ز آسمان\r\nامتحانت كرد غيرت امتحان\r\n( ( 680 ) ) باد خر كرّه چنين رسوات كرد\r\nهستى نفى تو را اثبات كرد\r\n( ( 681 ) ) اين چنين رسوا كند حق شيد را\r\nاين چنين گيرد رميده صيد را\r\n( ( 682 ) ) صد هزاران امتحان است اى پدر\r\nهر كه گويد من شدم سرهنگ در\r\n( ( 683 ) ) گر نداند عامه او را امتحان\r\nپختگان راه جويندش نشان\r\n( ( 684 ) ) چون كند دعواى خياطى كسى\r\nافكند در پيش او شه اطلسى\r\n( ( 685 ) ) كه ببر اين را به قلطاق فراخ\r\nز امتحان پيدا شود او را دو شاخ\r\n( ( 686 ) ) گر نبودى امتحان هر بدى\r\nهر مخنث در وغا رستم بُدى\r\n\r\n","description":"","footnote":"","page_name":" 382 ","page_number":386},
  {"content":"\r\n\r\n( ( 687 ) ) خود مخنث را زره پوشيده گير\r\nچون ببيند زخم گردد چون اسير\r\n( ( 688 ) ) مست مىهشيار گردد از دبور\r\nمست حق نايد به خود از نفخ صور\r\n( ( 689 ) ) بادهء حق راست باشد نى دروغ\r\nدوغ خوردى دوغ خوردى دوغ دوغ\r\n( ( 690 ) ) ساختى خود را جنيد و بايزيد\r\nرو كه نشناسم تبر را از كليد\r\n( ( 691 ) ) بد رگى و منبلى و خشم و آز\r\nچون كنى پنهان به شيداى مكر ساز\r\n( ( 692 ) ) خويش را منصور حلاجى كنى\r\nآتشى در پنبهء ياران زنى\r\n( ( 693 ) ) كه بنشناسم عمر از بو لهب\r\nباد خر كرّه شناسم نيم شب\r\n( ( 694 ) ) اى خرى كاين از تو خر باور كند\r\nخويش را بهر تو كور و كر كند\r\n( ( 695 ) ) خويش را از رهروان كمتر شمر\r\nتو حريف ره زنانى گه مخور\r\n( ( 696 ) ) با پر از شيد و سوى عقل ناز\r\nكى پرد بر آسمان پرّ مجاز\r\n( ( 697 ) ) خويشتن را عاشق حق ساختى\r\nعشق با ديو سياهى باختى\r\n( ( 698 ) ) عاشق و معشوق را در رستخيز\r\nدو به دو بندند و پيش آرند تيز\r\n( ( 699 ) ) تو چه خود را گيج و بىخود كرده اى\r\nخون رز كو خون ما را خورده اى\r\n( ( 700 ) ) رو كه نشناسم تو را از من بجه\r\nعاشق بىخويشم و بهلول ده\r\n( ( 701 ) ) تو توّ هم مىكنى از قرب حق\r\nكه طبق گر دور نبود از طبق\r\n( ( 702 ) ) آن نمىبينى كه قرب اوليا\r\nصد كرامت دارد و كار و كيا\r\n( ( 703 ) ) آهن از داود مومى مىشود\r\nموم در دستت چه آهن مىبود\r\n( ( 704 ) ) قرب خلق و رزق بر جمله است عام\r\nقرب وحى عشق دارند اين كرام\r\n( ( 705 ) ) قرب بر انواع باشد اى پدر\r\nمىزند خورشيد بر كهسار و زر\r\n( ( 706 ) ) ليك قربى هست با زر شيد را\r\nكه نباشد آگهى ز ان بيد را\r\n( ( 707 ) ) شاخ خشك از قربت آن آفتاب\r\nغير زو تر خشك گشتن گو بياب\r\nبنگر اين كآن شاخ خشك از قرب خور\r\nغير خشكى مىبرد چيز دگر ؟\r\n( ( 710 ) ) آن چنان مستى مباش اى بىخرد\r\nكه به عقل آيد پشيمانى خورد\r\n( ( 711 ) ) بلكه ز ان مستان كه چون مىمىخورند\r\nعقلهاى پخته حسرت مىبرند\r\n\r\n","description":"","footnote":"","page_name":" 383 ","page_number":387},
  {"content":"\r\n\r\n\r\n( ( 712 ) ) اى گرفته همچو گربه موش پير\r\nگر از آن مىشير گيرى شير گير\r\n( ( 713 ) ) اى بخورده از خيال خام هيچ\r\nهمچو مستان حقايق بر مپيچ\r\n( ( 714 ) ) مىفتى اين سو و آن سو مست وار\r\nاى تو اين سو نيستت آن سو گذار\r\n( ( 715 ) ) گر بدان سو راه يا بى بعد از آن\r\nگه بدين سو گه به آن سو سر فشان\r\n( ( 716 ) ) جمله زين سويى از آن سو كپ مزن\r\nچون ندارى مرگ هرزه جان مكن\r\n( ( 717 ) ) آن خضر جان كز اجل نهراسد او\r\nشايد ار مخلوق را نشناسد او\r\n( ( 718 ) ) كام از ذوق توهّم خوش كنى\r\nدر دمى در خيك خود پرّش كنى\r\n( ( 719 ) ) پس به يك سوزن تهى گردد ز باد\r\nاين چنين فربه تن غافل مباد\r\n( ( 720 ) ) كوزه ها سازى ز برف اندر شتا\r\nچه كند چون آب بيند آن وفا\r\n\r\nآيه\r\n« وَمَنْ يَعْشُ عَنْ ذِكْرِ اَلرَّحْمنِ نُقَيِّضْ لَه شَيْطاناً فَهُوَ لَه قَرِينٌ 43 : 36 . » ( 1 )  ( هر كس از ياد آورى خدا اعراض كند ، شيطانى را بر او مسلط مىكند ، آن شيطان دمساز او است ) .\r\n« كَلَّا لَئِنْ لَمْ يَنْتَه لَنَسْفَعاً بِالنَّاصِيَةِ 96 : 15 . » ( 2 )  ( نه هرگز ، اگر او خوددارى نكند . به پيشانى او مىزنيم ) .\r\n« يَوْمَ يَفِرُّ اَلْمَرْءُ مِنْ أَخِيه وَأُمِّه وَأَبِيه 80 : 34 - 35 . . . » ( 3 )  ( [ روز رستاخيز 
  ] روزى است كه مرد از برادرش و مادرش و پدرش فرار مىكند ) .\r\n« لَيْسَ عَلَى اَلأَعْمى حَرَجٌ وَلا عَلَى اَلأَعْرَجِ حَرَجٌ 24 : 61 . . . » ( 4 ) \r\n","description":"","footnote":" ( 1 ) سوره الزخرف ، آيهء 36 . .  ( 2 ) سوره العلق ، آيهء 15 . .  ( 3 ) سوره عبس ، آيهء 34 . .  ( 4 ) سوره النور ، آيهء 61 . . ","page_name":" 384 ","page_number":388},
  {"content":"\r\n\r\n( براى آدم كور حكم حرجى نهاده نشده است و نه بر آدم لنگ حكم حرجى وجود دارد ) .\r\n« فَمَنِ اُضْطُرَّ فِي مَخْمَصَةٍ - غَيْرَ مُتَجانِفٍ لإِثْمٍ فَإِنَّ الله غَفُورٌ رَحِيمٌ 5 : 3 . » ( 1 )  ( كسى كه در تنگناى غذايى به اضطرار دچار شود و به طرف معصيت تعدى نكند خداوند غفور و رحيم است . )\r\n\r\n( ( 607 ) ) ليك هنگام درشتى هم نبود\r\nچون در افتادى به چَه تيزى چه سود\r\n\r\nهنگامى كه به چاه خطرناك حوادث سر نگون شديد تا بتوانيد آرامش خود را از دست ندهيد\r\nهمواره بكوشيم پيش از آن كه حوادث ناگوار اجتماعى و طبيعى به صورت چاه در آمده ، دست و پا بسته به قعر آن سر نگون شويم ، با تدبير و انديشه و توجه به عنايات خداوندى با آرامش و خون سردى و تحمل ، آن حوادث را با زندگانى خود بررسى كنيم و نگذاريم رشتهء زندگى ما را از هم بگسلد ، اما مىدانيم كه گاهى نيروى آن گرفتارىها و مصايب بالاتر از آن است كه ما بتوانيم از عهدهء بر طرف كردن يا تنظيم و توجيه آنها با زندگى خويش بر آييم ، در اين حال آن چه بنياد اصلى حيات و قطب نماى عقل و وجدان حكم مىكند ، اين است كه با مبارزهء غير عقلانى با پيش آمد گيج كننده نيروهاى خود را بىهوده مستهلك نسازيم و بدانيم كه گاهى وضع ما آدميان در مقابل حوادث ناملايم روزگاران ، شبيه به دانه هايى است كه در ميان دو سنگ آسيا قرار گرفته است ، لذا خواه ناخواه بايد بپذيريم كه :\r\n\r\nمرد بايد كه در كشاكش دهر\r\nسنگ زيرين آسيا باشد\r\n\r\nموقعى كه به سر گذشت پر تلاطم انسانها در تاريخ بشرى مىنگريم با اين حقيقت روبه رو مىشويم : آن دسته از انسانها در پيش رفت تمدن واقعى و زندگانى منطقى\r\n","description":"","footnote":" ( 1 ) سوره المائدة ، آيهء 3 . . ","page_name":" 385 ","page_number":389},
  {"content":"\r\nموفق بوده‌اند كه با حوادث تلخ و ناگوارىهاى زندگانى بيشتر روبه رو شده‌اند .\r\nناز پروردگان در همهء تاريخ معتكفان آشپز خانه ها بوده‌اند كه ديگران مىكوشيدند و موضوعات مفيدى به دست مىآوردند و به جبار قانونهاى موضوعه يا به جهت پر رويى آشپز خانه نشينها ، مىآوردند و به دست ميخكوب شدگان مطبخ سراها مىدادند .\r\nتعجب در اين است كه اين ناز پروردگان شكم پرور به آن موتورها و رانندگان ماشين تاريخ دستور هم مىدادند به هر حال ، از مجموع ملاحظات روانى و تاريخى انسانها معلوم مىشود كه تنها حادثه شناسى و موقعيت يا بى در فراز و نشيب و راه پر سنگلاخ رويدادها براى موفقيت كافى نبوده ، اگر چه شرط لازم آن بوده است ، بلكه ارادهء آهنين رهروان بوده كه توانسته است در موقع روبه رو شدن با هر يك از گردابهاى خطرناك ، قشرى از گرد و خاك امكان ندارد و هرگز نمىشود كه در مقابل حوادث ناگوار و سخت ، سطح طبيعى روح را افسرده مىسازد بر كنار نمايد . نيروى روانى موفقيت در زندگانى فردى و دسته جمعى ، همواره به دو رشتهء مساوى تقسيم مىشود :\r\nرشتهء يكم - تحريك به پيش رفت و راه باز كردن براى به دست آوردن موقعيت بهتر .\r\nرشتهء دوم - تحريك به خوددارى و مقاومت براى خنثى كردن اضطراب در مقابل رويدادهاى سخت و ناملايم .\r\nهيچ يك از دو رشتهء فوق بدون ديگرى نمىتواند موفقيت انسانى را تضمين نمايد و تقويت هر يك از آن دو بيش از اندازه ، تعادل را مختل ساخته انسان را با شكست مواجه مىسازد\r\n","description":"","footnote":"","page_name":" 386 ","page_number":390},
  {"content":"\r\n\r\n\r\n\r\n( ( 610 ) ) با لئيمان بسته نيكان ز اضطرار\r\nز اضطرار است آدمى مردار خوار\r\n\r\nاين هم يك درد جانكاه كه گاهى راد مردان به دمسازى با تبه كاران مجبور مىشوند\r\nاگر جريانات شئون انسانى چنان بود كه براى به دست آوردن كمالات و مراتب رشد روحى مىبايست متحمل زحمت شوند و تلخىها و ناگواريها را تحمل كنند تا به كمال ايده آل برسند و سپس آن كمال ايده آل تا آخرين نفس بدون مزاحم در وجود آنان پايدار مىماند ، دشوارى زياد وجود نداشت ، ولى واقعيت طور ديگرى است .\r\nمزاحمتها و تضادها و موانعى كه در سر راه بقاى نيكويى و رشد روحى وجود دارد ، به تحمل ناگواريهاى آماده كردن عوامل وجودى نيكويى و رشد روحى نيازمند مىباشد .\r\nنفس انسانى ، شيطان پليد ، انسانهاى پليدتر از شيطان سه ضلع پيوسته هستند كه دايما انسان را در محاصرهء مثلث خود قرار مىدهند .\r\nپليدان و تبه كارانى كه پيرامون عظماى انسانها را مىگرفتند و موجب ناراحتى آنان مىگشتند بر دو نوع بوده‌اند .\r\nنوع يكم - منافقين و فريبكاران :\r\nهمواره دور و بر رهبران و راد مردان را افراد زيادى از فرصت طلبان و كامجويان مىگيرند و اسباب ناراحتى فكرى و روحى آنها مىشوند ، گاهى نيرويى كه براى دفع شر آن تبه كاران فرصت طلب لازم است خيلى بيشتر از نيرويى است كه بايستى به جبههء مخالف رسمى بسيج شود .\r\nمنافقين صدر اول اسلام به هواى ثروت و جاه و نژاد بازى و حتى ادامهء خرافات عقيدتى خود ، با ظواهر آراسته به پيامبر نزديك مىشدند . انتظار فرصتها را\r\n","description":"","footnote":"","page_name":" 387 ","page_number":391},
  {"content":"\r\n\r\nمىكشيدند كه روزى فرا رسد كه بتوانند تحولاتى را كه پيامبر اكرم صلى الله عليه و آله در زندگانى فردى و اجتماعى مردم ايجاد كرده بود ، راكد كرده ، و به عقب بر گردانند .\r\nاينان همان منافقان بودند كه در قرآن مجيد در 37 مورد ، وجود و آثار آنان را در پيرامون پيامبر اكرم گوشزد مىكند . اين گونه افراد در همهء دورانها و پيرامون همهء رهبران الهى و راد مردان وجود داشته‌اند .\r\nنوع دوم - اخلالگران بىهدف :\r\nاينان ظاهر و صورت موافق به عظماى تاريخ نشان نمىدادند و مخالفتى هم كه عنوان مبارزه داشته باشد ابراز نمىكردند ، ولى آنان عظمت مردان بزرگ را درك نمىكردند يا پيش رفت ، بلكه وجود آن عظما را نمىتوانستند تحمل كنند ، چنان كه شب پرگان وصل آفتاب را نمىخواهند .\r\nاگر درست دقت كنيم ، اين گونه مردم ، اخلالگران ناخود آگاهى هستند كه حقيقت عظماى انسانهاى بزرگ ، با روشن شدن تدريجى هدفهايشان ، آنها را به پرتگاه نيستى روانه مىسازد .\r\nكاروان راد مردان در رهگذر خود به سوى آيندهء درخشان ، بسير خود ادامه مىدهد و از وجود اين دو نوع مردم پليد ( منافقين و اخلالگران بىهدف ) جز خاكسترى در بيابان بىسر و ته تاريخشان باقى نمىگذارد . تقابل و مواجههء عظماى بشريت با دو دستهء فوق نيز با نظر به شرايط زمان و محيط بر دو نوع اساسى تقسيم مىگردد :\r\nنوع يكم - مبارزهء مستقيم : هدف فعاليت و حركات انسانهاى بزرگ ريشه كن فساد و جانوران مفسد است كه در هر دوره و محيط ضرورت اولى دارد ، در آن هنگام كه محيط و شرايط اجازه بدهد و انسان بزرگ به مانع قوىتر دچار نشود به تصفيهء پيرامون خود مىپردازد .\r\nاين اصل را در رفتار على عليه السلام با معاويه و خوارج مشاهده كرده‌ايم .\r\nنوع دوم - مبارزهء غير مستقيم : وقتى كه شرايط و عوامل محيط اجازهء\r\n","description":"","footnote":"","page_name":" 388 ","page_number":392},
  {"content":"\r\n\r\nمبارزهء مستقيم را با منافقين و اخلالگران نمىدهد ، لازمه اش ائتلاف مردان بزرگ با پليدان نيست ، بلكه منطق شرايط محيط است كه سكوت و سوختن و ساختن را تجويز مىكند و به اندازهء ارتفاع شرايط نامساعد ، منطق سكوت و سوختن و ساختن به حركت و ناسازگارى و آتش زدن مبدل مىگردد . ظاهر بيت جلال الدين :\r\n\r\n( ( 610 ) ) با لئيمان بسته نيكان ز اضطرار\r\nز اضطرار است آدمى مردار خوار\r\n\r\nهمان سكوت است كه شرايط محيط ايجاب مىكند و مطلبى است متين و صحيح . اين سكوت و سازش همواره با مبارزهء جدى كه در درون انسانهاى بزرگ در باره تبهكاران وجود دارد ، يكى از وظايف پيش روان و عظماى تاريخ است .\r\n\r\n( ( 640 ) ) بندهء يك مرد روشن دل شوى\r\nبه كه بر فرق سر شاهان روى\r\n( ( 641 ) ) از ملوك خاك جز بانگ دهل\r\nتو نخواهى يافت اى پيك سبل\r\n\r\nاز مردان روشن دل نيرو و چراغى فرا راه زندگى بگيريد نه از تورم يافتگان باد حوادث و خاك طبيعت\r\nاز آن موجود خاكى كه حوادث ناخود آگاه و گرد و غبار طبيعت آن را متورم ساخته و به پيش انداخته است ، چه توقع داريد ؟ براى آنان خودى به وجود آمده است كه عناصر اساسيش ضد عقل و قلب آدمى است ، آيا انتظار داريد كه اين خودهاى تورم يافته ، براى شما آن من انسانى را كه عقل سليم و قلب پاك دو بال اساسى آن است بدهند ؟ حتما در طول زندگانى خود بارها اين مضمون را ديده ، يا شنيده‌ايد كه :\r\n\r\nذات نايافته از هستى بخش\r\nكى تواند كه شود هستى بخش\r\nخشك ابرى كه شود ز آب تهى\r\nنايد از وى صفت آب دهى\r\n\r\nاين خود طبيعى پرستان حد و مرزى به تورم و تاخت و تازشان سراغ ندارند\r\n","description":"","footnote":"","page_name":" 389 ","page_number":393},
  {"content":"\r\n\r\nروح انسانى خود را كشته و بىنهايت گرايى آن را غارت كرده و به خود طبيعى سپرده‌اند .\r\nخاك پرستانى هستند كه قلمروى جز خاك و جلوه هايش براى خويش نمىبينند فكر خود را در بارهء آنها زياد به كار نيندازيد و خسته نكنيد ، سر و كار شما با انسان باشد .\r\nروشن دلان راد مرد ، همان شكنجه و سكوت را در مقابل اينان دارند كه وجدان سر خورده در درون يك جنايت كار .\r\nاين يك مطلب عادى است كه براى تفاهم عموم گفته مىشود : اگر حقيقت قضيه را بخواهيد .\r\nوجدان آن چراغى كه از خورشيد عظمت الهى در درون انسانها روشن شده است ، خاموش شدنى نيست . بادهاى توفانى تمايلات اين وجدان را به منبع اصليش بر مىگرداند و از آن منبع بر مىگردد و درون ديگران را روشنتر مىسازد و در عين حال تاريكى سينهء جانوران ضد وجدان را هم به روشن دلان نشان مىدهد .\r\n\r\n( ( 642 ) ) شهريان خود ره زنان نسبت به روح\r\nروستايى كيست ؟ گيج بى فتوح\r\n\r\nمىخواهيد نتيجهء قوانين موضوعهء بشرى و فعاليت رهبرانش را درك كنيد ، دقتى در دو نوع زندگى انسانها بنماييد : شهر نشينانشان راه زنان روح ، روستا نشينانشان گيج و راكد\r\nآفرين بر انديشهء تابناك جلال الدين كه پرده از روى ريا كارىهاى حاشيه نشينان و كف زنان صحنهء رقاصى بشرى برداشته و در حدود هفت صد سال پيش اجبار انسانها را به نوشتن :\r\n« انسان موجود ناشناخته » و « تمدن و دواى آن » و « علل انحطاط تمدن مغرب زمين » كه خود را آقاى مطلق دنيا مىخواند پيش بينى كرده ، به رجز\r\n","description":"","footnote":"","page_name":" 390 ","page_number":394},
  {"content":"\r\nخوانىهايى كه در بارهء اعتلا ، ترقى ، تكامل ، رشد اجتماعى ، تعاون واقعى سروده شده است قلم بطلان مىكشد .\r\nاين جنگهاى خانمان سوز كه در هر چند سال زبانه مىكشد و دودمانها را به خاكستر مبدل مىسازد ، از كجا است ؟ :\r\nاز ره زنان ارواح آدميان .\r\nسلب اختيار از همهء افراد بشرى و سپردن آن به دست عدهء معدودى كه هواى پشت ميز فاصله ميان آنها و انسانها را تا بىنهايت باز كرده است ، از كجا است ؟ :\r\nاز ره زنان ارواح آدميان .\r\nتاراج زحمات زحمتكشان دنيا و بىارزش ساختن كار و كوشش انسانها و با ارزش نشان دادن ضد ارزشها از كيست ؟ :\r\nاز ره زنان ارواح آدميان .\r\nايجاد تقاضاهاى مصنوعى و فريبنده براى عرضهء كالاهاى ضد بشرى از كيست ؟ آن هم :\r\nاز ره زنان ارواح آدميان .\r\nقرنها است كه بحث از ستواين و سيته و ميليونها تن كاغذ سفيد و بىگناه را در كتابخانه شهر نشينان روى هم انباشته و صدها هزار مأمور و كارمند از نتيجهء زحمتكشان دنيا حقوق مىبرند ، تا آن كتابها را از آفت موريانه و گرد و غبار و تابش بيش از اندازهء خورشيد مصون بدارند ، مبادا لكهء ناچيزى به دامان آن كتابها بنشيند و تمدن انسانى به يك باره سر نگون گردد راستى عقل و خرد هم خوب چيزى است . ميليونها ، بلكه كه مىداند ، شايد هم ميلياردها نسخهء بهبودى از بيمارى راه زنى ارواح در روى اين كرهء خاكى متراكم شده است ، كسى نيست كه به طور جدى بپرسد :\r\nآقايان عزيز نكند همين نسخه ها است كه كرهء خاكى ما را به بيمارستان رو باز و متحرك و آرايش شده مبدل ساخته است ؟\r\n","description":"","footnote":"","page_name":" 391 ","page_number":395},
  {"content":"\r\nبراى تعليم هموار كردن راه براى ارواح آدميان ، بيش از چند كتاب در هر قرن مورد احتياج نيست ، شما با نوشتن اين كتابها داستان آن دو دوست را به ياد مىآوريد كه يكى از آن دو به ديگرى رسيد و گفت قضيه‌اى دارم مىخواهم بگويم ، دوستش گفت بفرما .\r\nگفت : فلان كس باغى خريده است ، مخاطب گفت : مبارك است .\r\nخبر دهنده تاكيد مىكند و مىگويد : باور كنيد شوخى نمىكنم ، راست مىگويم به طور قطع بدانيد كه فلان كس باغى خريده است ، عجيب است ها شما باور نمىكنيد سوگند به خدا و قسم به پيغمبر كه آن شخص كه مىگويم ، باغى خريده است . مخاطب گفت : دوست عزيزم وقتى كه قضيه را گفتى ، فورا باور كردم و گفتم : انسانى است كه خبرى مىدهد ، اگر قضيه واقعيت نداشت ، قانون انسانيت حكم مىكند كه آدمى مغزش را به خلاف واقع به كار نيندازد و زبانش را هم تابع مغز خود بداند وقتى كه تاكيد كردى و به من توصيه نمودى كه به طور قطع قضيه را بپذيرم به ترديد افتادم ، وقتى كه نوبت به سوگند رسيد يقين پيدا كردم كه دروغ مىگويى توصيه به يقين و سوگند و قسم به لزوم هموار ساختن راه براى ارواح آدميان به طور اغلب از همان ره زنان ارواح آدميان بوده است ، نه از پيامبران و عظماى واقعى بشريت كه هميشه حقيقت را مىگويند و پياده كردنش را دنبال مىكنند . اجتماعات و احزاب زمام امور را فردى يا دسته جمعى به عهده مىگيرند و در دورهء اول و شروع كار يك روح در چند بدن هستند اما همين كه ايده ئولوژى به طور ناقص يا كامل پياده شد ، بلكه گاهى پيش از شكفتن غنچهء ايده ئولوژى ، ارواح متحد متلاشى مىشوند و در همان بدنهاى مختلف اگر در مجمعى بنشينند ، گرگهايى مىشوند كه مراقب يكديگر مىباشند كه مبادا پاچهء همديگر را بگيرند اينان هم قسمتى از شهر نشينان هستند كه ارسطوها و افلاطونها و سن سيمونها را تكيه گاه خود قرار مىدهند ، بالاتر از اينها ، همان شهر نشينان راه زن براى تيز كردن اسلحهء راه زنى\r\n","description":"","footnote":"","page_name":" 392 ","page_number":396},
  {"content":"\r\n\r\nخود ، خدا و پيامبر و كتب آسمانى را هم تكيه گاه قرار مىدهند .\r\nمىدانيد ، خنده آورترين نمايش نامهء بشرى كدامست ؟ موقعى است كه يك راه زن روح مىخواهد كاغذى به دست بگيرد و چنگيز و ماكياولى را فحش و ناسزا بگويد\r\n\r\n( ( 645 ) ) آن كمان و تير اندر دست او\r\nگرگ را جويان همه شب سو به سو\r\n( ( 646 ) ) گرگ به روى خود مسلط چون شرر\r\nگرگ جويان و ز گرگ او بىخبر\r\n( ( 647 ) ) هر پشه هر كيك چون گرگ و دده\r\nاندر آن ويرانه شان زخمى زده\r\n( ( 648 ) ) فرصت آن پشه راندن هم نبود\r\nاز نهيب حملهء گرگ عنود\r\n\r\nآن جا كه گرگى به دست ميش سلاح مىدهد كه مراقب گرگ باش ، اگر گرگ را ديدى او را بكش\r\nدر چهار بيت فوق چند مطلب را جلال الدين متذكر مىشود كه همهء آنها قابل اهميت است :\r\n1 - گرگهايى در جوامع بشرى وجود دارند كه بانسانها مسلطاند ، مانند مسلط بودن گرگ به ميش .\r\n2 - اين تسلط انواع گوناگونى دارد كه حتى مىتواند به شكل دفاع از ضعيف جلوه نمايد و در حقيقت دفاع از خود آن گرگها است .\r\n3 - ميشهاى آدميان غالبا ناخود آگاهانه تحت سلطهء گرگها قرار مىگيرند و آنها را آن چنان به موقعيت ميش بودن خود مشغول مىدارند و به قول جلال الدين پشه و مگس و مور و مار بر آنها مسلط مىكنند كه نه فرصتى براى درك علت\r\n","description":"","footnote":"","page_name":" 393 ","page_number":397},
  {"content":"\r\n\r\nميش بودن خود پيدا مىكنند و نه مىتوانند چنگال خونين گرگها را از سينه و گلوى خود بيرون كنند .\r\nواقعيات جاريه در تاريخ انسانها همين است ، نهايت امر اين است كه ما به چند نفر ماكياولى نيازمنديم كه مقدارى هم با صراحت بيشتر صحبت كنند و نمايش نامه رسمى انسانها را كه مطالب فوق عناصر اصلى آن است براى همه قابل درك بسازند .\r\n\r\nآن كه داند نيم شب خر كرّه را\r\nچون نداند يار را روز لقا ؟\r\n\r\nهشيارى انسان را به بينيد كه صداى باد كره خر خود را از ميان صدها باد در نيمهء شب با وجود رعد و باران تشخيص مىدهد ، اما نمىتواند جمال يار خود را كه عمرى با او زيسته است بشناسد\r\nبشر كودن نيست ، احمق هم نيست ، از هوش محروم نيست ، قدرت تشخيص را هم به خوبى دارا است ، عقل و خرد هم دارد و مىتواند عالىترين وجدان را در درون خود به پروراند و به طور كلى او انسان است و بهر موضوعى كه با اهميت حياتى وارد شود و قواى دماغى خود را در بارهء آن متمركز بسازد ، به حد لازم و كافى آن موضوع را خواهد شناخت و آن را مورد بهره بردارى خود قرار خواهد داد . يك درجهء ديگر صريح بگوييم : موجوديت انسانى آن عظمت را دارد كه در هر موضوعى اگر به طور لازم و كافى فرو رود ، طولى نخواهد كشيد كه آن موضوع به عنوان جزئى از موجوديت او در خواهد آمد .\r\nاين خاصيت عظماى روانى مخصوص به يك جامعه و نژاد و دورانى نيست . اين همان خاصيت شگرف جهان يا بى است كه خداوند بزرگ به انسانها عنايت فرموده است . آرى انسان مىتواند جهان را دريابد و جهانى بسازد ، اگر چه با گسترش دادن به يك موضوع جزئى بوده باشد .\r\n","description":"","footnote":"","page_name":" 394 ","page_number":398},
  {"content":"\r\nاين انسان به قول جلال الدين آن قدر پست مىشود كه :\r\n\r\nآدمى كاو مىنگنجد در جهان\r\nدر سر خارى همىگردد نهان\r\n\r\nيا چنان كه در ابيات مورد تحليل مىگويد :\r\n\r\n« در سه تاريكى شناسد باد خر »\r\n\r\nآن ذات با عظمت كوچك مىشود و كوچك مىشود و تمام كمال بىنهايت خود را در تشخيص اقسام باد خر مستهلك مىسازد كه نه هم سنخ او است و نه وابستگى به حيات او دارد و نه لذتى در او ايجاد مىكند ، اما آشكارترين و زيباترين و با اهميت موضوع را كه با هستى او سر و كار دارد درك نمىكند و نمىشناسد . هنگامى كه به او مىگويى : روح تو چيست ؟ ديده گانش زمين و آسمان را مىگردد و مىگويد : چه ؟ چه گفتى ؟ آرى فهميدم ، عموى من هم اسمش نوح بود ، كوتاه قد و موهاى مشكى داشت نكند با حاج روح الله ريش سفيد كوچهء ما هم آشنايى دارى ؟ راستى هم آدم درستى است به او مىگويى : من چيست ؟ مىگويد : من سالها است كه ما با يك من و نيم من و يك چارك كارى نداريم ، كيلو و نيم كيلو تا يك گرم را مىشناسيم انديشه دارى ؟ انديشه درست است ، درست است ، ما وقتى كه با قطار به اهواز مىرفتيم از انديمشك عبور كرديم اى زمامداران اى رهبران اى مربيان شما را به آن خدا سوگند مىدهم كه اگر نامش را هم به زبان نياوريد در اعماق قلبتان او را مىشناسيد . شما را سوگند به آن احتمال مىدهيم كه موضوعش خدا است و در مغز شما در ميان هزاران احتمال چشمك مىزند ، نگذاريد روح بىنهايت جو و جهان ياب انسانها در تشخيص و تحقيق و پذيرش باد كره خرها مستهلك شود ، شما مىدانيد كه :\r\n\r\nدير و زود اين شكل و شخص نازنين\r\nخاك خواهد گشتن و خاكش غبار\r\n\r\nشما مىدانيد كه خودتان از بين خواهيد رفت و سايه هايى از موجوديت خود را در وجدان حساس تاريخ به جاى خواهيد گذاشت ، براى آن كه اين سايه ها موجب\r\n","description":"","footnote":"","page_name":" 395 ","page_number":399},
  {"content":"\r\n\r\nتنفر و لعنت به موجوديت ابدى شما نشود ، نگذاريد با پانزده ميليارد رابطهء الكتريكى مغز انسانها در راه تشخيص و بهره بردارى از موضوعاتى تلف شود كه بىارزشتر از آنند كه حيات انسانى با آن سرمايهء كلان براى آنها به وجود آمده باشد .\r\n\r\n( ( 699 ) ) تو چو خود را گيج و بىخود كرده اى\r\nخون زر كو ؟ خون ما را خورده اى\r\n\r\nاين مدعيان نابكار كه خود را واله و مست حق و حقيقت نشان مىدهند نه تنها مست و واله حق و حقيقت نيستند ، بلكه مستى آنان از باده نوشى هم نمىباشد ، آنان را خون مردم مست كرده و به عربده وادارشان كرده است\r\nمضمون بسيار عالى و ارزنده ايست كه جلال الدين متذكر شده است ، در ابيات پيش از بيت فوق ، مىگويد : اينان مست و واله خدا نيستند ، دروغ مىگويند و ساده لوحان را مىفريبند ، در بيت فوق مىگويد : اينان مست باده‌اى كه از عصارهء انگور به دست مىآيد نيز نمىباشند .\r\nاين يك معصيت شخصى است و مرتكبش با عقل و خرد خود مبارزه مىكند . بلكه مستى اينان ناشى از خون آشامى است كه در زندگانى براى خود بر گزيده‌اند . اظهار مستى مىكنند تا اثبات كنند كه در راه حق و حقيقت آن چنان خود را از دست داده‌اند كه حتى خودى هم نمىشناسند اين تظاهر به عشق و مستى ، آدميان بىنوا را به تسليم بيشتر وادار مىسازد و وسيلهء مستى از خونخوارى آنها را هر چه بيشتر فراهم مىكند .\r\nآنان مست حق و حقيقت نيستند . جهالت و بد بختى و تسليم مطلق انسانها را مىخواهند .\r\nآنان مستى روباه منش خود را دامى در سر راه ساده دلان گسترده و پس از بدام انداختن آنها به اظهار مستى و بىخودى بيشتر مىپردازند ، تا خون زيادترى براى\r\n","description":"","footnote":"","page_name":" 396 ","page_number":400},
  {"content":"\r\n\r\nلبريز كردن خمها و پياله هاى خود تهيه كنند .\r\nتفسير ابيات\r\nپس از يك ماه سر گردانى در بيابانها و بىنوايى در حالى كه چار پايانشان از بىعلفى فرسوده گشته بود به ده رسيدند . همين كه روستايى بد نيت خواجهء شهرى و فرزندانش را ديد ، شروع كرد به چنين و چنان كردن . روستايى روى از آنها در روز روشن پنهان مىكرد كه مبادا او را بشناسند و خواهش كنند كه آن ميهمانان بىنوا را بباغ راه بدهد [ و بعقيدهء روستايى پوز نحسشان را به ميوه جات باغ دراز كنند 
  ] چه رويى روى پر از زرق و ريا و شر كه خدا از مسلمانان دور و مخفى كناد .\r\nبلى ، در دنيا روىهايى وجود دارد كه شياطين مانند مگس بر سرشان نشسته صداى زنگوله هاى خود را به دور نشان طنين انداز مىكنند .\r\nهنگامى كه به آن روهاى نحس بنگرى آن شياطين مانند مگس به حركت و جنبش در مىآيند و هجوم به سوى تو مىآورند . يا از آن صورتهاى شوم و پر شر دور شو تا چشمانت به آنها نيفتد ، يا اگر ديدى روحت را در مقابل آنها شكوفان مساز و مخند همين صورتهاى پليد است كه خداوند مىفرمايد : به پيشانى آنها دست رد خواهيم كوبيد .\r\nشهرى و فرزندانش خانهء روستايى را پيدا كرده ، مانند خويش و قوم به سوى در خانه اش شتافتند . [ با چه وضعى روبه رو گشتند ؟ 
  ] وقتى به در خانه رسيدند ، روستايى ديو صفت در خانهء خود را بسته بود شهرى بىچاره از اين وضع ناجوانمردانه و منحرف مانند ديوانه ها عقل از سرش پريد . [ اما چاره چيست ؟ چه مىتوان كرد ؟ 
  ] جاى خشونت و عصبانيت نبود . وقتى كه يك انسان بچاه تاريك و عميق حوادث ناگوار سر نگون شود ، دست و پاچه شدن و خشونت بر گرفتارى او مىافزايد پنج روز تمام شهرى بىچاره با فرزندانش جلو در روستايى بهت زده و افسرده توقف كردند ، سرماى شبها و گرماى روزها ، روزگار آنان را تيره و تار ساخت .\r\n","description":"","footnote":"","page_name":" 397 ","page_number":401},
  {"content":"\r\nتوقف شهرى با فرزندانش در مقابل در روستايى نه از غفلت و نادانى بود و نه از نفهمى ، بلكه روى همان اصل اضطرار بود كه راد مردان را به همنشينى با تبه كاران وادار مىكند و گرسنه را به خوردن لاشهء پليد .\r\nهر روز و شب كه روستايى از خانه بيرون مىآمد يا به خانه بر مىگشت ، شهرى بىنوا با احترام به او سلام مىكرد و خود را معرفى مىنمود .\r\nروستايى با تمام پر رويى مىگفت : باشد كه تو فلان كسى ، به من چه ربط دارد كه تو آدم پليدى يا دمساز مردان پاكى . [ دست از سر من بردار و بگذار به حال خود باشم 
  ] من روز و شب در كارگاه صنع الهى مبهوت و حيرانم من نمىتوانم توجهى به تو داشته باشم من حتى آگاهى از خويشتن هم ندارم به طور كلى من از هستى اثرى به مقدار سر مويى هم نمىبينم . سرتاسر هوش من آگاهى از غير حق ندارد دل من چيزى به جز الله نمىشناسد .\r\nبىنوا شهرى فلك زده ، مىگويد : اين روز تيرهء من برستاخيز مىماند كه انسان از برادرش فرار مىكند .\r\nدوباره ، سه باره بىنوا شهرى توضيح مىداد كه من همان شخصم كه تو غذاها از سفرهء من خورده‌اى ، فراموش كرده‌اى كه در فلان روز چه متاع پر ارزشى براى تو خريدم و تحفه دادم ؟ مگر ما با يكديگر الفت و اجتماع نداشتيم مگر ساليان دراز مهمان من نبودى ؟ مگر از احسان بىكران من برخوردار نگشتى ؟ راز مهر و محبت ما به هيچ كس پوشيده نيست ، گلوى تو كه ساليان دراز نعمتهاى گوناگون مرا بلعيده است ، همسايهء روى تست . روى انسانى بايستى با لذت بردن ذايقه از خوردنى و فرو دادن گلو آن خوردنى را ، شرم و حيايى داشته باشد .\r\n[ روستايى حتى در مقابل گفته هاى شهرى بانديشه هم فرو نمىرفت ، تحول روانى و فكرى هم در خود راه نمىداد 
  ] مىگفت : اين خرافات و مزخرفات را كنار بگذار ، من نه تو را نمىشناسم ، نه نامت به گوشم آشنا است و نه از وطن و ديارت اطلاعى دارم\r\n","description":"","footnote":"","page_name":" 398 ","page_number":402},
  {"content":"\r\nشب پنجم غرش ابرهاى متراكم در فضا طنين انداخت و باد و باران خود آسمان را هم به شگفتى وادار ساخت .\r\nحادثه‌اى چنين تلخ و ناگوار ، كارد بران خود را تا استخوان شهرى بىچاره فرو برد ، حلقه بر در خانهء روستايى زد و گفت : آقا را بخوانيد بيايد ، تقاضايى داريم روستايى سر از در بيرون آورده مىگويد : آقاى عزيز جان پدر چه مىخواهى ؟ خواجهء شهرى مىگويد : من حقوق زيادى به گردن تو دارم ، همهء آنها را ناديده مىگيرم ، من و فرزندان و همسرم در اين پنج شب مشقت و ناراحتى پنج ساله را متحمل شده‌ايم ، ما در اين سرما و گرما مشغول جان كندن هستيم ، چرا اين قدر جور و جفا براى ما روا مىدارى ؟ ظلم و تعدى از خويش و دوست تلختر و جان گزاتر از بيگانگان است ، زيرا دوست و خويش هرگز احتمال نمىدهد كه يار و پيوستهء خويشاوندى در باره اش بد انديش و ستمكار باشد . وضع روانى پديده عادت بسيار ريشه دار است ، وقتى كه خلاف آن را مىبيند به شدت ناراحت مىشود ، زيرا ناگوارىهاى بشرى اغلب ناشى از شكستن و مختل شدن عادتهايى است كه بشر با آن خو گرفته است .\r\nاگر اى حق ناشناس نامهربان خونم را بريزى حلالت مىكنم ، اما حالا كه كشتن ما بر تو شايسته مىنمايد براى نجات دادن ما [ حد اقل زندگى 
  ] در راه خدا و براى توشهء آخرت گوشه‌اى از خانه ات را در اختيار ما بگذار ، باشد كه امشب كشتى شكستهء خود را از گرداب مهمان نوازى تو به ساحل بامداد برسانيم .\r\n[ روستايى سر مىجنبانيد و چشمهايش را در آسمان و زمين و هيكل شهرى بىنوا به جولان انداخت و رو به طرف باغ نموده با دستش انتهاى باغ را به شهرى نشان داد كه برود و در آن جا بايستد و مراقب درندگان شود ، اگر گرگى آمد ، فورا آن را از پاى در آورد .\r\nاگر ميل كار و خدمت دارى ، برو همان گوشه ، كار باغبان را انجام بده و الا خواهشمندم بفرماييد به هر جا كه مىخواهيد برويد [ شهرى در آن شب پر حادثهء تلخ پيش نهاد روستايى را پذيرفته 
  ] - مىگويد - من آمادهء خدمتم ، تو جايى به من بده و\r\n","description":"","footnote":"","page_name":" 399 ","page_number":403},
  {"content":"\r\nآن تير و كمان را هم كه مىگويى به من بسپار ، شب را نمىخوابم و درختان انگور تو را پاسبانى خواهم كرد و اگر سر و كلهء گرگ پيدا شود با تير از پايش در خواهم آورد . براى خدا اى آدم دو دل مگذار امشب باران از بالا و گل از زير پا زندگىام را تيره و تار بسازد .\r\nروستايى گوشهء باغ را خالى كرد و شهرى در آن جاى تنگ با عيال و فرزندانش مانند ملخها به روى همديگر سوار مىگشتند .\r\nهمهء لحظات و دقايق شب را تا صبح خدا خدا مىگفتند و به سزاوار بودن خود به آن مصيبت اعتراف مىكردند .\r\nآرى اين است سزاى كسى كه با مردم پست همنشين گردد و با نامردان از روى جوانمردى به پيوندد .\r\nاين است سزاى كسى كه با طمع خام ، خدمت خاك پاى راد مردان را ترك كند . ليسيدن خاك پاى پاكان اولاد آدم و در و ديوارشان بهتر است از مردم عامى و گلزار و بوستانشان . اگر غلام حلقه به گوش يك مرد روشن دل شوى ، بهتر از آن است كه بر تارك شاهان بنشينى .\r\nاى پيك راه خدا اين پادشاهان كه از خاك بر آمده و در روى خاك مىغلطند و خاك مىخورند و خاك مىخورند جز بانگ دهل چيز ديگرى نيستند .\r\nاين شهريان به اصطلاح اجتماع ديده و تمدن يافته چه موجوداتى هستند كه روستاييان چه باشند .\r\nشهريان ره زنان روح يكديگر ، روستاييان گيج و راكدند . آرى اين است سزاى كسى كه بانگ غول را مىشنود و بدون مراجعه به عقل و خرد به دنبالش حركت مىكند ، پس از اين يافتن پشيمانى حتى از اعماق قلب چه سودى خواهد داشت .\r\nشهرى بىنوا تير و كمان به دست ، همه شب را در جستجوى گرگ به اين سو و آن سو مىرفت .\r\n","description":"","footnote":"","page_name":" 400 ","page_number":404},
  {"content":"\r\nآن بىچاره غافل كه خود اسير و گرفتار گرگ بود ، دنبال گرگ مىگشت [ عيال و فرزندان آن بىچاره در چه حال بودند ؟ بدان جهت كه وضع روانى آنها گرگ زده بود ، لذا 
  ] - هر پشه و كيكى براى آنان مانند گرگى بود كه هر لحظه جراحتى به آنان وارد مىساخت ، آن حالت گرگ زدگى امان نمىداد كه آن پشه ها و حشرات را از خود دور نمايند . ناگهان حيوانى شبيه به گرگ از فراز تپه‌اى نمودار شد ، شهرى كمان كشيده و تيرى به سوى آن حيوان پرتاب كرد و حيوان به زمين در غلطيد ، در موقع افتادن بادى از حيوان در آمد ، [ گويا باد صداى بلند داشت 
  ] كه روستايى را به هاى هوى و اضطراب انداخت ، نزد شهرى آمد و گفت : ناجوانمرد ، اين حيوان را كه زدى كره خر من است شهرى گفت : نه آقاى روستايى ، اشتباه مىكنى ، اين همان گرگ اهريمن است كه مىبايست از پايش در آوريم .\r\nدقت كن ، تمام شكل گرگى در آن آشكار است ، اين همان گرگ است كه زده‌ام . روستايى مىگويد : نه ، تو دروغ مىگويى ، بادى را كه از آن حيوان در آمده است آن چنان مىشناسم كه آب را از مىمىتوانم تشخيص بدهم .\r\nتو اى شهرى بد بخت كرهء خرم را در اين باغ كشته‌اى ، دل تو از اين گرفتگى هرگز به انبساط و گشايش تبديل نگردد .\r\nشهرى مىگويد : اى روستايى بيشتر تفتيش كن ، حالا شب است ، در تاريكى مشخصات اشياء از بيننده پوشيده مىشود ، تاريكى شب اشياء را غلط نشان مىدهد ، در هنگام شب هر كسى ديدهء واقع بين ندارد ، به اضافه تاريكى كه شب دارا مىباشد ، مخصوصاً ابر و باران زياد هم امشب وجود دارد ، اين سه تاريكى بيشتر انسان را به اشتباه دچار مىسازد .\r\nروستايى مىگويد : [ اين حرف چيست ؟ معرفت بازى نكن 
  ] من در همين شب تاريك باد كره خر خودم را مانند روز روشن تشخيص مىدهم . [ چشمهايت را بمال و طرفت را بشناس سه تاريكى كه چيزى نيست 
  ] اگر بيست نوع باد با صداهاى مختلف و بوهاى گوناگون در فضا منتشر شود ، من باد كره خر خودم را مانند مسافرى كه زاد و توشه خود را\r\n","description":"","footnote":"","page_name":" 401 ","page_number":405},
  {"content":"\r\nدر ميان صدها زاد و توشهء مسافران مىشناسد تشخيص مىدهم .\r\nوقتى كه خواجهء شهرى اين همه رجز خوانى روستايى را در بارهء قدرت درك و تشخيص و هوش و حافظهء شنيد ، گريبان روستايى را گرفته گفت :\r\nاى احمق طرار گيج شده‌اى ؟ مثل اين كه بنگ و افيون را با هم كشيده‌اى تو در سه تاريكى باد كره خرت را مىشناسى ، مرا نمىشناسى تو كه در تاريكى نيم شب كره خر و بادش را تشخيص مىدهى ، چطور ممكن است نتوانى يار ديرينه ات را در روز ديدار بشناسى خويشتن را به عرفا نگرى و تحير در الوهيت منسوب مىدارى و خاك به ديده گان مردان عدالت و انصاف مىپاشى مىگويى : من حتى از خويشتن هم آگاه نيستم ، دل من گنجايش ما سوى الله را ندارد دل من خانه الله است و بس آن گاه كلاه شرعى به كارهاى ناشايست خود درست كرده مىگويى : من آن قدر واله و حيرانم كه آن چه را كه ديروز خورده‌ام امروز فراموش كرده‌ام ، فقط شادى من در تحير و بهت است ، پس من عقل و جنون خود را به خدا پيوسته‌ام ، لذا مرا از تكاليف معمولى معذور بداريد ، چنان كه اگر چنين شخصى مسكرات را بخورد ، شرع مقدس او را معذور مىدارد ، اين قانون الهى است كه طلاق و خريد و فروش آدم مست و بنگ كشيده صحيح نيست ، زيرا او مانند كودكى است كه از تكليف معاف است آن مستى كه از بوى خداى يكتا در روح انسانى ايجاد مىشود ، صد خم مىهم نمىتواند آن مستى را در مغز انسانى به وجود بياورد . چنين شخصى مانند اسب ساقط و دست و پا است كه نمىتواند بار تكليف را بكشد .\r\nكدامين عاقل است كه در دنيا به پشت كرهء خر نوزاد بارى بگذارد ، يا درس\r\n","description":"","footnote":"","page_name":" 402 ","page_number":406},
  {"content":"\r\nپارسايى به شيطان بدهد . ( 1 ) \r\nاين يك قانون ثابت است كه وقتى موجودى لنگ شد ، بار را از او بر مىدارند ، چنان كه خدا فرموده است : براى نابينا حكم مشقت بار وضع نشده است .\r\nمن به موجوديت خودم نابينا و از عنايت خداوند بينا گشته‌ام ، من از كم و زياد معافم تو با اين هاى هوى مستان ابديت ، لاف درويشى و ناخود آگاهى مىزنى مىگويى من زمين را از آسمان تشخيص نمىدهم ، حكمت و غيرت خداوندى تو را آزمايش كرد و باد كره خرى رسوايت ساخت ، با اين آزمايش ، ادعاى تو را كه مىگفتى :\r\n\r\nاز خودى خود ندارم هم خبر\r\nنيست از هستى سر مويم اثر\r\n\r\nباطل نموده اثبات كرد كه تو در لجن زار هستى حيوانى غوطه ورى . آرى ، خدا مردم شياد را بدينسان رسوا مىكند و شكار رميده را به دام مىاندازد .\r\nاى دوست هر كس كه ادعاى تقرب به بارگاه الهى نمايد ، صدها هزار آزمايش به سراغش خواهد آمد .\r\nاگر مردم عامى و ساده لوح راه و رسم امتحان كردن او را نشناسند ، مردم خردمند و ورزيده‌اى وجود دارند كه بالاخره نشان او را پيدا خواهند كرد .\r\nكسى كه ادعاى دوزندگى نمايد ، شاه پارچهء اطلسى پيش او مىاندازد و مىگويد اين پارچه را بردار و جبهء فراخى براى من بدوز ، اين آزمايش دو شاخ نهانى او را آشكار مىسازد .\r\nاگر حوادث دنيا در ناملايمات ، مردم را امتحان نمىكرد ، هر انسان بد كاره‌اى مىگفت : من در روز پيكار رستم دلاورى هستم . فرض كنيم كه آدم بد كار سست عنصر زره جنگى به تن كند ، او با ديدن ناچيزترين زخم مانند اسيران زبون خواهد گشت .\r\n","description":"","footnote":" ( 1 ) در بيت مورد تفسير بو مرة به كار رفته است ، ابو مره كنيهء شيطان است . ناصر خسرو در يكى از ابياتش چنين گفته است :\r\nوين گاوان را به سوى او خواندن * اين است هميشه كار بو مره\r\nفرهنگ فارسى - بخش دوم ، تركيبات خارجى ، ص 54 محمد معين . . ","page_name":" 403 ","page_number":407},
  {"content":"\r\nآنان كه مست بادهء انگورند ، از وزش نسيم سحرى بيدار مىشوند ، اما مردان خدا كه از بادهء طهور الهى مست شده‌اند از نفخ صور هم به خود نخواهند آمد بادهء حق و حقيقت راست است و دروغى ندارد ، اما تو اى سالوس مزور مست بادهء الهى نخورده‌اى بلكه :\r\n\r\n« دوغ خوردى دوغ خوردى دوغ دوغ . »\r\n\r\nخودت را به صورت جنيد و بايزيد در آورده و مىگويى : من بقدرى از خود بىخود شده‌ام كه نمىتوانم تبر را از كليد باز شناسم [ بسيار خوب ، فرض كنيم : مردم نمىتوانند اين ادعاى تو را باطل كنند ، ولى تو هرگز پست فطرتى و كاهلى و خشم و طمع خود را نمىتوانى با شيادى و مكر پردازى مخفى نمايى 
  ] .\r\nقيافه منصور حلاج به خود گرفته ، آن گاه آتش به پنبهء ياران الهى مىزنى مىگويى : من عمر را از ابو لهب نمىتوانم تشخيص بدهم ، اما باد كرهء خرم را در نيم شب مىشناسم خرتر از تو آن خر است كه اين ادعاها و ياوه گويىها را از تو باور نموده ، خود را براى تو كر و كور بسازد .\r\nخود را از رهروان مىشمارى ؟ تو خود راه زن رهروان كوى حق و حقيقتى . اين قدر خود را مسخره مكن ، بس است ، خود را از زنجير شيادى نجات بده و به قلمرو عقل گام بگذار و بدان كه بال و پر مجازى راهى به عالم اعلا ندارد .\r\nتو كه عاشق شيطان سيه روزى ، چگونه خود را عاشق خدا قلمداد مىكنى عاشق و معشوق را در روز رستاخيز دو به دو به هم پيوسته و به عرصهء قيامت مىآورند . [ در آن روز معلوم مىشود كه تو عاشق چه كسى بوده‌اى 
  ] تو اى نابخرد نابكار اين مستى و گيجى و بىخودى كه در خود ايجاد كرده‌اى ، در حقيقت از خون انگور نيست ، بلكه خون مردم است كه ديوانه كرده است .\r\nتو مىگويى : برو ، از من دور شو ، من تو را نمىشناسم ، من عاشقى هستم كه خود را باخته‌ام ، من همان بهلول عاقل ديوانه نما هستم .\r\nتو در عالم پندار غوطه ور شده و گمان مىكنى به تقرب حق جل و علا رسيده اى\r\n","description":"","footnote":"","page_name":" 404 ","page_number":408},
  {"content":"\r\nدر حالى كه هيچ نشانى از اين تقرب در تو ديده نمىشود ، تو حتى مانند آن طبق كش هم نيستى كه از طبقى كه روى سر گذاشته است با خبر است . مگر نمىبينى كه تقرب اولياء الله به خدا صدها كرامت و كار و نتيجه دارد ؟ آهن در دست حضرت داود موم مىشود در صورتى كه موم در دست تو تبه كار به آهن مبدل مىگردد .\r\nرابطهء مخلوق با خالق و روزى خوارى مردم چيز همگانى است ، اما اولياء الله از قرب عشق و وحى برخوردارند .\r\nحقيقت را ، تقرب كه شنيده‌اى انواع گوناگونى دارد . خورشيد را مىبينى كه به همه چيز مىتابد ، به كوهساران و معادن طلا هم پرتو افكنى مىكند ، ولى تأثر طلا از خورشيد دلالت دارد به اين كه طلا رابطه و پيوستگى ديگرى با معدن دارد كه ميان خورشيد و درخت بيد وجود ندارد ، شاخه هاى خشك و تر همه در مقابل آفتاب قرار گرفته‌اند ، ولى پيوستگى شاخه تر و تازه با آفتاب كجا و رابطهء شاخهء خشك با آفتاب كجا ؟ شاخهء تر و با طراوت به جهت تقرب به خورشيد ميوه ها مىآورد ، اما آيا نزديكى شاخهء خشك با آفتاب نتيجه‌اى جز زودتر خشك شدن آن شاخه چيز ديگرى به وجود مىآورد ؟ اى نابخرد دون صفت آن چنان مستى به خود راه مده كه اگر هشيار شوى ، پشيمان گردى ، بلكه خود را از دستهء آن مستان قرار بده كه پس از باده نوشى ، عقول ورزيدهء خردمندان عالم به آنها حسرت و رشك مىبرند .\r\nاى پست صفت زبون چرا مانند بعضى از گربه هاى ناتوان به شكار موش پير مىروى ، اگر واقعاً از بادهء محبت الهى شير گير شده‌اى ، برو به شكار شيران عالم . اى خيال پرداز پندار پرور كه همواره از خيالات و توهمات جز هيچ چيزى نخورده مانند مستان و دلباختگان حق و حقيقت قيافهء اشتغال به خود مگير . موقعى كه راه مىروى خود را به اين سو و به آن سو مىاندازى كه من هم مستم ، تو همان نابخردى كه در لجنزار اين سوى طبيعت غوطه ور شده و شايستگى ورود به آن سو را ندارى . اگر واقعاً به آن سوى عالم ماده راه يافتى آن گاه مىتوانى سر به اين طرف و آن طرف بيفشانى .\r\n","description":"","footnote":"","page_name":" 405 ","page_number":409},
  {"content":"\r\nتو با اين پليدى ميخكوب شدهء جهان جانورانى ، بىهوده ياوه سرايى مكن وقتى كه حقيقتاً حال مرگ ندارى ، از نمايش دادن جان كندنهاى هرزه دست بردار .\r\nآن خضر جان اولياء الله كه از اجل و مرگ بيمى به خود راه نمىدهد ، شايستهء آن است كه از شدت اشتغال به خدا و درك رابطهء خويش با خدا ، مخلوقات را نشناسد . تو كام خود را از توهمهاى باطل شيرين مىكنى ، آن قدر در خيك خالى جانت باد مىدمى كه پرش مىكنى ، براى خالى كردن خيك پر باد تو فقط فرو كردن يك سر سوزن كافى است . خدا كند كه بدن انسان غافل با چنين بادها فربه نشود .\r\nوسيلهء شناورى تو در اقيانوس هستى كوزه هايى است كه از برف ساخته‌اى ، برف ناچيز در مقابل آب چه مقاومتى مىتواند داشته باشد ؟\r\n","description":"","footnote":"","page_name":" 406 ","page_number":410},
  {"content":"\r\n\r\n\r\nافتادن شغال در خم رنگ و رنگين شدن و دعوى طاوس كردن ميان شغالان\r\n\r\n( ( 721 ) ) آن شغالك رفت اندر خم رنگ\r\nاندر آن خم كرد يك ساعت درنگ\r\n( ( 722 ) ) پس بر آمد پوستش رنگين شده\r\nكه منم طاوس عليين شده\r\n( ( 723 ) ) پشم رنگين رونق خوش يافته\r\nز آفتاب آن رنگها بر تافته\r\n( ( 724 ) ) ديد خود را سرخ و سبز و فور و زرد\r\nخويشتن را بر شغالان عرضه كرد\r\n( ( 725 ) ) جمله گفتند اى شغالك حال چيست\r\nكه تو را در سر نشاطى ملتويست\r\n( ( 726 ) ) از نشاط از ما كرانه كرده اى\r\nاين تكبر از كجا آورده‌اى ؟\r\n( ( 727 ) ) يك شغالى پيش او شد كاى فلان\r\nشيد كردى يا شدى از خوش دلان\r\n( ( 728 ) ) شيد كردى تا به منبر بر جهى\r\nتا ز لاف اين خلق را حسرت دهى\r\n( ( 729 ) ) پس بجوشيدى نديدى گرميى\r\nپس ز شيد آورده‌اى بىشرميى\r\n( ( 730 ) ) صدق و گرمى خود شعار اولياست\r\nباز بىشرمى پناه هر دغاست\r\n( ( 731 ) ) كالتفات خلق سوى خود كشند\r\nكه خوشيم و از درون بس ناخوشند\r\nنيست الا حيله و مكر و ستيز\r\nمر سيه رويان دين را خود جهيز\r\n\r\nتفسير ابيات\r\nشغالى ميان خم رنگ افتاده ساعتى در آن خم درنگ كرد ، سپس بيرون آمد و پوست و پشمش رنگين گشته بود ، اين رنگ ظاهرى و عاريتى هواى عجيبى بر سرش انداخت ، كه اينك منم طاوس عليين آفتاب بر رنگ پشم و پوستش مىتابيد و رونق و صفاى مخصوص به آن مىداد .\r\nوقتى كه سرخى و سبزى خود را ديد ، خرامان خرامان به سوى شغالان رفت ، تا خود را به آنها نشان بدهد ، شغالها وقتى كه وضع آن خود باخته را ديدند ، گفتند : چه شده است ؟ تو را خيلى با نشاط و هيجان مىبينيم اين شادى و سرور ، تو را از ما بر كنار كرده ، با نخوت و تكبر حركت مىكنى راستش را بگو ببينيم :\r\n","description":"","footnote":"","page_name":" 407 ","page_number":411},
  {"content":"\r\nاين تكبر را از كجا آورده‌اى ؟ يكى از آن شغالان پيش رفت و گفت : حقيقت را بگو ، واقعاً از خوش دلان گشته‌اى يا شيادى به راه انداخته‌اى ؟ بگو ببينم . اين خود نمايى و نمود رهبرى را كه بر خود گرفته‌اى ، از چيست ؟ مىخواهى با شيادى و مكر پردازى به منبر رفته ، با لافهاى اساس مردم را به حسرت وادار كنى ، مردم در بارهء تو رشك ببرند ؟ خيلى جوش و فوران و غليان نشان مىدهى ، اما از گرمى حقيقى در تو اثرى نيست پس تو آن حيله گرى كه شرم و حيا را از خود دور كرده‌اى . صدق و حرارت واقعى شعار اولياء الله است و بىشرمى و بىآزرمى پناهگاه هر مزور حيله پرداز ، كه بتواند مخلوقات خدا را به سوى خود بكشاند كه بيايند و خوشى و هيجان روحانى او را ببينند ، در حالى كه درون آنها در كثافت و ناخوشى غوطه ور است .\r\nسيه رويان دين جهيز و كالايى جز حيله و مكر و ستيز ندارند .\r\n","description":"","footnote":"","page_name":" 408 ","page_number":412},
  {"content":"\r\n\r\n\r\nچرب كردن مرد لافى لب و سبلت خود را هر بامداد به پوست دنبه و بيرون آمدن ميان حريفان كه چنين و چنان خورده ام\r\n\r\n( ( 732 ) ) دنبه پاره يافت مردى مستهان\r\nهر صباحى چرب كردى سبلتان\r\n( ( 733 ) ) در ميان منعمان رفتى كه من\r\nلوت چربى خورده‌ام در انجمن\r\n( ( 734 ) ) دست بر سبلت نهادى در نويد\r\nرمز ، يعنى سوى سبلت بنگريد\r\n( ( 735 ) ) كاين گواه صدق گفتار من است\r\nوين نشان چرب و شيرين خوردن است\r\n( ( 736 ) ) اشكمش گفتى جواب بىطنين\r\nكه اياذ الله كيد الكافرين\r\n( ( 737 ) ) لاف تو ما را برِ آتش بر نهاد\r\nكآن سبال چرب تو بر كنده باد\r\n( ( 738 ) ) گر نبودى لاف زشتت اى گدا\r\nيك كريمى رحم افكندى به ما\r\nور نمودى عيب و كم كردى جفا\r\nهم بدى مهمانى يك آشنا\r\n( ( 739 ) ) راست گر گفتى و كج كم باختى\r\nيك طبيبى داروى ما ساختى\r\n( ( 740 ) ) گفت حق كه كج مجنبان گوش و دم\r\nينفعن الصادقين صدقهم\r\n( ( 741 ) ) كهف اندر كژ مخسب اى محتلم\r\nآن چه دارى وانما و فاستقم\r\n( ( 742 ) ) ور نگويى عيب خود بارى خمش\r\nاز نمايش وز دغل خود را مكش\r\nبر سبال چرب خود تكيه مكن\r\nز انكه گربه برد دنبه بىسخن\r\n( ( 743 ) ) گر تو نقدى يافتى مگشا دهان\r\nهست در ره سنگهاى امتحان\r\n( ( 744 ) ) سنگهاى امتحان را نيز پيش\r\nامتحانها هست در احوال خويش\r\n( ( 745 ) ) گفت يزدان از ولادت تا به حين\r\nيفتنون كل عام مرتين\r\n( ( 746 ) ) امتحان بر امتحان است اى پدر\r\nهين به كمتر امتحان خود را مخر\r\nز امتحانات قضا ايمن مباش\r\nهان ز رسوايى بترس اى خواجه تاش\r\n\r\nآيه\r\n« وَأَنَّ الله مُوهِنُ كَيْدِ اَلْكافِرِينَ 8 : 18 . » ( 1 ) \r\n","description":"","footnote":" ( 1 ) سوره الانفال ، آيهء 18 . . ","page_name":" 409 ","page_number":413},
  {"content":"\r\n\r\n( خداوند حيلهء كفار را سست و خراب مىكند ) .\r\n« قالَ الله هذا يَوْمُ يَنْفَعُ اَلصَّادِقِينَ صِدْقُهُمْ 5 : 119 . . . » ( 1 )  ( خداوند فرمود : امروز است روزى كه راستگويى به راستگويان سودمند خواهد بود ) .\r\n« فَاسْتَقِمْ كَما أُمِرْتَ 11 : 112 . . . » ( 2 )  ( آن چنان كه مأمور شده‌اى استقامت بورز ) .\r\n« وَأَمَّا اَلَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ وَماتُوا وَهُمْ كافِرُونَ . أَ وَلا يَرَوْنَ أَنَّهُمْ يُفْتَنُونَ فِي كُلِّ عامٍ مَرَّةً أَوْ مَرَّتَيْنِ ثُمَّ لا يَتُوبُونَ وَلا هُمْ يَذَّكَّرُونَ 9 : 125 - 126 . » ( 3 )  ( و اما آنان كه در دلهايشان بيمارى است ، [ سوره‌اى كه از قرآن نازل مىشود 
  ] پليدى ديگرى به پليدىهايشان مىافزايد و مىميرند در حالى كه كافرند . مگر آنان نمىبينند كه در هر سال يك بار يا دو بار آزمايش مىشوند ، سپس توبه و باز گشت به سوى خدا ندارند و متذكر نمىگردند . )\r\n\r\n( ( 746 ) ) گر تو نقدى يافتى مگشا دهان\r\nهست در ره سنگهاى امتحان\r\n( ( 744 ) ) سنگهاى امتحان را نيز پيش\r\nامتحانها هست در احوال خويش\r\n\r\nبحثى در حكمت امتحان و آزمايش\r\nدر مبحث آزمايش پنج موضوع بايستى مورد توجه قرار بگيرد :\r\n","description":"","footnote":" ( 1 ) سوره المائدة ، آيهء 119 . .  ( 2 ) سوره هود ، آيهء 112 . .  ( 3 ) سوره التوبة ، آيهء 125 و 126 . . ","page_name":" 410 ","page_number":414},
  {"content":"\r\n\r\n1 - آزمايش كننده .\r\n2 - شخص آزمايش شده .\r\n3 - انگيزهء آزمايش .\r\n4 - اشكال گوناگون آزمايش 5 - موضوع آزمايش .\r\nپيش از بررسى موضوع پنجگانه ، لازم است كه تعريف مختصرى ، در بارهء آزمايش متذكر شويم :\r\nتعريف آزمايش\r\n- مقدمات عملى يا قولى براى استخراج و به دست آوردن هدف از يك موجود ، آزمايش ناميده مىشود . اين مقدمات با نظر به اختلاف موجودى كه مورد آزمايش قرار گرفته است متفاوت مىباشد .\r\nاگر در جمادات و گياهان صورت بگيرد ، به معناى آن است كه موضوع مفروض داراى پديده ها و روابط و خواصى است كه موجب تاريكى هدف آزمايش كننده در آن موضوع مىباشد . كوشش براى استخراج وضع يا پديدهء مطلوب از جماد يا گياه احتياج به دقت در پديده ها و روابط و خواص و تفكيك و مقايسهء آنها با يكديگر دارد .\r\nمثلًا وقتى يك طلا شناس مىخواهد فلزى را كه احتمال مىدهد طلا بوده باشد بشناسد ، ممكن است احتياج به كارهاى زيادى داشته باشد ، مانند تفكيك آن از موادى كه با آن فلز كه مورد احتمال طلا است مخلوط شده است ، سپس با وارد كردن تغييرات در آن مورد احتمال و مقايسه با ساير طلاها . . . يك اصطلاح و تعريف عمومى براى آزمايش لازم است كه به طور عموم پى گردى از هدف همه موارد امتحان و آزمايش را شامل گردد .\r\nاگر اين تفتيش و بررسى و استخراج در قلمرو جانداران بوده باشد ، قضيه پيچيده مىشود . پيچيدگى قضيه بدان جهت است كه ما در عالم جانداران با موضوع خود سر و كار داريم ، لذا آزمايش مربوط به جاندار در دو صحنه ممكن است عملى شود :\r\n","description":"","footnote":"","page_name":" 411 ","page_number":415},
  {"content":"\r\nصحنهء يكم - موضوع آزمايش پديده هاى عضوى خالص جاندار است ، در اين صحنه حيوان با نباتات و جمادات يكسان مىشود ، مثلًا مىخواهيم بدانيم بازوى آن حيوان چند رنگ دارد ، پوستش در سال سوم چه رنگى به خود مىگيرد .\r\nصحنهء دوم - پديده هاى مربوط به خود جاندار است . آزمايشات ما در اين صحنه روى موضوعى انجام مىگيرد كه براى ورود وسايل آزمايش حسى منطقهء ممنوع الورود است . ما تنها آثار و خواص و حركاتى از خود جاندار مشاهده مىكنيم و در قلمرو علمى آنها را مورد بررسى قرار مىدهيم .\r\nبنا بر اين آزمايشات ما يا به عبارت ديگر استخراج هدف مطلوب از منطقهء خود پس از مطالعات و دقت كارىهاى فراوانى خواهد بود كه مربوط به خود جاندار مىباشد .\r\nديدن و بررسى كردن غرايز حيوانات هم براى به دست آوردن عناصر خود كافى به نظر نمىرسد ، زيرا حيوانات هم مانند انسانها در بهره بردارى از غرايز خود تصرفات و فعاليتهايى دارند ، نه به آن معنى كه ايده آلى براى خود آنها مطرح است ، كه آن را رنگ آميزى نموده است ، بلكه انعقاد موضوع خود كه ناخود آگاهانه موقعيت را براى زندگيش آماده مىسازد ، احتياج به تنظيم غرايز و توجيه آنها دارد .\r\nاگر احساس كند كه حيوان نيرومندترى در محيط پيدا شده است كه ممكن است او را از پاى در آورد ، در آن محيط تخم نخواهد گذاشت و بچه به دنيا نخواهد آورد ، با اين كه تخم گذاشتن يا بچه به دنيا آوردن مستند به غرايز حيوان است ، ولى همهء آن مسائل براى خود او مطرح است ، وقتى كه خود را در خطر احساس كرد ، ساير غرايز را در راه خود كنترل و محدود مىكند ، بنا بر اين تعريفى كه براى آزمايش در جمادات و نباتات صحيح است ، در عالم حيوانات منطقى نيست .\r\nبه همين ملاك تعريفى كه براى آزمايش در عالم حيوانات قابل بهره بردارى است ، در قلمرو انسانها صحيح نخواهد بود .\r\n","description":"","footnote":"","page_name":" 412 ","page_number":416},
  {"content":"\r\n\r\n\r\nبراى توضيح پديده امتحان در بارهء انسان مجبوريم موضوعات پنجگانه را كه در اول مبحث گفتيم به طور اختصار مطرح كنيم :\r\nموضوع يكم - آزمايش كننده :\r\nترديدى نيست كه براى آزمايش كننده دو قضيهء اساسى شرط لازم مىباشد :\r\nشرط اول - آگاهى و اطلاع كافى آزمايش كننده در بارهء موضوع آزمايش . طبيعت انسانى آن چنان با مسائل و پديده هاى گوناگون و بىشمار پيوستگى دارد كه گويى به دست آوردن يك نقطهء مطلوب از انسان مساوى است با آگاهى و تفكيك آن مسائل و پديده هاى گوناگون و بىشمار از يكديگر .\r\nشرط دوم - مهارت كافى در هدف گيرى و مخلوط نكردن وسيله و هدف . البته مراعات اين دو شرط در همهء آزمايشات انسانى و غير انسانى ضرورت دارد .\r\nموضوع دوم - شخص آزمايش شده :\r\nموقعى كه انسان از نظر روانى مورد آزمايش قرار مىگيرد . به اين معنى : وقتى كه مطلوب ما به دست آوردن يكى از پديده ها يا فعاليتهاى روانى انسان است ، اين نكته را بايستى در نظر بگيريم كه ما با موجودى سر و كار داريم كه در معرض تغييرات زياد و متنوع قرار مىگيرد .\r\nانسان موجودى است انعطاف پذير ، خوددارى كننده ، تلقين پذير ، خود وازن ، موجودى است كه تحت تاثير اراده هاى بىانگيزه تغيير وضع مىدهد ( يا از خود اراده براى خود انگيزه جعل مىكند ) به اضافهء عوامل طبيعى كه پيرامون او را فرا گرفته است . اين عوامل كاملًا در وضع روانى انسانها مؤثر است به طورى كه آزمايش در روشنايى روز او را به نتيجه‌اى مىرساند ، آزمايش در تاريكى شب به نتيجهء ديگر .\r\nآزمايش در حالت دسته جمعى به جهت پذيرش سرايت از فضايى كه جمعى از انسانها ايجاد كرده‌اند ، به نتيجه‌اى مىانجامد كه در حال فردى به دست نخواهد آمد . اين بدان جهت است كه نيروى تفكر و خود آگاهى انسان در حالت دسته جمعى و استنشاق از فضايى كه جمع به هم پيوسته ايجاد كرده‌اند ، تقليل مىيابد و به نيروى\r\n","description":"","footnote":"","page_name":" 413 ","page_number":417},
  {"content":"\r\nمىخواهم در آن سمت كه فضاى دسته جمعى تعيين كرده است مىافزايد .\r\nاشخاصى كه از تندرستى برخوردار ، ولى در بارهء شخصيت خود حال معتدل ندارند مثلًا از خود متنفر هستند ، يا بيش از اندازه خود را مىپرستند ، نتايج متضادى در هنگام آزمايش نشان خواهند داد .\r\nبه عنوان مثال خود يا شخصيت انسانى را كه در بارهء خود ملول يا متنفر است در نظر مىگيريم :\r\nملالت داشتن ، يعنى نسبت به شخص خود نفرت داشتن و يا به گفتهء مردم « تحمل خود را نداشتن » در اين صورت انسان از خويشتن گريزان است و مىخواهد از من خود فرار كند و هيچ چيز مشتركى با آن نداشته باشد وقتى كه اين بيزارى به حد اعلاى خود رسيد ، انسان خود را مانند بزرگترين دشمن خويش مىكشد و از پا در مىآورد .\r\nراسين در اين شعر مشهور برنيس ملالت را به همين معنى كه معنى لغوى كلمه است آورده است :\r\n« در بيابان خشك مشرق چه ملالتى بر من روى كرد » اين كلام آنتيوخوس است در فراق برنيس كه از فلسطين مهاجرت كرده و دنبال تيتوس به روم رفته است . اين زن تمام زندگانى آنتيوخوس را اشغال كرده و با مفارقت او هيچ چيز براى آنتيوس باقى نمانده است و ديگر در اطراف خود چيزى نمىبيند . . . » ( 1 )  اين يك پديدهء معمولى است كه در افراد فراوان مشاهده مىكنيم ، توقع استخراج و به دست آوردن هدفهاى معمولى روح يك انسان معتدل از اين گونه خودهاى فرارى و گمشده بىهوده و غلط است .\r\nمثل انسان در حال آزمايش فردى شبيه به بررسى يك دانه كوانتم جهان اتمها است ، اگر بخواهيم با او روبه رو شده ، مورد بررسىاش قرار بدهيم ، من آن فرد با ما تماس\r\n","description":"","footnote":" ( 1 ) پرورش ذهن ، چگونه روحهاى محكم و زنده بسازيم ، ه . موسيه ، ترجمه احمد آرام . . ","page_name":" 414 ","page_number":418},
  {"content":"\r\n\r\nگرفته است با فرض اين حالت تمام من آزاد انسان ، مورد آزمايش ما نخواهد بود . اگر رهايش بسازيم و در حالت كاملًا طبيعى مورد آزمايش قرار بدهيم ، آزادى و اختيارش هر لحظه رنگ مخصوصى به من او خواهد داد .\r\nبنا به مجموع ملاحظات فوق آن جا كه در آزمايشات با موجود انسانى سر و كار داريم ، با وضع بسيار بغرنج و پيچيده‌اى روبه رو مىشويم ، به همين جهت است كه نتايج روان كاوى آن چنان كه انتظار مىرود رضايت بخش نيست .\r\nموضوع سوم - انگيزهء آزمايش :\r\nاگر توجه دقيق در آزمايشات عملى نشود دو مسئله متفاوت با همديگر مخلوط خواهد گشت :\r\nمسئلهء اول - استخراج هدف منظور كه معمولا انگيزهء اساسى آزمايشها است .\r\nمسئلهء دوم - بايستگى يا نبايستگى هدف منظور كه روان مورد آزمايش را اشغال خواهد كرد ، زيرا او اين اندازه توجه دارد كه عمل آزمايش تشخيص موقعيت روانى او است از نظر بايستگى و نبايستگى . مثلًا دانش آموز در مسائل امتحانى كه براى او مطرح مىشود ، اين مسئله را كاملًا مىداند كه آزمايش مقدمهء آماده كردن او به درجات عالىتر علم است ، اين احساس روح او را در تنگناى سختى قرار مىدهد زيرا نتيجهء منفى آزمايش كه مورد احتمال دانش آموز است ، يك ضربهء كوبندهء ملايم را در لحظات آزمايش به من او وارد مىسازد و به همان نسبت ضربه ، حالت اعتدال را از دست مىدهد و آزمايش به طور دقيق و منطقى انجام نمىگيرد .\r\nاختلاط اين مسئله كه آزمايش كننده مىخواهد مرا از وضع نبايستگى بر كنار كند ، يا سر نوشت عبور و عدم عبور ازين وحله به همين چند لحظه وابستگى دارد ، يا انگيزهء اساسى آزمايش ، منطق واقعى امتحان را منحرف مىسازد .\r\nموارد خيلى فراوان از سر خوردگىها و سقوط مغزهاى انسانى ناشى از عدم مراعات موضوع سوم است . ما نوابغ زيادى در تاريخ سراغ داريم كه اگر جوششهاى درونى نداشتند ، اختلاط انگيزه هاى آزمايش آنها را از قلمرو علم به سر گردانى در زباله دان تاريخ رهسپار نموده و مدفون مىساخت .\r\n","description":"","footnote":"","page_name":" 415 ","page_number":419},
  {"content":"\r\n\r\n\r\nموضوع چهارم - اشكال گوناگون آزمايش :\r\nانتخاب وسيله و شكل آزمايش فوق العاده با اهميت است . شماره و كيفيت اين اشكال به هيچ وجه قابل محاسبه رياضى و منطقى نخواهد بود ، زيرا خودهاى انسانى كه مورد استخراج هدف منظور قرار مىگيرند ، شماره و كيفيتهاى غير قابل محاسبه دارند . اگر روزى فرا رسد كه انسانها لازم بدانند كه با انسانها سر و كار داشته باشند . بعيد نيست كه براى هر فرد در هر موقعيت خاص آزمايش مخصوصى را در نظر بگيرند ، و از كميت بازىها به بررسىهاى كيفى بپردازند .\r\nموضوع پنجم - موضوع آزمايش :\r\nعبارت است از توجه و استخراج هدف منظور از خود انسانى ، يك مثل عاميانه مىگويد : تفكيك و استخراج موضوع چنان با دقت صورت گرفت كه گويى موى را از ماست بيرون كشيدند و موى آلوده نشد از يك نظر ارتباط پديده ها و تموجات درونى انسان و انديشه ها و خاطراتش با همديگر چنان شديد است كه گويى درون انسانى حالت ميعان دارد ، بدين جهت استخراج يك موضوع خالص از درون يك انسان اگر امكان ناپذير نباشد - حد اقل فوق العاده دشوار است . مثلًا شما مىخواهيد تصور يك انسان را در بارهء پديدهء جنگ و صلح به دست بياوريد ، استخراج اين تصور از درون يك انسان در حالات ذيل مختلف خواهد بود :\r\n1 - در كدام يك از نقطهء زمانى آن انسان سؤال جنگ و صلح براى او مطرح شده است ؟ كودكى با مراحل مختلفش ، جوانى با سالهاى گوناگونش ، ميانسالى و كهنسالى . . .\r\n2 - آن انسان در اجتماع شكست خورده زندگى مىكند يا در اجتماع پيروز .\r\n3 - جنگ براى او مفيد بوده است يا مضر يا وضع بىطرفى داشته است ؟\r\n4 - پرسش شما در جنگهاى فردى است ، يا دسته جمعى ؟ براى كسى كه اين دو پديده متفاوت است .\r\n","description":"","footnote":"","page_name":" 416 ","page_number":420},
  {"content":"\r\n\r\n5 - آن شخص در طبيعت انسانى چگونه فكر مىكند ؟ حيات را چگونه تفسير كرده است ؟\r\n6 - در حالى كه سؤال از جنگ و صلح را براى او مطرح كرده‌ايد ، در ميدان جنگ است يا پشت ميز يا در بستر نرم و گرم ؟ سياست مدار جنگ افروز است كه با راه انداختن جنگ ديده گانش فروزان مىگردد ، يا آدمى است كه زندگى و مرگ انسانها براى او مطرح است ؟\r\n7 - تا كنون مزهء تلخ يك جراحت را كشيده است ؟ يا بنا به مثل معروف همواره آب را در كوزه و نان را در سفره و تابش آفتاب را از روزنهء خانه اش در اختيار داشته است ؟\r\n8 - گذشته و حال و آينده براى شخص او چگونه مطرح است ؟ . . . در روشنايى اين مطلب كه متذكر شديم ، مىتوانيم ارزش و اندازهء اعتماد را به آمار گيرىهايى كه در باره شئون انسانى صورت داده مىشود ، در نظر بگيريم و استحكام و سستى بعضى از جامعه شناسىهايى را كه روى اين آمارگيرىها استوار شده است درك كنيم .\r\nآزمايشات مربوط به هدف هستى انسانها\r\nدر سه نوع عامل اساسى ، انسانها همواره در بوتهء آزمايش قرار گرفته‌اند :\r\nعامل يكم - قوانين و موضوعات جهان طبيعى و انسانها : اصل ارتباط اجزاء جهان هستى با يكديگر هر لحظه تاثير و تأثر مخصوصى را در انسان ايجاب مىكند . انسان در قلمرو تاثير و تاثر ، چونان تماشاگر و بازيگرى است كه بايستى موقعيت مطلوب خويش را گم نكند ، موقعيت مطلوب نسبى را با موقعيت مطلوب مطلق اشتباه نكند ، موقت و دايمى را از يكديگر تفكيك كند .\r\nدر هر لحظه‌اى مراقب حال خويشتن باشد كه هنگامى كه صحنه تكاپو قيافهء مزرعه و شكارگاه نشان مىدهد ، دانه‌اى را بدون محاسبه نچيند ، بلى :\r\n","description":"","footnote":"","page_name":" 417 ","page_number":421},
  {"content":"\r\n\r\nدانه‌اى در صيد گاه عشق بىرخصت مچين\r\nكز بهشت آدم به يك تقصير بيرون مىكنند\r\n\r\nعامل دوم - درون خود آدمى است ، شايد صحنه بازى درون آدمى خيلى دقيقتر و پر غوغاتر از بازيگاه جهان بيرونى است ، به قول جلال الدين :\r\n\r\nاى برادر عقل يك دم با خود آر\r\nدمبه دم در تو خزان است و بهار\r\nموجهاى تند درياهاى روح\r\nهست صد چندان كه بُد طوفان نوح\r\n\r\nتشخيص تماشاگرى و بازيگرى در جهان بيرون سهلتر از تشخيص آن دو در جهان درونى است . خاطرات ، تجسيمات ، تخيلات ، فشار تند اراده ، بسته شدن پروندهء حركت آزاد روح پس از تصميم ، محبت و عداوت ، عشق و كينه و . . . سالم بر آمدن از اين همه غوغا و طوفان و سنگلاخ بگذراندن آزمايشهاى بس دشوار نيازمند است . به همين جهت است كه انسانها با موفقيت در اين آزمايشات شبيه به خدا مىشوند . در قرآن مجيد آيات مربوط به قرار گرفتن انسانها در بوتهء آزمايش فراوان است . از آن جمله :\r\n1 - « وَلَنَبْلُوَنَّكُمْ بِشَيْءٍ مِنَ اَلْخَوْفِ وَاَلْجُوعِ وَنَقْصٍ مِنَ اَلأَمْوالِ وَاَلأَنْفُسِ وَاَلثَّمَراتِ وَبَشِّرِ اَلصَّابِرِينَ . اَلَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّه وَإِنَّا إِلَيْه راجِعُونَ 2 : 155 - 156 . » ( 1 )  ( البته شما را با چيزى از ترس و گرسنگى و كاهشى در اموال و نفوس و ميوه ها آزمايش خواهيم كرد ، بردباران را بشارت بده . آنان كسانى هستند كه وقتى مصيبتى به آنان روى آورد مىگويند : ما از آن خداييم و برگشت ما به سوى او است ) .\r\n2 - « إِنَّا جَعَلْنا ما عَلَى اَلأَرْضِ زِينَةً لَها لِنَبْلُوَهُمْ أَيُّهُمْ أَحْسَنُ عَمَلًا 18 : 7 . » ( 2 ) \r\n","description":"","footnote":" ( 1 ) سوره البقرة ، آيهء 155 . .  ( 2 ) سوره الكهف ، آيهء 7 . . ","page_name":" 418 ","page_number":422},
  {"content":"\r\n( ما آن چه را كه در روى زمين است زينت و زيور قرار داديم ، تا آنان را آزمايش كنيم و كسانى از آنان كه عمل نيكوتر دارند به ايده آل خود برسند ) .\r\n3 - « وَرَفَعَ بَعْضَكُمْ فَوْقَ بَعْضٍ دَرَجاتٍ لِيَبْلُوَكُمْ فِي ما آتاكُمْ 6 : 165 . . . » ( 1 )  ( درجات بعضى از شما را از بعضى ديگر بالاتر ساخت ، تا در آن چه كه به شما داده است ، شما را بيازمايد ) .\r\nاصل آزمايش در قرآن با كلمهء بلا و ابتلاء در حدود 27 مورد بقرار ذيل است :\r\n1 - القلم آيهء 17 ، 2 - الاعراف آيهء 168 ، 3 - محمد صلى الله عليه و آله آيهء 31 ، 4 - الانبياء آيهء 35 ، 5 - البقرة آيهء 155 ، 6 - الكهف آيهء 7 ، 7 - محمد صلى الله عليه و آله آيهء 4 ، 8 - المائدة آيهء 48 ، 9 - الانعام آيهء 165 ، 10 - هود آيهء 7 ، 11 - الملك آيهء 2 ، 12 - النحل آيهء 92 ، 13 - المائدة آيهء 92 ، 14 - النمل آيهء 40 ، 15 - آل عمران آيهء 186 ، 16 - البقرة آيهء 124 ، 17 - الفجر آيهء 15 و 16 ، 18 - الانسان آيهء 2 ، 19 - آل عمران آيهء 154 و 152 ، 20 - الاحزاب آيهء 11 ، 21 - البقرة آيهء 49 ، 22 - الاعراف آيهء 141 ، 23 - الانفال آيهء 17 ، 24 - ابراهيم آيهء 6 ، 25 - الصافات آيهء 106 ، 26 - الدخان آيهء 33 ، 27 - المؤمنون آيهء 30 .\r\nهمين اصل آزمايش با كلمهء فتنه نيز در حدود 20 سوره از قرآن ديده مىشود ، از قبيل :\r\n1 - « أَ حَسِبَ اَلنَّاسُ أَنْ يُتْرَكُوا أَنْ يَقُولُوا آمَنَّا وَهُمْ لا يُفْتَنُونَ 29 : 2 . » ( 2 )  ( آيا مردم گمان مىكنند كه آنان به حال خود گذاشته شده‌اند كه ادعاى ايمان كنند ، ولى آزمايش نشوند ؟ ) 2 - الانعام آيهء 53 ، 3 - طه آيهء 85 ، 4 - العنكبوت آيهء 3 ، 5 - ص آيهء 34 ، 6 - طه آيهء 40 ، 7 - طه آيهء 131 ، 8 - الجن آيهء 17 ، 9 - التوبة آيهء\r\n","description":"","footnote":" ( 1 ) سوره الانعام ، آيهء 165 . .  ( 2 ) سوره العنكبوت ، آيهء 2 . . ","page_name":" 419 ","page_number":423},
  {"content":"\r\n\r\n\r\n126 ، 10 - البقرة آيهء 102 ، 11 - المائدة آيهء 71 ، 12 - الانفال آيهء 28 ، 13 - الإسراء آيهء 60 ، 14 - الانبياء آيهء 35 ، 15 - الانبياء آيهء 111 ، 16 - الفرقان آيهء 20 ، 17 - الزمر آيهء 49 ، 18 - القمر آيهء 27 ، 19 - التغابن آيهء 15 ، 20 - الاعراف آيه 155 . ( 1 )  اصل آزمايش با بيانات ديگر نيز در قرآن وجود دارد . اين همه آيات به اضافهء منابع معتبر ديگر در سنت و حكم عقل ، دلالت قطعى به اين دارد كه نوع بشر با داشتن شرايط مناسب در حال آزمايش شدن هستند .\r\nروايت\r\nعن امير المؤمنين عليه السلام : « كما تعرف اوانى الفخار بامتحانها باصواتها فيعلم الصحيح منها من المكسور ، كذلك يمتحن الانسان بمنطقه فيعرف ما عنده . » ( 2 )  ( چنان كه ظروف سفالين با صدايشان آزمايش مىشوند و صحيح آنها از شكستهء آنها تميز داده مىشود ، همچنين انسان با گفتارش آزمايش شده و موجوديت او شناخته مىشود ) .\r\nحكمت آزمايش الهى چيست ؟\r\nهيچ جاى ترديد نيست كه آزمايش منسوب به انسان غير از آزمايش و امتحانى است كه به خدا نسبت داده مىشود . انسان آزمايش كننده مىخواهد نادانى خود را در بارهء موضوعى كه براى آزمايش بر نهاده است ، مرتفع بسازد و براى به دست آوردن\r\n","description":"","footnote":" ( 1 ) كلمه فتنه دو مفهوم در آيات دارد كه بايستى با يكديگر اشتباه نشوند : يكم همان مفهوم آزمايش و امتحان است كه به خدا يا ساير آزمايش كنندگان نسبت داده شده است . . دوم هيجان و تحرك و تمايل در بارهء موضوعى است و با يك نظر دقيق مىتوان گفت : معناى فتنه همان هيجان و تحرك و تمايل است كه اگر علت آن خدا باشد ، براى تحصيل مفهوم يكم يعنى آزمايش است . .  ( 2 ) نهج البلاغه ، ج 4 ، ص 548 . . ","page_name":" 420 ","page_number":424},
  {"content":"\r\n\r\nهدف مزبور احتياج به سپرى كردن مقدماتى دارد كه بدون آن استخراج هدف امكان پذير نمىباشد ، ولى در آن جا كه آزمايش به خدا نسبت داده مىشود ، يعنى وقتى كه مىگوييم : خداوند بندگانش يا فلان بنده را امتحان كرد ، يا امتحان مىكند ، هدف خداوندى ارتفاع جهل بموضوع مفروض نيست ، چه او عالم مطلق بالذات است ، بلكه مقصود اين است كه موضوع آزمايش در قلمرو هستى پديدار گردد و آن چه كه در قلمرو هستى بروز كند ، پيش از آن در مقام علم الهى روشن بوده است و ظهور موضوع امتحان چيز تازه‌اى براى خدا نمىآورد ، اگر چه مواد و وسايل بروز موضوع در جويبار هستى براى خود انسان محصول تازه‌اى را ايجاد مىكند ، ولى همان محصول تازه براى خداوند دانا نتايج معلومه‌اى در دنبال وسايل و مقدمات معلومه ايست .\r\nبه عنوان مثال : خداوند وسايل به دست آوردن قدرت را در اختيار يك فرد انسان مىگذارد ، هر يك از واحدهاى آن وسايل و مجموع آنها در كشاكش عالم طبيعت و خود آن انسان ، به تحصيل قدرت منتهى مىشود ، به طورى كه ممكن است خود او نداند كه آن واحدها و مجموع چه نتيجه‌اى را در دنبال دارد و بهر حال آن فرد قدرت را به دست مىآورد .\r\nآن انسان با داشتن اختيار و آزادى ، قدرت مفروضه را مورد بهره بردارى قرار مىدهد . كيفيت بهره بردارى از قدرت است كه چگونگى شخصيت قدرتمند را در قلمرو هستى بروز خواهد داد ، اگر در راه خير فرد و اجتماع باشد نيكو ، اگر در راه پليدى خود و فساد اجتماعى باشد ، بد خواهد بود .\r\nبروز نيكى يا بدى شخصيت مفروض در صحنهء هستى از نظر خود آن شخص و افراد ديگر اگر توجه ما وراى طبيعى داشته باشند ، نتيجهء آزمايش و بالنسبه بمقام شامخ ربوبى بروز معلوم به عرصهء هستى است .\r\nآيا علم خداوندى منافاتى با آزمايش دارد ؟\r\nپاسخ به سؤال فوق خيلى روشن است ، زيرا چنان كه گفتيم : علم الهى هيچ\r\n","description":"","footnote":"","page_name":" 421 ","page_number":425},
  {"content":"\r\nمنافاتى با امتحان بندگان ندارد ، زيرا خداوند نه تنها به نتيجهء آزمايش يك يا همهء انسانها دانا است ، بلكه به تمام اجزاء و مجموع آفرينش علم دارد و با اين حال آن را آفريده است . حادثه‌اى به وجود مىآيد و حوادث ديگرى را در دنبال مىآورد ، عللى به وجود مىآيند و معلوماتى را به وجود مىآورند ، علم خداوندى غير از تحقق معلوم خداوندى در جهان هستى است و اين كه در بعضى از آيات نتيجهء آزمايش را علم خداوندى به موضوع قرار داده است ، مانند :\r\n« وَلِيَعْلَمَ الله اَلَّذِينَ آمَنُوا وَيَتَّخِذَ مِنْكُمْ شُهَداءَ 3 : 140 . . . » ( 1 )  ( تا خداوند بداند كسانى را كه ايمان آورده‌اند و از شما شهودى براى آنان بگيرد ) .\r\nبه همان معنا تفسير شده است كه متذكر شديم .\r\nبراى توضيح اين معنى مىگويم : يك مهندس عالى قدر ساختمانى را در نظر مىگيرد ، نقشه و مصالح آن را دقيقا تعيين مىكند و مىداند كه ساختمان مفروض چه مقدار از زمين را اشغال خواهد كرد ، اساس آن چگونه و اجزاى نمودار شوندهء آن از نظر فن ساختمانى و آرايش و دكور چيست ؟ چه تعدادى از كارگر و در چند ماه آن را تمام خواهند كرد . . . اين مهندس بهمهء اجزاء و پديده هاى ساختمان پيش از آن كه به وجود بيايد ، دانا است ، پس از آن كه به وجود آمد علم تازه‌اى بر علم او افزوده نمىگردد ، بلكه آن چه را كه مىدانست در عرصه هستى نمودار مىشود و به اصطلاح ديگر معلومات مهندس در مصالح ساختمانى و مواد آن نقش مىبندد .\r\nانطباق علم به معلوم در قلمرو هستى علم تازه‌اى نيست كه بعضى از فلاسفه را وادار كند كه بگويند : خداوند به جزئيات حوادث دانا نيست ، يا بگويند : علم خداوندى به موجودات اجمالى است ، وقتى كه معلوم تحقق خارجى پيدا مىكند علم خداوندى صورت تفصيلى به خود مىگيرد .\r\nآيات متعددى در قرآن وجود دارد كه معناى آزمايش را كاملًا روشن مىسازد\r\n","description":"","footnote":" ( 1 ) سوره آل عمران ، آيهء 140 . . ","page_name":" 422 ","page_number":426},
  {"content":"\r\nاز آن جمله :\r\n« وَلِيُمَحِّصَ الله اَلَّذِينَ آمَنُوا وَيَمْحَقَ اَلْكافِرِينَ 3 : 141 . » ( 1 )  ( تا خداوند كسانى را كه ايمان آورده‌اند از نواقص و آلودگىها پاك بسازد و كفار را نابود كند ) .\r\nيعنى جريان حوادث زندگى و علل و معلولات جهانى و انسانى به طورى ترتيب داده شده است كه مردم با ايمان به جهت انجام تكاليف و فدا كارىها پاك مىشوند و مردم بىايمان ساقط مىگردند .\r\n« قُلْ إِنَّ اَلأَمْرَ كُلَّه لِلَّه يُخْفُونَ فِي أَنْفُسِهِمْ ما لا يُبْدُونَ لَكَ ، يَقُولُونَ لَوْ كانَ لَنا مِنَ اَلأَمْرِ شَيْءٌ ما قُتِلْنا هاهُنا قُلْ لَوْ كُنْتُمْ فِي بُيُوتِكُمْ لَبَرَزَ اَلَّذِينَ كُتِبَ عَلَيْهِمُ اَلْقَتْلُ إِلى مَضاجِعِهِمْ وَلِيَبْتَلِيَ الله ما فِي صُدُورِكُمْ وَلِيُمَحِّصَ ما فِي قُلُوبِكُمْ وَالله عَلِيمٌ بِذاتِ اَلصُّدُورِ 3 : 154 . » ( 2 )  ( بگو تمام امر از آن خدا است ، آنان چيزهايى را در درون خود مخفى مىدارند و به تو فاش نمىكنند ، مىگويند : اگر ما نصيبى از امر داشته باشيم . در اين جا كشته نمىشويم . به آنان بگو : اگر در خانه هاى خود بمانيد كسانى كه كشته شدن به آنها ثبت شده است به سوى خوابگاه هاى خود بيرون خواهند رفت . خداوند اين پيش آمدها را براى آزمايش آن چه در سينه هاى شما است ايجاد مىكند و براى آن است كه مكنونات درونى شما را خالص گرداند ، خداوند به همهء درونها دانا است ) .\r\nتوضيح - كلمهء امتحن از مادهء محن است كه به معناى تصفيه و خالص كردن است . ابن اثير مىگويد :\r\n« محنت الفضه إذا صفيتها و خلصتها بالنار » .\r\n( نقره را امتحان كردم يعنى آن را تصفيه كردم و با آتش خالصش نمودم . )\r\n","description":"","footnote":" ( 1 ) سوره آل عمران ، آيهء 41 . .  ( 2 ) سوره آل عمران ، آيهء 154 . . ","page_name":" 423 ","page_number":427},
  {"content":"\r\n« الشهيد الممتحن هو المصفى المهذب . » ( 1 )  ( شهيد ممتحن كسى است كه تصفيه و تهذيب شده است ) .\r\nبنا بر اين در آيه‌اى كه مفهوم امتحان به خدا نسبت داده شده است مانند :\r\n« إِنَّ اَلَّذِينَ يَغُضُّونَ أَصْواتَهُمْ عِنْدَ رَسُولِ الله أُولئِكَ اَلَّذِينَ اِمْتَحَنَ الله قُلُوبَهُمْ لِلتَّقْوى لَهُمْ مَغْفِرَةٌ وَأَجْرٌ عَظِيمٌ 49 : 3 . » ( 2 )  ( كسانى كه صداهاى خود را در نزد پيغمبر آهسته مىنمايند ، مردمى هستند كه خداوند دلهاى آنان را براى تقويت امتحان نموده ، براى آنان بخشايش و پاداش عظيم ذخيره شده است ) .\r\nبه همان معناى تصفيه و تزكيه است كه خودشان مقدمات آن را آماده نموده‌اند نه به معناى آزمايش اصطلاحى .\r\nمعناى محص عبارت است از خالص شدن پس از اختلاط و روشن شدن پس از تاريكى . رجوع شود به نهايهء ابن اثير مادهء محص . مادهء ابتلاء كه در حدود 30 مورد در قرآن مطرح شده است معناى آن يكى از دو يا هر دو مفهوم است :\r\nيكم - تصفيه و آشكار ساختن .\r\nدوم - آزمايش به معناى معمولى .\r\nاگر مادهء ابتلا به خدا نسبت داده شود ، به معناى تصفيه و تهذيب و آشكارا ساختن است و اگر به غير خدا استناد داده شود به معناى آزمايش است .\r\nابن منظور مىگويد :\r\n« ابتلاه الله : امتحنه . » ( 3 )  ( خدا كسى را مبتلا كرد ، يعنى او را امتحان نمود ) .\r\nچنان كه اشاره كرديم امتحان منسوب به خدا به معناى تصفيه و تهذيب است . از\r\n","description":"","footnote":" ( 1 ) نهايه ابن اثير ج 14 ص 82 . .  ( 2 ) سوره الحجرات ، آيهء 4 . .  ( 3 ) لسان العرب ج 15 ص 84 . . ","page_name":" 424 ","page_number":428},
  {"content":"\r\n\r\nمجموعهء ملاحظات لغوى و مورد استعمالات مىتوان گفت : ابتلاء قرار گرفتن انسان در مقابل رويدادى است كه مىتواند يكى از دو راه نيك و بد را در آن رويداد انتخاب كند ، امتحان عبارت است از تحمل كوشش و مشقت براى انتخاب راه ، تمحيص نتيجهء دو موقعيت گذشته است كه انسان توانسته است محصول صاف كوشش خود را به دست بياورد .\r\nاما در آياتى كه مىگويد : خدا شما را مبتلا مىسازد تا وضع شما را بداند به جهت دلايلى كه از طرف عقل و آيات فراوان ديگر بر مىآيد ( كه خداوند به همه چيز دانا است ) مقصود علم پس از جهل نيست ، بلكه نقش بستن علم خداوندى در واقعيتهاى عينى جهان است ، چنان كه توضيح داديم .\r\nاما به سؤال در بارهء اين كه اگر خدا به كارهاى ما دانا باشد ، لازم مىشود كه ما آن كارها را به طور اجبار انجام بدهيم ، در مباحث جبر و اختيار از تفسير و نقد و تحليل مثنوى و در يك كتاب مستقل بنام « جبر و اختيار » پاسخ مناسب گفته‌ايم ، مراجعه شود .\r\nآزمايش تا قيامت دايم است\r\nبه همان اندازه كه قدرت و اختيار به دست مىآوريم در معرض آزمايش الهى قرار مىگيريم .\r\nجمله ايست بس شگفت انگيز مىدانيد نتيجهء اين اعتقاد و توجه چيست ؟ نتيجهء فوق العاده با اهميتى دارد كه مىتواند شفا بخش همهء دردهاى بشرى بوده باشد ، زيرا انسانى كه اعتقاد كند تمام حركات و سكنات او تحت محاسبه قرار گرفته است . انسانى كه بداند كه هر لحظه بسبب بهره بردارى خاص از قدرت و اختيار ، سر نوشت خود را در تابلوى ابديت نقش مىكند ، انسانى كه معتقد است كه هر لحظه‌اى وسيله‌اى براى وصول به هدف عالىتر در اختيار او قرار گرفته است ، اين انسان مجبور است به يك اصل كلى ايمان بياورد كه مىگويد :\r\n","description":"","footnote":"","page_name":" 425 ","page_number":429},
  {"content":"\r\n\r\nهيچ يك از حركات و سكنات تو از زنجير هستى كه به ابديت وصل شده است گسيخته نمىباشد ، ابديت در بارهء ناچيزترين كارى كه امروز صورت مىدهى محاسبه‌اى خواهد داشت . با توجه به اين اصل امكان ندارد كه دست به تعدى ديگران بيالايد ، خلاف واقع بگويد ، براى يك دستمال قيصريه را آتش بزند ، لحظه‌اى از خدا غفلت بورزد .\r\nشما اى مربيان بشرى شما اى فلاسفه عالى مقام كه در صدد شناسايى انسان و اصلاح آن بر آمده‌ايد ، از وجدان پاكتان بپرسيد : آيا مىتوانيد اصلى شايسته تر و محركتر از اصل آزمايش براى اصلاح انسانها نشان بدهيد ؟ شما صدها اصل و قانون و توجيه و تفسير در بارهء انسان و اصلاح شئونش به راه انداخته‌ايد و خودتان هم مىدانيد كه : هنوز چنگال فلسفهء توماس هابس و اپيكور و ماكياولى را نتوانسته‌ايد از درون آدميان بيرون بياوريد ، مدتى هم اگر چه براى آزمايش بوده باشد ، اصل فوق را تصفيه و ترويج كنيد .\r\nتفسير ابيات\r\nمرد پستى دنبه پاره‌اى پيدا كرد ، در هر بامداد سبيل خود را با آن چرب مىكرد و ميان خوش گذرا نمىرفت كه من هم غذاى چربى خورده‌ام . [ به اين قناعت نمىكرد كه برود و با آنها بنشيند و خود آنان چربى را در سبيل و لبان او ببينند ، بلكه 
  ] .\r\n\r\n( ( 734 ) ) دست بر سبلت نهادى در نويد\r\nرمز ، يعنى سوى سبلت بنگريد\r\n( ( 735 ) ) كاين گواه صدق گفتار من است\r\nوين نشان چرب و شيرين خوردن است [\r\n\r\nاين دعواى دروغين و تظاهر رياكارانه‌اى بود كه سبيل و لبان او به راه انداخته بود ، 
  ] اما شكم او چه مىكرد و چه مىگفت ؟ :\r\nصداى قرقر شكم بدون معطلى عملا جواب او را مىداد ، گويى مىگويد : « خدا حيله پردازى مردم كافر را محو كناد . » اى تبه كار پست صفت ، باد و بروت و\r\n","description":"","footnote":"","page_name":" 426 ","page_number":430},
  {"content":"\r\nلافزنىهاى تو مرا در روى آتش گرسنگى مىسوزاند ، اى رياكار خود نما :\r\n\r\n« آن سبال چرب تو بر كنده باد .\r\n\r\nاگر دست از لاف زدن و رياكارى بر مىداشتى ، در دنيا مردم كريم و انسان دوست فراوانند ، به من بىنوا ( شكم ) رحم مىكردند ، اگر جور و جفا به ما اعضاء هاضمه نمىكردى و نقص خود را آشكار مىساختى ، آشنايى پيدا مىشد ، او تو را به مهمانى مىبرد ، اگر راستگو بودى و كج بازى نمىكردى ، انسان خوش سيرتى پيدا مىشد و مانند طبيب درد گرسنگى را علاج مىكرد .\r\nخدا فرموده است كه گوش و دم و ساير اجزايتان را كج مجنبانيد و راست باشيد ، زيرا تنها صدق و صفا است كه در روز رستاخيز به حال انسانها سودمند خواهد بود در اين مغازهء دنيا ، اى غوطه ور در رؤياها كج مخواب ، هر چه دارى درست نشان بده و در مأموريت خويش استقامت بورز .\r\nاگر هم نمىخواهى عيوب خود را فاش بسازى ، اقلا با دغل بازىها و خود نمايىها مشغول جان كندن مباش .\r\nبر سبيل چربى عاريتى تكيه مكن ، زيرا دنبه‌اى كه در خارج از وجود تست در دسترس گربه ها است ، روزى گربه‌اى مىآيد و آن را مىبرد .\r\nاگر به يك مزيت واقعى رسيدى ، از گنجايشى با دهان باز خوشحال مباش ، زيرا براى هر نقدى كه به دست آدمى مىرسد ، سنگ امتحانى آماده شده است ، حتى خود سنگهاى آزمايش نيز از محكهاى امتحان نمىتواند نجات پيدا كند .\r\nخداى ما فرموده است : از هنگام ولادت تا هنگام اجل هر سال دو بار مورد آزمايش قرار مىگيرند آرى :\r\n\r\n( ( 746 ) ) امتحان بر امتحان است اى پدر\r\nهين به كمتر امتحان خود را مخر\r\nز امتحانات قضا ايمن مباش\r\nهان ز رسوايى بترس اى خواجه تاش\r\n\r\n","description":"","footnote":"","page_name":" 427 ","page_number":431},
  {"content":"\r\n\r\n\r\nايمن بودن بلعم باعور كه امتحانها كرد حضرت عزت او را و از آنها رو سياه آمد\r\n\r\n( ( 747 ) ) بلعم باعور و ابليس لعين\r\nز امتحان آخرين گشته مهين\r\nز انكه بودند ايمن از مكر خدا\r\nكامتحانها رفت اندر ما مضى\r\nعاقبت رسوايى آمد حالشان\r\nهم شنيده باشى از احوالشان\r\n( ( 749 ) ) كآنچه پنهان مىكند پيداش كن\r\nسوخت ما را اى خدا رسواش كن\r\n( ( 748 ) ) او به دعوى ميل دولت مىكند\r\nمعده اش نفرين سبلت مىكند\r\n( ( 751 ) ) لاف وا داد كرمها مىكند\r\nشاخ رحمت را ز بن بر مىكند\r\n( ( 750 ) ) جمله اجزاى تنش خصم وىاند\r\nكز بهارى لافد ايشان در دىاند\r\n( ( 753 ) ) اين شكم خصم سبال او شده\r\nدست پنهان در دعا اندر زده\r\n( ( 754 ) ) كاى خدا رسوا كن اين لاف لئام\r\nتا بجنبد سوى ما رحم كرام\r\n( ( 755 ) ) مستجاب آمد دعاى آن شكم\r\nسوزش حاجت بزد بيرون علم\r\n( ( 756 ) ) گفت حق گر فاسقى و اهل صنم\r\nچون مرا خوانى اجابتها كنم\r\n( ( 752 ) ) راستى پيش آر يا خاموش كن\r\nوانگهان رحمت ببين و نوش كن\r\nتو مشو هيچ از دعا كردن ملول\r\nعاقبت برهاندت از دست غول\r\n( ( 751 ) ) لاف واداد كرمها مىكند\r\nشاخ رحمت را ز بن بر مىكند\r\n( ( 750 ) ) جمله اجزاى تنش خصم وىاند\r\nكز بهارى لافد ايشان در دىاند\r\n\r\nنعمت نمايى بىاساس نمودى از خود نمايى است\r\nصدق و صفاى روحانى اقتضا مىكند كه انسان هيچ مزيتى را به عنوان شايستگى\r\n","description":"","footnote":"","page_name":" 428 ","page_number":432},
  {"content":"\r\nبه آن مزيت به معرض نمايش نگذارد ، مخصوصاً در آن موارد كه واقعاً فاقد نعمت است دانش نيندوخته دم از دانش نزند ، با شكم گرسنه از اشباع از غذاهاى خوشگوار نلافد ، بدون تزكيه و تصفيهء روح دعواى رهروى ننمايد .\r\nاين دروغها در هر دو صحنهء فرد و اجتماع موجب ضررها مىگردد ، از آن جمله :\r\nموقعيت حقيقى آن مزايا ( دانش و مادهء معيشت و تربيت روحى ) در نظر خود ادعا كننده و افراد اجتماع مختل و مشوش مىشود و ارزش واقعى خود را از دست مىدهد .\r\nادعاى دانش بدون واقعيت است كه افراد بىصلاحيت را به اظهار نظر در عالىترين و غامضترين مسائل وادار مىسازد و براى اشباع حس خود نمايى جهانى را سر در گم و تيره روز مىكند .\r\nآن آتش بىدادگرى كه مدعيان دانش در دودمان فرهنگ واقعى انسانها شعله ور ساخته‌اند ، خيلى سوزاننده تر و مخربتر از آتشهايى بوده است كه جنگهاى خانمان سوز نصيب بشريت كرده است ، زيرا هيزمى را كه آتش مدعيان دانش شعله ور مىسازد ، ارواح آدميان است كه ممكن است نسلهاى فراوانى را بسوزاند و خاكستر كند ، مثلًا روش فيلسوفانهء ولترها با اين كه تنها نويسندگان زبر دستى هستند امروز هم در مغز افراد كارگر مىشود .\r\nهميشه آتش جنگ معمولًا كسانى را مىسوزاند كه با آنها تماس گرفته است .\r\nجنگ دوم گذشته دود از دودمان كشور آلمان در آورد ، ولى با قطع نظر از انشعاب سياسى تنها آن مردم آسيب ديدند كه به طور مستقيم يا غير مستقيم در تير رس اسلحهء جنگ دوم و عوارض آن قرار گرفته بودند ، هم اكنون با اين كه نسلى نگذشته است ، آلمان به پا خاسته و زندگانى خود را چنان به راه انداخته است كه گويى : اين\r\n","description":"","footnote":"","page_name":" 429 ","page_number":433},
  {"content":"\r\nكشور جنگ نديده است ، اما هگل و نيچه و شوپن هاور هنوز در مغز نژاد ژرمن خواه خوب خواه بد كارگر است . بهر حال نمود دانش از عوامل مؤثر اساسى در زندگى اجتماعى ما است .\r\nاگر آن نمود داراى اساس واقعى باشد ، از محيط و زمان معين تجاوز مىكند و نسلها در پيش برد اجتماع سهم بسزايى به عهده مىگيرد و بالعكس اگر آن نمود داراى پايه و اساس نباشد و مقدارى از عوامل بتواند در حفظ آن نمود مؤثر باشد ، بدون ترديد اثر ضرربار به جوامع و شايد نسلها وارد بسازد .\r\nنكتهء مهمى را كه جلال الدين به عنوان اثر فردى ادعاهاى بىاساس متذكر شده است ، اين است كه اين مدعيان دروغين :\r\n\r\n« شاخ رحمت را ز بن برمى كنند . »\r\n\r\nزيرا آن ادعاى دروغين مانند نشان دادن اشتهاى كاذب ، سيرى كاذب را بر مدعى تلقين مىكند و به وسيلهء تجسيم و تلقين تدريجاً نقص خود را فراموش مىكند ، وقتى كه نقص خود را فراموش كرد ، ديگر در صدد تحصيل كمال بر نخواهد آمد .\r\nادعاى سيرى به اضافهء اين كه خود انسان را گرسنه نگه مىدارد ، بر گرسنگان حقيقى اجتماع هم تلقين مىكند كه گرسنگى خود را بفراموشى بسپارند و حق حيات خود را با دست خويشتن پاى مال بسازند .\r\nبلى نكتهء ديگرى وجود دارد كه عبارت است از شايستگى اظهار نعمت خداوندى و رضايت و خوشحالى به الطاف الهى ، چنان كه در آيه‌اى از قرآن مجيد تذكر داده شده است .\r\n« وَأَمَّا بِنِعْمَةِ رَبِّكَ فَحَدِّثْ 93 : 11 . » ( 1 )  ( اما نعمت خدايت را باز گو كن ) .\r\nنه براى خود نمايى و شكنجه دادن به كسانى كه فاقد آن نعمتند ، بلكه در آن موارد كه اظهار نعمت الهى موجب خوشحالى و\r\n","description":"","footnote":" ( 1 ) سوره الضحى ، آيهء 11 . . ","page_name":" 430 ","page_number":434},
  {"content":"\r\n\r\n\r\nخوش بينى بوده و باعث توجه خود و ديگران به خدا بوده باشد .\r\n\r\n( ( 756 ) ) گفت حق گر فاسقى و اهل صنم\r\nچون مرا خوانى اجابتها كنم\r\n\r\nخداوند دعاى هيچ كس را مردود نمىكند\r\nاز عموم بعضى از آيات قرآنى و ساير منابع اسلامى اين مسئله استفاده مىشود كه اگر يك انسان در هر وضعى كه قرار بگيرد و به هر اعتقاد كه بوده باشد ، اگر واقعاً خدا را بخواند ، خدا او را محروم نمىكند . اين مسئله موافق عقل و منطق ارتباط انسانها با خدا نيز مىباشد .\r\nهر فردى از انسان هر اندازه هم كه پيوستگى خود را با خدا ناديده بگيرد و خود را دور از خدا پندارد ، يا به طور ناخود آگاه در وضع فوق قرار بگيرد ، خداى رؤوف و مهربان از خدايى خود دست بر نمىدارد و استعفاء نمىدهد . خدا همان خدا است ، بشر را هم او آفريده است ، منظور و هدف اساسى آفرينش انسان چيزى جز نزديك كردن او به پيشگاه خود نمىباشد .\r\nاگر يك ميلياردم يك لحظه توجهى در انسان توليد شود و اين توجه واقعيت داشته باشد . چراغى فرا راه سلوك الى الله روشن نموده است ، خدا بزرگتر از آن است كه اين چراغ ضعيف را خاموش بسازد ، يا راه ديگرى را پيش پاى انسانى كه رو به سوى او كرده است ، نشان بدهد .\r\nتفسير ابيات\r\nموقعى كه امتحان نهايى به سراغ بلعم باعور ( 1 )  و شيطان آمد ، از عهده اش بر نيامدند و پست و خوار گشتند . آن دو تن به اطمينان اين كه در گذشته بارها مورد آزمايش الهى قرار گرفته و از آنها سربلند بيرون آمده بودند از تدبيرهاى الهى ايمن شده و خاطر جمع گشته بودند . لا بد شنيده اى\r\n","description":"","footnote":" ( 1 ) داستان بلعم باعور در مجلدات پيش بحث شده است . . ","page_name":" 431 ","page_number":435},
  {"content":"\r\nكه عاقبت كارشان به چه رسوايى منجر گشت .\r\nاين نفس پليد حيوانى آتش در دودمان هستى ما مىزند . اى خدا آن چه را كه نفس پنهانش مىكند ، فاش كن و رسوايش بساز .\r\nاين نفس همان چرب كنندهء سبيل است كه ادعاى دولت مىكند و حقيقتش تكذيبش مىكند .\r\nلافها مىزند كه خدا به من كرامتها و محبتها دارد ، با اين ادعاى دروغين شاخه هاى رحمت الهى را با دست خود از ريشه بر مىكند .\r\nآن گرسنهء نگون بخت كه ادعاى سيرى مىكند ، تمام اجزاى درونى و برونىاش نفرينش مىكنند كه اى لاف زن دروغگو ، تو در بارهء ما خبر دروغين مىدهى ، ما از گرسنگى در زير بار شكنجهء بىنوايى در معرض نابودى قرار گرفته‌ايم از بهاران دم مىزنى و باد خزانى گلشن هستى ما را فرسوده كرده است آرى شكم آن سبيل چربين ، دشمن سبيلهاى او شده در نهانى بنفرينش پرداخته‌اند : كه اى خداوند دانا لاف لئيمانه مدعى زورگو را رسوا كن ، باشد كه شفقت و عطوفت مردم با رحم و محبت ، به ما تحريك شود .\r\nبالاخره دعاى شكم مستجاب مىشود و سوزش احتياج واقعى شكم آشكار مىگردد و گربه دنبه را مىبرد آن خداوندى كه فرموده است : هر كس و لو فاسق و بت پرست باشد ، اگر مرا حقيقتاً بخواند ، دعاى او را مستجاب خواهم كرد [ دعاى شكم يك انسان معتدل را هم مستجاب خواهد فرمود 
  ] بياييد در زندگانى يكى از دو كار را بر گزينيد يا صدق و صفا پيشه كنيد و راست بگوييد ، يا اقلا خاموش باشيد و تدريجاً شايستهء پذيرش رحمت الهى گرديد : نيز مبادا از دعا كردن ملول و فرسوده شويد كه دعا شما را از دست غول نفس و ساير عوامل مخرب نجات خواهد داد .\r\n","description":"","footnote":"","page_name":" 432 ","page_number":436},
  {"content":"\r\n\r\n\r\nبردن گربه دنبه را و رسوا شدن پهلوان\r\n\r\n( ( 758 ) ) چون شكم خود را به حضرت در سپرد\r\nگربه آمد پوست دنبه را ببرد\r\n( ( 759 ) ) در پىاش كردند و گربه مىگريخت\r\nكودك از ترس عتابش رنگ ريخت\r\n( ( 760 ) ) آمد اندر انجمن آن طفل خرد\r\nآبروى مرد لافى را ببرد\r\n( ( 761 ) ) گفت آن دنبه كه هر صبحى بدان\r\nچرب مىكردى لبان و سبلتان\r\n( ( 762 ) ) گربه آمد ناگهانش در ربود\r\nبس دويديم و نكرد آن جهد سود\r\nپهلوان در لاف گرم و ذوقناك\r\nچون شنيد اين قصه گشت از غم هلاك\r\nمنفعل شد در ميان انجمن\r\nسر فرو برد و خمش گشت از سخن\r\n( ( 763 ) ) خنده آمد حاضران را از شگفت\r\nرحمهاشان باز جنبيدن گرفت\r\n( ( 764 ) ) دعوتش كردند و سيرش داشتند\r\nتخم رحمت در زمينش كاشتند\r\n( ( 765 ) ) او چو ذوق راستى ديد از كرام\r\nبىتكبر راستى را شد غلام\r\nراستى را پيشهء خود كن مدام\r\nتا شوى در هر دو عالم نيك نام\r\n\r\nتفسير ابيات\r\nوقتى كه شكم گرسنهء آن لاف زن خود را به خدا سپرد ، گربه از در در آمد و دنبه را برد ، هر چه گربه را دنبال كردند ، نتوانستند او را بگيرند . رنگ كودك بىنوا از ترس سبيل چرب لاف زن تغيير كرده ، فورا به همان مجمع كه لاف زن براى خود نمايى رفته بود ، آمد و گفت :\r\nبابا جان آن دنبه را كه هر بامداد سبلت را با آن چرب مىكردى گربه برد و هر چه كه دنبالش دويديم نتوانستيم به او برسيم ، با اين خبر جان گداز طبل رسوايى لاف زن بصدا در آمد ، سر پايين انداخته ميان مردم سر افكنده گشت . همهء حضار انجمن خنديدند و حس رحم و مروتشان به حركت در آمد و از آن پس به مهمانىها دعوتش كردند و تخم رحمت در كشتزار زندگى او كاشتند .\r\n","description":"","footnote":"","page_name":" 433 ","page_number":437},
  {"content":"\r\nوقتى كه لاف زن ذوق راستى از آن مردمان كريم احساس كرد ، تكبر و نخوت را كنار گذاشت و بندهء صدق و صفا گشت .\r\nتو هم اى انسان رهرو حق و حقيقت دروغ و لاف را كنار بگذار و راستى را كه موجب نيك نامى در دو دنيا است پيشهء خود ساز .\r\n","description":"","footnote":"","page_name":" 434 ","page_number":438},
  {"content":"\r\n\r\n\r\nدعوى طاوسى كردن آن شغال كه در خم صباغ افتاد\r\n\r\n( ( 766 ) ) آن شغال رنگ رنگ آمد نهفت\r\nبر بنا گوش ملامتگر بگفت\r\n( ( 767 ) ) بنگر آخر در من و در رنگ من\r\nيك صنم چون من ندارد خود شمن\r\n( ( 768 ) ) چون گلستان گشته‌ام صد رنگ و خوش\r\nمر مرا سجده كن از من سر مكش\r\n( ( 769 ) ) كرّ و فر و آب و تاب و رنگ بين\r\nفخر دنيا خوان مرا و ركن دين\r\n( ( 770 ) ) مظهر لطف خدايى گشته ام\r\nلوح شرح كبريايى گشته ام\r\n( ( 771 ) ) اى شغالان هين مخوانيدم شغال\r\nكى شغالى را بود چندين جمال ؟\r\n( ( 772 ) ) آن شغالان آمدند آن جا به جمع\r\nهمچو پروانه به گرداگرد شمع\r\n( ( 773 ) ) جمله گفتندش چه خوانيمت هرى\r\nگفت طاوس نر چون مشترى\r\n( ( 774 ) ) پس بگفتندش كه طاوسان جان\r\nجلوه ها دارند اندر گلستان\r\n( ( 775 ) ) تو چنان جلوه كنى ؟ گفتا كه نى\r\nباديه نارفته چون گويم منى\r\n( ( 776 ) ) بانگ طاوسان كنى ؟ گفتا كه لا\r\nپس نه‌اى طاوس خواجه بو العلا\r\n( ( 777 ) ) خلعت طاوس آيد ز آسمان\r\nكى رسى از رنگ و دعوىها بدان\r\n\r\nتفسير ابيات\r\nشغالى كه خود را در خم رنگرزى رنگين كرده بود ، در نهانى ملامتگر خود را پيدا كرده بگوشش گفت : به من و رنگ من بنگر ، آيا براى يك بت پرست مانند من صنم زيبايى پيدا مىشود ؟ من اكنون مانند گلستان خرمى هستم كه صد رنگ زيبا دارد ، بدين علت تو بايستى به من سجده كنى و تمرد نكنى . اين كر و فر و آب و تابى كه من دارم بنگر و مرا فخر دين و ركن دين بدان [ احتمال مىرود مقصود از فخر دين همان فخر الدين رازى باشد . 
  ]\r\n","description":"","footnote":"","page_name":" 435 ","page_number":439},
  {"content":"\r\nمن اينك مظهر و جلوه گاه لطف خداوندى گشته‌ام . وجود من لوحه‌اى است كه كبرياى خداوندى را شرح مىدهد .\r\nديگر اى شغالان مرا شغال نناميد ، كدامين شغال اين همه جمال مىتواند داشته باشد ؟ شغالان كه هم نوع او بودند ، پروانه وار كه بدور شمع مىگردند ، پيرامون او را گرفتند و گفتند : بسيار خوب ، حالا نام تو را چه بگذاريم ؟ گفت : پس از اين مرا با نام طاوس صدا كنيد .\r\nشغالان پاسخ گفتند كه : طاوس در گلستانها و مرغزارها جلوه ها دارد ، تو هم مىتوانى مانند آنها جلوه گر شوى ؟ گفت : نه ، من نمىتوانم . من بيابانها سير نكرده چگونه ادعاى وصول به منى را داشته باشم ؟ گفتند : آيا مىتوانى صدايى مانند طاوسان بر آورى ؟ گفت : نه .\r\nشغالان گفتند : پس معلوم مىشود كه تو طاوس نيستى اى خواجه ابو العلاء [ خواجهء ابو العلاء كنيهء هبنقه است كه در ادبيات عرب به احمقى معروف است و مىگويند : « فلان احمق من هبنقه . » يعنى فلان كس احمقتر از هبنقه است . 
  ] اى شغال احمق خلعت طاوس از آسمان فرود مىآيد نه از خم رنگرزى .\r\n","description":"","footnote":"","page_name":" 436 ","page_number":440},
  {"content":"\r\n\r\n\r\nتشبيه فرعون و دعوى الوهيت او بدان شغال كه دعوى طاوسى مىكرد\r\n\r\n( ( 778 ) ) همچو فرعون مرصّع كرده ريش\r\nبرتر از موسى پريده از خريش\r\n( ( 779 ) ) او هم از نسل شغال ماده زاد\r\nدر خم مالىّ و جاهى اوفتاد\r\n( ( 780 ) ) هر كه ديد آن جاه و مالش سجده كرد\r\nسجدهء افسوسيان را او بخورد\r\n( ( 781 ) ) گشت مستك آن گداى ژنده دلق\r\nاز سجود و از تحيرهاى خلق\r\n( ( 782 ) ) مال مار آمد كه در وى زهرهاست\r\nو آن قبول سجدهء خلق اژدهاست\r\n( ( 783 ) ) هاى اى فرعون ناموسى مكن\r\nتو شغالى هيچ طاوسى مكن\r\n( ( 784 ) ) سوى طاوسان اگر پيدا شوى\r\nعاجزى از جلوه و رسوا شوى\r\n( ( 785 ) ) موسى و هارون چو طاوس آمدند\r\nپرّ جلوه بر سر و رويت زدند\r\n( ( 786 ) ) زشتىات پيدا شد و رسوايىات\r\nسر نگون افتادى از بالايىات\r\n( ( 787 ) ) چون محك ديدى سيه گشتى چو قلب\r\nنقش شيرى رفت و پيدا گشت كلب\r\n( ( 788 ) ) اى سگ گرگين زشت از حرص و جوش\r\nپوستين شير را بر خود مپوش\r\n( ( 789 ) ) غرهء شيرت بخواهد امتحان\r\nنقش شير و آنگه اخلاق سگان\r\nاى شغال بىجمال بىهنر\r\nهيچ بر خود ظن طاوسى مبر\r\nز ان كه طاوسان كنندت امتحان\r\nخوار و بىرونق بمانى در جهان\r\n( ( 781 ) ) گشت مستك آن گداى ژنده دلق\r\nاز سجود و از تحيرهاى خلق\r\n\r\nتعظيم و كرنش و تحير خلق افراد نابخرد را مست و ديوانه مىسازد\r\nهر چه سوگند بخوريد و جملات موجب قطع و يقين بگوييد ، تا مگر واقعيت را محسوس نماييد كه :\r\n","description":"","footnote":"","page_name":" 437 ","page_number":441},
  {"content":"\r\n\r\n\r\nاز پى رد و قبول عامه خود را خر مساز\r\nز انكه نبود كار عامى جز خرى يا خر خرى\r\nگاو را باور كنند اندر خدايى عاميان\r\nنوح را باور ندارند از پى پيغمبرى\r\n\r\nمگر باور مىكنند چه شراب عقل بر اندازى است تعظيم و تملق و خضوع مردم در مقابل چشمگيران جوامع طغيانى كه از كرنش مردم در انسان پديدار مىگردد ، از تسلط به همه جهان طبيعت شديدتر و خطرناكتر است .\r\nدر هيچ صحنه‌اى از طبيعت و جانداران ، پديده‌اى به اين اندازه شگفت انسان را بر نمىانگيزد كه انسانى دست به سينه گذارد و با منحنى شده ، با بوسيدن دست و پاى يكى مانند خود ، خود را خوار و پست بدارد .\r\nپديده هايى به اين نرمى و لطافت خشنترين سلاح برنده را به دست شخص مورد ستايش مىدهد ، سپس گردن خويش را در زير سلاح بران آن طغيانگر مىگذارد . بياييد به همان اسلحه‌اى كه نيرومندان با تحريكات خود طبيعىشان مىسازند قناعت بورزيم و با دست خود سلاح برانترى را به دست نيرومندان نسپاريم .\r\nاگر در اين موضوع كمى دقت شود ، اين نتيجه را خواهيم داشت كه : سلاح ستايش و كرنش و تسليمهاى نابخردانه است كه مانند سوهان ، تيغ نيرومندان را تيز و بران مىسازد .\r\nدر اين باره بحث مشروحترى در ابيات آيندهء مثنوى آن جا كه مىگويد :\r\n\r\nطالب حيرانى خلقان شديم\r\nدست طمع اندر الوهيت زديم\r\n\r\nمتذكر خواهيم شد .\r\nتفسير ابيات\r\nفرعون تبه كار ، همانند آن شغال رنگ زده بود كه به عوض ايمان و آرايش روحى ، ريش خود را با دانه هاى جواهرات زينت كرده و از روى نادانى و خرى مىخواست به موسى عليه السلام پيامبر الهى برترى داشته باشد .\r\nآن نفهم خر صفت از نسل شغال بود كه در خم مال و جاه خود را رنگين ساخته\r\n","description":"","footnote":"","page_name":" 438 ","page_number":442},
  {"content":"\r\nو به مردم مىگفت :\r\n\r\n« كه منم طاوس عليين شده . »\r\n\r\nمردم عامى از همه چيز بىخبر جاه و مال آن شغال صفت را مىديدند ، پيشانى در مقابلش به خاك مىساييدند ، آن تبه كار نابخرد هم باور مىكرد . در عين حال كه از نظر موجوديت فقير و گدايى ژنده دلق بود ، از سجود و از واله شدن مردم مست گشت و خود را داراى همه چيز نشان مىداد .\r\nمال دنيا مارى است كه دندان زهر آگين دارد ، ولى مقبوليت و مسجود قرار گرفتن انسان به وسيلهء همان مال مانند اژدها است .\r\nو احتمال مىرود كه منظور مولوى اين باشد كه هان اى فرعون تو موسى نيستى كه چنين ادعاها دارى ، دست از اين اعمال بردار ، زيرا تو بهتر از همه به شغال بودن خود آگاهى ، چرا با ادعاهاى طاوس گشتن مغز خود را پوچ و مختل مىسازى در آن هنگام كه به مجمع طاوسان به روى چون جلوهء واقعى طاوس نخواهى داشت ، لذا به طور حتم رسوا خواهى گشت .\r\nطاوسان حقيقى موسى و هارون عليهما السلام هستند كه بالاخره پر و بال جلوه گر آنان به سر و رويت مىزند و رسوايت مىسازد . با فاش شدن زشتىهايت از بالا مىافتى و رسوا مىگردى ، هنگامى كه پاى محك بميان كشيده شود ، قلب بودن تو فاش گشته نقش ساختگى شير از هيكل پرداخته ات محو مىگردد و سگ بودن تو نمودار مىشود .\r\nاى سگ گرگ صفت [ ( يا سگى كه از سگ و گرگ زاييده شده است ) 
  ] از روى حرص و جوش به مال و جاه پوستين شير را مپوش . روزى فرا مىرسد كه غرور شيرى يا نعرهء شير واقعى تو را به آزمايش مىكشد .\r\nشگفتا [ اين اندازه مبارزه با واقعيت « نقش شير و آن گه اخلاق سگان . » [ آرى دنيا جايگاه آزمايش است 
  ] بالاخره :\r\n\r\nاى شغال بىجمال و بىهنر\r\nهيچ بر خود ظن طاوسى مبر\r\nز انكه طاوسان كنندت امتحان\r\nخوار و بىرونق بمانى در جهان\r\n\r\n","description":"","footnote":"","page_name":" 439 ","page_number":443},
  {"content":"\r\n\r\n\r\n\r\nتفسير و لتعرفنهم فى لحن القول\r\n\r\n( ( 790 ) ) گفت يزدان مر نبى را در مساق\r\nيك نشان سهلتر ز اهل نفاق\r\n( ( 791 ) ) گر منافق زفت باشد نغز و هول\r\nواشناسى مرد را در لحن قول\r\n( ( 792 ) ) چون سفالين كوزه ها را مىخرى\r\nامتحانى مىكنى اى مشترى\r\n( ( 793 ) ) مىزنى دستى بر آن كوزه چرا\r\nتا شناسى از طنين اشكسته را\r\n( ( 794 ) ) بانگ اشكسته دگرگون مىبود\r\nبانگ چاووشى است پيشش مىرود\r\n( ( 795 ) ) بانگ مىآيد كه تعريفش كند\r\nهمچو مصدر فعل تصريفش كند\r\n\r\nآيه\r\n« وَلَوْ نَشاءُ لأَرَيْناكَهُمْ فَلَعَرَفْتَهُمْ بِسِيماهُمْ وَلَتَعْرِفَنَّهُمْ فِي لَحْنِ اَلْقَوْلِ 47 : 30 . . . » ( 1 )  ( اگر بخواهيم آنان را به تو نشان مىدهيم ، با قيافه و سيمايشان خواهى شناخت و با طرز لحنى كه در گفتار دارند تشخيصشان خواهى داد . )\r\n\r\n( ( 795 ) ) بانگ مىآيد كه تعريفش كند\r\nهمچو مصدر فعل تصريفش كند\r\n\r\nحوادث روزگار در فاش ساختن حقيقت انسان ، چونان افعال و مشتقات است كه حقيقت مصدر را در جلوه هاى گوناگون نشان مىدهد\r\nتشبيهى كه جلال الدين در بيت فوق بيان كرده است ، بسيار پر معنا و جالب است ، منظور جلال الدين اين است كه هيچ يك از موجودات در جهان هستى از ارتباط با عوامل مؤثر بر كنار نمىماند .\r\n","description":"","footnote":" ( 1 ) سوره محمد صلى الله عليه و آله ، آيهء 30 . . ","page_name":" 440 ","page_number":444},
  {"content":"\r\nاين عوامل و حوادث در تماس با موجود ، مىتوانند نهانىهاى آن موجود را آشكار بسازند ، ممكن است يك انسان در مقابل عاملى كه به طور طبيعى مىتواند خاصيتى را ابراز كند ، مقاومت بورزد و خاصيت خود را در آن مورد بروز ندهد ، ولى عامل دوم و سوم و چهارم و . . . پى در پى به سراغ انسان مىآيند و با اشكال گوناگون به قول جلال الدين صداى واقعى آن انسان را در مىآورند .\r\nحوادث و عوامل روزگاران همانند افعال و مشتقات است كه مصدر ساكن و بىحركت را به حركت وادار مىكنند و حقيقت آن را روشن مىسازند .\r\nپس در حقيقت امور جاريهء هستى چونان انگشتانى هستند كه به ظروف سفالين وجود انسانى زده مىشوند و طنين سالم يا ناسالم آن را در مىآورند . روزى يكى از فضلا در مجمعى مىگفت : من از اين قضيه همواره در حيرت بوده‌ام :\r\nعلى بن ابى طالب عليه السلام آن راد مرد الهى كه بدون چون و چرا به قول جلال الدين : « افتخار هر نبى و هر ولى » بوده و كوچكترين نكتهء ضعفى در زندگانى مادى و معنوى نداشته و جز عدالت واقعى در اجتماع و رهسپار ساختن همهء انسانها به پيشگاه الهى هدفى ديگر در نظر نگرفته بود ، اين همه ناراحتى و مواجهه با حوادث تلخ و مشقت بار مخصوصاً در دوران زمامداريش روى چه عللى بوده است ؟ چرا خداوند اين همه سنگلاخ سر راه او ايجاد كرده و همواره با غائله هاى شكنجه آورى مانند جنگ جمل و صفين و نهروان و نادانى افراد جامعه و هوا پرستى آنان روبه رويش ساخته بود ؟ پاسخ اين سؤال همان است كه جلال الدين در بيت فوق متذكر شده است به توضيح اين كه :\r\nاگر حوادث و جريانات زندگى على عليه السلام متنوع و پر فراز و نشيب نبود ، شخصيت بىنظير او تا اين حدود كه تاريخ باز گو مىكند ، آشكار نمىگشت .\r\nشخصيت دوران جوانيش را عشق به ايده ئولوژى اسلام و فدا كارى جدى در راه\r\n","description":"","footnote":"","page_name":" 441 ","page_number":445},
  {"content":"\r\n\r\nآن با اشكال گوناگونش ، ابراز نمود .\r\nدر همهء جهادهاى مرگبار به استثناى يك مورد كه خود پيامبر دستور به عدم شركت در آن داده بود ، شركت نموده ، قدمى به عقب بر نداشت .\r\nدر آن شب كه قريش مىخواستند به طور دسته جمعى پيامبر اسلام را بكشند ، شبانه در رختخواب پيامبر خوابيد و خود را در معرض نابودى قرار داد .\r\nدوران ميانسالىاش در حياتىترين مسائل اجتماعى و سياسى از تصدى و جديت در حفظ ايده ئولوژى اسلام كوچكترين تعدى نكرد .\r\nبا اين كه همراهان و هوا داران با شخصيتى در پيرامون خود داشت و مىتوانست به وسيلهء آنان حد اقل نقش طرف مقابل را از بين ببرد ، ولى چون موجب سوء تفاهم در اجتماع اسلامى گشته و به خود مكتب صدمه وارد مىساخت ، لذا بنظارت كامل قناعت ورزيده ، از اين راه هدف موجوديت خود را تعقيب كرد ، در اين دوران ، فراز و نشيب و سنگلاخهاى اجتماعى و اوضاعى كه به وسيلهء اشخاصى كه خود را رقيب او مىديدند ، در سر راه على عليه السلام آن قدر فراوان و تند و خشن بود كه به قول يكى از نويسندگان دانشمند دوران معاصر : على عليه السلام را هر روز به مرز زندگى و مرگ وارد مىكرد و خارج مىساخت آرى اين نوسان دايمى ميان اشكال گوناگون زندگى و مرگ بود كه توانست به اصطلاح جلال الدين مصدر وجودى على عليه السلام را در جلوه هاى متضاد و متنوع آشكار كند و شخصيت جاويد او را بر فراز تاريخ انسان و انسانيت تثبيت نمايد .\r\nنهج البلاغه آن دوم كتاب انسانها تا حدودى باز گو كنندهء حقيقت على عليه السلام و آن حوادث و جريانات است كه بانگهاى الهى على عليه السلام را به خوبى ( نه كاملًا و همه جانبه ) ابراز مىكند .\r\nتفسير ابيات\r\nخداوند متعال در روش وحى روشنترين و آسانترين نشان دو رويى منافقين را چنين اطلاع داده است :\r\n","description":"","footnote":"","page_name":" 442 ","page_number":446},
  {"content":"\r\nمنافق هر اندازه هم كه ظاهر فريبنده و چشمگير و هولناك داشته باشد ، باز در طرز لحن گفتارش شناخته خواهد شد .\r\nبا يك مثال معمولى ، وقتى كه كوزه سفالين را مىخرى ، براى تشخيص اين كه آن كوزه صحيح است يا شكستگى دارد ، با سر انگشت به آن كوزه مىزنى ، تا از صدايش شكستگى يا سالم بودن آن را دريابى ، زيرا صداى كوزهء شكسته غير از صداى كوزهء سالم است بانگ هر موجود صدا دهنده مانند چاووشى است كه پيشا پيش قافله مىافتد و سمت حركت و مقصد و ماهيت قافله را اعلام مىكند .\r\nآرى در كشاكش حوادث و بر خورد اشياء با يكديگر بانگهايى توليد مىشود و حقايق آن اشياء را آشكار مىكند ، مانند مصدر كه در افعال و مشتقات ماهيت و استعداد پذيرش و امتناع از پذيرش خود را آشكار مىسازد .\r\n","description":"","footnote":"","page_name":" 443 ","page_number":447},
  {"content":"\r\n\r\nقصهء هاروت و ماروت و دليرى ايشان بر امتحان حق تعالى ( 1 ) \r\n\r\n( ( 796 ) ) چون حديث امتحان رويى نمود\r\nيادم آمد قصهء هاروت زود\r\n( ( 797 ) ) پيش ازين ز ان گفته بودم اندكى\r\nخود چه گويم از هزارانش يكى\r\n( ( 798 ) ) خواستم گفتن در آن تحقيقها\r\nتا كنون واماندم از تعويقها\r\nگوش دل را يك نفس اين سو بدار\r\nتا بگويم با تو از اسرار يار\r\n( ( 799 ) ) جملهء ديگر ز بسيارش قليل\r\nگفته آيد شرح يك جزوى ز نيل\r\n( ( 800 ) ) گوش كن هاروت را ماروت را\r\nاى غلام و چاكران ماروت را\r\n( ( 801 ) ) مست بودند از تماشاى إله\r\nوز عجايبهاى استدراج شاه\r\n( ( 802 ) ) اين چنين مستى است ز استدراج حق\r\nتا چه مستىها دهد معراج حق\r\n( ( 803 ) ) دانهء دامش چنين مستى نمود\r\nخوان انعامش چه ها داند گشود\r\n( ( 804 ) ) مست بودند و رهيده از كمند\r\nهاى و هوى عاشقانه مىزدند\r\n( ( 805 ) ) يك كمين و امتحان در راه بود\r\nصرصرش چون كاه كُه را مىربود\r\n( ( 806 ) ) امتحان مىكردشان زير و زبر\r\nكى بود سر مست را زينها خبر\r\n( ( 807 ) ) خندق و ميدان به پيش او يكيست\r\nچاه و خندق پيش او خوش مسلكيست\r\n\r\nآيه\r\n« وَاَلَّذِينَ كَذَّبُوا بِآياتِنا سَنَسْتَدْرِجُهُمْ مِنْ حَيْثُ لا يَعْلَمُونَ 7 : 182 . » ( 2 )  ( آنان كه آيات ما را تكذيب كردند ، تدريجاً آنها را به هلاكت مىفكنيم ، در حالى كه نمىدانند ) .\r\n","description":"","footnote":" ( 1 ) داستان هاروت و ماروت را در جلد دوم ص 548 مشرحاً بررسى كرده‌ايم ، مراجعه شود . در آن مبحث گفتيم كه : هاروت و ماروت دو فرشته بوده‌اند كه معصيت نكرده بودند و سند نظريهء جلال الدين در اين موضوع مورد اطمينان نيست . .  ( 2 ) سوره الاعراف ، آيهء 182 . . ","page_name":" 444 ","page_number":448},
  {"content":"\r\n\r\nتفسير ابيات\r\nهنگامى كه بحث به موضوع امتحان رسيد ، داستان هاروت و ماروت بيادم آمد . پيش از اين مقدار مختصرى در موضوع مزبور سخن گفته بودم ، در بارهء اين مسائل با اهميت حتى يك هزارم حقايق را هم نمىتوانم مطرح كنم .\r\nمن در همان مورد مىخواستم تحقيقاتى را وارد كنم ولى بسبب موانعى نتوانستم منظورم را توضيح بدهم . تو اكنون گوش دل را بگفتهء من بسپار ، تا شمه‌اى از اسرار يار را به تو باز گو كنم ، يك جملهء ديگر كه مقدار كمى از زياد است ، مانند قطراتى از رود نيل ، به شما بگويم .\r\nآن دو فرشته از تماشا به درياى عظمت خدا و شگفتىهاى اعتلاى تدريجى كه خدا به آنها عنايت فرموده بود مست شده بودند . جايى كه اعتلاى تدريجى به سوى حق [ يا رها ساختن به حال خود كه موجب غرور و هلاكت خواهد گشت ، 
  ] چنين مستى بياورد مستى باده معراج به سوى حق و حقيقت چه عظمتى خواهد داشت وقتى كه دانهء دام الهى چنين مستىها مىآورد ، سفرهء انعام و عنايتش چه اعتلاى روحى خواهد بخشيد آن دو فرشته از كمند بيرون آمده و مست گشته و هاى هوى عاشقانه به راه انداخته بودند . اما نمىدانستند كه امتحان ديگرى كه در كمينگاه آنها نشسته است ، باد تندوزى دارد كه كوه را مانند كاه ناچيز مىربايد .\r\nخداوند در فراز و نشيب هستى آن دو را امتحان مىكرد ، اما آن دو مست بودند و آدم مست از فراز و نشيب و زير و زبر اطلاعى ندارد ، موجود مست نمىتواند ميان خندق و ميدان فرقى بگذارد .\r\n","description":"","footnote":"","page_name":" 445 ","page_number":449},
  {"content":"\r\n\r\nمستى بز از ديدن ماده و جستن او به كوه مقابل\r\n\r\n( ( 808 ) ) آن بز كوهى بر آن كوه بلند\r\nبر دَوَد از بهر خوردى بىگزند\r\n( ( 809 ) ) تا علف چيند ببيند ناگهان\r\nبازى ديگر ز حكم آسمان\r\n( ( 810 ) ) بر كُهى ديگر بر اندازد نظر\r\nماده بز بيند بر آن كوه دگر\r\n( ( 811 ) ) چشم او تاريك گردد در زمان\r\nبر جهد سر مست زين كُه تا بدان\r\n( ( 812 ) ) آن چنان نزديك بنمايد و را\r\nكه دويدن گرد بالوعه سرا ( 1 ) \r\n( ( 813 ) ) آن هزاران گز دو گز بنمايدش\r\nتا ز مستى ميل جستن آيدش\r\n( ( 814 ) ) چون كه بجهد در فتد اندر ميان\r\nدر ميان هر دو كوه بىامان\r\n( ( 815 ) ) او ز صيادان به كه بگريخته\r\nخود پناهش خون او را ريخته\r\n( ( 816 ) ) شسته صيادان ميان آن دو كوه\r\nانتظار اين قضاى با شكوه\r\n( ( 817 ) ) باشد اغلب صيد اين بز اين چنين\r\nور نه چالاك است و چست و خصم بين\r\n( ( 818 ) ) رستم ار چه با سر و سبلت بود\r\nدام پا گيرش يقين شهوت بود\r\n( ( 819 ) ) همچو من از مستى شهوت ببر\r\nمستى شهوت ببين اندر شتر\r\n( ( 820 ) ) باز اين مستى و شهوت در جهان\r\nپيش مستىّ ملك دان مستهان\r\n( ( 821 ) ) مستى آن مستى اين بشكند\r\nاو به شهوت التفاتى كى كند ؟\r\n( ( 822 ) ) آب شيرين تا نخوردى آب شور\r\nخوش نمايد چون درون ديده نور\r\n( ( 823 ) ) قطره‌اى از باده هاى آسمان\r\nبر كند جان را ز مىوز ساقيان\r\n( ( 824 ) ) تا چه مستىها بود املاك را\r\nوز جلالت روحهاى پاك را\r\n( ( 825 ) ) كه ببويى دل بدان مىبسته اند\r\nخمّ بادهء اين جهان بشكسته اند\r\n( ( 826 ) ) جز مگر آنها كه نوميدند و دور\r\nهمچو كفار نهفته در قبور\r\n\r\n","description":"","footnote":" ( 1 ) بالوعه چاه خانگى را مىگويند كه براى ريختن آب شستشوى لباس و ساير چيزهايى از اين قبيل مىسازند . . ","page_name":" 446 ","page_number":450},
  {"content":"\r\n\r\n\r\n( ( 827 ) ) نااميد از هر دو عالم گشته اند\r\nخاره هاى بىنهايت كشته اند\r\n\r\n« يا أَيُّهَا اَلَّذِينَ آمَنُوا لا تَتَوَلَّوْا قَوْماً غَضِبَ الله عَلَيْهِمْ قَدْ يَئِسُوا مِنَ اَلآخِرَةِ كَما يَئِسَ اَلْكُفَّارُ مِنْ أَصْحابِ اَلْقُبُورِ 60 : 13 . » ( 1 )  ( اى كسانى كه ايمان آورده‌ايد ، گروهى را كه خداوند بر آنها غضب كرده است ، براى خود دوست نگيريد ، آنان از آخرت چنان نااميد و مايوسند كه كفار در گور رفته از حيات ابدى [ يا مانند نوميدى كفار از آنان كه در قبرها خوابيده‌اند . 
  ] )\r\n\r\n( ( 815 ) ) او ز صيادان به كُه بگريخته\r\nخود پناهش خون او را ريخته\r\n( ( 816 ) ) شسته صيادان ميان آن دو كوه\r\nانتظار اين قضاى با شكوه\r\n\r\nبا هيچ حيله و مكرى از شعاع مشيت الهى نمىتوان گريخت\r\nاين مكاران زبردست ( به خيال خود ) چه فكر مىكنند ؟ اين حيله گران ساده لوح چه مىانديشند ؟ اينان در عين حال كه خود را دانايان زبردست نوع بشر فرض مىكنند ، قربانى نادانى خويش مىگردند .\r\nچاه مىكنند ، ناخود آگاه به قعر آن سر نگون مىشوند ، زندگىها را خريد و فروش مىكنند ، خودشان بردگانى بيش نيستند .\r\nشگفتا اين مكر پردازان بىنوا همه چيز را در اختيار خود مىبينند ، همه چيز را مملوك خود مىدانند ، هوى و هوس آن چنان ديده گان آنها را كور كرده كه در پيرامون خود هزاران عوامل جبرى را كه خواسته هاى انسانى را زير و زبر مىكنند ، بينند .\r\nگوششان خيلى تيز و حساس است ، اما به كدامين صدا ؟ : به صدايى كه پيامى از اختيارات آنها بياورد .\r\n","description":"","footnote":" ( 1 ) سوره الممتحنة ، آيهء 13 . . ","page_name":" 447 ","page_number":451},
  {"content":"\r\n\r\nآنان كه در اين زندگانى گريزاندن مردم را به اين سو و آن سو براى بدام انداختنشان ، هدف حيات خود مىدانند ، ناخود آگاهانه بدام وجدان تاريخ افتاده ، خواه ناخواه خود شكار سر نوشتى شوم خواهند گشت .\r\nمشيت الهى آن نيست كه مردم در روى كرهء زمين به شغل ناميمون شكار گيرى بپردازند ، چنان كه گريز از مشيت الهى كه در باره يك فرد يا يك اجتماع تثبيت شده است آن قدر پوچ و نامعقول است كه گريز از تنفس با خواستن حيات البته در مباحث قضا و قدر به طور خلاصه اشاره كرده‌ايم كه اطلاع از مشيت الهى در بارهء سر نوشت آدمى براى هيچ كس امكان پذير نيست ، از طرف ديگر كار و كوشش تا آخرين درجهء ممكن عنصر دوم سر نوشت ما آدميان است .\r\nاما تكيه بر خود و انديشه و نيروى خود و غفلت از نظارت و سلطهء الهى بر جهان هستى اين است آن بد بختى اختيارى كه بسقوط روح منتهى مىگردد .\r\nتفسير ابيات\r\nبز كوهى بر روى كوههاى مرتفع براى پيدا كردن غذا به اين سو و آن سو مىدود . اين حيوان براى پيدا كردن و چيدن علف به قلهء كوه ها مىرود ، ناگهان از حكم آسمانى جريان ديگرى پيش پايش گسترده مىشود .\r\nدر آن جايگاه از كوه كه ايستاده است ، چشمش به بز كوهى ماده‌اى روى كوه مقابل مىافتد ، شهوت خيره كننده ديده گانش را نابينا مىسازد ، به طورى كه فاصلهء دو كوه را نمىبيند ميان خود و آن بز ماده را آن قدر اندك مىبيند كه گويى انسان در حياط خانهء خود دم بالوعه ( سر چاه آب ريزى ) ، ايستاده است ، بىنوا سر مست شهوت هزاران ذراع را دو ذراع مىبيند و مستانه حالت جهش به خود مىگيرد ، با سرعت تمام مىجهد و ميان دو كوه سر نگون مىگردد .\r\n[ سر نوشت اين بىنوا را در نظر بگيريد 
  ] از دست صيادان بىرحم به كوه ها مىگريزد و براى پيدا كردن علف در قلهء كوه ها به گردش مىپردازد ، سپس به تحريك شهوت\r\n","description":"","footnote":"","page_name":" 448 ","page_number":452},
  {"content":"\r\nو براى اشباعش از بالاى كوه خود را به زير مىافكند و در چنگال شكارچى گرفتار مىشود .\r\nپس در حقيقت از صيادى مىگريزد كه به دام صياد ديگر بيفتد شكار بز كوهى بدين ترتيب است كه گفتيم و الا اين حيوان زيرك و باهوش و دشمن شناس به اين زوديها گرفتار نمىشود .\r\nاى داد از شهوت و عواقب مرگبارش ، رستم با آن سر و سبيل و نيرومنديش به طور يقين اسير شهوت بوده و همان شهوت مانند زنجير گرانبار پاىگيرش مىگردد .\r\nبياييد مانند من خويشتن را از مستى شهوت بگسليد و دام بد بختى را از سر راه خود برداريد ، برويد رسوايى شتر را در مستى شهوت تماشا كنيد و عبرت بگيريد .\r\nشما كه به بىخودى و مستى علاقه مىورزيد ، برويد مستى فرشتگان را به دست بياوريد كه مستى حاصل از بادهء شهوت را مىشكند .\r\nاين يك قاعدهء طبيعى است كه انسان مادامى كه تشنگى خود را با آب شور بر طرف مىكند طعم و اهميت آب شيرين را در نمىيابد ، او گمان مىكند كه آب شور مادهء حياتى او است ، چنان كه نور مادهء حياتى چشم آدمى است .\r\nاگر نسيمى از ما فوق طبيعت به جان آدمى بوزد ، آن جان را از مىو از ساقى بيزار مىنمايد و بالاتر مىبرد .\r\nببينيد مستىهاى فرشتگان و ارواح پاك در چه پايه‌اى از عظمت است كه به يك بويى از آن مستى يا از باده‌اى كه آن مستى را ايجاد مىكند ، خم بادهء همهء جهان هستى درهم مىشكند و ارزشى به آن باقى نمىماند . تنها انسانهاى نوميد و ياس زده مانند نوميدان كفار در گور رفته هستند كه از مستىهاى روحانى بويى نمىبرند و از هر دو جهان نااميد و دست بريده و وجودشان به خارهاى ابدى مبدل گشته است .\r\n","description":"","footnote":"","page_name":" 449 ","page_number":453},
  {"content":"\r\n\r\n\r\nتمنا كردن هاروت و ماروت آمدن به زمين را\r\n\r\n( ( 828 ) ) پس ز مستىها بگفتند اى دريغ\r\nبر زمين باران بداديمى چو ميغ\r\n( ( 829 ) ) گستريديمى در آن بىداد جا\r\nعدل و انصاف و عبادات و وفا\r\n( ( 830 ) ) اين بگفتند و قضا مىگفت بيست\r\nپيش پاتان دام ناپيدا بسى است\r\n( ( 831 ) ) هين مرو گستاخ در دشت بلا\r\nهين مران كورانه اندر كربلا\r\n( ( 832 ) ) كه ز موى و استخوان هالكان\r\nمىنيابد راه پاى سالكان\r\n( ( 833 ) ) جملهء ره استخوان و موى و پى\r\nبسكه تيغ قهر لا شيئى كرد شيئى\r\n( ( 834 ) ) گفت حق كه بندگان جفت عون\r\nبر زمين آهسته مىرانند هون\r\n( ( 835 ) ) پا برهنه چون رود در خار زار\r\nجز به مهل و فكر هر پرهيزكار\r\n( ( 836 ) ) اين قضا مىگفت ليكن گوششان\r\nبسته بود اندر حجاب جوششان\r\n( ( 837 ) ) چشمها و گوشها را بسته اند\r\nجز مگر آنها كه از خود رسته اند\r\n( ( 838 ) ) جز عنايت كه گشايد چشم را\r\nجز محبت كه نشاند خشم را\r\nجهد بىتوفيق جان كندن بود\r\nز ارزنى كم گر چه صد خرمن بود\r\n( ( 839 ) ) جهد بىتوفيق خود كس را مباد\r\nدر جهان و الله اعلم بالرشاد\r\n\r\nآيه\r\n« وَعِبادُ اَلرَّحْمنِ اَلَّذِينَ يَمْشُونَ عَلَى اَلأَرْضِ هَوْناً 25 : 63 . » ( 1 )  ( بندگان خداوند كسانى هستند كه در روى زمين با آرامش و فروتنى گام بر مىدارند . )\r\n","description":"","footnote":" ( 1 ) سوره الفرقان ، آيهء 63 . . ","page_name":" 450 ","page_number":454},
  {"content":"\r\n\r\n\r\n( ( 831 ) ) هين مرو گستاخ در دشت بلا\r\nهين مران كورانه اندر كربلا\r\n\r\nبدون تحصيل آمادگى به شكيبايى در حوادث سخت ، كورانه به راه نيفتيد\r\nاين يك مضمون بسيار عالى است كه جلال الدين ياد آور مىشود و مىگويد : بدون سنجش موجوديت خويش و بدون دريافت مقدار مقاومت در مقابل فراز و نشيب روزگاران ، به پيشواز طوفانها و تلاطمهاى زندگانى رهسپار نشويد . موجوديت فعلى هر انسان در هر لحظه‌اى با احساس كاميابى موقت و محدود ، او را چنان فريب مىدهد كه گمان مىبرد : او توانايى راندن زورق ناچيز وجود خود را در اقيانوس پر تلاطم زندگى دارا مىباشد .\r\nبادبان پاره پاره و ناچيزى بر آن زورق بر افراشته با يك پا روى كوتاه و شكسته از ساحل اقيانوس كه چند گامى آرام به نظر مىرسد ، به راه مىافتد ، هنوز چند پارو نزده ، خود و زورقش با آن بادبان و پاروى چوبين دستخوش كوچكترين موج اقيانوس واقع شده و هستى خود را بباد فنا مىدهد .\r\nآمادگى و كاميابى موقت و محدود است كه ميليونها مردم ساده لوح كوته بين را به دست تلاطم و امواج خروشان زندگى محاسبه نشده سپرده و ذرات گرد هستى شان را به فضاى نيستى پاشيده است .\r\nامير المؤمنين عليه السلام مىفرمود :\r\n« العالم من عرف قدره و كفى بالمرء جهلا ان لا يعرف قدره . » ( 1 )  ( انسان دانا كسى است كه قدر خود را بشناسد [ خود را ارزيابى كند 
  ] در نادانى يك مرد اين قدر كافى است كه قدر خود را نشناسد . [ خود را ارزيابى نكند . 
  ] ) توضيح : بعضى از اشخاص كه در بارهء جلال الدين و مثنويش به نوعى از\r\n","description":"","footnote":" ( 1 ) نهج البلاغه ، ج 1 ، ص 197 ، خطبه 101 . . ","page_name":" 451 ","page_number":455},
  {"content":"\r\nحساسيت افراطى دچار شده‌اند ، مىگويند : بيت مورد تحليل :\r\n\r\n( ( 831 ) ) هين مرو گستاخ در دشت بلا\r\nهين مران كورانه اندر كربلا\r\n\r\nدر بارهء پيشواى آزادگان و سرور شهيدان حسين بن على عليه السلام است و جلال الدين با بيت فوق مىخواهد كار حسين عليه السلام را تخطئه نموده و بگويد : حركت حسين عليه السلام و داستان خونين دشت نينوا بدون آمادگى قبلى بوده است .\r\nبعضى ديگر گفته‌اند : كه بيت مورد نظر در بعضى از نسخه هاى مثنوى چنين بوده است :\r\n\r\nكور كورانه مرو در كربلا\r\nتا نيفتى چون حسين اندر بلا\r\n\r\nگروهى براى تاويل بيت مزبور جاى دو مصرع را عوض كرده گفته‌اند : بيت مزبور در اصل چنين بوده است :\r\n\r\nتا نيفتى چون حسين اندر بلا\r\nكور كورانه مرو در كربلا\r\n\r\nدر نسخه هاى معتبر مثنوى از قبيل : انقروى ، نيكلسون ، بيت مزبور بدان شكل است كه مورد تحليل و تفسير قرار داده‌ايم ، نهايت اين است كه نيكلسون به جاى « مرو » « مدو » ذكر كرده است ، بهر حال جلال الدين در بارهء شخصيت الهى حسين عليه السلام كوچكترين ترديدى نداشته و در دفتر دوم چنين گفته است :\r\n\r\nروشن از نورش چو سبطين آمدند\r\nعرش را درّين و قرطين آمدند\r\nچون كه سبطين از سرش فارغ بدند\r\nگوشوار عرش ربّانى شدند\r\nآن يكى از زهر جان كرده نثار\r\nو ان سر افكنده به راهش مستوار ( 1 ) \r\n\r\nلذا به هيچ وجه نمىتوان گفت : جلال الدين نظر اهانتى به سرور آزادگان و پيشواى الهى انسانها داشته است ، مخصوصاً با نظر به اين كه جلال الدين چند بار لغت كربلا را به همان معناى لغويش كه به معناى مشقت و بلا است به كار برده است .\r\n","description":"","footnote":" ( 1 ) دفتر دوم ، قسم خوردن غلام بر صدق خود و طهارت ظن خود ابيات 29 تا 31 . . ","page_name":" 452 ","page_number":456},
  {"content":"\r\n\r\n\r\nكه ز موى و استخوان هالكان\r\nمىنيابد راه پاى سالكان\r\n\r\nهرگز نمىتوان از استخوانهاى پوسيدهء هلاك شدگان گنهكار ، راه حق و حقيقت را پيدا كرد\r\nجلال الدين در بيت فوق يكى از عالىترين طرق بهره بردارى از تجربه ها را متذكر شده است .\r\nبه توضيح اين كه مىگويد : منتظر آن نباشيد كه نتيجهء نابود كنندهء رفتار گذشتگان را با چشم ببينيد و رهسپار راه حق و حقيقت شويد . در آن موقع كه شما خاكستر بر باد شده‌اى را مشاهده مىكنيد ، به هيچ وجه نخواهيد توانست عوامل گوناگون بر افروخته شدن آتش و مساعدت شرايط و فقدان موانع شعله ور شدن را كاملًا در يابيد و نمىتوانيد بدانيد :\r\nكدامين آتش بود كه به خاكستر مبدل شده است ؟ آتش از چه موقعى بر افروخته شده بود ؟ آيا لحظاتى گذشته است كه آن سوخته شدگان مقصر بتوانند آتش را خاموش يا از زبانه هاى آن جلوگيرى كنند ؟ اگر فرض كنيم : شما خيلى هوشيار هستيد و مىتوانيد تمام سؤالات فوق و مجهولات ديگر را هم در بارهء موجودهاى خاكستر شدهء تاريخ درك كنيد و آگاه شويد ، آيا دانستن پديدهء سقوط و انگيزه ها و شرايط آن ، مىتواند براى شما راهنماى مثبت بكشف حق و حقيقت و آماده ساختن روح براى برداشتن گام در راه حق و حقيقت باشد ؟ نه هرگز ، ممكن است مشاهدهء استخوانها و موهاى متلاشى شدهء تبه كاران شما را بوحشت و هراس دچار بسازد ، اما راه مثبتى به شما نشان نخواهد داد .\r\n","description":"","footnote":"","page_name":" 453 ","page_number":457},
  {"content":"\r\n\r\nاين حقيقت يكى از نتايج آن اصل است كه مىگويد : ترس و هراس روح را به حركت منفى وادار مىسازد ، نه به حركت مثبت و سازنده . به همين جهت است كه اين عقيدهء سطحى كه در دوران معاصر ما رواج پيدا كرده و مىگويد : عامل اساسى گرايش به خداوند و مذهب ناشى از ترس و هراس است ، به هيچ منطق علمى تكيه نمىكند ما اين مطلب را در مباحث آينده مشروحا متذكر خواهيم گشت .\r\n\r\n( ( 834 ) ) گفت حق كه بندگان جفت عون\r\nبر زمين آهسته مىرانند هون\r\n( ( 835 ) ) پا برهنه چون رود در خار زار\r\nجز به مهل و فكر هر پرهيزكار\r\n\r\nزندگانى در قلمرو طبيعت براى هشياران ، گام برداشتن در خارستانى است پر سنگلاخ . شما كه در اين خارستان پا برهنه گام برمىداريد ، آرام و با احتياط و با انديشه و با فروتنى حركت كنيد\r\nشگفت آورتر از مسامحه كاران خارستان پر سنگلاخ زندگى ، كسانى هستند كه به آن عده از انسانها هم كه مىخواهند ، در اين راه پر خطر عصايى به دست بگيرند و با انديشه قدم بردارند ، توصيه مىكنند ( و ما اگر بخواهيم مطابق دل خواهشان بگوييم دستور صادر مىفرمايند : ) كه راه هموار است ، هيچ خطرى ديده نمىشود خارستان وجود ندارد ، همه جا گلستان سر سبز و خرم است انديشه يعنى چه ؟ زندگانى منطقى همان بادهء خوشگوار است كه عوامل نابود كنندهء طبيعت و اقوياى نوع انسانها و غرايز حيوانى شما تهيه مىكنند و مىآورند به گلوى مبارك شما مىريزند انديشه و احتياط يعنى چه ؟\r\n","description":"","footnote":"","page_name":" 454 ","page_number":458},
  {"content":"\r\n\r\nفقط شما بخواهيد ، اما چه مىخواهيد ؟ با چه انگيزه مىخواهيد ، چه نتيجه‌اى در دنبال مىخواهيد شما به وجود خواهد آمد ؟ كارى به آنها نداشته باشيد شما در اين خارستان پر سنگلاخ به جست و خيز و رقص خود مشغول شويد ، اين نادانيها و بلا تكليفىها ، پاى مال شدن حقوقها ، احياى سنت بردگى در اشكال فريبنده ، اين جنگها و خونريزىها ، فريب دادنها دروغها و . . . هيچ يك از اينها به مسامحه كارى ما در خارستان پر سنگلاخ زندگى ارتباطى ندارد اينها همه سيلى از پديده هايى است كه از قلهء كوه قاف سرازير مىگردد و مخل جست و خيز و رقاصى ما مىشود فقط شما در نوشتن برنامه ها و اعلاميه هاى جهانى در بارهء بشر ، در بارهء كوه قاف هم بينديشيد كه اين همه نابسامانى را در تمدن امروزى ما به راه انداخته است\r\n\r\nچشم باز و گوش باز و اين عمى\r\nحيرتم از چشم بندى خدا\r\nجهد بىتوفيق جان كندن بود\r\nز ارزنى كم گر چه صد خرمن بود\r\n\r\nكوششهايى كه با توفيق ربانى همراه نشود ، نتيجه‌اى جز جان كندن ندارد\r\nاين مسئله بدون ترديد يكى از حساس مسائل انسانى است كه براى همهء افكار مطرح است .\r\nيكى از خصوصيات با اهميت اين مسئله اين است كه اگر مغز انسانى به طور دقيق توجه نكند ناخود آگاهانه در ظلمتكدهء جبر خالص فرو مىرود .\r\nنظامى گنجوى هم مىگويد :\r\n\r\nتوفيق تو گر نه ره نمايد\r\nاين عقده به عقل كى گشايد\r\n\r\nنمىتوان ترديد كرد در اين كه رنگ آميزى حركات و سكنات انسانى در دوران زندگانى با خوبى يا بدى ، زشتى يا زيبايى معلول هدف گيرى روح و نيتى\r\n","description":"","footnote":"","page_name":" 455 ","page_number":459},
  {"content":"\r\nاست كه در بارهء كار يا سكوت صورت مىگيرد و الا ، چنان كه در مباحث پيشين گفته‌ايم : تمام حركات و پديده هايى كه از انسان به وجود مىآيد از نظر ارزش بىطرف و بىاقتضا است و ارزش و اقتضاى نيكى و بدى از هدف گيرى روح و نيت ناشى مىشود .\r\nبنا بر اين ارزيابى تمام شئون انسانى بستگى به جريانات روحى او دارد و جاى ترديد نيست كه اگر روح آدمى رو به سوى حق و حقيقت بوده باشد ، بدان جهت كه به طور مستقيم تحت مشيت الهى است ، لذا بدون واسطه مشمول توفيق الهى مىگردد ، ولى روىگرداندن به سوى حق و حقيقت كاملًا تحت اختيار خود انسان است .\r\nاگر انسان در نيروى اختيار خويش در رهسپار شدن به سوى حقيقت بهره بردارى نمايد ، اين بهره بردارى اگر چه خيلى ناچيز هم بوده باشد ، بدان جهت كه روح خود را به يكى از خواسته هاى الهى خود رسانيده است و بدان جهت كه عظمت روح تابع قوانين كمى و كيفى نيست ، لذا يك لحظه بهره بردارى صحيح موجب جهش عالى روح به قلمرو حق و حقيقت مىباشد . اما سرعت جهش و عظمت آن عبارت از توفيق ربانى است كه خود باعث روشن شدن تاريكىهاى ديگر و به فعليت رسيدن نيروهاى مخفى وجود آدمى است .\r\nبه همين جهت است كه اگر شخصى به هيچ وجه نخواهد در راه حق و حقيقت گامى بر دارد ، مشمول لطف و عنايت و توفيق ربانى نخواهد گشت .\r\nدر آن آيهء شريفه كه مىگويد :\r\n« إِنْ أُرِيدُ إِلَّا اَلإِصْلاحَ مَا اِسْتَطَعْتُ وَما تَوْفِيقِي إِلَّا بِالله 11 : 88 . » ( 1 )  ( من جز اصلاح در حدود توانايىام ، چيز ديگر نمىخواهم ، توفيق از ناحيهء خدا است و بس ) .\r\nملاحظه مىشود كه اولا هدف گيرى و نيت خود را متذكر مىشود و سپس\r\n","description":"","footnote":" ( 1 ) سوره هود ، آيهء 88 . . ","page_name":" 456 ","page_number":460},
  {"content":"\r\nموفق بودن در اين هدف گيرى را به خدا مستند مىسازد . روشن مىشود كه توفيق ، آن عنايت ربانى است كه كار و كوشش هدف گيرى شدهء انسان را به ثمر مىرساند . در آيهء ديگر مىفرمايد :\r\n« وَإِنْ خِفْتُمْ شِقاقَ بَيْنِهِما فَابْعَثُوا حَكَماً مِنْ أَهْلِه وَحَكَماً مِنْ أَهْلِها إِنْ يُرِيدا إِصْلاحاً يُوَفِّقِ الله بَيْنَهُما إِنَّ الله كانَ عَلِيماً خَبِيراً 4 : 35 . » ( 1 )  ( اگر از جدايى ميان شوهر و زن ترسيديد ، يك حكم از طرف مرد و يك حكم از طرف زن تعيين كنيد ، اگر مقصود آن دو حكم [ يا زن و مرد 
  ] اصلاح بوده باشد ، خداوند توفيق خود را شامل حال آنها خواهد فرمود ، خدا دانا و آگاه است ) .\r\nدر آيهء فوق اين حقيقت صريحا تذكر داده شده است كه توفيق الهى پس از هدف گيرى خود انسان است . در بيت مورد تحليل :\r\n\r\nجهد بىتوفيق جان كندن بود\r\nز ارزنى كم گر چه صد خرمن بود\r\n\r\nبايستى دقت بيشترى شود ، زيرا اگر مقصود از جهد بىتوفيق ، كوشش در راه مخالف خواست الهى باشد ، صحيح است و اين گونه كوشش همان جان كندن است كه نتيجه‌اى جز خسارت براى موجوديت انسان ندارد و اگر مقصود مطلق جهد و كوشش بوده باشد ، يعنى همان پديدهء حركت و جنبش منظور شود كه طبيعت جسمانى و روحانى انسان اقتضا مىكند ، مضمون بيت فوق صحيح نيست ، زيرا جلال الدين در دفتر اول ( رجوع بحكايت خواجه تاجر ) چنين گفته بود :\r\n\r\nگه تناقض گاه ناز و گه نياز\r\nگاه سوداى حقيقت گه مجاز\r\nمرد غرقه گشته جانى مىكند\r\nدست را در هر گياهى مىزند\r\nتا كدامش دست گيرد در خطر\r\nدست و پايى مىزند از بيم سر\r\n\r\n","description":"","footnote":" ( 1 ) سوره النساء ، آيهء 35 . . ","page_name":" 457 ","page_number":461},
  {"content":"\r\n\r\n\r\nدوست دارد يار اين آشفتگى\r\nكوشش بىهوده به از خفتگى\r\nاندرين ره مىتراش و مىخراش\r\nتا دم آخر دمى فارغ مباش\r\n\r\nاز مضمون ابيات مزبوره اين اصل روشن مىشود كه خود جنب و جوش و كوشش مطلوب خدا است و در پيش برد روح انسانى يك عنصر اساسى است ، لذا مىتوان گفت : خود تحرك و تقلا يكى از اشكال توفيق ربانى است كه هر چه از هدف گيرى صحيح بيشتر برخوردار شود ، موجب توفيقات عالىتر خواهد بود ، ولى با ملاحظهء مجموع مطالب مثنوى مقصودش از « جهد بىتوفيق » همان كوشش در خلاف خواست خداوندى است .\r\nتفسير ابيات\r\nهاروت و ماروت از روى مستى مىگفتند : اى كاش ما به زمين فرود مىآمديم و مانند ابر پر باران در آن جايگاه بيدادگرى ، باران عدالت و انصاف و وفا را فرو مىريختيم .\r\nآنان اين آرزو را مىكردند ، ولى قضاى الهى در پشت پرده مىگفت : بايستيد ، در پيش پاى شما دامهاى نهانى زيادى وجود دارد كه نمىبينيد .\r\nزمين جايگاه امتحان و بلا است ، در آن جايگاه گستاخانه و كورانه گام نگذاريد ، با مشاهدهء موها و استخوانهاى هلاك شدگان باديهء امتحان ، راهى براى پاى رهروان باز نخواهد گشت .\r\nراه سر نوشت گذشتگان پر از استخوان و موى و پى است كه از تيغ قهر و غضب الهى هستى خود را به نيستى مبدل ساخته‌اند .\r\nخداوند متعال فرموده است : آن بندگان من كه كمك خدايى همراهشان است ، در روى زمين آهسته و با فروتنى قدم بر مىدارند ، مردم پرهيزكار وقتى مىبيند : گذرگاه آنان خارستان است و خود پا برهنه مىباشند ، بدون انديشه و احتياط به راه نمىافتند .\r\n","description":"","footnote":"","page_name":" 458 ","page_number":462},
  {"content":"\r\nقضاى الهى از پشت پرده اين پندها را به آن دو فرشته مىداد ، ولى حجاب تاريك جوش و خروششان نمىگذاشت آن پندها را بشنوند .\r\nآرى ، جز آنان كه از خود حيوانى رهايى پيدا كرده‌اند چشم و گوششان بسته شده است جز عنايات الهى هيچ نيرويى نمىتواند ديده گان بستهء مردم را باز كند و جز محبت هيچ چيزى نمىتواند آتش خشم را فرو نشاند .\r\nآن جهد و كوششهايى كه توفيق الهى مدد كارش نيست ، همان جان كندن تدريجى است . اگر چه آن كوششها به قدر صد خرمن انبوه باشد ، از يك ارزن هم ناچيزتر مىباشد .\r\nخدا كند كسى در دنيا به كوشش بىتوفيق مبتلا نشود . خدا به راه رشد انسانها داناتر است .\r\n","description":"","footnote":"","page_name":" 459 ","page_number":463},
  {"content":"\r\n\r\n\r\n\r\nقصه خواب ديدن فرعون آمدن موسى عليه السلام را و تدارك انديشيدن\r\n\r\n( ( 840 ) ) جهد فرعونى چو بىتوفيق بود\r\nهر چه او مىدوخت آن تفتيق بود\r\n( ( 841 ) ) از منجم بود در حكمش هزار\r\nوز معبّر نيز و ساحر بىشمار\r\n( ( 842 ) ) مقدم موسى نمودندش به خواب\r\nكه كند فرعون و ملكش را خراب\r\n( ( 843 ) ) با معبّر گفت و با اهل نجوم\r\nچون بود دفع خيال و خواب شوم ؟\r\n( ( 844 ) ) جمله گفتندش كه تدبيرى كنيم\r\nراه زادن را چو ره زن بر زنيم\r\n( ( 845 ) ) تا رسيد آن شب مولد بود آن\r\nرأى اين ديدند آن فرعونيان\r\n( ( 846 ) ) كه برون آرند آن روز از پگاه\r\nسوى ميدان بزم و تخت پادشاه\r\nپس بفرمودند در شهر آشكار\r\nكه منادىها كنند از شهريار\r\n( ( 847 ) ) الصلا اى جمله اسرائيليان\r\nشاه مىخواهد شما را اين زمان\r\n( ( 848 ) ) بر تماشا رو نمايد بىنقاب\r\nبر شما احسان كند بهر ثواب\r\n( ( 849 ) ) كآن اسيران را به جز دورى نبود\r\nديدن فرعون دستورى نبود\r\n( ( 850 ) ) گر فتادندى به ره در پيش او\r\nبهر آن يا سه بخفتندى برو\r\n( ( 851 ) ) يا سه آن بد كه نبيند هيچ اسير\r\nدر گه و بىگه لقاى آن امير\r\n( ( 852 ) ) بانگ چاووشان چو در ره بشنود\r\nتا نبيند رو به ديوارى كند\r\n( ( 853 ) ) ور ببيند روى او مجرم شود\r\nآن چه بدتر بر سر او آن رود\r\n( ( 854 ) ) بودشان حرص لقاى ممتنع\r\nكه حريص است آدمى فيما منع\r\n\r\nتوضيح\r\n- در بارهء مقدمات تولد حضرت موسى عليه السلام مطالب گوناگونى را نوشته‌اند ، از آن جمله مضامينى است كه جلال الدين در اين مورد آورده است . شيخ ابو الفتوح رازى موضوعات ديگرى نقل كرده است مراجعه شود . ( 1 ) \r\nتفسير ابيات\r\nبدان جهت كه كوششهاى فرعون همراه با توفيق نبود ، هر چه مىدوخت ، قضاى\r\n","description":"","footnote":" ( 1 ) تفسير روح الجنان ، ابو الفتوح رازى ، ج 1 ، ص 177 تا 179 . . ","page_name":" 460 ","page_number":464},
  {"content":"\r\nالهى آن را مىشكافت . تحت سيطرهء او هزار معبر خواب و ساحرين بىشمار وجود داشت .\r\nروزى فرعون به وجود آمدن موسى و پيكار او را با خويشتن و زوال ملكش را به دست او در خواب ديد .\r\nمعبرين و ستاره شناسان را احضار كرده گفت : اثر اين خواب شوم و نحس را چگونه از من بر طرف مىكنيد ؟ آنان پاسخ دادند كه ما در اين باره تدبيرها و انديشه ها نموده راه تولد چنين كودكى را مىبنديم . تا آن شب كه زمان انعقاد نطفهء موسى عليه السلام بود رسيد .\r\nفرعونيان چنين نقشه كشيده بودند كه روز بعد ، از هنگام بامداد تخت و ساير تشريفات فرعون را به ميدان وسيعى منتقل بسازند و سپس منادىها خبر بدهند و بنى اسرائيل را آگاه بسازند كه فرعون همهء شما را خواسته است كه تا روى خود را بدون پرده و حجاب به شما نشان بدهد و براى پاداش نيكو به شما احسانها نمايد .\r\nاين دعوت براى بنى اسرائيل خيلى جالب و با اهميت بود ، زيرا آنان از ديدن روى فرعون اكيدا ممنوع بودند .\r\nقانون چنين اقتضا مىكرد كه هر وقت فرعون در شهر عبور مىكرد ، مىبايست از بنى اسرائيل هر كسى كه در رهگذر فرعون بود بر روى خود به زمين بخوابد ، آرى مقرر شده بود كه هيچ يك از اسرائيليان كه اسير فرعون بودند ، در هيچ موقعى نتوانند بديدار فرعون نائل شوند .\r\nهمين كه بانگ پيش قراولان فرعون را مىشنيدند ، مىبايست رو به ديوار كنند . اگر كسى از آنان روى فرعون را مىديد ، مقصر قلمداد گشته كيفر بدى در انتظار او بود .\r\nبدين جهت ، يعنى بنا به اصل : « الانسان حريص على ما منع . » ( انسان به آن چه كه براى او ممنوع است حريصتر است ) بانگ منادى كه « اسرائيليان مىتوانند بروند و فرعون را به بينند » خيلى جالب بود .\r\n","description":"","footnote":"","page_name":" 461 ","page_number":465},
  {"content":"\r\n\r\n\r\nبه ميدان خواندن بنى اسرائيل را از براى حليت منع ولادت موسى عليه السلام\r\n\r\nشد منادى در محلتها روان\r\nبانگ مىزد كو به كو شادىكنان\r\n( ( 855 ) ) كاى اسيران سوى ميدان گه رويد\r\nكز شهنشه ديدن و جود است اميد\r\n( ( 856 ) ) چون شنيد آن مژده اسرائيليان\r\nتشنگان بودند و بس مشتاق آن\r\nزين خبر گشتند جمله شادمان\r\nراه ميدان بر گرفته آن زمان\r\n( ( 857 ) ) حيله را خوردند و آن سو تاختند\r\nخويشتن را بهر جلوه ساختند\r\nتا رود آن جا ببيند روى او\r\nتا چه خاصيت دهد ديدار او\r\nاز غرض غافل بدند و بىخبر\r\nوز طمع رفتند بيرون سر به سر\r\n\r\nتفسير ابيات\r\n[ چنان كه گفتيم 
  ] : منادىها در محله هاى شهر به راه افتادند و شادى كنان اسرائيليان اسير را به ديدار فرعون تحريك مىكردند .\r\nوقتى كه اسرائيليان مژدهء ديدار فرعون را شنيدند ، بدان جهت كه مشتاق ديدار و تشنهء ملاقات فرعون بودند ، راهى ميدان شدند كه تخت و دستگاه سلطنتى فرعون را در آن جا گذاشته بودند .\r\nاسرائيليان ساده لوح فريب حيلهء فرعونى را خورده و آرايش كرده و جلوه كنان به سوى ميدان رهسپار شدند ، مىرفتند كه روى فرعون را ببينند و خاصيت ديدن او را دريابند ولى آن بىنوايان از غرض و هدف فرعون غفلت داشتند و بالاخره طمع همهء آنها را بيرون كشيد .\r\n","description":"","footnote":"","page_name":" 462 ","page_number":466},
  {"content":"\r\n\r\n\r\nحكايت در تمثيل\r\n\r\n( ( 858 ) ) همچنان كآن جا مغول حيله دان\r\nگفت مىجويم كسى از مصريان\r\n( ( 859 ) ) مصريان را جمع آريد اين طرف\r\nتا در آيد آن كه نى بايد به كف\r\nهر كجا بد مصريى جمع آمدند\r\nگردن ايشان بدان حيله زدند\r\n( ( 860 ) ) هر كه مىآمد بگفتا نيست اين\r\nهين در خواجه در آن گوشه نشين\r\n( ( 861 ) ) تا بدين شيوه همه جمع آمدند\r\nگردن ايشان بدان جيله زدند\r\n( ( 862 ) ) شومى آن كه سوى بانگ نماز\r\nداعى الله را نبردندى نياز\r\n( ( 863 ) ) دعوت مكارشان اندر كشيد\r\nالحذر از مكر شيطان اى رشيد\r\n( ( 864 ) ) بانگ درويشان و محتاجان نيوش\r\nتا نگيرد بانگ محتاليت گوش\r\n( ( 865 ) ) گر گدايان طامعند و زشت خو\r\nدر شكم خواران تو صاحب دل بجو\r\n( ( 866 ) ) در تك دريا گهر با سنگهاست\r\nفخرها اندر ميان ننگهاست\r\n( ( 867 ) ) پس بجوشيدند اسرائيليان\r\nاز پگه تا جانب ميدان روان\r\n( ( 868 ) ) چون به حيلتشان به ميدان برد او\r\nروى خود بنمودشان بس تازه رو\r\n( ( 869 ) ) كرد دل دارى و بخششها بداد\r\nهم عطا هم وعده ها كرد آن قباد\r\n( ( 870 ) ) بعد از آن گفت از براى جانتان\r\nجمله در ميدان بخسبيد امشبان\r\n( ( 871 ) ) پاسخش دادند كه خدمتها كنيم\r\nگر تو خواهى يك مه اين جا ساكنيم\r\n( ( 858 ) ) همچنان كآنجا مغول حيله دان\r\nگفت مىجويم كسى از مصريان\r\n\r\nكشتار مغول مصريان را در كجا بوده است ؟\r\nاز ظاهر بيت چنين استفاده مىشود كه اين كشتار در خود مصر بوده است . مغول اگر چه قصد هجوم به مصر را در سر مىپرورانده است و حتى آباقا خان : « از همان اوان سلطنت خيال حمله به شام و مصر و كشيدن انتقام شكست عين جالوت\r\n","description":"","footnote":"","page_name":" 463 ","page_number":467},
  {"content":"\r\n\r\nرا داشت . » ( 1 )  ولى هرگز موفق نشد كارى از پيش ببرد ، بلكه بنا به آن چه از تواريخ بر مىآيد : مغول سه بار در عرض بيست سال از لشكريان شام و مصر شكست خورده بود .\r\n« . . . در تاريخ پنج شنبه 14 رجب سال 680 جنگى ميان مغول و مسلمانان مصر و شام در شهر حمص اتفاق افتاد ، جناح يسار قشون اسلامى منهزم شد و تا نزديكى حمص از طرف مغول تعقيب گرديد و جماعتى از ايشان به دمشق گريختند ولى جناح يمين و قلب مقاومت كرده منكو تيمور را شكست سخت دادند و مغول گريختند و خبر هزيمت خود را پيش آباقا كه به محاصرهء قلعهء رحبه مشغول بود بردند و او نيز در فرار با سپاهيان خود شريك شد و وقعهء حمص رابع فتوحات ابلستين و بيره و عين جالوت گرديد . » ( 2 )  بدين جهت نبايد مقصود جلال الدين از « كانجا » خود مصر بوده باشد . در نسخهء انقروى به جاى كلمهء مزبور « كاينجا » است كه اشاره به كشورى است كه جلال الدين در آن زندگى مىكرده است ، اين كشور تركيهء امروز است كه در گذشته آن را روم مىگفتند . انقروى در شرح همين بيت مىگويد : « لشكر تاتار در اين ولايت روم مصريان را با حيله كشتند . . . » ( 3 )  و اين حادثه كاملًا ممكن بوده است .\r\nتفسير ابيات\r\nچنان كه در روم مغول حيله گر نقشه‌اى به راه انداختند و فرمانده مغول گفت : من يك فرد از مصريان را مىخواهم ، همهء مصريان را حاضر كنيد تا آن يك فرد را پيدا كنيم .\r\nاز همهء نواحى و محله ها و كوچه ها مصريان را آوردند و آن فرمانده به يكايك\r\n","description":"","footnote":" ( 1 ) تاريخ مفصل ايران از استيلاى مغول تا اعلان مشروطيت ، ج 1 ، از حملهء چنگيز تا تشكيل دولت تيمورى ، ص 210 عباس اقبال . .  ( 2 ) تاريخ مفصل ايران از استيلاى مغول تا اعلان مشروطيت ، ج 1 ، ص 216 . .  ( 3 ) شرح مثنوى انقروى ، ج 2 ، ص 78 . . ","page_name":" 464 ","page_number":468},
  {"content":"\r\nآنها مىنگريست و مىگفت : آن فردى را كه مىخواهم ، اين شخص نيست و دستور مىداد كه برود و گوشه‌اى بنشيند .\r\nبا اين مكر و حيله ، همهء مصريان را جمع كرد و دستور داد گردن همهء آنان را زدند .\r\nآرى آن گروهى كه دعوت كنندهء الهى را براى به جاى آوردن نماز كه دستور الهى است اجابت نكند ، به اين شومى و بد بختى گرفتار مىگردد و دعوت حيله گرانهء جاه طلبان خونخوار به سقوط مرگبارشان مىكشاند ، اى رشد يافتگان انسانى از مكر شيطان بترسيد ، بانگ درويشان و نيازمندان را بشنويد ، اگر چه طمع كار و زشت خو باشند ، زيرا در ميان همين شكم بارگان صاحب دلانى هم پيدا مىشوند .\r\nاين دنيا اقيانوسى است كه گوهرها و سنگها در قعر آن با هم در آميخته است در اين دنيا فخر و موفقيت با ننگ و عار مخلوط است .\r\nبىنوا اسرائيليان از بامداد همان روز كه فرعون حيلهء نشان دادن خود را براى آنان به كار بسته بود ، با جنب و جوش زياد رو به ميدان رفتند . وقتى كه همهء آنها روانهء ميدان شدند ، فرعون روى خود را به آنان نشان داد و دل دارىها كرد و بخششها نمود . عطاها و وعده ها داد و سپس گفت : امشب براى حفظ جانتان در همين ميدان بمانيد . اسرائيليان پيش نهاد فرعون را پذيرفتند و گفتند : هر خدمتى كه بفرمايى عمل خواهيم كرد ، حتى اگر دستور بدهى كه يك ماه در اين ميدان بمانيم .\r\n","description":"","footnote":"","page_name":" 465 ","page_number":469},
  {"content":"\r\n\r\nباز گشتن فرعون از ميدان به شهر شاد به تفريق بنى اسرائيل از زنانشان در شب حمل\r\n\r\n( ( 872 ) ) شه شبانگه باز آمد شادمان\r\nكامشبان حمل است و دورند از زنان\r\n( ( 873 ) ) خازنش عمران هم اندر خدمتش\r\nهم به شهر آمد قرين صحبتش\r\n( ( 874 ) ) گفت اى عمران برين در خسب تو\r\nهين مرو سوى زن و صحبت مجو\r\n( ( 875 ) ) گفت خسبم هم در اين درگاه تو\r\nهيچ ننديشم به جز دل خواه تو\r\n( ( 876 ) ) بود عمران هم از اسرائيليان\r\nليك مر فرعون را دل بود و جان\r\n( ( 877 ) ) كى گمان بردى كه او عصيان كند\r\nآن كه خوف جان فرعون آن كند\r\nايمن از عمران بد و افعال او\r\nليك آن خود بد جزاى حال او\r\nخود كجا در خاطر فرعون بود\r\nاين چنين تقدير چون عاد و ثمود\r\n( ( 876 ) ) بود عمران هم از اسرائيليان\r\nليك مر فرعون را دل بود و جان\r\n( ( 877 ) ) كى گمان بردى كه او عصيان كند\r\nآن كه خوف جان فرعون آن كند\r\n\r\nطغرايى در آن لاميهء معروفش مىگويد :\r\n\r\nاعدى عدوك ادنى من وثقت به\r\nفحاذر الناس و اصحبهم على دخل (\r\n\r\nدشمنترين دشمنانت همان كسى است كه نزديكترين مورد اطمينان تست . همواره از مردم بر حذر باش و در همنشينى با آنها توجه و احتياط را مراعات كن ) .\r\nمىگويند : نورى سعيد نخست وزير اسبق كشور عراق رفاقت خيلى نزديكى با عبد الكريم قاسم داشت و گاهى نام عبد الكريم را كريم مىگفت و اين گونه صدا كردن نام دلالت به خصوصيت و رفاقت بيشتر مىكند و متلاشى شدن نورى سعيد به دست\r\n","description":"","footnote":"","page_name":" 466 ","page_number":470},
  {"content":"\r\n\r\nعبد الكريم با وضع عجيبى اتفاق افتاد و اين پديده غير از پروراندن يكى از دو متضاد است ديگرى را در درون خود كه در آينده در همين مجلد مشروحا مورد بررسى قرار خواهد گرفت .\r\nامثال پديدهء فوق مىتواند بهترين دليل لزوم احتياط در روابط انسانها با يكديگر بوده باشد .\r\nتفسير ابيات\r\nشبانگاه فرعون شادى كنان از اين كه به مقصود خود نايل گشته است ، به شهر بر مىگردد و يقين پيدا مىكند كه مطابق اخبار پيش گويان شب حامله شدن زن بنى اسرائيل به موسى همين شب است و او با حيلهء ماهرانه از نزديكى مردان اسرائيلى با زنهايشان جلوگيرى كرده است .\r\nوقتى كه فرعون به شهر بر مىگشت ، عمران پدر موسى را كه خزانه دارش بود ، همراه خود به شهر برده دستور داد كه تو هم نزد همين در بخواب و پهلوى زنت مرو .\r\nعمران پاسخ داد : من امشب مطابق فرمان تو نزد همين در مىخوابم و از فرمان تو تخلف نمىكنم .\r\nعمران خود از اسرائيليان بود ، ولى مورد مهر و محبت فرعون و مانند دل و جان او بود ، بدين جهت فرعون هرگز گمان نمىكرد كه عمران بر او تمرد نموده و عامل خوف جان فرعون را به وجود بياورد ، همين ايمنى و اطمينان خاطر به عمران بود كه فرعون را به كيفر اعمال خود رسانيد .\r\nفرعون تبه كار مانند عاد و ثمود حتى به مخيله اش هم خطور نمىكرد كه همين شب حادثه‌اى رخ خواهد داد كه منجر به نابودى او خواهد گشت .\r\n","description":"","footnote":"","page_name":" 467 ","page_number":471},
  {"content":"\r\n\r\n\r\nجمع آمدن عمران با مادر موسى و حامله شدن او\r\n\r\n( ( 878 ) ) شه برفت و او بر آن درگاه خفت\r\nنيم شب آمد به پيشش خفته جفت\r\n( ( 879 ) ) زن بر او افتاد و بوسيد آن لبش\r\nبر جهانيدش ز خواب اندر شبش\r\n( ( 880 ) ) گشت بيدار او و زن را ديد خوش\r\nبوسه باران كرد از لب بر لبش\r\n( ( 881 ) ) گفت عمران اين زمان چون آمدى ؟\r\nگفت از شوق و قضاى ايزدى\r\n( ( 882 ) ) در كشيدش در كنار از مهر مرد\r\nبر نيامد با خود آن دم در نبرد\r\n( ( 883 ) ) جفت شد با او امانت را سپرد\r\nپس بگفت اى زن نه اين كاريست خرد\r\n( ( 884 ) ) آهنى بر سنگ زد زاد آتشى\r\nآتشى از شاه و ملكش كين كشى\r\n( ( 885 ) ) من چو ابرم تو زمين موسى نبات\r\nحق شه شطرنج و ما ماتيم مات\r\n( ( 886 ) ) مات و برد از شاه ميدان اى عروس\r\nاين مدان از ما مكن بر ما فسوس\r\n( ( 887 ) ) آن چه اين فرعون مىترسيد ازو\r\nهست شد اين دم كه گشتم جفت تو\r\n\r\nتفسير ابيات\r\nفرعون به خانهء خود رفت و عمران نزد درگاهش خوابيد . نيمى از شب گذشته بود كه زن عمران به پيش عمران آمد و لبهاى او را بوسيد و در آن نيمهء شب از خواب بيدارش كرد ، عمران كه از خواب بيدار شد ، متقابلا او را بوسيد و گفت : در اين نيمهء شب چگونه آمدى ؟ زن عمران پاسخ داد از اشتياق به تو و قضاى الهى بود كه توانستم به پيش تو بيايم .\r\nعمران بدون اين كه بتواند مقاومتى از خود نشان بدهد ، با زن خود نزديك شد و امانت الهى را به او سپرد . پس از جريان هم خوابگى ، عمران بزنش مىگويد : متوجه باش اين كار كوچكى نيست ، آهنى بر سنگى زده شد و آتشى توليد شد كه فرعون و ملك او را نابود خواهد ساخت .\r\n","description":"","footnote":"","page_name":" 468 ","page_number":472},
  {"content":"\r\nمن مانند ابر و تو زمين و موسى نباتى بود كه روييده خواهد شد . حق تعالى مانند شاه در شطرنج است [ 
  ] و ما بدون اختيار در مقابل او مات و بىحركت هستيم .\r\nمات شدن و بردن همه و همه از خدا است . اين كار از اختيار ما خارج است و هيچ افسوس مخور . همان موجودى كه فرعون از آن مىترسيد ، با هم خوابگى من با تو همين لحظه به وجود آمد .\r\n","description":"","footnote":"","page_name":" 469 ","page_number":473},
  {"content":"\r\n\r\n\r\nوصيت كردن عمران جفت خود را بعد از مجامعت كه مرا نديده باشى\r\n\r\n( ( 888 ) ) وا مگردان هيچ از اينها دم مزن\r\nتا نيايد بر من و تو صد حزن\r\n( ( 889 ) ) عاقبت پيدا شود آثار اين\r\nچون علامتها رسد اى نازنين\r\n( ( 890 ) ) در زمان از سوى ميدان نعره ها\r\nمىرسد از خلق و مىشد بر هوا\r\n( ( 891 ) ) شاه ز آن هيبت برون جست آن زمان\r\nپا برهنه كاين چه غلغلهاست هان\r\n\r\nتفسير ابيات\r\nعمران پس از آن حادثه بزن خود توصيهء شديد مىكند كه اين قضيه را ناديده بگير و با هيچ كس در اين باره صحبت مدار كه اگر آشكار شود صدها اندوه براى من و تو ايجاد خواهد كرد . آثار اين هم خوابگى با ظهور آثارش نمودار خواهد گشت . در همين موقع بود ، از آن ميدان كه اسرائيليان در آن جمع شده بودند ، نعره ها و هياهوها برخاست و فرعون از آن صدا و فرياد از خواب بيدار شد و پا برهنه پرسيد كه علت اين غلغله و داد و فرياد چيست ؟\r\n","description":"","footnote":"","page_name":" 470 ","page_number":474},
  {"content":"\r\n\r\n\r\nترسيدن فرعون از آن بانگ و غريو و غوغا\r\n\r\n( ( 892 ) ) از سوى ميدان چه بانگ است و غريو\r\nكز نهيبش مىرمد جنّى و ديو\r\n( ( 893 ) ) گفت عمران شاه ما را عمر باد\r\nقوم اسرائيليانند از تو شاد\r\n( ( 894 ) ) از عطاى شاه شادى مىكنند\r\nرقص مىآرند و كفها مىزنند\r\n( ( 895 ) ) گفت باشد كاين بود اما و ليك\r\nوهم و انديشه مرا پر كرد نيك\r\n( ( 896 ) ) اين صدا جان مرا تغيير كرد\r\nاز غم و اندوه تلخم پير كرد\r\n( ( 899 ) ) زهره نى عمران مسكين را كه تا\r\nباز گويد اختلاط جفت را\r\n( ( 897 ) ) پيش مىآمد سپس مىرفت شه\r\nجملهء شب همچو حامل وقت زه\r\n( ( 898 ) ) هر زمان مىگفت اى عمران مرا\r\nسخت از جا برده است اين نعره ها\r\n( ( 900 ) ) چون زن عمران به عمران در خزيد\r\nتا كه شد استارهء موسى پديد\r\n( ( 901 ) ) هر پيمبر كه در آيد در رحم\r\nنجم او بر چرخ گردد منتجم\r\n\r\nتفسير ابيات\r\nفرعون مىپرسد كه علت اين بانگ و غريو كه حتى جن و ديو از نهيبش رم مىكند چيست ؟ عمران در پاسخ فرعون مىگويد : عمر شاه ما دراز باد ، چيزى نيست ، اسرائيليان از محبتهايى كه از تو ديده‌اند شادى مىكنند ، برقص در آمده و كف مىزنند .\r\nفرعون مىگويد : اين شادىها خوب است ، اما درون من از وهم و خيال در بارهء اين شادىها پر شده است .\r\nاين صداها كه مىشنوم چيز ديگرى در بر دارد ، زيرا مىبينم تغييرى در جان من به وجود آورده است ، غم و اندوهى در سراسر وجودم احساس مىكنم ، كه زندگانىام را به سوى پيرى مىكشاند .\r\n","description":"","footnote":"","page_name":" 471 ","page_number":475},
  {"content":"\r\nاز طرف ديگر عمران قدرت آن را نداشت كه داستان هم خوابگى با زنش را به فرعون باز گو نمايد .\r\nوجود فرعون را اضطراب عجيبى فرا گرفته بود ، مانند زنى كه درد زاييدن گرفته است به اين سو و آن سو مىرفت و پى در پى تكرار مىكرد كه عمران اين نعره ها را كه مىشنوم سخت از جا كنده مىشوم .\r\n[ فرعون تيره بخت اطلاع نداشت كه به كدامين نقطهء سر نوشت رسيده است 
  ] .\r\nآن همه بانگ و غلغله به جهت پيدا شدن ستارهء موسى عليه السلام در آسمان بود كه با هم خوابگى عمران با زنش صورت گرفته بود .\r\nبه طور كلى هر پيمبرى كه وارد رحم مادرش شود ، ستاره او در آسمان پديدار مىگردد . [ اين مسئله چنان كه در صفحات بعدى خواهيم گفت به دليل معتبرى مستند نيست . 
  ]\r\n","description":"","footnote":"","page_name":" 472 ","page_number":476},
  {"content":"\r\n\r\nپيدا شدن ستارهء موسى بر آسمان و غريو منجمان در ميدان\r\n\r\n( ( 902 ) ) بر فلك پيدا شد آن استاره اش\r\nكورى فرعون و مكر و چاره اش\r\n( ( 903 ) ) روز شد گفتش كه اى عمران برو\r\nواقف آن غلغل آن و بانگ شو\r\n( ( 904 ) ) راند عمران جانب ميدان و گفت\r\nاين چه غلغل بود شاهنشه نخفت\r\n( ( 905 ) ) هر منجم سر برهنه جامه چاك\r\nهمچو اصحاب عزا بر فرق خاك\r\n( ( 906 ) ) همچو اصحاب عزا آوازشان\r\nبد نشانى مىدهد منحوس سال\r\n( ( 909 ) ) عذر آوردند و گفتند اى امير\r\nكرد ما را دست تقديرش اسير\r\n( ( 910 ) ) اين همه كرديم و دولت تيره شد\r\nدشمن شه ، هست گشت و چيره شد\r\n( ( 911 ) ) شب ستارهء آن پسر آمد عيان\r\nكورى ما بر جبين آسمان\r\n( ( 912 ) ) زد ستاره آن پيمبر بر سما\r\nما ستاره بار گشتيم از بكا\r\n( ( 913 ) ) با دل خوش شاد عمران وز نفاق\r\nدست بر سر مىزدى كآه ، الفراق\r\n( ( 914 ) ) كرد عمران خويش پر خشم و ترش\r\nرفت چون ديوانگان بىعقل و هش\r\n( ( 915 ) ) خويشتن را اعجمى كرد و براند\r\nگفتهاى بس خشن در جمع خواند\r\n( ( 916 ) ) خويشتن را ترش و غمگين ساخت او\r\nنردهاى باژگونه باخت او\r\n( ( 918 ) ) سوى ميدان شاه را انگيختند\r\nآبروى شاه ما را ريختند\r\n( ( 919 ) ) دست بر سينه زديد اندر زمان\r\nشاه را ما فارغ آريم از غمان\r\nعاقبت زرها تلف شد كار خام\r\nشد برِ فرعون و بر خواندش تمام\r\nچون شنيد آن قصه رويش شد سياه\r\nخواند ايشان را ز خشم آن دين تباه\r\n( ( 920 ) ) گفت ايشان را كه هين اى خائنان\r\nمن بر آويزم شما را بىامان\r\n( ( 921 ) ) خويشتن در مضحكه انداختم\r\nمالها با دشمنان در باختم\r\n\r\n","description":"","footnote":"","page_name":" 473 ","page_number":477},
  {"content":"\r\n\r\n( ( 922 ) ) تا كه امشب جمله اسرائيليان\r\nدور ماندند از ملاقات زنان\r\n( ( 923 ) ) مال رفت و آبرو و كار خام\r\nاين بود يارى و افعال كرام\r\n( ( 924 ) ) سالها ادرار و خلعت مىبريد\r\nمملكتها را مسلَّم مىخورد\r\nاز براى آن كه در دورى چنين\r\nفهم گرد آريد و باشيدم معين\r\n( ( 925 ) ) رأيتان اين بود و فرهنگ و نجوم\r\nطبل خوار اين دو مكاريد و شوم\r\n( ( 926 ) ) من شما را بر درم آتش زنم\r\nبينى و گوش و لبانتان بر كنم\r\n( ( 927 ) ) من شما را هيزم آتش كنم\r\nعيش رفته بر شما ناخوش كنم\r\n( ( 928 ) ) سجده كردند و بگفتند اى خديو\r\nگر يكى كرّت ز ما چربيد ديو\r\n( ( 929 ) ) سالها دفع بلاها كرده ايم\r\nوهم حيران ز آنچه ماها كرده ايم\r\n( ( 930 ) ) فوت شد از ما و حملش شد پديد\r\nنطفه اش جست و رحم اندر خزيد\r\n( ( 931 ) ) ليك استغفار اين روز ولاد\r\nما نگه داريم اى شاه قياد\r\n( ( 932 ) ) روز ميلادش رصد بنديم ما\r\nتا نگردد فوت و نجهد اين قضا\r\n( ( 933 ) ) گر نداريم اين نگه ما را بكش\r\nاى غلام رأى تو افكار و هش\r\n( ( 934 ) ) تا به نُه مه مىشمرد او روز روز\r\nتا نپرّد تير حكم خصم دوز\r\n( ( 935 ) ) بر قضا هر كاو شبيخون آورد\r\nسر نگون آيد ز خون خود خورد\r\nچون مكان بر لا مكان حمله برد\r\nخون خود ريزد بلاها را خرد\r\n( ( 936 ) ) چون زمين با آسمان خصمى كند\r\nشوره گردد سر ز مرگى بر زند\r\n( ( 937 ) ) نقش با نقاش پنجه مىزند\r\nسبلتان و ريش خود بر مىكند\r\n\r\n","description":"","footnote":"","page_name":" 474 ","page_number":478},
  {"content":"\r\n\r\n\r\n( ( 902 ) ) بر فلك پيدا شد آن استاره اش\r\nكورى فرعون و مكر و چاره اش\r\n\r\nآيا هست و نيست و طلوع و غروب و ساير حركات ستاره ها در سر نوشت انسانها تاثير مىكند ؟\r\nمسأله‌اى را كه جلال الدين مطرح كرده است ، به دو صورت مىتوان مورد بررسى قرار داد :\r\nصورت يكم - تاثير طبيعى كرات فضايى در كرهء زمين و موجودات زمينى . مسئله در اين صورت ناشى از اصل ارتباط تمام موجودات طبيعى با يكديگر است . اين همان اصل است كه مورد پذيرش مكتبهاى مختلف فلسفى است ، متفكرين شرق و غرب در بارهء اين اصل مطالب زيادى گفته‌اند : از آن جمله : شيخ محمود شبسترى مىگويد :\r\n\r\nبه هر جزئى ز كل كان نيست گردد\r\nكل اندر دم ز امكان نيست گردد\r\n\r\nنيز مىگويد :\r\n\r\nاگر يك ذره را بر گيرى از جاى\r\nخلل يابد همه عالم سرا پاى\r\n\r\nاز فردريك ژوليو متفكر بزرگ نقل شده است كه مىگويد :\r\n« اگر من چمدانم را در روى ميز حركت بدهم در تمام توده كهكشانها ايجاد اثر مىكند » .\r\nصورت دوم - تأثير مخصوص ستاره ها در انسانها و اعتقاد به اين كه بعضى از ستاره هاى آسمانى در ايجاد سر نوشت آدميان دخالت دارند . اين عقيده در دورانهاى گذشته هوا خواهان زيادى داشت ، ولى به هيچ منطق و انديشهء مستندى تكيه ندارد .\r\nستاره ها هم مانند خود كرهء زمين با اختلاف در عناصر تشكيل دهنده و حركات\r\n","description":"","footnote":"","page_name":" 475 ","page_number":479},
  {"content":"\r\nو قوانين ، كرات ديگرى هستند كه در فضاى پهناور به وجود مىآيند و متلاشى مىگردند ، در مكتب اسلام هم با اين طرز تفكر مبارزهء شديدى انجام گرفته است .\r\nاين مبارزه با دو طريق در منابع اسلامى ديده مىشود :\r\n1 - مبارزهء غير مستقيم - آن عده از آيات قرآنى و روايات است كه به طور فراوان و با صراحت كامل تمام حوادث و رويدادهاى جهان طبيعت را به مشيت الهى مستند مىسازد .\r\n2 - منابعى است كه به طور مستقيم تاثير ستارگان را در سر نوشت آدميان تكذيب مىكند ، ما نمونه‌اى از اين منابع را متذكر مىشويم :\r\nيك - محقق حلى اين روايت را از پيامبر نقل كرده است :\r\n« هر كس منجم يا كاهنى را تصديق كند به آن چه كه به محمد صلى الله عليه و آله نازل شده كفر ورزيده است . » ( 1 ) \r\nدو - نصر بن قابوس از امام صادق عليه السلام روايت كرده است كه : « منجم و كاهن و ساحر ملعوناند . » ( 2 ) \r\nسه - « هنگامى كه امير المؤمنين عليه السلام به مسافرتى تصميم گرفته بود ، شخصى به او گفت : اگر در اين موقع مسافرت كنى ، مىترسم به مقصودت نرسى ، اين حكم را از علم نجوم مىگويم . امير المؤمنين فرمود : آيا گمان مىكنى كه تو آن موقع را كه اگر انسان در آن به مسافرت پردازد ناملايمات از او دور مىشود ، مىدانى ؟ و آن موقع را كه حركت در آن موجب ضرر است مىشناسى و از آن مىترسى ؟ هر كس در اين حكم تصديق كند ، قرآن را تكذيب نموده و از استمداد به خدا خود را بىنياز ساخته است سپس فرمود : اى مردم بپرهيزيد از پيش گويى به وسيلهء ستاره شناسى ، مگر آن قسمت از علم نجوم كه شما را در خشكىها و درياها [ از نظر جغرافيايى 
  ]\r\n","description":"","footnote":" ( 1 ) معتبر - محقق نقل از مكاسب شيخ انصارى ص 25 . .  ( 2 ) همان مأخذ . ","page_name":" 476 ","page_number":480},
  {"content":"\r\n\r\nرهنمايى كند پيش گويى به وسيلهء ستارگان به كهانت منجر مىشود . كاهن مانند ساحر و ساحر مانند كافر و كافر در آتش است . ( 1 )  نظير همين داستان بار ديگر به امير المؤمنين عليه السلام اتفاق افتاد و منجمى آن حضرت را از حركت به مسافرت نهى كرد . حضرت در پاسخ او فرمود :\r\n« . . . هر كس تو را تصديق كند ، قرآن را تكذيب نموده است . محمد صلى الله عليه و آله چنين ادعايى نداشت . . . » ( 2 )  چهار - عبد الملك بن اعين مىگويد : « به امام صادق عليه السلام عرض كردم : گاهى مبتلا مىشوم و احتياجى پيدا مىكنم و براى تشخيص وضع خود به طالع مىنگرم ، مىبينم : شرى وجود دارد ، لذا اقدام نمىكنم و موقعى كه ببينم : طالع خوب است اقدام به رفع احتياج مىكنم [ نظر شما چيست ؟ 
  ] .\r\nامام صادق عليه السلام فرمود : به وسيلهء طالع بينى قضاوت مىكنى [ يا حكم جزمى و اعتقاد قطعى پيدا مىكنى ؟ 
  ] عرض كردم : بلى . حضرت فرمود : كتابهايت را بسوزان . » ( 3 )  نظير اين مضامين در روايات فراوان ديده مىشود .\r\nبنا بر اين داستان ستاره موسى عليه السلام چنان كه جلال الدين در مثنوى مطرح كرده است صحيح نيست .\r\nتفسير ابيات\r\nبه كورى چشم فرعون و بر خلاف مكر و حيله پردازىهاى فرعون ، ستارهء موسى عليه السلام در آسمان پديدار گشت .\r\nفرعون آن شب پر غوغا را صبح كرده ، به عمران دستور داد كه برو ببين آن همه غلغله و بانگ و فرياد ديشب از چه علتى ناشى شده بود ؟ عمران رفت و قضيهء شب گذشته\r\n","description":"","footnote":" ( 1 ) نهج البلاغه و مكاسب ص 25 . .  ( 2 ) همان مأخذ .  ( 3 ) همان مأخذ . ","page_name":" 477 ","page_number":481},
  {"content":"\r\nرا پرسيد ، پيش گويان و ستاره شناسان را سر برهنه ، جامه ها چاك زده مانند اشخاص مصيبت زده خاك بر سر ، صداهايشان گرفته ، ريش و مو بر كنده و صورتها را مجروح نموده ، با ديده هاى خونين مشاهده نمود .\r\nعمران از آنان پرسيد : خير است . اين آشوب و آشفتگى شما دلالت مىكند كه سال نحسى در پيش داريم پيش گويان ستاره شناس عذرها آوردند و گفتند : دست تقدير الهى دست ما را بست و هر چه كرديم ، چاره جويىهاى ما به جايى نرسيد و دشمن فرعون به وجود آمد و ما ستاره آن پسر را ديشب به طور آشكار در پيشانى آسمان ديديم .\r\nستارهء آن پيامبر كه بر آسمان پديدار گشت ، دانه هاى اشك مانند ستاره بصورتمان سرازير مىشد .\r\nعمران در باطن خوشحال ولى در ظاهر دست بر سر مىزد و آه بر مىآورد .\r\nعمران قيافهء خشمگين و آشفته به خود گرفت و مانند ديوانگانى كه عقل و هوش از دست داده باشند به راه افتاد ، خويشتن را به گنگى زده در ميان فرعونيان و پيش گويان با خشونت و قيافهء گرفته شروع به پرخاش كرد .\r\nآرى ، شما هستيد كه شاه ( فرعون ) مرا فريب داديد و خيانت و طمع شما را وادار كرد كه حقايق به شما روشن نشد .\r\nفرعون را بميدان كشيديد و آبرويش را ريختيد دست به سينه كوفته و گفتيد ما اندوه را از جان فرعون بيرون خواهيم كرد . آن همه طلا و مال كه شاه ما در اين راه مصرف كرد ، همه را تلف كرديد و كار شما بىهوده بود . سپس عمران به نزد فرعون رفته و جريان را باز گو كرد .\r\nوقتى كه فرعون از رويداد شگفت انگيز مطلع شد ، از زيادى غم و اندوه رويش سياه گشته ، همهء آن پيش گويان را بحضور خويش خواست و گفت : اى مردم خيانت كار همهء شما را بىامان به دار خواهم زد من با اعتماد به شما اقدام كردم و مالها خرج كردم\r\n","description":"","footnote":"","page_name":" 478 ","page_number":482},
  {"content":"\r\nعاقبت كار وسيلهء خنده و مسخرهء مردم گشتم .\r\nپس از آن همه نقشه بازى و كوشش توانستم امشب همهء اسرائيليان را از زنهايشان بر كنار بسازم ، اما مالها كه صرف كرده بودم به هدر رفت و آبرويم ريخت و كارى هم از پيش نرفت . اين بود معناى ياورى و مساعدت كه شما در حق من روا داشتيد ساليان دراز از من خلعت و مقررى برده ، تمام وسايل معيشت شما را در اين مملكت آماده كرده‌ام ، اين همه مقدمات براى اين بود كه در چنين روزگارى با يكديگر تفاهم كنيد و كمك من باشيد .\r\nراى و فرهنگ و ستاره شناسى شما همين بود كه بروز داديد ؟ شما مردم شكم پرست و حيله گريد . اكنون منتظر كيفر من باشيد ، شما را پاره پاره مىكنم و در آتش مىسوزانم و بينى و گوش و لبان شما را مىبرم [ شما را مثله مىكنم 
  ] من شما را مانند هيزم آتش به شعله هاى سوزان مىسپارم . آن همه عيش و عشرتها كه در گذشته داشته‌ايد همه را به ناخوشى و بد بختى مبدل مىسازم .\r\nپيش گويان ستاره شناس در مقابل عتابها و توبيخهاى فرعون پيشانى به خاك ساييده چنين گفتند : اگر چه يك بار شيطان بر ما پيروز شد و حقيقت را درك نكرديم ، اما ساليان دراز از وجود تو بلاها را دفع كرده‌ايم ، در مقابل عظمت كارهايى كه ما انجام داده‌ايم ، حتى وهمها هم در حيرت است ، ولى چه كنيم ؟ آن چه را كه مىخواستيم جلوگيرى كنيم ، نتوانستيم و بالاخره نطفهء آن اسرائيلى از صلب پدرش جست و در رحم مادرش مستقر گشت ، ولى ما بىكار نخواهيم نشست ، براى توبه و جبران اين خطا روز تولدش را منظور نموده در رصد ستارگان كمين خواهيم گرفت ، تا اين دفعه هدف ما كه پيدا كردن روز تولد كودك است از ما فوت نشود و قضا از نظر ما بيرون نرود .\r\nاى فرعون اى كسى كه انديشه ها و هوشهاى همهء ما بندهء راى تست ، اگر ما نتوانستيم آن روز ولادتش مطلع بسازيم دستور كشتن ما را صادر كن .\r\n","description":"","footnote":"","page_name":" 479 ","page_number":483},
  {"content":"\r\nفرعون تا نه ماه روز شمارى مىكرد كه مبادا تير قضاى الهى كه دشمن را نابود مىكند از كمان و مشيت خداوندى پرتاب شود . [ اما فرعون با اين روز شمارى به ريش خود مىخنديد 
  ] زيرا هر كس كه بخواهد در مقابل قضا قد علم كند و به قضا شبيخون بزند ، سر نگون گشته و خون خود را خواهد خورد .\r\nوقتى كه يك موجود مكانى بخواهد حمله بر مشيت لا مكانى ببرد ، او خون خويش را مىريزد و بلاها را به جان خود مىخرد . چنان كه اگر زمين بخواهد از در خصومت با آسمان در آيد ، به شوره زارى مبدل گشته و در مرگ فرو مىرود .\r\nچطور ممكن است نقش با نقاش خود گلاويز شود و پنجه بزند ؟ چنين نقشى ريش و سبيل خود را بر مىكند .\r\n[ توضيح - پيش گويان فرعونى عدم موفقيت خود را در بارهء تولد موسى عليه السلام به دو چيز مستند ساختند : قضاى الهى و ديو ( شيطان ) پليد . اين شبيه به تناقض است ، ولى اگر مقصود از استناد به شيطان به معناى تحريك جبرى آن بوده باشد ، تناقض بر طرف مىگردد .\r\n","description":"","footnote":"","page_name":" 480 ","page_number":484},
  {"content":"\r\n\r\n\r\nخواندن فرعون زنان نوزاده را سوى ميدان هم جهت مكر\r\n\r\n( ( 938 ) ) بعد نُه مه شه برون آورد تخت\r\nسوى ميدان و منادى كرد سخت\r\nبار ديگر شد منادى سوى شهر\r\nكاى زنان كز دهر مىيابيد بهر\r\n( ( 939 ) ) اى زنان با طفلكان ميدان رويد\r\nتا ز بخششهاى شه شادان شويد\r\n( ( 940 ) ) آن چنان كه پار مردان را رسيد\r\nخلعت و هر كس از ايشان زر كشيد\r\n( ( 941 ) ) هين زنان امسال اقبال شماست\r\nتا بيابد هر كسى چيزى كه خواست\r\n( ( 942 ) ) مر زنان را خلعت و بخشش دهم\r\nكودكان را هم كلاه زر نهم\r\n( ( 943 ) ) هر كه او اين ماه زاييده است هين\r\nگنجها گيرد ز من بىشك يقين\r\n( ( 944 ) ) آن زنان با طفلكان بيرون شدند\r\nشادمان وز مكر شه غافل بُدند\r\n( ( 945 ) ) هر زنى نوزاده بيرون شد ز شهر\r\nسوى ميدان غافل از دستان قهر\r\n( ( 946 ) ) چون زنان جمله برش گرد آمدند\r\nهر چه بود از نر ز مادر بستدند\r\n( ( 947 ) ) سر بريدندش كه اين است احتياط\r\nتا نزايد خصم و نفزايد خباط\r\n\r\nتفسير ابيات\r\nفرعون بار ديگر پس از نه ماه تخت سلطنت خود را در ميدان شهر بر نهاد و دستور داد : منادىها ندا كنند و همه را از مقصود فرعون مطلع بسازند .\r\nدستور اين بود كه تمام زنها كه تازه زاييده‌اند با كودكان خود به ميدان بروند ، تا مانند مردان كه سال گذشته از بخششهاى فرعون استفاده كرده بودند ، از عطاياى او بهرمند شوند .\r\nاى زنان اسرائيلى امسال هم نوبت شما است . هر كس از زنان كه خلعت و نعمتى مىخواهد ، در ميدان حاضر شود ، من به آنان خلعت و بخششها خواهم كرد و به سر كودكانشان كلاه زرين خواهم گذاشت . هر يك از زنها كه در اين ماه زاييده است بدون شك و ترديد از من گنجها خواهد گرفت .\r\n","description":"","footnote":"","page_name":" 481 ","page_number":485},
  {"content":"\r\nزنان اسرائيلى به سبب وعده هاى فرعونى شادمانه از خانه ها به سوى ميدان سرازير شدند ، ولى از مكر فرعون غفلت داشتند .\r\nوقتى كه تمام زنهايى كه آن ماه زاييده بودند ، گرد فرعون جمع شدند ، دستور داد هر پسر نوزاد را از مادرش گرفتند و سرش را از تن جدا كردند . سرهاى نوزادان پسر را بريدند براى چه ؟ براى اين كه احتياط نموده باشند و خصمى براى فرعون باقى نماند .\r\n","description":"","footnote":"","page_name":" 482 ","page_number":486},
  {"content":"\r\n\r\n\r\nبه وجود آمدن موسى عليه السلام و آمدن عوانان به خانهء عمران و وحى آمدن به مادر موسى عليه السلام كه وى را در آتش انداز\r\n\r\n( ( 948 ) ) خود زن عمران كه موسى زاده بود\r\nدامن اندر چيد از آن آشوب زود\r\nبعد از آن دستان كه آن سگ با زنان\r\nكرد ديگر بين چه آورد آن زمان\r\n( ( 949 ) ) پس زنان قابله در خانه ها\r\nبهر جاسوسى فرستاد آن دغا\r\n( ( 950 ) ) غمز كردندش كه اين جا كودكيست\r\nنآمد او ميدان كه در وهم و شكيست\r\n( ( 951 ) ) اندرين كوچه يكى زيبا زنى است\r\nكودكى دارد و ليكن پر فنى است\r\n( ( 952 ) ) چون عوانان آمدند آن طفل را\r\nدر تنور انداخت از امر خدا\r\n( ( 953 ) ) امر آمد سوى زن از دادگر\r\nكه ز اصل آن خليل است اين پسر\r\nدر تنور انداز موسى را تو زود\r\nتا نگه داريمش از هر نار و دود\r\n( ( 954 ) ) عصمت يا نار كونى بارداً\r\nلا تكون النار حراً شارداً\r\n( ( 955 ) ) زن به وحى انداخت او را در شرر\r\nبر تن موسى نكرد آتش اثر\r\nپس عوانان خانه را جستند زود\r\nهيچ طفلى اندر آن خانه نبود\r\n( ( 956 ) ) پس عوانان بىمراد آن سو شدند\r\nباز غمازان كز آن واقف بُدند\r\n( ( 957 ) ) با عوانان ماجرا برداشتند\r\nپيش فرعون از براى دانگ چند\r\n( ( 958 ) ) كاى عوانان باز گرديد آن طرف\r\nنيك نيكو بنگريد اندر غرف\r\nباز گشتند آن عوانان جملگان\r\nتا بجويند آن پسر را آن زمان\r\n\r\nآيه\r\n« قُلْنا يا نارُ كُونِي بَرْداً وَسَلاماً عَلى إِبْراهِيمَ 21 : 69 . » ( 1 )  ( به آتش گفتيم : اى آتش خنك و سلامت و تسليم باش به ابراهيم ) .\r\nتوضيح - داستان مادر موسى عليه السلام و چگونگى مخفى ساختن حمل خويش\r\n","description":"","footnote":" ( 1 ) سوره الانبياء ، آيهء 69 . . ","page_name":" 483 ","page_number":487},
  {"content":"\r\nو سپس پنهان كردن موسى عليه السلام را پس از تولد در تفاسير با اختلاف نقل شده است ، ولى اين نكته مورد اتفاق است كه نجات يافتن موسى از دست فرعونيان در حال حمل و پس از تولد ، با عنايات خاص ربانى صورت گرفته است .\r\nطبرسى از وهب بن منبه چنين نقل مىكند : هنگامى كه مادر موسى عليه السلام به موسى آبستن شد ، حمل خود را از همهء مردم پنهان داشت .\r\nاين پوشيده ماندن حمل موسى عليه السلام از عنايات خداوندى بود كه مىخواست به بنى اسرائيل احسان نمايد .\r\nوقتى كه سال ولادت فرا رسيد ، فرعون زنهاى قابله را دستور داد كه تمام زنها را تفتيش كنند و تا آن وقت فرعون چنين تفتيشى صورت نداده بود .\r\n[ فرعون از كجا مطلع شده بود كه موسى آن سال متولد مىشود ؟ بنا به بعضى از افسانه ها پيش گويان ستاره شناس بودند كه فرعون را از تولد موسى عليه السلام مطلع ساخته بودند ، ولى محمد بن مسلم از حضرت امام محمد باقر عليه السلام روايت كرده است كه : وقتى كه مادر موسى عليه السلام به موسى آبستن شد ، آثار حمل در او آشكار نبود ، تا اين كه موسى زاييده شد ، فرعون زنهايى از قبط ( مصريان ) را دستور داده بود كه زنهاى بنى اسرائيل را تحت نظر بگيرند ، زيرا اين خبر از بنى اسرائيل به فرعون رسيده بود كه مىگويند : در ميان ما مردى به دنيا خواهد آمد كه موسى ناميده خواهد شد و نابودى فرعون و يارانش به دست او خواهد بود اين طريق براى اطلاع فرعون طبيعىتر است تا افسانهء پيش گويان . بنى اسرائيل توانسته بودند قضيهء ولادت موسى را سينه به سينه از پيامبران گذشته حفظ نمايند . ( 1 )  
  ] مادر موسى عليه السلام حامله مىشود ، نه در شكمش بر آمدگى ديده مىشود و نه رنگش تغيير مىكند و نه در پستانش شيرى توليد مىگردد ، بدين جهت قابله ها توجهى\r\n","description":"","footnote":" ( 1 ) تفسير قمى - سوره قصص ، آيهء 7 . . ","page_name":" 484 ","page_number":488},
  {"content":"\r\n\r\nبه او نداشتند .\r\nوقتى كه شب ولادت موسى فرا رسيد نه نگهبانى داشت و نه قابله‌اى و هيچ كس مطلع نشد مگر خواهرش مريم .\r\nخداوند به مادر موسى عليه السلام الهام فرمود : به كودك نوزادت شير بده ، مادر سه ماه به نوزاد در كمال خفا شير داد و آن گاه خدا فرمود : اگر از آشكار شدنش مىترسى ، يك صندوق آماده كن و كودك را در آن بگذار و برود نيل بينداز .\r\nاز عبد الله بن عباس نقل شده است :\r\n« وقتى كه قابله از نزد مادر موسى بيرون آمد ، مردم او را ديدند ، دسته جمعى تصميم گرفتند كه به خانهء مادر موسى بروند ، خواهرش گفت : نگهبانان به در خانه آمده‌اند ، مادر موسى كودك را در پارچه‌اى پيچيد و در تنور شعله ور گذاشت ، نگهبانان وارد شدند و همه جا را گشتند ، سپس به طرف تنور رفتند و ديدند : تنور زبانه مىكشد و به قيافهء مادر موسى نگريستند و ديدند : نه رنگش تغيير پيدا كرده است و نه شيرى در پستان دارد ، چيزى نيافتند و همگى بيرون رفتند ، مادر موسى به طرف تنور رفت و ديد تنور خنك و سلامت و كودك در ميان تنور است . . . » ( 1 ) \r\nتفسير ابيات\r\nزن عمران كه موسى عليه السلام را زاييده بود ، از آن كشتار و غوغايى كه فرعون به راه انداخته بود ، خود را نجات داد . پس از آن غائله فرعون دستور داد كه قابله ها براى جاسوسى به خانه هاى بنى اسرائيل بروند . گزارشى به فرعون دادند كه در اين كوچه زن زيبايى است ، كودكى دارد و اين زن به ميدان نرفته بود . مأموران فرعونى آمدند كه خانهء مادر موسى را تفتيش كنند ، مادر فورا كودك را به تنور انداخت از خداى دادگر به مادر موسى اين وحى رسيد كه هيچ مترس . اين كودك از نژاد همان ابراهيم خليل عليه السلام است ، او را در تنور بينداز ، ما\r\n","description":"","footnote":" ( 1 ) مجمع البيان ، ج 7 ر ص 240 . . ","page_name":" 485 ","page_number":489},
  {"content":"\r\nاو را از هر گونه آتش و دود حفظ خواهيم كرد . ما به آتش خطاب : يا نار كوني بردا و سلاما . . . خواهيم كرد ، آتش نخواهد توانست او را بسوزاند و از دستور ما تمرد كند .\r\nمادر موسى به اطاعت از آن وحى ، كودك را به تنور انداخت ، آتش تنور در بدن موسى اثرى نكرد . مأموران هر چه گشتند كودكى در خانه نديدند و بر گشتند . بار ديگر سخن چينان نزد فرعون رفته ، گفتند : مأموران كوتاهى كرده‌اند ، بايد بروند و با دقت بيشترى تفتيش كنند . مأموران دوباره بر گشتند كه كودك را پيدا كنند .\r\n","description":"","footnote":"","page_name":" 486 ","page_number":490},
  {"content":"\r\n\r\nوحى آمدن به مادر موسى عليه السلام كه در آبش افكن\r\n\r\n( ( 959 ) ) باز وحى آمد كه در آبش فكن\r\nروى در اميد دار و مو مكن\r\n( ( 960 ) ) در فكن در نيلش و كن اعتميد\r\nمن تو را بر او رسانم رو سفيد\r\nمادرش انداخت اندر رود نيل\r\nكار را بگذاشت با نعم الوكيل\r\n( ( 961 ) ) اين سخن پايان ندارد مكرهاش\r\nجمله مىپيچيد اندر ساق پاش\r\n( ( 962 ) ) صد هزاران طفل مىكشت از برون\r\nخصم او در صدر خانه در درون\r\n( ( 963 ) ) از جنون مىكشت هر جا بُد جنين\r\nاز حيل آن كور چشم دور بين\r\n( ( 964 ) ) اژدها بر مكر فرعون عنود\r\nمكر شاهان جهان را خورده بود\r\n( ( 965 ) ) ليك از او فرعونتر آمد پديد\r\nهم و را هم مكر او را در كشيد\r\n( ( 966 ) ) اژدها بود و عصا شد اژدها\r\nاين بخورد آن را به توفيق خدا\r\n( ( 967 ) ) دست شد بالاى دست اين تا كجا\r\nتا به يزدان كه إليه المنتهى\r\n( ( 968 ) ) كان يكى درياست بىغور و كران\r\nجمله درياها چو سيلى پيش آن\r\n( ( 969 ) ) حيله ها و چاره ها گر اژدهاست\r\nپيش الا الله آنها جمله لاست\r\n( ( 970 ) ) چون رسيد اينجا بيانم سر نهاد\r\nمحو شد و الله اعلم بالرشاد\r\n( ( 971 ) ) آن چه در فرعون بود اندر تو هست\r\nليك اژدرهات محبوس چه است\r\n( ( 972 ) ) اى دريغ اين جمله احوال تو هست\r\nتو بدان فرعون بد خواهيش بست\r\nآن چه گفتم جملگى احوال توست\r\nخود نگفتم صد ز آنها درست\r\n( ( 973 ) ) گر ز تو گويند وحشت زايدت\r\nور ز ديگر آن فسانه آيدت\r\n( ( 974 ) ) چه خرابت مىكند نفس لعين\r\nدور مىاندازدت سخت اين قرين\r\nاين جراحتها همه از نفس توست\r\nليك مغلوبى ز جهل اى سخت سست\r\n( ( 975 ) ) آتشت را هيزم فرعون نيست\r\nز ان كه چون فرعون او را عون نيست\r\nگلخن نفس تو را خاشاك نيست\r\nور نه چون فرعون او شعله ز نيست\r\n\r\n","description":"","footnote":"","page_name":" 487 ","page_number":491},
  {"content":"\r\n« حَسْبُنَا الله وَنِعْمَ اَلْوَكِيلُ 3 : 173 . » ( 1 )  ( خداوند براى ما كافى است او بهترين وكيل است ) .\r\n« وَأَوْحَيْنا إِلى أُمِّ مُوسى أَنْ أَرْضِعِيه فَإِذا خِفْتِ عَلَيْه فَأَلْقِيه فِي اَلْيَمِّ وَلا تَخافِي وَلا تَحْزَنِي إِنَّا رَادُّوه إِلَيْكِ وَجاعِلُوه مِنَ اَلْمُرْسَلِينَ 28 : 7 . » ( 2 )  ( و ما به مادر موسى وحى كرديم كه او را شير بده ، اگر از فرعونيان در بارهء كودكت ترسيدى ، او را به دريا بينداز ، مترس و اندوهگين مباش ، ما او را به سوى تو باز مىگردانيم و او را يكى از پيامبران قرار خواهيم داد ) .\r\n« يَدُ الله فَوْقَ أَيْدِيهِمْ 48 : 10 . » ( 3 )  ( دست خدا بالاى دست آنها است ) .\r\nتوضيح - اگر چه مورد نزول آيهء فوق در بيعت مسلمانان با پيامبر اسلام است و مقصود از بالا بودن دست خدا بيان اين است كه در بيعت مزبور طرفين مبايعه يكسان نيستند ، بيعت كنندگان نبايد چنين گمان كنند كه يك تعهد معمولى انجام مىدهند بلكه :\r\n« انما يبايعون الله . . » .\r\n( آنان با خدا بيعت مىكنند ) .\r\nولى خصوصيت مورد نزول به كلى بودن قانونى كه در آيه وجود دارد ، خللى نمىرساند لذا جملهء يد الله فوق ايديهم عظمت قدرت خداوندى و برترى آن را به همهء قدرتها اثبات مىكند .\r\n","description":"","footnote":" ( 1 ) سوره آل عمران ، آيهء 173 . .  ( 2 ) سوره القصص ، آيهء 7 . .  ( 3 ) سوره الفتح ، آيهء 10 . . ","page_name":" 488 ","page_number":492},
  {"content":"\r\n\r\n\r\nآن چه گفتم جملگى احوال توست\r\nخود نگفتم صد يكى ز آنها درست\r\n( ( 973 ) ) گر ز تو گويند وحشت زايدت\r\nور ز ديگر آن فسانه آيدت\r\n\r\nهنگامى كه صفات پليد را در بارهء كسى بيان مىكنند ، شنونده آنها را مانند افسانهء بىاهميت تلقى مىكند ، وقتى كه همان صفات را به عنوان معرفى موجوديت خود انسان بيان مىكنند ، در وحشت و هراس فرو مىرود\r\nجلال الدين در ابيات فوق يكى از عالىترين اصول روانى - اخلاقى را توضيح مىدهد . اين توضيح داراى ارزش روانى - اخلاقى بسيار مفيد است .\r\nما به طور اختصار اصل منظور مولوى را مطرح مىكنيم : در آن هنگام كه صفات ناشايست فرد يا جامعه‌اى را به ما باز گو مىكنند ، قيافهء ما گرفته مىشود و جملاتى را از قبيل : « جاى تعجب است » ، « بىحيايى هم اندازه‌اى دارد » ، « عجب حيوانات درنده‌اى هستند » ، « واقعاً خيلى كثيف و بىشرافت و جنايت كارند » و . . . به زبان مىآوريم .\r\nگويى در آن مجمع گوينده و شنونده يا در آن كتاب نويسنده و مطالعه كننده فرشتگان پاك الهى هستند كه براى يك شغل ، آرى تنها يك شغل به زمين فرود آمده‌اند و اين شغل عبارت است از قضاوت در بارهء فرد يا جامعهء مفروض كه روح خود را از كالبدشان در آورده ، در يك ظرف گذاشته و به نزد گوينده و شنونده فرستاده‌اند كه آن را در روى ميز شان بگذارند و كثافتها و پليديهايش را در آورند و به ساير مردم نشان بدهند هنگامى كه آن اوصاف زشت در ميان افراد جامعه مورد باز گو قرار گرفت ، هماى سعادت در آن جامعه به پرواز در مىآيد و يكايك افراد به سعادت مطلق\r\n","description":"","footnote":"","page_name":" 489 ","page_number":493},
  {"content":"\r\nخود مىرسند ضمنا همان كثافتها و پليدىها به مجرد اين كه ميان مردم فاش گشت ، فورا به اوصاف عاليهء انسانى تبديل شده و به فضاى اجتماع عطر پراكنى مىكند اين خيالات در مغز گوينده و شنونده و نويسنده و مطالعه كننده موج مىزند و بى طرفانه به راه خود مىرود . اين يك روش مستمرى است كه در تمام طبقات اجتماعات ديده مىشود .\r\nيك روش ديگر هم وجود دارد كه مىتوان ، بلكه بايد آن را به وجود آورده مورد بهره بردارى قرار داد ، اين روش بدين ترتيب است .\r\n1 - بيان و توضيح زشتىها و اوصاف پليد از آن دهانها صادر شود كه خود آلوده به آنها نيستند . ممكن است شما بگوييد چه تفاوت دارد اين كه گويندهء حقيقت انسان معتقد و عامل به حقيقت بوده باشد يا نه ، زيرا حقيقت از هر دهان و هر قلم كه بيرون بيايد حقيقت است .\r\nاين گفتهء شما كاملًا اشتباه است ، زيرا حقايقى كه براى انسان حقايق تلقى مىشود ، بر دو نوع است : نوع اول - حقايقى هستند كه نه تنها شايستگى گوينده شرط حقيقت بودن آنها نيست ، بلكه حتى انسان بودن گوينده و ابراز كنندهء آن هم شرط نيست 4 2 2 . خواه از دهان يك انسان بر آيد ، خواه روى سنگى نوشته شود ، يا يك جنايت كار بگويد ، حقيقتى است كه صادر شده است .\r\nجسم اگر در فضاى زمين رها شود به زمين سقوط مىكند ، خواه آن جسم سنگى باشد كه از كوه جدا شود ، خواه سر انسان مظلومى باشد كه از بدن جدا شده و به زمين رها گشته است ، آن جسمى كه ساقط مىشود هر چه باشد و به وسيلهء هر چه و هر كه باشد و با هر نيت و هدفى كه بوده باشد ، در موقع رها شدن در فضا به زمين فرود خواهد آمد .\r\n","description":"","footnote":"","page_name":" 490 ","page_number":494},
  {"content":"\r\nنوع دوم - حقايقى هستند كه به عنوان نمودهاى حيات بخش بشرى مطرح مىشوند و حقيقت بودن خود را از منبع حيات انسانها دريافت مىكنند .\r\nاين نوع دوم عواملى هستند كه از ارواح آدميان به يك ديگر منتقل شده و با جنبهء سازندگى به عنوان حقايق تلقى مىشوند .\r\nبه عبارت روشنتر جملهء : ( دروغ زشت است . ) يك حقيقت عينى خارجى مانند يك نمود فيزيكى ندارد ، كه در هر گونه شرايط و از هر علتى كه بروز كند ، اثرى در شنونده و فرا گيرنده داشته باشد .\r\nاين قضيه‌اى ست كه اگر از روح معتقد و پاك صادر شود ، مانند يك عامل حياتى بدرون فرا گيرنده وارد مىشود ، زيرا درك واقعى زشتى دروغ و پذيرش آن ، كار روح است نه مغز طبيعى انسان و آن چه مىتواند در خود روح تاثير نمايد روح ديگرى است از سنخ خود ، نه كلمات و فورمولهاى جامد .\r\nآن ابو ذر غفارى است كه شايستهء صادر كردن چنين دستورى است كه : « دروغ زشت است و هرگز دهان به آن نيالاييد . » زيرا اين دستور از متن شخصيت روحى او تراوش مىكند و مىتواند تغييرى در ارواح انسانها ايجاد كند .\r\nيك آدم معمولى نادان هر چه داد سخن در بارهء دانش و عظمت علمى رياضيات عاليه و اتم شكافى و مكتبهاى فلسفى بدهد ، جز اسباب خنده و مشوش كردن خود مفاهيم دانش و فلسفه چيز ديگرى نتيجه نخواهد داد .\r\nهر وقت دستورات چنگيز و حجاج بن يوسف ثقفى در بارهء بزرگ داشت حيات انسانها توانست اثر خوبى در تحريك انسانها به سوى انسان دوستى ايجاد كند .\r\nهر موقعى كه توصيهء هبنقه ( احمقترين مرد نژاد عرب ) توانست در بارهء بررسىهاى كانت در عقل نظرى ( خالص ) و عقل عملى راهى به خرد شناسى و خرد پرورى باز كند ، همان موقع توصيف زشتى اخلاق پليد و جلوگيرى از آنها به وسيلهء\r\n","description":"","footnote":"","page_name":" 491 ","page_number":495},
  {"content":"\r\nروان آلودگان بشرى هم اثرى ايجاد خواهد كرد پس به طور اطمينان مىتوان گفت : حقيقت بودن حقايق نوع دوم كه از مقولهء ارزش است ، بايد مستند به ارواح با ارزش بوده باشد .\r\n2 - چنان كه مجهولات جهان طبيعت به وسيلهء افرادى كشف مىشود و براى همهء مردم در قلمرو فرد و اجتماع مورد پذيرش قرار مىگيرد و هيچ كس اعتراض نمىكند كه گوينده و كشف كنندهء آن يك يا چند فرد معدود است .\r\nهمچنين حقايق مربوط به ارزشهاى اخلاقى و معنوى ، وقتى كه گوينده و عمل كنندهء آنها انسانهاى پاك باشند و با هيچ منطق علمى به مخالفت بر نخاسته باشند ، لازم است كه به وسيله قواى اجرايى در ميان انسانها تبليغ و بمورد اجراء گذاشته شود و در همين حال به مردم بفهمانند كه ارزشهاى مفروضه ، حقيقت خود را از قواى مجريه و وسايل مربوطه نيافته‌اند ، لذا اگر خود آن قوا و وسايل فاقد و محروم از آن ارزش يا مرتكب ضد ارزشها باشند ، دليل پوچى يا قرار دادى بودن آنها نخواهد بود .\r\n3 - در قلمرو تعليم و تربيت اين نكتهء اساسى مراعات شود كه پيش از آن كه خوبى و بدى چيزى را مطرح كنيم ، اتحاد يا حد اقل پيوستگى روانهاى انسانى را به يك ديگر به عنوان يك اصل زير بنايى به افراد تحت تعليم و تربيت قابل پذيرش بسازيم .\r\nاين اصل به اضافهء نتايج ايده آلى كه در بر دارد ، ارزش خوبى و پستى بدى را مانند يك موضوع قابل گسترش و سرايت كننده بهمهء افراد مربوط نمودار مىسازد ، اگر يك فرد با نيت پاك ، كار نيكى را انجام داد ، در حقيقت اين نيت پاك و كار نيك مانند نور است كه از آفتاب منتشر مىشود و همهء موجودات را كه در قلمرو اشعهء آن قرار گرفته‌اند روشن مىسازد .\r\nهمچنين است نيت فاسد و كار فاسد .\r\n","description":"","footnote":"","page_name":" 492 ","page_number":496},
  {"content":"\r\n\r\nمتأسفانه خوبىها و بدىها به طور تجريدى از يك طرف و ناديده گرفتن اصل فوق از طرف ديگر باعث آن شده است كه افراد يك اجتماع در عمل به خوبىها يا ارتكاب بدىها خود را موجودات مستقلى پنداشته و آن دو پديدهء مورد ابتلاء هر فردى ، معناى جداگانه داشته باشد .\r\nاين است مضمون بيت مورد تحليل كه مىگويد :\r\n\r\nگر ز تو گويند وحشت زايدت\r\nور ز ديگر آن فسانه آيدت\r\n\r\nتفسير ابيات\r\nدوباره به مادر موسى عليه السلام وحى شد كه كودك خود را به آب بينداز ، ناراحت مباش و برحمت حق اميدوار باش . هيچ هراسى به خود راه مده ، كودكت را به رود نيل بينداز و به من اعتماد داشته باش ، من فرزند تو را در حالى كه رو سفيد ( پيامبرى ) است به تو خواهم رسانيد .\r\nمادر موسى با توكل به خدايى كه بهترين تكيه گاه موجودات است كودك را به رود نيل انداخت .\r\nاين سخن پايانى ندارد به طور خلاصه بگويم : فرعون بهر حيله و مكرى كه دست مىزد به پاهاى خود او مىپيچيد .\r\nآن نابكار خون آشام صد هزاران كودك را در كوچه و بازار و خانه ها و ميدان كشت ، ولى بىخبر از آن كه خصم بنيان كن او در درون خانه اش مىخورد و مىآشامد و راه مىرود . فرعون تبه كار ديوانه وار دنبال جنينها مىگشت . بدون اين كه درون خانه خود را ببيند او حيله ها و دور بينىها راه انداخته بود .\r\nمكرهاى فرعون معاند ، خود اژدهايى بود كه مكرهاى پادشاهان جهان را بلعيده بود ، اما در پشت پرده موسايى به وجود آمده بود كه فرعونتر ( با عظمتتر و توانا تر ) از فرعون بود ، آرى موسى به وجود آمد و مكرهاى فرعونى و خود فرعون را بكام اژدهايش كشيد .\r\n","description":"","footnote":"","page_name":" 493 ","page_number":497},
  {"content":"\r\nاگر چه خود فرعون اژدهايى بود ، ولى عصاى موسى از فرعون هم اژدهاتر بود كه با توفيق الهى او را نابود ساخت . دست موسوى بالاتر از دست فرعونى قرار گرفت ، بدينسان بالاتر از هر دست دستى است .\r\nعظمتها و بالاترىها ادامه پيدا مىكند تا دست تواناى مطلق الهى كه بالاتر از دست او دستى نيست ، زيرا او است ما فوق و پايان همهء قدرتها . قدرت الهى چونان دريايى است كه نه كرانه‌اى دارد و نه ژرفايى بر آن متصور است ، همهء درياها در مقابل آن مانند سيل ناچيزى است كه جارى مىشود و قطع مىگردد .\r\nاين حيله ها و چاره جويىها اگر چه از نظر مهارت و دقت و قدرت مانند اژدها است ، ولى همهء آنها در مقابل خداى يگانه مانند نيست و منفى است . حالا كه بيانم به اين نقطهء حساس و بىكران رسيد ، از كار افتاد و نابود شد ، [ بگذرم و بيش از اين خود را در مقابل امواج خروشان حقايق متحير نسازم 
  ] ، تنها خدا است كه به حقيقت دانا است .\r\n[ تو خيال مىكنى كه من مىخواستم داستان بگويم ؟ اين طور نيست ، بلكه مقصود من تشريح وضع روانى تست 
  ] آن چه را كه در فرعون وجود داشت از وجود خودت سراغ بگير ، اژدهاى مكر و حيلهء فرعونى در ظاهر بود ، ولى اژدهاى تو در درونت محبوس است .\r\nهمهء آن اوصاف پليد را كه در بارهء فرعون گفتم و تو هم شنيدى ، در درون تو وجود دارد ، ولى تو وقتى كه آنها را مىشنوى ، مىگويى : او فرعون بود ، صفات پست از آن او است و به من ربطى ندارد اما بدان ، هر چه گفته‌ام بيان حال تو بوده است ، اگر چه يك صدم آن چه را كه دارا هستى به زبان نياورده‌ام . در آن هنگام كه بدىهاى تو را مىگويند ، دگرگون مىشوى ، در وحشت و هراس غوطه ور مىگردى ، ولى همان بدىها را وقتى كه به ديگران نسبت مىدهند ، افسانه اش مىپندارى .\r\nاين نفس حيوانى مطرود ، هستى تو را تباه مىسازد و اين هم دم پست تو را از\r\n","description":"","footnote":"","page_name":" 494 ","page_number":498},
  {"content":"\r\nحق و حقيقت دور خواهد كرد .\r\nاين همه بد بختىها و جراحات و جنايات مولود نفس حيوانى تست ، اما نادانى تو اى سست عنصر نمىگذارد كه اطلاعى از وضع خود به دست بياورى .\r\nتو در درون خويش همان آتش فرعونى را شعله ور ساخته‌اى ، تفاوت تو با فرعون در آن است كه تو هيزم و خاشاك ندارى تا مانند او زبانه آتش درونىات در صفحهء روزگار نقش ببندد .\r\n","description":"","footnote":"","page_name":" 495 ","page_number":499},
  {"content":"\r\n\r\nحكايت مارگير كه اژدهاى افسرده را مرده پنداشت و در رسنها پيچيده به بغداد آورد\r\n\r\n( ( 976 ) ) يك حكايت بشنو از تاريخ گوى\r\nتا برى زين راز سر پوشيده بوى\r\n( ( 977 ) ) مارگيرى رفت اندر كوهسار\r\nتا بگيرد او به افسونهاش مار\r\n( ( 978 ) ) گر گران و گر شتابنده بود\r\nآن كه جوينده است يابنده بود\r\n( ( 979 ) ) در طلب زن دائماً تو هر دو دست\r\nكه طلب در راه نيكو رهبر است\r\n( ( 980 ) ) ننگ و لوك و خفته شكل و بىادب\r\nسوى او مىغيژ و او را مىطلب\r\n( ( 981 ) ) گه بگفت و گه به خاموشى و گه\r\nبوى كردن گير هر سو بوى شه\r\n( ( 982 ) ) گفت آن يعقوب با اولاد خويش\r\nجستن يوسف كنيد از حد بيش\r\n( ( 983 ) ) هر حس خود را در اين جستن به جد\r\nهر طرف رانيد شكل مستعد\r\n( ( 984 ) ) گفت از روح خدا لا تيأسوا\r\nهمچو گم كرده پسر رو سو به سو\r\n( ( 985 ) ) از ره حسّ دهان پرسان شويد\r\nروى جانان را به جان جويان شويد\r\nپرس پرسان مژدگانى جان دهيد\r\nگوش را بر چار راه آن نهيد\r\n( ( 986 ) ) هر كجا بوى خوش آيد بو بريد\r\nسوى آن سر كآشناى آن سريد\r\n( ( 987 ) ) هر كجا لطفى ببينى از كسى\r\nسوى اصل لطف ره يا بى بسى\r\n( ( 988 ) ) اين همه خوشها ز دريايى است ژرف\r\nجز و را بگذار و بر كل دار طرف\r\n( ( 989 ) ) جنگهاى خلق بهر خوبى است\r\nبرگ بىبرگى نشان طوبى است\r\nخشمهاى خلق بهر مهر خاست\r\nاز جفاى خلق اميد وفاست\r\n( ( 990 ) ) خشمهاى خلق بهر آشتى است\r\nدام راحت دايماً بىراحتى است\r\n( ( 991 ) ) هر زدن بهر نوازش را بود\r\nهر گله از شكر حاكى مىشود\r\n( ( 992 ) ) بوى بر از جزو تا كل اى كريم\r\nبوى بر از ضد تا ضد اى حكيم\r\nچون عصا در دست موسى گشت مار\r\nجمله عالم را بدين سان مىشمار\r\n( ( 993 ) ) جنگها مىآشتى آرد درست\r\nمارگير از بهر يارى مار جست\r\n\r\n","description":"","footnote":"","page_name":" 496 ","page_number":500},
  {"content":"\r\n\r\n( ( 994 ) ) بهر يارى مار جويد آدمى\r\nغم خورد بهر حريف بىغمى\r\n( ( 995 ) ) او همىجستى يكى مار شگرف\r\nگرد كوهستان و در ايام برف\r\n( ( 996 ) ) اژدهايى مرده ديد آن جا عظيم\r\nكه دلش از شكل او شد پر ز بيم\r\n( ( 997 ) ) مارگير اندر زمستان شديد\r\nمار مىجست اژدهاى مرده ديد\r\n( ( 999 ) ) آدمى كوهى است چون مفتون شود\r\nكوه اندر مار حيران چون شود\r\n( ( 1000 ) ) خويشتن نشناخت مسكين آدمى\r\nاز فزونى آمد و شد در كمى\r\n( ( 1001 ) ) خويشتن را آدمى ارزان فروخت\r\nبود اطلس خويش را بر دلق دوخت\r\n( ( 1002 ) ) صد هزاران مار و كُه حيران اوست\r\nاو چرا حيران شدست و مار دوست\r\n( ( 1003 ) ) مارگير آن اژدها را بر گرفت\r\nسوى بغداد آمد از بهر شگفت\r\n( ( 1004 ) ) اژدهايى چون ستون خانه اى\r\nمىكشيدش از پى دانگانه اى\r\n( ( 1005 ) ) كاژدهاى مرده‌اى آورده ام\r\nدر شكارش من جگرها خورده ام\r\n( ( 1006 ) ) او همى مرده گمان بردش و ليك\r\nزنده بود و او نديدش نيك نيك\r\n( ( 1007 ) ) او ز سرماها و برف افسرده بود\r\nزنده بود و شكل مرده مىنمود\r\n( ( 1008 ) ) عالم افسرده است و نام او جماد\r\nجامد افسرده بود اى اوستاد\r\n( ( 1009 ) ) باش تا خورشيد حشر آيد عيان\r\nتا ببينى جنبش جسم جهان\r\n( ( 1010 ) ) چون عصاى موسى اينجا مار شد\r\nعقل را از ساكنان اخبار شد\r\nچون عصا از دست موسى گشت مار\r\nجمله عالم را بدين سان مىشمار ( 1 ) \r\n( ( 1011 ) ) بادهء خاك تو را چون مرده ساخت\r\nخاكها را جملگى شايد شناخت\r\n( ( 1012 ) ) مرده زين سويند و ز ان سو زنده اند\r\nخامش اينجا و آن طرف گوينده اند\r\n( ( 1013 ) ) چون از آن سوشان فرستد سوى ما\r\nآن عصا گردد سوى ما اژدها\r\n\r\n","description":"","footnote":" ( 1 ) اين بيت در اين قطعه تكرار شده است : بيت بيستم كه با ملاحظهء ابيات ديگر نامفهوم به نظر مىرسد . . بيت سى و هشتم كه كاملًا با ابيات قبلى هماهنگ مىباشد . به تفسير بيت مراجعه شود . . ","page_name":" 497 ","page_number":501},
  {"content":"\r\n\r\n( ( 1014 ) ) كوه ها هم لحن داودى شود\r\nآهن اندر كفّ او مومى بود\r\n( ( 1015 ) ) باد حمّال سليمانى شود\r\nبحر با موسى سخندانى شود\r\n( ( 1016 ) ) ماه با احمد اشارت بين شود\r\nنار ابراهيم را نسرين شود\r\n( ( 1017 ) ) خاك قارون را چو مارى در كشد\r\nاستن حنّانه آيد در رشد\r\n( ( 1018 ) ) سنگ احمد را سلامى مىكند\r\nكوه يحيى را پيامى مىكند\r\nجملهء ذرّات عالم در نهان\r\nبا تو مىگويند روزان و شبان\r\n( ( 1019 ) ) ما سميعيم و بصيريم و هُشيم\r\nبا شما نامحرمان ما خامشيم\r\n( ( 1020 ) ) چون شما سوى جمادى مىرويد\r\nمحرم جان جمادان چون شويد\r\n( ( 1021 ) ) از جمادى ، در جهان جان رويد\r\nغلغل اجزاى عالم بشنويد ؟\r\n( ( 1022 ) ) فاش تسبيح جمادات آيدت\r\nوسوسهء تأويلها بربايدت\r\n( ( 1023 ) ) چون ندارد جان تو قنديلها\r\nبهر بينش كرده‌اى تأويلها\r\nدعوى ديدن خيال عار بود\r\nبلكه مر بيننده را ديوار بود\r\n( ( 1024 ) ) كه غرض تسبيح ظاهر كى بود\r\nدعوى ديدن خيال و غى بود\r\n( ( 1025 ) ) بلكه مر بيننده را ديدار آن\r\nوقت عبرت مىكند تسبيح خوان\r\n( ( 1026 ) ) پس چو از تسبيح يادت مىدهد\r\nآن دلالت همچو گفتن مىبود\r\n( ( 1027 ) ) اين بود تأويل اهل اعتزال\r\nواى آن كس كو ندارد نور حال\r\n( ( 1028 ) ) چون ز خس بيرون نيامد آدمى\r\nباشد از تصوير غيبى اعجمى\r\n( ( 1029 ) ) اين سخن پايان ندارد مارگير\r\nمىكشد آن مار را با صد زحير\r\n( ( 1030 ) ) تا به بغداد آمد آن هنگامه خواه\r\nتا نهد هنگامه‌اى بر چار راه\r\n( ( 1031 ) ) بر لب شط مرد هنگامه نهاد\r\nغلغله در شهر بغداد اوفتاد\r\n( ( 1032 ) ) مارگيرى اژدها آورده است\r\nبو العجب نادر شكارى كرده است\r\n( ( 1033 ) ) جمع آمد صد هزاران خام ريش\r\nصيد او گشته چو او از ابلهيش\r\nحلقه گرد او چو زر گرد عريش\r\nهمچنان كه بت پرستان بر كشيش\r\n( ( 1034 ) ) منتظر ايشان و او هم منتظر\r\nتا كه جمع آيند خلق منتشر\r\n\r\n","description":"","footnote":"","page_name":" 498 ","page_number":502},
  {"content":"\r\n\r\n( ( 1035 ) ) مردم هنگامه افزونتر شود\r\nكديه و توزيع نيكوتر رود\r\n( ( 1036 ) ) جمع آمد صد هزاران ژاژخا\r\nحلقه كرده پشت پا بر پشت پا\r\n( ( 1037 ) ) مرد را از زن خبر نى ز ازدحام\r\nرفته در هم چون قيامت خاص و عام\r\n( ( 1038 ) ) چون همى حراقه جنبانيد او\r\nمىكشيدند اهل هنگامه گلو\r\n( ( 1039 ) ) اژدها كز زمهرير افسرده بود\r\nزير صد گونه پلاس و پرده بود\r\n( ( 1040 ) ) بسته بودش با رسنهاى غليظ\r\nاحتياطى كرده بودش آن حفيظ\r\n( ( 1041 ) ) در درنگ و اتفاق انتظار\r\nوز هياهو و فغان بىشمار\r\n( ( 1042 ) ) آفتاب گرم سيرش گرم كرد\r\nرفت از اعضاى او اخلاط سرد\r\n( ( 1044 ) ) خلق را از جنبش آن مرده مار\r\nگشتشان آن يك تحيّر صد هزار\r\n( ( 1045 ) ) با تحيّر نعره ها انگيختند\r\nجملگان از جنبشش بگريختند\r\n( ( 1046 ) ) مىشكست آن بند با بانگ بلند\r\nهر طرف مىرفت چاقا چاق بند\r\n( ( 1047 ) ) بندها بگسست و بيرون شد ز زير\r\nاژدهاى زشت غرّان همچو شير\r\n( ( 1048 ) ) در هزيمت بس خلايق كشته شد\r\nاز فتاده كشتگان صد پشته شد\r\n( ( 1049 ) ) مارگير از ترس بر جا خشك گشت\r\nكه چه آوردم من از كهسار و دشت\r\n( ( 1050 ) ) گرگ را بيدار كرد آن كور ميش\r\nرفت نادان سوى عزرائيل خويش\r\n( ( 1051 ) ) اژدها يك لقمه كرد آن گيج را\r\nسهل باشد خون خورى حجّيج را\r\n( ( 1052 ) ) خويش را بر استنى پيچيد و بست\r\nاستخوان خورده را در هم شكست\r\nشهر خالى گشت و اژدرها براند\r\nسوى كُه گرد از بيابان بر فشاند\r\n( ( 1053 ) ) نفست اژدرهاست او كى مرده است\r\nاز غم بىآلتى افسرده است\r\n( ( 1054 ) ) گر بيابد آلت فرعون او\r\nكه به امر او همىرفت آب جو\r\n( ( 1055 ) ) آن گهان بنياد فرعونى كند\r\nراه صد موسى و صد هارون زند\r\n( ( 1056 ) ) كرمك است اين اژدها از دست فقر\r\nپشه‌اى گردد ز مال و جاه صقر\r\n\r\n","description":"","footnote":"","page_name":" 499 ","page_number":503},
  {"content":"\r\n\r\n\r\n( ( 1057 ) ) اژدها را دار در برف فراق\r\nهين مكش او را به خورشيد عراق\r\n( ( 1058 ) ) تا فسرده مىبود آن اژدهات\r\nلقمهء اويى چو او يابد نجات\r\n( ( 1059 ) ) مات كن او را و ايمن شو ز مات\r\nرحم كم كن نيست از اهل صلات\r\n( ( 1060 ) ) چون تف خورشيد شهوت بر زند\r\nو آن خفاش مرده ريگت پر زند\r\n( ( 1061 ) ) مىكشانش در جهاد و در قتال\r\nمرد وار الله يجزيك الوصال\r\n( ( 1062 ) ) چون كه آن مرد اژدها را آوريد\r\nدر هواى گرم و خوش شد آن مريد\r\n( ( 1063 ) ) لاجرم آن فتنه ها كرد اى عزيز\r\nبلكه صد چندان كه ما گفتيم نيز\r\n( ( 1064 ) ) تو طمع دارى كه او را بىجفا\r\nبسته دارى در وقار و در وفا\r\n( ( 1065 ) ) هر خسى را اين تمنا كى رسد\r\nموسيى بايد كه اژدرها كشد\r\n( ( 1066 ) ) صد هزاران خلق ز اژدرهاى او\r\nدر هزيمت كشته شد از راى او\r\nوز طمع او خويش را بر باد داد\r\nگفته شد و الله اعلم بالسداد\r\n\r\nآيه\r\n« يا بَنِيَّ اِذْهَبُوا فَتَحَسَّسُوا مِنْ يُوسُفَ وَأَخِيه وَلا تَيْأَسُوا مِنْ رَوْحِ الله إِنَّه لا يَيْأَسُ مِنْ رَوْحِ الله إِلَّا اَلْقَوْمُ اَلْكافِرُونَ 12 : 87 . » ( 1 )  ( اى فرزندان من برويد و يوسف و برادرش را جستجو كنيد و از رحمت خداوندى مأيوس نشويد . از رحمت خداوند مأيوس نمىشود مگر گروه كفار . )\r\n","description":"","footnote":" ( 1 ) سوره يوسف ، آيهء 87 . . ","page_name":" 500 ","page_number":504},
  {"content":"\r\n\r\n\r\n( ( 980 ) ) ننگ و لوك و خفته شكل و بىادب\r\nسوى او مىغيژ و او را مىطلب\r\n( ( 981 ) ) گه بگفت و گه به خاموشى و گه\r\nبوى كردن گير هر سو بوى شه\r\n\r\nدر هر حال و با هر وسيله در جستجوى خدا باشيد .\r\nجلال الدين در ابيات دفتر اول گفته است :\r\n\r\nدوست دارد يار اين آشفتگى\r\nكوشش بىهوده به از خفتگى\r\n\r\nنيز در دفترهاى ديگر از مثنوى اين مسئله را به طور فراوان و با صراحت و جدى گوشزد كرده است . چند نكته در اين مورد بايد مورد توجه قرار بگيرد :\r\nنكتهء يكم - مسلم است كه هر گونه جستجو در هر حال و با هر وسيله براى هيچ كس امكان پذير نيست ، هيچ دين و منطق و وجدان نمىتواند جستجوى انسان سالم را از لنگ و بيمار توقع داشته باشد .\r\nهمچنين هيچ عامل الهى و طبيعى نمىتواند نادان و دانا را بيك نوع از جستجو و مقصد و سمت حركت تحريك نمايد ، زيرا اولين شرط عقلانى و اساسى هر تكليف توانايى و دانايى و اختيار شخص مكلف است .\r\nاين اصل جاى ترديد نيست و بعضى از فرقه ها كه تكليف به محال را تجويز كرده‌اند ، يا مقصودى داشته‌اند كه نتوانسته‌اند آن را بيان كنند و يا به نوعى هذيان گويى دچار بوده‌اند .\r\nنكتهء دوم - انسان در هر حال و در ميان هر گونه شرايط محيطى و شخصى و اجتماعى ، داراى توانايى تحصيل آگاهى و جستجوى مناسب وضع خود مىباشد . مطابق آن توانايى مكلف است كه بداند و جستجو كند و گرايش پيدا كند . جلال الدين\r\n","description":"","footnote":"","page_name":" 501 ","page_number":505},
  {"content":"\r\nبه اضافهء تعميم حالات انسانى براى جستجو ، حالت بىادبى را هم توصيه مىكند و مىگويد : حتى اگر جستجوى شما بىادبانه هم بوده باشد ، از كوشش و طلب مضايقه نكنيد . اين مطلب را كه جلال الدين در ابيات سابق هم گفته بود :\r\n\r\n« بىادب حاضر ز غايب خوشتر است . »\r\n\r\nصحيح به نظر نمىرسد ، زيرا بىادبى ناشى از نادانى است ، يعنى عدم مراعات شئون طرف ، اگر ناشى از جهل توام با اخلاص بوده باشد ، قابل عفو و اغماض بوده و رفتار مزبور ادبانه تلقى نمىشود ، زيرا - خداوند بزرگ موجوديت و نيت و هدف گيرىهاى انسانى را منظور مىدارد ، نه حركات و آداب خارجى را ، چنان كه در داستان موسى عليه السلام و شبان ملاحظه كرديم .\r\nارتباط با خدا و گرايش به سوى او ما فوق ادب مقررى و ظاهرى است . ( 1 )  لذا اگر كسى در جستجوى حقيقت ، عالىترين ادب ظاهرى را مراعات كند ، ولى خلوص نداشته باشد ، مسلما به نتيجه نخواهد رسيد ، چنان كه اگر يك انسان داراى خلوص باشد و توانايى او اجازهء بيش از حركات و اقوال ناچيز را ندهد ، به نتيجه خواهد رسيد . اگر در مفهوم « بىادبى » كه جلال الدين مىگويد ، عنوان گستاخى در كار باشد ( نه عدم توانايى ) ، جستجوى مزبور نوعى سقوط خواهد بود ، زيرا بىادبى گستاخانه با توجه به عظمت خدا و ناچيزى موجوديت انسانى به هيچ وجه سازگار نيست .\r\nنكته سوم - پديدهء جستجو و تحرك انسان است در مقابل هدفى كه آن را مىخواهد ، اگر وصول به هدف از اختيار انسانى خارج بوده باشد . جستجوى هدف بىهوده خواهد بود .\r\nاين مسئله مربوط به جبر و اختيار است كه در دفترهاى گذشته مقدارى مورد بحث قرار گرفته و در دفتر پنجم به طور مشروحتر مطرح خواهد گشت .\r\n","description":"","footnote":" ( 1 ) اين مطلب غير از خضوع و خشوع و حركات و اقوال است كه يك انسان بايد در مقابل خداوند دارا بوده باشد . . ","page_name":" 502 ","page_number":506},
  {"content":"\r\n\r\n\r\n( ( 987 ) ) هر كجا لطفى ببينى از كسى\r\nسوى اصل لطف ره يا بى بسى\r\n( ( 988 ) ) اين همه خوشها ز دريايى است ژرف\r\nجزء را بگذار و بر كل دار طرف\r\n\r\nمزايا و پديده هاى با ارزش متكى به اصل و منبعى است\r\nمطلب فوق را جلال الدين در دفاتر مثنوى بارها متذكر شده است و ما هم تا حد ممكن و مناسب در آن موارد كه مطلب را مطرح كرده است ، بررسى نموده‌ايم .\r\nدو بيت فوق مضمون مخصوصى از قاعدهء ( هر امر عارضى بايد به يك امر ذاتى منجر شود ) را باز گو مىكند .\r\nاين مضمون عبارت از اين است كه مزايا و پديده هاى با ارزش همگى به اصل و منبعى مستند است . چند مسئله را مىتوان در اين مبحث مطرح كرد ، از آن جمله :\r\nمسئلهء يكم - لزوم استناد پديده هاى با ارزش به يك اصل ، متكى به آن قانون عمومى است كه مىگويد : « هر امر عارضى مستند به امر ذاتى است » بنا بر اين ملاك پديده هاى زشت و ضد ارزش نيز به امور ذاتى و منابع اصيل بايستى مستند باشد .\r\nمسئلهء دوم - مقصود از منبع و اصل كه پديده هاى عارضى به آن متكى است چيست ؟ اگر چه منظور جلال الدين از اصل ، يك مفهوم مطابق اصطلاح فلسفى نيست ، ولى بهر حال هر پديدهء طبيعى به طور ضرورى قابل تقسيم به يكى از علل فاعلى و غايى و مادى و صورى مىباشد . چهار علت مزبور كه در فلسفهء ارسطو موقعيت مهمى در جهان شناسى را حايز است ، در تفسير اصلى كه پديدهء عارض به آن مستند مىباشد ، مىتوان در نظر گرفت .\r\nاولًا پديده هاى با ارزش انسانى را در نظر مىگيريم : من كارى انجام مىدهم\r\n","description":"","footnote":"","page_name":" 503 ","page_number":507},
  {"content":"\r\nكه عادلانه است ، مثلًا مزد كارى را كه كارگرى براى من صورت داده است به او مىپردازم .\r\nاين پرداخت مزد يك پديده است كه علت فاعلى آن من و علت غايى آن پرداخت حق كارگر و ايفاء به تعهد و علت مادى آن مجموعهء اراده و حركات عضوى و مالى است كه به عنوان دستمزد پرداخته شده است . علت صورى اين پديده وضع مخصوص پديدهء مزبور است كه صورت گرفته است . ( 1 )  مسلم است كه خود علت صورى كارى كه من انجام داده‌ام ، نمىتوانست خود به خود به وجود بيايد ، براى هستى كارى كه من انجام داده‌ام ، علت فاعلى ضرورت داشته است . از طرف ديگر براى اين كه ارزش كار مزبور را بدانم ، مجبورم كه از هدفى كه من از كار منظور كرده‌ام اطلاع داشته باشم ، آيا براى ايفاء تعهد بوده است ؟ آيا به طور جبرى صورت گرفته است ؟ اما ماده و صورت كار مجموعا همان پديده است كه در خارج عينى تحقق يافته است .\r\nمقصود جلال الدين استناد پديدهء فوق به فاعل و غايت است كه بدون آن يا پديده‌اى وجود ندارد و يا داراى ارزش نمىباشد ، اما مىدانيم كه بنا بروش روحى جلال الدين همهء مزايا و پديده هاى با ارزش كه خواه در خود فاعل و خواه در هدف و غايت وجود داشته باشد مستند بدرياى عظمت الهى است .\r\nلذا خود فاعل كه روح يا تحرك آن است و همچنين غايت كه يكى از فعاليتهاى روح است ، پديده هاى عارضى هستند كه بدرياى عظمت الهى مستند مىباشند . بيت دوم مىتواند همين معنى را به خوبى توضيح بدهد .\r\nزيبايىها و لطفهاى طبيعى مانند زيبايى گل و زيبايى جسمانى انسانها را ، از\r\n","description":"","footnote":" ( 1 ) البته اين يك تحليل تقريبى است كه براى روشن شدن مسئله بيان كرديم ، زيرا تطبيق علل چهارگانهء فاعلى و غايى و مادى و صورى در كارهاى انسانى يا صحيح نيست و يا احتياج به تفسيرى دارد كه با تفسير آن علل در نمودهاى فيزيكى متفاوت است . . ","page_name":" 504 ","page_number":508},
  {"content":"\r\nدو راه مىتوان بدرياى جمال و جلال الهى منتهى ساخت :\r\nالف - به طور مستقيم : مىدانيم كه مجموعهء هستى با تمام قوانين و زيبايىهايش نشان دهندهء هندسه كلى الهى است كه از مشيت او ناشى شده است .\r\nب - به طور غير مستقيم : ساختمان وجودى انسان و چگونگى دريافتهاى روحى است كه زيبايىها را در قلمرو هستى مىبيند و از آنها بهره بردارى مىكند و اين ساختمان وجودى و چگونگى روح انسان به طور مستقيم مخلوق الهى است .\r\nمسئلهء سوم - ملاك و اصلى كه پديده هاى با ارزش را خواه در كارهاى انسانى و خواه در نمودهاى طبيعى با ارزش و زيبا و لطيف مىسازد .\r\nيعنى مثلًا لطف عدالت و زيبايى يك منظرهء طبيعى به چه علت براى انسانها لطيف و زيبا تلقى مىگردد ؟ اين مسئله را جلال الدين در اين مورد مشروحا بررسى ننموده است . ولى در دفاتر پيشين مطالبى را بيان كرده است كه به طور اجمال مىتواند باز گو كنندهء نظريهء او در اين مسئله بوده باشد .\r\nگاهى جلال الدين ملاك و اصل همهء ارزشها را خدا معرفى مىكند ، گاه ديگر موضوعاتى را از قبيل عقل كل و حيات كل و روح كل بميان مىآورد ، در بعضى از ابيات ملاكها و اصول را از ما وراى طبيعت جستجو كرده ، حقايقى را مانند مثل افلاطونى پيش مىكشد .\r\nاما در اكثر فلسفه هاى مغرب زمين در دورانهاى معاصر ، حد اكثر كوشش به كار مىرود تا ملاك لطف و زيبايىها را چه در كارهاى انسانى و چه در نمودهاى طبيعى به موضوعات طبيعى خالص مستند بسازند ، اين جانب پس از تتبع و تامل زياد به اين نتيجه رسيدم كه اگر چه كوششهاى فلاسفه ى مغرب زمين در اين مسئله بسيار مفيد و با ارزش بوده است ، ولى بالاخره نتوانسته‌اند جملات نهايى را در مبحث ما بيان كنند ، مثلًا در زيبايىهاى طبيعى به جهت تحليلات و تفسيرات اوليه مىتوان زيبايى گل خوش رنگى را به يك عده مفاهيم مستند نمود . اما وقتى كه بخواهيم خود همان مفاهيم را مورد دقت و تحليل\r\n","description":"","footnote":"","page_name":" 505 ","page_number":509},
  {"content":"\r\nقرار بدهيم ، به يك عده خيالات يا حد اكثر به دريافتها و تئورىهاى ثابت نشده مىرسيم كه براى يك مغز متفكر و دقيق قابل قبول منطقى نمىباشد ، لذا گاهى با امثال اين جملات كه درك اين زيبايى از خاصيتهاى ذهنى بشرى است كه در موقع تماس با نوع مخصوصى از نمود عينى تحقق مىپذيرد ، مبحث و كاوش در آن پايان مىپذيرد . همچنين مسائل مربوط به ارزشهاى انسانى پس از يك يا چند تحليل و تفسير به اين گونه موضوعات خاتمه مىيابد كه متن حيات انسانها است كه عدالت را موضوع شايسته مىداند . . .\r\n","description":"","footnote":"","page_name":" 506 ","page_number":510},
  {"content":"\r\n\r\n( ( 992 ) ) بوى بر از جزء تا كل اى كريم\r\nبوى بر از ضد تا ضد اى حكيم\r\n\r\nتضاد و نظر جلال الدين مولوى در بارهء آن\r\n","description":"","footnote":"","page_name":" 507 ","page_number":511},
  {"content":"\r\n\r\n","description":"","footnote":"","page_name":" 508 ","page_number":512},
  {"content":"\r\nدر جلد اول از تفسير و نقد و تحليل مثنوى « مسائلى را در بارهء ضد و تضاد مطرح كرديم ، اينك مىخواهيم نظريهء جلال الدين را در بارهء تضاد در مجموع دفترهاى مثنوى مورد بررسى قرار بدهيم . يك نكته را به عنوان مقدمه متذكر مىشويم :\r\nبه طور كلى هر گونه اصطلاحات فلسفى را كه در دفترهاى مثنوى ديده مىشود ، مانند : علت و معلول ، سبب و مسبب ، كيفيت و كميت ، ضد و تضاد و . . . نبايد به معانى و قواعد فلسفى كه تا دوران جلال الدين جستجو كرد ، نه در كتابهاى ارسطو ، افلاطون ، و فيلون اسكندرى و ابن سينا و محمد بن زكرياى رازى و . . . شايد از خود بيانات جلال الدين هم در آن مورد كه به فلسفه و جرّ و بحثهاى معمولى آن مىتازد ، بتوان اين معنى را استفاده كرد . لذا بايد در هر مورد كه يك اصطلاح خاص فلسفى يا علمى را به كار مىبرد ، خصوصيتهاى همان مورد را در نظر بگيريم و وضع روانى جلال را در آن مورد بهدست آورده و مقصودش را دريابيم . يكى از آن موضوعات علمى و فلسفى كه جلال الدين در مجموع دفترهاى مثنوى در حدود بيش از صد بيت آورده است ، موضوع ضدّ و تضاد است كه با جلوه ها و احكام مختلفش او را به خود جلب كرده است . ( 1 )  ما همهء ابيات مربوط به ضد و تضاد را كه داراى مسائل مهمى است ، جمع كرده و در اين مبحث مطرح مىكنيم :\r\n","description":"","footnote":" ( 1 ) موضوعات ديگرى از قبيل جزء و كل ، علت و معلول ، حس و محسوس ، عقل و عاقل و معقول ، موج ، جان و دل . . . در مثنوى در جلوه ها و خواص گوناگون ديده مىشود كه ما آنها را از همهء دفاتر ششگانهء مثنوى جمع كرده ، تدريجاً در مباحث آينده مورد بررسى قرار خواهيم داد . . ","page_name":" 509 ","page_number":513},
  {"content":"\r\n\r\n1 - شناسايى اشياء با اضداد خود\r\nابياتى را كه جلال الدين در بارهء اصل شناسايى حقايق با اضداد خود سروده است به قرار ذيل است\r\n\r\nشب نبد نور و نديدى رنگ را\r\nپس به ضد آن نور پيدا شد تو را ( 1 ) \r\nكه نظر بر نور بود آن گه به رنگ\r\nضد به ضد پيدا شود چون روم و زنگ ( 2 ) \r\nپس نهانىها به ضد پيدا شود\r\nچون كه حق را نيست ضد پنهان بود ( 3 ) \r\nديدن نور است آن گه ديد رنگ\r\nوين به ضد نور دانى بىدرنگ ( 4 ) \r\nپس به ضدّ نور دانستى تو نور\r\nضد ضد را مىنمايد در صدور ( 5 ) \r\nچون نمىپايد همىماند نهان\r\nهر ضدى را تو به ضدّ آن بدان ( 6 ) \r\nز آنكه ضد را ضد كند پيدا يقين\r\nز آنكه با سركه پديد است انگبين ( 7 ) \r\nكه ز ضدها ضدها آيد پديد\r\nدر سويدا روشنايى آفريد ( 8 ) \r\nغم چو آيينه است پيش مجتهد\r\nكاندران ضد مىنمايد روى ضد ( 9 ) \r\nبد ندانى تا ندانى نيك را\r\nضد را از ضد توان ديد اى فتى ( 10 ) \r\n\r\n","description":"","footnote":" ( 1 ) دفتر اول ص 25 بيت 39 . .  ( 2 ) دفتر اول ص 25 بيت 41 . .  ( 3 ) دفتر اول ص 25 بيت 45 . .  ( 4 ) دفتر اول ص 25 بيت 42 . .  ( 5 ) دفتر اول ص 25 بيت 43 . .  ( 6 ) دفتر اول ص 38 بيت 57 . .  ( 7 ) دفتر اول ص 75 بيت 19 . .  ( 8 ) دفتر اول ص 75 بيت 5 . .  ( 9 ) دفتر اول ص 197 بيت 54 . .  ( 10 ) ( دفتر چهارم ص 237 بيت 33 . . ","page_name":" 510 ","page_number":514},
  {"content":"\r\n\r\nجز به ضد ضد را همى نتوان شناخت\r\nچون ببيند زخم بشناسد نواخت ( 1 ) \r\nنفى ، ضدّ هست باشد بىشكى\r\nتا ز ضد ضد را بدانى اندكى ( 2 ) \r\nآن جهان را ديده باشد پيش از آن\r\nتا بدان ضد اين ضدش گردد عيان ( 3 ) \r\n\r\nاصل شناخت اشياء با اضداد خود تاريخ بس طولانى دارد ، يعنى اين اصل از روزگار قديم در قلمرو شناسايىهاى فلسفى و علمى مورد توجه قرار گرفته است كه :\r\n« تعرف الاشياء باضدادها » .\r\n( اشياء با اضداد خود شناخته مىشوند ) .\r\nما در بارهء اين اصل در مجلدات پيشين مباحثى را مطرح كرده‌ايم . اكنون براى توضيح بيشتر لازم مىدانيم كه اولا به مراتب معرفت اشياء اشاره كنيم :\r\nالف - در شناسايى هر شىء ، محدوديت و تشخص شىء شناخته شده ، اولين شرط لازم معرفت مىباشد . چيزى كه واقعيت معين نداشته و داراى هيچ گونه نمود مشخص نيست قابل شناسايى هم نيست . اگر تمام عرصهء هستى يك بعد ممتدى مىبود ، ما نمىتوانستيم چيزى را بشناسيم ، اين امتداد تفاوتى با خلا محض نداشت ، مگر از آن جهت كه بعد مفروض يك امر وجودى است كه در مقابل درك ما گسترده شده است ، ولى خلا محض چيزى نيست و عدم محض است .\r\nبدين جهت است كه گفتيم محدوديت و تشخص به وسيلهء نمود ، اولين شرط لازم شناسايى يك شىء است ، دو مفهوم ( محدوديت و تشخص ) لازم و ملزوم يكديگرند ، تشخص بدون محدوديت امكان پذير نيست و محدوديت هم بدون مرزى كه شىء محدود را حد اقل از جنبهء كميت مشخص مىكند قابل تصور نمىباشد . اين تشخص محصول نمودهايى از كيفيت و كميت و حركت و سكون و . . . مىباشد كه اضداد آن\r\n","description":"","footnote":" ( 1 ) دفتر پنجم ، ص 288 ، بيت 51 . .  ( 2 ) دفتر ششم ، ص 353 ، بيت 46 . .  ( 3 ) دفتر ششم ، ص 418 ، بيت 73 . . تبصره : شمارهء صفحات و ابيات مطابق نسخهء كلاله خاور رمضانى ثبت شده است . . ","page_name":" 511 ","page_number":515},
  {"content":"\r\nشىء متشخص نيستند ، مثلًا رنگ سياه كه عارض سطح يك جسم مىشود با خود آن جسم تضادى ندارد ، متحرك بودن يك چرخ ضد چرخ نيست . معرفت ابتدايى و درجهء اول آن با نمودهاى مشخص كنندهء اشياء به وجود مىآيد ، بدون اين كه انسان توانايى يا نيازى به درك همان موجود در مورد معرفت در حال ارتباط با ساير اشياء داشته باشد .\r\nانسانهاى ابتدايى و كودكان تا دوران جوانى كه هنوز به رشد مغزى نرسيده و روابط اشياء را درك نكرده‌اند ، تنها از اين درجهء معرفت برخوردار مىگردند ، آنان بدون اين كه ضد و تضاد را بفهمند با اشياء تماس مىگيرند و معرفتى به دست مىآورند .\r\nب - معرفت درجهء دوم - در اين مرحله روابط اشياء با يكديگر تا حدودى آشكار مىگردد و انسان درك مىكند كه بعضى از اشياء با بعضى ديگر رابطهء علت و معلول دارند ، بعضى ديگر لازم و ملزوم يكديگرند . گروهى از اشياء با يكديگر هماهنگ شده و محصول واحدى ببار مىآورند . دستهء ديگر با يكديگر ناسازگار مىباشند و . . . انسان در اين مرحله از شناسايى بدون اين كه آگاهى علمى بروابط اشياء داشته باشد ، آنها را مىشناسد و به طور خام و ساده در زندگانى مادى و معنوى خويش از آنها بهره بردارى مىكند .\r\nج - معرفت درجهء سوم - كاملترين مرحلهء معرفت در مقابل دو مرحلهء گذشته است در اين مرحله تا حدود امكانات بروابط آگاهى داشته و مىتواند با شناسايىهاى غير مستقيم معرفت خود را تكميل نمايد ، مثلًا با شناسايى لازم ، ملزومش را درك مىكند ، با شناخت علت ، معلول آن را هم مىفهمد و با شناسايى عميقتر و گسترده تر ، ضد آن را هم مىشناسد . پس در حقيقت معرفت درجهء سوم كه شناسايى انسان در آن ، بكمال نسبى مىرسد ، تنها شناخت حقيقت با ضد خود نيست ، روابط موجوده ميان اشياء به طور عموم باعث مىشود كه مغز رشد يافته از هر موجودى ، موجود مربوط به آن را ( با هر رابطه‌اى كه ميان آن دو شناخته شده است ) درك كند ، خواه پيوستگى ميان آن دو ، رابطهء عرض و معروض بوده باشد ، يا علت با معلول ، ضد با ضد ، مثل با مثل و . . .\r\n","description":"","footnote":"","page_name":" 512 ","page_number":516},
  {"content":"\r\nجلال الدين در چند بيت مثالهايى را براى شناسائى ضد با ضد خود آورده است كه از نظر علمى و فلسفى با ضد و تضاد قابل تطبيق نيست . مىگويد :\r\n\r\nشب نبد نور و نديدى رنگ را\r\nپس به ضد آن نور پيدا شد تو را ( 1 ) \r\n\r\nهمچنين ابيات شمارهء 2 و 4 و 5 ، شناخت رنگ را به وسيلهء نور متذكر مىشود ( اگر چه خود توجه بسيار عالى است ) ، ولى رابطه ميان نور و رنگ از نظر علم امروزى رابطهء تضاد نيست . در اين مسئله در تاريخ 21 فروردين ماه 1351 با دانشمند معظم فيزيك دان عالى مقام آقاى دكتر محمود حسابى مذاكرهء مشروحى كرديم ، خلاصهء مذاكرات كه مىتواند ابيات جلال الدين را از ابهام بيرون بياورد به قرار ذيل است :\r\nاگر بپذيريم كه انرژى و جرم تخالفى شبيه به معناى عمومى تضاد دارد [ گو اين كه امروز مىگويند : انرژى و جرم دو شكل به يك حقيقت ( ماده ) مىباشد ، مىتوانيم بگوييم : چون رنگ در اثر تابش نور [ كه خود شكلى از انرژى است 
  ] به ماده ايجاد مىشود و اين رنگ ايجاد شده مربوط به خواص ويژهء آتمهاى آن ماده است ، پس مىتوانيم بگوييم : كه ديدن و شناختن و تشخيص رنگها كه از خواص جرم مادى است ، به وسيلهء نور كه شكلى از انرژى است صورت مىگيرد » .\r\nدر شمارهء 6 مىگويد :\r\n\r\nچون نمىپايد همىماند نهان\r\nهر ضدى را تو به ضد آن بدان\r\n\r\nبيت قبلى شمارهء فوق اين است :\r\n\r\nور خورى حلوا بود ذوقش دمى\r\nاين اثر چون آن نمىآيد همى\r\n\r\n","description":"","footnote":" ( 1 ) توضيح - به نظر مىرسد كه بيت مزبور به شكل بالا صحيح نباشد ، زيرا جلال الدين به قرينهء ابيات بعدى مىخواهد رنگ و بو را دو ضد معرفى كند ، و شناخته شدن رنگ را به وسيلهء نور مطرح مىكند ، لذا بعيد نيست كه مصرع دوم چنين بوده است : پس به ضد آن رنگ پيدا شد تو را . ","page_name":" 513 ","page_number":517},
  {"content":"\r\nمىگويد : وقتى كه حلواى شيرين را [ با افراط 
  ] مىخورى ، شيرينى آن حلوا در ذايقهء تو چند لحظه بيش نيست و به زودى زايل مىشود .\r\nتو فريب اين ناپايدارى ظاهرى را خورده و گمان مىكنى لذتى برده‌اى كه رنجى در دنبال ندارد ، در صورتى كه :\r\n\r\nچون شكر ماند نهان تأثير او\r\nبعد چندى دمّل آرد نيش جو\r\n\r\nبيت شماره ى 6 مىگويد : چون ضد را با ضد مىتوان شناخت ، لذا اثر شكر تا بروز دمل كه ضد آن است براى انسان مخفى مىماند . در اين مورد هم مىبينيم كه رابطه ميان حلواى شيرين و دمل از مقولهء تضاد نيست و براى اين كه دمل به صورت معلول حلواى شيرين در بدن انسانى بروز كند ، فعل و انفعالات زيادى را نيازمند است .\r\nميان دمل و آن حلوا تضادى وجود ندارد ، بلكه حلوا در مزاج انسانى با اضداد ديگرى بتفاعل مىپردازد و محصولى بنام دمل ايجاد مىكند و به اصطلاح فلسفهء هگل دمل سنتزى است محصول تفاعل اضدادى كه يكى از آنها حلواى شيرين است .\r\nابيات شماره ى 7 و 8 قابل انطباق به قانون شناسايى ضد به وسيله ضد است .\r\nبيت شمارهء 9 :\r\n\r\nغم چو آيينه است پيش مجتهد\r\nكاندران ضد مىنمايد روى ضد\r\n\r\nدو احتمال دارد :\r\nاول - اشاره به اصل شناخت اشياء با اضداد است كه فعلا مورد بحث ما است .\r\nدوم - اشاره به مسئلهء « در بر داشتن هر حقيقت ضد خود را » است كه در ضمن مسائل آينده بررسى خواهد شد .\r\nبيت شمارهء 10 :\r\n","description":"","footnote":"","page_name":" 514 ","page_number":518},
  {"content":"\r\n\r\nبد ندانى تا ندانى نيك را\r\nضد را از ضد توان ديد اى فتى\r\n\r\nاشاره به جريان اصل شناخت اشياء با اضداد خود ، در عموم بد و خوبهاى طبيعى و قرار دادى و ارزشى مىباشد .\r\nبيت شمارهء 11 :\r\n\r\nجز به ضد ضد را همى نتوان شناخت\r\nچون ببيند زخم بشناسد نواخت\r\n\r\nراه وصول به معرفت اشياء را به شناخت ، اضداد منحصر مىكند . و اين مسئله مورد تامل جدىتر مىباشد ، زيرا چنان كه در مراحل سه گانهء معرفت توضيح داديم در دو مرحلهء اول و دوم آدمى با تماس اشياء و به دست آوردن معرفت در بارهء آنها ، بدون احتياج به درك ضد در مرحلهء يكم و بدون احتياج به آگاهى كامل به حقيقت ضد و صفت ضديت در مرحلهء دوم صورت مىگيرد ، لذا بايد بگوييم : منظور جلال الدين از انحصار معرفت اشياء در معرفت اضداد خود ، مرحلهء سوم از معرفت مىباشد .\r\nبيت شمارهء 12 :\r\nنفى ، ضد هست باشد بىشكى تا ز ضد ضد را بداند اندكى نكتهء مهمى كه در بيت فوق قابل ملاحظه است اين است كه معرفت به يك حقيقت را به وسيلهء ضد آن حقيقت معرفت كامل معرفى نمىكند ، زيرا مىگويد : « تا شخص بتواند به وسيلهء ضد معرفت اندكى در بارهء ديگر به دست آورد » و چون اين مسئله را كه مطرح كرده است ، موضوع فوق العاده مهم علمى و فلسفى و عرفانى است ، بعيد به نظر مىرسد كه كلمهء « اندكى » براى تنظيم قافيهء شعر بوده و منظور اساسى مولوى نبوده است . ( 1 )  با مجموع ملاحظات كه در باره شناسايى اشياء با اضدادشان در دسترس داريم ، اين موضوع نزديكتر به واقعيت است ، زيرا به هيچ وجه نمىتوان ترديد كرد كه شىء فى نفسه داراى خصوصيات زمانى و تشخيصات مربوط بعوامل و پديده هاى پيوسته دارد كه ضد آن شىء نمىتواند آيينهء تمام نماى آن خصوصيات و مشخصات بوده باشد .\r\n","description":"","footnote":" ( 1 ) اين مطلب با مضمون بيت شماره 11 كه معرفت شيء را منحصر به شناخت ضد آن نموده است ، كاملًا منافات دارد . . ","page_name":" 515 ","page_number":519},
  {"content":"\r\nمثلًا اگر فرض كنيم كه زندگى و مرگ دو پديدهء متضاد هستند ( يا از نظر شناساندن يكديگر شباهت به دو ضد دارند ) اگر بخواهيم مرگ را به وسيلهء زندگى يا زندگى را به وسيلهء مرگ بشناسيم ، اين سؤال مطرح است كه كدامين زندگى را مىخواهيد با مرگ بشناسيد ؟ زندگى يك مفهوم كلى است كه ( با قطع نظر از يك عده پديده هاى مشترك مانند احساس و درك لذت و الم و حركت و تناسل كه همهء جانداران دارا مىباشند ، ) به عدد انواع جانداران مميزات ذاتى و به عدد اصناف آنها مشخصات صنفى و به شمارهء افراد آنها ، خصوصيات فردى دارد .\r\nاين مميزات و مشخصات و خصوصيات زندگى ، جاندار را چنان رنگ آميزى مىكند كه گويى هر يك از افراد داراى نوعى از زندگى مىباشد . بنا بر اين با شناسايى مرگ كه عبارت است از متلاشى شدن ساختمان عضوى يك جاندار و از بين رفتن حس و حركت ، نمىتوانيم تمام زندگى و پديده هاى آن را بشناسيم .\r\nاين نكته هم بايستى منظور شود كه :\r\nدر مواردى كه يك حقيقت داراى اضداد متعدد و متنوعى بوده باشد ، با آن موارد كه بيش از يك ضد نداشته باشد از نظر معرفت تفاوتى دارد يا نه ؟ مثلًا رنگ پديده هاى متعددى دارد كه هر يك ضد ديگرى ناميده مىشود ، بنا بر اين براى سفيدى مثلًا به عدد رنگهاى ديگر اضداد وجود دارد ، مانند سياهى و سرخى و آبى و كبود و . . . به نظر مىرسد كه در آن موارد كه ضد يك حقيقت منحصر در ضد واحد بوده باشد ، معرفت آن حقيقت به وسيلهء ضد ساده تر و زودتر به دست مىآيد تا در آن موارد كه اضداد متعدد بوده باشد . مشروح اين مسئله در مبحث « گرديدنهاى دو يا چند ضدى » خواهد آمد .\r\n","description":"","footnote":"","page_name":" 516 ","page_number":520},
  {"content":"\r\n\r\n\r\n2 - نسبيت اضداد در ذهن انسانها\r\nمسلم است كه درك و تخيل و انديشهء انسانها در بارهء اشياء و روابط آنها با يكديگر بسيار گوناگون مىباشد مثلًا يك متفكر رابطه ميان چند حادثه را رابطهء عليت مىداند ، در صورتى كه انديشمند ديگر همان رابطه را جز تعاقب حوادث چيز ديگرى تصور نمىكند .\r\nيك جامعهء ماشينى كه با محاسبهء اقتصاد رياضى اداره مىشود ، احسان به يك فرد يا به يك طبقه را ، ضد حيات اجتماعى مىداند ، در صورتى كه جامعهء آزاد آن را بهترين صفت انسانى معرفى كرده نه تنها ضد حيات اجتماعى نمىداند ، بلكه آن را به عنوان يك نيروى آزاد براى زندگى محسوب مىدارد .\r\nبنا بر اين قانونى كه مىگويد : اشياء را بايد با اضداد آنها شناخت ، تقريباً يك قانون تجريد شدهء كلى مىباشد كه مىتواند تا حدودى كمكى براى معارف ما بوده باشد . مشروح اين مسئله در مبحث نسبيت اضداد خواهد آمد .\r\n3 - زمينهء بىنمود در ذهن انسانى در مقابل اضداد\r\nيك مسئلهء با اهميت ديگر در قانون شناسايى حقايق با اضداد وجود دارد كه آن را هم متذكر مىشويم :\r\nذهن انسان در مقابل پديده ها و نمودهاى مثبت برون ذات و درون ذات ، يك زمينهء خلاء را احساس مىكند كه نمودها در آن خلا به وجود مىآيند و تغيير پيدا مىكنند و از بين مىروند ، مانند : فوتونهاى نور در فضاى تاريك ، آيا خود آن خلا در معرفت ما به نمودهاى مثبت تاثيرى ايجاد نمىكند ؟ اين خلا و زمينهء مطلق كه هيچ نقطهء مثبت در آن وجود ندارد ، مانند : يك روشنايى مهتابى است كه اشباحى مانند سايه را از اشياء ، در اختيار ما مىگذارد .\r\nاين خلا به خلاف آن چه كه از مفهومش بر مىآيد ، چه كارهاى عجيبى كه بروز\r\n","description":"","footnote":"","page_name":" 517 ","page_number":521},
  {"content":"\r\nنمىدهد ، نوابغ در حال شناسايى اشياء اين خلا را قلمرو آزادى روح معرفى مىكنند كه تا فعاليتهاى مغز انسانى گام به آن نگذارد نمىتواند مجهولى را كشف كرده آن را به صحنهء معلومات وارد بسازد . در اين حالت است كه اشعهء ايكس به ذهن رونتگن راه مىيابد و احتمال نيرويى كه در آتمها وجود دارد ، بذهن كاوش كننده وارد مىگردد .\r\nدر اين زمينهء بىنمود ذهن ، تجسم اشياء عينى بدون اتصاف به اوصافى از قبيل ضد و علت و معلول نمودار مىشود . در حالات معينى براى متفكرين ، شايد هم براى اشخاص متوسط اين تصور دست مىدهد كه پاى خود را از قلمرو موجودات و نمودهاى مثبت برداشته و در آن زمينهء بىنمود ( خلا ) گذاشته و هستى را تماشا مىكند ، در اين صورت كششها و محدوديتها و تشخصها از ديدگاه انسانى بر كنار مىشود و چنان كه گفتيم تضادها و پديده هاى كمى و كيفى و جريان زمان . . . به صورت يك واحد متشكل در مىآيند .\r\nبيت شمارهء 13 :\r\n\r\nآن جهان را ديده باشد پيش از آن\r\nتا بدان ضد اين ضدش گردد عيان\r\n\r\nدو بيت قبلى بيت فوق چنين است :\r\n\r\nاز هزاران كس يكى خوش منظر است\r\nكه بداند كاو به صندوق اندر است\r\nآن كه داند تو نشانش آن شناس\r\nكاو ز روح اين جهان دارد هراس\r\n\r\nمىگويد : مردان حق و حقيقت فوق العاده در اقليتاند ، فقط آنان هستند كه درك كرده‌اند كه در صندوق ماده و ماديات گرفتار شده‌اند . اگر بخواهيد نشانى اين مردان را بدانيد ، دقت كنيد خواهيد ديد : كه آنان از اين جهان و حيات و روح طبيعى آن در بيم و هراسند .\r\nاين حالت بيم و هراس بدان جهت در آنان به وجود آمده است كه : جهان ما وراى\r\n","description":"","footnote":"","page_name":" 518 ","page_number":522},
  {"content":"\r\n\r\nطبيعت را ديده و از آن ضد ، اين ضد ( جهان طبيعت و محدوديت و تنگنا بودن آن را ) شناخته‌اند ، لذا دايما احساس تنگى و تاريكى كرده و صورت زندان داشتن اين جهان را دريافته‌اند و اين مضمون بسيار عالى است كه جلال الدين در مباحث مثنوى بارها متذكر شده است .\r\n4 - دريافت اشياء با اضداد خود\r\nجلال الدين ابيات متعددى را كه در اين موضوع سروده است به قرار ذيل است :\r\n\r\nجز به ضد ضد را همى نتوان شناخت\r\nچون ببيند زخم بشناسد نواخت ( 1 ) \r\nچون چنين رفتى بديدى صد گشاد\r\nچون شدى در ضد آن ديدى فساد ( 2 ) \r\nچون رهيدى ديدى اشكنجه دمار\r\nز انكه ضد از ضد گردد آشكار ( 3 ) \r\nبد ندانى تا ندانى نيك را\r\nضد را از ضد توان ديد اى فتى ( 4 ) \r\nآدمى كى بو برد از بوى او\r\nچون كه خوى اوست ضد خوى او ( 5 ) \r\n\r\nمسئله اول كه شناسايى حقايق با اضداد آنها بود ، غير از اين مسئلهء چهارم است كه دريافت اشياء را با اضداد بيان مىكند .\r\nدريافت اشياء با اضداد خود روشنتر و كلىتر از شناخت اشياء با اضداد به نظر مىرسد .\r\nچشيدن لذت عدالت پس از متلاشى شدن در زير پنجهء ظلم تحقق پيدا مىكند ، چنان كه براى درك تلخى و ناشايست بودن ستم ، دريافت عدالت نقش اساسى دارد . مطلبى را كه در مسئلهء سوم متذكر شديم ، در دريافت اشياء با اضداد خود هم جريان دارد ، رجوع شود .\r\n","description":"","footnote":" ( 1 ) دفتر پنجم ، ص 288 ، بيت 51 . .  ( 2 ) دفتر ششم ، ص 357 ، بيت 62 . .  ( 3 ) دفتر ششم ، ص 363 ، بيت 47 . .  ( 4 ) دفتر چهارم ، ص 237 ، بيت 44 . .  ( 5 ) دفتر سوم ، ص 185 ، بيت 47 . . ","page_name":" 519 ","page_number":523},
  {"content":"\r\n\r\n5 - نتيجهء دو اصل شناسائى و دريافت اشياء با اضداد\r\nدو اصل مورد بحث نتيجهء مهمى را كه در بر دارد متذكر مىشويم :\r\nآن حقيقت كه ضدى ندارد قابل شناسايى نيست\r\n\r\nپس نهانىها به ضد پيدا شود\r\nچون كه حق را نيست ضد پنهان بود ( 1 ) \r\nنور حق را نيست ضدى در وجود\r\nتا به ضد او را توان پيدا نمود ( 2 ) \r\nبىز ضدى ضد را نتوان نمود\r\nو ان شه بىمثل را ضدى نبود ( 3 ) \r\nضدّ و ندّش نيست در ذات عمل\r\nز ان بپوشيدند هستىها حلل ( 4 ) \r\n\r\nبدان جهت كه هيچ حقيقتى در جهان هستى نمىتواند به عنوان ضد در مقابل خدا مطرح شود ، لذا نمىتوان به شناسايى معمولى در بارهء خدا نايل شد ، يعنى نمىتوان از تصور آن حقيقت ، ( ضد ) خدا را مانند يك موضوع متضاد با آن حقيقت شناخت .\r\nاين نتيجه كه مجهول بودن هويت خدا فقط مستند به نداشتن ضد است ، بايد مورد تامل بيشتر قرار بگيرد ، زيرا مثل هم مىتواند مثل خود را مانند علت ، معلول خود را به طور كامل و معلول ، علت خود را به طور ناقص معرفى نموده ، باعث شناسايى يكديگر شوند ، لذا براى شناسايى و دريافت اجمالى خداوند ، به نمونه هاى جلال و جمال دستگاه هستى استدلال مىشود ، مخصوصاً بنا به جملهء :\r\n« من عرف نفسه فقد عرف ربه » .\r\n( كسى كه خود را بشناسد خدايش را شناخته است ) .\r\nنمونهء علم و توانايى و قرار گرفتن روح آدمى در ما فوق كميت و كيفيت و . . . براى بشر راههاى مناسبى بدريافت و شناسايى حق تعالى است . در مقابل كسانى\r\n","description":"","footnote":" ( 1 ) دفتر اول ، ص 25 ، بيت 45 . .  ( 2 ) دفتر اول ، ص 25 ، بيت 46 . .  ( 3 ) دفتر ششم ، ص 384 ، بيت 50 . .  ( 4 ) دفتر ششم ، ص 376 ، بيت 50 . . ","page_name":" 520 ","page_number":524},
  {"content":"\r\nكه مىگويند :\r\n« وقتى كه مىگوييم : « خداوند عالم است » ما آن علم را به عنوان يك حقيقت مثبت نمىشناسم ، بلكه مقصود اين است كه خدا جاهل نيست ، همچنين وقتى كه گفته مىشود : خدا قادر است ما حقيقت قدرت خداوندى را نمىدانيم ، بلكه اين مقدار مىتوانيم بگوييم : كه خدا ناتوان نيست » .\r\nملا هادى سبزوارى و ديگران مىگويند : اگر اين مطلب صحيح باشد ، ما همواره از معرفت الهى محروم خواهيم ماند . ممكن است گفته شود :\r\nاگر هم نتيجهء عدم امكان شناسايى خدا با نظر به اصل « شناسايى اشياء با اضداد خود » صحيح بوده باشد ، نتيجهء مزبور با نظر به اصل « دريافت اشياء با اضداد خود » صحيح به نظر مىرسد ، زيرا جاى ترديد نيست كه خدا اگر هم قابل شناسايى ذهنى نباشد ، قابل دريافت قلبى هست . اين دريافت بدون دريافت اضداد و نفى آنها امكان پذير نخواهد بود .\r\nچنان كه براى دريافت حضورى من مجبوريم كه تمام اجزاى كالبد مادى و خواص و قوانين آن را بشناسيم و آنها را براى صحيح دريافت كردن من كنار بگذاريم ، ولى اين مطلب كاملًا صحيح به نظر نمىرسد ، زيرا دريافت خداوند كه به وسيلهء فطرت پاك آدميان يك پديدهء تقريباً عمومى است ، احتياجى به دريافت همهء اشياء ندارد ، جهان يا بى معمولى مقدمهء ضرورى خدا يا بى نيست . ميلياردها افراد انسانى كه از جهان و قوانين آن اطلاعى ندارند ، خدا را به طور نسبى دريافته‌اند و چه فدا كاريهاى جدى و حياتى كه در راه خدا يا بى خويش صورت نداده‌اند .\r\nبلى ، مىتوانيم بگوييم : هر اندازه كه معرفت انسانى به جهان و اجزاى آن بيشتر و كامل تر بوده باشد ، موضوع دريافتش با عظمتتر خواهد بود ، ولى اين رابطه ( عظمت موضوع دريافت شده با درك بيشتر و كاملتر جهان و اجزاى آن ) هم به طور يك ضرورت منطقى به نظر نمىرسد ، زيرا اگر حقايق شناخته شدهء جهان را به عنوان اضداد يا ساير مفاهيم متقابل براى دريافت خدا مطرح نموده و بخواهيم با نفى آنها\r\n","description":"","footnote":"","page_name":" 521 ","page_number":525},
  {"content":"\r\nاز خدا ، عظمتى را براى او اثبات كنيم ، به نتيجه‌اى نخواهيم رسيد ، زيرا نفى خصوصيات بلكه نفى حقيقت يك ضد از ضد ديگر ، موضوع بر نهاده شده را نه تنها با عظمت يا محقر نمىسازد ، بلكه حتى باعث روشنايى مثبت هم نمىشود ، اما اين كه مىگوييم : معرفت به جهان معرفت ما را به خدا زيادتر و با عظمتتر مىنمايد ، نه از جهت شمول قانون دريافت حقيقت با اضدادش مىباشد ، بلكه به جهت مشاهدهء عظمت آثار است كه عظمت مؤثر را اثبات مىكند .\r\nابيات پيش از شمارهء 4 :\r\n\r\nضدّ و ندّش نيست در ذات و عمل\r\nز ان بپوشيدند هستىها حلل\r\n\r\nبدين قرار است :\r\n\r\nگفت قاضى : صوفيا خيره مشو\r\nيك مثالى در بيان اين شنو\r\nاين ببين و حال اين را نيك دان\r\nور نبينى حال را نيكو بخوان\r\nبىقرارىّ درون عاشقان\r\nحاصل آمد از قرار دلستان\r\nآن چو كُه در ناز ثابت آمده\r\nعاشقان چون برگها لرزان شده\r\nخندهء او گريه ها انگيخته\r\nآب رويش آب روها ريخته\r\nاين همه چون و چگونه چون زند\r\nبر سر درياى بىچون مىطپد\r\n\r\nضد و ندش . . . مضمون مجموع ابيات فوق سه مسئله را مطرح مىكند :\r\n1 - استناد وجود ضد به ضد خود .\r\n2 - خداوند در جهان هستى نه ضدى دارد و نه مثلى .\r\n3 - نمودها و حقايق مختلف و متضاد در يك زمينهء واحد كه تضادى در آن وجود ندارد و تحقق پيدا كرده است .\r\nمسئلهء يكم و سوم را در مسائل آينده مطرح خواهيم كرد .\r\nاما مسئلهء دوم كه مىگويد : خداوند در جهان هستى نه ضدى دارد و نه مثلى ، يكى از اساسىترين مسائل حكمت الهى است ، زيرا نه يك واحد زمينه‌اى وجود\r\n","description":"","footnote":"","page_name":" 522 ","page_number":526},
  {"content":"\r\n\r\nدارد كه خدا و موجود ديگرى به عنوان دو ضد در آن زمينه تحقق داشته باشند و نه حقيقتى مىتواند با خدا تماس طبيعى گرفته و با او مانند دو ضد با يكديگر هماهنگ گشته و تكاپو نمايند .\r\nبه اضافه اين كه قانون تضاد مانند ساير قوانين حاكم بر طبيعت ( عمل و عكس العمل ، علت و معلول و قوانين مربوط به زمان و فضا و . . . ) همه و همه معلول مشيت الهى در جهان هستى مىباشند و نمىتوان خدا را كه سازندهء هستى و قوانين آن است به آن قوانين محكوم ساخت .\r\n6 - دو ضد نمىتوانند عين يكديگر بوده باشند\r\nجلال الدين اصل فوق را در موارد متعددى از مثنوى متذكر شده است :\r\n\r\nمىگريزد ضدها از ضدها\r\nشب گريزد چون بر افروزد ضيا ( 1 ) \r\nاين پذيرفتى بماندى ز ان دگر\r\nكه محب از ضد محبوب است كر ( 2 ) \r\nعقل ضد شهوت است اى پهلوان\r\nآن كه شهوت مىتند عقلش مخوان ( 3 ) \r\nگويى آن دل زين جهان پنهان بود\r\nز انكه ظلمت با ضيا ضدّان بود ( 4 ) \r\nضد ضد را بود و هستى كى دهد ؟\r\nبلكه زو بگريزد و بيرون جهد ( 5 ) \r\nضد را با ضد ايناس از كجا ؟\r\nبا امام الناس نسناس از كجا ؟\r\n\r\nمضمون ابيات فوق مطابق آن اصل بديهى است كه مىگويد : دو ضد با داشتن تمام شرايطى كه در منطق گفته شده است با يكديگر متحد نمىشوند . به توضيح اين كه اگر يك حقيقت مانند سفيدى سطح كاغذ ، در آن حال كه سفيد بوده باشد همان سطح كاغذ ، در همان زمان و مكان و طرف نسبت كه بالفعل سفيد فرض شده است ، نمىتواند با در نظر\r\n","description":"","footnote":" ( 1 ) دفتر سوم ص 140 بيت 65 . .  ( 2 ) دفتر چهارم ص 242 بيت 4 . .  ( 3 ) دفتر چهارم ص 252 بيت 46 . .  ( 4 ) دفتر پنجم ص 293 بيت 45 . .  ( 5 ) دفتر ششم ص 376 بيت 51 . . ","page_name":" 523 ","page_number":527},
  {"content":"\r\nگرفتن شرايط مزبور سياه بوده باشد .\r\nاين اصل با داشتن يك اصل زير بنايى ديگر كه مىگويد : الف ، الف است و الف ، ب نيست ، يكى از بديهىترين اصول زندگانى عملى و فكرى انسانها است . بعضى از متفكرين شرايط فوق را براى قانون عدم اجتماع ضدين در نظر نگرفته و به اين خطا دچار شده‌اند كه مىگويند : قانون عدم اجتماع ضدين كه ارسطو بيان كرده و قرنهاى طولانى افكار را مسخر كرده ، اشتباه بوده است .\r\nاينان اغلب آن مثالها را كه براى توضيح مقصود شان مىآورند و نشان مىدهند كه دو ضد با يكديگر جمع شده‌اند . داراى خللى در يك يا چند عدد از شرايط قانون « عدم اتحاد ضدين يعنى اين ، آن شدن » مىباشد . مثلًا وقتى كه مىگويند : جهان هستى ايزاك نيوتون هم صحيح است هم غلط ، صحيح است بالنسبه به زمان نيوتون و طرز تفكرات وى ، و غلط است در مقابل جهان بينى اينشتين بالنسبه به زمان اينشتين و طرز تفكرات وى . مىگويند : در اين موضوع : صحيح و غلط با هم جمع شده است ، روشن است كه همهء مثالهايى كه از اين سنخ بوده باشد كوچكترين اشكالى به عدم امكان « اين ، آن شدن ضدين » نمىباشد ، زيرا شرط اتحادها از قبيل نسبت و زمان در اين مثالها وجود ندارد » .\r\nاگر بخواهيم مثال صحيحى را براى قانون فوق متذكر شويم ، بايد بگوييم : جهان بينى نيوتن در عين حال كه بالنسبه به زمان خود و به شرايط فكرى خود صحيح بوده است ، همان جهان بينى نيوتن بالنسبه به زمان خود و با نظر بر شرايط فكرى خود باطل بوده است گاهى مثالهايى را كه براى نشان دادن بطلان قانون « عدم امكان اين ، آن شدن ضدين » مىآورند ، ناشى از مخلوط كردن ذهنى و عينى است ، مانند اين كه مىگويند : « رنگ سياه با رنگ سفيد دو ضد هستند » و ما مىبينيم در مفهوم رنگ هر دو ضد مزبور جمع شده‌اند .\r\n","description":"","footnote":"","page_name":" 524 ","page_number":528},
  {"content":"\r\nاين مثال نمىتواند جمع شدن دو رنگ متضاد را در يك حقيقت با تمام شرايط منطقى اثبات كند ، بلكه مىتواند مفهوم رنگ را كه به عنوان يك كلى ذهنى نه عينى در ذهن ما وجود دارد مجمع دو ضد معرفى كند ، ولى كاملًا آشكار است كه مفهوم كلى رنگ كه قابل تطبيق به انواع و اقسام رنگهاى بىنهايت مىباشد تحقق عينى ندارد ، بنا بر اين مثال مزبور مبنى بر اشتباه و مخلوط ساختن دو قلمرو ذهنى و عينى مىباشد . همه مىدانيم كه مفاهيم تجريدى ذهنى مىتوانند از هر گونه خصوصيات و مشخصات وجود عينى خالى شوند ، تا بتوانند به انواع و مصاديق گوناگون قابل تطبيق گردند . بلكه مىتوان گفت : حتى ذهن آدمى هر اندازه هم كه رشد يافته و قدرت تجريد به دست آورده باشد . باز نمىتواند مفاهيم كلى را آن چنان تجريد شده تصور كند كه هيچ گونه خصوصيات عينى را به آن مفاهيم ضميمه نكند .\r\nبه قول باركلى : تصور يك مفهوم كلى از مثلثى كه نه كوچك است و نه بزرگ نه متساوى الاضلاع است و نه متساوى الساقين نه داراى زواياى حاده است و نه قائم و . . . چنان كه جلال الدين گفته است : همان شير بىيال و دم و شكم است كه :\r\n\r\n« اين چنين شيرى خدا كى آفريد » ؟\r\n\r\nبنا بر اين حتى موقعى كه مىخواهيم مفهوم كلى رنگ را در ذهن خود تصور كنيم ، بدون تصور شبحى از مشخصات سفيدى يا . . . كم يا زياد ، تند يا كم رنگ صفحهء افقى و عمودى و . . . امكان پذير نخواهد بود ، در نتيجه حتى كلى ذهنى را هم وقتى كه در وضع معينى تصور نموده‌ايم ، براى اين كه به يك مصداق ديگر تطبيق كنيم ، بايستى از آن وضع معين تغييرش بدهيم ، مثلًا اگر در تصور مفهوم كلى انسان شبحى از رنگ سفيد يا قامت بلند و . . . منظور نموده‌ايم ، براى اين كه آن مفهوم كلى را به انسان سياه رنگ و انسان با قامت كوتاه تطبيق كنيم ، مجبوريم از آن شبح رنگ سفيد و يا قامت بلند صرف نظر كنيم .\r\nاز همين قبيل است مثالى كه مىگويد : « دو مكتب ايده آليسم و رئاليسم\r\n","description":"","footnote":"","page_name":" 525 ","page_number":529},
  {"content":"\r\nكاملًا متضاد هستند ، ولى در ايده ئولوژى بودن جمع و متحد گشته‌اند . » زيرا جاى ترديد نيست كه ايده ئولوژى به عنوان يك مفهوم كلى ، موضوعى است ذهنى خالص ، آن چه كه تحقق عينى دارد عبارت است از اصول و حقايق كه به وسيله يك يا چند انديشه به عنوان يك مكتب مانند :\r\nايده آليسم ، رئاليسم ، اگنوستى ، ماترياليسم ، ته ايسم و . . . واقعيت عينى مناسب به خود يافته است . به طور خلاصه چنان كه مفهوم رنگ در حال تحقق عينى يا سفيد است يا سياه يا خاكسترى كه خود رنگى است در مقابل ساير رنگهاى عينى ، و محال است كه مفهوم كلى رنگ به عنوان يك زمينهء عينى تحقق يافته و محل اجتماع دو يا چند رنگ متضاد بوده باشد » همچنين مفهوم كلى ايده ئولوژى . . . اين مسئله هم جاى تعجب است كه چگونه بعضى از اشخاص در عين حال كه ادعاى رئاليستى خالص مىكنند ، در اين مورد انديشهء آنان تركيبى از ايده آليستى و رئاليستى را مىپذيرد ، يعنى مفهوم كلى رنگ يا ايده ئولوژى را كه موضوع ذهنى هستند با سفيدى و سياهى و ايده آليسم و رئاليسم متحد مىنمايد .\r\nما در دفتر اول به طور اجمال متذكر شديم كه قانون عدم اجتماع ضدين كاملًا درست بوده و ارسطو و پيروانش كه قانون مزبور را يكى از بديهىترين اصول مىدانند بر مسئلهء بعدى ( تكاپوى اضداد ) هم معتقد مىباشند .\r\nقانون عدم اجتماع ضدين كه از دو اصل بديهى اولى : « الف ، الف است و الف ، ب نيست » نتيجه شده است ، نه تنها منافاتى با قانون تكاپوى اضداد ندارد ، بلكه همين قانون تكاپوى اضداد است كه قانون عدم اجتماع را تثبيت مىكند .\r\nتوضيح اين كه اگر اكسيژن مىتوانست با هيدروژن جمع شود با يكديگر تكاپو نمىكردند تا آب ايجاد كنند ، اگر ايده آليسم با رئاليسم متحد مىشدند تكاپو و تفاعل نمىورزيدند تا مكتب سوم كه هم موضوعات ذهنى را مىپذيرد و هم عينيت جهان واقعى را قبول مىكند ، تبديل شوند .\r\n","description":"","footnote":"","page_name":" 526 ","page_number":530},
  {"content":"\r\nنكته‌اى را كه در پايان اين مسئله بايد متذكر شويم اين است كه به عقيدهء ما قانون عدم اجتماع ضدين چنان كه در بالا اشاره كرديم مستند به قانونى است كه مىگويد :\r\n« الف ، ب نيست » خواه ب ضد الف بوده باشد ، خواه مثل آن ، علت و معلول يكديگر باشد يا لازم و ملزوم همديگر . زيرا آن قانون كه مىگويد : در جهان هستى حتى دو الكترون را نمىتوان ديد كه عين يكديگر بوده باشند ، بلكه هر يك از آنها واقعيت مخصوص به خود دارد كه عين ديگرى نخواهد شد ، اثبات مىكند كه حتى دو استكان كه از يك كارخانه و به يك شكل و از يك جنس و از همه جهات مساوى هستند عين همديگر نخواهند بود .\r\nنهايت امر اين است كه هر اندازه كه دو يا چند موجود مشابه يكديگر بوده باشند ، به جهت اتحاد خواص و لوازم و با قطع نظر از كميت و چگونگى ديدگاه ما در زندگانى و ارتباط ما با كيفيت اشياء قابل اتحاد با يكديگر تلقى مىشوند و هر چه كه اختلاف دو يا چند موضوع از نظر كيفيت زيادتر و شديدتر شود ، غير قابل اتحاد تلقى مىشوند ، شدت اختلاف و تباين در اضداد بدرجه‌اى از روشنايى مىرسد كه ما قانون را روى آن بنا مىكنيم و مىگوييم :\r\nهرگز دو موجود متضاد با يكديگر متحد نمىشوند و الا عدم اتحاد در حقيقت از همان موقع شروع مىشود كه در جهان هستى دو واقعيت پيدا مىشود ، اگر چه آن دو واقعيت مثل يكديگر يا علت و معلول يكديگر بوده باشند .\r\nاختلاف موجود ميان حقايق و نمودها در دو فعاليت ذهنى در حال نوسان و شدت و ضعف قرار گرفته است ، اين دو فعاليت عبارتند از :\r\n1 - الف ، الف است ( يا الف الف ) . 2 - الف ، الف نيست ( يا الف الف ) .\r\nعلامت مزبور مخالفت به معناى عمومى نيست ، بلكه مخالفت به معناى نقيض موضوع ( نفى آن ) است .\r\n","description":"","footnote":"","page_name":" 527 ","page_number":531},
  {"content":"\r\nبه اين معنى كه نسبت موجود در قضيهء « انسان انسان است » يك فعاليت مغزى است كه قضيه مزبور را متشكل كرده است و چون اين قضيه نه جنبهء تحليلى دارد و نه جنبهء تركيبى ( زيرا فرض اين است كه انسان در موضوع قضيه عين انسان در محمول آن است ) .\r\nلذا اين حالت حد نهايى اتحاد است ، بلكه بايد گفت : كلمهء اتحاد هم براى توضيح اين قضيه صحيح نيست ، زيرا موضوع و محمول در قضيه يك واحد است و اين ذهن ما است كه مىتواند واحد را دو شيء فرض كرده و قضيه تشكيل بدهد .\r\nچنان كه حد نهايى تباين قضيهء دوم است كه مىگويد : الف ، الف نيست .\r\n","description":"","footnote":"","page_name":" 528 ","page_number":532},
  {"content":"\r\n\r\n7 - اضداد با يكديگر مىجنگند\r\nاين اصل هم در موارد متعددى از مثنوى مشاهده مىشود :\r\n\r\nصد هزاران ضد ضد را مىكشد\r\nبازشان حكم تو بيرون مىكشد ( 1 ) \r\nهر دو سوزنده چو دوزخ ضد نور\r\nهر دو چون دوزخ ز نور دل نفور ( 2 ) \r\nاين تفانى از ضد آيد ضد را\r\nچون نباشد ضد نبود جز بقا ( 3 ) \r\nضد ابراهيم گشت و خصم او\r\nو آن دو لشكر كين گذار و جنگ جو ( 4 ) \r\nپس بناى خلق بر اضداد بود\r\nلاجرم جنگى شدند از ضرّ و سود ( 5 ) \r\n\r\nابيات پنجگانهء فوق اصلى را كه عنوان كرده‌ايم بيان مىكند و مىگويد : نه تنها اضداد با يكديگر متحد نمىشوند ، بلكه با يكديگر مىجنگند و همديگر را نفى و طرد مىكنند .\r\nابيات پيش از شمارهء 1 چنين است :\r\n\r\nقطرهء علم است اندر جان من\r\nوارهانش از هوى وز خاك تن\r\nپيش از آن كاين خاكها خسفش كند\r\nپيش از آن كاين بادها نشفش كند\r\nگر چه چون خسفش كند تو قادرى\r\nكش از ايشان واستانى واخرى\r\nگر در آيد در عدم يا صد عدم\r\nچون بخوانيش او كند از سر قدم\r\n\r\nصد هزاران به قرينهء بيت شمارهء 2 ، كون و فساد در جهان را معلول كشاكش و پيروزى و مغلوبيت و غالبيت اضداد معرفى مىكند .\r\n","description":"","footnote":" ( 1 ) دفتر اول ص 39 بيت 21 . .  ( 2 ) دفتر چهارم ص 259 بيت 21 . .  ( 3 ) دفتر ششم ص 352 بيت 59 . .  ( 4 ) دفتر ششم ص 384 بيت 40 . .  ( 5 ) دفتر ششم ص 352 بيت 52 . . ","page_name":" 529 ","page_number":533},
  {"content":"\r\nاين مطلبى است كه ارسطو در كتاب كون و فساد در چند مورد متذكر شده است . بنا به قانون تكاپوى اضداد كه پس از اين بيان خواهيم كرد ، مسئلهء مزبور صحيح مىباشد و چون در توضيح آن قانون همين مرحلهء كشاكش و گلاويز بودن اضداد مورد بررسى قرار خواهد گرفت ، لذا در اين مبحث از تفصيل مشروح خوددارى شد .\r\n","description":"","footnote":"","page_name":" 530 ","page_number":534},
  {"content":"\r\n\r\n8 - هماهنگ شدن اضداد براى ايجاد حقايق\r\nابيات مربوط به مطلب فوق در مثنوى به قرار ذيل است :\r\n\r\nزندگانى آشتىّ ضدّهاست\r\nمرگ آن كاندر ميانشان جنگ خاست ( 1 ) \r\nصلح اضداد است عمر اين جهان\r\nجنگ اضداد است عمر جاودان ( 2 ) \r\nلطف حق اين شبر را و گور را\r\nالف داده ست اين دو ضد دور را ( 3 ) \r\nآن دو انبازان گازر را ببين\r\nهست در ظاهر خلاف آن اين ( 4 ) \r\nآن يكى كرباس در جو مىزند\r\nو ان دگر انباز خشكش مىكند ( 5 ) \r\nباز او آن خشك را تر مىكند\r\nگوييا ز استيزه ضد بر مىتند ( 6 ) \r\nليك آن دو ضدّ استيزه نما\r\nيك دل و يك كار باشد اى فتى ( 7 ) \r\nجمع ضدين از نياز افتاد و ناز\r\nباز در وقت تحيّر امتياز ( 8 ) \r\nحكمت اين اضداد را بر هم ببست\r\nاى قصاب اين گرد ران با گردن است ( 9 ) \r\n\r\n","description":"","footnote":" ( 1 ) دفتراول ص 28 بيت 37 .  ( 2 ) دفتر اول بيت 38 .  ( 3 ) دفتر اول بيت 44 . .  ( 4 ) ص 62 بيت 2 و 3 و 4 و 5 . .  ( 5 ) ص 62 بيت 2 و 3 و 4 و 5 . .  ( 6 ) ص 62 بيت 2 و 3 و 4 و 5 . .  ( 7 ) ص 62 بيت 2 و 3 و 4 و 5 و . .  ( 8 ) دفتر سوم ص 159 بيت 25 . .  ( 9 ) دفتر پنچم ص 336 بيت 70 . . ","page_name":" 531 ","page_number":535},
  {"content":"\r\n\r\nغوره و انگور ضدّانند ليك\r\nچون كه غوره پخته شد ، شد يار نيك ( 1 ) \r\n\r\nاين مرحله از جريان تضاد را مرحلهء سنتز مىنامند .\r\nابيات فوق مخصوصاً بيتهاى شمارهء 1 و 2 و 3 و 8 و 9 با صراحت قاطعانه تكاپو و هماهنگى اضداد را با يكديگر براى ايجاد حقايق بيان مىكند :\r\n1 - زندگانى محصولى از تماس و تكاپوى اضداد است .\r\n2 - فساد و متلاشى شدن و نابود گشتن اشياء معلول متفرق شدن و ناهماهنگى اضداد است .\r\n3 - عمر جهان هستى معلول تماس و هماهنگى و تكاپوى اضداد است .\r\n4 - در ابديت كه ماده و صورت و حركتى وجود ندارد ، تضادى وجود ندارد .\r\n5 - حكمت هستى اقتضا كرده است كه اضداد به يك ديگر بپيوندند و مجموعا هستى را تشكيل بدهند .\r\n","description":"","footnote":" ( 1 ) دفتر دوم ص 135 بيت 40 . فرزند جلال الدين در كتاب فيه ما فيه ص 245 و 246 عبارت ذيل را هم از پدرش نقل كرده است : علم اگر به كلى در آدمى بودى و جهل نبودى آدمى بسوختى و نماندى ، اما نه چندان كه بفسرده و يخ بندد . پس جهل مطلوب آمد از اين رو بقاى وجود باويست و علم مطلوب است از آن رو كه وسيلت است به معرفت بارى ، پس هر دو ياريگر همديگرند و همهء اضداد چنيناند ، شب اگر چه ضد روز است اما ياريگر اوست و يك كار مىكنند ، اگر هميشه شب بودى ، هيچ كارى حاصل نشدى و بر نيامدى و اگر هميشه روز بودى ، سر و دماغ خيره ماندندى و ديوانه شدندى و معطل ، پس در شب مىآسايند و مىخسبند . همهء آلتها از دماغ و فكرت و دست و پا و سمع و بصر جمله قوت مىگيرند و روز آن قوتها را خرج مىكنند . پس جملهء اضداد نسبت به ما ضد مىنمايند ، اما نسبت به حكيم همه يك كار مىكنند و ضد نيستند . در عالم بنما كه كدام بد است در ضمن نيكى نسبت و كدام نيك است كه در ضمن آن بدى نيست ، مثلًا يكى قصد كشتن كسى كرد به زنا مشغول شد ، آن خون از او نيامد ، از اين رو كه زنا است بد است ، از اين رو كه مانع قتل شد نيكى است . پس بدى و نيكى يك چيزاند غير متجزى . . ","page_name":" 532 ","page_number":536},
  {"content":"\r\nچنان كه ملاحظه مىشود ، اين همان اصل است كه هگل آن را مورد توجه دقيقتر قرار داده و نتايج فلسفى و انسانى را از آن بيرون آورده ، بعدها كارل ماركس و انگلس و لنين و مائوتسه تونگ به پيروى از هگل ، تاريخ بشرى و تحولات وارده بر اجتماعات را از آن اصل استنتاج نموده‌اند .\r\nبراى توضيح اين اصل مجبوريم اولا به طور اجمال قانون سه پايه را متذكر شويم . چون تنظيم كنندهء اصل سه پايه هگل آلمانى است ، ما مطابق روش او وارد مبحث مىشويم :\r\n« 123 روش هگل در حل اين مسئله ، روش معروف ديالكتيك است كه اصل اساسى فلسفهء او است . روش ديالكتيك بر پايهء اين كشف استوار است كه بر خلاف آن چه تا به حال گمان برده‌ايم ، كلى نافى فصل نيست .\r\nهگل دريافت كه هر تصورى ممكن است ضد خود را در خويشتن پنهان داشته باشد و اين ضد را مىتوان از آن تصور بيرون آورد ، ( 1 ) \r\nيا استنتاج كرد و از آن به منزلهء فصل بهره جست و بدين گونه جنس را به نوع مبدل ساخت .\r\nساده ترين راه توضيح روش ديالكتيك اين است كه از آن نمونهء روشنى به دست دهيم و سپس اصول عمومى و منطقى لازمهء آن را بيان كنيم .\r\nبه عنوان نمونه : نخستين سه پايهء مقولات منطق هگل يعنى هستى و نيستى و گرديدن را در نظر مىگيريم . سخن را با مقولهء هستى آغاز مىكنيم ، منظور مقوله\r\n","description":"","footnote":" ( 1 ) اين اصل كه هر شيء ضد خود را در خويشتن پنهان دارد ، در بعضى از ابيات جلال الدين مشاهده مىشود مانند :\r\nضد اندر ضد پنهان مندرج * آتش اندر آب سوزان مندمج\r\nدفتر ششم ص 404 بيت 59 . .\r\nدر عدم هست اى برادر چون بود * ضد اندر ضد چون مكنون بود\r\nدفتر پنجم ص 295 بيت 55 . . اين اصل در مسائل بعدى مشروحاً بررسى خواهيم كرد . . ","page_name":" 533 ","page_number":537},
  {"content":"\r\nمحض هستى است نه نوع ويژه‌اى از هستى ، مانند اين قلم يا آن كتاب ، اين ميز يا آن صندلى .\r\nتصور اين گونه هستى كاملًا مجرد و بحث و بسيط و حاصل جدايى يك چيز از همهء تعينات خاص خويش است ، حتى با تأمل در چيزى جامد مثلًا اين ميز ، مىتوانيم به چنين تصور مجردى برسيم ، در اين حال بايد همهء اوصاف اين ميز يعنى چهار گوش بودن ، قهوه‌اى بودن ، سخت بودن و حتى مطلق ميز بودن را از آن بگيريم و صرفا هستى آن را كه وجه مشتركش با چيزهاى ديگر در كاينات است در نظر آوريم .\r\nاين گونه هستى داراى هيچ گونه تعينى نيست ، زيرا همهء تعيناتش را از آن گرفته‌ايم . از اين رو مطلقا نامعين و بىشكل و يك سره تهى است و به يك سخن خلاء محض است و هيچ گونه محتوايى ندارد .\r\nچون هر نوع محتوايى براى آن تعينى خواهد بود . اين خلاء مطلق لا شىء است ، يعنى حاصل عدم همه چيزها و تعينات و كيفيات و خصال . خلاء با نيستى يكى است . پس هستى همان نيستى است و بدين گونه آشكار مىشود كه تصور محض هستى شامل تصور نيستى است ، ولى اثبات اين كه يك مقوله شامل مقولهء ديگر است ، استنتاج اين مقولهء دوم از مقوله اولى است ، پس ما مقولهء نيستى را از مقولهء هستى استنتاج كرديم .\r\nاين گفته را كه هستى ، نيستى است يا هستى و نيستى يكى است ، نبايد به اين معناى پوچ تعبير كرد كه نوع خاصى از هستى ، مثلًا اين ميز فرقى با نيستى آن ندارد ، يا بود و نبود خوراك ( براى گرسنه ) يكى است .\r\nمقولهء هستى ، تصورى مجرد است و حال آن كه ميز يا خوراك ، ذاتهايى هستند كه همهء تعينات خاص علاوه بر هستى دارند ، ولى تصور مجرد و محض هستى پس از تجريد همهء تعينات خاص ميز براى ما حاصل مىشود .\r\nفقط اين انديشه كاملًا تهى است كه با انديشهء نيستى يكى است .\r\nمطلب را مىتوانيم به شيوه‌اى ديگر بيان كنيم ، گفتن اين كه يك چيز » هست »\r\n","description":"","footnote":"","page_name":" 534 ","page_number":538},
  {"content":"\r\nولى جز « هست بودن » هيچ گونه خاصيتى و خصلتى ندارد ، برابر گفتن اين است كه آن چيز اصلا هيچ و پوچ است .\r\nاين ميز چهار گوش و قهوه‌اى رنگ و سخت و غيره است ، اگر فرضا بتوانيم شكل و رنگ و سختى و همهء خصوصيات آن را از ميان ببريم ، ديگر هيچ چيز از آن باقى نمىماند . وقتى كه مىگوييم كه آن ميز « هست » ولى جز « هست بودن » هيچ گونه خاصيت يا خصلت ديگرى ندارد ، مثل اين است كه بگوييم كه آن ميز « نيست » پس « هست » مطلق و محض بىهيچگونه تعين ديگر ، همان « نيست » است ، يعنى هستى با نيستى يكى است .\r\nچون هستى و نيستى يك چيزند ، به درون يكديگر گذر مىكنند . هستى به درون نيستى گذر مىكند و بر عكس نيستى به درون هستى ، زيرا انديشهء نيستى عبارت است از انديشهء خلاء و اين خلاء همان هستى محض است .\r\nدر نتيجهء اين انحلال هر مقوله به درون مقولهء ديگر ، انديشهء سومى لازم مىآيد كه تصور گذار هستى و نيستى به درون يكديگر باشد . اين همان مقولهء گرديدن است . پارمنيد مدتها پيش از هگل انديشهء گرديدن را تحليل كرد و نشان داد كه اين انديشه فقط حاوى دو شكل است كه عبارتند از ، گذر نيستى به درون هستى و گذار هستى به درون نيستى .\r\nشكل نخست عبارت است از آغاز گرفتن و پيدايى و به هستى در آمدن و شكل دوم عبارت است از پايان يافتن و باز ايستادن و از ميان رفتن ، بدين گونه تا اين جا سه مقوله داريم :\r\nآغاز سخن را بر هستى نهاديم و از آن نيستى را بيرون آورديم و از روابط ميان اين دو گرديدن را استنتاج كرديم . اينها نخستين سه مقولهء منطق هگلاند .\r\nاينك مىتوانيم اصول عمومى روشى را كه در اين جا به كار بستيم به شرح زير بيان كنيم :\r\nاصل نخست آن است كه اين سه مقوله به ترتيب با جنس و فصل و نوع برابرند هستى ، جنس است . گرديدن گونه خاصى از هستى و از اين رو نوعى از آن است .\r\n","description":"","footnote":"","page_name":" 535 ","page_number":539},
  {"content":"\r\nاين نوع خاص هستى - هستى است كه نافى خود را در خود دارد ، يا به سخن ديگر به نيستى آميخته است .\r\nچون انديشهء نيستى را با انديشهء هستى بياميزيم ، انديشهء گرديدن براى ما حاصل مىشود ، پس نيستى يا لا شىء كه مقوله دوم باشد فصل است .\r\nهستى و نيستى و گرديدن نخستين سه پايهء هگلاند . اين گونه سه پايه ها را در دستگاه فلسفى او مىتوان يافت .\r\nمقولهء نخستين - مانند اين جا مقوله‌اى ايجابى است ، يعنى معنايى مثبت دارد كه هستى باشد .\r\nمقوله دوم - هميشه سلبى يا مخالف مقوله نخست است و آن چه مقوله نخست اثبات كرده است نفى مىكند .\r\nهگل اين مقولهء دوم را از هيچ منبع خارجى نمىگيرد ، بلكه از مقولهء نخست استنتاج مىكند و از اين رو لازم مىآيد كه مقولهء نخست حاوى مقولهء دوم باشد و هگل نيز ثابت مىكند كه مقولهء نخست ، مقولهء دوم را در بطن خود مىپرورد . به همين دليل پيشتر گفتيم : كه اين ما نيستيم يا اين هگل نيست كه مقولات را استنتاج مىكند ، بلكه مقولات خود از يكديگر منتج مىشوند .\r\nبدين سان مقولهء نخست حاوى ضد خود است و با آن يكى است . در اين نقطه دو مقوله در برابر يكديگر قرار دارند و ناقض يكديگرند ، ولى محال است كه بتوانند در اين تناقض باقى بمانند و گرنه معناى حكم هگل اين مىشود كه مقولات متضاد در آن واحد بر چيز واحد صادق باشند و بالنتيجه در مورد سه پايه مورد بحث ما در اين جا ( يعنى مقولات هستى و نيستى و گرديدن ) نيز بالضروره اگر تصديق كنيم كه چيزى « هست » در عين حال بايد اذعان آوريم كه آن چيز « نيست » ، زيرا هستى الزاما متضمن نيستى است ، ولى چگونه يك چيز مىتواند در آن واحد هر دو حال را داشته باشد ؟ پاسخ آن است كه يك چيز هنگامى كه مىگردد يعنى تغيير مىپذيرد ، هم هست و هم نيست .\r\n","description":"","footnote":"","page_name":" 536 ","page_number":540},
  {"content":"\r\nپس مقولهء گرديدن تناقض را رفع مىكند . به سخن ديگر تناقض ميان مقولات اول و دوم هميشه در مقولهء سوم كه جامع آن دو مقوله است رفع مىشود . مقولهء سوم نقيض دو مقولهء ديگر را در خود دارد ، ولى شامل وجوه وحدت و هماهنگى آنها نيز هست .\r\nبدين گونه گرديدن ، هستى است كه نيستى است ، يا نيستى است كه هستى است . انديشه‌اى است واحد كه تصورات متضاد هستى و نيستى را در وحدتى هماهنگ با يكديگر در آميزد .\r\nسه عنصر اين سه پايه را گاه به ترتيب بر نهاد و برابر نهاد و هم نهاد نيز مىنامند .\r\nهم نهادى كه از اين راه پيدا مىشود ، باز به عنوان حكمى تازه و مقوله‌اى مثبت يا ايجابى عرض وجود مىكند و خود بر نهاد سه پايه‌اى تازه مىشود ، زيرا به محض استقرار نقيضش از درونش زاده مىشود و آن را با خود دچار تناقض مىكند . اين تناقض تازه باز بايد در وحدت بالاترى كه متعلق به هم نهاد تازه‌اى است حل شود هم نهاد نو باز خود بر نهاد سه پايهء ديگرى مىشود و اين جريان در سرتاسر سلسلهء مقولات مكرر مىشود .\r\nديده خواهد شد كه اين تحول مقولات از آغاز تا پايان ، تحولى اجبارى است كه ضرورت مجبرهء دليل آنها ايجاب مىكند - بر نهاد به حكم ضرورت منطقى نقيض خويش و از آن جا تناقضى را پديد مىآورد .\r\nدليل نمىتواند در چيزى باقى بماند كه با خود تناقض دارد و از اين رو ناگزير به سوى هم نهاد رانده مىشود و بر همين ترتيب تا پايان اين جريان هيچ گاه نمىتواند از حركت باز ايستد ، بلكه بايد آن قدر پيش رود تا به مقوله‌اى برسد كه هيچ گونه تناقضى را متضمن نيست و آن مقوله واپسين مقولهء منطق هگل خواهد بود و در آن حال براى ما امكان خواهد داشت كه از دليل نخستين جهان به خود جهان يعنى به\r\n","description":"","footnote":"","page_name":" 537 ","page_number":541},
  {"content":"\r\nاقاليم طبيعت و روح برسيم .\r\nهمچنين خواهيم ديد كه هگل در باز نمودن دقايق طبيعت و روح ، همان روش ديالكتيكى را به كار مىبرد كه در منطق خود بر بنياد مفاهيم سه پايه به كار برده است .\r\nروش ديالكتيك ظاهراً صانع اين معجزه است كه از درون هر مقوله‌اى چيزى را بيرون مىآورد كه در آن نيست . مسئله اين بود كه چگونه مىتوان از جنس به نوع رسيد ، در حالى كه جنس آشكار نافى فصل است .\r\nكشف هگل اين است كه فصل مطلوب ما هميشه منفى است و هنگامى كه اين نكته دريافته شود دانسته خواهد شد كه عقيدهء كهن مبنى بر آن كه جنس نافى فصل است ، حقيقت كامل را نمىرساند ، از اين نكته بعدا به تفصيل بيشتر بحث خواهد شد و خواهيم ديد كه عقيدهء كهن به گفتهء هگل مبتنى بر « فهم » است و حال آن كه عقيدهء درست مبتنى بر « دليل » است . فهم مىگويد كه دو چيز ضد ، مانند هستى و نيستى مطلق نافى يكديگرند ، دليل اقرار دارد كه آنها تا حدودى كه ضد يكديگرند ، يكديگر را نفى مىكنند ، ولى اين نفى مطلق نيست و با وحدت سازگار است .\r\nپس نظريهء كهن كه جنس را مطلقا نافى فصل مىانگارد ، حقيقت كامل را بيان نمىكند و همين كشف است كه به هگل امكان مىدهد تا معجزه‌اى را كه به ديد نخست ناممكن مىنمايد تحقق بخشد .\r\nاما اعتقاد به خصلت سلبى يا منفى فصل بر پايهء اين اصل استوار است كه نفى مفيد تعين است . براى آن كه از جنس به نوع برسيم به تعيين و تخصيص نياز داريم ، جنس نامعين ، ولى نوع معين است ، اگر جنس تعين پذيرد نوع حاصل مىشود .\r\nاسپينوزا گفته بود : كه تعين مفيد نفى است و هگل اكنون اين اصل را به صورت معكوس در مىآورد و مىگويد كه نفى مفيد تعين است .\r\nما با افزودن نافى و نقيض جنس بر جنس ، آن را محدود و از اين رو معين\r\n","description":"","footnote":"","page_name":" 538 ","page_number":542},
  {"content":"\r\nمىكنيم و تعين جنس هم يعنى تبديل آن به نوع .\r\nاين اصل كه هر مقوله‌اى حاوى ضد خود و در واقع عين ضد خود است ، گاه به اين شكل تعبير شده است كه هگل قانون تناقض را انكار مىكند . يعنى يكى بودن هستى و نيستى به ظاهر قانون تناقض را مىشكند . ولى گويا كسانى كه هگل را به اين كار متهم مىكنند توجه نداشته‌اند كه او همين قانون را مبناى وصول از مقولهء دوم سه پايه به مقولهء سوم مىداند و مىگويد : كه چون دليل نمىتواند در تناقض باقى بماند ، لازم مىآيد كه تناقض ميان بر نهاد در هم نهاد حل شود ، با اين وصف بايد اذعان كرد كه اصل هگلى وحدت ضدين ، يكى از شگفت انگيزترين نمودارهاى جسارت تخيل در تاريخ انديشه است . » ( 1 )  مائوتسه تونگ كتابى در بارهء تضاد نوشته و به دنبال ماركس و لنين با ديدگاه وسيعتر اصل تكاپو و اتحاد اضداد را توضيح و تفسير نموده است . و مىگويد :\r\n« قانون تضاد در اشياء يا اتحاد اضداد در اصول ماترياليسم ديالكتيك اساسىترين قانون به شمار مىرود .\r\nلنين در كتاب يادداشتهاى فلسفى ص 263 چنين مىنويسد :\r\n« ديالكتيك صحيح يعنى مطالعهء تضاد در جوهر اصلى اشياء » لذا هنگام مطالعهء اين قانون به بسيارى از موضوعات بر مىخوريم و مسائل زيادى از فلسفه مطرح مىشود .\r\nهر گاه بتوانيم اين مسائل را روشن كنيم به عمق موضوع ماترياليسم ديالكتيك مىرسيم . اين مسائل به گروه هاى زير تقسيم مىشوند :\r\nعموميت تضاد .\r\n","description":"","footnote":" ( 1 ) فلسفهء هگل ، ص 121 تا ص 127 ، نوشته و . ت ستيس ترجمهء آقاى دكتر حميد عنايت . . ","page_name":" 539 ","page_number":543},
  {"content":"\r\nخصوصيت تضاد .\r\nاصل تضاد . و جنبهء اصلى يك تضاد .\r\nآيد نتيته ( عينيت و هويت ) و تنازع جنبه هاى يك تضاد و بالاخره نقش تخالف در تضاد . » ( 1 )  دو مسئلهء مهم را در عبارات فوق در نظر مىگيريم :\r\n1 - مطالعهء تضاد در جوهر اصلى اشياء .\r\n2 - مباحث مربوط به تضاد .\r\nمسئلهء يكم - چنان كه در اول مبحث گفتيم : پيش از هگل نيز مطرح بوده است ، آن ابيات مثنوى كه اين اصل را باز گو مىكند به قرار ذيل است :\r\n\r\nكه ز ضدها ضدها آيد پديد\r\nدر سويدا روشنايى آفريد ( 2 ) \r\nدر عدم ، هست اى برادر چون بود\r\nضد اندر ضد چون مكنون بود ( 3 ) \r\nضدّ اندر ضدّ پنهان مندرج\r\nآتش اندر آب سوزان مندمج ( 4 ) \r\n\r\nمير فندرسكى در قصيدهء معروفش مىگويد :\r\n\r\nسلب و ايجاب اين دواَند و جمله اندر زير اوست\r\nاز ميان سلب و ايجاب اين جهان برخاستى ( 5 ) \r\n\r\nبراى توضيح مسئلهء دوم مقدمه‌اى را متذكر مىشويم .\r\n","description":"","footnote":" ( 1 ) تضاد ، مائوتسه تونگ ، ص 1 . .  ( 2 ) دفتر اول ص 75 بيت 5 . .  ( 3 ) دفتر پنجم ص 295 بيت 55 . .  ( 4 ) دفتر ششم ص 404 بيت 59 . .  ( 5 ) البته روشن نيست كه مقصود مير فندرسكى از سلب و ايجاب همان معنى باشد كه جلال الدين منظور نموده است ، فقط در اين مفهوم شركت دارند كه هر دو مسئله تضاد و سلب ايجاب را درك كرده‌اند . . ","page_name":" 540 ","page_number":544},
  {"content":"\r\n\r\n9 - مقدمه‌اى براى تضاد در جوهر اشياء\r\nمسلم است كه مقصود جلال الدين و فلاسفه و متفكرين ديگر كه بعضى از آنها را در بالا نام برديم ، آن نيست كه شىء هم خودش است و هم ضد خودش . ما در مسائل گذشته اين توهم را باطل كرديم ، مراجعه شود .\r\nپس بايد ببينيم اينان چه مىگويند ؟ اولين كسى كه تاريخ فلسفه اتحاد اضداد را به او نسبت مىدهد . هراكليتوس است برتراند راسل مىگويد :\r\n« اما هراكليتوس نظريهء ديگرى نيز داشت كه براى آن حتى بيش از حركت دايم قائل به اهميت بود و آن نظريهء جمع اضداد است . وى مىگويد : مردم نمىدانند كه آن چه در حال تغيير است چگونه با خود توافق دارد ، اين توافق و هماهنگى دو كشش متضاد است ، مانند هماهنگى كششهاى كمان و زره .\r\nاعتقاد هراكليتوس به ستيزه با اين نظريه ارتباط دارد ، زيرا كه اضداد در حال ستيز بالاتفاق حركتى را پديد مىآورند . . . مع هذا اگر اضداد وجود نمىداشتند كه با يكديگر جمع شوند وحدت نيز وجود نمىداشت . « ضد است كه براى ما خوب است » . نطفهء فلسفهء هگل كه از تركيب اضداد نتيجه مىشود ، در بطن اين نظريه نهفته است . ( 1 )  نظير اين مطلب را از هومر شاعر يونان باستان نيز نقل مىكنند .\r\nملاحظه مىشود كه هراكليتوس فقط به جريان تضاد در طبيعت اشاره كرده و حركت و رويدادها را به آن مستند مىداند ، ولى اين كه ضد در جوهر ضد خويش نهفته است ، متذكر نشده است ، مگر اين كه بگوييم : بدان جهت كه وحدت و تضاد را لازم و ملزوم يكديگر معرفى كرده است مىتوانيم اين نتيجه را بگيريم كه : هر واحدى از واحدهاى جهان هستى ضدين را در بر دارد ، پس هر ضدى ضد خود را در بر دارد . البته اين يك تفسير سطحى است .\r\n","description":"","footnote":" ( 1 ) تاريخ فلسفه غرب كتاب اول ص 104 راسل . ترجمه آقاى دريابندري . ","page_name":" 541 ","page_number":545},
  {"content":"\r\nاما بيانات جلال الدين در ابيات مربوطه نمىتواند وجود تضاد را در جوهر اشياء كاملًا توضيح بدهد ، زيرا ابيات پيش از شمارهء 1 :\r\n\r\nكه ز ضدها ضدها آيد پديد\r\nدر سويدا روشنايى آفريد\r\n\r\nچنين است :\r\n\r\nشب كند منسوخ شغل روز را\r\nدان جمادى آن خرد افروز را\r\nباز شب منسوخ شد از نور روز\r\nتا جمادى سوخت ز آن آتش فروز\r\nگر چه ظلمت آمد آن نوم و سبات\r\nنى درون ظلمت است آب حيات ؟\r\nنى در آن ظلمت خردها تازه شد\r\nسكته‌اى سرمايهء آوازه شد\r\n\r\nكه ز ضدها . . . مفاهيم موجوده در ابيات فوق بيش از بيان همين مسئله نيست كه شب و روز يكديگر را منسوخ كرده و از بين مىبرند .\r\nشب تاريك انسانها را بخواب مىبرد و آنها را مانند جامد مىنمايد ، در عين حال همان خواب باعث تجديد قواى مغزى مىگردد كه ضد ركود و جمود است . و بالعكس وقتى كه روز فرا مىرسد ، آن حالت جمادى را از بين مىبرد و جنب و جوش مردم شروع مىگردد .\r\nآن گاه مثال ظلمت و آب حيات را مىگويد .\r\nدر اين مفاهيم توضيح كافى در بارهء در برداشتن هر حقيقتى ، ضد خود را ديده نمىشود . برويم به سراغ هگل كه تنظيم و تحقيق مسئلهء مورد بحث به وسيلهء او صورت گرفته است ، در عبارات گذشتهء هگل كه به تفصيل بيان كرديم ، مىگويد : « سخن را با مقولهء هستى آغاز مىكنيم ، منظور ما مقولهء محض ، هستى است . نه نوع ويژه‌اى از هستى . مسلم است كه :\r\nاين گونه هستى داراى هيچ گونه تعينى نيست ، زيرا همهء تعيناتش را از آن گرفته‌ايم ، از اين رو مطلقا نامعين و بىشكل و يك سره تهى است و به يك سخن خلاء\r\n","description":"","footnote":"","page_name":" 542 ","page_number":546},
  {"content":"\r\nمحض است .\r\nدر مقابل اين هستى مفهومى و اعتبارى ، نيستى را نيز مىتوان در نظر گرفت به اين معنا كه تفاوت زياد وجود دارد ميان نبودن ميز و نبودن قلم و نبودن كتاب و نيستى محض و مطلق و صرف ، قسم اول از نيستىها را عدم مضاف و عدم مخصوص مىگويند چنان كه وجود قلم و ميز وجودهاى مخصوص است . ( 1 )  آن گاه هگل اين نتيجه را مىگيرد كه :\r\n« پس هستى همان نيستى است » - زيرا هستى مجرد و صرف همان لا شىء است بنا بر اين هستى با نيستى يكى است .\r\nبايستى اين مسئله را مطرح كنيم كه حالا كه هستى و نيستى يكى است ، چگونه مىشود كه هر يك از آن دو به درون يكديگر بگذرند ( هستى بدرون نيستى ، نيستى بدرون هستى ) كه پديدهء گرديدن را نتيجه مىدهد ؟ پس از توجه به اين كه هستى و نيستى در جهان ذهن بدان مفهوم كه هگل مطرح كرد ، نه قابل حركت و سكون است و نه قابل تغيير ( زيرا آن دو ، مفهوم ذهنى خالص هستند كه قدرت تجريد ذهنى ما آن دو را مطرح كرده است . ) گذر دو مفهوم هستى و نيستى بدرون يكديگر ، تركيب دادن دو مفهوم ذهنى خالص است در واقعيت عينى خارجى ( گرديدن ) . اين گونه تلفيق همان دو امر ذهنى ( هستى و نيستى خالص ) و عينى ( گرديدن ) ، اگر چه براى بر آوردن آرزوهاى ديرينهء پانته ايستها ( وحدتىها ) در بارهء اتحاد ذهن و خارج بهانه خوبى است ، ولى اين تلفيق با نظر بماهيت ذهن و عين و خواص مختلف مربوط بهر يك از آن دو ، پيش از يك درك ذوقى شخصى فلسفى چيزى نيست . وانگهى اين مسئله بدون فهم علت گذر كردن هستى بدرون نيستى و نيستى بدرون هستى ، حتى قابل درك ذوقى فلسفى هم نيست زيرا بديهى است كه گذر هستى بدرون نيستى و گذر نيستى بدرون هستى ، خود پديده‌اى از\r\n","description":"","footnote":" ( 1 ) نيستهاى مخصوص با هستهاى مشخص يك منشأ عينى حاصل از تماس درك انسانى با شيئى عينى و عدم تماس با آن دارد . نه اين كه واقعاً نيست مخصوص حقيقتى است كه در مقابل هست مخصوص بر نهاده مىشود . . ","page_name":" 543 ","page_number":547},
  {"content":"\r\n\r\nگرديدن است ، يعنى اگر گرديدن پيش از دو مفهوم هستى و نيستى و پديدهء گرديدن ( سنتز ) وجود نداشته باشد ، گذر هستى بدرون نيستى و بالعكس قابل تحقق نيست .\r\n10 - تضاد درونى اشياء در جهان عينى\r\nمقصود از تضاد درونى اشياء در جهان عينى نبايد به معناى مخصوص آن يعنى جهان خارج از انسان كه در مقابل ديده گان او گسترده شده است مطرح شود ، بلكه مقصود تمام واقعيات است كه عينيت آنها مولود سازندگى خيالى يا فعاليت ذهنى بشرى نيست .\r\nمائوتسه تونگ مىگويد :\r\n« علت اصلى تكامل اشياء نه از برون بلكه از درون و بخاطر تضادهاى داخلى آنها است . حركت و تكامل اشياء بخاطر وجود چنين تضادهايى است كه در درون همهء آنها وجود دارد . تضاد درونى اشياء علت اصلى تكامل و ارتباط يك شىء با شىء ديگر علت ثانوى آنها به حساب مىآيد ، بنا بر اين ماترياليست ديالكتيك با تئورى علل يا نفوذ خارجى كه به وسيلهء ماترياليسم مكانيستيك متافيزيكى و اعتقاد عاميانهء تكامل تدريجى مطرح مىشود ، بشدت مىجنگد .\r\nبديهى است كه اسباب صرف خارجى تنها مىتوانند باعث حركت ميكانيكى اشياء باشند ، يعنى اندازه و كميت را تغيير مىدهند ، و گرنه از تشريح اين كه چرا اشياء به هزار و يك طريق ، كيفيت بروز مىدهند و چگونه از يكى به ديگرى تبديل مىشوند ، ناتوانند .\r\nدر واقع حركت خارجى اشياء هم كه به وسيلهء يك نيروى خارجى صورت مىگيرد به علت وجود تضادهاى درونى آنها انجام مىشود .\r\nهمچنين رشد سادهء گياهان و حيوانات و تكامل كمى آنها نيز اساسا بخاطر تضاد داخليشان است ، به همين طريق تكامل اجتماعى هم در اساس علل درونى دارد\r\n","description":"","footnote":"","page_name":" 544 ","page_number":548},
  {"content":"\r\n\r\nنه برونى . » ( 1 )  چنان كه ملاحظه مىشود : عبارات فوق با صراحت كامل علل تحول و تبدل و به معناى عمومى علت حركت را وجود تضاد در داخل اشياء عينى معرفى مىكند .\r\nمسلم است كه از ديدگاه طبيعى خالص نه فلسفى كلى ، اين مطلب صحيح است ، زيرا سنتز گرديدنها در قلمرو طبيعت محصول خالص عوامل خارج از ذات اشياء نيست ، بلكه خصوصيت ذاتى اشياء بزرگترين عامل سنتزهايى است كه به دنبال خود مىآورد . در اين مسئله ما با سه موضوع كاملًا اساسى سر و كار داريم كه تا حدود امكان بايد بررسى شود :\r\nموضوع اول - مقصود از تضاد چيست ؟ موضوع دوم - آيا درون و برون مطلق وجود دارد ؟ موضوع سوم - ارتباط و تاثير اشياء برونى در گرديدن .\r\n11 - موضوع يكم - مقصود از تضاد چيست ؟\r\nدر تعريف تضاد نمىتوان به يك جملهء نهايى كه همهء متفكرين در آن اتفاق نظر داشته باشند رسيد . از قديمترين دورانها تعريفات مختلفى در بارهء تضاد ديده مىشود . گروهى از متفكرين هر گونه مخالفت ميان دو يا چند موضوع را تضاد مىنامند . يعنى وقتى كه دو يا چند شيء بيكى از جهات با يكديگر مخالف بوده باشند ، آن اشياء را اضداد يكديگر مىنامند . ملاحظه مىشود كه اين تعريف بسيار عمومى است كه در شناسايى علمى چندان مفيد نيست ، زيرا موضوع جريان تضاد در فلسفه هاى گذشته و معاصر ، تمايز معين و مخصوصى است كه باعث مىشود دو چيز را ضد هم بنماياند دستهء ديگر مىگويند :\r\n« هر شكلى از حركت در داخل خود داراى تضاد مخصوص به خود مىباشد ،\r\n","description":"","footnote":" ( 1 ) تضاد ، مائوتسه تونگ ، ص 5 و 6 . . ","page_name":" 545 ","page_number":549},
  {"content":"\r\n\r\nاين تضاد مشخص مبناى كيفيت مخصوصى است كه يك شيء را از ساير اشياء متمايز مىسازد » .\r\nاگر چه اين تعريف تا حدودى مشخصتر از تعريف اول است ، ولى با اين حال مفهوم سه كلمهء ( مبنا ، كيفيت ، مخصوص ) نمىتواند حقيقت تضاد را مانند يك نمود فيزيكى روشنى براى ما قابل درك بسازد . اين تعريف نظير آن است كه بگوييم :\r\nروح يا من چيست ؟ اين پاسخ به ما گفته شود : كه كيفيتى مخصوص از تشكيلات اعصاب است .\r\nيا اگر از حقيقت الكترون سؤال كنيم ، اين پاسخ گفته شود : كه الكترون شكل مخصوصى از الكتريسيته است . به نظر مىرسد كه با توجه به قوانين و خواص معينى كه در شناسايىها و فلسفه ها براى تضاد منظور مىشود ، مىتوانيم در تعريف تضاد بيشتر و دقيقتر از تعريفهاى گذشته فكر كنيم . براى پيدا كردن تعريفى كه تا حدودى بتواند از عهدهء نشان دادن مفهوم تضاد بر آيد ، به بيان مقدمه‌اى نيازمنديم كه انواع اختلاف ميان موجودات و رويدادها را تا آن جا كه اطلاعات و انديشهء ما اجازه مىدهد مطرح كنيم :\r\n12 - مقدمه‌اى بر تعريف تضاد - انواع سه گانه اختلافات\r\nبه طور كلى اختلاف و مغايرت در حقايق جهان هستى به سه نوع عمده تقسيم مىگردد :\r\nنوع يكم - اختلاف در واقعيت اشياء از لحاظ اين كه موجوداتى هستند در واقع و در هستى خود كوچكترين احتياجى بدرك انسانى ندارند ، به اين معنى : محبت و كينه كه در درون انسانها به وجود مىآيد ، با اين كه وجود آنها وابسته به انسان است ، با اين حال از قبيل واقعيتهاى عينى تابع انگيزه هاى خود بوده ، مربوط به درك و بازيگرى حواس يا ذهن انسانى نمىباشند .\r\nاين نوع اشياء داراى اختلافات بسيار گوناگون هستند . از آن جمله :\r\n","description":"","footnote":"","page_name":" 546 ","page_number":550},
  {"content":"\r\nيك - اختلاف تنها از جهت تعدد در وجود ، مانند دو قلم كاملًا مساوى از همه جهات : شكل و رنگ و ساختمان و بزرگى و كوچكى و . . . اين گونه اشياء در عين تماثل كه با يكديگر دارند ، بدان جهت كه هر يك از آنها موجوديت جداگانه‌اى داشته و فضاى مخصوصى را اشغال نموده است ، لذا اختلافى از اين جهت ميان آنها وجود دارد و به عبارت كلى تر ، بدان جهت كه هر يك از آن دو قلم موجود است و هيچ موجودى بدون تشخص مخصوص به خود عينيت نمىگيرد ، لذا لازم است كه اين غير از آن و آن غير از اين بوده باشد و الا تعدد بر طرف شده و يك شيء واحد مىگشتند .\r\nدو - اختلاف از جهت گسترش در نقاط مختلف زمان - اگر هم چند موجود و رويداد كاملًا با يكديگر مساوى بوده باشند ، ولى از جهت قرار گرفتن در نقاط مختلفى از زمان از يكديگر جدا شده ، اگر چه خصوصيت كشش زمان يكى از علامات تشخص فيزيكى آشكار موجود نيست ، ولى از آن جهت كه تبلور هر موجود و رويداد در نقطه‌اى از زمان ، وابستگى مخصوصى به واقعيات همان نقطه از زمان را دارا مىباشد ، لذا آن دو حقيقت را با يكديگر مختلف مىسازد ، مانند تابش آفتاب به كرهء زمين در ديروز و تابش آن در امروز ، اين دو رويداد از نظر فيزيكى آشكار تفاوتى ندارد ، اما با نظر به عوامل كيهانى و جوى و زمينى ديروز و امروز و با نظر به جرم خود آفتاب و تغييرات وارده در آن ، تابش ديروز آفتاب و امروزش با يكديگر مختلف مىباشند .\r\nسه - اختلاف دو يا چند موجود و رويداد از نظر مكانى به معناى اعم از فضا . مسلم است كه هر دو موجود و رويداد هر اندازه هم كه شبيه به يك ديگر باشند ، ولى به جهت اختلاف مكان و فضايى كه دارا مىباشند ( از نظر وابستگى نقاط فضا با عوامل گوناگون ) باز مختلف هستند .\r\nچهار - اختلاف ناشى از علل - مانند حرارت ناشى از تابش آفتاب و حرارت ناشى از تب و حرارت مولود مالش اجسام . اگر چه حرارتهاى مزبوره يك نوع احساس مىشوند ، ولى از ناحيهء علل با يكديگر اختلاف دارند .\r\n","description":"","footnote":"","page_name":" 547 ","page_number":551},
  {"content":"\r\nپنج - اختلاف از نظر مقاومت در مقابل عوامل مزاحم - با اين كه از نظر وجودى دو جاندار يا دو انسان شبيه يكديگر مىباشند ، ولى مقاومت آنها در مقابل عوامل مزاحم بسيار مختلف است ، اين اختلاف حيوانات ناشى از نيرو و داشتن وسايل بيشتر در دفاع از زندگى و در انسان به اضافهء آنها مسئلهء درك و هوش و معلومات تجربى نيز دخالت مىورزد .\r\nشش - اختلاف در ماهيت اشياء بزرگترين عامل اختلاف ميان آنها است ، مانند سنگ و آب ، انسان و قلم ، ذهن و خارج و . . . هفت - اختلاف ناشى از تحقق يك شيء در عين و در ذهن ، مانند آتشى كه در ذهن تصور شود و آتش عينى خارجى . انسانى كه در ذهن مجسم شده است و انسان عينى خارجى . اين قسم از اختلاف ناشى از مفهوم نيست ، بلكه وقوع شيء در دو قلمرو است كه از نظر ماهيت با يكديگر مختلف مىباشند .\r\nنوع دوم - اختلاف ناشى از ملاك انسانى ، در اين نوع از اختلاف ، نظرى به واقعيت اشياء فى نفسه نداريم ، بلكه اختلاف از آن جهت است كه اشياء در مقابل موجوديت انسانى از نظر درك و تمايلات و احساسات دسته بندى مىشوند و هر يك به عنوان يك پديدهء مخصوص موقعيتى را حيازت مىكنند و قيافهء مختلف با يكديگر مىگيرند . زشتىها و زيبايىها و تمام موضوعات ارزشى از اين قبيل مىباشند . مانند : كودك خردسال كه بمادرش جلوه‌اى دارد كه به ديگران ندارد ، يك تابلو براى اشخاص مختلف جلوه هاى گوناگون نشان مىدهد .\r\nنوع سوم - اختلافات ناشى از تلفيق واقعيتها با محور قرار گرفتن انسان مانند اختلاف رنگها ، بوها و . . . تلفيق هر يك از انواع سه گانه با يكديگر اقسام زيادى دارد ، چنان كه بعضى از آنها را در نوع اول به عنوان مثال متذكر شديم .\r\nمسلم است كه هر گونه اختلاف ميان دو موجود را نمىتوان اختلاف تضاد ناميد . بلكه اختلاف تضاد نوع مخصوصى است كه بايد با در نظر گرفتن اصول و خواصى كه به دو ضد گفته مىشود ، كشف كنيم . اولين اصلى كه در اين مورد مشاهده مىشود در\r\n","description":"","footnote":"","page_name":" 548 ","page_number":552},
  {"content":"\r\nبرداشتن هر ضدى است ضد خود را .\r\nاين اصل همان است كه در صفحات پيش اشاره كرديم و از بعضى از متفكرين كه آن را مطرح كرده بودند نقل نموديم .\r\nاين اصل به تنهايى كافى نيست كه تضاد را براى ما روشن بسازد ، مثلًا ماده حركت را در بر دارد ، ولى ضد آن نيست ، زيرا اگر ضد يكديگر بودند ، مىبايست با يكديگر تكاپو كرده و يك حقيقت سوم را به عنوان سنتز تركيب يافته از ماده و حركت ايجاد كنند .\r\nدر صورتى كه ماده و حركت همواره و در همهء شرايط لازم و ملزوم يكديگر بوده نه ماده از ماده بودنش دست بر مىدارد و نه حركت به سكون مبدل مىشود .\r\nاين اعتراض كه ماده تبديل به انرژى مىشود ، اعتراض صحيح نيست ، زيرا در اين مسئله كه مورد توجه ما است ، تفاوتى ندارد . كه بگوييم : انرژى صورت ديگرى از ماده است يا انرژى حقيقت ديگرى است كه پس از منفى شدن ماده بروز كرده است ، بهر حال حركت پديده ايست كه ماده را در هيچ يك از دو حال رها نمىسازد و قابل تفكيك از واقعيت عينى كه گاهى به شكل ماده گاه ديگر به شكل انرژى است ، نمىباشد . آيا اين خاصيت كه هر وقت ميان دو موجود نزاع و كشمكش و به عبارت اصطلاحى تكاپو افتاد مىتواند ضدين بودن آن دو موجود را اثبات كند ؟ اين خاصيت هم عمومىتر از آن است كه بتواند ماهيت تضاد را روشن بسازد ، زيرا گاهى انگيزهاى خارجى هم دو موجود را به جان هم مىاندازد و كشمكش ميان آنها را به وجود مىآورد ، در صورتى كه اين تنازع و مبارزه نمىتواند روشنگر رابطهء تضاد ميان آنها بوده باشد .\r\nمانند دسته ها و گروه هايى از اجتماع كه . . . با داشتن يك محيط و ايده ئولوژى واحد بسبب عوامل خارج از اجتماع به كشمكش مىپردازند . اين دسته ها و گروه ها تضاد منطقى با يكديگر ندارند و مانند زنبوران عسل فرض شده‌اند كه كوچكترين انگيزه‌اى از ذات خود براى جنگ و ستيزه ندارند ، بلكه سياستها\r\n","description":"","footnote":"","page_name":" 549 ","page_number":553},
  {"content":"\r\nيا اجتماعات قوىترى از خارج دست بگروه ها و دسته هاى مزبور مىاندازند و آنها را مجبور به نزاع مىكنند .\r\nآيا هر دو موجود كه با يكديگر تماس پيدا كرده و تفاعل ورزيدند و حالت دگرگونى از آنها به وجود آمد ، مىتوان گفت : آن دو با يكديگر تضاد دارند ؟ البته اين وضع بخصوص هم نمىتواند دليل رابطهء تضاد ميان دو موجود بوده باشد ، زيرا وقتى كه دو موجود پس از تفاعل با مقدارى از تغيير ، هويت خود را حفظ نمودند و تنها يك دگرگونى در طرفين به وجود آمد دليل تضاد نمىباشد ، زيرا در فعاليت تضاد ، دو موجود بايستى هويت شخصى خود را از دست داده در يك محصول تازه اتحاد پيدا كنند .\r\nمثلًا دو گروه از حيوانات يا انسانها با يكديگر مىجنگند ، اين جنگ باعث تفاعل مىشود كه در هر يك از متخاصمين اثرى مانند زخمى شدن ، ضرر مادى ، تلفات جانى حتى گاهى منتفى شدن ايده ئولوژى دستهء مغلوب بروز كند ، ولى آن دو گروه در يك حقيقت تازه متشكل و متحد نمىگردند ، مانند تفاعل دو عنصر اكسيژن و هيدروژن كه در آب متحد مىشوند .\r\nخاصيتها يا اصولى كه تا كنون گفتيم ، هيچ يك به تنهايى نشان دهندهء رابطهء تضاد ميان اشياء نيست .\r\nپس ناچار نشان دهندهء رابطهء تضاد مجموع آن خواص يا اصول است كه اگر ميان دو يا چند موجود پيدا شد مىتوان گفت : ميان آنها تضاد وجود دارد .\r\nبنا بر اين نه اصول اختلافات ميان اشياء را كه ما در سه نوع مطرح كرديم مىتوان ملاك تضاد معرفى كرد و نه هر يك از خواص و اصولى را كه متذكر شديم . در نتيجه تضاد مثبت ( كه مورد كاوش متفكرين دورانهاى جديد است ) عبارت است از مباينت تعين در موجودات كه با تماس با يكديگر به محصول تازه‌اى تغيير مىيابند .\r\nاكنون بايستى مثالهايى را كه براى توضيح تضاد آورده مىشود متذكر شويم ؟\r\n","description":"","footnote":"","page_name":" 550 ","page_number":554},
  {"content":"\r\nاين مثالها بقرار ذيل است :\r\nحمله و دفاع ، پيش روى و عقب نشينى ، پيروزى و شكست ، مفاهيم متضاده در ذهن ، اعداد مثبت و منفى ، نيروهاى مولد و نسبتهاى توليد ، طبقات و تنازع آنها در اجتماع ، شدن ، تمامى اشكال مادهء متحرك داراى تضاد درونى مىباشند : حركت ميكانيكى ، صدا ، نور ، حرارت ، برق ، تجزيه و تركيب .\r\nمثالهاى فوق به چهار نوع عمده تقسيم مىشوند :\r\nنوع اول - نمودهايى هستند كه تضاد در درون آنها وجود داشته و در نمود ظاهرى يك حقيقتند ، مانند صدا ، نور حرارت ، برق .\r\nنوع دوم - دو ضد در نمود طبيعى مقابل يكديگر بر نهاده شده‌اند ، مانند حمله و دفاع ، اعداد مثبت و منفى ، نيروى مولد و روابط توليد ، پيش روى و عقب نشينى .\r\nنوع سوم - يك نمود تجريدى است كه قابل تجزيه به بود و نبود تحليلى است مانند شدن و حركت ميكانيكى .\r\nنوع چهارم - فعاليت انسانى است كه در روى اشياء عينى نقش بندد ، مانند تجزيه و تركيب .\r\nاگر ما با در نظر گرفتن مجموع اصول و خواص تضاد ، تعريف تضاد مثبت را بدين گونه بپذيريم كه عبارت است از : مباينت موجودات در تعينها كه با تماس با يكديگر به محصول تازه‌اى ( سنتز ) تبديل مىشوند .\r\nمثالهاى فوق در انطباق به تعريف مزبور فوق العاده گوناگون خواهد بود .\r\nمثلًا تكاپو و تفاعل اضداد در صدا ، نور ، حرارت ، برق ، به اتحادى مبدل شده و پديده هاى مزبوره را به وجود آورده است ، در صورتى كه تجزيه و تركيب از جنبه فعاليت انسانى قابل تكاپو و تفاعل نمىباشد ، چه رسد به اين كه در يك حقيقت متحد شوند ، زيرا تماس تجزيه‌اى انسان با اشياء ، پديده ايست در خلاف سمت\r\n","description":"","footnote":"","page_name":" 551 ","page_number":555},
  {"content":"\r\n\r\nتركيبى و بالعكس ، و هيچ واحدى نيست كه به طور عينى اين دو تماس را با يكديگر متحد بسازند ، مگر شناسايى مجموع دو حالت اشياء ، ولى مىدانيم كه اين حالت شناسايى تنها در كلمه متحد است و الا از نظر معنى دو شناسايى قابل اتحاد با يكديگر نمىباشند .\r\n13 - موضوع دوم - آيا درون و برون مطلق وجود دارد ؟\r\nاگر ما ديدگاه علمى و فلسفى خود را در جهان طبيعت منحصر كنيم ، با موضوعات ذيل روبه رو خواهيم بود :\r\n1 - يك موجود گسترده كه ماده يا واقعيت به معناى عمومى معرفى مىشود .\r\n2 - حركت و تحول كه يا جزء ذات ماده است يا لازمهء ذات آن .\r\n3 - ارتباطات و خواص گوناگونى وجود دارد كه ماده و حركت را در اوضاع و شرايط مختلف نشان مىدهد و ما انسانها آنها را به صورت قانون در مىآوريم و بهره بردارى مىكنيم .\r\n4 - خواص و مشخصات اجزاء و پديده هاى ماده گاهى در هم مىپيچند و گاهى باز مىشوند .\r\nاين در هم پيچيدن است كه برون و درون ، ظاهر و باطن ، صورت و معنا ، شكل و ماهيت را براى ما مطرح مىكنند . قطعه‌اى از عناصر را براى مشاهده بر مىنهيم ، اين قطعهء اورانيوم است . شكل ظاهرى معينى دارد و در همان حال خواص فيزيكى مشخصى را دارا مىباشد . وقتى كه مىخواهيم بدانيم درون اين عنصر چيست ؟ دست به تجزيه و تحليل مىزنيم و در نتيجه به ذرات كوچكى بنام الكترون و پروتون مىرسيم .\r\nبا به دست آوردن چنين دانش مىگوييم : عنصر اورانيوم برونى دارد و درونى .\r\nبرونش همان موجوديت مخصوص با خواص معينى است كه قابل لمس و مشاهده است ، درونش عبارت است از ذرات آتمى كه از اجزاء بسيار كوچك مانند الكترون و پروتون تشكيل مىيابد .\r\n","description":"","footnote":"","page_name":" 552 ","page_number":556},
  {"content":"\r\n\r\nاين درون ( الكترونها و پروتونها ) كه در موقع تجزيه نمودار مىگردند به برون مبدل مىشوند ، يعنى اجزاء مزبور ديروز پيش از تحليل درون بودند ، امروز پس از تجزيه بيرون هستند . چنان كه خود عنصر اورانيوم پيش از تصفيه از ساير مواد مخلوط كه آن را مخفى كرده بودند ، حالت درونى داشته و پس از تصفيه و بروز وضع برونى به خود گرفته است .\r\nبدينسان اگر بتوانيم الكترون و پروتون بيرون شده را هم تجزيه كنيم ، درونى از آنها بروز كرده و به قلمرو برون خواهد رسيد ، پس به طور قطع در جهان ماده و حركت ، ما درون و برون مطلق نداريم ، بلكه اشياء در حالت پيچيدگى و تركيب درونى دارند كه در موقع تجزيه و باز شدن به برون مبدل مىشوند .\r\nهمين اصل نسبى بودن درون و برون يك نسبيت ديگر را هم در بارهء آن دو حالت به وجود مىآورد ، اين نسبيت ناشى از اختلاف موقعيتهاى انسانها در تماس با اشياء است .\r\nبراى جورج تومسون و وارنست روترفر و شرودينگر و سمينوفسكى ساختمان آتمى ، اشياء برونى بوده ، در صورتى كه به يك آدم معمولى همان ساختمان درونى است ، به طورى كه شايد تا آخر زندگانىاش هم ساختمان اتمى اشياء را به عنوان يك نمود فيزيكى برونى درك نكند .\r\n14 - موضوع سوم - ارتباط و تاثير اشياء برونى در گرديدن\r\nاين مسئله را به طور قطع تاييد مىكنيم كه خاصيتهاى درونى اشياء در نمودهاى بعدى آنها اثر عمده‌اى دارد ، اين همان است كه گفته مىشود :\r\nضد درونى اشياء است كه باعث منفى شدن حالت قبلى شيء شده در صورت نمود ديگر بروز مىكند . ( 1 ) \r\n","description":"","footnote":" ( 1 ) اين اختلافات درونى اشياء تا آن جا كه جنبهء حسى و تجربى دارد ، مىتواند در قلمرو علم و صنعت و ساير دريافتهاى بشرى مورد پذيرش قرار بگيرد ، و هيچ فرد متوجهى نمىتواند اين اختلافات درونى مواد را ناديده بگيرد . ولى هنگامى كه بخواهيم سر گذشت اولى اين اختلاف را دريابيم ، به هيچ وجه به يك پاسخ لازم و كافى نخواهيم رسيد . مخصوصاً با در نظر گرفتن اين كه مادهء جهان طبيعت از حالت بساطت رو به تركيب و تنوع پيش رفته است . ديگر در آن مرحله فقط و فقط با فرض و احتمال سر و كار خواهيم داشت ، بنا بر اين مسئله تضاد و اختلاف اشياء با يكديگر با خواص و اصولى كه براى آنها در نظر مىگيريم مسأله‌اى است كه در وسط طبيعت مطرح مىشود و نمىتواند . وضع و سيستم مجموعهء طبيعت بوده باشد . . ","page_name":" 553 ","page_number":557},
  {"content":"\r\nالبته اين سؤال هم براى هميشه متوجه به ما خواهد بود كه آن تعين درونى يك شيء كه مخالف با وضع موجودى آن است ، ضد آن شيء است يا مخالف محض ؟ ما پيش از آن كه موضوع ارتباط و تاثير اشياء برونى در گرديدن را مورد بررسى قرار بدهيم ، سؤال فوق را توضيح مىدهيم و سپس به موضوع مزبور مىپردازيم .\r\nتوضيح - سؤال فوق چنين است : آن ضدى كه در درون يك حقيقت نهفته است ، تعين و خصوصيتى است كه با نمود فعلى آن حقيقت رابطهء تضاد دارد ، اگر آن تعين و خصوصيات درونى داراى آن نسبت معين است كه با وجود آن دو ضد به تكاپو در مىآيند ، پس به علت تكاپو و اتحاد حقيقت و ضد درونىاش احتياج به ارتباط و تاثير اشياء برونى دارد ؟ و اگر گفته شود : ضد درونى بدون ارتباط با اشياء به نسبت معين نمىرسد ، تا بتواند با حقيقت مفروض تكاپو و اتحاد داشته باشد ، ناچاريم ، ضد پيش از ارتباط با اشياء و تحصيل نسبت مفروض را ضد به اصطلاح علمى و فلسفى تعبير نكنيم ، بلكه آن را مخالف درونى شىء بناميم و ممكن است بگوييم : آن چه كه در درون يك حقيقت نهفته است ، ضد بالقوهء آن است ، نه ضد بالفعل آن ، يا بگوييم : ضد و تضاد داراى مراتب مختلفى است كه با نسبتهاى گوناگون در جهان طبيعت حكمفرما است . اكنون مىپردازيم به اصل موضوعى كه مطرح كرده‌ايم و آن عبارت است از :\r\n","description":"","footnote":"","page_name":" 554 ","page_number":558},
  {"content":"\r\n\r\nارتباط و تاثير اشياء برونى در گرديدن جاى ترديد نيست كه اگر اشياء و پديده هاى جهان طبيعى ارتباطى با يكديگر نداشتند ، خواص درونى اشياء پديدار نمىگشت . اين حقيقت جاى اشكال و اعتراض نيست ، آن چه مورد بحث است ، دو مسئلهء ذيل است :\r\nمسئلهء اول - آيا خاصيت درونى شيء كه گاهى ضد درونى از آن تعبير مىشود در بروز تحولات و گرديدنها اثر اساسى دارد ، يا اشياء خارجى ؟ مسئلهء دوم - آيا قلمرو جانداران مخصوصاً انسانها هم در پديده گرديدن مانند ساير موجوداتند ؟\r\n15 - مسئلهء يكم - عنصر اساسى گرديدن كدام است ؟\r\nدر اين مسئله اختلاف نظر شديدى ميان متفكرين ديده مىشود ، به طور كلى سه گروه مهم را در مقابل اين مسئله مىتوان تصور نمود :\r\nگروه الف - مىگويند : عنصر اساسى گرديدن همان ضد درونى شيء است كه در آن نهفته است . سران اين مكتب هراكليد هگل و كارل ماركس و انگلس و لنين و مائوتسه تونگ مىباشند . عبارت متفكر اخير اين است :\r\n« بر طبق نظريهء ماترياليسم ديالكتيك تغييرات طبيعت در اصل بخاطر گسترش تضادهاى درونى در طبيعت است . تغييرات اجتماعى نيز اساسا مربوط به گسترش تضادهاى درونى جامعه است ، مانند تضاد بين نيروهاى توليدى و نسبتهاى توليد ، تضاد بين طبقات و تضاد بين كهنه و نو . رويش اين گونه تضادها است كه اجتماع را به جلو مىراند و مرحلهء توقف يك جامعهء كهنه را با اجتماعى نوين آغاز مىنمايد . آيا ماترياليست ديالكتيك علل خارجيه را به حساب نمىآورد ؟ ابدا ، ماترياليست ديالكتيك عوامل خارجى را شرط تغيير و عوامل داخلى را اساس تغيير مىداند . در يك وضعيت و حرارت مناسب تخم مرغ به جوجه مبدل مىشود ، اما هيچ گاه شرايطى وجود ندارد\r\n","description":"","footnote":"","page_name":" 555 ","page_number":559},
  {"content":"\r\nكه سنگ را تبديل به جوجه كند . . . » ( 1 )  از نظر منطق رسمى تفاوت اساسى ميان مقتضى و شرط اين است كه مقتضى در ماهيت خود شيء است ، شرط خارج از ماهيت بوده ولى در بروز مقتضى و به فعليت رسيدن و بارور شدن آن اثر قطعى دارد . در همان مثال تخم مرغ و جوجه ، اگر حرارت مناسب كه خارج از ذات تخم مرغ است به آن نرسد ، جوجه از تخم مرغ توليد نخواهد گشت و بدون آن حرارت ، تخم در جريان ساير تحولات قرار گرفته مسير حركتش را از مقصد جوجه شدن تغيير خواهد داد . اين مطلب كاملًا صحيح است تنها اين مسئله باقى مىماند كه آيا وجود خصوصيت درونى در شيء را مىتوان ضد به اصطلاح علمى و فلسفى ناميد ، يا تنها بايستى با مفهوم يك خاصيت درونى مخالف با وضع و كاراكتر موجود تعبير نمود ؟ گروه ب - معتقدند كه فرض يك حقيقت جدا از ساير عوامل و پديده هاى خارج از آن حقيقت ، از ديدگاه منطقى صحيح به نظر نمىرسد ، بنا بر اين در همان حال كه ضد نهفته در درون يك حقيقت با اجزاء درونى آن ارتباط دارد ، در همان حال اجزاء درونى هم بنوبت خود با عوامل و اشياء برونى پيوستگى دارد ، در مثال تخم مرغ و جوجه : خاصيت و تعين عناصر اولى جوجه با زرده و سفيدى تخم مرغ و آن زرده و سفيده با پوست و با عوامل خارجى از قبيل نور و هوا و آثار آنها مربوط مىباشد ، ما عناصر اولى جوجه را در خلاء نمىتوانيم با عناصر اولى جوجه در ميان هزاران عوامل مربوط به يك ديگر يكسان و يك ماهيت بدانيم ، بنا بر اين ضد نهفته در درون جز نقطهء ماگزيمم عناصرى كه تعين جوجه را در حال پيوستگى بساير عوامل و رويدادهاى درون و برون تعيين مىكند چيز ديگرى نيست و به طور كلى يا بايد از حركت ذاتى اشياء كه از ارتباط درونها با برونها ناشى مىشود صرف نظر كنيم و يا هر دو عوامل درون و برون را در ايجاد سنتزها و نمودها اساسى تلقى كنيم .\r\n","description":"","footnote":" ( 1 ) تضاد ، مائوتسه تونگ ، ص 7 . . ","page_name":" 556 ","page_number":560},
  {"content":"\r\nمبناى اين تحقيق فلسفى و علمى بر حركت ذاتى اشياء استوار است و مسلم است كه در هيچ يك از صحنه هاى طبيعت حركت مجرد از ماده و ماديات يا به عبارت عمومى تر : مجرد از واقعيت عينى كه حركت به وسيلهء آن به وجود بيايد ، امكان پذير نيست و اين واقعيت عينى خواه در درون اشياء باشد كه ( خود درون هم يك امر نسبى است ) خواه در برون اشياء بوده باشد ، ناچار از تماس با واقعيتهاى ديگرى است كه به جهت آن تماس ، تحولات مناسب بروز مىكند .\r\nگروه ج - چنين مىگويد كه : بحث عنصر اساسى براى گرديدن و اين كه آن عنصر داخلى است يا خارجى ، يك بحث تجريدى است كه ممكن است از يك ديدگاه صحيح باشد ، ولى از ديدگاه ديگر باطل تلقى شود ، بهتر اين است كه ما ملاك گرديدن را بر مبناى قدرت به معناى عمومى بپذيريم ، به اين معنا كه در سلسلهء گستردهء طبيعت كه جهان تكاپو و ارتباط است ، موقعى كه واقعيتها رو در روى همديگر قرار مىگيرند گرديدن و سمت و مقصد آن را آن واقعيت تعيين خواهد كرد كه داراى قدرت بيشترى است ، خواه اين قدرت درونى باشد و خواه بيرونى ، اگر هم به طور اكثريت خواص درونى اشياء گرديدن و سر نوشت آن را تعيين مىكند ، اين اكثريت ناشى از يك علت منطقى ضرورى نيست ، حتى ممكن است بگوييم زمينهء طبيعى اشياء همان است كه گروه الف مىگويد ، ولى اين زمينهء طبيعى مانند مادهء خام گرديدنها است كه براى رسيدن به گرديدن ، مشروط به عدم تصادم با عوامل قوىتر مىباشد . گروه ج مساعدت نيروها را در جريانات و تحولات ، اساسىتر از همه چيز مىداند ، مىگوييم : در اين اصل ترديدى نداريم كه گرديدن و شدن به معناى محصول حركت پس از دورهء تفاعل و تكاپو تحقق پيدا مىكند ، اگر در جهان طبيعت اشيايى يافت نمىشدند كه با تماس با يكديگر به اختلاط و اتحاد برسند ، مسلماً گرديدن به معناى محصول حركت و تفاعل هم وجود نداشت .\r\nاز طرف ديگر اين حقيقت را هم درك مىكنيم كه اگر پديدهء گرديدن همان تفاعل و تكاپوى موجودات مخالف با يكديگر بوده به طورى كه بدون گرديدن تفاعلى وجود\r\n","description":"","footnote":"","page_name":" 557 ","page_number":561},
  {"content":"\r\nنداشته باشد ، پس تفاعل براى تحقق گرديدن مورد نياز است و براى تحقق تفاعل به وجود آمدن گرديدن لزوم حتمى دارد .\r\nتا اين جا آن چه كه دستگير ما مىشود اين است كه جهان طبيعت يعنى گرديدن پس از گرديدن .\r\nپس ما در مقابل پديدهء حركت و گرديدن قرار گرفته و با اعتقاد به اين كه هستى به درون نيستى و نيستى به درون هستى گذر مىكند ، حتى نخستين گام را هم در تفسير حركت بر نداشته‌ايم ، زيرا چنان كه گفتيم : تصور هستى و نيستى خالص در جهان ذهن و گذر دادن يكى از آن دو به درون ديگرى ، نه ما فوق حركت است و نه تحت حركت قرار گرفته است ، بلكه عين حركت و گرديدن است . لذا نه تفسير هگل مىتواند موضوع گرديدن را حل و تفسير كند و نه نظريهء پارمنيد . ( 1 )  به اضافهء اين كه ما سؤال ديگرى را هم در اين مورد مىبينيم كه مىگويد :\r\nاگر در خود اشياء ذهنى و عينى خاصيت تفاعل وجود نداشت ، چگونه ممكن بود كه آن اشياء بجان هم افتاده گرديدن را به وجود بياورند ؟ زيرا همهء اشياء در همه حالات و شرايط با يكديگر تفاعل و تكاپو نمىورزند ، دو آجر را روى هم بگذاريد محصول آن دو فقط اضافهء كميت است ، مانند تجسيم 1 و 2 و 3 و 4 كه محصولش 10 خواهد گشت .\r\nاين خاصيت درونى نه تنها نبايستى ضد تحرك و مانع از گرديدن باشد ، بلكه لازم است كه مقتضى تحرك و گرديدن بوده باشد ، اما آن خاصيت عين گرديدن نقطهء بعدى هم نيست . مثلًا دو عنصر اكسيژن و هيدروژن خاصيت تفاعل دارند ، اين خاصيت\r\n","description":"","footnote":" ( 1 ) جاى ترديد نيست كه مفهوم خالص و بحث هستى و نيستى در نظر هگل مانند اجسام طبيعى خارجى نيست ، اگر هم به مقتضاى مكتب ايده آليسم خويش اجسام طبيعى خارجى را هم از جلوه هاى درك و عقل آدمى بداند ، مفهوم خالص و تجريد هستى و نيستى از سنخ اجسام طبيعى عينى هم نيست ، زيرا دو مفهوم مزبور از نظر تجريدى و ذهنى بودن در درجهء دوم يعنى شديدتر از عقلى بودن جهان عينى مىباشد . . ","page_name":" 558 ","page_number":562},
  {"content":"\r\nكه عبارت است از ساختمان آتميك آنها ، نبايستى ضد آب شدن كه گرديدن نقطهء پس از تماس و تفاعل آن دو عنصر است بوده باشد .\r\nهمچنين آن خاصيت عين گرديدن هم نيست ، در نتيجه خاصيت تفاعل نه از پديدهء گرديدن است و نه ضد گرديدن .\r\nبنا بر اين خاصيت مزبور حقيقتى است بىطرف از سكون و گرديدن و هستى و نيستى مجرد .\r\nاين سؤال و سؤالات پيش در فلسفهء هگل بىپاسخ مىماند .\r\nپس گرديدن چيست ؟ آيا هستى و نيستى واقعاً با يكديگر جمع مىشوند و گرديدن را به وجود مىآورند ؟ كدامين ذهن بشرى قدرت تصور چنين تناقض صريح را دارا مىباشد ؟ فلسفهء هگل بيان ساختهء مغز شخصى خويش نيست ، بلكه نوعى از جهان بينى است كه مىخواهد جهان را بشناسد و بشناساند .\r\nاجتماع هستى و نيستى در اين قضيهء : « اجتماع هستى و نيستى امكان ناپذير است » ، فى نفسه در جهان خارج از فعاليت ذهن تحقق ندارد و محمول و نسبت قضيه ( امكان ناپذير است ) همين حقيقت را باز گو مىكند . ( 1 )  اين ذهن هگل و ساير متفكرين است كه موضوع قضيه ( اجتماع هستى و نيستى ) را مىسازد و آن گاه به جهان خارج از فعاليت ذهن توجه مىكند و مىگويد :\r\n","description":"","footnote":" ( 1 ) خود هگل هم در عبارات گذشته گفته است : « و بالنتيجه در مورد بحث ما در اين مقولات هستى و نيستى و گرديدن » نيز بالضروره اگر تصديق كنيم چيزى « هست » در عين حال بايد اذعان آوريم آن چيز « نيست » زيرا هستى الزاماً مقتضى نيستى است ، ولى چگونه يك چيز مىتواند در آن واحد هر دو حال را داشته باشد ؟ پاسخ آن است كه يك چيز هنگامى كه مىگردد يعنى تغيير مىپذيرد ، هم هست و هم نيست پس مقولهء گرديدن تناقض را رفع مىكند ، به سخن تناقض ميان مقولات اول و دوم هميشه در مقوله سوم كه جامع آن دو مقوله است رفع مىشود . » . ","page_name":" 559 ","page_number":563},
  {"content":"\r\nموضوع مزبور تحقق پذير نيست .\r\nاجتماع هستى و نيستى و يا به اصطلاح هگل گذر كردن نيستى بدرون هستى و بالعكس ، يك انعكاس ذهنى از عالم عينى هم نمىباشد ، زيرا در قلمرو عينى اجتماع هستى و نيستى وجود ندارد ، تا ذهن با تماس با آن قلمرو ، عكس بردارى نمايد .\r\nبه نظر مىرسد كه تصور موضوع و حركت كه گرديدن بدون آن دو قابل تصور نيست حساسترين نقطهء آن جهان بينىها است كه مىخواهد گرديدن را توضيح بدهد .\r\nمتشكل ساختن هستى و نيستى غائله موضوع حركت را كه به عنوان نقطهء ثابت كه در گرديدن وجود دارد بر طرف نمىسازد . مثلًا بذر گندم كه در حال حركت به نقطهء بعدى رهسپار است ، نه تنها بذر ساكن است و نه تنها حركت ، بلكه بذر در حال حركت است كه با گرديدنهاى متوالى از نقطه هايى عبور مىكند .\r\nآيا خود آن موضوع غير از حركت و گرديدن است ، زيرا بذر تا به كلى معدوم نشده است ، ذات خود را در گذرگاه حركت و گرديدنها با تغييرات شكلى ، نه ذاتى حفظ مىكند ؟ بدين جهت گفته شده است كه بيان هگل در زير بناى جهان بينى با روش سه پايه‌اى تا حدود زيادى ابهام انگيز بوده و شايد از بيان يك ذوق فلسفى شخصى تجاوز نكند .\r\nمىتوان گفت : گرديدن يك تفسير ديگرى دارد كه گروهى از فلاسفه و متفكرين و مخصوصاً فلاسفه ى اسلامى پيش نهاد مىكنند و آن اين است كه جهان هستى مانند فوتونهاى نور در حال جريان است ، نه حقيقت ثابتى در مقابل حركت وجود دارد كه با فرض سكون و ثباتش اصل حركت را مختل بسازد ، و نه گرديدن از هستى و نيستى تركب پيدا مىكند ، چنان كه روشنايى محصول ريزش و جريان فوتونها يك پديدهء مركب از ذرات فوتون و تاريكىها نيست ، همچنين تمام حقايق جهان هستى در حال ريزش و استمرار دائمى از طرف آفرينندهء مطلق است و تمام نمودها و موضوعات كه خود را ساكن و مستمر نشان مىدهند ، در حقيقت مربوط به خاصيت حواس و ذهن ما است .\r\n","description":"","footnote":"","page_name":" 560 ","page_number":564},
  {"content":"\r\n\r\n16 - جلال الدين چه مىگويد ؟\r\nاز مطالب گذشته به اين نتيجه مىرسيم كه ابيات ذيل را كه مولوى پيش از هگل در بارهء در برداشتن هر حقيقت ضد خود را گفته است ، مورد تامل بايد قرار بگيرد :\r\n\r\nاين عجب كاين رنگ از بىرنگ خاست\r\nرنگ با بىرنگ چون در جنگ خاست\r\nاصل روغن ز آب افزون مىشود\r\nعاقبت با آب ضد چون مىشود\r\nچون كه روغن را ز آب اسرشته اند\r\nآب با روغن چرا ضد گشته اند\r\nكه ز ضدّها ضدّها آيد پديد\r\nدر سويدا روشنايى آفريد\r\nدر عدم ، هست اى برادر چون بود\r\nضد اندر ضد خود مكنون بود\r\n\r\nتوضيح - بيت شماره 2 به صورت استفهام انكارى نيست ، بلكه استفهام تقريرى است ، مانند اين كه در روز مىگوييم : مگر حالا روز نيست ؟ زيرا پس از بيت فوق مولوى چنين مىگويد :\r\n\r\nيخرج الحى من الميت بدان\r\nكه عدم آمد اميد عابدان\r\n\r\nخداوند زنده را از مرده بيرون مىآورد ، نيستى است كه اميد پرستش كنندگان است . مقصود از نيستى در مصرع دوم به معناى مفهوم انتزاعى ذهنى نيست ، بلكه منظور جهان ما فوق طبيعت است ، چنان كه در ابيات ديگر مىگويد :\r\n\r\nاى خدا جان را تو بنما آن مقام\r\nكه در او بىحرف مىرويد كلام\r\nتا كه سازد جان پاك از سر قدم\r\nسوى عرصهء دور پهناى عدم\r\nعرصه‌اى بس با گشاد و با فضا\r\nكاين خيال و هست زو يابد نوا\r\nضدّ اندر ضدّ پنهان مندرج\r\nآتش اندر آب سوزان مندمج\r\n\r\n","description":"","footnote":"","page_name":" 561 ","page_number":565},
  {"content":"\r\n\r\nاگر چه مىتوان گفت : مقصود جلال الدين در ابيات بالا غير از روش فلسفى هگل است ، ولى مىتوان ابيات مولوى را به طورى تفسير كرد كه يك معناى عالى و معقول را داشته باشد :\r\nهستى با تمام اجزاء و پديده هايش در زمينهء نيستى و خلاء به جريان افتاده است ، مانند فوتونهاى نور در فضاى تاريك ، شماره 1 از ابيات فوق ، صريح در همين معنا است ، اگر چه مصرع اول با مثالى كه در مصرع دوم ( در سويدا روشنايى آفريد ) سازگار نيست ، زيرا روشنايى معلول تاريكى نيست ، در صورتى كه مصرع اول ضد را معلول و مستند به ضد خود معرفى مىكند .\r\nبه هر حال براى مكاتبى كه در جهان بينى و جهان سازى روش رئاليسم دارند زير بناى سه پايه‌اى هگل كه تلفيقى از تجريد ذهنى خالص و جهان ساخته شدهء عقلانى مىباشد ، نمىتواند مورد اتكاء و استناد قرار بگيرد ، به همين جهت است كه لازم بود كارل ماركس و انگلس و مائوتسه تونگ از روش تلفيقى هگل ميان تجريد ذهنى ( هستى و نيستى مجرد ) و عينى ( گرديدن ) بر كنار شده و بملاحظهء روش سه پايه در جهان عينى بپردازند . اين كار را هم صورت داده و روش سه پايه را در واقعيات عينى مطرح كردند . يك مسئلهء مهم در باره ناشى شدن گرديدن از ضد درونى وجود دارد كه به قرار ذيل است :\r\n17 - آيا ضد درونى اشياء هم ضدى براى خود دارد ؟\r\nاز مجموع ملاحظات گذشته و مباحث آينده در اين حقيقت ترديدى نمىماند كه خواص درونى اشياء سر نوشت اساسى گرديدن موجود را تعيين مىكند و اين حقيقت روشنى است كه در قرآن مجيد هم بعضى از آيات آن را متذكر شده است ، از آن جمله :\r\n« وَفِي اَلأَرْضِ قِطَعٌ مُتَجاوِراتٌ وَجَنَّاتٌ مِنْ أَعْنابٍ وَزَرْعٌ وَنَخِيلٌ صِنْوانٌ\r\n","description":"","footnote":"","page_name":" 562 ","page_number":566},
  {"content":"\r\nوَغَيْرُ صِنْوانٍ يُسْقى بِماءٍ واحِدٍ وَنُفَضِّلُ بَعْضَها عَلى بَعْضٍ فِي اَلأُكُلِ إِنَّ فِي ذلِكَ لَآياتٍ لِقَوْمٍ يَعْقِلُونَ 13 : 4 . » ( 1 )  ( در كرهء زمين قطعات و موجودات هستند كه پهلوى يكديگر و مجاور هم قرار گرفته‌اند . [ ولى با يكديگر ، اختلاف دارند 
  ] ، باغهايى از انگورها و ساير روييدنىها و درختان نخل وجود دارد ، بعضى اين نخلها از يك اصل و ريشه ، بعضى ديگر از اصول و ريشه هاى مختلفى هستند ، همه اين موجودات گوناگون از يك آب كه نوع معينى از مايع است سيراب مىشوند بعضى از محصولات زمين را از نظر مطبوع بودن در خوردن به بعضى ديگر ترجيح مىدهيم . در اين جريان شگفت انگيز آياتى براى مردم عاقل و خردمند وجود دارد ) .\r\nچنان كه گفتيم : موضوع تاثير اساسى خاصيت درونى در گرديدن قابل ترديد نيست ، ولى اين مسئله هم بايد مورد توجه قرار بگيرد كه آيا ضد درونى اشياء هم كه يكى از حقايق موجود در جهان طبيعت است ، ضدى در درون دارد كه موجب گرديدن آن است ؟ ممكن است اين سؤال براى كسانى كه معارف خود را در چار چوبهء نمودهاى طبيعت تصفيه مىكنند ، يك سؤال متافيزيكى تلقى شود و بگويند : ما ديگر كارى با آن نداريم كه ضد درونى براى يك ضد ( يا خاصيت ) كه در درون يك موجود وجود دارد ، چيست ؟ يا اصلا چنين چيزى وجود دارد يا نه ؟ بعقيدهء ما اين يك سؤال متافيزيكى نيست ، بلكه ناشى از كليت قانونى است كه زير بنايش علم است . لذا بايد اين سؤال مطرح شود و پاسخ قانع كننده‌اى بر آن داده شود . در موقع تحليل نهايى هر خاصيت در يك موجود فيزيكى ( در غير مورد خود حيات و روان نه ميدان بروز آنها كه مادى است ) سر و كار ما با كوچكترين ذرات طبيعت\r\n","description":"","footnote":" ( 1 ) سوره الرعد ، آيهء 4 . . ","page_name":" 563 ","page_number":567},
  {"content":"\r\n\r\nاز قبيل الكترونها و پروتونها و مزونها خواهد بود ، اختلاف خواص را اگر مربوط به عدد و مدارها و حركت آن ذرات بدانيم ، آيا سؤال فوق بر طرف خواهد گشت يا بار ديگر همان سؤال بدان جهت كه با هر گونه موجود در پهنهء هستى سر و كار دارد مطرح خواهد شد ؟ آيا با فرض آنتى ماتر ( ضد ماده ) كه اخيرا به وسيلهء فيزيك دانان دو بلوك شرق و غرب پيش نهاد شده است ، مىتوانيم به پاسخ اين سؤال برسيم و بگوييم : بلى حتى ضد درونى اشياء كه ناشى از خواص درونى آنها است كه بنوبت خود مولود شماره و مدار و حركت ذرات آتميك است ضدى به عنوان آنتى ماتر دارد ؟ نكند اين آنتى ماتر واقعاً مانند همان نيستى ، يك امر انتزاعى ذهنى باشد كه درون يك هستى انتزاعى يا عينى گذر نموده واقعيتى مركب از عينى و ذهنى را به وجود مىآورد ، چنان كه در زير بناى فلسفهء هگل ديديم و نتوانستيم آن را بپذيريم و بگوييم آرى ، گرديدن واقعيتها مستند به گذر كردن هستى مجرد به درون نيستى مجرد و بالعكس مىباشد .\r\n18 - مسئلهء دوم - آيا قلمرو جانداران مخصوصاً انسانها هم در پديدهء گرديدن مانند ساير موجوداتند ؟\r\nبررسى گرديدن و عامل اساسى و غير اساسى آن در بارهء جانداران مخصوصاً نوع انسانى در دو مرحله انجام مىگيرد :\r\nمرحلهء اول - بررسى موجوديت طبيعى جاندار اعم از انسان و ساير حيوانات . در اين مرحله تفاوتى با جريانات طبيعى ماده و خواص آن ديده نمىشود ، نطفه ، و اصول معينى موجب مىشود كه موجودات جاندار قدم بعرصهء هستى مىگذارند و مسلم است كه در اين گرديدن هم عوامل درونى كه به اصطلاح ضد موجوديت فعلى يك نطفه و يا اصل است و هم عوامل برونى مانند رحم مادر يا حرارت و هوا و ساير عوامل مربوط مؤثر و دخالت مىورزند ، بدين جهت است كه نظريات سه گروه الف و ب و ج در اين\r\n","description":"","footnote":"","page_name":" 564 ","page_number":568},
  {"content":"\r\nمرحله قابل بررسى مىباشد .\r\nمرحلهء دوم - بروز حيات پس از گرديدن و سپرى كردن مرحلهء طبيعى مىباشد . اين مرحله به دو قلمرو عمده تقسيم مىشود :\r\nقلمرو اول - عالم حيوانات بدان جهت كه داراى حياتاند .\r\nقلمرو دوم - دنياى انسانها از آن جهت كه به اضافهء داشتن حيات و مشترك بودن در خواص آن از قبيل مبارزه براى بقاء و چشيدن لذت و درك الم ، داراى تعقل و هوش و سازندگى و عمل به قرار داد و داشتن ايده ئولوژى و جستجوى پيش رفت و پديده هاى گوناگون روانى است كه در عالم حيوانات ديده نمىشود .\r\nدر قلمرو حيوانات پس از بروز حيات ، به اصطلاح فلسفى كيفيتى بروز كرده است كه ناشى از تفاعل كميتها بوده است . ( 1 )  اين كيفيت جديد مانند سر گذشت مرحلهء اول كه طبيعى خالص بوده است ، نمىباشد ، در آن مرحله موجود در مقابل عوامل و جريانات طبيعى بدون داشتن خود تسليم قوانين بوده و هر لحظه تماسى با عوامل داشته است و گرديدن مخصوصى . در اين مرحله حيات بروز كرده است و حقيقتى به نام خود ( 2 )  در جاندار نمودار شده است كه او را به تحصيل موقعيت در عرصهء هستى وادار مىسازد . مىخواهد پديده هاى لذت بار را به دست بياورد و پديده هاى دردناك را از خود دور نمايد . در عين حال نيمى از موجوديتش تابع و تسليم محض به قوانين طبيعت مىباشد و به عبارت جامع تر ، پس از آن كه حيات در يك موجود بروز كرد ، بقاى آن را دو عنصر اساسى تشكيل مىدهد :\r\nساخته شدن از طرف عوامل برونى و درونى بيرون از ارادهء جاندار ، سازندگى از درون و متن خود حيات .\r\n","description":"","footnote":" ( 1 ) ما در مباحث آينده ، بررسى مشروحى در بارهء تبدل كميت به كيفيت خواهيم داشت . .  ( 2 ) البته اين خود در حيوانات به وجود مىآيد ، يا بروز مىكند تا آن جا كه ما مشاهده كنندگان مىدانيم در مورد آگاهى خود حيوان نيست . . ","page_name":" 565 ","page_number":569},
  {"content":"\r\nاين دو عنصر نه تنها با يكديگر تضادى ندارند ، بلكه دو نيرو هستند كه يكديگر را تقويت و ارگانيسم حيات را از نابودى نجات مىدهند . ضد درونى كه در پديدهء حيات مىتوان تصور كرد ، در دو مورد است :\r\nمورد اول - ضدى كه در درون موجوديت فعلى جاندار است كه موجب نفى فعليت آن مىگردد و پديدهء حيات را به لحظات بعدى مىراند .\r\nمورد دوم - خواستهء حيات كه اساسا بقاء و تثبيت موقعيت است با عوامل مزاحم درونى و برونى .\r\nولى محصول اين تضاد ، گرديدن مغاير با خود حيات نيست ، بدين معنى كه اين تضاد ، حيات را منفى نمىسازد ، يا حيات را با عوامل مزاحم و متضاد ادغام نمىكند . نوع انسان نظر به مرحلهء اول حيات ، در تمام مسائل فوق با ساير حيوانات شريك است ولى انسان پس از به دست آوردن حيات ، راه خود را از ساير حيوانات جدا كرده فعاليتهاى دقيقتر و سازندگى عقلانى و طبيعى با اهميتترى را آغاز مىكند .\r\nاين راه را كه انسان شروع مىكند ، در اين بررسىها مرحلهء دوم ناميده‌ايم . انسان داراى موجوديت بسيار پيچيده تر و دقيقتر و به اضافهء داشتن حيات داراى روان است كه علوم معينى را به خود اختصاص داده است ، از قبيل روان شناسى ، روان پزشكى ، روان كاوى و . . . اگر ما بتوانيم در بارهء تمام حيوانات خشكى و دريايى كرهء زمين شناسايىها لازم و كافى به دست بياوريم ، اگر به موجود انسانى برسيم و بخواهيم آن را بشناسيم ، اندوخته هاى ما در بارهء حيوانات بيش از يك مشت شناسايىهاى خام و ابتدايى و سطحى در بارهء انسان چيز ديگرى نخواهد بود .\r\nبنا بر اين شايسته است كه از نظر علمى بگوييم : موجوديت جسمانى و روانى و فردى و اجتماعى و ساخته شدن و سازندگى انسان و بهره بردارى او از طبيعت گرديدنهايى است كه گويى با اصول و قوانين گرديدنهاى حيوانات حتى شباهت قابل مقايسهء موجودى هم ندارد .\r\n","description":"","footnote":"","page_name":" 566 ","page_number":570},
  {"content":"\r\n\r\nبراى بررسىهاى اجمالى گرديدن در نوع انسانى ، مجبوريم انسان را در دو مرحلهء عمده مطرح نماييم :\r\nمرحلهء فردى .\r\nمرحلهء اجتماعى خالص .\r\n19 - يك - مرحلهء فردى\r\nجلال الدين مىگويد :\r\n\r\nمهر و هيبت هست ضد يكدگر\r\nاين دو ضد را ديد جمع اندر جگر ( 1 ) \r\nنفس ما يكسان به ضدها متصف\r\nخاك هم يكسان روانشان مختلف ( 2 ) \r\n\r\nتوضيح : بيت دوم بيان روشنى در جريان كلى تضاد است . در مصرع اول جلال الدين جريان تضاد را در درون انسانها باز گو كرده و مىگويد : نفس داراى اضداد است ، در مصرع دوم مىگويد :\r\nاضدادى كه در روان يك فرد از انسان وجود دارد ، او را به گرديدن وادار نموده در اين اتحاد و گرديدن كار فرد به پايان نمىرسد ، بلكه همان روان فرد در مقابل روانهاى ديگر رابطهء اختلاف و تضاد پيدا مىكند و به جريان مىافتد ، گرديدنهاى محصول روانها در هماهنگى در محبتها و ايده ئولوژىها كاملًا روشن است .\r\nاين در مواردى است كه رابطهء تضاد ميان روانها در مسير مثبت قرار بگيرد نه در مسير منفى ، و الا يعنى اگر تضادهاى آدميان در مسير منفى به جريان بيفتد كه متأسفانه اكثريت تاريخ را هم تشكيل مىدهد ، رابطهء مزبور به نابود ساختن ضعيف و ناتوان منجر مىشود ، سياه و سفيد و دانا و نادان و ثروتمند و فقير . . . مطرح مىشود بلكه بد بختانه حتى جهان بينى و جهان يا بى شان هم تضاد كشنده پيدا مىكند براى\r\n","description":"","footnote":" ( 1 ) دفتر سوم ص 30 بيت 55 . .  ( 2 ) دفتر سوم ص 214 بيت 19 . . ","page_name":" 567 ","page_number":571},
  {"content":"\r\nتوضيح تضاد در مرحله فردى مىگوييم : انسان موجودى است داراى جسم مادى با اصول و پديده هايش و داراى روان مختلف با ماده طبيعى خارج با اصول و پديده هايش .\r\nتضادهايى را كه در اين مرحله مىتوان در انسان مطرح كرد بدين قرار است :\r\nالف - تضادها يا خواص درونى موجوديت مادى انسان .\r\nدر اين مورد مطلب تازه‌اى نداريم و همان مسائل كه در بارهء تضاد در موجودات طبيعت و گرديدنهاى محصول آن تضادها است در اين مورد قابل تطبيق مىباشد .\r\nب - تضادهاى مربوط به سازمان روانى - سه قسم عمده از تضادهاى درونى انسانى را مىتوانيم متذكر شويم :\r\nقسم اول - تضادهاى رو بناى حيات فردى ، اين تضادها ناشى از بر خورد خواسته ها و به طور كلى ناشى از بر خورد من ايده آل با موانع درونى و برونى است . مثلًا او من خود را چنين تفسير كرده است كه تمام كارهايش خردمندانه شود ، ولى شدت احساسات و عواطف و تلون زود گذر او مانع از به دست آوردن روش خردمندانه است .\r\nدر يك مثال ساده از كارن هورناى اين تضاد را مىبينيم : « بر خلاف حيوانات انسان ناچار است دائما زحمت انتخاب كردن و تصميم گرفتن به خود بدهد ، و همين امر موجب مىشود كه در او تضادهايى ايجاد گردد ، مثلًا انسان اغلب مجبور مىشود بين تمايلات متضاد يكى را انتخاب كند ، فرضا شما ميل داريد تنها باشيد و هم در مصاحبت يك دوست صميمى .\r\nهم مىخواهيد علم طب بياموزيد و هم در عين حال موسيقى ياد بگيريد . گاهى ممكن است تضاد از بر خورد تمايلات شخص با وظايفش ايجاد گردد : شما ميل داريد در فلان ساعت با محبوب و معشوق خود باشيد ، ولى مىبينيد : شخصى دچار مصيبتى است و بكمك شما احتياج دارد ، در اين جا وظيفهء انسانى شما حكم مىكند كه از\r\n","description":"","footnote":"","page_name":" 568 ","page_number":572},
  {"content":"\r\nديدن محبوب خود صرف نظر نماييد و به كمك شخص درمانده بشتابيد . در اين صورت طبيعيست كه از بر خورد اين ميل و وظيفه تضاد در شما ايجاد مىگردد . خلاصه كمتر كسى است كه روزانه چندين بار در معرض اين گونه تضادها واقع نگردد . نوع و وسعت و شدت اين تضادها بستگى دارد به محيطى كه در آن زندگى مىكنيم .\r\nاگر تمدنى قوام گرفته و به سنن خود پايبند باشد ، شخص كمتر مواجه با مسائل متضاد مىگردد ، زيرا هر آن خود را در برابر مسائل تازه‌اى نمىبيند تا مجبور به انتخاب گردد .\r\nالبته در چنين جماعاتى باز هم تضادهايى وجود دارد منتهى كم ، اما اگر تمدن و فرهنگى در مرحلهء تحول سريع باشد و ارزشهاى متضاد و طرق مختلف زندگى دايما در برابر يكديگر قرار گيرند ، امكان بروز تضاد در افراد آن جامعه فوق العاده زياد خواهد شد .\r\nدر هر صورت بروز مقدارى تضاد روحى در اشخاص اجتناب ناپذير مىباشد ، كه البته نامطلوب است ، ولى نه به شدت تضادهاى عصبى . » ( 1 )  اين گونه تضادها و تزاحمها را به طور مطلق نبايد محكوم كرد ، چنان كه هورناى گمان مىكند ، بلكه تنها افراد معمولى يك جامعه است كه در برابر آنها ناراحتى و احساس شكست و بالاخره فرسودگى روانى احساس مىكنند ، در صورتى كه براى گروه ديگر همين تضادها و تزاحمها جنبهء آموزندگى داشته و مىتواند قضايا را از جوانب گوناگون تحت مطالعه قرار داده ، با تحصيل مقاومت در شخصيت ، پاى به ما فوق آنها بگذارد .\r\nقسم دوم - تضادهاى عصبى است كه افراد فراوانى در تمام اجتماعات ديروز و امروز و عقب مانده و پيش رفته دارا مىباشند .\r\n","description":"","footnote":" ( 1 ) تضادهاى درونى ما ، كارن هورناى ، ترجمهء آقاى م . ج . مصفا ، ص 17 و 18 . . ","page_name":" 569 ","page_number":573},
  {"content":"\r\nاين قسم را هم هورناى با عبارت بسيار ساده توضيح داده است و ما آن را هم نقل مىكنيم :\r\n« بطريق ديگرى هم در بسيارى از اشخاص تضادهايى به وجود مىآيد كه نه تنها نامطلوب بلكه بليه ايست ، در دو مصيبت فوق العاده آزار دهنده كه سراسر زندگى شخص را تباه مىسازد .\r\nتضادهاى دستهء اخير را محيط تربيتى كودك در او ايجاد مىكند . . . حالا ببينيم تفاوت اين دو نوع تضاد در چيست ؟ تفاوت ابتدا در شدت و ضعف آنهاست ، ولى بعد اختلاف در شدت و ضعف اثرات و عواقب ديگرى ببار مىآورد . در ابتدا مىبينيم كه تنها تفاوت تضاد عصبى با معمولى اين است كه اولى بسيار شديدتر از دومى است ولى بعدا همين شدت شخص را چنان ضعيف و درمانده مىسازد كه به صورت انسانى بىچاره و عاجز در مىآيد و كم كم نيروهاى حياتى و سازنده و فعال وجود او سست و بىرمق مىگردد .\r\nقدرت مبارزه با تضادهايى كه در او به وجود آمده از او سلب مىشود و چون نمىتواند آنها را از بين ببرد ، مىكوشد تا به يك طريقى با آنها مماشات و مدارا كند .\r\nطرقى كه براى مدارا و دفع شر اتخاذ مىنمايد ، بنوبهء خود بر شدت تضادهاى او مىافزايند و حل واقعى آنها را دشوارتر مىسازند . » ( 1 )  در تعيين منشأ تضادهاى عصبى ميان روان پزشكان اختلاف نظر وجود دارد و اين مسئله قطعى نيست كه تضادهاى عصبى تنها مستند به دوران كودكى باشد .\r\nمخصوصاً با در نظر گرفتن اين حقيقت كه تقريباً يك قرن است كه در سيستمهاى خانوادگى كشورهاى به اصطلاح پيش رفته فشار زيادى به كودكان وارد نمىگردد ، آزادى خيلى فراوانى در تربيت كودك امروز به كار مىرود ، اگر هم عقده ها و تضادهايى در دوران\r\n","description":"","footnote":" ( 1 ) تضادهاى درونى ما - ص 19 . . ","page_name":" 570 ","page_number":574},
  {"content":"\r\nكودكى امروز در كشورهاى متمدن به وجود مىآيد سطحى بوده ، با آزادى مطلقى كه پس از دوران كودكى پيرامون آنها را فرا مىگيرد . نبايد تضادهاى كودكى ريشه دار و اساسى شوند .\r\nمخصوصاً خانواده هايى كه توانايى تهيهء هر گونه وسايل زندگى براى كودك دارند و خود نيز به هيچ اصل و قانون مقيد نيستند و با تمام آزادى كودك را بزرگ مىكنند با اين حال همان كودكان نيز بعدها از تضادهاى عصبى رنج مىبرند .\r\nشايد كودكان و به طور كلى هر فردى كه هواى آزادى مطلق بر سرش بزند و با اين حال خود آگاهى را از دست ندهد ، همين آزادى مطلق كافى است كه او را به تضادهاى عصبى گرفتار كند .\r\nقسم سوم - تضاد درونى اساسى كه با قطع نظر از عوامل و انگيزه هاى خارجى در انسانها وجود دارد .\r\nاين قسم از تضادها در ميان فلاسفه و روان شناسان و روان كاوان و روان پزشكان به دو نوع تفسير شده است :\r\nتفسير يكم - از فرويد است ، هورناى اين تفسير را چنين بيان مىكند : « اعتقاد به وجود يك تضاد اساسى و هسته‌اى در شخصيت انسان از قديم الايام وجود داشته و نقش مهمى در مذاهب و فلسفه هاى گوناگون بازى مىكرده و مىكند نيروى روشنى و تيرگى ، خدا و شيطان ، خير و شر ، آهورا مزدا و اهريمن ، همهء اينها كه در كتب مذهبى آمده دليل اعتقاد به وجود يك تضاد اساسى در روح انسان است . در روان شناسى علمى ، فرويد اولين كسى است كه راجع به اين موضوع نيز بررسىهاى دقيقى نموده است .\r\nنظرش در ابتدا اين بود كه تضاد اساسى از بر خورد تمايلات غريزى انسان كه احتياج شديد به ارضاء شدن دارند ، با محدوديتها و منهيات محيط خانواده و جامعه به وجود مىآيد .\r\n","description":"","footnote":"","page_name":" 571 ","page_number":575},
  {"content":"\r\nرفته رفته اين منهيات و ممنوعاتى كه خانواده و جامعه به افرادش تحميل مىكند ، از همان كودكى بر اثر تكرار در روح شخص راسخ و پايدار مىگردد و جزئى از وجود او مىشود يعنى در حقيقت شخص يك آمر حاكم و منع كننده‌اى را كه قبلا محيطش بر او تحميل نموده ، در داخل روح خود به وجود مىآورد و مىنشاند ( 1 )  و از آن پس تمايلات غريزى شخص كه قبلا با منهيات و ممنوعات اجتماعى در كشمكش و جدال بوده با همين قسمت سختگير و محدود كنندهء وجود خود او به كشمكش و جدال برمى خيزد ، آن قسمت آمر و منع كننده‌اى را كه نخست در خارج وجود داشته و بمرور شخص آن را به داخل روح خود منتقل كرده و نشانده ، فرويد سوپراگو يا خود برتر مىنامد . » ( 2 )  با توجه به مطلبى كه در پاورقى اشاره كرديم اساسى نبودن اين تفسير آشكار مىشود . به قول هورناى اين تضاد قابل بر طرف شدن بوده و نمىتواند به عنوان اساسىترين تضاد درونى ما معرفى شود .\r\n","description":"","footnote":" ( 1 ) تحقيق فوق كه فرويد مبتكر آن است ، بعدها به وسيلهء روان كاوان و روان شناسان ديگر بىاساس معرفى شده است . . خود هورناى هم پس از بيان تحقيق فوق مىگويد : « ولى به هيچ وجه معتقد نيستم كه تضاد اساسى ناشى از اين تصادم و بر خورد است . . . ولى اين يك تضاد فرعى است كه خودش به طور ضمنى با ايجاد و رشد » ساختمان كلى عصبيت به وجود مىآيد . . . » مهمترين اعتراضى كه به نظر ما به تحقيق فرويد وارد است اين است كه با نظر به جريان طبيعى غرايز و مطالبهء نامحدود ارضاء بدون قيد و شرط نمىتواند با امر و نهىهاى خانوادگى و اجتماع مبدل به « سوپر اگو » ( من برتر ) شود و مىبايست فرويد اين حقيقت را بپذيرد كه در منطق او اگر مثلًا مقدارى از آب را چند بار با وسايلى مانند بيل به جريانها و توقفهاى معينى وادار كنيم ، رفته رفته خود . توانايى ميرآب شدن را پيدا مىكند و حركت مىكند و متوقف مىشود .  ( 2 ) تضادهاى درونى ما ، ص 7 . . ","page_name":" 572 ","page_number":576},
  {"content":"\r\nمثالهايى را كه در اول جملات هورناى ملاحظه مىكنيم ، به طور كلى صحيح نيست ، يعنى نه آن مثال به طور صد در صد قابل تطبيق به ادعاى فرويد است و نه در مذاهب و مكتبهايى كه متضادهاى فوق را در متن خود قرار داده همواره در برابر هم قرار گرفته‌اند .\r\nمثلًا در دين اسلام به هيچ وجه شيطان در برابر خدا به عنوان يك ضد مطرح نيست ، بلكه شيطان موجوديست كه با خدا مخالفت نموده و از جريان طبيعى زمان خارج گشته و مىتواند انسان را اغوا كند ، در مقابل اغواهاى شيطان عقل و وجدان مطرح مىشود كه نشان دهندهء دستورات خداوندى هستند ، شيطان در برون ذات مانند نفس در درون ذات انسانى تلقى شده است ، نه اين كه در دلهاى مسلمانان يا مسيحيان خدا در برابر شيطان قرار گرفته است ، همچنين است آهورا مزدا و اهريمن در دين زرتشت اما دو نيروى روشنى و تيرگى در مسلك مانى آن چنان كه كتب ملل و نحل معروف ثبت كرده‌اند به عنوان دو متضاد در برابر هم قرار گرفته‌اند .\r\nتفسير دوم - كه با اهميتترين تضاد درونى انسان را توضيح مىدهد ، اين است كه اصولا در روان انسانى حتى با قطع نظر از پيوستگى فرد به اجتماع كشمكش متضادى ديده مىشود ، مانند تمايل به برون گرايى در مقابل علاقه به درون گرايى و . . . اين تفسير را يونگ اعتقاد مىكند .\r\nهورناى مىگويد :\r\n« يونگ هم اهميت قابل ملاحظه‌اى براى تمايلات متضادى كه در روح انسان در جدال و كشمكشاند قائل شده ، وى به عنوان يك قاعدهء كلى معتقد است به اين كه در مقابل هر تمايل ، احساس ، عاطفه و حالتى ، ضد آن نيز در انسان وجود دارد . مثلًا مىگفت : در مقابل تمايلات برون گرايى ظاهر و مشهود ، درون گرايى شديد و مخفى وجود دارد .\r\n","description":"","footnote":"","page_name":" 573 ","page_number":577},
  {"content":"\r\nيا در مقابل برترى استدلال و منطق ظاهرى ، برترى احساسات باطنى و پنهانى وجود دارد . بنا بر اين يونگ معتقد است كه عناصر مخالف و متضاد هميشه در افراد وجود دارد ، منتهى نبايد آنها را با يكديگر متضاد و متغاير دانست ، بلكه اين پديده ها و حالات متضاد در حقيقت مكمل يكديگرند و هدفشان ايجاد توازن و يك پارچگى روح انسان است و به نظر يونگ : شخص عصبى كسى است كه يكى از اين حالات ، احساسات و عواطف متضاد منحصرا و به طور يك جانبه در او رشد كرده باشد و در آن صورت توازن روحى او بر هم مىخورد و در او حالات عصبى ايجاد مىگردد . يونگ نام فرضيه ها و نظريات خود را در اين مورد قانون مكملها ناميده است . » ( 1 )  آن چه مربوط به مباحث ما در بارهء تضاد است ، اين تفسير است كه يونگ به بهترين وجه مطرح كرده است .\r\nاين گونه اضداد در درون انسانى وجود دارد ، مانند خوددارى و اقدام در مقابل انگيزه هاى خارجى ، عينك وسيله و هدف در بارهء اشياء مورد تمايل ، هوى و ضد هوى ، ماده گرايى و معنا گرايى ، انديشه كه عبارت است از تحرك ذهن و استخدام معلومات براى به دست آوردن مجهولات و توقف و تحير .\r\nدريافت حيات و طعم آن در مقابل احساس و ركود و مرگ و . . . اما رابطه ميان اين اضداد مانند رابطه ميان اضداد عينى كه در مباحث پيشين ملاحظه كرديم نيست ، لذا گرديدنهاى روانى را با گرديدنهاى عينى در مجراى قانون تضاد نمىتوان صد در صد مورد مقايسه قرار داد .\r\nبه طور كلى نه تنها تضادهاى عينى با تضادهاى روانى قابل مقايسه نيست ، بلكه مىتوان گفت : به استثناى بعضى از اصول كه در همهء تضادها وجود دارد ، هر دو ضدى چه در دوران انسانها و چه در جهان عينى دارى مشخصات و خصوصيات جداگانه‌اى است\r\n","description":"","footnote":" ( 1 ) تضادهاى درونى ما ، ص 28 . . ","page_name":" 574 ","page_number":578},
  {"content":"\r\n\r\nبراى توضيح اين مطلب مجبوريم مسئلهء ذيل را به طور اختصار مطرح كنيم :\r\n20 - تفاوت تضادها با يكديگر\r\nدو حقيقت كه به عنوان دو ضد در مقابل يكديگر بر نهاده مىشوند ، ممكن است داراى تمايزهايى بوده باشند ، اين تمايز مربوط به تعينها و تفاعل و گرديدن و سنتزى است كه در تمام متضادها وجود دارد .\r\n1 - تعينها يا به عبارت مانوستر خاصيتها كه در درون اشياء وجود دارند ، از لحاظ سرعت تحول و كندى آن ، از نظر اختلاف نيروهايى كه دارند و همچنين به جهت اختلاف نقاط مسير حركت رو به گرديدن هم از نظر كميت و هم از نظر كيفيت و . . . مختلف مىباشند .\r\nمثلًا تعين و خاصيت جوجه‌اى كه در درون تخم مرغ وجود دارد ، غير از تعين و خاصيت نبوغ است كه در يك دهاتى دور از اجتماعات متمدن وجود دارد ، گرديدن و محصول جوجه از تخم مرغ ، بيش از چند صباحى با زمان به وجود آمدن تخم مرغ فاصله‌اى ندارد ، در صورتى كه نبوغ موجود در مغز يك روستايى ممكن است به صدها عوامل فردى و اجتماعى نيازمند بوده و ده ها سال طول بكشد تا به گرديدن و بروز نبوغ منجر گردد .\r\n2 - تفاعل و تكاپوها نيز در اضداد متفاوت است ، براى تحول مقدارى از مواد به كرم خاكى ، در مقابل تفاعل و تكاپوى مواد و پديده هاى انسانى براى به وجود آوردن يك رهبر فكرى يا سياسى يا روحانى به هيچ وجه قابل مقايسه نيست ، نه از نظر كميت و نه از نظر كيفيت ، مخصوصاً از اين لحاظ كه در مسير يك مشت مواد طبيعى و خود طبيعى رو به مقصد يك رهبر عالى ، گرديدنهاى مركب از عوامل جبرى ، طبيعى ، انسانى ، انتخاب راه در سر دو يا چند راه است كه اختيار شخصيت اساسىترين نقش را در آنها به عهده دارد .\r\n3 - همچنين سنتزهايى كه محصول تفاعل و تكاپوها است ، ممكن است مانند\r\n","description":"","footnote":"","page_name":" 575 ","page_number":579},
  {"content":"\r\n\r\nيك عدد ميوه از درخت سر بر آورد و تسليم قوانين طبيعى بوده و نتواند كوچكترين تاثيرى در علل به وجود آورندهء خود داشته باشد و ممكن است انسان قهرمانى باشد كه هم خود را بسازد و هم بر گردد اجتماع و محيطى را كه به وجود آورندهء خود او است دگرگون نمايد . نوابغ قهرمان كه سازندگان تاريخ بوده‌اند كارى جز اين نداشته‌اند .\r\nچنين مىنمايد كه ما نمىتوانيم قوانين انتزاع شده از دو قلمرو انسان و جهان را آن چنان كه در ذهن خود منعكس ساخته‌ايم ، در همان تجرد بدون كوچكترين اختلاف با وضع انعكاس ذهنىاش ، به انسان و جهان تطبيق نماييم .\r\nدر جهانى كه حتى يك انسان نمىتواند 4 2 2 را دو بار در ذهن خود كاملًا مشابه يكديگر به وجود بياورد و يك خواننده نمىتواند دو بار يك شعر را با يك آهنگ و با تمام خصوصيات مساوى بخواند و نتواند دو بار به يك رودخانه وارد شود ، در چنين جهانى كه حتى منعكس ساختن قوانين در ذهن ، دو بار به طور كاملًا مساوى امكان پذير نيست ، چگونه مىتواند انطباق قوانين انتزاع شده را در موارد و اجزاء طبيعت و انسان به طور يكنواخت عملى نمايد ؟\r\n21 - دو - مرحلهء اجتماعى خالص\r\nبراى توضيح تضادها در مرحلهء اجتماعى خالص ، مجبوريم پديدهء اجتماع را به عناصر اوليهء آن تحليل نماييم ، براى اين كه اجتماع به وجود بيايد ، تحقق سه عنصر ذيل ضرورى است :\r\n1 - افراد - اين عنصر اساسىترين واحد است كه براى به وجود آمدن يك اجتماع لزوم قطعى دارد . ما مىتوانيم لزوم اين عنصر را مانند لزوم اجزاء براى به وجود آمدن كل مجموع تلقى كنيم ، روشنايى اين عنصر به حدى است كه ما را از توضيح بيشتر در بارهء آن بىنياز مىسازد .\r\n2 - برقرار شدن ارتباط ميان افراد اعم از ارتباطات طبيعى خالص و روانى\r\n","description":"","footnote":"","page_name":" 576 ","page_number":580},
  {"content":"\r\nو قرار دادى .\r\nاجتماع انسانى به جهت دو خصوصيت ( روانى و قرار دادى ) ، از اجتماع حيوانى تفكيك مىشود ، زيرا در حيوانات تا آن جا كه شناسايىهاى معمولى ما اجازه مىدهد تنها ارتباطات طبيعى است كه موجب تشكل زندگى اجتماعى براى آنها مىگردد .\r\nمانند زنبوران عسل و موريانه ها و مورچه ها و . . . ( اگر چه هر يك از انواع حيوانات اجتماعى با روابط مخصوص و متمايز از يكديگر در زندگانى اجتماعى به سر مىبرند ) اجتماعاتى را كه بشر در طول تاريخ خود تشكيل داده است خواه اجتماعات ابتدايى و خواه اجتماعات متمدن به طور عمده مرهون دو نوع ارتباط روانى و قرار دادى است .\r\n3 - تنوع و اختلاف افراد با يكديگر - اگر افراد انسانى كه مىخواهند اجتماعى را تشكيل بدهند ، تنوع و اختلافى با يكديگر نداشتند ، مانند انبوه شدن ميلياردها آجر و پاره سنگ ، هرگز تفاعل و تكاپويى صورت نمىگرفت ، تا اجتماعى را به عنوان يك سيستم منظم به وجود بياورند .\r\nلزوم اين سه عنصر اساسى براى متشكل شدن افراد ، در به وجود آوردن اجتماع به هيچ وجه قابل ترديد نيست .\r\nمسلم است كه طبيعت هر فرد از گذرگاه گرديدنهاى فراوانى عبور مىكند تا موجوديت يك فرد از انسان را تشكيل بدهد .\r\nاين گرديدنهاى ابتدايى به وجود آورندهء اولين عنصر اجتماع در يك فضاى خالى انجام نمىگيرد ، بلكه در ميان گرديدنهاى محيط و اجتماعى كه در آن به وجود آمده است متبلور مىشود و به عبارت روشن گرديدنهاى طبيعى فرد از گرديدنهاى محيط و اجتماع ( از نظر اقتصادى ، مذهبى ، اخلاقى ، حقوقى ، سياسى و . . . ) رنگ آميزى مىشود و بدون اين كه فرد آگاهى داشته باشد در گرديدنهاى محيط و اجتماع غوطه ور مىشود . در همين مرحله است كه معمولا تعينها و خواص درونى افراد سر نوشت خود\r\n","description":"","footnote":"","page_name":" 577 ","page_number":581},
  {"content":"\r\nرا به دست مىآورد . ( 1 )  يك تضاد فوق العاده مهم براى حركت فرد در اين مرحله وجود دارد كه بارور شدن آن تضاد بستگى بمساعدت عوامل طبيعى محيطى و انسانى دارد . اين تضاد عبارت است از كشمكش تعينهاى فردى يك انسان با اصول و قوانين تثبيت شدهء اجتماع .\r\nبه نظر مىرسد كه اگر آمار گيرى دقيقى در اين موضوع صورت بگيرد ، خواهيم ديد كه نسبت تضادهاى بارور شدهء تعينها و خواص مثبت فردى ، با اصول و قوانين اجتماعى كه تعيين كنندهء مسير فرد است ، ( 2 )  در هر قرنى تقريباً مساوى عدد قهرمانان ( به معناى عمومى ) بشرى در مقابل تمام افراد بشرى است .\r\nتعيين اين نسبت به عهدهء مطالعه كنندهء انديشمند است كه آيا اين نسبت مساوى 1 به 1000000 است يا كمتر يا بيشتر ، بعيد نيست كه با ملاحظهء جمعيت روى زمين از دورانهاى گذشته تا كنون نسبت فوق اگر كمتر نباشد زيادتر نيست .\r\nبه همين جهت بود كه ويكتور هوگو مىگفت : به استثناى يك يا دو قهرمان در هر قرنى ، همهء شخصيتها را كه مردم آنها را قهرمان مىنامند از ضعف باصرهء آنها ناشى مىشود .\r\n","description":"","footnote":" ( 1 ) گفتيم : معمولًا ، اين كلمه را براى آن آورديم كه رنگ آميزى شدن و به عبارت اصطلاحىتر : گرديدن تعينها و خواص همهء افراد به وسيلهء اجتماع به ظهور نمىرسد ، زيرا اگر چنين بود ، تاريخ بشرى حتى يك قدم هم نمىتوانست پيش رفت كند ، روشن است كه تحولات علمى و اجتماعى و سياسى كه مسير اجتماعات را تغيير مىدهد ، مستند به خود افراد است . .  ( 2 ) امثال برتراند راسل مىتوانستند در نشان دادن طرق بارور شدن تضاد فوق نام قهرمان را تا ابد براى خود ثبت كنند و الا نه با گسيختن اصول انسانى مىتوان تضاد فوق را حل و فصل كرد و نه با آوردن مثالهاى شيرين و فكاهى در پيچيده ترين مشكلات انسانى مىتوان راهى را براى گرديدن مطلوب تضاد فوق هموار نمود . . ","page_name":" 578 ","page_number":582},
  {"content":"\r\n\r\n\r\nاين كه همواره مىگوييم : چنين پيدا است كه قيود و حدود محيط و اجتماع گرديدنهاى افراد را رنگ آميزى و توجيه مىكند و قيافه هاى حقيقى افراد را مىپوشاند و فقط نيم رخى از هزاران قيافه هاى ممكن او را ( كه در خوردن و خوابيدن و چند عدد مانند خود را در روى كره زمين رها كردن خلاصه مىشود ) مىنمايانند ، يك مطلب شوخى آميز و از نوع مبالغه هاى شعرى نيست .\r\n22 - گرديدنهاى فردى و اجتماعى و علل آنها\r\nموقعى كه در سه عنصر اساسى تشكل اجتماعى و خود اجتماع انديشيم ، مىبينيم : نسبت اجزاء و عناصر تشكيل دهندهء اجتماع با خود اجتماع مانند نسبت اجزا و عناصر تشكيل دهندهء يك ديوار با خود ديوار نيست .\r\nاساسىترين فرق ميان دو نوع مزبور ( اجزاء و كل ) ناشى از تغييراتى است كه در ماهيت اجزاء اجتماع مشاهده مىشود . هر يك از اين تغييرات را به طور اختصار به ترتيب ذيل ملاحظه مىكنيم :\r\n1 - تغير در ماهيت اجزاء .\r\nآرتور شوپن هاور گفته بود :\r\nانسان همان انسان است كه از آغاز اجتماعات ديده مىشود ، فقط دگرگونىهاى او در شكل و پديده ها است .\r\nاين جمله تا آن جا كه ساختمان فيزيولوژى و اصول مشتركهء روانى انسانها را منظور نمايد ، مطلب قابل توجهى است ، ولى مىبايست شوپن هاور به اين سؤال هم پاسخ بدهد كه آن انسان كه اوپتيموم ( حد متوسط ) موجوديت همهء انسانها است كدامست ؟ سقراط يا نرون ؟ ابن ملجم يا على بن ابى طالب عليه السلام ؟ نيوتون يا هبنقه ؟ ابو العلاء معرى گريان يا لايب نيتز خندان ؟ گاندى انسان يا قاتل\r\n","description":"","footnote":"","page_name":" 579 ","page_number":583},
  {"content":"\r\nضد انسان او ؟ آبراهام لينكولن ضد بردگى يا افسر نرون كه ابيكتت فيلسوف را در بردگى براى آزمايش تحمل و بردباريش استخوانهاى پاهاى او را شكست ؟ اگر اختلاف ميان انسانها اين اندازه است ، نه تنها به دست آوردن ميانگين ( اوپتيموم ) از آغاز زندگى انسانها تا امروز امكان پذير نيست ، بلكه تحصيل يك ميانگين منطقى براى انسان حتى در يك جامعه هم ممكن نيست .\r\nخلاصه مىبايست شوپن هاور اولًا آن ميانگين انسان را به ما نشان مىداد و سپس حكم به يكى بودن انسانها در تمام قرون و اعصار مىنمود .\r\nپس ديوار اجتماع را چند عدد آجر متشكل نساخته است ، بلكه افرادى از انسانها آن را بلند كرده‌اند كه تفاوت ميان آنها گاهى از منهاى بىنهايت تا به اضافهء بىنهايت كشيده مىشود و هر يك از همين افراد با نظر به تغييرات روانى متنوع و تشكل آنها در گرديدن گوناگون گويى جهانى را تشكيل مىدهد . به هر حال اگر هم ما به تحولات طولى و تكاملى اصطلاحى در روان انسانها معتقد نشويم ، اصل تنوع اساسى روانهاى آدمى را محسوس مىبينيم . علل گرديدنهاى فردى به طور كلى مستند به دو قلمرو است : قلمرو برونى و قلمرو درونى . رشد و اعتلاى شخصيت انسانى هر اندازه كه تابع علل درونى باشد ، به همان اندازه گرديدنهاى او مستند به خود او بوده و با مساعدت محيط و ساير عوامل در تثبيت و دگرگونى اجتماع مؤثرتر و نافذتر مىباشد ، به همين جهت است كه مىتوانيم بگوييم : اجتماع هر دوران ساخته شدهء آن افراد است كه گرديدنهاى آنها به عوامل درونى بيشتر مستند مىباشد . هر چه جريان وجودى انسان در تضاد علل برونى و درونى آگاهانه تر و پيروزمندتر باشد ، به همان اندازه سازمان متشكل اجتماع در جريانات تضاد آگاهانه و پيروزمندتر خواهد بود .\r\n","description":"","footnote":"","page_name":" 580 ","page_number":584},
  {"content":"\r\n\r\n2 - تغيير در ماهيت اجتماع\r\nاعتقاد به اين كه ثبات و تحول اجتماعات كاملًا تابع ثبات و تحول افراد است ، ناشى از نوعى ساده لوحى است ، زيرا با اين كه : افراد اجتماعات از نظر تكاملى فردى پيش رفت زيادى نكرده و تحولات اجتماعى تاريخ بشرى خيلى فراوان بوده است ، يا حد اقل پيش رفتهاى فردى ، در مقابل تكامل اجتماعى ناچيز مىباشد ، اين يك رجز خوانى بىاساس است كه دو گروه افراطى و تفريطى سر مىدهند . گروه اول مىگويد :\r\nاجتماع يعنى افراد و بس و چون اجتماعات رو به تكامل بوده است ، پس در حقيقت افراد رو به تكامل رفته است . گروه دوم مىگويد :\r\nاجتماعات خود پديده هاى مستقلى بوده و افراد جز چند عدد صفر بيش نيستند و چون افراد از حالت صفر بودن تغيير پيدا نكرده‌اند ، لذا كوچكترين تغيير در زندگى اجتماعى انسانها به وجود نيامده است .\r\nآن چه قابل مشاهدهء عينى است ، اين است كه محصول زندگى اجتماعى همواره رو به گسترش و تكامل بوده است ، براى اثبات اين معنى احتياج به مطالعهء مقدارى از سر گذشت بشرى داريم كه اين تكامل را مانند يك حقيقت عينى لمس كنيم .\r\nبردگى حقوقى تقريباً از اجتماعات رخت بر بسته ، حد اقل در اذهان بشرى آزادى شخصيت به عنوان يكى از ايده آلهاى اعلاى بشرى نقش بسته است .\r\nپيش رفت صنعت و گسترش نفوذ انسان در طبيعت و شناختهاى پزشكى و روانى همه و همه به طور تدريجى بروز نموده‌اند .\r\nاين حقيقت جاى ترديد نيست ، آن چه كه فوق العاده جالب توجه و با اهميت است ، پيدا كردن علل واقعى اين پيشرفتها است .\r\nآيا تنها وجود افرادى از انسان كافى بود كه اجتماعاتى را به وجود بياورند و آن اجتماعات به حكم ضرورت طبيعى شروع به پيش رفت تدريجى و قانونى نمايد ؟ گويندهء\r\n","description":"","footnote":"","page_name":" 581 ","page_number":585},
  {"content":"\r\nاين مطلب هر كس باشد ، از محتويات خام ذهن خويش بهره بردارى كرده است ، زيرا بنا به اعتراف بزرگترين مردان علوم اجتماعى و جامعه شناسى كه از معلومات همه جانبه در بارهء انسانها و سر گذشت آنان بهره بردارى كرده‌اند ، در هيچ دوره‌اى از دورانها و در هيچ يك از جوامع ، امكان پيش بينى آيندهء اجتماع به وسيلهء افراد آن امكان پذير نبوده است .\r\nبا مطالعهء افراد اجتماع فرانسه در دوران كودكى ناپلئون به هيچ وجه حدس منطقى در بارهء آيندهء اجتماع فرانسه كه كودكش را در آن دوران مىپرورانيد امكان پذير نبوده است ، مثلًا اگر نمره هاى درسى ناپلئون رضايت بخش بوده و به جاى احساس پيروزى طلبى ، دانش فيزيك او را جلب مىكرد و فرانسه به جاى بناپارت ، يك فيزيك دان عالى قدر داشت ، وضع اروپا چه مىشد ؟ آرى ، مارا و روپسپير از اول قهرمانان اجتماعى دوران غروب لوئى شانزدهم و مارى آنتوانت نبوده‌اند ؟ بهترين و قاطعانه ترين دليل اين كه با مشاهده و شناخت افراد اجتماع ، به هيچ وجه نمىتوان وضع اجتماعى مفروض را به دست آورد ، اين است كه وجود نوابغ و قهرمانان مانند مواد خام آن كيفيت اجتماعى هستند كه به وسيلهء آنان به وجود خواهد آمد و تا كنون هيچ منطق علمى نمىتواند اين گونه افراد را از موقع تولد تا بارور شدن آنان تحت كنترل داشته و محاسبهء دقيق رياضى در موجوديت آنها انجام بدهد .\r\nيك اجتماع معين كه از نظر كميت و كيفيت فعلى قابل محاسبه بوده و عناصر تغيير دهندهء انسانى آنها در مسير تضادها و گرديدنهاى فراوانى قرار مىگيرند ، نه شمارهء آنها را مىتوان به نحو مطلوب به وجود آورد و نه قلمروى را كه تغييرات مطلوب در آنها وابسته به نوابغ و قهرمانان است ، مىتوان به زور و اجبار از انسانها مطالبه كرد .\r\nبشر هر دوره‌اى از اجتماعات خاصى را كه در پشت سر گذاشته است ، پس از رسيدن به آن دوره به عقب بر گشته ، عناصر جبرى و نيم جبرى و اختيارى ناشى از\r\n","description":"","footnote":"","page_name":" 582 ","page_number":586},
  {"content":"\r\nشخصيتها را محاسبه مىكند و گمان مىكند كه كيفيتهاى آيندهء اجتماع هم تسليم محاسبات و آناليزهاى او قرار خواهد گرفت .\r\nآلفرد نورث وايتهد مىگويد :\r\n« علم مىكوشد كه قواعد عمومى را كشف كند و آن قواعد عمومى به موارد تطبيق مىگردد و لكن علم هرگز مجراى تاريخ را مشخص نمىكند ، مگر اين كه به حقايق تكيه كند .\r\nممكن بود كه تاريخ به سبب خود قوانين طبيعى ، راه ديگرى را انتخاب كند و اگر ما به طور كافى اين قوانين را مىشناختيم ، براى ما فهميدن آينده از گذشته‌اى كه تفاصيل آن مشخص شده است ممكن بود و . . . الا اين كه شناسايى ما بقوانين علمى بد بختانه خيلى ناقص است .\r\nشناسايى ما به حقايق مخصوص به حاضر و گذشته ناچيز است ، نتيجهء تمام دانستنىهاى ما اين است كه ما هنوز به نتايج حادثه در ازمنهء آيندهء دور كه بسبب تصادم ميان آفتاب و ستارهء ديگرى ايجاد خواهد شد ، نادانيم .\r\nآيندهء زندگى را در روى زمين نمىدانيم ، ما مجراى تاريخ را تا سال آينده نمىدانيم و همچنين به توضيح تفصيلات زندگىمان در حال حاضر براى آينده جاهليم ، بلكه در بارهء وجود كنونىمان چيزى نمىدانيم . » ( 1 )  خلاصه تحول اجتماعات و كيفيت آنها را نمىتوان تنها از وضع سطحى افراد كه عوامل معمولى آنها را به وجود مىآورد به طور منطقى حدس زد . پيش رفت اجتماعات مرهون صدها رويداد است كه نه به عنوان تصادف گردونهء تاريخ را به حركت مخصوص وادار مىكند ، بلكه به عنوان علل محاسبه نشده يا غير قابل محاسبه وارد عوامل محرك تاريخ مىشوند .\r\n","description":"","footnote":" ( 1 ) ماجراى ايده ها ، آلفرد نورث وايتهد ، ص 107 . . ","page_name":" 583 ","page_number":587},
  {"content":"\r\n\r\nبنا به اصول مربوط به اصل تضاد كه در مباحث گذشته گفتيم : تحولات اجتماعى نيز مانند تحول يك موجود طبيعى از يك عنصر ثانوى به اصطلاح ماترياليسم به فعليت مىرسد ، اين عنصر مهم عبارت است از خاصيت درونى اجتماع كه به وسيلهء عوامل ديگر موجب تغيير و تحول مىگردد .\r\nالبته مىدانيم كه اين خاصيت درونى خود اجتماع كه فقط تشكل افراد را نشان مىدهد ) ، نيست كه موجب تحول گردد ، بلكه شكل مخصوصى از اجتماع است كه خصوصيتش ناشى از كيفيت و كميت ارتباط آن بمواد طبيعى و چگونگى فرهنگ به معناى عمومى و پاسداران قهرمان آن است .\r\nدو عنصر مزبور ( ارتباط اجتماع با جهان طبيعت و مواد آن و فرهنگ به معناى عمومى و پاسداران آن ) به عنوان يك عامل كلى قابل انعطاف در بارهء تاريخ كه همواره زمينهء تحرك دارد ، قابل قبول است ، اين دو عنصر مانند يك تعين و خاصيت درونى اجتماع است كه با ارتباط با عوامل و رويدادهاى محاسبه شده يا محاسبه نشدهء تاريخ موجب تحولات مىگردد .\r\nاين تعين و خاصيت در عامل محرك تاريخ با اعتراضات و مناقشات معمولى كه در ساير عوامل محرك تاريخ مطرح مىشود روبه رو نمىگردد . ( 1 ) \r\n23 - وحدت اضداد چه معنا دارد ؟\r\nجلال الدين مولوى در اين موضوع هم ابيات متعددى دارد ، او مىگويد :\r\n\r\nاين تخالف از چه آيد وز كجا\r\nوز چه زايد وحدت اين اضداد را\r\n\r\nوحدت اضداد كه در فلسفه مطرح شده است ، در دو موضوع قابل بررسى است :\r\nموضوع اول - وحدت در جهان عينى : - مسلم است كه مقصود از اين وحدت « اين آن است » به طور وحدت حقيقى نيست ، زيرا چنان كه در اول مباحث تضاد اشاره كرديم :\r\n","description":"","footnote":" ( 1 ) ما در بعضى از مباحث فلسفى تا حدود بيست عامل محرك متفكرين مختلف در بارهء تاريخ گفته‌اند ، به دست آورده‌ايم ، و چنان كه گفتيم همهء آنها مورد بحث است . . ","page_name":" 584 ","page_number":588},
  {"content":"\r\nنه تنها موجود متضاد عين همديگر نيستند ، بلكه اگر دو موجود كه در عالم هستى تحقق عينى دارند ، اگر چه از همه جهات مثل يكديگر هم بوده باشند ، امكان ندارد كه عين هم بوده و سفيد در عين حال كه سفيد است در همان حال عين سياه بوده باشد .\r\nبنا بر اين مقصود از وحدت اضداد در جهان عينى همان تركيب و محصول گرديدن است كه پس از تماس و تكاپو صورت مىگيرد .\r\nنيز بنا به تحقيقاتى كه در اين موضوع انجام گرفته مىتوان گفت : هر ضدى همواره ميان دو وحدت يا دو اتحاد در جريان قرار گرفته است :\r\nوحدت پيشين : در آن موقع كه به عنوان يك تعين و خاصيت در درون حقيقت بوده است ، مانند تعين جوجه بودن در درون تخم مرغ كه نوعى از اتحاد با يكديگر دارند ، وحدت پسين : در آن هنگام است كه عوامل بيرونى ذاتى حد اقل به عنوان شرايط با همان حقيقت يا تعين درونى تماس گرفته و تكاپو ورزيده و سنتز جديدى به وجود مىآورد ، در اين سنتز نيز اتحاد يا به اصطلاح جلال الدين وحدت بروز مىكند . در حقيقت همواره تكاپو ميان دو اتحاد صورت مىگيرد :\r\nاتحاد پيش از تكاپو و اتحاد پس از تكاپو موضوع دوم - وحدت در جهان ذهنى : - مسلم است كه اين وحدت يا اتحاد با قسم اول به همان اندازه متفاوت است كه دو جهان ذهنى و عينى با يكديگر .\r\nمتأسفانه افراد زيادى در اين مسئله شتابزده و بدون تامل گام بر مىدارند ، مثلًا مىگويند : رنگهاى متضاد با يكديگر وحدت دارند ، در چه چيز ؟ در رنگ بودن .\r\nايده آليسم و رئاليسم با يكديگر وحدت دارند ، در چه چيز ؟ در ايده ئولوژى بودن . . . در صورتى كه با كوچكترين تامل روشن مىگردد كه مفهوم مجرد رنگ در مقابل رنگهاى عينى و مفهوم مجرد ايده ئولوژى در مقابل ايده ئولوژىهاى گوناگون يك مفهوم كلى تجريدى ذهن است .\r\n","description":"","footnote":"","page_name":" 585 ","page_number":589},
  {"content":"\r\nاين همان تلفيق ذهن با عين است كه زير بناى فلسفى هگل را در روش سه پايه متزلزل ساخته است ، زيرا او مىگويد : هستى تجريد شده با نيستى تجريد شده در درون يكديگر گذر مىكنند و گرديدن عينى را نتيجه مىدهند ما در مقابل رنگهاى مشخص در خارج رنگ مطلق و در مقابل ايده ئولوژىها و اشكال ، حقايقى به عنوان ايده ئولوژى مطلق و شكل مطلق نداريم كه آن را موضوع وحدت اضداد قرار بدهيم .\r\nبه اضافهء اين كه اين وحدت گيرى كه از خواص مغز بشرى است ، نه تنها در ميان اضداد يك وحدت كلى ايجاد مىكند كه شامل همهء آنها باشد ، بلكه اين خاصيتى است كه مىخواهد در ميان تمام تكثرات عينى از يك طرف و تكثرات ذهنى از طرف ديگر وحدتهايى را انتزاع نموده ، سپس خود همان وحدتها را هم به وحدتهاى عالىتر و گسترده تر تبديل نمايد .\r\nمعلوم است كه هر چه افراد متكثر براى وحدت گيرى زيادتر باشد ، وحدت انتزاع شده تجريد بيشترى خواهد داشت . چنان كه هر چه افراد متكثر جنبهء انتزاعى و تجريدى بيشتر داشته باشد ، در وحدتى كه از آنها انتزاع خواهيم كرد ، احتياج به تجريد بيشترى خواهيم داشت .\r\nبه عنوان مثال : هر يك از رنگ داراى خصوصيت عينى است كه براى ايجاد وحدت ميان آنها مجبوريم آن خصوصيت را از هر يك از رنگها حذف نماييم ، اگر بخواهيم تنها ميان دو رنگ وحدت گيرى داشته باشيم مانند قرمز و بنفش ، بايد از دو خصوصيت موجوده در هر دو رنگ صرف نظر نماييم ، آن واحد كلى كه جامع مشترك دو رنگ مزبور است ، داراى دو تجريد مىباشد ، اگر واحدى كه انتزاع مىكنيم از سه نوع رنگ باشد ، بدون ترديد بايد سه قسم تعين و خصوصيت از رنگ منها شود ، تا واحد كلى مطلوب ما بتواند شامل هر سه رنگ باشد ، همچنين هر اندازه\r\n","description":"","footnote":"","page_name":" 586 ","page_number":590},
  {"content":"\r\nكه شمارهء انواع مورد تجريد بيشتر و داراى خصوصيات متنوعتر باشند ، مجبور خواهيم بود كه در واحد انتزاعى تجريدهاى بيشترى صورت بدهيم .\r\nتا كنون تجريدى كه انجام مىداديم در بارهء انواع يك كلى ( رنگ ) بود ، اگر بخواهيم دسته‌اى از پديده هاى اشكال را بر نهاده و كلى جامع را كه مىتوان از آنها به دست آورد تجريد نموده و پس از تجريد با مفهوم كلى رنگ بر نهاده و جامع كلىترى از آن دو انتزاع كنيم ( مانند شكل به طور كلى كه از پديده هاى دايره ، مربع ، و مستطيل و مثلث و رنگ به طور كلى كه از تمام پديده هاى رنگ در عالم عينى انتزاع كرده‌ايم ) ، كلى مفروض داراى تجريد بيشترى خواهد بود ، مانند مفهوم پديده كه هم شامل كلى رنگ است و هم كلى شكل .\r\nمسلم است كه هر چه خصوصيات و تعينات عينى يك مفهوم بيشتر تجريد شود به همان اندازه از جهان عينى فاصله خواهد گرفت .\r\nدر مثال ما مفهوم كلى پديده به عدد تمام رنگها و اشكال عينى كه مىتواند در جهان هستى تحقق خارجى پيدا كند تجريد شده و از عينيت فاصله گرفته است .\r\nبا اين ملاحظات به اين نتيجه مىرسيم كه در دنيا هيچ مكتب فلسفى وجود ندارد كه با تجريد ذهنى سر و كارى نداشته باشد ، زيرا حد اقل هر فيلسوف به تثبيت يك عده كليات نيازمند است كه بتواند جهان بينى خود را به صورت مكتب ارائه بدهد اين نتيجه مطلب فوق العاده با اهميت را در بر دارد و آن اين است كه همهء فلاسفه ى جهان بين وحدت يا اتحاد اضداد را در موضوع دوم ( كليات ذهنى ) پذيرفته‌اند . اگر هم يك متفكر و فيلسوف مكتب ساز پيدا شود كه به طور صريح اعتراف نكند كه من وحدت اضداد را دريافته و آن را پذيرفته‌ام ، باز امكان ندارد كه روش فلسفى او خالى از كليات بوده باشد كه بدون حذف خصوصيات اضداد و ساير امور مخالف يكديگر و به دست آوردن مفاهيم كلى قابل تصور نمىباشد .\r\nبيان ديگرى در موضوع وحدت اضداد در مبحث « وحدت اضداد چه معنا دارد ؟ » وجود دارد كه متذكر خواهيم گشت .\r\n","description":"","footnote":"","page_name":" 587 ","page_number":591},
  {"content":"\r\n\r\n24 - زمينهء دريافت تضادها در جهان عينى و ذهنى در درون انسانها\r\nجلال الدين مىگويد :\r\n\r\nعاشقم بر لطف و بر قهرش به جد\r\nاى عجب من عاشق اين هر دو ضد ( 1 ) \r\nبوى بر از جزء تا كل اى كريم\r\nبوى بر از ضد تا ضد اى حكيم ( 2 ) \r\n\r\nچنين به نظر مىرسد كه زمينهء دريافت تضادها در جهان عينى و ذهنى در درون آدميان كليت دارد .\r\nالبته مقصود از زمينهء دريافت تضاد يك حقيقت نسبى است ، زيرا چه خود زمينه و چه مفهوم تضاد در همهء انسانها و در همهء اجزاء و پديده هاى برون ذات و درون ذات يكنواخت نمىباشد . زمينهء تضاد يا بى جلال الدين و درك وحدت و يا اتحاد آنها خيلى بالاتر از يك متفكر معمولى است ، همهء ما بخاطر داريم كه مشاهدهء مقدارى از تضادها در مسائل معنوى اكثر متفكرين سطح نگر را مضطرب و آنان را به پشت پا زدن به مسائل معنوى وادار كرده است ، در صورتى كه زمينهء واقع نگرى جلال الدين داراى چنان عمق نفوذ و قدرت است كه مىگويد :\r\nگه چنين بنمايد و گه ضد اين جز كه حيرانى نباشد كار دين نه چنان حيران كه پشتش سوى اوست بل چنين حيرت كه محو و مست دوست همچنين زمينهء تضاد يا بى هنرى برگسون ، در حالى كه متفكرين سطحى در توضيح وحدت و كثرت پديده هاى من گرفتار تشويش مىشوند و نمىتوانند از گرداب اين تضاد بيرون روند برگسون با بهترين وجه وارد ميدان مىشود و مىگويد : من انسانى واحدى است كه كثرات را كه پى در پى يكى پس از ديگرى وارد درون مىشوند ،\r\n","description":"","footnote":" ( 1 ) دفتر اول ص 33 بيت 50 . .  ( 2 ) دفتر سوم ص 153 بيت 7 . . ","page_name":" 588 ","page_number":592},
  {"content":"\r\n\r\n( هر اندازه هم واحدهاى مختلف و متنوع و متضاد بوده باشند ) باز در من انسانى تبديل به يك واحد مىشوند به طورى كه پيش و پس بودن واحدها و تعيناتى را كه از برون ذات داشته‌اند در هم ادغام مىكند و به عنوان يك واحد در مىآيد .\r\nاين كه زمينهء تضاد يا بى در درون انسانها وجود دارد ، روشنتر از آن است كه احتياجى به تفصيل داشته باشد . كودك از آن موقع كه چشم باز مىكند و حواسش به كار مىافتد اختلاف و تنوع اشياء را مىبيند ، بلكه بعضى از فلاسفه را عقيده بر آن است كه هر كودكى سرمايه‌اى از تشخيص تنوعات را با خود مىآورد .\r\nبه هر حال خواه اين مطلب صحيح باشد يا نه ، انسان از آن موقع كه ديده به دنيا باز مىكند ، در هر دو قلمرو برون ذات و درون ذات با اختلاف پديده ها و نيروها روبه رو است .\r\nاين اختلاف چنان كه در اوايل مباحث تضاد متذكر شديم ، تدريجاً چهره هاى متنوع خود را با رشد مغز و افزايش تجارب نشان مىدهد ، درك « اين همان است » ، « اين نه آن است » و ملاك هر دو اصل با مراتب گوناگونى كه دارند در هر دو جهان درونى و برونى به انسان دست مىدهد .\r\nهضم درك اختلافات دو دستگاه برون ذات و درون ذات ، رابطهء مستقيم با رشد مغزى دارد ، چنان كه هضم دريافت و چشيدن وحدت دو دستگاه مزبور بستگى به قدرت و ضعف شخصيت آدمى دارد .\r\n25 - آيا شخصيت و مغز انسانى در هضم دريافت و درك تضادها مىتواند تمام تعينات و خواص اضداد را ناديده بگيرد ؟\r\nشايد اين سؤال پس از توجه به مباحث گذشتهء تضاد ، بىمورد جلوه نمايد ، به اين دليل كه البته هر يك از اضداد پيش از حالت تكاپو و تفاعل ، خاصيت خود را در ديدگاه انسان حفظ و آن را در موقعيت طبيعى خود براى انسان مطرح مىكند ، مثلًا تعين و خاصيت عنصر اكسيژن پيش از تفاعل با آب ، كاملًا محفوظ بوده و به طور استقلال\r\n","description":"","footnote":"","page_name":" 589 ","page_number":593},
  {"content":"\r\nمانند ساير عناصر نمودى در هستى دارد .\r\nاما پس از تفاعل با هيدروژن آن تعين استقلالى را از دست داده در موجوديت آب هضم مىشود ، بنا بر اين سؤال فوق قابل توجه نيست .\r\nمىگوييم : اين گونه داورىها ناشى از نگريستن يك جانبه در قلمرو هستى است كه مىتواند عامل كافى براى ركود مغز و جهان بينى بوده باشد . اگر تمام انواع تضادها در پهنهء جهان مادى و قلمرو انسانى از قبيل تضاد اكسيژن و هيدروژن بود ، آن حكم محدود صحيح و منطقى تلقى مىگشت ، ولى واقعيتى كه سؤال فوق را موجب شده است خيلى بالاتر و عميقتر از آن است كه با نشان دادن مصداق معين يكى از انواع تضادها قابل درك بوده باشد .\r\nاگر بخواهيم پاسخ سؤال مزبور را به طور كلى در نظر بگيريم ، لازم است اين مطلب را مورد توجه قرار بدهيم كه جريان اصل تضاد در قلمرو انسانها و جهان طبيعى در زمينهء مختلف و اساسى صورت مىگيرد .\r\nزمينهء اول - واقعيتهاى توليد استمرارى است : مقصود از اين امور جريان و ادامهء حقايق نوعى در قلمرو انسان و جهان است ، اگر اين واقعيتها فى نفسه تضاد را بهمراه داشته باشند و ما بخواهيم با يكى از دو طرف تضاد يا حالت مخصوصى از سنتز ، سر و كار داشته باشيم ، همواره مجبوريم همهء تعينات و خواص آن دو طرف تضاد را مورد توجه و دقت قرار داده و به سوى مطلوب خويش توجيه كنيم ، به عنوان مثال در قلمرو انسانى همواره افراد انسانها با مىخواهم بىنهايت ، يا قابل انعطاف به اشكال متضاد توليد مىشوند ، مسلم است كه نه خود افراد مىتوانند از مىخواهم بىنهايت و كنترل نشدهء آن بهره بردارى كنند و نه يك اجتماع متشكل مىتواند از مىخواهمهاى بىنهايت يا قابل انعطاف به بىنهايت افراد ، داراى سيستم معينى بوده باشد كه داراى ثبات ضرورى طبيعى باشد .\r\nلذا اگر خود فرد يا اجتماع بخواهد اين نيرو را در مسير سعادت و فضيلت به راه بيندازد ، مجبور است تمايلات متضاد مىخواهم را به طور دايم كنترل و مهار\r\n","description":"","footnote":"","page_name":" 590 ","page_number":594},
  {"content":"\r\nكند . بدان جهت كه اين مىخواهم همواره در حال جوشش است ، و لذا جريان آن به مسيرهاى متضاد كاملًا امكان پذير است ، به همين علت دايما مجبور مىشوند و در آن موارد كه موضوع ضرر و فايده يك امر مطلق نيست ، بلكه در سنتزهاى مختلفى كه قابل حصول است و ما نوع مخصوص آن سنتزها را مىخواهيم ، به طور لازم بايد خصوصيت اضداد را مورد دقت قرار داده و جريان آنها را تنظيم نماييم .\r\nيكى از نتايج فوق العاده مهم اين بررسى آن است كه به آن دليل كه مىخواهمهاى فردى هميشه با اجبار محدود مىگردد ، براى حفظ هر گونه نظام اخلاقى و اقتصادى و اجتماعى و سياسى و حقوقى براى اجتماعات لازم است كه گردانندگان سيستم ، اين زمينه عمومى را فراموش نكنند و بايد بدانند كه سر و كار آنان با انسانهايى است كه داراى نيروى انعطاف جدى بهر طرفى است كه عوامل و انگيزه هاى قوى حكم مىكند و در هر دوره و عصرى پيش تازان اجتماعات از همين نيروى انعطاف بهر طرف كه بخواهند مىتوانند بهره بردارى نمايند .\r\nبراى روشن شدن اين مطلب كافى است به اين حقيقت توجه كنيم كه : تا كنون حتى يك بار هم اتفاق نيفتاده است كه كودكى با مشخصات سيستم اجتماعى و حقوقى و سياسى مخصوص به يك اجتماع چشم به دنيا باز كند . اگر چه سيستم مفروض چند نسل در آن اجتماع حكمفرما بوده باشد ، پس انسان موجودى است كه دايما توليد مىشود و قدرت انعطاف به هر چه را كه محيط و اجتماع مىخواهد با خود مىآورد ( 1 )  و اين انعطاف حالت استمرار دارد ، تا آن جا كه به كلى موجوديت انسانى به وضع مقتضى\r\n","description":"","footnote":" ( 1 ) اين نكته پوشيده نيست كه مقصود از انعطاف فرد به هر چه محيط و جامعه مىخواهد به عنوان يك ضرورى طبيعى نبايد تلقى شود ، بلكه مقصود اين است كه اكثر افراد معمولى كه اهميت به رشد شخصيت خويش نمىدهند ، پيرو قوانين و انگيزه هاى محيط و اجتماع مىگردند آن افراد از مردم كه به داشتن شخصيت اهميت مىدهند ، توجهشان به امكانات و اضداد هر وضعى كه قرار بگيرند بيشتر و عميقتر بوده ، در نتيجه تغيير مسير براى آنان در شكل عالىترى صورت مىگيرد . . ","page_name":" 591 ","page_number":595},
  {"content":"\r\n\r\nمحيط و اجتماع باخته شود .\r\nزمينهء دوم - واقعيتهاى شكل پذير غير استمرارى : قسم ديگر از اجزاء جهان هستى و موجوديت انسانى ، امورى هستند كه پس از گرديدن و پذيرفتن مسير معين ، مسير ديگرى در جريان موجوديت خود آنها وجود ندارد كه به سوى آن توجيه شوند .\r\nتفاعلات شيميايى دو قسم سنتز و محصول ايجاد مىكند :\r\nقسم اول - سنتزهاى قابل برگشت مانند تفاعل اكسيژن و هيدروژن كه محصولش آب است .\r\nقسم دوم - سنتزهاى غير قابل برگشت ، مانند ميوهء درخت كه با هيچ وسيله‌اى به حالت شكوفه و تابش آفتاب و مواد و عناصر زمينى قبلى بر نمىگردد . گرديدنها و سنتزهايى كه از قبيل قسم دوم است ، در جريان تضاد و گرديدنهاى بعدى وضع پيشين را ادامه نمىدهند ، بلكه با هر گرديدن مسير مشخص سر نوشت سنتز را معين كنند .\r\n26 - آيا تحول ذاتى اشياء با استمرار يك وضع معين سازگار است ؟\r\nيكى از اساسىترين مسائل گرديدن اين مسئله است كه تحول ذاتى اشياء چگونه با وضع معين و ثابت سازگار گشته است ؟ اگر واقعاً يك انسان پس از گرديدن و انسان شدن همواره در تحول ذاتى است و اين تحول از درون و عوامل برونى صورت مىگيرد ، چرا انسانهاى بعدى هم از نظر فيزيولوژى و هم از نظر روانى در همهء اصول كلى مشترك مىباشند ؟ اين سؤال در همهء موجوداتى كه توليد مثل مىكنند اعم از روييدنىها و جانداران و انسانها مطرح است ، آن اضداد درونى يا به اصطلاح عمومى تر : آن تعينها و خواص درونى كه با تماس عوامل برونى موجب گرديدن و تحول ذاتى اشياء مىشوند ، آيا خود امور ثابتى هستند ، يا اگر خود امور ثابتى نيستند ، ثابتهاى معينى را منتقل مىكنند ؟ پس چرا تحول ذاتى در\r\n","description":"","footnote":"","page_name":" 592 ","page_number":596},
  {"content":"\r\n\r\nآنها حكمفرما نيست ؟ آيا تحول ذاتى در همهء اشياء و در همهء احوال وجود دارد ، نهايت اين كه در توليد مثل ، افراد سلسلهء يك نوع با يكديگر تشابه دارند ؟ اينها يك عده سؤالات هستند كه بپاسخ نهايى خود نرسيده‌اند .\r\n27 - مسير گرديدنهاى دو يا چند ضدى\r\nدر بررسى قانون تضاد ، اين موضوع هم حائز اهميت شايان است كه در جريان گرديدنها گاهى رابطهء چند عامل خارجى با يك حقيقت رابطهء تضاد است ، در اين موارد جريان و تحول را گرديدن چند ضدى اصطلاح مىكنيم ، زيرا ضدى در درون آن حقيقت وجود دارد كه به اصطلاح عمومى تعين و خاصيت درونى آن حقيقت است و اضدادى هم از برون در حال تماس با حقيقت مفروض است ، مثلًا : خاصيت درونى دانهء گندم پديدهء معينى است كه ضد آن ناميده مىشود ، خاك و آب و تابش آفتاب هم كه در تحول دانهء گندم عوامل خارجى به شمار مىروند ، اضداد يا بمنزلهء اضداد خارجى هستند كه در گرديدن دانهء گندم اثر اساسى دارند ، بدان جهت كه اضداد درونى همواره مسير و گرديدن مشخصى براى موجود تعيين مىكنند ، تحولات و دگرگونىهاى مغاير با وضع معين يك موجود ( كه به وسيلهء ضد درونى مشخص مىگردد ) بستگى كامل به اضداد برونى دارد ، يعنى اين عوامل خارج از ذات موجود است كه موجب گرديدنهاى غير متعين آن موجود مىشود ، در مثال بالا ضد يا خاصيت درونى گندم ، ساقه و سنبل و دانه هاى محصول گندم است كه در شرايط معمولى مسير عادى خود را سپرى كرده و پديده هاى مزبور را به وجود خواهد آورد ، اگر دانهء گندم را يك انسان بخورد ، مسير متعين آن دانه عوض شده به جهت تماس با دستگاه هاضمه و جذب و دفع انسانى محصولات ديگرى از قبيل مدفوع و خون را به وجود خواهد آورد . پس اين كه گفته مىشود : سر نوشت يك موجود وابسته به ضد درونى آنست بايستى به ماهيت عوامل خارجى كه به صورت اضداد تغيير دهنده با موجود تماس مىگيرند ، توجه نمايد .\r\n","description":"","footnote":"","page_name":" 593 ","page_number":597},
  {"content":"\r\n\r\n\r\n28 - نسبيت اضداد\r\nجلال الدين مىگويد :\r\n\r\nاز يكى رو ضد و يك رو متحد\r\nاز يكى رو هزل و از يك روى جد ( 1 ) \r\nحاضران گفتند اى صدر الورى\r\nراستگو گفتى دو ضد گو را چرا ؟\r\nگفت من آيينه‌ام مصقول دست\r\nترك و هندو در من آن بيند كه هست ( 3 ) \r\n\r\nچنان كه در سه بيت بالا ملاحظه مىشود ، دو نوع نسبيت در موضوع تضاد قابل تصور است :\r\n1 - نسبيت براى خود .\r\n2 - نسبيت براى ما .\r\n1 - نسبيت براى خود :\r\nجاى ترديد نيست كه هر دو گونه ضد ( درونى و برونى ) موقعيت واقعى خود را در حال ارتباط با عوامل مخصوص داخلى و خارجى تعيين خواهد كرد .\r\nچنان كه در مباحث گذشته گفتيم : دو حقيقت برون و درون از موضوعات نسبى مىباشند ، اضداد همچنين چه در درون اشياء و چه در برون اشياء نمىتوانند به عنوان واحدهاى ثابت در عرصهء هستى تحقق پيدا كنند ، مثلًا هماهنگى يك اجتماع از نظر اقتصادى و حقوقى و سياسى حقيقتى است كه به جهت داشتن تمايلات ضد سيستم مزبور در بعضى از افراد ، يا به جهت وجود عوامل مخالف از خود سيستم ، ضد خود را كه ناهماهنگى موجود و هماهنگى بعدى است در بر دارد .\r\nاين ناهماهنگى در مقابل عوامل برونى و درونى ، گرديدنهاى مختلفى را ايجاد خواهد كرد . اگر عوامل هماهنگى مفروض آگاه تر و قوىتر و داراى عوامل\r\n","description":"","footnote":" ( 1 ) دفتر اول ، ص 59 ، بيت 12 . .  ( 3 ) دفتر اول ، ص 48 ، بيت 53 . . ","page_name":" 594 ","page_number":598},
  {"content":"\r\n\r\nپايدارتر بوده باشد ، مسلما ناهماهنگى درونى باعث ورزيدگى و پيش رفت هماهنگى خواهد بود ، در صورتى كه همين ناهماهنگى درونى در شرايط ديگر مثلًا ضعف عوامل هماهنگى به دگرگونى سيستم تبديل خواهد گشت .\r\nهمچنين است نسبيت تضاد در اشياء طبيعى جامد و روينده ، يعنى ممكن است ضد درونى يا برونى يك شىء در شرايط معينى موجب تقويت و بقاى آن شىء باشد و در شرايط ديگر علل نابودى آن را فراهم بياورد .\r\n2 - نسبيت براى ما :\r\nموقعيت انسانها در مقابل دو قلمرو انسان و جهان نه تنها رابطه تضاد اشياء را گوناگون مىنمايد ، بلكه همهء روابط موجوده در ميان اشياء از نظر بازيگرى انسان ، به جهت موقعيت مخصوص كه از ناحيهء عوامل احساس و تعقل و انديشه به خود گرفته است متفاوت مىباشد .\r\nاين مسئله به عنوان يك اصل ضرورى طبيعى تمام جهان بينىهاى ما را رنگ آميزى مىكند . يك متفكر هشيار مىتواند عدالت را كه روابط انسانها را روى منطق استوار مىسازد ، با رحم و عطوفت هماهنگ بسازد و نه تنها تضاد را در ميان آنها به طور « اين يا آن در وجود » احساس نكند ، بلكه يكى از آن دو را مكمل ديگرى بداند ، در صورتى كه با نظر به مفهوم ظاهرى آن دو پديده ، اشخاص ديگر آن دو را دو ضد غير قابل اجتماع « اين يا آن در وجود » تلقى نمايند .\r\nبيت اول از سه بيت فوق ممكن است به نسبيت تضاد براى خود تطبيق شود و ممكن است مقصود جلال الدين چند جانبه بودن پديدهء تضاد بوده باشد كه آن هم قابل تطبيق به نسبيت براى خود مىباشد .\r\nاما دو بيت دوم و سوم اختلاف ديدگاه هاى انسانى را بيان مىكند كه به تضاد منجر مىشود و اين همان تضاد براى ما است كه با تحليل موقعيت ناظر به بر طرف شدن تضاد مىانجامد .\r\nمائوتسه تونگ نسبيت تضاد را به قرار ذيل مطرح مىكند :\r\n","description":"","footnote":"","page_name":" 595 ","page_number":599},
  {"content":"\r\n« رابطه بين عموميت تضاد و خصوصيت آن ، عبارت از رابطه بين كاراكتر كلى و كاراكتر منفرد تضادها است .\r\nمنظور از كاراكتر كلى اين است كه تضاد ، حركت شىء در مراحل گوناگون فكر است ، انكار تضاد در اشياء انكار همه چيز است .\r\nاين يك اصل جهانى براى تمام دورانها و كليهء نقاط روى زمين است كه استثناء بردار نيست ، اين است كاراكتر طبيعى يا مطلق بودن تضاد . اما كاراكتر فطرى در تمام مراحل خود متضمن كاراكترهاى منفرد است ، بدون كاراكتر منفرد ، كاراكتر كلى نمىتواند وجود داشته باشد .\r\nاگر تمام كاراكترهاى منفرد حذف شود ، چه كاراكتر عمومى باقى خواهد ماند ؟ كاراكترهاى منفرد از اين جهت متشكل مىشوند كه هر نوع تضاد يك تضاد مخصوص است ، تمام كاراكترهاى منفرد به طور مشروط و موقت وجود دارد . اين است جنبهء نسبى تضاد .\r\nاين اصل كاراكتر كلى و كاراكتر منفرد ، يا مطلقيت و نسبيت ، جوهر مسئلهء تضاد است ، نفهميدن آن در حكم ناديده گرفتن ديالكتيك است . » ( 1 )  چند مسئلهء اساسى تضاد در عبارات فوق ديده مىشود كه ما به طور خلاصه آنها را بيان مىكنيم :\r\nمسئلهء اول - جنبهء كلى و مطلق بودن اصل تضاد در همهء اشياء به عنوان يك قانون كلى كه از اجزاء و شرايط معينى متشكل شده است .\r\nمسئلهء دوم - تحقق عينى تضادها كه از كاراكتر عمومى و مطلق تضاد پيروى مىكند .\r\nمسئلهء سوم - تطبيق كاراكتر مطلق تضاد به جريانات عينى آن ، اين مسئلهء را مائو با كلمهء متضمن متذكر شده است و موضوع نسبيت براى ما ، در قانون تضاد از\r\n","description":"","footnote":" ( 1 ) تضاد ، مائوتسه تونگ ، ص 22 . . ","page_name":" 596 ","page_number":600},
  {"content":"\r\nهمين مسئله سوم سرچشمه مىگيرد .\r\nمسئلهء چهارم - كاراكتر عمومى و مطلق تضاد ، جنبهء عينى ندارد ، آن چه جنبهء عينى دارد تضادهاى خارجى در پهنهء هستى است ، جملهء : « اگر تمام كاراكترهاى منفرد حذف شود ، چه كاراكتر عمومى باقى خواهد ماند ؟ » اشاره به همين مسئلهء چهارم است و اين مطلب كاملًا صحيح است ، زيرا نه تنها كاراكتر كلى تضاد جنبهء عينى ندارد ، بلكه تمام قوانين منطقى و علمى و فلسفى و صنعتى و هنرى و اخلاقى و . . . بدان جهت كه كليات هستند ، امور ذهنى ( سوبژگيتو ) مىباشند ، و بدان جهت كه منشأ انتزاع آنها عينيت خارجى است ، لذا در نظر ابتدايى آنان كه انديشهء ورزيده ندارند گمان مىكنند ، خود قوانين كلى نيز وجود عينى دارند .\r\nبهترين دليل اين ادعا اشتباه و خطاهايى است كه در كشف و تطبيق و درك قوانين كلى وجود دارد ، در صورتى كه واقعيتهاى عينى به كلى از مجراى اشتباه و خطا بر كنار است .\r\nمسئلهء پنجم - تمام كاراكترهاى منفرد به طور مشروط و موقت وجود دارد ، زيرا حركت و گرديدنها به طور دايمى واقعيتهاى عينى را دگرگون مىكند . البته اين مطلب هم بايستى مورد توجه قرار بگيرد كه مقصود از موقت و مشروط بودن كاراكترهاى منفرد تضاد ، آن نيست كه پس از تبديل و دگرگونى واحدهاى كاراكتريك تضاد تا حصول كاراكتر موقت و مشروط ديگر ، قانون تضاد در آن فاصله جريان ندارد ، بلكه مقصود تبدل همهء كاراكترها است كه تحت قوانين كلى تضاد در جريان مىباشد .\r\nمطلب ديگرى كه در باره نسبيت تضادها بايد در نظر گرفته شود ، اين است كه آيا نسبيت تضاد محصول تحليل پديدهء تضاد به جنبهء كلى و مطلق و جنبهء خصوصى آن است كه در جريان تحقق عينى مشاهده مىشود ؟ مىگوييم : خود تحليل مزبور را نمىتوان به معناى نسبيت منحصر تضاد تلقى\r\n","description":"","footnote":"","page_name":" 597 ","page_number":601},
  {"content":"\r\n\r\n\r\nكرد . آن چه مىتواند ، بلكه تحليل مزبور با شرايط ذهنى متفكر و ناظر است كه جنبهء نسبى پيدا مىكند و اين همان است كه ما آن را نسبيت تضاد براى ما اصطلاح كرديم .\r\n29 - تضاد در ابديت وجود ندارد\r\nدر بارهء اين كه در ابديت تضادى وجود ندارد ، جلال الدين ابيات ذيل را گفته است :\r\n\r\nآن جهان جز باقى و آباد نيست\r\nچون كه تركيب وى از اضداد نيست ( 1 ) \r\nاين تفانى از ضد آيد ضدّ را\r\nچون نباشد ضدّ نَبْوَد جز بقا ( 2 ) \r\nصلح اضداد است عمر اين جهان\r\nجنگ اضداد است عمر جاودان ( 3 ) \r\nاين نوى را كهنگى ضدش بود\r\nو ان نوى بىضدّ و ندّ است و عدد ( 4 ) \r\n\r\nمنفى شدن تضاد در ابديت به ملاك بر چيده شدن بساط ماده و حركت و گرديدن است كه روابط موجوده ميان آنها را هم منفى خواهد ساخت ، بالعكس : هر چه كه حقايق در عرصهء ماده و حركت و گرديدنها بيشتر غوطه ور گردند ، به همان اندازه هم تضاد و ساير روابط شديدتر و بيشتر خواهد بود .\r\nصحت اين اصل را در همين جهان طبيعى هم كه ما در آن زندگى مىكنيم مىتوانيم دريابيم . آشنايى با اين اصل در دو قلمرو به ترتيب ذيل امكان پذير است .\r\nقلمرو اول\r\n- هر چه موجوديت يك شىء اصيلتر و مقاومتش در مقابل عوامل قوىتر بوده باشد ، از معرض گرديدنهاى مولود ضد درونى و برونى بر كنارتر است .\r\n","description":"","footnote":" ( 1 ) دفتر ششم ، ص 352 ، بيت 58 . .  ( 2 ) دفتر ششم ، ص 59 . .  ( 3 ) دفتر اول ، ص 27 ، بيت 38 . .  ( 4 ) دفتر ششم ، ص 380 ، بيت 27 . . ","page_name":" 598 ","page_number":602},
  {"content":"\r\nبه عنوان يك مثال معمولى و ساده خورشيد جرم معينى است كه در فضا مشغول نور پراكنى است ، اين جرم بزرگ با عوامل جوى و كيهانى پيوستگى دارد ، ولى ميليونها سال است كه آن عوامل نتوانسته خورشيد را در گرديدنى قرار دهد كه موقعيت استمرارى خود را تغيير بدهد .\r\nاين ثبات استمرارى به جهت عظمت موجوديتى است كه آفتاب در موقعيت مخصوصى از كيهان دارد . بنا بنقل ژرژ كاموف اين مقاومت استمرارى اولا به وسيلهء فون هلمهولتز 1894 ( 1821 ) در آلمان و همان موقع توسط لرد كلوين 1907 ( 1824 ) در حدود دويست ميليون سال تخمين زده شده است . سپس مىگويد :\r\n« در زمان كلوين و هلمهولتز به نظر مىرسيد كه مدت يكى دو صد ميليون سال براى توضيح حوادث معرفت الارضى ، كافى باشد و در نتيجه نظر آنان پذيرفته شد ، ولى اكنون مىدانيم كه زندگى بايد دست كم از نيم ميليارد سال پيش بر روى زمين آغاز شده باشد ، در صورتى كه پوستهء جامد زمين و اقيانوسها بايد از اين هم سالخورده تر باشند ، از اين رو انقباض خورشيد نمىتوانسته انرژى كافى براى گرم نگه داشتن سطح زمين و اقيانوسها آن فراهم كند تا سازواره هاى حياتى به وجود آيند و تكامل يابند . » ( 1 )  جرم خورشيد با همهء تفاعلات درونى و ارتباط با عوامل برونى كه مسلما آن را در جريان اصل تضاد قرار مىدهد ، با اين حال حد اقل نيم ميليارد سال است كه موقعيت كلى خود را از دست نمىدهد و براى به وجود آمدن يك گرديدن كه جرم خورشيد را به كلى بتواند تغيير بدهد - آن تضادهاى درونى و برونى كافى نبوده است ، بلكه يا بايستى در درون خورشيد ضد فوق العاده نيرومندى به وجود بيايد كه در شرايط مناسب و عوامل خارجى آن را دگرگون كند ، يا در تصادم با يكى از كرات قوىتر مانند كازار به گرديدن اساسى برسد كه موقعيت دويست ميليونى يا نيم ميلياردى جرم\r\n","description":"","footnote":" ( 1 ) ماده و زمين و آسمان ، ژرژ كاموف ، ترجمه آقاى رضا اقصى ، ص 528 و 529 . . ","page_name":" 599 ","page_number":603},
  {"content":"\r\n\r\nخورشيد را تغيير بدهد .\r\nبنا بر اين قدرت موجوديت فعلى يك حقيقت مىتواند عامل ضعيف اضداد درونى و برونى را تا ادامهء قدرت مفروض خنثى نمايد .\r\nقلمرو دوم\r\n- هضم شدن تضادهاى ناشى از خواص و تعينهاى ماديات است در مقابل ذهن ، قدرت تجريد ذهن در بارهء مواد عينى فوق العاده شگفت انگيز است ، تصويرى از آتش و حرارتش در ذهن به وجود مىآيد ، بدون احتراق كه خاصيت اساسى آتش است .\r\nهمچنين است تضادهاى موجود در عرصهء خود آگاه ذهن كه در قلمرو ناخود آگاه من يا سطح عميق شخصيت به كلى هضم مىشود ، بدون اين كه در سطح عميق من تجزيه شوند و حد و مرز و بلكه كوچكترين بعد زمانى و فضايى در آنها دخالت بورزد ، ميليونها اشياء عينى بدون تزاحم و تضاد در آن رسوب مىكند .\r\nتضادى هم كه در وضع جارى روان آدمى وجود دارد ، قابل مقايسه با تضادهاى مادى نيست .\r\nاز ملاحظهء دو قلمرو فوق به اين اصل كلى مىرسيم كه هر اندازه كه يك حقيقت از معرض اصطكاك و تزاحم و كثرت دور تر باشد ، به همان اندازه از جريان تضاد دور تر خواهد بود و بدان جهت كه بساط ماده و ماديات و حركت و كون و فساد و گرديدن در قلمرو ابديت بر چيده مىشود ، لذا مفهوم تضاد در آن جهان به كلى منفى مىگردد .\r\nجلال الدين مىگويد :\r\n\r\nنفى ضد كرد از بهشت آن بىنظير\r\nكه نباشد شمس و ضدش زمهرير ( 1 ) \r\nهمچنين دان جمله احوال جهان\r\nقحط و خصب و جنگ و صلح و افتتان\r\nاين جهان با اين دو پر اندر هواست\r\nزين دو جانها موطن خوف و رجاست\r\n\r\n","description":"","footnote":" ( 1 ) دفتر ششم ، ص 352 ، بيت 60 . . ","page_name":" 600 ","page_number":604},
  {"content":"\r\n\r\n\r\nتا جهان لرزان بود مانند برگ\r\nدر شمال و در سموم بعث و مرگ\r\nتا خم يك رنگى عيسى ما\r\nبشكند نرخ خم صد رنگ را\r\nكآن جهان همچون نمكزار آمده ست\r\nهر چه آن جا رفت بىتلوين شده ست\r\nخاك بين اين خلق رنگارنگ را\r\nمىكند يك رنگ اندر گورها\r\nاين نمكزار از جسوم ظاهر است\r\nخود نمكزار معانى ديگر است\r\nآن نمك زار معانى معنوى است\r\nاز ازل آن تا ابد اندر نوى است ( 1 ) \r\n\r\n30 - اسناد اوصاف متضاد به خداوند فقط در صفات افعال است كه از فعاليتهاى خداوندى انتزاع مىگردد\r\nاين موضوع را جلال الدين در بيت ذيل چنين گفته است :\r\n\r\nقهر او را ضدّ لطفش كم شِمُر\r\nاتحاد هر دو بين اندر اثر ( 2 ) \r\n\r\nدر مبحث شمارهء 29 ملاحظه شد كه جريان تضاد با نظر به موجوديت اشياء و چگونگى ارتباط آنها با عوامل درونى و برونى فوق العاده متفاوت است .\r\nدر اين مبحث برترى موجود برتر را از جريان تضاد درونى و برونى مورد بررسى قرار مىدهيم .\r\nجاى ترديد نيست كه تضاد حالت مخصوصى را ميان دو يا چند شيء نشان مىدهد ، پس اولين شرط اساسى تحقق تضاد كثرتى است كه بايد تحقق پيدا كند و به عبارت روشنتر تضاد موقعيت مخصوصى است كه از بر نهاده شدن يك شىء در مقابل ديگرى و از نپذيرفتن تعين يكديگر ناشى مىشود ، لذا براى تحقق تضاد حد اقل وجود دو شىء ضدين ضرورت منطقى دارد .\r\nاين شرط اساسى در ذات پاك ربوبى قابل تحقق نيست ، زيرا دوى يا چندى موجب تركب ذات اقدس مىگردد و تركب مستلزم محدوديت است .\r\n","description":"","footnote":" ( 1 ) دفتر ششم ، ص 380 ، بيت 19 تا 26 . .  ( 2 ) دفتر چهارم ، ص 225 ، بيت 16 . . ","page_name":" 601 ","page_number":605},
  {"content":"\r\nاما اين كه هيچ عامل برونى نمىتواند با او تضاد داشته باشد ، به اين دليل است كه هستى خداوندى بالاتر از آن است كه موجودى در برابر آن بر نهاده شود و در يك وحدت عالىتر با يكديگر متحد شوند .\r\nامير المؤمنين عليه السلام روشنترين و قاطعانه ترين دليل را براى عدم امكان تضاد چيزى با خداوند چنين مىفرمايد :\r\n« و بمضادته بين الاشياء عرف ان لا ضد له . » ( 1 )  ( و بدان جهت كه او است كه ميان اشياء تضاد را برقرار كرده است معلوم مىشود كه براى او ضدى وجود ندارد ) بنا بر اين ، اوصاف متضاده‌اى را كه به خداوند نسبت مىدهيم ، مانند رحم و غضب و لطف و قهر و زنده كردن و ميراندن و . . . به هيچ وجه مشمول جريان تضاد يا اجتماع اضداد نمىباشد ، بلكه مقصود بيان قدرت مطلقهء خداوندى است كه در موقع جريان در جهان هستى پديده هاى متضاد را نشان مىدهد . با يك تشبيه تقريبى مانند الكتريسيته كه حقيقت واحدى است ، ولى اگر به يخچال جريان پيدا كند ، يخ توليد مىكند و در ماشين ديگر حرارت به وجود مىآورد ، هم مىتواند محرك باشد و هم مىتواند براى خنثى كردن حركت يك جسم متحرك به كار رود .\r\nبهترين و روشنترين دليل اين ادعا اين است كه : صفات اضداد همان اوصاف فعلى خداوند است ، نه اوصاف ذاتى ، اوصاف ذاتى فقط حقايقى هستند كه جنبهء مثبت دارند ، مانند علم و قدرت و . . . منشأ تمام اوصاف فعلى دو حقيقت هماهنگ است :\r\n( قدرت و اراده ) .\r\nتبصره - ناگفته نماند كه مقصود از غضب و قهر و انتقام و مفاهيمى از اين قبيل به معناى معمولى آنها نيست كه ما در انسانها يا جانداران مىبينيم كه براى حفظ موجوديت خويش و دفاع از آن به وجود مىآيد ، زيرا چنان كه در مباحث گذشته گفتيم : او بىنيازتر از آن\r\n","description":"","footnote":" ( 1 ) نهج البلاغه ، ج 2 ، ص 122 ، خطبه 184 . . ","page_name":" 602 ","page_number":606},
  {"content":"\r\n\r\nاست كه خودش بتواند نفعى به خويشتن برساند و با عظمتتر از آن است كه خودش بتواند ضررى به خويشتن وارد كند ، چه رسد به مشتى موجودات كه در دست قدرت او قابل توجه نيستند ، بلكه مقصود از مفاهيم مزبوره : بروز نتايج كردارهاى آدمى است كه خود مشمول قوانين الهى است . وقتى كه وجدان از كار مىافتد ، از كار افتادن وجدان كه با نابودى انسانيت انسان مساوى مىباشد ، مظهر غضب الهى است ، يعنى اين قانون مستند به خدا است كه با سركوب كردن وجدان ، انسانيت يك انسان هم محو و نابود مىگردد .\r\n\r\n( ( 999 ) ) آدمى كوه است چون مفتون شود\r\nكوه اندر مار حيران چون شود\r\n( ( 1000 ) ) خويشتن نشناخت مسكين آدمى\r\nاز فزونى آمد و شد در كمى\r\n\r\nانسان ، آن كوه كه خود را به كاهى مىبازد\r\nدر بارهء بيت اول دو احتمال مىرود :\r\nاحتمال يكم : آدمى با نظر به عظمت روحى كه دارد مانند كوه است ، ولى وقتى كه در بارهء موضوعى بيش از اندازه جلب شد و خود را به آن موضوع باخت موجودى به آن عظمت در ناچيزترين موضوعى كه مورد دلباختگى او است ، واله و حيران مىگردد .\r\nاحتمال دوم - آدمى وقتى كه مفتون و دلباختهء چيزى مىشود ، در راه به دست آوردن آن و بر طرف كردن موانع از پيش پايش ، نيرو و مقاومتى مانند كوه پيدا مىكند ، و در بارهء همان چيز اگر چه بسيار محقر هم بوده باشد خود را مىبازد .\r\nاگر چه بيت فوق روى قاعده ، محتمل يكى از دو معنا است ، ولى هر دو احتمال در وضع روانى انسانها قابل مشاهده است براى توضيح اين مطلب مىگوييم :\r\n","description":"","footnote":"","page_name":" 603 ","page_number":607},
  {"content":"\r\n\r\nوابستگى دو جنبهء روح آدمى ( عظمت و حقارت آن ) به آن ايده آل كه بر خود پذيرفته است\r\nموجوديت روح آدمى فى نفسه با عظمت حقيقتى است كه در جهان طبيعت ديده مىشود .\r\nمقصود از اين كه روح آدمى با عظمتترين حقيقت است ، اين نيست كه هر انسانى در هر حالى داراى چنين روح است ، بلكه منظور اين است كه هستهء ما فوق طبيعى روح مىتواند در درون انسانى چنان بارور گردد كه جهان طبيعت براى او يك كشش محدود و ناچيز جلوه نمايد .\r\nهمين جوهر با عظمت در آن موقع كه خود را به موضوع ناچيزى متوجه ساخته و به آن موضوع باخته مىشود ، به پستترين درجهء حقارت تنزل پيدا مىكند .\r\nاصل اساسى اين صعود و نزول از آن ايده آل سرچشمه مىگيرد كه روح آدمى به آن خيره شده و مىخواهد موجوديت خود را در آن خلاصه كند ، هر اندازه كه ايده آل مطلوب انسانىتر و مترقىتر بوده باشد ، روح آدمى به علت حركت و تكاپو براى وصول به آن ايده آل ، انسانىتر و مترقىتر خواهد بود .\r\nبالعكس هر اندازه كه ايده آل محقر و ناچيزتر باشد ، روح غير انسانىتر و پستتر خواهد بود .\r\nاگر از بعضى از عوارض نظريات كسانى كه مىگويند : فقط خود انسان است كه خود را مىسازد ، قطع نظر يا آنها را تعديل كنيم ، اين مطلب كه « فقط انسان است كه خود را مىسازد » يكى از عالىترين و محركترين اصول انسانى است . اين اصل اگر چه در دوران ما در روش فكرى امثال ژان پل سارتر نامحدود مطرح شده است ، و بدين جهت واقعيات فراوانى در اين باره ناديده گرفته مىشود ، ولى بهر حال مطلبى است كه از مشاهدات و تجربيات فراوانى نتيجه شده است .\r\n","description":"","footnote":"","page_name":" 604 ","page_number":608},
  {"content":"\r\n\r\nعظمت و حقارت روح آدمى از قلمرو طبيعت شروع نمىشود ، به طورى كه اگر بر فرض محال انسانى زاييده شود كه نيروى انديشهء هزاران برابر مغز جلال الدين و قدرت بازويى هزاران برابر قدرتمندترين شجاعان تاريخ داشته باشد و از زيبايى ما فوق زيبايى يوسف عليه السلام برخوردار گردد و . . . اين انسان خيالى نه داراى عظمت روحى است و نه حقارت روحى ، زيرا او انسان است و به عنوان جلوه‌اى از ماده ( نهايت امر جلوهء بسيار عالى ) گام بر روى خاك گذاشته است ، بلكه دو پديدهء مزبور از هنگامى شروع مىشود كه ايده آل خارج از مقتضيات طبيعت معمولى را براى خود مطرح كند و بپذير و روح خود را به سوى آن به حركت در آورد .\r\n\r\n( ( 1012 ) ) مرده زين سويند و ز ان سو زنده اند\r\nخامش اين جا و آن طرف گوينده اند\r\n( ( 1013 ) ) چون از آن سوشان فرستد سوى ما\r\nآن عصا گردد سوى ما اژدها\r\nجملهء ذرات عالم در نهان\r\nبا تو مىگويند روزان و شبان\r\n( ( 1019 ) ) ما سميعيم و بصيريم و هُشيم\r\nبا شما نامحرمان ما خامشيم\r\n( ( 1020 ) ) چون شما سوى جمادى مىرويد\r\nمحرم جان جمادان چون شويد ؟\r\n\r\nاز جمادى بيرون رويم تا دو رويه بودن جهان هستى را دريابيم\r\nدر نظر بياوريد كه ما در دوران كودكى از اين دنيا چه درك مىكرديم ؟ آيا پديده ها و قيافه ها و حقايقى را كه در دوران جوانى مىشناسيم ، مىتوانستيم\r\n","description":"","footnote":"","page_name":" 605 ","page_number":609},
  {"content":"\r\nدر روزگار كودكى بفهميم ؟ واقعياتى را كه در دورهء ميان سالى در مىيابيم آيا مىتوانستيم در دوران جوانى درك كنيم ؟ حقايق و روابطى كه در روزگار افزايش عمر با خود آگاهى به ما نمودار مىشوند ، آيا در ساليان گذشته خود را به ما نشان مىدادند ؟ مسلم است كه پاسخ همهء اين سؤالات منفى است .\r\nاز طرف ديگر آيا براى كسى كه فقط عينك محدود جامعه شناسى مطرح است ، مىتواند از روان شناسى واقعى هم برخوردار باشد ؟ آيا اين شخص مىتواند يك فيزيك دان درجه يك هم بوده باشد ؟ آيا اين جامعه شناس در عين حال كه ديدگاه خود را فقط به پديده ها و روابط انسانها در شكل اجتماعى و آمارگيرىهاى سطحى محدود ساخته است ، مىتواند در قلمرو رياضيات عالى به كشفياتى هم نايل شود ؟ پاسخ اين سؤالات هم منفى است .\r\nچرا ؟ و به چه علت پاسخ هر دو نوع سؤالات فوق منفى است ؟ دليلش روشن است ، زيرا چنان كه در مبحث گذشته گفتيم : وقتى كه روح آدمى به روى يك موضوع به طور حقيقى خم شود ، همان موضوع روح او را محدود و او را از تماس با حقايق ديگر جلوگيرى مىكند ، بلكه جاى بسى شگفت است كه اگر روح آدمى بيش از اندازه به روى موضوعى خم شود ، حتى از شناختن واقعى خود آن موضوع هم محروم مىماند .\r\nشما هر اندازه كه به نور بيشتر خيره شويد ، شناسايى نور از شما بيشتر فرار خواهد كرد ، هر چه كه روح شما به خود دانش « از آن جهت كه دانش است » خم شود و خيره گردد به همان اندازه در جهل علم نماى سحر آميز غوطه ور خواهيد گشت .\r\nروى همين اصل است كه مىتوانيم به طور قاطعانه در مقابل اين سؤال كه « جهان چيست » چنين پاسخ بگوييم :\r\n","description":"","footnote":"","page_name":" 606 ","page_number":610},
  {"content":"\r\nاولًا شما بگوييد كه فعاليت مغزى تان در چه حال است ؟ پاسخ سؤال « جهان چيست » ؟ شما خود به خود روشن خواهد گشت .\r\nاين پاسخ نمىگويد كه : جهان ساخته شدهء مغز آدمى است ، چنان كه بركلى و هگل مىگفتند ، بلكه مىگويد : اولا تو بايد چگونگى وسيلهء درك و شناسايى خود را به من بگويى ، تا من به تو بگويم : جهان هستى چه قيافه‌اى به شما نشان مىدهد فقط با شناخت وسيلهء درك و شناسايى كه در خود به وجود آورده‌ايم ، خواهيم توانست بفهميم كه ما از جهان خود تار مو را مىبينيم ، يا پيچش مو را ، ابرو را مىبينيم يا اشارتهاى ابرو را ؟ حركات عضوى اعضاى يك مجمع اركستر را روى وسايل موسيقى مىبينيم ، يا آهنگ مجموعى فعاليت اعضاى مزبور را هم مىشنويم ؟ مادامى كه مغز ما و فعاليتهايش فقط به سطح جامد جهان خم شده است ، جهان براى ما مرده و خاموش جلوه خواهد كرد ، چنان كه براى آدم عامى يك هزارم واقعياتى كه از جهان هستى براى متفكرين و فلاسفه نمودار مىشود ، مطرح نيست .\r\n\r\n( ( 1021 ) ) از جمادى در جهان جان رويد\r\nغلغل اجزاى عالم بشنويد\r\n( ( 1022 ) ) فاش تسبيح جمادات آيدت\r\nوسوسهء تأويلها بربايدت\r\n\r\nبراى به دست آوردن عينك صاف و واقع بين كه حيات و تسبيح موجودات جهان هستى را به شما بنماياند ، مجبوريد كه از غوطه ور شدن و خيره گشتن به ماده و ماديات دست برداريد ، بيمارى طبيعت زدگى خود را با تزكيه و تصفيهء روحى معالجه كنيد ، انديشه و وجدان را به كار بيندازيد ، حتى به خود انديشه و وجدان و علم هم خيره نشويد زيرا روح انسانى بهر چيزى كه عشق بورزد و خيره گردد ، آن شىء را از واقعيت خود\r\n","description":"","footnote":"","page_name":" 607 ","page_number":611},
  {"content":"\r\nبر كنار مىكند ، گام ديگر از مرحلهء پرستش انديشه و علم و وجدان ، حتى از پرستيدن خود جان ، فراتر بگذاريد ، زيرا :\r\n\r\nعقل بند و دل فريبا جان حجاب\r\nراه ازين هر سه نهان است اى پسر\r\n\r\nوقتى كه به انديشه و دل و جان خيره مىشويم ، ناخود آگاه آنها را سد راه خود ديده پاى متحركمان را لنگ مىسازيم در آن موقع است كه حتى آگاهى به آن موضوع كه خيره شده‌ايم از دست ما مىرود .\r\nبنا بر اين ، برويم ، ولى به هيچ يك از منزلگاه ها كه در سر راه ما است خيره نشويم و عشق نورزيم ، اين حركت و اين مسافرت اگر با اخلاص و بدون شائبه آغاز شود و ادامه پيدا كند ، در هر گامى پرده‌اى از جمادى جهان طبيعت برداشته مىشود .\r\nدر ابتداء حركت انسان گمان مىكند : گردى از حيات به روى جهان طبيعت پاشيده شده است ، با پيش رفت تدريجى به قلمرو جان ، پديده ها و روابط و قوانين حاكم بر هستى پر معناتر و با مفهومتر جلوه مىنمايد ، اين معنى و مفهوم خيلى عالىتر از تصور آنست كه فقط گردى از حيات به روى طبيعت پاشيده شده باشد ، با افزايش پيش رفت ، مثل افلاطونى از عالم معقول به عالم محسوس فرود مىآيد و با آتمهاى دموكريت در هم مىآميزد و مونادهاى برونو و لايب نيتز را به وجود مىآورد . در اين مراحل انديشه و منطقهايى كه از قلمرو تجربه و فعاليت مغز اندوخته شده بود فعاليت و خواص خود را دارا بوده ، در تحريك و توجيه آدم درون نگر ، نقش اساسى خود را بازى مىكنند .\r\nالبته اكثر قريب به اتفاق فلاسفه و متفكرين رسمى در همين مراحل پروندهء سفر خود را مىبندند و در همين منزلگه ها مىنشينند و به سفر خود پايان مىدهند .\r\nگروه ديگر كه بايد گفت : كاملًا در اقليتاند ، ايده آل عالى خود را در اين منزلگه هم پيدا نمىكنند ، جان خويش را در تلاش مىبينند و روح خود را مضطرب در مىيابند اين تلاش و اضطراب در عين حال كه به پيش روى تحريكشان مىكند ، قيود و مقتضيات\r\n","description":"","footnote":"","page_name":" 608 ","page_number":612},
  {"content":"\r\n\r\nانديشه و منطقهاى رسمى را هم يكى پس از ديگرى ابهام انگيز جلوه داده ، تدريجاً آنها را از پيش پاى خود بر كنار مىكند .\r\nجملهء « بر كنار مىكند » كاملًا صحيح نيست ، بلكه بايد بگوييم : انديشه و منطق رسمى كه از فعاليتهاى مغزى و مشاهدات معمولى اندوخته شده بود ، مفهوم و معناى عالىتر به خود مىگيرد و فاصله ميان آنها و فعاليت جديد جان ، همان فاصله ميان قانون علت و معلول كلاسيكى ( كه حتى در ذهن عاميان ثبت شده است ) و آن عليت مىباشد كه در مغز ماكس پلانك و هايزنبرك در بارهء زير بناى طبيعت جلوه كرده است .\r\nيعنى انديشه و منطق در مراحل پيش رفته تر باطل نمىشود ، بلكه معناى ظريفتر و عالىتر به خود مىگيرد . جلال الدين در ابيات گذشته گفته است :\r\n\r\nسنگ و آهن خود سبب آمد و ليك\r\nتو به بالاتر نگر اى مرد نيك\r\nكاين سبب را آن سبب آورد پيش\r\nبىسبب هرگز سبب كى شد ز خويش\r\nاين سببها راست محرم عقلها\r\nآن سببها راست محرم انبيا\r\n\r\nاز آن هنگام كه درك مغز در بارهء قوانين و روابط آغاز مىشود ، وحدتى شگفت انگيز كه در جهان هستى حكمفرما است ، قيافهء خود را تدريجاً نشان مىدهد .\r\nاين وحدت ، موضوع خود را كه واحد است ، در تحت ارادهء موجود برترين براى انسان نمودار مىسازد .\r\nتسليم بىنهايت هستى واحد ، در مقابل ارادهء موجود برترين ، حيات و تسبيح هستى را آن چنان براى راهرو آشكار مىنمايد كه روح آدمى حيات انديشه و تجسم را\r\nتفسير ابيات\r\nاز تاريخ گويان حكايتى براى تو نقل مىكنم ، گوش فرا ده ، باشد كه از راز سر پوشيدهء اين داستان بويى از حقايق را استشمام كنى .\r\n","description":"","footnote":"","page_name":" 609 ","page_number":613},
  {"content":"\r\nمارگيرى براى گرفتن مار رو به كوهساران رفت ، او براى پيدا كردن مار به راه افتاده بود .\r\nآدمى اگر جويندهء حقيقتى باشد بنا به اصل : « آن كه جوينده است يابنده بود » بدنبال مطلوب خويش خواهد كند برود ، خواه با سرعت ، بالاخره مطلوب خويش را پيدا خواهد كرد .\r\nدست در جستجو زن و پاى در راه گذار و خود پديده طلب و راه رهبرى ترا به عهده خواهند گرفت ، آرى :\r\n\r\n[ تو پاى به راه درنِه و هيچ مگوى\r\nخود راه بگويدت كه چون بايد رفت 
  ]\r\n\r\nعطار با پاى لنگ ، با قد خميده با دست و زانو ، حتى در شكل خواب و گستاخانه هم كه باشد به سوى او حركت كن . ( 1 )  در حال گفتگو و خاموشى و به كار انداختن شامهء روحانى در جستجوى بوى حقيقت باش :\r\nحضرت يعقوب به فرزندان خود تاكيد كرد كه برويد و يوسفم را بجوييد . در اين جستجوى جدى ، تمام وسايل درك و احساس خود را به هر سو كه امكان دارد روانه بسازيد . خداى ما فرموده است :\r\nهرگز مأيوس نباشيد ، مانند كسى كه پسر گم كرده باشد ، بهر سو رهسپار شويد و بجوييد .\r\nاز راه دهان بپرسيد و با جان خود روى جانان را پيدا كنيد . بپرسيد و بپرسيد ، هنگامى كه بشارتى از جانان شنيديد ، جان خود را به مژدگانيش بدهيد .\r\nبراى شنيدن نغمه هاى روح افزاى حق ، گوش به امواج گوناگون فضاى هستى فرا دهيد . در هر كجا كه بوى خوشى دريافتيد استشمامش كنيد و بدانيد كه آن بوى\r\n","description":"","footnote":" ( 1 ) گرايش گستاخانه را كه در بعضى از ابيات جلال الدين توصيه شده است ، در مباحث گذشته مورد بررسى و انتقاد قرار داده‌ايم ، مراجعه شود . . ","page_name":" 610 ","page_number":614},
  {"content":"\r\nعطر آگين از آن قلمرو به سراغ شما آمده است كه روح شما با آن آشنايى دارد .\r\nدر هر نقطه از نقاط زندگانى اگر لطفى به سراغ شما آمد ، به همان نقطهء ابتدايى قناعت نورزيد ، راه بيفتيد تا منبع اصلى آن لطف را در نيابيد ، توقف نكنيد .\r\nاين همه خوشىها را كه احساس مىكنيد ، پديده هاى گسيخته و بىاصل نيستند اين خوشىها به درياى بىكرانى كه ژرفايش پيدا نيست متصلاند .\r\nاين جزءهاى محدود را رها نموده ديده به كل بر دوزيد .\r\nاين همه جنگ و ستيزهاى مردم براى به دست آوردن خوبىها است ، نشان درخت طوباى بهشتى ، بىبرگى مادى اين دنياى زود گذر است .\r\nاين كه مىبينيد مردم به همديگر خشمگين مىگردند ، در حقيقت مقدمه‌اى براى مهر و محبت بوده و جور و جفايشان وفايى در دنبال دارد .\r\nاين همه كينه ها و بغضها ميان مردم براى آشتى ، و ناراحتىها وسيلهء رسيدن به راحتى است .\r\nضربه هايى كه در زندگانى پشت مردم را شعله ور مىسازد ، در حقيقت عالىترين نوازش است كه عشق و علاقه و انسان دوستى را نتيجه خواهد داد . چنان كه گله و شكوه حاكى از محبت و توقع مهر و و داد است كه خود سبب سپاس گزارى است .\r\nاين همه مقدمات كه نتايج ضد را بروز مىدهد و اين همه اجزاء ناچيز از لطف و خوشى ، بايستى شما را به نتايج عاليه و كلهايى كه اجزاء تابع آنها هستند رهنمون شوند .\r\nگفتيم كه : جنگها همواره آشتىها را در دنبال خود مىآورد ، در داستان ما آن مرد مارگير براى به دست آوردن محبوب زحمتها كشيد و رفت مارى را پيدا كرد . آرى چنين است وضع روزگار ، آدمى كه براى وصال به محبوبش مار مىجويد و غصه ها و اندوه ها در دل خود متراكم مىكند كه يارى به دست بياورد ، در حالى كه آن يار نه اعتنايى به او دارد و نه غم تلاش و غصه هاى جوينده را به دل خود راه مىدهد .\r\nمارگير در پى گردى خود به مار بسيار بزرگى رسيد ، جستجوى او در فصل زمستان بود\r\n","description":"","footnote":"","page_name":" 611 ","page_number":615},
  {"content":"\r\nاو مار مىجست ، ولى به يك اژدهاى بزرگ دست يافت كه مرده مىنمود .\r\nشگفتا نادانى اين انسان را تماشا كنيد : براى اين كه مارگير مردم را در بارهء خود به حيرت و شگفتى وادار كند دست به شغل خنده آور در عين حال خطرناك مارگيرى زده است . هنگامى كه آن اژدهاى غول آسا را ديد ، از شكل و هيبت او ، گويى زهره اش شكافت .\r\nآرى ، آدمى بسيار موجود با عظمتى است ، وقتى كه به موضوعى دل باخت موجوديت كوه آساى او به يك حيوان بىنفع و پر از ضرر باخته مىشود .\r\nاين بىنوا فرزند آدم بدان جهت كه خود را نمىشناسد و عظمت خود را در نمىيابد از مقام والاى انسانى به پستترين وضع وجودى تنزل مىكند چون اين انسان از ارزش واقعى خويشتن اطلاعى ندارد ، خود را به ارزانترين قيمت مىفروشد ، او اين قدر نادان است كه اطلس هستى خود را در مقابل كهنه پاره‌اى بىارزش از دست مىدهد .\r\nراستى هم جاى تعجب است ، صد هزاران مار و كوه و دشت و دريا و زمين و آسمان در بارهء او حيران است ، اما حماقتش به جايى مىرسد كه خود حيران و عاشق يك مار مىشود و شخصيتش را در آن خلاصه مىكند .\r\nخلاصه - مارگير آن مار بزرگ و با هيبت را برداشته و رهسپار شهر بغداد گشت .\r\nچه اژدهايى ؟ از بزرگى مانند ستون خانه براى چه اين مار بزرگ را برداشته و متحمل زحمات حمل و نقل و پذيرندهء خطر جانى احتمالى آن گشته است ؟ براى به دست آوردن مال ناچيزى كه از آن بهره ور گردد فرياد مىزد : آى مردم بياييد\r\n\r\nكاژدهاى مرده‌اى آورده ام\r\nدر شكارش من جگرها خورده‌ام [\r\n\r\nبىاطلاع از خاصيت جسمانى مار كه سرما و ابر آن را افسرده ساخته و در شكل مرده نشان مىدهد 
  ] گمان مىكرد آن مار مرده است ، اما مار زنده بود .\r\nاين جهان طبيعت را كه در شكل جماد مىبينيد ، جامد نيست ، در وضع كنونى زير سرما و ابر قوانين ناخود آگاه قرار گرفته است ، لذا افسرده و بىحس گشته است .\r\n","description":"","footnote":"","page_name":" 612 ","page_number":616},
  {"content":"\r\n\r\n( ( 1009 ) ) باش تا خورشيد حشر آيد عيان\r\nتا ببينى جنبش جسم جهان\r\n\r\nشما مىدانيد كه عصاى چوبين موسى عليه السلام كه يكى از همين اجزاى طبيعت جامد نما بود ، چگونه به اژدهاى زنده تبديل گشته و عقول بشرى را از حيات طبيعت ساكن نما اطلاع داد .\r\nاين يك نمونه براى اثبات حيات دستگاه طبيعت بود ، شما مىتوانيد از اين نمونه حقيقت همهء جهان هستى را در يابيد .\r\nلختى در بارهء وجود خودت بينديش ، تو خود مشتى خاك مرده بودى كه تو را به زندهء جاندار و عاقل تبديل نمود ، از مشت خاك وجود خويش مىتوانى حكم تمام خاكها را بشناسى .\r\nاين جهان طبيعت از اين رويه كه با خواص طبيعى براى ما مطرح است مرده و جامد ، ولى از آن رويه كه مربوط به ما وراى طبيعت است ، زنده و با احساس است ، از اين سو خاموش ، ولى از سوى ديگر زبان گويا دارد .\r\nاژدها شدن عصاى چوبين از قيافهء پشت پردهء چوب سرچشمه مىگيرد ، بدينسان هر موجود جامد از آن سوى ما وراى طبيعى حقيقت ديگرى را نشان مىدهد ، كوه جامد نغمه هاى داودى سر مىدهد و آهن سخت در دست داود عليه السلام موم مىگردد ، باد بىاحساس و مرده سليمان عليه السلام را بر مىدارد و در فضاها بپرواز در مىآيد . دريا هم با موسى عليه السلام به گفتگو مىپردازد . ماه جامد اشارهء پيامبر اكرم را درك مىكند آتش براى ابراهيم گل و نسرين مىشود ، خاك مانند مارى قارون را مىبلعد و آستن حنانه كه به ظاهر چوب بود داراى عقل و رشد مىشود ، سنگ ريزه ها به پيامبر اسلام سلام كرده و به رسالت وى شهادت مىدهند ، كوه به يحيى عليه السلام پيامى مىدهد . آرى :\r\n\r\nجملهء ذرات عالم در نهان\r\nبا تو مىگويند روزان و شبان\r\n( ( 1019 ) ) ما سميعيم و بصيريم و هُشيم\r\nبا شما نامحرمان ما خامشيم\r\n( ( 1020 ) ) چون شما سوى جمادى مىرويد\r\nمحرم جان جمادى چون شويد\r\n\r\n","description":"","footnote":"","page_name":" 613 ","page_number":617},
  {"content":"\r\n[ اين قدر خود را فريب ندهيد ، با خود بمبارزه بر نخيزيد شما كه مىتوانيد . 
  ] گامى چند از عالم جماد بالاتر نهاده ، قدم در قلمرو جان بگذاريد و غلغله و جوشش و تسبيح الهى همين جمادات را بشنويد .\r\nتو در آن مرحله كه تسبيح جمادات را آشكارا خواهى شنيد ، از خيالات و وسوسهء تاويلهاى تصنعى بر كنار خواهى گشت .\r\nمادامى كه انوارى از قنديل جان بر درون تو فروزان نشود ، در معارف و جهان يا بى خويش در ميان تاويلها غوطه ور خواهى شد .\r\nاين ادعاهاى دريافتن و ديدن كه از دهانهاى ناشايست و از قلمهاى تصنعى بيرون مىتراود ، خيالات ننگ بار ، بلكه سد آهنين است كه ميان آن نابخردان و واقع ، تاريكترين حجاب را به وجود آورده است .\r\nآنان در مغز خود چنين تاويل مىكنند كه غرض از آياتى كه مىگويد : تمام موجودات در حال سجده و تسبيحاند ، تسبيح و سجدهء ظاهرى نيست و اگر كسى بگويد : من ذكر و غلغلهء تسبيح موجودات را مىشنوم ، بدون ترديد خيال باطل مىكند و در گمراهى غوطه ور است . بلكه مقصود از آگاهى و تسبيح عالم جمادات اين است كه بدان جهت كه آيات و نظمى كه در جهان طبيعت حكمفرما است ، باعث مىشود كه تماشا كنندگان هشيار از ديدن آن همه آيات و نظم بشگفتى وادار شده به آفرينندهء آن تسبيح بگويند ، بنا بر اين چون جهان طبيعت باعث مىشود كه انسانها تسبيح گو شوند ، پس در حقيقت مانند اين است كه خود جهان مشغول ذكر و نيايش با خدا است .\r\nاينها تاويلاتى است كه معتزله صورت مىدهند بىنوا كسانى كه نور حال روحانى بدرون آنان فروزان نگشته و تا آخر عمر با اين تاويلات خود را مىفريبند .\r\n","description":"","footnote":"","page_name":" 614 ","page_number":618},
  {"content":"\r\nاين يك مسئلهء طبيعى است : مادامى كه انسان نتواند گام از حس طبيعى فراتر بگذارد ، از دريافت غيب و پشت پردهء ظواهر ناتوان خواهد ماند .\r\nدر اين جا اين مطلب را كه پايان ندارد ، رها مىكنيم و به داستان مارگير مىپردازيم :\r\nآن مارگير معركه جو و هنگامه خواه ، مار را كشان كشان تا بغداد آورده و در كنار شط دجله بساط خود را گسترد و هنگامهء مار بازى خود را به راه انداخت .\r\nبراى ديدن مار غلغله و ازدحام شديدى به راه افتاد و مردم بهم ديگر مىگفتند : بدويد به كنار شط كه :\r\n\r\n( ( 1032 ) ) مارگيرى اژدها آورده است\r\nبو العجب نادر شكارى كرده است\r\n\r\nصدها هزار مردم ساده لوح مانند خود مارگير كه شكار مار شده بود ، شكار مارگير گشته و به دام او افتادند و همگى ( مارگير و انبوه مردم ) منتظر افزايش جمعيت بودند كه مردم هر چه زيادتر شود دخل گدايى مرد مارگير بيشتر خواهد بود .\r\nصدها هزار احمق بقدرى پشت سر هم متصل ايستاده بودند كه پاهايشان به هم پيوسته بود .\r\nازدحام به حدى بود كه مرد توجهى به زن نداشت ، تراكم و ازدحام و غوغايشان روز رستاخيز را جلوه مىداد .\r\nوقتى كه مارگير حراقه مشعل را براى جلب تماشاگران حركت مىداد مردم گردن مىكشيدند كه ببينند .\r\nمارگير آن اژدها را كه از سرما افسرده بود ، در لابلاى كهنه پاره و پلاس پيچيده و براى احتياط با رسنها و طنابهاى محكم آن را بسته بود .\r\nمردم در حال انتظار و هياهوى بيش از حد به سر مىبردند و آفتاب تدريجاً بالا مىآمد و حرارتش را به روى مار افسرده افزايش مىداد ، آفتاب سوزان بغداد كم كم سردى مار را بر طرف كرد و همان مار مرده نما وضع زندگى به خود گرفته و شروع\r\n","description":"","footnote":"","page_name":" 615 ","page_number":619},
  {"content":"\r\nبه جنبيدن كرد .\r\nحركت و جنبش مار تحيرى را كه مردم به مردهء آن داشتند صد هزار برابر نمود و از ترس مار پا به فرار گذاشتند .\r\nمار كه با احساس گرما نيروى خود را باز مىيافت ، بندهاى طناب و كهنه پاره ها را شكافت و مار مرده نما به شكل اژدهاى هول انگيز مانند شير غران به راه افتاد . مردم در حال فرار همديگر را زير پا مىانداختند ، خلق زيادى كشته شد و از كشته شدگان پشته ها به وجود آمد .\r\nخود مارگير هم از ترسش در جاى خود خشك گشته با خويشتن مىگفت : يعنى چه ؟ من از كوه و دشت چه آورده‌ام ؟ [ مىدانيد كار اين مارگير شبيه به چه بود ؟ 
  ] ميش كور و ناتوانى كه گرگ درنده را بيدار كند و احمقى كه رو به عزرائيل ببرد پس از آن كه اژدها به حركت آمد چه كرد ؟ ابتدا مارگير بد بخت را بلعيد .\r\nآرى خونخوارى براى حجاج بن يوسف كار سهل و ساده است . اژدها پس از بلعيدن مرد مارگير خود را بستونى پيچيده و چنان فشار داد كه استخوانهاى مرد در هم شكست . مردم از بغداد فرار كردند و پناه به خارج شهر بردند .\r\nاين نفس درونى را كه مىبينى همان اژدها است كه به جهت نداشتن وسيله و نبودن ميدان براى جولان ، افسرده و خود را مرده مىنمايد .\r\nاگر اين نفس پليد همان وسايل فرعونى را به دست بياورد ( فرعونى كه سلطهء مطلقه به مصر داشت ) بنياد فرعونى بسازد و راه صدها موسى و هارون را سد نمايد .\r\nاين اژدهاى نفس به جهت فقر و محروميت از امكانات است كه مانند كرمك ديده مىشود . اگر وسايل و امكانات فرعون طغيانگر براى اين نفس سر بپايين افتاده و خمود هم آماده مىگشت ( فرعونى كه حتى مايهء زندگانى انسانها ( آبها ) را هم در اختيار داشت ) ، آن موقع مىديديم كه بيدادگرى نفس چگونه بنياد طغيانگرى\r\n","description":"","footnote":"","page_name":" 616 ","page_number":620},
  {"content":"\r\nفرعون را بنا مىنهاد و اگر فرعون راه زن يك موسى و يك هارون بود ، نفس حيوانى آدميان راه زن صد موسى و صد هارون مىباشد .\r\nاين فقر و فلاكت است كه اژدهاى نفس را كرمك نشان مىدهد ، چنان كه بالعكس اگر شخصى از نظر موجوديت پشه ناچيزى بوده باشد ، به وسيلهء مال و جاه به صورت عقاب بزرگ مىنمايد . تا بتوانيد اژدهاى روانكاه نفس حيوانى را در فراق مزاياى مادى جهان افسرده اش نماييد .\r\nمزاياى مادى جهان چونان خورشيد ، آتش زاى عراق است در تموز كه هر افسرده‌اى را به هيجان مىآورد [ سپس همان موجود كه پس از افسردگى به حركت در مىآيد واقعيات با ارزش را از بين مىبرد و خود نيز بدنبال آنها راه سقوط را در پيش مىگيرد 
  ] .\r\nمادامى كه اژدهاى نفس افسرده است او را تحت سلطهء خود مات و بىحركت بساز و با مات كردن او خود را از مات شدن ايمن ساز . اين اژدهاى دژخيم را مورد ترحم قرار مده ، اين همان موجود پليد جانكاه است كه اگر به حركت در آيد ، تو جز لقمهء ناچيزى در كام او نخواهى بود .\r\nدر آن هنگام كه شعله هاى سوزان خورشيد شهوت بر آن نفس بتابد و چونان خفاش كه با ورود در تاريكى شب ، پر و بال مىگشايد ، به حركت در آيد فورا و بدون توقف بمجاهدت مردانه بپرداز ، خدا ديدار خود را به تو پاداش خواهد داد .\r\nوقتى كه آن مرد ساده لوح اژدها را به جاى گرمسير آورد ، اژدها بناى سركشى و طغيانگرى نهاد ، آن چه كه ما در بارهء سر كشىهاى آن گفتيم يك صدم هم نمىباشد . تو بىنواى ساده دل چنين گمان مىكنى كه مىتوانى اژدهاى نفس را بدون سركوبى و مقاومت در مقابل خواسته هايش ، با تمام وقار و وفا و احترام تحت سلطهء خود داشته باشى مگر هر آدم زبون و بىشخصيت مىتواند به اين آرزوى بزرگ ( تسلط به نفس حيوانى ) نائل شود ؟\r\n","description":"","footnote":"","page_name":" 617 ","page_number":621},
  {"content":"\r\nبزرگ مردانى مانند موسى بايد كه تا بتوانند مارهاى فرعونى نفس را نيست و نابود نمايند .\r\nآن فرعون را مىگوييم كه مارهاى او و صدها هزار مردم را به كشتن داد و عاقبت كار ، همان طمعى كه سراسر وجود داور را گرفته بود ، اژدهايى شد و وجود نحسش را در كام فرو برد .\r\n","description":"","footnote":"","page_name":" 618 ","page_number":622},
  {"content":"\r\n\r\n\r\nتهديد كردن فرعون موسى عليه السلام را\r\n\r\n( ( 1067 ) ) گفت فرعونش چرا تو اى كليم\r\nخلق را كشتى و افكندى به بيم\r\n( ( 1068 ) ) در تردّد از تو افتادند خلق\r\nدر هزيمت كشته شد مردم ز زلق\r\n( ( 1069 ) ) لاجرم هر كس تو را دشمن گرفت\r\nكينِ تو در سينه مرد و زن گرفت\r\n( ( 1070 ) ) خلق را مىخواندى بر عكس شد\r\nاز خلافت مرد و زن را نيست بد\r\n( ( 1071 ) ) من هم از شرّت اگر پس مىخزم\r\nدر مكافات تو ديگى مىپزم\r\n( ( 1072 ) ) دل از اين بر كن كه بفريبى مرا\r\nيا به حرفى پس روى گردم تو را\r\n( ( 1073 ) ) تو بدان غرّه مشو كش ساختى\r\nدر دل خلقان هراس انداختى\r\n( ( 1074 ) ) صد چنين آرىّ و هم رسوا شوى\r\nخوار گردى مضحكهء غوغا شوى\r\n( ( 1075 ) ) همچو تو بسيار سالوسان بُدند\r\nعاقبت در مصر ما رسوا شدند\r\n( ( 1068 ) ) در تردد از تو افتادند خلق\r\nدر هزيمت كشته شد مردم ز زلق\r\n( ( 1069 ) ) لاجرم هر كس تو را دشمن گرفت\r\nكين تو در سينه مرد و زن گرفت\r\n\r\nطغيانگران حيله به كار مىبندند و در راه عملى ساختن خواسته هاى پليد خود راد مردان مصلح را متهم مىسازند\r\nتاريخ بشريت پر از اين پديدهء شگفت انگيز است كه مىتوانيم نامش را كشتن حق و حقيقت با حقيقت نماها بگذاريم . فرعون نمىخواهد به روى خود بياورد كه اين زالوى خون آشام وجودش در شريان مصريان و اسرائيليان است كه خون هزاران بىگناه را به زمين مىريزد .\r\n","description":"","footnote":"","page_name":" 619 ","page_number":623},
  {"content":"\r\nاو مىخواهد موجوديت خود را به عنوان فرشتهء صلح و صفا معرفى كند كه از آسمان آمده و منت به زمين و زمين نشينان دارد كه قدم در روى خاك مىگذارد و از هواى زمين انسانها تنفس مىكند .\r\nمبارزه با موسى عليه السلام را روشنترين و با اهميتترين دليل ضرورت هستى خويش در كرهء خاكى معرفى مىكند در صورتى كه روشنترين و قاطعانه ترين دليل مفسد بودن وجود پليدش همان مبارزه‌اى است كه موسى عليه السلام با او شروع كرده است .\r\nاين طغيانگران خطرناكترين سلاحى كه در دست دارند و مىتوانند اجتماعى را در دريايى از اشتباه و شك و ترديد در بارهء راد مردان غوطه ور بسازند ، اين است كه با مهارت كامل از پديده هاى وضع موجود كه با زندگانى تصنعى مردم در هم آميخته است بهره بردارى نموده ، راد مردان را به مخالفت با آن پديده هاى بىاساس متهم مىسازند ، مردم هم كه غالبا از تفكر و ارزيابىهاى واقعى محرومند ، ناخود آگاه به مبارزه با آن مصلحين در حقيقت براى مبارزه با خود بسيج مىشوند و آن عده از اشخاص هم كه تا حدودى در سطح بالاتر از مردم معمولى قرار گرفته‌اند ، به سيه چال شك و ترديد در بارهء آن مصلحين ساقط مىشوند .\r\nهر اندازه كه زمان شك و ترديد بيشتر بوده باشد و وسايل تحريك ماشين اجتماع در دست طغيانگران بيشتر ادامه پيدا كند ، شك و ترديد و اتهام در بارهء رهبران واقعى شديدتر و تدريجاً حتى آن اشخاص ما فوق سطح معمولى هم به دستهء ناخود آگاه مردم معمولى ملحق مىشوند . اما نااميدى در بارهء اصلاح انسانها و بروز حق و حقيقت به يك منطق صحيح متكى نيست ، زيرا به قول تروتسكى :\r\n« حقيقت راه خود را مىگشايد ، اما [ اگر چه 
  ] لا طايلات نيز سخت جانند . » ( 1 )  لا طايلات و اتهامهاى نابجا و كاريكاتور سازىهاى طغيانگران هم مكتب\r\n","description":"","footnote":" ( 1 ) زندگى من ، تروتسكى ، ترجمه آقاى وزيرى ، ص 396 . . ","page_name":" 620 ","page_number":624},
  {"content":"\r\n\r\nفرعون نه تنها سخت جانى موقت و محدود دارند ، بلكه گاهى دوره و عصر بسيار طولانى و جمعيتهاى فراوانى را در خود غوطه ور مىسازند .\r\nبه عنوان مثال معاويه‌اى در تاريخ وجود دارد كه به كشورهاى اسلامى دوران خود و به ساليان متمادى بعدى مىخواهد اثبات كند كه على ابن ابى طالب شايستهء خلافت نيست و منم كه زمامدار مطلق جوامع اسلامى هستم اين لا طايلات هم جمعيتهاى زيادى را سر در گم مىكند و هم مدتهاى طولانى را اشغال مىنمايد .\r\nتفسير ابيات\r\nفرعون آن مجرم تبه كار ، موسى را طرف خطاب قرار داده ملامتش مىكند كه مردم را بكشتن دادى و بيم و هراس در جامعه انداختى ؟ مردم در بارهء تو به شك و ترديد گرفتار شده‌اند ، در هنگامه‌اى كه تو به وجود آورده بودى ، مردم لغزيده و زير پاها ماندند و تلف گشتند .\r\nمگر نمىبينى همهء مردم با تو دشمن شده و سينه شان از كينهء تو مالامال گشته است ؟ تو مىخواستى مردم را به سوى خود بخوانى ، اما كارها بر عكس منظور تو شد و براى مردم چاره‌اى جز مخالفت با تو وجود ندارد .\r\nاين كه مىبينى در بر طرف ساختن شر تو مسامحه مىكنم در حقيقت براى مكافات كارهايت و مبارزه با موجوديت تو زمينه سازى مىنمايم .\r\nهرگز گمان مبر كه بتوانى مرا بفريبى ، طمع مدار كه فريب تو در من اثر كند يا به چند كلمه پيرو تو باشم . مبادا به اين كارها كه راه انداخته‌اى و هراسى كه در دل مردم ايجاد كرده‌اى مغرور شوى ، اگر صد مرتبه بيش از اين غوغاها و هنگامه ها هم بر پا كنى ، بالاخره روزى رسوا و وسيلهء خندهء جامعه خواهى گشت .\r\nتو اولين شخص نيستى كه در اين كشور ما ( مصر ) بتاخت و تاز در آمده باشد ، اين كشور اشخاص زيادى را به ياد دارد كه چند صباحى اسب بجولان آوردند و عاقبت رسوا شدند .\r\n","description":"","footnote":"","page_name":" 621 ","page_number":625},
  {"content":"\r\n\r\n\r\n\r\nجواب موسى عليه السلام فرعون را در تهديدى كه مىكردش\r\n\r\n( ( 1076 ) ) گفت با امر حقم اشراك نيست\r\nگر بريزد خونم امرش باك نيست\r\n( ( 1077 ) ) راضىام من شاكرم من اى حريف\r\nاين طرف رسوا و پيش حق شريف\r\n( ( 1078 ) ) پيش خلقان خوار و زار و ريشخند\r\nپيش حق محبوب و مطلوب و پسند\r\n( ( 1079 ) ) از سخن مىگويم اين ، ور نه خدا\r\nاز سيه رويان كند فردا تو را\r\n( ( 1080 ) ) عزّت آنِ اوست و آنِ بندگانْش\r\nز آدم و ابليس برمىخوان نشانش\r\n( ( 1081 ) ) شرح حق پايان ندارد همچو حق\r\nهان و هان بر بند و بر گردان ورق\r\n\r\nآيه\r\n« يَقُولُونَ لَئِنْ رَجَعْنا إِلَى اَلْمَدِينَةِ لَيُخْرِجَنَّ اَلأَعَزُّ مِنْهَا اَلأَذَلَّ وَلِلَّه اَلْعِزَّةُ وَلِرَسُولِه وَلِلْمُؤْمِنِينَ وَلكِنَّ اَلْمُنافِقِينَ لا يَعْلَمُونَ 63 : 8 . » ( 1 )  ( منافقين مىگويند : اگر به مدينه بر گشتيم ، افراد با عزت و شخصيت از ماها اشخاص پست و بىنوا را بيرون خواهند كرد . عزت از آن خدا و پيامبرش و مردم با ايمان است ولى منافقين نمىدانند . )\r\nروايت\r\nخداوند امور مردم را به خودشان سپرده است ، ولى به ذلت آنان اجازه نداده است ، مگر نمىبينيد كه خدا مىگويد : « و لله العزة و لرسوله و للمؤمنين . . . » ( 2 ) \r\n","description":"","footnote":" ( 1 ) سوره المنافقون ، آيهء 8 . .  ( 2 ) بحار الانوار ، ج 15 ص 21 . . ","page_name":" 622 ","page_number":626},
  {"content":"\r\n\r\n\r\n( ( 1078 ) ) پيش خلقان خوار و زار و ريشخند\r\nپيش حق محبوب و مطلوب و پسند\r\n\r\nما بايد راه راست برويم و به محبوبيت خداوندى برسيم ، اگر چه در نزد مردم ظاهر بين خوار و ناپسند جلوه كنيم\r\nاگر ديدهء واقع بين در ما به وجود مىآمد و از سطح ظاهرى امور عبور كرده و با واقعيات تماس پيدا مىكرديم ، با شگفتىهايى روبه رو مىشديم كه با هيچ سخنى و شعرى قابل درك نيست .\r\nصورت زشت سقراط را مىديديم كه از صلب مجسمه سازى به رحم قابله‌اى فرود آمده ، اكثر مردم آتن با نفرت و تحمل شكنجه مىتوانستند كلمهء انسان را طورى معنا كنند كه شامل اين دسته گل سر سبد فرهنگ انسانى يونان بوده باشد .\r\nمنطق ظاهر سازى و ظاهر بين مردم نمىتواند وصله هاى امام صادق عليه السلام را با پيشواى الهى بودن او وفق بدهد ( 1 )  پس روح عالى الهى در جامهء وصله دار وارد نمىشود\r\n","description":"","footnote":" ( 1 ) عن الفضل بن كثير المدائنى عمّن ذكره عن ابى عبد الله عليه السلام « انّه دخل عليه اصحابه فرأى عليه قميصاً فيه قب قدر رقعه فجعل ينظر إليه . فقال ابو عبد الله عليه السلام . ما لك تنظر إليه ؟ فقال له جعلت فداك قبّ ملقى فى قميصك فقال له اضرب يدك الى هذا الكتاب فاقرأ ما فيه و كان بين يديه كتاب او قريب منه فنظر الرّجل فيه فاذا لا ايمان لمن لا حياء له و لا مال لمن تقدير له و لا جديد لمن لا خلق له » . . ( فضل بن كثير مدائنى از كسى كه به او حكايت كرده است ، نقل مىكند كه : شخصى از ياران امام صادق ( ع ) به او وارد شده و در تن امام لباسى را ديد كه به جهت پوسيدگى يا بريدگى بعضى از جاهاى لباس ، حضرت وصله زده بود ، مرد مزبور به همان مىنگريست ، امام فرمود : براى چه به لباس من خيره شده‌اى ؟ آن مرد گفت : به وصلهء لباستان مىنگرم . امام فرمود به آن كتاب دست بزن ( و باز كن آن صفحه را بخوان ) اشاره به كتابى كرد كه در مقابلش يا نزديكى آن حضرت بود . وقتى مرد در آن كتاب نگريست ، ديد كه نوشته است : هر كس كه حيا ندارد ايمان ندارد و هر كس كه كهنه ندارد تازه ندارد ) . . الوافى ملا محسن فيض 3 ص 16 . . . ","page_name":" 623 ","page_number":627},
  {"content":"\r\n\r\nو مغز رشد يافته و فعال در زير كلاه كهنه جاى گير نمىشود شما گمان مىكنيد اين منطق خرافى و بنيان كن از اجتماعات امروزه رخت بر بسته و سر و كار بشر قرن بيستم با منطق واقع بينانه افتاده است ؟ هم اكنون براى اين كه حواستان جمع شود و از ته دل يقين پيدا كنيد كه كاملًا در اشتباه هستيد ، اين واقعيت را مورد توجه قرار بدهيد : تمدن غرب با ظواهر فريبنده اش هر فرد و جامعه‌اى را كه نشانى از آن تمدن را ندارد ، پست و وحشى و عقب افتاده تلقى مىكند . شنيده مىشود كه وقتى بعضى از مغرب نشينها مأموريتى در كشورهاى شرقى يا ساير كشورهاى غير غربى پيدا مىكنند ، به اضافهء حقوق مقررى مقدارى هم حق وحشيت مىگيرند . چرا ؟ براى اين كه هزاران عوامل محاسبه نشده و غير اختيارى و فعاليتهاى گوناگون مغزهاى تمدن آفرين جوامع انسانى حتى از آن جمله خود مشرق زمينىها ، محصولى بنام هواپيماى جت و برق در اختيار آنها گذاشته است همان محصول را برخ كشند و بقيهء مردم كرهء خاكى را جز مشتى حيوانات پست يا قابل ترحم چيزى نمىدانند . و با نظر به وضع زندگى خودشان در مجلهء تايم مقاله‌اى هم در تقديس ديوانگى و بد بودن تفكر مىنويسند\r\nتفسير ابيات\r\nحضرت موسى عليه السلام به فرعون مىگويد : من در امر مشيت الهى شريك و صاحب نظر نيستم ، اگر مشيت او خونم را بريزد چه باكى دارم ، اى حريف دون صفت\r\n","description":"","footnote":"","page_name":" 624 ","page_number":628},
  {"content":"\r\nبه رسوايى اين دنياى زود گذر به اين شرط كه شرافت و آبرويم در نزد حق محفوظ بماند با تمام رضايت و سپاس گزارى تن در مىدهم .\r\nمن در نزد حق و حقيقت محبوب و مطلوب باشم ، ديگر هراسى از خوارى و پستى و ريشخند شدن در پيش مردم كوته بين ندارم .\r\nحتى اين مطلب را كه مىگويم ، در حقيقت مىخواهم تو الزام شوى و خودت هم به محكوميت خويش اعتراف كنى و الا آيندهء نزديك اثبات خواهد كرد كه تو رو سياه بد بختى و عزت از آن خدا و بندگان خدا است .\r\nاگر مىخواهى نشان عزت و ذلت واقعى را بدانى به داستان آدم و شيطان توجهى كن . شرح مشيتها و عظمتهاى حق پايانى ندارد ، هم اكنون دهان به بنديم و ورق بر گردانيم .\r\n","description":"","footnote":"","page_name":" 625 ","page_number":629},
  {"content":"\r\n\r\n\r\nپاسخ فرعون موسى را\r\n\r\n( ( 1082 ) ) گفت فرعونش ورق در دست ماست\r\nدفتر و ديوان حكم اين دم مراست\r\n( ( 1083 ) ) مر مرا بخريده‌ايد اهل جهان\r\nاز همه عاقلترى تو اى فلان ؟\r\n( ( 1084 ) ) موسيا خود را خريدى هين برو\r\nخويشتن كم بين به خود غرّه مشو\r\n( ( 1085 ) ) جمع آرم ساحران دهر را\r\nتا كه جهل تو نمايم شهر را\r\n( ( 1086 ) ) اين نخواهد شد به روزى يا دو روز\r\nتا چهل روزم گذار اى جان فروز\r\n\r\nآيه\r\n« قالَ أَ جِئْتَنا لِتُخْرِجَنا مِنْ أَرْضِنا بِسِحْرِكَ يا مُوسى ؟ فَلَنَأْتِيَنَّكَ بِسِحْرٍ مِثْلِه فَاجْعَلْ بَيْنَنا وَبَيْنَكَ مَوْعِداً لا نُخْلِفُه نَحْنُ وَلا أَنْتَ مَكاناً سُوىً . قالَ مَوْعِدُكُمْ يَوْمُ اَلزِّينَةِ وَأَنْ يُحْشَرَ اَلنَّاسُ ضُحًى 20 : 57 - 59 . » ( 1 )  ( فرعون به موسى عليه السلام گفت : آيا آمده‌اى كه با سحر خود ما را از سرزمين [ مصر 
  ] خودمان بيرون كنى ؟ البته ما سحرى مانند سحر تو خواهيم آورد ، ميان ما و تو وعده گاهى را معين كن ، جايگاهى كه براى ما و تو مساوى باشد . موسى فرمود : وعده گاه شما روز عيد و موقعى باشد كه همهء مردم در روشنايى روز جمع شوند . )\r\n","description":"","footnote":" ( 1 ) سوره طه ، آيات 57 تا 59 . . ","page_name":" 626 ","page_number":630},
  {"content":"\r\n\r\n\r\n( ( 1083 ) ) مر مرا بخريده‌اند اهل جهان\r\nاز همه عاقلترى تو اى فلان\r\n\r\nشخصيتهاى پوشالى كالاى خود را مىآرايند و در مردم تقاضاى مصنوعى ايجاد مىكنند و سپس كالاى آرايش شده را با فريبندگى و اجبار به مردم مىفروشند و بد بختى اين جاست كه خودشان هم باور مىكنند كه مردم كالاى آنها را آگاهانه و به اختيار مىخرند\r\nعوامل محاسبه شدهء غير منطقى و محاسبه ناشدهء صدها تصادفات ( به معناى معمولى ، نه فلسفى ) دست به هم مىدهند و شخصيت يا شخصيتهايى را روى سطح جامعه درشت و بر جسته مىنمايند .\r\nاينان نظم و عدالت و احقاق حق مردم و اجتماعات را در اختيار خود مىبينند . اينان خود را انسان شناس و انسان دوست جلوه مىدهند ، سر نوشت مادى و معنوى بشر را در قبضهء خود مىگيرند .\r\nبدين ترتيب به صورت موجودى در مىآيند كه به قول بالزاك در ميليونها فرسخى آفتاب مىنشينند و خود را فرد يا افرادى مطلق يا رب النوع انسان گمان مىكنند ، آن گاه كافى است كه شما بنشينيد و با اندك حوصله و شكيبايى ، يك آن نخها و طنابهايى را كه از عوامل محاسبه شدهء غير منطقى و محاسبه ناشدهء صدها تصادفات به وجود آورده و به هم پيچيده و آن شخصيت پوشالى را ايجاد كرده است ، از يكديگر جدا كنيد . وقتى كه با كمترين نيرو با انگشتان خود آن نخ را پاره مىكنيد ، خواهيد گفت : شگفتا اين كه چيزى نبود ، بدينسان نخ دوم و طناب سوم و . . . يكايك به وسيلهء انگشتان ظريف شما پاره پاره گشته ، خواهيد گفت : عجيب است اين نخ كه من پاره كردم جز يك رسم تابو غير عقلانى چيزى نبود .\r\nآن نخ سفيد ديگر محصول حماقت اكثريت مردم بود كه با دست خود به اين\r\n","description":"","footnote":"","page_name":" 627 ","page_number":631},
  {"content":"\r\n\r\nشخصيت حد اقل ( ماكزيمم ) حوادث ناچيز بسته شده بود .\r\nآن طناب كه تا حدودى ميان انگشتان من مقاومت نشان داد ، روان شناسى طبيعى اين تبلور گاه رويدادهاى درهم و برهم بود كه مىتوانست به وسيلهء آن ضعفاى پيرامون خود را ملزم كند .\r\nمگر هيتلر در كتاب نبرد من نگفته است : كه ملتها شبيه به جنس زن هستند ، در اين كه به قرار گرفتن در تحت سلطهء يك شخصيت قهرمان مايلتر و علاقه مندترند از اين كه به شوهرى ناتوان و زبون مسلط شوند ؟ بدينسان همهء طنابها و نخها كه در آن شخصيت پيچيده شده است ، يكى پس از ديگرى پاره مىشود و باعث تعجب و خندهء شما مىشود كه شگفتا اين شخص يا اين اشخاص مىگفتند : اين مردم هستند كه مرا مىخرند كدام مردم ؟ چه معامله‌اى ؟\r\nتفسير ابيات\r\nفرعون به موسى عليه السلام مىگويد : برو ، ورق روزگاران دست من است ، ورق اسرار تسلط بر مردم در اختيار من قرار گرفته است . دفتر و ديوان حكم همه و همهء وسايل آقايى دنيا از آن من است .\r\nمگر نمىبينى كه مردم جهان مرا خريدارى كرده‌اند . تو كه از تسليم به سلطهء من سر باز مىزنى ، مگر از ديگران عاقلترى برو كه خريدار تو تنها خودت هستى ، كسى نيست كه تمايلى به تو نشان بدهد ، برو بنا چيزى خود توجه كن و به خويشتن مغرور مباش .\r\nدستور مىدهم تمام ساحران دنيا را جمع كنند و نادانى تو را بهمهء مردم شهر فاش مىكنم .\r\nاين كار با يك روز و دو روز عملى نيست ، چهل روز به من مهلت بده تا وضع و موقعيت تو را به مردم بفهمانم .\r\n","description":"","footnote":"","page_name":" 628 ","page_number":632},
  {"content":"\r\n\r\n\r\nجواب موسى عليه السلام فرعون را\r\n\r\n( ( 1087 ) ) گفت موسى اين مرا دستور نيست\r\nبنده‌ام امهال تو مأمور نيست\r\n( ( 1088 ) ) گر تو چيزى و مرا خود يار نيست\r\nبنده فرمانم بدانم كار نيست\r\n( ( 1089 ) ) مىزنم با تو به جد تا زنده ام\r\nمن چكارهء نصرتم ؟ من بنده ام\r\n( ( 1090 ) ) مىزنم تا در رسد حكم خدا\r\nاو كند هر خصم از خصمى جدا\r\n( ( 1091 ) ) گفت نى نى مهلتى بايد نهاد\r\nعشوه ها كم ده تو كم پيماى باد\r\n( ( 1092 ) ) حق تعالى وحى كردش در زمان\r\nمهلتش ده متّسع مهراس از آن\r\n( ( 1093 ) ) اين چهل روزش بده مهلت به طوع\r\nتا سگالد مكرها او نوع نوع\r\n( ( 1094 ) ) تا بكوشد او كه نه من خفته ام\r\nتيز رو گو پيش ره بگرفته ام\r\n( ( 1095 ) ) حيله هاشان را همه بر هم زنم\r\nو آنچه افزايند من بر كم زنم\r\n( ( 1096 ) ) آب را آرند من آتش كنم\r\nنوش خوش گيرند من ناخوش كنم\r\n( ( 1097 ) ) مهر پيوندند و من ويران كنم\r\nآن چه اندر وهم نايد آن كنم\r\n( ( 1098 ) ) تو مترس و مهلتش ده دم دراز\r\nگو سپه گرد آر صد حيلت بساز\r\nمىزنم با تو به جد تا زنده ام\r\nمن چكارهء نصرتم ؟ من بنده ام\r\n\r\nمنشأ عظمت احساس و انجام وظيفه\r\nعامل انسانى احساس و انجام وظيفه اگر چه به شرافت و عظمت انسانى نزديكتر است ، ولى اگر فرض كنيم كه براى خود عظمت و شرافت انسانى ريشهء ديگرى ما وراى عرف و عادت و عوامل جبرى اجتماع و هيجانات روانى شخصى وجود نداشته باشد ، در اين صورت احساس و انجام وظيفه با اين كه از آزادى روانى برخوردار است ، ولى نمىتواند پاسخگوى چون و چراهاى اساسى و غلطها بوده باشد ، اما ارضاى وجدان خود لذتى دارد يا خلاء دردناكى را پر مىكند كه در به جاى آوردن و دريافت تكليف به طور فراوان صورت مىگيرد .\r\n","description":"","footnote":"","page_name":" 629 ","page_number":633},
  {"content":"\r\nبدين جهت است كه ما در مقدارى از روش فلسفى كانت با قطع نظر از پيوستن تكليف به خدا كه در عباراتش ديده مىشود ، به نوعى از مطالب سطحى مىرسيم كه قانع كننده به نظر نمىرسد ، او مىگويد :\r\n« تكليف را چرا بايد به جا آورد ؟ فقط براى آن كه تكليف است و هيچ دليل ديگرى نبايد داشته باشد و اگر كسى اداى تكليف را از بيم كيفر يا باميد پاداش بكند اداى تكليف نكرده است ، جلب سود و يا دفع زيان كرده است و نمىتوان گفت : ارادهء خير و حسن نيت به كار برده است .\r\nتكليف كدام است ؟ تكليف عملى است كه شخص براى متابعت از قاعدهء كلى انجام مىدهد .\r\nبه عبارت ديگر : تكليف احترام قانون است ، چون قانون است ، محترم و مقدس است و چون محترم و مقدس است ، بايد از آن تبعيت شود و فرق است ميان آن كس كه عملى مىكند بسبب اين كه قانون است و آن كه عملش با قانون سازگار است .\r\nدومى عملش مشروع است ، اما اولى نه تنها عمل مشروع كرده ، بلكه خير كرده است ، چون جز اداى تكليف منظورى نداشته است .\r\nنيز فرق است ميان آن كس كه عملى از روى تمايل طبيعت انجام مىدهد و آن كه براى اداى تكليف و احترام قانون مىكند ، اولى حظ نفس برده است و دومى ارادهء خير و اداى تكليف كرده است . » ( 1 )  سپس مىگويد :\r\n« گفتيم اوامر عقل در اداى تكليف غايتى ندارد و لكن در اين جا منظور از غايت ، غايتهاى نسبى است ، مانند تندرستى و محل اعتماد بودن و زندگى را بخوشى گذراندن كه غاياتى است كه هر كس براى خود دارد ، پس نسبى و اضافى است ، نه كلى و مطلق و لكن نمىشود كه غايت مطلق كلى در كار نباشد ، چه در آن صورت زندگانى بىفلسفه مىشود . آن غايت مطلق را اگر درست بنگريم همانا خود عقل است ، يعنى آن چه انسانيت انسان به او است . پس غايت آخرى و مطلق و كلى براى انسان ،\r\n","description":"","footnote":" ( 1 ) سير حكمت در اروپا ، ج 2 ، ص 159 و 160 . . ","page_name":" 630 ","page_number":634},
  {"content":"\r\nانسانيت او است و احترام عقل همان احترام انسانيت است كه بنحو امر قطعى مىگويد :\r\nبايد اداى تكليف كرد .\r\nبنا بر اين هر يك از موجودات را كه بنگرى وجودش براى انسان وسيله و طريق رسيدن به غايتى است بجز خود انسان كه او خود غايت است . . . » ( 1 )  كانت به اضافهء مطالب فراوانى كه در بارهء انسان و احساس و انجام تكليف گفته است ، جملاتى دارد كه هم از نظر معنى و هم از جنبهء ادبى جالب است ، مىگويد :\r\n« اى تكليف اى نام بلند و بزرگ خوشايند و دل ربا نيستى ، اما از مردم طلب اطاعت مىكنى و هر چند ارادهء كسان را به جنبش در مىآورى ، نفس را به چيزى كه كراهت يا بيم بياورد نمىترسانى و ليكن قانونى وضع مىكنى كه به خودى خود در نفس راه مىيابد و اگر هم اطاعتش نكنيم خواهى نخواهى احترامش مىكنيم و همهء تمايلات با آن كه در نهانى به خلافش رفتار مىكنند ، در پيشگاه او ساكتند .\r\nاى تكليف اصلى كه شايستهء تست و از آن بر خاسته‌اى كدام است ؟ ريشهء نژاد ارجمند تو را كجا بايد يافت كه او با كمال مناعت از خويشاوندى با تمايلات يك سره گريزانست و ارزش حقيقى كه مردم بتوانند به خود بدهند شرط واجبش از همان اصل و ريشه بر مىآيد . انسان از آن جهت كه جزئى از عالم محسوس است همانا به واسطهء آن اصل از خود برتر مىرود و آن اصل او را مربوط به امورى مىكند كه تنها عقل مىتواند درك نمايد .\r\nآن اصل همانا شخصيت انسان ، يعنى مختار بودن و استقلال نفس او در مقابل دستگاه طبيعت است . » ( 2 )  مطالبى را كه كانت در مجموع عبارات گذشته مىگويد ، بسيار انسانى و جالب توجه است ، ولى ارزش احساس و انجام وظيفه را به انسان بودن انسان مستند ساختن ، به اضافهء اين كه فقط رؤيايى است كه در حد اقل اشخاص به وجود مىآيد ، تحليل نهايى\r\n","description":"","footnote":" ( 1 ) سير حكمت در اروپا ، ج 2 ص 262 . .  ( 2 ) سير حكمت در اروپا ، ج 2 ، ص 169 . . ","page_name":" 631 ","page_number":635},
  {"content":"\r\nدر موجوديت انسان و وابستگىهاى او به طبيعت حيوانى ، اين نتيجه واقعى را به دست مىدهد كه حتى وجدان و عقل انسانى مادامى كه به مبدا هستى و تكليف كننده نپيوندد ، به هيچ وجه به خير كل تام به اصطلاح خود كانت نخواهد رسيد ، زيرا لذت جويى به معناى عمومى لذت ، عاملى نيست كه معمولا بتوان از طبيعت انسانى كه همواره آن را هدف خود قرار مىدهد بر كنار كرد .\r\nاگر هم انسانها در بعضى از حالات لذت را مانند سايه‌اى احساس كنند كه در پشت سر آنان پس از گام بردارىهاى انسانى به راه افتاده است ، با اين حال اين سايه با نظر به طبيعت انسانى تدريجاً از پشت سر حركت كرده به پيش روى انسانى آمده و كم كم خود را هدف جلوه مىدهد و همين معنا است كه اپيكورها و بنتامها را به نظريهء معروفشان در بارهء لذت كشانيده و وادار كرده است كه با تمام اصرار بگويند : هر انسانى كه بگويد : من لذت را هدف خود قرار نمىدهم يا دروغ مىگويد ، يا آن چه را كه مىگويد نمىفهمد و اين انسانى است كه ما با او گفتگو نداريم .\r\nنيز ، اگر انسانها هشيارى كامل به دست بياورند و اندك تاملى در باره تنازع در بقا نمايند و ما نتوانيم آنان را به بالاتر از طبيعت متوجه بسازيم و بدانند كه از طبيعت سر در مىآورند و در طبيعت تقلا مىكنند و سپس در طبيعت فرو مىروند ، به تمام وظايف و قوانين بشر فقط بانگيزگى ترس از كيفر و جلب سود خواهند نگريست و با قطع نظر از دو عامل ، موضوع ديگرى به عنوان انسانيت انسان و غايت بودن او ، از ريشخند او به احساس و انجام وظيفه جلوگيرى نخواهد كرد . گمان مىرود همين حقيقت است كه روان آرام كانت را تحريك كرده و بالاخره مجبورش مىكند جملاتى را بگويد كه در آن جملات ارزش احساس و انجام وظيفه را از حدود انسانى بالاتر برده و به تكليف كنندهء حقيقى ( خدا ) وابسته بسازد ، او مىگويد :\r\n« پيش از اين معلوم كرديم كه انسان اراده دارد ، يعنى مختار است كه بر عمل\r\n","description":"","footnote":"","page_name":" 632 ","page_number":636},
  {"content":"\r\nنيك اراده بكند يا نكند و آن چه در انسان داراى اين اراده است ، يعنى به اصطلاح حكما نفس انسان ( روح ) مربوط به عالم معقولات است و از اين رو است كه آزاد و مختار است .\r\nاكنون دريافتيم كه اين نفس خود را مكلف به طلب كمال يعنى خير كل تام مىيابد و آن در زندگانى دنيا ميسر نيست ، چون در اين دنيا عقل پايبند طبع است نه به عصمت دست مىيابد و نه سعادت مطلق نصيب او مىشود ، پس مىتوانيم معتقد شويم كه نفس انسان پس از مرگ باقى است تا بتواند در وصول به كمال سير كند و تباينى كه ميان عقل و طبع او هست ، مرتفع شود و به خير كل تام كه همه جهانيان خواهانش هستند و به سوى او مىروند برسد . » ( 1 )  عبارات كانت تا اين جا از حوزهء خود دوستى بالاتر نرفته است ، اگر چه اين خود كه براى انسان تكامل يافته مطرح است ، از حيث عظمت انسانيت با خودهاى معمولى قابل مقايسه نيست ، ولى كانت با تمام آرامش و بدون اين كه مغزش تحت سلطهء عوامل خارج از خود قرار بگيرد ، اضافه مىكند كه :\r\n« وصول به كمال يعنى خير كل تام و سازگار شدن قانون اخلاقى با جريان امور عالم ، از عهدهء خود نفس انسانى كه خواهان اين مقام است ، ساخته نيست و چاره نداريم جز اين كه بگوييم : كار وجودى است كه خود داراى كمال مطلق باشد و وجود عالم و جريان امور او و الزام قانون اخلاقى و سازگار شدن او با جريان امور و عمل بر مقتضاى اختيار و آزادى ، همه بر حسب مشيت او است ، يعنى ذات بارى و پروردگار عالم است .\r\nپس كانت در امور اخلاقى هم مانند امور علمى به شيوهء كپرنيك به عكس حكماى ديگر عمل كرد ، به اين معنى كه پيشينيان از اثبات بارى و بقاى نفس نتيجه مىگرفتند كه انسان مكلف بتكاليف اخلاقى است و لكن او مكلف بودن انسان را به تكليف اخلاقى يقين دانست ، سپس بقاى نفس و يقين به وجود پروردگار را از آن\r\n","description":"","footnote":" ( 1 ) سير حكمت در اروپا ، ج ر ، ص 166 . . ","page_name":" 633 ","page_number":637},
  {"content":"\r\n\r\nنتيجه گرفت و چون به اين نتيجه رسيديم ، مىتوانيم بگوييم : امر مطلق عقل بر مكلف بودن انسان به حسن نيت و ارادهء خير ، حكم خدا است كه بر دل ما وارد مىشود . » ( 1 )  با اين جملات اخير محصول نظريات كانت در بارهء تكليف و لوازم آن بسيار انسانى و معقول و الهى است .\r\nبدون زحمت مىتوان به اين نتيجه رسيد كه احساس و انجام وظيفه به انگيزگى انسانى خالص ، وصول به كمال يعنى خير كل تام را در دنبال دارد و چون وصول به خير كل تام از خود طبيعت بشرى ساخته نيست ، لذا هم انگيزهء اساسى خود احساس و انجام وظيفه خدا است و هم نتيجهء ايده آل اعلاى وصول به خير كل تام بحسب مشيت الهى به انسان داده خواهد شد ، بدين ترتيب تكليف از هر دو طرف ( علت احساس و انجام آن و نتيجهء ايده آلى كه در دنبال دارد ) به خدا وابسته مىشود . به همين جهت است كه بايد كانت را يكى از هوا داران مكتب اخلاقى - الهى معرفى كرد .\r\nبا اين نظريه مشكلات موجوده و چون و چراهاى مربوط به احساس و انجام وظيفه و انگيزه و نتيجهء كلى آن به كلى بر طرف مىگردد . از اين رو است كه مىگوييم : مضمون بيت جلال الدين :\r\n\r\nمىزنم با تو به جد تا زنده ام\r\nمن چكارهء نصرتم ؟ من بنده ام\r\n\r\nهمان مطلب نهايى در بارهء وظيفه است كه بيان نموده است .\r\nتفسير ابيات\r\nحضرت موسى عليه السلام به فرعون مىگويد : من بندهء مطيع خداوندم ، به من دستور داده است ، من هم بايد اطاعت كنم ، من نمىتوانم مهلتى به تو بدهم : گيرم كه تو مرد چيره و مسلط هستى و من يار و ياورى ندارم ، ولى من بندهء فرمان الهى هستم . تا زنده‌ام و نفس بر مىآورم با تو پيكار خواهم كرد .\r\nمن با پيروزى و شكست كارى ندارم ، من دست از تكاپو و مقاومت بر نخواهم داشت ، تا موقعى كه فرمان خدايم برسد ، تنها اوست كه مىتواند دو خصم را از يكديگر\r\n","description":"","footnote":" ( 1 ) سير حكمت در اروپا ، ج 2 ص 167 . . ","page_name":" 634 ","page_number":638},
  {"content":"\r\nجدا كند .\r\nفرعون مىگويد : اين طور نيست ، عشوه و غمزه را كنار بگذار ، و بىهودگى مكوش ، تو بايد مدتى به من مهلت بدهى .\r\nخداوند تعالى به موسى عليه السلام فرمود : زمان طولانى كه فرعون دلش مىخواهد مهلتش بده و هراسى نداشته باش . تو مدت چهل روز با تمام اختيار به او فرصت بده تا هر مكر و حيله‌اى كه دارد به راه بيندازد و تا هر چه دلش مىخواهد تقلا كند و دست و پا زند و به او بگو : هر اندازه كه مىتواند در آن راه كه پيش گرفته است تند و تيز برود ، كه من سر راهش را گرفته‌ام .\r\nساعتى فرا خواهد رسيد كه تمام حيله ها و مكرهايى را كه بافته و پرداخته است ، بباد فنا خواهم داد ، هر چه بر سلطه و مكرش بيفزايد ، كاهشش خواهم داد .\r\nاگر آنان در اين راه دست به آب بزنند ، مانند آتش شعله ور گشته جانشان را خواهد سوخت .\r\nهر چه وسايل خوشى براى خود آماده كنند من آنها را ناخوش خواهم كرد ، بگذار هر چه بتوانند مهر و محبت در كار و هدف تبه كارانهء خود به پيوندند ، بالاخره همهء آنها را ويران و نابود خواهم ساخت .\r\nاى موسى\r\n\r\nآن چه اندر وهم نايد آن كنم .\r\n\r\nاى موسى مترس ، زمان درازى مهلتش بده ، بگذار سپاهيان را گرد آورد و هر چه مىتواند مكر و حيلت به راه بيندازد .\r\n","description":"","footnote":"","page_name":" 635 ","page_number":639},
  {"content":"\r\n\r\nمهلت دادن موسى عليه السلام فرعون را تا ساحران را جمع كند از مداين\r\n\r\n( ( 1099 ) ) گفت امر آمد برو مهلت تو را\r\nمن به جاى خود شدم رستى هلا\r\n( ( 1100 ) ) او همىشد اژدها اندر عقب\r\nچون سگ صياد دانا و محبّ\r\n( ( 1101 ) ) چون سگ صياد جنبان كرده دم\r\nسنگ را مىكرد ريگ او ز يرسم\r\n( ( 1102 ) ) سنگ و آهن را بدم در مىكشيد\r\nخرد مىخاييد آهن را بديد\r\n( ( 1103 ) ) در هوا مىكرد خود بالاى برج\r\nكه هزيمت مىشد از وى روم و گرج\r\n( ( 1104 ) ) كفك مىانداخت چون اشتر زكام\r\nقطره‌اى بر هر كه مىزد شد جزام\r\n( ( 1105 ) ) ژغژغ دندان او دل مىشكست\r\nجان شيران سيه مىشد ز دست\r\n( ( 1106 ) ) چون به قوم خود رسيد آن مجتبى\r\nشدق او بگرفت باز او شد عصا\r\n( ( 1107 ) ) تكيه بر وى كرد و مىگفت اى عجب\r\nپيش ما خورشيد و پيش خصم شب\r\n( ( 1108 ) ) اى عجب چون مىنبيند اين سپاه\r\nعالمى پر آفتاب چاشتگاه\r\n( ( 1109 ) ) چشم باز و گوش باز و اين عمى\r\nخيره‌ام در چشم بندى خدا\r\n( ( 1110 ) ) من از ايشان خيره ايشان هم ز من\r\nاز بهارى خار ايشان من سمن\r\n( ( 1111 ) ) پيششان بردم بسى جام رحيق\r\nسنگ شد آبش به پيش آن فريق\r\n( ( 1112 ) ) دستهء گل بستم و بردم به پيش\r\nآن همه گل خار گشت و نوش نيش\r\n( ( 1113 ) ) آن نصيب جان بىخويشان بود\r\nچون كه با خويشند پيدا كى شود\r\n( ( 1114 ) ) خفتهء بيدار بايد پيش ما\r\nتا به بيدارى ببيند خوابها\r\n( ( 1115 ) ) دشمن اين خواب خوش شد فكر خلق\r\nتا نخسبد فكرتش بسته است حلق\r\n( ( 1117 ) ) هر كه كاملتر بود او در هنر\r\nاو به صورت پس به معنى پيشتر\r\n( ( 1118 ) ) راجعون گفت و رجوع اينسان بود\r\nكه گله وا گردد و خانه رود\r\n( ( 1119 ) ) چون كه گله باز گردد از ورود\r\nپس فتد آن بز كه پيش آهنگ بود\r\n\r\n","description":"","footnote":"","page_name":" 636 ","page_number":640},
  {"content":"\r\n\r\n( ( 1120 ) ) پيش افتد آن بز لنگ پسين\r\nاضحك الرجعى وجوه العابسين\r\n( ( 1121 ) ) از گزافه كى شدند اين قوم لنگ\r\nفخر را دادند و بخريدند ننگ\r\n( ( 1122 ) ) پا شكسته مىروند ايشان به حج\r\nاز حرج راهيست پنهان تا فرج\r\n( ( 1123 ) ) دل ز دانشها بشستند اى فريق\r\nز ان كه اين دانش نداند آن طريق\r\n( ( 1124 ) ) دانشى بايد كه اصلش ز ان سر است\r\nز ان كه هر فرعى به اصلش رهبر است\r\n( ( 1125 ) ) هر پرى بر عرض دريا كى پرد\r\nتا لدن علم لدنّى پى برد\r\n( ( 1126 ) ) پس چرا علمى بياموزى به مرد\r\nكش ببايد سينه را ز ان پاك كرد\r\n( ( 1127 ) ) پس مجو پيشى از اين سر لنگ باش\r\nوقت واگشتن تو پيش آهنگ باش\r\n( ( 1128 ) ) آخرون السابقون باش اى حريف\r\nبر شجر سابق بود ميوهء لطيف\r\n( ( 1129 ) ) گر چه ميوه آخر آيد در وجود\r\nاوّل است او ز ان كه او مقصود بود\r\n( ( 1130 ) ) چون ملايك گوى لا علم لنا\r\nتا بگيرد دست تو علمتنا\r\n( ( 1131 ) ) گر درين مكتب ندانى تو هجى\r\nهمچو احمد پرّى از نور حجى\r\n( ( 1132 ) ) گر نباشى نامدار اندر بلاد\r\nكم نه‌اى و الله اعلم بالعباد\r\n( ( 1133 ) ) اندرين ويران كه آن معروف نيست\r\nاز براى حفظ گنجينهء زريست\r\n( ( 1134 ) ) موضع معروف كى بنهند گنج\r\nزين قبل آمد فرج در زير رنج\r\n( ( 1135 ) ) خاطر آرد بس شكال اينجا و ليك\r\nبگسلد اشكال را استور نيك\r\n( ( 1136 ) ) هست عشقش آتشى اشكال سوز\r\nهر خيالى را بروبد نور روز\r\n( ( 1137 ) ) هم از آن سو جو جواب اى مرتضى\r\nكاين سؤال آمد از آن سو مر تو را\r\n( ( 1138 ) ) گوشهء بىگوشهء دل شه رهيست\r\nتاب لا شرقى و لا غرب از مهى است\r\n( ( 1139 ) ) تو از اين سو و از آن سو چون گدا\r\nاى كُه معنى چه مىجويى صدا\r\n( ( 1140 ) ) هم از آن سو جو وقت درد تو\r\nمىشوى در ذكر يا ربّى دو تو\r\n( ( 1141 ) ) وقت درد و مرگ آن سو مىنمى\r\nچون كه دردت رفت چونى اعجمى\r\n( ( 1142 ) ) وقت محنت مىبرى ز الله بو\r\nچون كه محنت رفت گويى راه كو\r\n\r\n","description":"","footnote":"","page_name":" 637 ","page_number":641},
  {"content":"\r\n\r\n\r\nدر زمان درد و غم يادش كنى\r\nچون شدى خوش باز بىغفلت تنى\r\n( ( 1143 ) ) اين از آن آمد كه حق را بىگمان\r\nهر كه بشناسد بود دايم بر آن\r\n( ( 1144 ) ) آن كه در عقل و گمان هستش حجيب\r\nگاه پوشيده است و گه بدريده جيب\r\n( ( 1145 ) ) عقل جزوى گاه چيره گه نگون\r\nعقل كلى ايمن از ريب المنون\r\n( ( 1146 ) ) عقل به فروش و هنر حيرت بخر\r\nرو بخوارى نى بخارا اى پسر\r\nتا بخاراى دگر يا بى درون\r\nساكنان در محفلش لا يعقلون\r\n( ( 1147 ) ) ما چو خود را در سخن آغشته ايم\r\nاز حكايت ما حكايت گشته ايم\r\n( ( 1148 ) ) من عدم و افسانه گردن در جنين\r\nتا تقلب يابم اندر ساجدين\r\n( ( 1149 ) ) اين حكايت نيست پيش مرد كار\r\nوصف حال است و حضور يار غار\r\n( ( 1150 ) ) آن اساطير اوّلين كه گفت عاق\r\nحرف قرآن را بُد آثار نفاق\r\n( ( 1151 ) ) لا مكانى كه در او نور خداست\r\nماضى و مستقبل و حالش كجاست ؟\r\n( ( 1153 ) ) يك تنى او را پدر ما را پسر\r\nبام زير و زيد و بر عمر و آن زبر\r\n( ( 1154 ) ) نسبت زير و زبر شد زين دو كس\r\nسقف سوى خويش يك چيز است و بس\r\n( ( 1156 ) ) چون لب جوى است مشكا لب بندد\r\nبىلب و ساحل بُد است اين بحر قند\r\nاين سخن پايان ندارد باز گرد\r\nسوى فرعون مدّمغ تا چه كرد\r\n\r\nآيه\r\n« فَالْيَوْمَ اَلَّذِينَ آمَنُوا مِنَ اَلْكُفَّارِ يَضْحَكُونَ 83 : 34 . » ( 1 )  [ روز رستاخيز 
  ] روزى است كه كسانى كه ايمان آورده‌اند به كفار مىخندند ) .\r\n« إِنَّا نَخافُ مِنْ رَبِّنا يَوْماً عَبُوساً قَمْطَرِيراً 76 : 10 . » ( 2 )  ( ما در روز رستاخيز كه بسيار گرفته و سخت است از خدايمان مىترسيم . )\r\n","description":"","footnote":" ( 1 ) سوره المطففين ، آيهء 34 . .  ( 2 ) سوره الدهر ، آيهء 11 . . ","page_name":" 638 ","page_number":642},
  {"content":"\r\n« وَعَلَّمَ آدَمَ اَلأَسْماءَ كُلَّها ثُمَّ عَرَضَهُمْ عَلَى اَلْمَلائِكَةِ فَقالَ أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ . قالُوا سُبْحانَكَ لا عِلْمَ لَنا إِلَّا ما عَلَّمْتَنا إِنَّكَ أَنْتَ اَلْعَلِيمُ اَلْحَكِيمُ 2 : 31 - 32 . » ( 1 )  ( خداوند تمامى اسماء ( حقايق ) را به آدم تعليم فرمود : سپس آنها را به فرشتگان نشان داد و فرمود : اگر راست مىگوييد اسماء اين حقايق را باز گو كنيد ، گفتند : پاكيزه پروردگارا ما جز آن چه را تو به ما تعليم فرموده‌اى ، نمىدانيم ، تويى دانا و حكيم ) .\r\n« وَإِذا مَسَّ اَلإِنْسانَ ضُرٌّ دَعا رَبَّه مُنِيباً إِلَيْه ثُمَّ إِذا خَوَّلَه نِعْمَةً مِنْه نَسِيَ ما كانَ يَدْعُوا إِلَيْه مِنْ قَبْلُ وَجَعَلَ لِلَّه أَنْداداً لِيُضِلَّ عَنْ سَبِيلِه قُلْ تَمَتَّعْ بِكُفْرِكَ قَلِيلًا إِنَّكَ مِنْ أَصْحابِ اَلنَّارِ 39 : 8 . » ( 2 )  ( در آن هنگام كه ضرر و ناملايمات به انسان وارد مىشود ، خدا را در حالى كه به او گراييده است ، مىخواند سپس وقتى كه نعمت و آسايشى به او عطا كرد ، آن چه را كه پيش از آن مىخواند فراموش مىكند و به خدا شركاء قرار مىدهد ، تا انسانها را از راه او منحرف بسازد .\r\n[ اى پيامبر ما 
  ] به او بگو : از اين كفر ورزى اندكى بهره بردارى كن ، تو به طور قطع از اصحاب آتش دوزخى ) .\r\n« وَتَوَكَّلْ عَلَى اَلْعَزِيزِ اَلرَّحِيمِ . اَلَّذِي يَراكَ حِينَ تَقُومُ . وَتَقَلُّبَكَ فِي اَلسَّاجِدِينَ إِنَّه هُوَ اَلسَّمِيعُ اَلْعَلِيمُ 26 : 217 - 220 . » ( 3 )  ( به پروردگار عزيز و رحيم توكل نما . آن خدايى كه تو را در موقع قيام براى\r\n","description":"","footnote":" ( 1 ) سوره البقره ، آيهء 31 . .  ( 2 ) سوره الزمر ، آيهء 8 . .  ( 3 ) سوره الشعراء ، آيات 217 تا 220 . . ","page_name":" 639 ","page_number":643},
  {"content":"\r\n\r\n\r\nعبادت و حركات تو را در گروه سجده كنندگان مىبيند . او است شنوا و دانا . )\r\nروايات\r\n« عن النَّبىّ ( ص ) نحن الآخرون السابقون » .\r\n( پيامبر اكرم فرموده است : ما مسلمانان در آخر امتها آمده‌ايم ، ولى بر همه سبقت خواهيم گرفت . ) [ مدرك اين روايت در گذشته تعيين شده است . 
  ]\r\n\r\n( ( 1110 ) ) من از ايشان خيره ايشان هم ز من\r\nاز بهارى خار ايشان من سمن\r\n\r\nآن جا كه رويداد اسرار آميز دو خصم را رو در روى هم قرار مىدهد و هر يك به ديگرى خيره مىنگرد .\r\nشدت و ضعف خيرگى هر يك از دو خصم به ديگرى ، تابع اشتياق و اعتقاد به دو ايده آل متضاد است كه هر يك از آن دو خصم به يكى از دو ايده آل مفروض گراييده‌اند هر يك در دل خود مىگويد : شگفتا اين طرف من چه فكر مىكند و چه مىگويد :\r\nدر داستان مورد بحث ما خيرگى موسى عليه السلام به فرعون ، معلول آن است كه موسى عليه السلام خدا و نظارت او را بر جهان هستى و ناچيزى فرعون و وقاحت ادعايش و آزادى مقدس انسانها و برده پرستى فرعون را مىبيند ، قيافهء موجوديت فرعون براى او غير قابل هضم مىباشد و مىگويد :\r\n\r\n( ( 1108 ) ) اى عجب چون مىنبيند اين سپاه\r\nعالمى پر آفتاب چاشتگاه\r\n( ( 1111 ) ) پيششان بردم بسى جام رحيق\r\nسنگ شد آبش به پيش آن فريق\r\n( ( 1112 ) ) دستهء گل بستم و بردم به پيش\r\nهر گلى چون خار گشت و نوش نيش\r\n\r\nيعنى چه ؟ خداوندا مگر اين فرعون چشم ندارد ، عقل ندارد ؟ مگر نمىبيند و نمىانديشد كه هستى به اين عظمت خداى با عظمتترى دارد كه تمام مخلوقات يك سره نهال باغ او هستند ؟\r\n","description":"","footnote":"","page_name":" 640 ","page_number":644},
  {"content":"\r\nبسيار خوب ، فرض مىكنم كه او نمىتواند يا نمىخواهد صداى مرا بشنود ، اما او گوش خود را از شنيدن بانگ درونى خويش كه نمىتواند ببندد آه خدايا .\r\n\r\n( ( 1109 ) ) چشم باز و گوش باز و اين عمى\r\nحيرتم از چشم بندى خدا\r\n\r\nآخر من به اين فرعون چه مىگويم ؟ و از او چه مىخواهم كه اين اندازه لجاجت و مقاومت مىورزد ؟ آيا من به او مىگويم ، تو موجود نيستى ؟ آيا حقوق انسانى و طبيعى او را انكار مىكنم ؟ آيا من چيزى از او حذف مىكنم ؟ مگر نيت من افزايش روحى او نيست ؟ اين تبه كار خودش بهتر از همه مىداند كه كيست و چيست ؟ چطور پا روى فهم و دانش خود در بارهء موجوديتش مىگذارد ؟ و دنيايى را براى تسخير در راه كامكارى زود گذر و بىپايه تيره و تار مىكند چگونه مىشود كه اين انسان كه وضع ضد انسانى را به خود گرفته است درك نكند ؟ مگر نمىداند كه ناله و شيون مادران و پدران و همسرانى كه او عزيزانشان را از دم شمشير مىگذراند ، بدون احتياج به موجى كه نقل كنندهء آن ناله ها و شيونها باشد ، به گوش خداوندى مىرسد ؟ آخر اين شخصى كه رو در روى من ايستاده است ، بينى دارد و انواع بوها را استشمام و دريافت مىكند ، چرا از استشمام بوى خون انسانها كه روحش را مسموم مىكند و روزى دمار از روزگارش در مىآورد ، ناتوان است ؟ فرعون چه مىگويد : و او چرا به روى موسى خيره شده است ؟ او چنين مىانديشد كه :\r\nشگفتا اين موسى چه مىگويد با اين لباس چوپانيش با اين بىسپاهيش با اين فقر و ناتوانيش از شخصى مثل من چه مىخواهد ؟ اين مرد كه خود در كام من لقمه‌اى بيش نيست ، مىخواهد ثروت\r\n","description":"","footnote":"","page_name":" 641 ","page_number":645},
  {"content":"\r\n\r\nو ملك و مقام سلطنت را از من بگيرد بدينسان هم موسى عليه السلام مىگويد : يعنى چه ؟ هم فرعون مىگويد : يعنى چه ؟ و هر دو بر روى هم خيره مىنگرند .\r\nتنها تفاوتى كه ميان اين دو خيرگى وجود دارد ، اين است كه :\r\nفرعون با توجه به تمايلات حيوانى و پرستش خود ، موسى را خلاف اصل و قانون مىبيند و با تعجب و خيرگى به او مىنگرد .\r\nموسى نيز با توجه به خدا و احساس وابستگى هستى و انسانها به او ، فرعون را خلاف اصل و قانون مىبيند و با تعجب و خيرگى به او مىنگرد .\r\n\r\n( ( 1115 ) ) دشمن اين خواب خوش شد فكر خلق\r\nتا نجنبد فكرتش بسته است حلق\r\nحيرتى بايد كه روبد فكر را\r\nخورده حيرت فكر را و ذكر را\r\n\r\nحيرت ايده آل يعنى چه ؟\r\nشيخ عطار مىگويد :\r\n\r\nمرد حيران چون رسد اين جايگاه\r\nدر تحير مانده و گم كرده راه\r\nگم شود در راه حيرت محو و مات\r\nبىخبر از بود خود وز كاينات\r\nهر كه زد توحيد بر جانش رقم\r\nجمله گم گردد ازو او نيز هم\r\nگر به دو گويند هستى يا نه‌اى ؟\r\nسر بلند عالمى پست كيى ؟\r\nدر ميانى يا برونى از ميان ؟\r\nدر كنارى يا نهانى يا عيان ؟\r\nفانئى يا باقيى يا هر دوى ؟\r\nهر دوى يا تو نيى يا نه توى ؟\r\nگويد اصلا مىندانم چيز من\r\nوين ندانم هم ندانم نيز من\r\nهر كه در درياى كل گم بوده شد\r\nدايماً گم بوده و آسوده شد\r\n\r\n","description":"","footnote":"","page_name":" 642 ","page_number":646},
  {"content":"\r\n\r\nهيچ جاى ترديد نيست كه جلال الدين و خود عطار هم نه تنها پديدهء انديشه را يكى از عالىترين محصول وجود انسانى معرفى كرده‌اند ، بلكه اگر از آنان بپرسيد : شما اين مراتب دانش و فضيلت و معرفت را چگونه به دست آورديد ، جاى ترديدى نيست كه به شما پاسخ خواهند داد كه :\r\nانديشه ، انديشه ، انديشه .\r\nمىتوان گفت : هيچ چيز مانند انديشه نمىتواند استعدادها و نيروهاى انسانى را به فعليت برساند و آنها را بارور بسازد . هر فكرتى حجابى از چهرهء ملكوتى انسان بر مىدارد و آن را به موجوديت طبيعى او نشان مىدهد و تا عالىترين مقام ممكن رهنمونش مىگردد . با اين وضع اين سؤال پيش مىآيد كه چرا گروه فراوانى از عرفا و متفكرين و الا مقام به تحير و بهت زدگى ابراز علاقه مىكردند ؟ مگر حيرت و بهت زدگى ضد انديشه نيست ؟ مگر تحير و مات گشتن در شك و ترديد غوطه ور شدن نيست ؟ براى بيان پاسخ اين سؤال به تقسيم حيرت به اقسام خود نيازمنديم :\r\nقسم يكم - حيرت ابتدايى و سطحى\r\nهمهء ما در اولين ورود به جايى كه داراى پديده هاى جديدى براى ما بوده باشد دچار حيرت مىشويم ، مخصوصاً هر اندازه كه آن پديده هاى جديد از معلومات قبلى ما بيگانه تر باشد به حيرت ما افزوده تر مىشود .\r\nالبته اين حيرت در دنبال مقدارى از آگاهى به رويدادها و پديده ها بروز مىكند . آگاهى مفروض مانند انعكاس اشياء در آيينهء صاف و صيقلى ، انعكاسى است ابتدايى كه از منطقهء يقين و گمان و ترديد و حيرت بر كنار است ، مانند آگاهى ابتدايى كودك به اشياء خانه و گلها و درختان و آدميان و . . . ( 1 ) \r\n","description":"","footnote":" ( 1 ) البته اين مسئله را هم در نظر بايد داشت كه بعضى از عكس العملهاى نوزاد در مقابل اشياء و رنگها و حركات ، مانند خندهء روانى و كيفيت جولان چشم او مىتواند از داشتن يك سرمايه از هستهء معلومات آپريورى ( قبلى ) كشف كند ، ولى ما در اين مبحث در قلمرو و تجربه هاى عينى گام برمىداريم ، لذا مسئله فوق را در اين مورد مسكوت مىگذاريم . . ","page_name":" 643 ","page_number":647},
  {"content":"\r\n\r\nاين حيرت كه ما به عنوان ابتدايى و سطحى مطرح كرده‌ايم ، محصول تماس حواس آدمى با اشياء جديدى است كه به جهت دارا بودن به عده‌اى از معلومات قبلى كه با اين اشياء جديد مساوى نيستند به وجود آمده است .\r\nدر اين مرحله تنها اين اندازه توجه به گذشته و وضع فعلى صورت گرفته است كه انسان توانسته است مغايرت « اين نه آنى » در قلمرو مزبور را درك كند .\r\nقسم دوم - حيرت مولود جهل\r\nدر اين قسم ، پديده‌اى كه در ذهن انسانى به عنوان حيرت به وجود مىآيد ، به جهت موقعيت شخص متحير ، اشكال متنوعى دارد از آن جمله :\r\nالف : - متحير ناخود آگاه ، شخص متحير با داشتن پديدهء حيرت ، توجهى به اين ندارد كه چون نادان است و چيزى در بارهء موضوع تحير نمىداند ، لذا در حيرت فرو رفته است .\r\nب : متحير خود آگاه ، مىداند كه حالت مزبور به جهت نادانى به موضوع ، براى او دست داده است ، ولى هيچ گونه حركتى براى بر طرف كردن حيرت از خود نشان نمىدهد .\r\nج : در همان حال شكل ب داراى يك حالت مبارزهء مستقيم با جهل دارد كه به طور غير مستقيم در خود تحير هم مؤثر واقع مىگردد .\r\nد : باز در همان شكل ب به جهت عوارض خارج از موقعيت مفروض ( نادانى به موضوع و آگاهى به نادانى ) مانند لجاجت با ديگران ، با نظر به وضع ثانوى كه مىخواهد آن را از دست ندهد ، بحيرت خود ادامه مىدهد . چون در اين قسم جهل و حيرت از رابطهء مستقيم عليت برخوردار است ، شدت و ضعف و ادامه و بر طرف شدن جهل اثر مناسبى را در حيرت ايجاد خواهد كرد و بالعكس : تغيرات عارض بر حيرت نه به طور كلى ، بلكه به طور طبيعى و اكثريت از تغيرات وارد بر جهل كشف خواهد كرد .\r\n","description":"","footnote":"","page_name":" 644 ","page_number":648},
  {"content":"\r\n\r\nاين كه گفتيم : « نه به طور كلى » براى اين است كه اگر آگاهى انسان در حال جريان بوده باشد ، خود به خوبى مىداند كه بر طرف شدن جهل از يك موضوع تنها بعضى از قيافه هاى آن موضوع را روشن مىسازد ، لذا همواره انتظار روشنايى كلى و بر طرف شدن حيرت به طور مطلق نامفهوم خواهد بود ، به اضافهء اين كه خود آن موضوع با روابط گوناگونى كه با حقايق ديگر داشته و او حتى كوچكترين اطلاعى هم در بارهء آنها ندارد ، نمىتواند حيرت ناشى از جهل را به طور مطلق بر طرف بسازد .\r\nقسم سوم - حيرت ناشى از ترديد و شك\r\nاين قسم از حيرت مىتواند به دو نوع متمايز تقسيم شود :\r\nنوع اول : - حيرت مولود جهل خالص كه در مبحث گذشته توضيح داديم ، اين نوع از حيرت از تحليل ترديد به علم و جهل ناشى مىشود ، زيرا روشن است كه ترديد حالت نوسان ذهن است در تماس با واقعيت .\r\nاين نوسان بدون تكيه گاهى كه كشف از علم آدم مردد مىكند ، امكان پذير نمىباشد .\r\nبه عنوان مثال وقتى كه ما شك مىكنيم كه آيا آن كتاب با جلد سياه را كه در كتابخانهء خودمان از دور مىبينيم ، كتاب حقوقى است يا ادبى ، اين ترديد نشان مىدهد كه ما در اين حالت دانستنى ، بلكه دانستنىهاى متعددى داريم ، مانند اين كه كتابى كه در ادبيات نوشته شده باشد در كتابخانهء ما موجود است همچنين كتاب حقوقى .\r\nضمناً اين علم را هم داريم كه هر دو كتاب ادبى و حقوقى كه در كتابخانه داريم جلد هر دو سياه است و همچنين يك علم ديگرى هم داريم و آن اين است كه آن كتاب با جلد سياه به طور قطع يكى از دو نوع است ( ادبى و حقوقى ) در نتيجهء اين علم ، فيزيكى و رياضى و تاريخى و اقتصادى بودن و همچنين ساير موضوعات جز ( ادبى و حقوقى ) بودن كه مفروض ما است ، به كلى منفى است . اما جهل ما كه دومين عنصر ترديد است ، عبارت است از خصوصيت كتاب\r\n","description":"","footnote":"","page_name":" 645 ","page_number":649},
  {"content":"\r\nموجود در روى ميز كه با ما فاصلهء زياد دارد ، نوسان ذهن تنها در بارهء تشخيص اين خصوصيت ( ادبى يا حقوقى ) صورت گرفته و تكيه گاه اين نوسان همان علم يا علمهايى است كه متذكر شديم .\r\nتفاوت قسم سوم ( حيرت ناشى از ترديد و شك ) با قسم دوم ( حيرت مولود جهل ) در نوع اول كه اكنون بررسى كرديم ، اين است كه در تمام اقسام چهارگانهء قسم دوم ، نوسانى به طور مستقيم در ذهن ديده نمىشود و همهء آنها فرو رفتن ذهن را در تاريكى نشان مىدهد ، در صورتى كه در قسم سوم نقاطى از روشنايىها در ذهن انسانى وجود دارد ، و يك تاريكى در فضاى آن نقاط روشن در حال نوسان است .\r\nنوع دوم - حيرت ناشى از احساس كفايت كردن روشنايىها در بر طرف كردن تاريكى ترديد .\r\nاين گونه حيرت به طور فراوان اتفاق مىافتد ، مخصوصاً براى كسانى كه به دانستنىهاى خود ارزش مطلق و اطمينان بىاندازه دارند . تكيه بر دانستنىها جراتى به اشخاص كم ظرفيت مىدهد كه گمان كنند : روش آنان به سوى واقعيات هرگز با ايست روبه رو نخواهد گشت ، به همين جهت است كه با رسيدن به نقاط تاريك يا شروع نوسانات ترديد در پيرامون و روابط دانستنىها ، حيرت ناراحت كننده‌اى در خود احساس مىكنند كه ناشى از توقع نداشتن چنين موقعيتها است . بدين جهت است كه مىگوييم :\r\nاطمينان بىاندازه و ارزش يا بى مطلق در دانستنىهاى محدود ، حيرت را به شكل عامل ناراحت كننده در مىآورد .\r\nمتأسفانه كم ظرفيت بودن اغلب افراد انسانى ، حيرت را به عنوان يك هيولاى وحشتناك در مىآورد و آنان را از مزاياى بسيار عالى و جالب حيرت كه در مباحث آينده مطرح خواهيم كرد محروم مىدارد .\r\n","description":"","footnote":"","page_name":" 646 ","page_number":650},
  {"content":"\r\n\r\nچنان كه گفته‌ايم : هر كس كه شك و ترديد منطقى ندارد يقين منطقى ندارد و هر كسى كه يقينهاى منطقى در بارهء مبادى و مبانى رويدادها ندارد ، شك و ترديدش به هيچ منطقى تكيه نمىكند ، در اين مورد هم مىگوييم : هر كس كه ظرفيت روبه رو شدن با حيرت و بهت را ندارد ، در حقيقت دانستنىهاى او ارزشى ندارد .\r\nمبارزه با حيرت و بهت كار حيوانات و كودكان است كه نمىتوانند از تاثير مطلق هر رويداد در درونشان جلوگيرى كنند .\r\nچقدر شايسته است كه ما حيرتهاى ناشى از تكيه به دانستنىهاى موقت و مشروط را جزء ليست تشويش و اختلال روانى محسوب بداريم و از به كار بردن كلمهء حيرت در امثال اين موارد خوددارى كنيم .\r\nقسم چهارم - حيرت در كنار دانستنىها\r\nقسم ديگرى از حيرت در اذهان آدميان ديده مىشود كه گويى به طور استقلال در كنار واحدهاى دانستنىها ، ولى دوشا دوش اين كاروان پر از غرور و نخوت با قيافهء بسيار آرام و فروتنانه در حركت است ، كارى با آن معلومات ندارد ، نمىخواهد دل آنها را بشكند ، اخلالگرى هم نمىكند .\r\nولى گاهگاهى كه شعله هاى غرور و كبريا جويى آن دانستنىها از حد مىگذرد ، آهسته از حاشيهء بى طرفانه گامى به ميان كاروان مىگذارد و با ريشخند اسرار آميز به آنان هشدار مىدهد و فورا به جايگاه خود بر مىگردد و سرش را پايين مىاندازد و راه خود را در حاشيه پيش مىگيرد .\r\nاگر آدمى اين فرشتهء ملكوتى حاشيه رو را به جاى بياورد و همانند اعتنايى كه به كوچكترين بر افروختن و شعلهء واحدهاى كاروان ( دانستنىها ) دارد ، به آن حاشيه رو نشان بدهد ، آن حاشيه رو هم ماهيت كاروان را به او مىشناساند و هم هدف حركت آن را و هم راه تحصيل نيروى بيشترى را براى افزايش دانستنىهاى رو به علم مطلق .\r\n","description":"","footnote":"","page_name":" 647 ","page_number":651},
  {"content":"\r\n\r\nقسم پنجم - حيرت ما فوق دانش و انديشه\r\nنمىخواهيم در قسم پنجم از حيرت ، بگوييم : كه انسان مىتواند گام به ما فوق دانش و انديشه به طور مطلق بگذارد و به مقام حيرت برسد ، زيرا اگر انسانى پيدا شود و چنين ادعايى داشته باشد ، در حقيقت بدون اجبار و با كمال آزادى درماندگى خود را در مراحل پست دانش و بينش امضا كرده است .\r\nبلكه مىخواهيم بگوييم : انسانهايى پيدا مىشوند كه در يك يا چند رشتهء علمى و يا در تفكرات فلسفى بدون اين كه بدور من خويش به چرخند ، مىتوانند به مرحلهء نهايى از دانش و بينش در آن رشته ها يا تفكرات جهان بينى برسند .\r\nپس از وصول به اين مرحله اگر خود را با همان واحدهاى روشن [ اگر چه نهايى بوده باشد . چون نسبى است 
  ] نفريبند و فعاليت درونى خود را با خيره شدن به خود و سرمايهء اندوخته شان راكد نكنند .\r\nدر حيرتى فرو مىروند كه دانشها و انديشه هايشان توانايى مبارزه با آن را ندارند [ البته به اين نكته هم اصرار مىكنيم كه همهء آنان كه به دانش و بينش نهايى نسبى مىرسند از حيرت مزبور برخوردار نيستند ، زيرا بسيار مشكل است كه روشنايى معلومات ديده گان انسانى را خيره نسازد 
  ] .\r\nاين حيرت ناشى از پيوستگى و تاثير و تأثر متقابل تمام اجزاء هستى و جوشش عامل بازيگرى و تماشاگرى مىباشد .\r\nاين حيرت با نظر به شرايط ذهنى و موجوديت محيطى و اجتماعى و انسانى ، به دو نوع اساسى تقسيم مىگردد :\r\n1 - حيرت منفى 2 - حيرت مثبت مقصود از حيرت منفى عبارت است از احساس وصول به بن بست و تمام شدن پيش برد روابط خود با جهان هستى و منظور از حيرت مثبت همان احساس عظمت و قرار گرفتن در گذرگاه بىنهايت است كه دانش و انديشه هاى قبلى در اين مرحله به شكل عامل محرك\r\n","description":"","footnote":"","page_name":" 648 ","page_number":652},
  {"content":"\r\n\r\nورود به اين حيرت ( احساس عظمت ) جلوه مىكند . شايد آن بيت عطار كه مىگويد :\r\n\r\nخداوندا در اين دير تحير\r\nهمىهستم تهى دست و دلى پر\r\n\r\nناظر به همين قسم بوده باشد .\r\nقسم ششم - حيرت عالى و ايده آل\r\nمىگويند : پيامبر اكرم فرموده است « رب زدنى تحيرا . » ( خداى من ، بر حيرتم بيفزا ) اين آيه هم در قرآن مجيد آمده است كه « وَقُلْ رَبِّ زِدْنِي عِلْماً 20 : 114 . » ( 1 )  پيامبر بگو : ( اى خداى من ، بر دانشم بيفزا ) اگر در بارهء سند روايت فوق به مدرك معتبرى دسترسى پيدا نكنيم ، با نظر به مضامين آيات ديگر كه توجه دقيق و هشيارى كامل را به جهان هستى و ارتباط آن با خدا توصيه مىكند ، توصيه به همان تحير ايده آل و عالى را خواهيم ديد كه مسلما پيامبر اكرم از آن به طور كامل برخوردار بوده است .\r\nبنا بر اين ، ضميمهء آرزوى دست يا بى به علم به احساس عظمت حيرت انگيز ، قاطعانه ترين دليل آن است كه قسم ششم حيرت ، به هيچ وجه قابل قياس با اقسام پنجگانه نمىباشد و والاترين مقامى است كه يك انسان از نظر معرفت مىتواند به آن نايل شود .\r\nاين حيرت از مقولهء شك و ترديد نيست ، گمان هم نيست ، چكيدهء مستقيم دانشها و تجربه ها هم نمىباشد . ناشى از كم رنگ شدن يقينها هم نيست . ارتباطى به ترس از بازيگرى در معرفت هم ندارد . اين حيرت از اولين مرحلهء رشد مغزى در انسانهاى آگاه شروع مىشود و در غوطه خوردن در عظمت بىنهايت پايان مىپذيرد .\r\nاين پايان كه گفتيم ، نقطهء نهايى يك بعد هندسى و راكد نيست ، بلكه گام گذاشتن به ما فوق كميت و كيفيت و حركت و سكون و روشنايى و تاريكى و شروع و انجام و كشش\r\n","description":"","footnote":" ( 1 ) سوره طه ، آيهء 114 . . ","page_name":" 649 ","page_number":653},
  {"content":"\r\n\r\nو پيوستگى و گسيختگى و اين از آن ( عليت ) مىباشد .\r\nاين حالت ما فوق امور مزبور است ، زيرا كه شخص با شناختهاى اجمالى ، همهء آنها را درك مىكند و از آن امور مىگذرد و دور نمايى از مجموع آنها را مىبيند . رو در رو قرار گرفتن با آن دور نما از يك طرف كه در نتيجهء ناديده گرفتن خود طبيعى بازيگر ، به دست آمده است و تابش پرتو جلال و جمال الهى به درون انسان در آن موقع كه باعث اشراف و سلطهء او بر آن دور نما است ، از طرف ديگر ، او را در عظمتى غوطه ور مىسازد كه اگر بهستى خود ادامه بدهد و از كالبد تن پرواز نكند ، در آن حيرت عالى و ايده آل فرو مىرود كه نشاط و شعف و وجد ، حتى عشق آن پديدهء فوق العاده خيره كننده و گرايش و معرفت و همه و همه در آن هضم مىشود .\r\nابيات شيخ فريد الدين عطار به استثناى بيت سوم كه بايستى مورد دقت بيشترى قرار بگيرد ، بعضى از خواص همين قسم از حيرت را باز گو مىكند .\r\n\r\n( ( 1137 ) ) هم از آن سو جو جواب اى مرتضى\r\nكاين سؤال آمد از آن سو مر تو را\r\n\r\nدرست بنگريد ببينيد سؤال از كجا سرازير شده است ، جواب را از همانجا به دست بياوريد .\r\nجلال الدين در بيت فوق واقعاً مطلب فوق العاده و ارزنده‌اى را باز گو كرده است و بجرات مىتوان گفت : مضمون بيت داراى نكته ايست كه كمتر كسى از متفكرين به اهميت آن پى برده است .\r\nتوضيح اختصارى مضمون بيت فوق بدين قرار است :\r\nبه طور اغلب سؤالاتى كه براى انسانها مطرح مىگردد ، به شكل مسئلهء جداگانه و تجريد شده از عوامل و انگيزه ها تلقى مىشود .\r\nلذا خواه خود آن كسى كه سؤال به او متوجه است و خواه كسى كه در صدد پاسخگويى به آن سؤال بر آمده است ، تمام معلومات و چاره جويىهاى خويش را به همان نقطهء جامد سؤال ، كه گويى هيچ گونه منشأ ندارد و يا يك عده عوامل سطحى باعث\r\n","description":"","footnote":"","page_name":" 650 ","page_number":654},
  {"content":"\r\n\r\nبروز آن شده است متمركز مىسازند .\r\nروى اين مسامحه كارى است كه سؤالات بشرى به طور اكثر به پاسخ واقعى خود موفق نمىشود ، چنان كه سؤالات فراوانى را انسانها چه به طور شفاهى و چه در نوشته ها ابراز مىكنند كه اگر درست دقت كنيم خواهيم ديد :\r\nتنها صورت جمله شكل سؤالى دارد و بهر حال در اين مبحث مىخواهيم اهميت اين نكته را متذكر شويم كه : براى پيدا كردن پاسخ واقعى به سؤال ، به طور حتم بايد به منشأ سؤال توجه كرد و براى آن كه سؤال و پاسخ مفيد باشد ، بايد نتيجهء پرسش و پاسخ را منظور داشت . پس ما در اين مورد دو مبحث داريم :\r\nپاسخ واقعى يك سؤال بدون توجه به منشأ سؤال امكان پذير نيست\r\nموقعى كه سؤالى براى يك انسان يا گروهى از انسانها مطرح مىشود ، به طور ضمنى چند موضوع را در بر دارد :\r\n1 - سؤال كننده در مسير خود رو به شناسايى و يا دريافت حقيقى ، با بن بست روبه رو شده است .\r\n2 - سؤال كننده براى خود لازم مىداند كه از آن بن بست رهايى پيدا كند و نمىتواند در آن نقطه حركت خود را متوقف بسازد .\r\n3 - بدون ترديد براى سؤال كننده واقعياتى و لو به طور كلى كشف شده و جزء معلومات او مىباشد ، زيرا چنان كه در مباحث شك و ترديد گفته‌ايم : بدون داشتن يك عده معلومات در متن مشكوك و پيرامون آن ، ترديد و شك امكان ندارد .\r\nاين موضوعات سه گانه در مورد هر سؤال واقعى وجود دارد . ( 1 ) \r\n","description":"","footnote":" ( 1 ) گفتيم : « واقعى » اين قيد براى تعيين موضوع بررسى ما است ، كه عبارت است از سؤال منطقى ، در مقابل سؤالاتى كه از روى شوخى يا فريب دادن ديگران و اظهار فضل و فضيلت صورت مىگيرد . . ","page_name":" 651 ","page_number":655},
  {"content":"\r\nاما لزوم توجه به منشأ سؤال از آن اصل معروف كه خود دو پهلو است ، سرچشمه مىگيرد .\r\nالف - براى به وجود آوردن يك چشمه سار دايم الجريان مجبوريد كه متحمل زحمت كار و كوشش شويد و به منبع اصلى آب برسيد و الا با ريختن و به جريان انداختن كاسه هاى آب ، شما چشمه سار دايم الجريان نخواهيد داشت .\r\nب - براى ريشه كن كردن معلولهاى فاسد ، كافى نيست كه با هر يك از معلولات مبارزه كنيد ، بلكه بايد علت و مقتضى اصلى آن معلولات را از بين ببريد .\r\nسؤالى كه از يك يا گروهى از انسانها بروز مىكند ، از يكى از دو منشأ عمومى يا هر دو ناشى مىشود : يا جهلهايى است كه از سؤال كننده بروز مىكند و يا اين كه مىخواهد منبع شناسايى خود را به جريان بيندازد و يا هر دو منشا در سؤال كننده جمع شده است .\r\nبا نظر به آن دو منشأ كوشش براى پيدا كردن پاسخى كه تنها پديدهء ظاهرى سؤال را قطع كند ، نه تنها كار بىهوده است ، بلكه اغلب محو كردن و از بين بردن عامل محرك آن انسان به سوى واقعيات است ، چه آن انسان اگر دير يا زود پوچ بودن پاسخ را درك كند ، نه تنها پاسخ مفروض درد او را چاره نمىكند ، بلكه در حالى كه ايمان به شايستگى پاسخ گوينده داشته باشد ، يك حالت سر خوردگى در او پيدا مىشود و منبع و محرك سؤال خود را هم گم مىكند .\r\nاگر پوچ بودن سؤال را هرگز درك نكند ، در جهل مطلق فرو مىرود و در نتيجه منبع شناسايى او خنثى مىماند .\r\nعلت ديگرى كه براى لزوم پيدا كردن منشا سؤال وجود دارد و مخصوص براى منطقى بودن پاسخ است ، اين است كه : وقتى كه يك قضيه علامت سؤال را در مغز انسانى نقش مىكند ، آن قضيه از يكى از دو مسير عبور كرده و در هر موقعيت مخصوص علامت سؤال ( ؟ ) را بر پيشانيش نصب كرده و به سؤال كنندهء راهرو فرمان\r\n","description":"","footnote":"","page_name":" 652 ","page_number":656},
  {"content":"\r\n« ايست » مىدهد :\r\n1 - مسير بسته به معلومات و موقعيت خاص انسانى كه تحت شرايطى به وجود آمده است ، مثلًا سؤال كننده انسانى است داراى مقدارى از استعداد و هوش و تعقل و معلومات ذخيره شده و هدف گيرىهاى معين كه او را در مسير مشخص و بسته‌اى به حركت در آورده است .\r\nمثلًا كشاورزى است كه با داشتن سرمايه هاى روانى مخصوص و معلومات معينى از فن كشاورزى به سوى مجهولى در حركت است . معلومات اندوخته اش بكمك استعداد و هوش و تعقلى كه دارد ، قضيه‌اى را كه به عنوان مجهول بايد حل و فصل شود براى او پيش آورده است ، جاى ترديد نيست كه براى دستگيرى و روشن ساختن اين كشاورز مجبوريم از واقعيات مستقيم يا غير مستقيم كشاورزى استمداد نماييم و براى اين فرد هيچ يك از مسائل عالى تاريخ و حقوق و سياسى به درد نمىخورد ، زيرا چنان كه گفتيم : مسير مشخص مفروض بسته و با مقدارى از استعداد و هوش و معلومات و هدف گيرى مشخص به راه افتاده است .\r\n2 - مسير باز از نظر نيروى تحركى كه در خود احساس مىكند و همچنين از نظر هدف گيرى كه ديوارى رو در روى خود نمىبيند . ( 1 )  پيدا كردن منشأ سؤالاتى كه در اين مسير مطرح مىشود ، فوق العاده دشوار و با اهميت بوده و به اطلاعات وسيع و عميق نيازمند مىباشد .\r\nدر اين جا ديگر براى وصول به پاسخ يك سؤال ، نمىتوانيم از خطوط مستقيم كه در هندسهء اقليدسى كوتاه ترين خط ميان دو نقطه است تبعيت كنيم ، زيرا مسير باز ممكن است مستقيم خط را از نقطهء منشأ سؤال تا حل شدن آن ، طولانىترين و پر پيچ و خم خطوط بنماياند .\r\n","description":"","footnote":" ( 1 ) اين كه مسير دون را تنها از دو نظر باز معرفى كرديم ، براى آن است كه هيچ مسير در جهان شناسايىها و معرفت به طور مطلق باز نيست ، زيرا قيود اجبارى و سدهاى محدود كنندهء فراوانى زمينهء كار و وسايل آن را مشخص و بسته مىسازد . . ","page_name":" 653 ","page_number":657},
  {"content":"\r\nمثلًا براى پيدا كردن پاسخ واقعى به سؤال كننده‌اى كه هم عينك رياضى به چشم زده و هم عينك فيزيك و فلسفه مانند وايتهد در بارهء اين كه الكترونها موجاند يا جرم ؟ هيچ خط مستقيم اقليدسى مانند اين كه بگوييم : « بيا در آزمايشگاه با فلان دستگاه بزرگ كننده به بين تا مشكل تو باز شود » وجود ندارد ، زيرا ممكن است مسيرى را كه براى تشخيص موج يا جرم بودن الكترون بايد سپرى كند ، از ديدن نمود الكترون شروع شود و به بازيگرى ذهنى عبور كند و آن گاه سرى هم به كهكشانها بزند و بار ديگر به فعاليت مغزى خود بر گردد و آن گاه مسئله را بدون سه عينك فيزيك و رياضى و فلسفه قابل حل و فصل نداند . مطالبى را كه در بارهء منشأ سؤال به طور اختصار گفتيم ، در حقيقت مقدمهء مختصرى براى چشيدن طعم آن بيت جلال الدين است كه مىگويد :\r\n\r\n( ( 1137 ) ) هم از آن سو جو جواب اى مرتضى\r\nكاين سؤال آمد از آن سو مر تو را\r\n\r\nمضمون بيت فوق وظيفهء ديگرى را براى ما بيان مىكند كه ما فوق بايستگىهاى گذشته است كه ما در بارهء سؤال و پاسخ بيان كرديم ، زيرا آن بايستگىها تقريباً براى همهء افراد طبيعى بوده و با اندك آگاهى متفكر و غير متفكر مىفهمد كه بايستى براى وصول به پاسخ واقعى سؤالات ، آن اصول و قوانين را مراعات كنند . مطلبى كه بيت فوق در بر دارد ، مىگويد :\r\nجواب مسائل عالى و ما فوق طبيعت را معلومات محدوده‌اى كه پيرامون آنها را از نادانىها احاطه كرده است نجوييد .\r\nمثلًا وقتى كه با سؤال هدف زندگى روبه رو مىشويد ، اولا معناى زندگى را به طور شايسته بدانيد ، آن گاه متوجه شويد كه سؤال از هدف زندگى مسئله ايست كه آفرينندهء زندگى در ذهن شما وارد كرده است ، چنين سؤالى را هرگز نمىتوان با پاسخهاى ناشى از معلوماتى كه خود از آثار و معلولات زندگى است حل و فصل كرد .\r\n","description":"","footnote":"","page_name":" 654 ","page_number":658},
  {"content":"\r\nاين گونه پاسخ شبيه به اين است كه از شما بپرسند چرا اين چراغ را در اين اطاق روشن كرده‌ايد ؟ شما جواب بدهيد كه مىخواستيم لامپ چراغ مقدارى از فضاى اطاق را پر كند اگر بخواهيم سؤال از هدف زندگى را دقيقاً مورد توجه قرار بدهيم ، خواهيم ديد كه : تا يك انسان از خود متن زندگى بالاتر نرود و زندگى را براى شناسايى و تشخيص علت و هدفش در مقابل مغز خود ننهد ، سؤال مزبور هرگز با او يا او با آن سؤال هرگز سر و كارى نخواهد داشت .\r\nآيا برتر از حيات رفتن و زندگى را رو در روى خود قرار دادن ، ريشهء ما وراى طبيعى ندارد ؟ اگر خود حيات به طور طبيعى مقتضى اين سؤال است ، چرا در حيوانات و كودكان و اشخاص غوطه ور در متن حيات ، اين سؤال را نمىبينيم ؟ به قول ناصر خسرو :\r\n\r\nنفس ما بر آسيا كى پادشا گشتى چنين\r\nگر نه نفس مردمى از كل خويش اجزاستى ( 1 ) \r\n\r\nشما هرگز نمىتوانيد با نمود حيات كه بارقه يا كفى از حيات است ، خود حيات را براى خويشتن بر نهيد ، پس شما در اين حال از خود حيات برتر رفته‌ايد تا حيات براى شما مطرح شده است ، بنا بر اين سؤال از هدف حيات به جهت وابستگى شما به آفرينندهء حيات است ، لذا پاسخ آن را نمىتوانيد از حيات و نمودهاى آن به دست بياوريد .\r\nممكن است بگوييد : من ساير حيات انسانها را مىبينم و حيات خود را با\r\n","description":"","footnote":" ( 1 ) البته مقصود از مصراع دوم به قرينهء ابيات ديگر ناصر خسرو اين نيست كه واقعاً انسانها اجزاء و خدا كل آن اجزاء است ، بلكه مىخواهد بگويد : اگر در انسانها نمونه‌اى از برترى و عظمت الهى نبود ، براى مشرف شدن و برتر رفتن انسان از اسباب جهان طبيعت دليلى وجود نداشت . . ","page_name":" 655 ","page_number":659},
  {"content":"\r\n\r\nآنها مقايسه مىكنم ، آن گاه سؤال از هدف حيات خودم هم در مقابل ديده گانم نقش مىبندد . پاسخ اين سؤال شما كاملًا روشن است و شايد با دقت به منشأ سؤال و شكل آن آشكارتر شود .\r\nشما مىگوييد : من حيات ديگران را مىبينم و با خود مقايسه مىكنم ، اين درست است ، ولى چرا به اين حقيقت توجه نكنيم كه اگر انسان قدرت برتر رفتن از حيات خود را نداشته باشد ( كه نمونهء ما وراى طبيعى دارد ) حيات ديگران هم براى او به طور كلى مجموعى نمىتواند مطرح شود ، چنان كه زنبوران عسل هرگز به هدف حيات يكديگر توجهى ندارند ، زيرا به حيات خويش مشرف نيستند .\r\nمقايسه و اتخاذ وحدت حيات انسانهاى ديگر از روى منطق معمولى است ولى منشأ سؤال از هدف كلى حيات همگان ، از همان برتر رفتن از حيات ناشى مىشود كه متذكر شديم .\r\nبنا بر اين بايد پاسخ سؤال از هدف حيات را از همان روزنهء مغز يا قلب جستجو كرد كه سؤال مزبور را به مغز يا قلب ما راه داده است .\r\nاما پاسخ مخصوص به اين سؤال را در مباحث آينده در شرح بيت جلال الدين كه مىگويد :\r\n\r\nپس بود دل جوهر و عالم عرض\r\nسايهء دل كى بود دل را غرض\r\n\r\nبررسى خواهيم كرد .\r\nتفسير ابيات\r\nحضرت موسى عليه السلام به فرعون مىگويد : دستور آمده است كه به تو مهلتى بدهم ، برو [ در اين ايام مهلت فكر كن و سر نوشت آيندهء خود را تنظيم نما 
  ] من هم به جاى خودم مىروم و سكوت مىكنم .\r\nموسى به راه افتاد و عصايش در صورت اژدها به دنبال او مانند سگ شكارى تربيت شده و علاقه مند به صاحبش كه در دنبال شكارچى به راه مىافتد .\r\n","description":"","footnote":"","page_name":" 656 ","page_number":660},
  {"content":"\r\nاژدهاى موسى چونان سگ شكارى كه دم بجنباند و از شدت هيجان دم را چنان سخت به زمين بكوبد كه سنگ خارا را ريز ريز كند ، به دنبال او مىخزيد .\r\nسنگ و آهن و هر چه را كه سر راهش بود با نفسش مىكشيد و با يك دم آهن را جويد و خرد مىكرد .\r\nبلند مىشد و به بالاى برجها مىرفت ، مردم عموماً خواه از روم و خواه از زنگ ، از ديدن او فرار مىكردند . مانند شتر از دهانش كف بيرون مىانداخت .\r\nبهر كس كه قطره‌اى از آن كف رسيد به بيمارى جذام مبتلا مىگشت . صداى شقشق دندان آن اژدها دلها را از هيبت مىشكافت ، شيران سياه درنده جان خود را از دست مىدادند .\r\nوقتى كه موسى به قوم خود رسيد ، گوشهء دهان اژدها را گرفت ، بار ديگر آن اژدها به دست موسى عصا شد . ( 1 )  موسى به آن عصا تكيه كرده مىگفت :\r\nشگفتا حقيقت پيش ما مثل خورشيد روشن ، ولى بدان خصم پست فطرت فرعون مانند شب تاريك است ؟ شگفتا چرا اين سپاه خود باختهء فرعون روشنايى جهانى را كه از آفتاب بامدادى منور شده است نمىبيند ؟\r\n\r\n( ( 1109 ) ) چشم باز و گوش باز و اين عمى\r\nخيره‌ام در چشم بندى خدا\r\n\r\nشگفتا چه وضعى است من از آنان و به آنان خيره شده‌ام ، آنان نيز از من و به من خيره گشته‌اند حقيقت چون بهارى كه روزگاران را تازه و خرم مىكند ، براى من چون گل سمن ، يا من در اين بهار حقيقت ، چون گل ياسمن ، ولى براى آنان خارستانى است مهلك\r\n","description":"","footnote":" ( 1 ) مقدمهء داستان موسى ( ع ) به نحوى كه در ابيات مورد تفسير آمده است در مدارك معتبر ديده نمىشود . . ","page_name":" 657 ","page_number":661},
  {"content":"\r\nمن جامى پر از بادهء طهور به آنان عرضه مىكنم از بد نيتى آنان ، آب آن بادهء ظهور به سنگ مبدل مىگردد .\r\nدسته هاى گل به پيش آنان بردم ، گلها بخار تبديل گشت و نوشها به نيش . آرى ، آن همه بهره بردارى از عنايت الهى نصيب كسانى است كه از خود پرستى نجات پيدا كرده‌اند ، آنان كه در اين دنيا چيزى را جز خود حيوانى شان نمىبينند و نمىپرستند ، هرگز از آن عنايات برخوردار نخواهند گشت .\r\nبيدارى در حال رؤياى الهى بايد ، كه در همين بيدارى در رؤياهاى عالى غوطه ور شود . [ آيا مىدانيد كه آن كدامين مانع است كه از رؤياى مزبور جلوگيرى مىكند ؟ 
  ] آن انديشه هاى محدود و حرفهاى است كه از توجهات و گرايشهاى رؤيايى باز مىدارد ، مادامى كه تفكرات معمولى كه نتايجى جز پيش برد خود طبيعى ندارد ، فرو ننشيند ، استعداد و گلوى گيرندهء حقايق بسته خواهد ماند . تا يك انسان به مقام والاى حيرت عالى نرسد ، تفكرات حرفهاى مزبور دست از گريبان روح او بر نخواهد كشيد .\r\nآن حيرت عالى كه اگر به سراغ روح آدمى بيايد ، تفكر و ذكرهاى ظاهرى و عادى را از بين مىبرد .\r\nكسانى كه در هنر سلوك الى الله به كمال برسند ، اگر هم در صورت ناچيز باشند ، ولى از نظر مقامات معنوى با عظمت مىباشند .\r\nخداى بزرگ فرموده است : « شما به سوى ما خواهيد برگشت » بر گشتن چنين است كه گله‌اى از خانه بيرون برود و سپس به خانه بر گردد . لا بد ديده‌ايد كه :\r\n\r\n( ( 1119 ) ) چون كه گله باز گردد از ورود\r\nپس فتد آن بز كه پيش آهنگ بود\r\n\r\nآنان كه در اين دنيا در نظرها محقر و لنگ و عاجز مىنمودند ، در ورود به صحنه ابديت و سعادت جاودانى پيش از همه گام مىگذارند .\r\nاين گونه بر گشتن ، آنان را كه در روز رستاخيز حالت گرفته‌اى ( از عظمت الهى )\r\n","description":"","footnote":"","page_name":" 658 ","page_number":662},
  {"content":"\r\nدارند مىخنداند [ يا آن گونه بر گشتن حتى مردان ترش رو را هم مىخنداند 
  ] .\r\nآن مردان الهى كه در زندگانى دنيوى ناتوان و لنگ مىنمودند ، بىعلت و به طور تصادفى نبود ، آنان به طور آگاهانه افتخار و مباهات را كنار گذاشته ، ننگ ظاهرى را پذيرفته بودند .\r\nبا پاى شكسته به حج مىرفتند ، همان مشقت را تحمل مىكردند كه گويى : راه هموارى را به رستگارى پيمايند . ( 1 )  اين مردان حق و حقيقت دل از دانشهاى حرفهاى كه تنها خود حيوانى را متورم مىسازد شستند ، زيرا نه تنها آن دانشها راهى به سوى حق و حقيقت ندارد ، بلكه مانع حركت رهروان سفر الهى مىباشد .\r\nدانشى بيندوزيد كه منبعش به درياى عظمت الهى وابسته باشد ، تا مانند فرعى كه به اصل خود مىكشاند ، شما را به منبع اصيل آن دانش الهى رهنمون گردد . چنان نيست كه هر پرنده‌اى بتواند عرض درياى پهناورى را با پرواز خود در پشت سر بگذارد ، اين دانش لدنى الهى است كه آدمى را تا بارگاه لدنى اعتلا مىبخشد . بنا بر اين بچه دليل دانشى را فرا بگيريم كه در پايان كار بايد سينه را از آن دانش شست و پاك كرد .\r\nبراى آن كه موقع برگشت به پيشگاه خداوندى پيش آهنگ باشيم ، بايد در اين زندگانى مادى به لنگ بودن ظاهرى تن در بدهيم .\r\nمگر نشنيده‌ايد كه پيامبر ما فرموده است : اگر چه ما امت اسلامى پس از ساير امتها آمده‌ايم ، اما در وصول به حقيقت و ورود به پيشگاه لا يزالى سبقت بر همه خواهيم داشت .\r\n[ اگر نتوانستى اين مطلب را هضم كنى و معناى پيش و پس را در اين مورد درك\r\n","description":"","footnote":" ( 1 ) درست توجه شود كه بيت مورد تفسير با مجموع مقصود جلال الدين در ابيات مربوط سازگار نيست ، زيرا ناتوانى و لنگى ظاهرى از نظر ما وراى ظواهر عين قدرت واقعى است ، لذا سلوك آنان به سوى خيرات ، در واقع با نيرومندترين پاى درونى مىباشد . . ","page_name":" 659 ","page_number":663},
  {"content":"\r\nكنى ، 
  ] درخت را توجه كن ، خواهى ديد ريشه و ساقه و تنه و شاخه و شكوفه پيش از ميوه به وجود مىآيد ، ولى غايت اقصاى وجود درخت ، همان ميوه است كه از نظر زمان پس از ساير اجزاى درخت به وجود مىآيد .\r\nبراى اين كه دستت بدامان پاك معرفت برسد ، بدون آلودگى و از اعماق قلب مانند فرشتگان بگو : خداوندا ما از خود دانشى نداريم ، تويى كه به ما معرفت عنايت خواهى كرد .\r\nممكن است اى نگار من به مكتبى نرفته باشى و خطى ننوشته باشى ، ولى با يك آگاهى به موقعيت هستى خويش ، مانند پيامبر اكرم از نور خرد منور گردى . بگذار گمنام باشى و نام تو در زبانها گفته نشود ، اين گمنامى از عظمت تو نخواهد كاست .\r\nدر حقيقت اين گمنامان بشريت چونان گنجينه هاى مخفى هستند كه سرمايهء هستى انسانها مىباشند . هيچ تا حال ديده‌ايد كه گنج گران قيمت را در ديدگاه عموم قرار بدهند ؟ به همين جهت است كه همواره نابرده رنج گنج ميسر نبوده است .\r\nبه سبب تداعى معانى اشكالاتى در اين مورد نمودار مىشوند ، اما اسبان باد پاى نيكو سيرت اين گونه بندها را پاره مىكنند و به راه خود ادامه مىدهند .\r\nعشق الهى آتشى است كه تمام اشكالات را مىسوزاند ، چون روشنايى روز كه وقتى تابيدن بگيرد ، خيالات مولود تاريكى از بين مىرود . اين اصل را هم بخاطر بسپاريد كه اين سؤالات عالى كه از ما وراى طبيعت به سوى شما سرازير مىشود ، بايد پاسخهاى مناسبش از ما وراى طبيعت شنيده شود .\r\nدر گوشه‌اى از اعماق دل شما شاه راهى وجود دارد كه فرو زندگى آن مستند به ماهيى است كه نه شرقى دارد و نه غربى . شگفتا آرى تو كه كوه معانى هستى ، چرا براى به دست آوردن صداى انعكاسى باينسو و آن سو مىدوى\r\n","description":"","footnote":"","page_name":" 660 ","page_number":664},
  {"content":"\r\nهمواره رو بدان سو كن كه در وقت درد و رنج به آن متوجه مىشوى و يا رب گويان با زانوى تسليم به زمين مىافتى ، چرا موقع درد و مرگ به آن پشت پردهء طبيعت و به پيشگاه خدا مىگرايى ، ولى وقتى كه آن عارضه از بين رفت ، لال مىشوى و از ذكر گفتن باز مىمانى وقتى كه مصيبت و بلايى به تو روى مىآورد ، شامهء تو قوىتر گشته ، بوى عظمت الهى را در مىيابى ، همين كه به آسايش رسيدى مىگويى : كجا ؟ كو آن راه به سوى خدا ؟ عجبا خداى تو آن خدا است كه فقط موقع بد بختى او را ببالينت احضار مىكنى وقتى كه نجات پيدا كرده و در خوشىها غوطه ور گشتى خدا را فراموش مىكنى معلوم مىشود كه خدا را نشناخته‌اى ، زيرا اگر راهى به معرفت خدا داشتى ، حال گرايش تو به آن پيشگاه ابدى ، دايمى و هميشگى بود .\r\nآنان كه در لابلاى نوسانات عقل نظرى و گمانهاى پا در هوا كلافه شده‌اند ، لحظات روشنايى و تاريكى آنها مختلف خواهد بود .\r\nبار ديگر در باره عقل نظرى جزيى به تو بگويم : اين عقل گاهى مسلط بر واقعيات است ، گاهى سر نگون مىشود ، آن عقل كه از سقوط و نابودى بالاتر است ، عقل كل است .\r\nبنا بر اين ، برو و اين انديشه و عقل نظرى را به فروش و حيرت عالى و ايده آل را به دست بياور . ( عقل و انديشه را به مرحلهء كمال برسان 
  ] .\r\nرو به ذلت ظاهرى ببر ، نه به تصاحب كشورها و ظواهر فريبنده . اگر ره به حق و حقيقت ببرى ، گام به محفلى خواهى گذاشت كه ساكنانش انديشه و تعقل نظرى حرفهاى را از دست داده ، در حيرت عالى فرو رفته‌اند ، آن گاه است كه خواهى فهميد : در دورهء زندگانى .\r\n\r\n( ( 1147 ) ) ما چو خود را در سخن آغشته ايم\r\nاز حكايت ما حكايت گشته ايم\r\n\r\nمن اين لباس هستى مادى و موقت را كنار مىگذارم و به شكل سايه و افسانه و رويا در مىآيم ، تا بتوانم در مجمع و جزء سجده كنندگان حقيقى در آيم .\r\n","description":"","footnote":"","page_name":" 661 ","page_number":665},
  {"content":"\r\nتو خيال مىكنى اين حرف را كه مىزنم افسانه پردازى است ؟ نه هرگز ، مردان كار به خوبى مىدانند كه من وصف حال واقعى و بيان حضور در پيشگاه يار را توضيح مىدهم .\r\nآن مرد زشت و حق ناشناس كه قرآن را افسانه و اساطير مىناميد از نفاق بود . [ چند بيت بعدى با ابيات قبلى تقريباً بىرابطه به نظر مىآيد و براى ايجاد ارتباط ميان آنها دقت زيادى لازم است 
  ] .\r\nدر قلمرو ما وراى طبيعت كه جايگاه تشعشع انوار الهى است ، زمان با تمام خصوصيات و گذشته و حال و آينده اش دامن بر مىچيند و از بين مىرود . اين زمان و قطعات و عوارضش مربوط به ساختمان مغز تست كه يك حقيقت را متعدد نشان مىدهد .\r\n[ مباحث مربوط به زمان و سازندگى ذهنى انسانى در بارهء آن ، در مجلدات پيشين بحث شده است ، مراجعه شود 
  ] .\r\nيك حقيقت با داشتن جهات گوناگون به نظر متعدد مىرسد ، مثلًا يك انسان معين پدر كسى است و پسر كسى ديگر .\r\nزيد كه به بالاى بام رفته است ، بام زير پاى او قرار دارد ، اما عمرو كه در اطاق است ، همان بام بالاى سر او است ، اما سقف و بام يك حقيقت بيش نيست ، اين وحدت با تعدد اعتبارى را كه گفتيم ، فقط به عنوان مثال است و نمىتواند واقعيت وحدت الهى و كثرات هستى را توضيح بدهد ، همواره سخن كهنهء جلوه گاه ماده از ابراز معناى نو عاجز است .\r\nپايان قسمت اول از دفتر سوم\r\n21 / 3 / 1351\r\n\r\n","description":"","footnote":"","page_name":" 662 ","page_number":666}
  ]