[
  {"content":"\r\n\r\nنويد امن و امان\r\nپيرامون بشارتهاى قرآن مجيد فلسفه غيبت طول عمر و شرح ولادت حضرت مهدى\r\nمرجع عاليقدر حضرت آية الله العظمى\r\nآقاى حاج شيح لطف الله صافى گلپايگانى مدظله الشريف\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nاللهم\r\nكن لوليك الحجة بن\r\nالحسن صلواتك عليه وعلى\r\nآبائه في هذه الساعة وفي\r\nكل ساعة وليا وحافظا\r\nوقائدا وناصرا ودليلا وعينا\r\nحتى تسكنه ارضك طوعا\r\nوتمتعه فيها طويلا\r\nنام كتاب : نويد امن و امان\r\nمؤلف : مرجع عاليقدر حضرت آية الله العظمى صافى گلپايگانى\r\nناشر : دفتر نشر آثار حضرت آية الله العظمى صافى گلپايگانى\r\nچاپخانه : ثامن الحجج ( عليه السلام )\r\nنوبت چاپ : بيستم / بهار 1386 / امامت حضرت ولى عصر ارواحنا فداه\r\nتيراژ : 20000 نسخه\r\nقيمت : 1400 تومان\r\nدفتر حضرت آيت الله العظمى صافى گلپايگانى / تلفن : 16 - 7715511 - 0251 . فاكس 7716622\r\nwww . saafi . net e - mail : saafi @ saafi . net www . saafi . org\r\nمراكز پخش : قم - انتشارات حضرت معصومه تلفن 7233635\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nمرجع عاليقدر حضرت آية الله العظمى آقاى حاج شيخ لطف الله صافى گلپايگانى مدظله الشريف\r\n\r\n","description":"","footnote":"","page_name":" 1 ","page_number":3},
  {"content":"\r\n\r\n\r\nشرح غم هجر [ شعر 
  ]\r\n زان دم كه مرا بر گل رويش نظر افتاد * بر هستيم از آتش عشقش شرر افتاد\r\nاز جلوه آن قامت موزون و رخ ماه * دين و دل و تقواى من اندر خطر افتاد\r\nبگذشت ز خويش و زن و از مال و ز فرزند * هر اهل دلى را كه به كويش گذر افتاد\r\nعشقش كه بيفتاد چو آتش به وجودم * امروز دگر بيشتر از پيشتر افتاد\r\nاز پرتو خورشيد جمال رخ يار است * هر خير و سعادت كه نصيب بشر افتاد\r\nتنها نه منم عاشق و شيداى جمالش * هركس كه رخش ديد ز خود بىخبر افتاد\r\n« لطفى » نتوان كرد بيان شرح غم هجر * چون هرچه بگوئيم همه مختصر افتاد \r\n\r\n","description":"","footnote":"","page_name":" 2 ","page_number":4},
  {"content":"\r\n\r\nبسم اللّه الرّحمن الرّحيم\r\n\r\n","description":"","footnote":"","page_name":" 3 ","page_number":5},
  {"content":"\r\n . \r\n","description":"","footnote":"","page_name":" 4 ","page_number":6},
  {"content":"\r\n\r\n\r\nمقدمه\r\nاين مجموعه ، مطالب و مقالاتى است پيرامون شخصيت و غيبت و ظهور حضرت ولى عصر الحجة بن الحسن - أرواح العالمين له الفدا - كه اين كمترين خدّام بندگان درگاه آن ولىّ اعظم بر اساس مآخذ و مصادر معتبر شيعه و اهل سنت در فرصتهائى نگاشته‌ام .\r\nبراى اينكه يك جا در دسترس علاقمندان قرار بگيرد پس از تجديد نظر در اين كتاب جمع‌آورى كردم .\r\nاميد است منظور نظر كيميا اثر چاكران آستان ولايت‌مدار و عاكفان عتبه مقدس آن غوث زمان و قطب جهان - عجل اللّه تعالى فرجه الشريف - واقع شده و اين بضاعت مزجاة و ران ملخ را از اين بنده حقير قبول فرمايند .\r\nفان الهدايا على مقدار مهديها\r\nلطف اللّه صافى گلپايگانى\r\n15 - محرم الحرام 1389 ه ق -\r\n\r\n","description":"","footnote":"","page_name":" 5 ","page_number":7},
  {"content":"\r\n . \r\n","description":"","footnote":"","page_name":" 6 ","page_number":8},
  {"content":"\r\n\r\nاللّهمّ كن لوليّك الحجّة بن الحسن صلواتك عليه و على ابآئه فى هذه السّاعة و فى كلّ ساعة وليّا و حافظا و قآئدا و ناصرا و دليلا و عينا حتّى تسكنه ارضك طوعا و تمتّعه فيها طويلا\r\n\r\n","description":"","footnote":"","page_name":" 7 ","page_number":9},
  {"content":"\r\n . \r\n","description":"","footnote":"","page_name":" 8 ","page_number":10},
  {"content":"\r\n\r\n\r\nبامداد ميلاد\r\nقال اللّه تعالى :\r\n وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ \r\nبامداد مبارك و فرخنده و پر ميمنت روز پانزدهم شعبان سال دويست و پنجاه و پنج هجرى طلوع مىكرد ، در امامت سراى حضرت امام حسن عسكرى عليه السّلام شور و هيجان و شوق و انتظار شدت مىيافت .\r\nملائكه در آنجا بيش از هر وقت ديگر آمد و رفت داشتند . انوار رحمت الهى در تابش و لمعان و فروغ فرّو شكوه ايزدى درخشان بود .\r\nدر ملأ اعلى فرشتگان و كروبيان عالم بالا از نوزادى كه هم اكنون در خاندان نبوت و ولايت ، قدم به عرصه اين جهان خواهد گذاشت و چهره نورانى و شمائل محمدى خود را به عالميان نشان خواهد داد ، در سخن بودند .\r\nبهشت را زينت مىكردند تا محافل جشن و مجالس انس و ذوق ملكوتى بر پا كنند . غريو شادى ، نغمه‌هاى روح‌بخش و طرب‌انگيز حور العين ، بهشتيان را غرق در حظوظ روحانى كرده بود .\r\n\r\n","description":"","footnote":"","page_name":" 9 ","page_number":11},
  {"content":"\r\n\r\nاز شب نيمه شعبان دقايقى چند بيشتر باقى نمانده بود دقايقى كه آرام‌آرام مىگذشت و براى آنها كه منتظر بودند به قدر سالها بود .\r\nسرانجام شب به دقيقهء آخرين رسيد و ثانيه شمارى شروع شد ، ثانيه‌ها هم با كندى يكى پس از ديگرى گذشتند ناگاه نورانيّت و روشنى فوق العاده‌اى كه بر نور چراغها غالب شد ، همه را از تولّد نوزاد بشارت داد . نوزاد به دنيا آمد و آخرين رهبر عالم بشريت - ولى اللّه اعظم - با جمال جهان آراى خود گيتى را مزين و روشن ساخت .\r\nنرجس غرق در افتخار و مباهات گشت ، بانگ تكبير و تحميد و تسبيح توأم با فريادهاى شادى و تهنيت و هلهله طنين‌انداز گشت .\r\nنوزاد سر به سجده گذاشت و به يگانگى خدا و رسالت پيغمبر صلّى اللّه عليه و إله و سلّم و امامت پدران بزرگوارش شهادت داد و با صدائى خوش و روح‌افزا اين آيهء مباركه را تلاوت فرمود :\r\nبسم اللّه الرّحمن الرّحيم\r\n وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ . . . \r\nنوزاد به دنيا آمد و عنايات الهى بر خاندان رسالت تكميل شد .\r\nآرى اين افتخار ، مخصوص دودمان نبوت است كه موعود نجات دهنده بشر از تجاوز و ستم و آن كس كه براى تأسيس سازمان جهانى اسلامى و اجراى نظام قرآنى قيام فرمايد ، از آن خاندان با عظمت است .\r\nپيامبر اسلام صلّى اللّه عليه و إله و سلّم خوشدل بود كه فرزندش مهدى به هدفهاى رسالت و دعوت او جامهء عمل مىپوشاند و به خاندان خود مخصوصا على و فاطمه و حسنين عليهم السّلام مژده مىداد كه مهدى همان\r\n\r\n","description":"","footnote":"","page_name":" 10 ","page_number":12},
  {"content":"\r\n\r\nكسى است كه با نهضت بيمانند خود بنيان شرك را ويران و اساس توحيد و يكتاپرستى را محكم و استوار مىسازد و فرمانرواى كل جهان مىگردد از فرزندان آنها است . او است همان نابغهء بىنظيرى كه انبيا و اولياء ظهورش را مژده دادند و جهان بشريّت را به قيام آن حضرت ، براى تشكيل حكومت حق و عدالت اسلام و صلح پايدار و برچيدن بساط بيدادگران ، نويد دادند و همه را به آينده گيتى اميدوار ساختند .\r\nجهان با همه تحركى كه در ناحيه علوم مادّى و پيشرفت صناعى دارد و با اينكه بشر دست به كار تسخير فضا شده و به قدرت فكر خود مىبالد ، با كمال تأسف در جنبهء انسانيّت قدم به جلو نگذاشته و در مدنيّت اخلاقى و وجدانى سير قهقرائى دارد .\r\nترس ، هراس و وحشت همه را ناراحت و در فشار گذارده و قسمت عمدهء بودجه كشورها صرف افزايش تسليحات و قواى هدّامه و ويران كننده مىشود .\r\nفساد اخلاق و بىعفتى ، فحشاء و طغيان شهوت و غضب زن و مرد را به ستوه آورده و به جهنم نكبت‌ها و انحطاط سوق مىدهد .\r\nمطبوعات و مجلات هم بيشتر به اين آتش‌ها دامن مىزنند .\r\nالتزام به آداب دينى و شعائر مذهبى ضعيف مىشود و بدترين مظاهر شرك كه استبعاد بشر و ملل و سلب آزادى انسانها باشد به صورتهاى گوناگون رايج و اركان آن محكم و استوار مىگردد . انسان اين عصر به اصطلاح پيشرفته در برابر پيكره‌هاى بيجان و بىروح افرادى مثل خود نيايش و تواضع مىكند و پستى و انحطاط فكرى و\r\n\r\n","description":"","footnote":"","page_name":" 11 ","page_number":13},
  {"content":"\r\n\r\nضعف قواى عقلى خود را آشكار مىسازد ، به بانگ ملكوتى :\r\n ما هذِهِ التَّماثِيلُ الَّتِي أَنْتُمْ لَها عاكِفُونَ  « 1 »\r\n« اين مجسمه‌هاى بىروح چيست كه عمرى بر أن معتكف شده‌ايد » .\r\nگوش فرا نمىدهد . بزرگ‌ترين رهبران دنياى مادّى ما شكستن عهد و پيمان و نقض تمام قوانين بين المللى و هر تجاوز و ستم را ننگ و عار نمىشمارد و خلاصه مدنيّت منهاى انسانيّت روزبه‌روز توسعه يافته و گسترش مىيابد .\r\nدر اين جهان تنها نورى كه نشاط بشر را نگاه مىدارد و او را اميدوار مىسازد كه سرانجام محكوم به انقراض و فنا ، سقوط دائم در ظلمات حيوانيّت ، تجاوز زورمندان ، و جهنم بىايمانى و بدبختى نيست ، همان بشارات انبياء و پيشوايان دينى است كه همه را به آينده جهان ، خوش بين نموده و نور اميد را در دلها روشن ساخته است .\r\nهمه با اعتماد تمام و قلبى سرشار از نشاط انتظار دارند ؛ انتظار كسى را دارند كه اين ابرهاى تيره ظلم و ستم و فساد را ، از افق عالم بر طرف كرده و در عالم ، برادرى و آزادى واقعى را برقرار ، و احكام عالى آسمانى را اجرا نمايد و بشر را به سوى هدف شريف انسانى رهنمائى فرمايد .\r\nشيعيان و مؤمنان به اين ظهور ، شب و روز نيمه شعبان را جشن مىگيرند و چراغانى مىكنند و خيابان و بازار و مغازه‌ها و خانه‌ها را زينت مىنمايند و غرق در شادمانى مىشوند و به ملل جهان علاقه خود را به عدل و داد ، صلح و برادرى جهانى اعلام ، و روح شكست‌ناپذير و\r\n\r\n\r\n","description":"","footnote":"\r\n( 1 ) - سورهء انبياء ، آيهء 52 .\r\n","page_name":" 12 ","page_number":14},
  {"content":"\r\n\r\nاميدوار خود را آشكار مىسازند .\r\nاى ولى عصر ، اى مهدى موعود ؛\r\nهمه شيعيان و دوستانت آرزمند و منتظرند كه بامداد سعادت آنها و همهء مردم جهان طالع شود و با قيام تو تمام دردهايشان درمان گردد و عوامل محروميّت ، ناكامى و بيچارگى در همه جا از ميان برود و پرچم توحيد و عدل و صلح اسلام در سراسر گيتى به اهتزاز درآيد .\r\n وَ ما ذلِكَ عَلَى اللَّهِ بِعَزِيزٍ  « 1 » .\r\nو اين كار اصلا بر خدا دشوار نيست .\r\n شاد باش اى عارف نيكو سير * كاين شب هجران سحر گردد سحر\r\nشاد باش اى خستهء بار فراق * شاد باش اى غرق بحر اشتياق\r\nمىدمد از لطف حق صبح ظهور * مىشود گيتى پر از وجد و سرور\r\nافكند البته از رخ اين نقاب * فاش سازد امر حق را بىحجاب\r\nمىكشد از دشمن حق انتقام * مىبرد از شرك و از اصنام نام\r\nاولياء گردند گردش جمله جمع * همچو پروانه بگرد نور شمع \r\n\r\n\r\n","description":"","footnote":"\r\n( 1 ) - سورهء ابراهيم ، آيهء 20 .\r\n","page_name":" 13 ","page_number":15},
  {"content":"\r\n\r\n مىنشيند بر سرير احتشام * مىدهد دنيا سراسر انتظام\r\nاز خداوند قدير بىنظير * هست اين وعده تخلف ناپذير\r\nتا كنى از صدق دل تصديق اين * انّه  لا يُخْلِفُ الْمِيعادَ *  بين\r\nالبشاره‌اى كه دارى انتظار * مىشود آخر سحر اين شام تار\r\nالبشاره مصلح نيكو سرشت * آيد و گيتى كند رشك بهشت\r\nشاد زى كايد ديگر ره نوبهار * و از گل سورى شود يكسو غبار\r\nصبر كن صبر اى به هجران مبتلا * كه رسد دوران وصلش بر ملا\r\nالبشاره « صافى » صافى ضمير * كه جوان گردد دگر اين چرخ پير « 1 » \r\n\r\n\r\n","description":"","footnote":"\r\n( 1 ) - اشعار از مرحوم آيت اللّه والد نويسنده - اعلى اللّه مقامه - است .\r\n","page_name":" 14 ","page_number":16},
  {"content":"\r\n\r\n\r\n[ بخش نخست 
  ] بشارتهاى قرآن و احاديث به ظهور حضرت صاحب الزمان ارواحنا فداه\r\n\r\n","description":"","footnote":"","page_name":" 15 ","page_number":17},
  {"content":"\r\n . \r\n","description":"","footnote":"","page_name":" 16 ","page_number":18},
  {"content":"\r\n\r\nبخش نخست پيرامون بشارتهاى قرآن مجيد و احاديث به ظهور حضرت صاحب الزمان ( عجل اللّه تعالى فرجه )\r\n الَّذِينَ يُؤْمِنُونَ بِالْغَيْبِ  « 1 »\r\n\r\nايمان به غيب\r\nهسته مركزى نبوات و اديان حقّه و ما به الامتياز عمده مكتب انبيا و پيامبران از مكتبهاى ديگر ، ايمان به غيب است .\r\nانبيا ربط عالم محسوس و شهادت را به عالم معقول و غيب بيان كرده و بشر را با عوالم غيب آشنا مىسازند .\r\nايمان به غيب يعنى ايمان به امور و چيزهائى كه از حواس ظاهرى پنهان است ، خواه ادراك آن با حواس باطنى و قوهء عاقله ممكن باشد ، مثل وجود خدا و صفات ثبوتيه و سلبيهء او ، و معاد و بهشت و دوزخ و فرشتگان .\r\n\r\n\r\n","description":"","footnote":"\r\n( 1 ) - سورهء بقره ، آيهء 3 .\r\n","page_name":" 17 ","page_number":19},
  {"content":"\r\n\r\nو خواه ممكن نباشد مثل حقيقت ذات و صفات خدا و حقيقت ملائكه و روح و خواه راجع به امور و حوادث گذشته و خواه مربوط به امور آينده باشد .\r\nايمان به خدا ، ايمان به ملائكه ، ايمان به عالم برزخ ، ايمان به بهشت و جهنم و ايمان به وحى و آنچه پيغمبران از عوالم غيب و گذشته و آينده خبر داده‌اند همه ايمان به غيب است .\r\nايمان به غيب يا مستند به دليل عقلى است يا به دليل نقلى ، و اگر مستند آن دليل نقلى باشد بايد آن غيب چيزى باشد كه امتناع وجود يا وقوع آن از راه‌هاى خردپسند معلوم نشده و وجود و وقوع آن را عقل احتمال بدهد .\r\nوقتى عقل امكان وجود چيزى را تصديق كرد يا بر اثبات امتناع آن راهى نيافت ، با دليل نقلى معتبر باور آن جايز بلكه به حكم عقل لازم است .\r\nاديان آسمانى شرط قبول اعمال صالح را ايمان به غيب مىدانند و تعديل اخلاق و تكميل و تكامل فضايل انسانى را وابستهء به آن مىشمارند . و اصولا دعوت پيغمبران و رهبران آسمانى در نفوسى تأثير شايسته دارد كه احتمال وجود عالم غيب و امور ماوراء اين عالم محسوس را بدهند .\r\nايمان به ظهور مهدى و مصلح آخر الزمان نيز از جمله مطالب غيبى است كه پيامبر اعظم اسلام از آن خبر داده و تصديق او واجب است .\r\nهمانگونه كه وقتى پيغمبر صلّى اللّه عليه و إله و سلّم خبر مىداد احدى از مسلمانان در راستى گفتار و درستى اخبار آن حضرت شك و ترديد نمىكرد و همه\r\n\r\n","description":"","footnote":"","page_name":" 18 ","page_number":20},
  {"content":"\r\n\r\nآن را مىپذيرفتند اكنون هم مسلمانان و مؤمنان به نبوت آن حضرت همين باور و ايمان را دارند .\r\nپيغمبر از حوادث عظيم‌تر و شگفت‌انگيزتر از ظهور حضرت مهدى عليه السّلام خبر داد ، مثل تكوير شمس ، تفجير درياها ، انكدار ، انتثار ستارگان ، تسيير كوه‌ها ، انشقاق و انفطار آسمان ، خروج دابة الأرض و معاد و قيامت .\r\nاينها همه خبر از غيب است و در قرآن پيشگويى و اخبار از حوادث آينده و چيزهاى غيب بسيار است و ايمان به نزول وحى بر پيغمبر ، با ايمان به اين امور ( اگرچه بطور اجمال باشد ) انفكاك ندارد .\r\nروزى خواهد آمد كه اين حوادث و انقلابات عجيبى كه پيغمبر و قرآن از آن خبر داده‌اند واقع مىشود و روزى هم چنانچه قرآن خبر داده و پيامبر و اوصياى آن حضرت در ضمن صدها روايات مژده داده‌اند مصلح آخر الزمان ظهور مىكند و اسلام جهانگير خواهد شد .\r\nخبرهاى غيبى پيغمبر صلّى اللّه عليه و إله و سلّم و ائمه طاهرين عليهم السّلام از آينده از حد تواتر گذشته و معتبرترين مدارك و اسناد تاريخى بر آن دلالت دارد .\r\nامروز از آغاز بعثت پيغمبر اعظم صلّى اللّه عليه و إله و سلّم باور كردن خبرهاى غيبى آن حضرت آسان‌تر و منطقىتر است . زيرا در آن موقع هنوز گذشت زمان ، صحت و درستى آن اخبار را تأييد نكرده بود و هرچه ما به سوى عصر پيغمبر برگرديم و تاريخ را به سوى گذشته ورق بزنيم ، زمينهء اين باور كمتر مىشود ، به عكس هرچه جلو بيائيم و تاريخ اسلام را از آغاز به سوى آيندهء آن ورق بزنيم ، فكر و وجدان ما براى پذيرفتن اين اخبار آماده‌تر و ايمان ما كامل‌تر مىگردد .\r\n\r\n","description":"","footnote":"","page_name":" 19 ","page_number":21},
  {"content":"\r\n\r\nگذشت زمان و حوادث آينده روشن كرد كه پيامبر اسلام ، آينده را در روشنائى وحى پيش‌بينى كرده و مىديده و هرچه جلوتر آمديم اين روشنائى بيشتر شد .\r\nآنگاه كه اين آيه را تلاوت مىكرد :\r\n  وَ إِنْ كُنْتُمْ فِي رَيْبٍ مِمَّا نَزَّلْنا عَلى عَبْدِنا فَأْتُوا بِسُورَةٍ مِنْ مِثْلِهِ وَ ادْعُوا شُهَداءَكُمْ مِنْ دُونِ اللَّهِ إِنْ كُنْتُمْ صادِقِينَ فَإِنْ لَمْ تَفْعَلُوا وَ لَنْ تَفْعَلُوا فَاتَّقُوا النَّارَ الَّتِي وَقُودُهَا النَّاسُ وَ الْحِجارَةُ أُعِدَّتْ لِلْكافِرِينَ   « 1 »\r\n« اگر شما شك داريد در قرآنى كه ما بر بنده خود ( محمد ) فرستاديم ، پس يك سوره مثل آن را بياوريد ؛ و گواهان خود را بجز خدا بخوانيد اگر راست مىگوئيد و اگر اين كار را نكرديد كه هرگز نمىتوانيد بكنيد ، طعن به قرآن نزنيد و از آتشى كه هيزمش مردم بدكار و سنگهاى خارا و مهيا شدهء براى كافران است ، بترسيد » .\r\nو آن زمان كه مىخواند :\r\n لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَ لَوْ كانَ بَعْضُهُمْ لِبَعْضٍ ظَهِيراً  « 2 »\r\n« اگر جن و انس متفق شوند و با پشتيبانى يكديگر ، كتابى مانند اين قرآن بياورند هرگز نخواهند توانست » .\r\n\r\n\r\n","description":"","footnote":"\r\n( 1 ) - سورهء بقره ، آيهء 23 - 24 .\r\n( 2 ) - سورهء اسراء ، آيهء 88 .\r\n","page_name":" 20 ","page_number":22},
  {"content":"\r\n\r\nآن روز كه صد و چهارده سوره قرآن را صد و چهارده معجزه جاودان اعلام مىكرد و خبر مىداد : هرگز مانند يكى از اين سوره‌ها هم نتوانيد بياوريد و جن و انس از آوردن بمانند قرآن ناتوانند .\r\nآن روز كه پيغمبر به مسلمانان مىفرمود : شما كلمه توحيد را بگوئيد و خداى يگانه را بپرستيد تا عرب تسليم شما شود و گنج‌هاى كسرى و قيصر به دست شما افتد و كشورها را فتح كنيد .\r\nآن روز كه مىفرمود : زمين براى من جمع شد و خاور تا باخترش را به من نشان دادند و ملك امت من به آنچه برايم جمع گرديد ، خواهد رسيد .\r\nآن روز كه از فتح مكه ، بيت المقدس ، يمن ، شام ، عراق ، مصر و ايران سخن مىگفت ، و آن روز كه در مكه به مشركين مىفرمود : اجساد شما در « قليب » افكنده مىشود و از حال ابو سفيان خبر مىداد كه جنگ احزاب را بر پا مىنمايد .\r\nدر آن وقتى كه از فتح خيبر به دست على عليه السّلام خبر مىداد و ابو ذر را از آينده‌اش با خبر مىساخت كه تنها زندگى خواهى كرد و تنها از دنيا خواهى رفت .\r\nآن زمان كه پيش از جنگ بدر از كسانى كه از سپاه كفار در بدر كشته مىشوند اطلاع مىداد و مىفرمود : در اينجا فلانى كشته مىشود و در اين زمين فلانى ، و يكايك كفّارى را كه در جنگ بدر كشته شدند نام برد .\r\nدر آن زمان كه به عمّار مىفرمود : تو را گروه باغى مىكشند . و به دختر عزيز و گراميش فاطمه عليها السّلام مىفرمود : تو اوّل كسى هستى از اهل\r\n\r\n","description":"","footnote":"","page_name":" 21 ","page_number":23},
  {"content":"\r\n\r\nبيت من كه به من ملحق خواهى شد . و به زنان خود مىگفت : كدام يك از شما است كه سگان حوأب بر او بانگ زنند و سوار بر شتر گردد و در اطراف او خلق بسيار كشته شوند و به عايشه فرمود : نگاه كن تو آن زن نباشى . و طبق روايت بيهقى « 1 » به او فرمود : چگونه‌اى اى حميرا آنگاه كه سگان حوأب بر تو بانگ زنند و تو چيزى را طلب مىكنى كه از آن بر كنارى .\r\nو به زبير از جنگ جمل و طرفيّت او با على عليه السّلام خبر داد .\r\nآن روز كه شهادت يافتن على و حسن و حسين عليهم السّلام را صريحا اعلام مىفرمود ؛ و در آن زمان كه از جنگ على با ناكثين و قاسطين و مارقين خبر مىداد و قتل ذو الثديه خارجى را در جنگ نهروان و خصوصيات و نشانىهايش را پيش‌بينى مىكرد و از فتنه‌هاى بنى اميه و بنى الحكم و حكومت آنان شهادت اهل عذرا ( حجر و اصحاب او ) مردم را مسبوق مىساخت « 2 »\r\n\r\n\r\n","description":"","footnote":"\r\n( 1 ) - المحاسن و المساوى ، ج 1 ، ص 76 .\r\n( 2 ) - يكى از خبرهاى مسلّم پيغمبر اعظم صلّى اللّه عليه و إله و سلّم از غيب كه در كتابهائى كه دو سه قرن پيش از وقوع آن تأليف و منتشر شده ، ضبط و ثبت گرديده خبر آن حضرت است از ظهور آتشى در سرزمين حجاز بطورى كه پرتو آن به شهرهاى دور ، مانند بصرى شام برسد . پيغمبر اكرم صلّى اللّه عليه و إله و سلّم از اين واقعه خبر داد و جمعى از صحابه آن را روايت كرده‌اند و در كتابهائى كه در قرن سوّم تأليف و انتشار يافت ضبط گرديد مثل صحيح بخارى ( متوفى 256 ) ، صحيح مسلم ( متوفى 261 ) ، مسند احمد ( متوفى 241 ) ، مسند حاكم ( متوفى 405 ) ، و طبرانى ( متوفى 360 ) و اين آتش با نشانيهائى كه از پيامبر صلّى اللّه عليه و إله و سلّم روايت شده بود در شب سيم جمادى الاخر سال 654 در نزديكى شهر مدينه آشكار شد و از مسافت دور و چند روز راه ديده مىشد و -\r\n","page_name":" 22 ","page_number":24},
  {"content":"\r\n\r\nآن روزها مسلمانان همه اين خبرهاى غيبى را باور مىكردند ؛ چون پيغمبر خدا از آن خبر داده بود و چون ايمان به رسالت خبر دهنده داشتند و چون معنى قبول رسالت و نبوت ، ايمان به صحت و درستى خبرهاى پيامبر از غيب است ، ولى هرچه اسلام جلوتر آمد و صفحات تاريخ ورق مىخورد اين خبرهاى غيبى بيشتر توجه مردم را جلب كرد و آنهائى كه كم‌باور بودند هم باورشان زياد و ايمانشان محكم و استوار گرديد .\r\nخطباء و بلغاى عصر رسالت ، از آوردن سوره‌اى مثل سوره‌هاى قرآن عاجز شدند و تا زمان ما كه يك هزار چهار صد سال از آغاز نزول قرآن گذشته و اين همه دانشمندان سخنور و ادباء و بلغاء و سخندانان مشهور كه در اين چهارده قرن دنيا به خود ديده و اكنون در جهان از مسيحىها و دشمنان اسلام از عرب‌هاى مسيحى و ديگران ، سخن‌شناسان و سخنوران و فصحاء بسيار هستند ، كسى نيست كه بتواند حتى يك سوره مانند يكى از سوره‌هاى سه آيه‌اى قرآن را بياورد .\r\nاعجاز قرآن و صدق اين خبر غيبى از زمان پيغمبر صلّى اللّه عليه و إله و سلّم آشكارتر\r\n\r\n\r\n","description":"","footnote":"\r\n- مدّت پنجاه و دو روز باقى ماند و در 27 رجب آن سال پايان پذيرفت ( يعنى نزديك چهار قرن بعد از مرگ بخارى و مسلم ) كه شرح آن در كتب تواريخ مذكور است مانند : « السيرة النبويه » در حاشيه « السيرة الحلبيه » تأليف سيد احمد زينى ، ج 3 ، ص 222 ، در « التذكرهء » قرطبى ، ص 250 . « الاذاعه » ، ص 84 . « الاشاعه » ، ص 37 .\r\n« تاريخ الخلفاء » ، ص 309 . و « صحيح مسلم » ، ج 8 ، ص 180 . « صحيح بخارى » ، كتاب فتن ، ج 4 ، ص 142 . « وفاء الوفاء » تأليف سمهودى ، ج 1 ، فصل 16 ، ص 152 - 139 .\r\n« الفتوحات الاسلامية » ، ج 2 ، ص 62 - 67 . « عمدة الاخبار فى تاريخ مدينة المختار » ، ص 125 - 127 و « فصل فى ظهور نار الحجار » .\r\n","page_name":" 23 ","page_number":25},
  {"content":"\r\n\r\nگشته ، زيرا اگر امكان داشت با شدت دشمنى و خصومتى كه با اسلام دارند ، تاكنون صدها كتاب مانند قرآن تأليف شده بود . اگر امكان داشت دستگاههاى استعمارى مسيحى شرق و غرب و مؤسسات تبليغى آنها و ساير دشمنان اسلام چنين موضوعى را در مسابقه گذارده و با تعيين ملياردها جايزه آن را عملى مىساختند .\r\nغزوهء بدر جلو آمد و كسانى كه پيغمبر صلّى اللّه عليه و إله و سلّم نام برده بود ، كشته شدند و اجسادشان را در « قليب » افكندند ، جنگ احزاب را ابو سفيان بر پا كرد . پيغمبر اكرم صلّى اللّه عليه و إله و سلّم مكه را فتح كرد و به زودى مسلمانان بيت المقدس ، شام ، عراق ، مصر ، ايران و كشورهاى ديگر را فتح نمودند .\r\nخيبر به دست على عليه السّلام فتح شد . ابو ذر در ربذة تنها از دنيا رفت . عمّار را سپاه معاويه كه همان فئهء باغيه بودند كشتند . حجر و اصحابش را به امر معاويه در عذراء دمشق شهيد كردند . بعد از پيغمبر اوّل كس كه از خاندان آن حضرت از دنيا رفت و به او ملحق شد فاطمه زهرا بود .\r\nامير المؤمنين و حسن و حسين عليهم السّلام به همان تفصيلى كه پيغمبر صلّى اللّه عليه و إله و سلّم خبر داده بود شهيد شدند . على عليه السّلام با ناكثين و قاسطين و مارقين جهاد كرد . و ذو الثديه در جنگ نهروان كشته شد . عايشه جنگ جمل را بر پا كرد و در حوأب سگان بر او بانگ كردند و خلق بسيارى را به كشتن داد .\r\nبنى اميه بر مردم تسلط و بنى الحكم سلطنت يافتند و اسلام روز سرخى را كه پيغمبر اعظم خبر داده بود از ستم آنها ديد .\r\nاين خبرهاى غيبى و اخبار غيبى بسيار ديگر ، به تدريج و مرور زمان واقع شد و علاوه بر اينها صدها خبر كه وصى و جانشين و باب علم آن حضرت ، على عليه السّلام و ساير ائمه از غيب دادند ، مطابق واقع از آب درآمد .\r\nبعد از اين مقدمه مىگوئيم ما مىبينيم ده‌ها بلكه صدها از خبرهائى\r\n\r\n","description":"","footnote":"","page_name":" 24 ","page_number":26},
  {"content":"\r\n\r\nكه پيغمبر از غيب داده به شهادت معتبرترين مدارك و شواهد تاريخى يكى پس از ديگرى واقع شد كه اگر يك شخص عادى هم فرضا يكدهم يا يكصدم اين خبرها را داده بود ، در صحت ساير اخبار او ترديد نمىكرديم و باور مىنموديم ؛ پس چگونه ممكن است در صحت اخبار آن حضرت از حوادث آخر الزمان و امتحانات شديد و آزمايشهائى كه اين امت در پيش دارد و منتهى به ظهور حضرت مهدى عصر عليه السّلام مىشود ، ترديد داشته باشيم . باز هم به خاطر توجه بيشتر خوانندهء عزيز تكرار مىكنيم : تعداد خبرهاى غيبى آن حضرت بقدرى زياد است كه راه يافتن شك در آنها براى كسى كه از عقل و فكر مستقيم با بهره باشد عادة محال است و هركس تواريخ اسلام را كه مضبوط و محفوظ است مطالعه كند ، اين ادعا را تصديق خواهد كرد .\r\nبا اين وصف چرا ما در ظهور حضرت مهدى عليه السّلام كه پيغمبر اكرم و اوصياى محترم - صلوات اللّه عليهم - با تأكيدات بليغ و در ضمن اخبار متواتر از آن خبر داده‌اند ، شك و ترديد داشته باشيم .\r\nايمان به اين ظهور لازمهء ايمان به نبوت پيغمبر ، صحت و درستى خبرهاى غيبى آن حضرت است و از آن جدا نيست .\r\nآن مسلمانانى كه در آغاز بعثت هنوز وقوع اين خبرها را نديده بودند ، در صحت خبرهاى پيغمبر از غيب ترديد نمىكردند ، چگونه ما با اينكه وقوع بسيارى از آنها را ديده و يا به نقل يقين آور شنيده‌ايم ترديد كنيم .\r\nحتى افرادى مانند معاويه و عمرو عاص ، درستى اين اخبار را نمىتوانستند انكار كنند چرا ما كه امروز علاوه بر اخبار پيغمبر صادق\r\n\r\n","description":"","footnote":"","page_name":" 25 ","page_number":27},
  {"content":"\r\n\r\nمصدّق و اوصياى او ، اين شواهد قطع‌آور را نيز داريم ، ايمان نداشته باشيم ؟\r\nمسلمانان صدر اوّل اسلام در خبر پيغمبر از نزول عيسى و ظهور مهدى عليهم السّلام و فتن آخر الزمان شك نداشتند ، و همه معتقد بودند و ايمان داشتند كه اين اخبار صددرصد مطابق واقع و حقيقت است بعد كه مرور زمان و گذشت اعصار آنچه را پيامبر اعظم خبر داده بود بموقع و در وقت خود نشان داد ، در صحت آن قسمتى كه بايد در آينده‌هاى ديگر واقع شود شك و ترديد هرگز راه نخواهد يافت .\r\nاگر يك نفر به شما اطلاع بدهد كه : فردا شخصى از فلان شهر با اين علامات و نشانيها خواهد آمد و يك ماه ديگر ده نفر به اين علامات وارد مىشوند و پنج ماه ديگر پانصد نفر مىآيند و يك سال ديگر هزار نفر مىرسند و دو سال ديگر در آن شهر انقلاب مىشود و حكومت تغيير مىكند و بيست سال ديگر در آنجا جنگ روى مىدهد و پنجاه سال ديگر زمامدار آنجا را مىكشند و صد سال بعد . . . و دويست سال بعد . . .\r\nشما اين خبرها را هرچند تصديق نمىكنيد رد هم نمىنمائيد ، چون راه نفى احتمال صحت آن بر شما بسته است ، تا فردا صبر مىكنيد اگر آن شخص اوّل با آن نشانيها و علامات آمد تعجب مىكنيد و احتمال صحت خبرهاى ديگر نزد شما قوّت مىگيرد .\r\nيك ماه بعد كه آن ده نفر آمدند ، احتمال شما تقريبا مبدّل به قطع و يقين به درستى خبرهاى او مىشود .\r\nخبر سوّم كه واقع شد ديگر يقين شما ثابت مىشود .\r\n\r\n","description":"","footnote":"","page_name":" 26 ","page_number":28},
  {"content":"\r\n\r\nو بعد از خبر چهارم و پنجم اگر كسى صحت اين اخبار را انكار نمايد و وقوع آن را بعيد شمارد او را غير متعارف و شكّاك مىشناسيد .\r\nپس هرچه خبرها بيشتر با واقع منطبق شود در خبر ششم و هفتم و هشتم و نهم و . . . ، يقين و ايمان شما قوّت و ثباتش بيشتر مىگردد .\r\nاكنون مىگوئيم پيغمبرى كه صادق و مصدّق است و پيامبرى او به معجزات و دلائل علمى و عقلى ثابت شده است ، پيغمبرى كه ده‌ها و صدها خبر او از غيب ، صورت وقوع يافته و همچنين اوصياى او به خصوص على بن ابيطالب عليه السّلام به نقل كتب معتبر شيعه و اهل سنّت ، خبرهاى بسيارى از غيب دادند و واقع شد . خبر داده‌اند كه : اگر از دنيا باقى نماند مگر يك روز ، خدا آن روز را آن‌قدر طولانى سازد تا مهدى ظهور كند و جهان را پر از عدل و داد سازد پس از آنكه از جور و ستم پر شده باشد . و خصوصيات و نشانه‌هاى اين ظهور را نيز شرح دادند .\r\nحال اگر كسى ( پناه بر خدا ) بگويد خبر پيغمبر و اوصياى او با واقع مطابق نيست يا ترديد داشته باشد چه مىكند با اقرار و اعتراف به نبوت و پيغمبرى او و اين همه معجزات و براهين علمى كه نبوت آن حضرت را ثابت و محرز ساخته است ؟\r\nچه مىكند با ايمانى كه به نبوت پيامبر خاتم و نبوت ساير انبياء دارد ( چون پيغمبران ديگر نيز ظهور مصلح آخر الزمان را بشارت داده‌اند ) ؟\r\nچه مىكند با اين همه خبرهائى كه رسول اكرم صلّى اللّه عليه و إله و سلّم از غيب داده و به مرور زمان در اين چهارده قرن واقع و صحت آن تأييد شده است ؟\r\nو اگر بگويد : پيغمبر چنين خبرى نداده دستش را مىگيريم و به كتابخانه‌هاى اهل سنّت و شيعه مىبريم و مىگوئيم : مراجعه كنيد به اين\r\n\r\n","description":"","footnote":"","page_name":" 27 ","page_number":29},
  {"content":"\r\n\r\nكتابها و مصادرى كه از هزار سال پيش تا حال تأليف شده ، ببينيد در چند مورد اخبار و روايات به قدر اين مورد رسيده است ؟ !\r\n\r\nآيا چند خبر معتبر براى باور شما كافى است ؟\r\nشما كه مطالب عمده تاريخى را به نقل يك نفر مورخ قبول مىكنيد و حوادث مهم جهانى را به گفته يك خبرنگار كه صد گونه غرض و مرض دارد مىپذيرد در اين مورد چند خبر صحيح و معتبر مىخواهيد تا باور كنيد ؟\r\nاگر شخص منصفى باشيد خواهيد گفت : يك حديث معتبر هم كفايت مىكند و اگر قدرى شكّاك و ديرباور باشيد مىگوئيد : اگر دو سه حديث باشد بيشتر اسباب اطمينان مىشود .\r\nمىگوئيم : حديث معتبر از يك و دو و ده و پنجاه و صد ، و بلكه هزار هم بيشتر است و در صدها كتاب معتبر حديث و جوامع اخبار و تاريخ و رجال ، ضبط و ثبت است .\r\nپس با توجه و دقت و تأمل در آنچه گفته شد هيچگونه شبهه و ترديدى باقى نمىماند كه در آخر الزمان بر حسب اين احاديث و بشارات پيامبر اكرم و اوصياى مكرم او ظهور مصلح منتظر و مهدى موعود و كسى كه دنيا را پر از عدل و داد كند بعد از آنكه پر از ظلم و جور شده باشد حتمى و واقع شدنى است .\r\n\r\n","description":"","footnote":"","page_name":" 28 ","page_number":30},
  {"content":"\r\n\r\n\r\nمصلح جهان « 1 »\r\nيكى از مسائل و امورى كه فرق اسلام بر آن ، اجتماع و اتفاق نموده‌اند ، ظهور مهدى اهل بيت حضرت قائم آل محمد - صلوات اللّه عليهم أجمعين - در آخر الزمان است كه همه متفق الكلمه انتظار يك قيام روحانى جهانى و ظهور مصلحى « 2 » را مىكشند كه عدالت اجتماعى و نظام جهان را بر اساس ايمان به خدا و احكام دين اسلام\r\n\r\n\r\n","description":"","footnote":"\r\n( 1 ) - اين مقاله در سالنامه معارف جعفرى سال 81 - 1380 ، ص 60 - 73 ، چاپ شده است لازم به تذكر است كه قسمتى از اين مقاله و بعضى مقالات ديگر براى اينكه مطالب در اين مجموعه تكرار نگردد ، حذف شد . مع ذلك چون اين مقالات بطور مستقل و در مناسبت‌هاى مختلف نگارش يافته و تصرف و حذف بيشتر باعث كوتاهى و نارسائى ، بلكه تغيير اساس مقاله مىشد از حذف بعضى از مطالب مكرر خوددارى كرديم .\r\n( 2 ) - مخفى نماند كه ملل ديگر و معتقدين به اديان معروف هم در اصل انتظار ظهور يك شخصيت روحانى براى اصلاح جهان و خاتمه دادن به ظلم و جنگ و فساد و خرابكارى و نجات ضعفاء و مظلومين ، با مسلمانان همراه و متفقند و بشاراتى كه در كتابهاى آنها است منطبق به حضرت صاحب الزمان عليه السّلام مىشود كه بعضى از فضلاى معاصر آنها را استقصاء و استخراج نموده‌اند .\r\n","page_name":" 29 ","page_number":31},
  {"content":"\r\n\r\nبرقرار سازد و دنيا را از چنگال ستمكاران و جباران نجات بخشد و پرچم عزيز اسلام را در تمام نقاط به اهتزاز درآورد .\r\nهمه چشم به‌راهند و انتظار دارند كه شايسته‌ترين فرزندان پيغمبر قيام كرده ، آئين توحيد و رسم برادرى و مساوات اسلامى را زنده نموده بشر را از نعمت آسايش بهره‌مند سازد و موجبات تفرقه و محروميّت و ناكامى را از ميان بردارد .\r\nاين وعدهء الهى است و تخلف‌پذير نيست . دنيا به طرف آن عصر درخشان در حركت است ، سير زمان ، گردش دوران هر دم بشر را به چنين روزگارى نزديك‌تر مىسازد .\r\nايمان به ظهور حضرت مهدى - عليه الصلاة و السلام - و جهانگير شدن دين اسلام به آيات متعددى از قرآن مجيد و متواترترين روايات و قوىترين اجماعات اتكاء و استناد دارد كه هر مسلمان معتقد به قرآن و رسالت پيغمبر اسلام صلّى اللّه عليه و إله و سلّم بايد به اين ظهور ، ايمان راسخ و ثابت داشته باشد .\r\nاگرچه در اين مقاله تفصيل و شرح اين مطالب ممكن نيست ولى براى توجه خوانندگان محترم تحت چهار عنوان : ( 1 - آيات قرآن مجيد 2 - اجماع و اتفاق مسلمين 3 - روايات اهل سنّت 4 - روايات شيعه بطور اختصار توضيحاتى مىدهيم .\r\n\r\n1 - آيات قرآن مجيد\r\nخداوند در قرآن مجيد در آيات كريمه متعددى تشكيل يك حكومت جهانى اسلامى ، بسط دين اسلام ، غلبه آن بر كليه اديان ،\r\n\r\n","description":"","footnote":"","page_name":" 30 ","page_number":32},
  {"content":"\r\n\r\nزمامدارى صلحاء و ارباب لياقت را وعده فرموده است كه از آن جمله اين آيات است :\r\n وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ  « 1 »\r\n« با كافران جهاد كنيد تا در زمين فتنه و فسادى نماند و آيين همه دين خدا گردد » .\r\n هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ *  « 2 »\r\n« او است خدائى كه رسول خود را با دين حق به هدايت خلق فرستاد تا بر همهء اديان عالم او را تسلط و برترى دهد » .\r\n يُرِيدُونَ أَنْ يُطْفِؤُا نُورَ اللَّهِ بِأَفْواهِهِمْ وَ يَأْبَى اللَّهُ إِلَّا أَنْ يُتِمَّ نُورَهُ  « 3 »\r\n« كافران مىخواهند كه نور خدا را با نفس تيره و گفتار جاهلانه خود خاموش كنند ولى خدا نمىگذارد ، تا آنكه نور خود را به منتهاى ظهور و حد اعلاى كمال برساند » .\r\n يُرِيدُونَ لِيُطْفِؤُا نُورَ اللَّهِ بِأَفْواهِهِمْ وَ اللَّهُ مُتِمُّ نُورِهِ  « 4 »\r\n« كافران مىخواهند تا نور خدا را با گفتار باطل و طعن مسخره ، خاموش كنند ، البته خدا نور خود را تمام و كامل مىكند » .\r\n وَ يُرِيدُ اللَّهُ أَنْ يُحِقَّ الْحَقَّ بِكَلِماتِهِ وَ يَقْطَعَ \r\n\r\n\r\n","description":"","footnote":"\r\n( 1 ) - سورهء انفال ، آيهء 39 .\r\n( 2 ) - سورهء توبه ، آيهء 33 و سورهء فتح ، آيهء 28 .\r\n( 3 ) - سورهء توبه ، آيهء 32 .\r\n( 4 ) - سورهء صف ، آيهء 8 .\r\n","page_name":" 31 ","page_number":33},
  {"content":"\r\n\r\n دابِرَ الْكافِرِينَ  « 1 »\r\n« و خدا مىخواست كه صدق سخنان حق را ثابت گردانده و ريشهء كافران را از بيخ و بن بركند » .\r\n وَ قُلْ جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً  « 2 »\r\n« بگو كه حق آمد و باطل را نابود ساخت ، كه باطل خود لايق محو و نابودى است » .\r\n وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الْأَرْضَ يَرِثُها عِبادِيَ الصَّالِحُونَ  « 3 »\r\n« ما بعد از تورات در زبور نوشتيم كه البته بندگان نيكوكار من ملك زمين را وارث و متصرف خواهند شد » .\r\n وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ  « 4 »\r\n« خداوند وعده فرموده ، به كسانى از شما كه نيكوكار گردد در زمين خلافت دهد » .\r\n   وَ لَقَدْ سَبَقَتْ كَلِمَتُنا لِعِبادِنَا الْمُرْسَلِينَ إِنَّهُمْ لَهُمُ الْمَنْصُورُونَ وَ إِنَّ جُنْدَنا لَهُمُ الْغالِبُونَ    « 5 »\r\n« همانا عهد ما دربارهء بندگانى كه به رسالت فرستاديم سبقت\r\n\r\n\r\n","description":"","footnote":"\r\n( 1 ) - سورهء انفال ، آيهء 7 .\r\n( 2 ) - سورهء اسراء ، آيهء 81 .\r\n( 3 ) - سورهء انبياء ، آيهء 105 .\r\n( 4 ) - سورهء نور ، آيهء 55 .\r\n( 5 ) - سورهء غافر ، آيهء 51 .\r\n","page_name":" 32 ","page_number":34},
  {"content":"\r\n\r\nگرفته است كه البته آنها بر كافران فتح و پيروزى يابند و سپاهيان ما غالبند » .\r\n إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا  « 1 »\r\n« ما البته رسولان خود و كسانى كه ايمان آورند در حيات دنيا نصرت و ظفر مىدهيم » .\r\n كَتَبَ اللَّهُ لَأَغْلِبَنَّ أَنَا وَ رُسُلِي إِنَّ اللَّهَ قَوِيٌّ عَزِيزٌ  « 2 »\r\n« خدا حتم گردانيده كه البته من و رسولانم غالب مىشويم كه خداوند قوى و مقتدر است » .\r\nو آيات ديگرى كه تأويل آنها هنگام ظهور حضرت ولى عصر - عجل اللّه تعالى فرجه آشكار شود ، دلالت دارند بر غلبهء اسلام بر ساير اديان و غلبهء اهل حق بر اهل باطل و حتمى بودن غلبه انبياء و اتمام نور خدا كه اين معانى بطور مطلق تا حال ظاهر نشده و اين آيات تحقق آن را در آخر الزمان بشارت مىدهد .\r\nخداوند وعده داده كه البته پيغمبران را غالب سازد و يارى كند و معلوم است كه اين نصرت و غلبه فقط نصرت و غلبه در آخرت نيست ، براى اينكه مىفرمايد :  فِي الْحَياةِ الدُّنْيا  و نصرت و غلبه انبيا بر قوم خودشان و پيشرفت كار آنها در عصر خودشان هم نيست ، زيرا دعوت بسيارى از پيغمبران در قومشان اثر نبخشيد بلكه بعضى از آنها كشته شدند .\r\nاين نصرت و غلبه ، نصرت و غلبه مقصد و هدف و دعوت آنها است\r\n\r\n\r\n","description":"","footnote":"\r\n( 1 ) - سورهء غافر ، آيهء 51 .\r\n( 2 ) - سورهء مجادله ، آيهء 21 .\r\n","page_name":" 33 ","page_number":35},
  {"content":"\r\n\r\nكه بر طبق ظاهر آيات مقيد به مرتبه‌اى نيست بلكه نصرت و غلبه مطلق است .\r\nهمچنين است اتمام نور ، كه معنى اينكه خدا نور خود را در مقابل آنهائى كه مىخواهند نور او را خاموش كنند و مانع از پيشرفت اسلام شوند تمام مىگرداند اين است كه دين را جلو مىبرد و بر قلمرو اسلام مىافزايد و اتمام آن وقتى است كه اسلام تمام جهان را بگيرد .\r\nچنان كه معنى استخلاف و جانشينى مؤمنين در زمين و وارث شدن آنها زمين را نيز استخلاف در تمام زمين و واث شدن كره ارض است كه براى امام زمان و ياران و اصحاب آن حضرت حاصل مىشود .\r\nمعناى غلبه حق بر باطل بطور اطلاق هم غير از اين نيست كه به تمام معنى حق بر باطل پيروز شود و اگر از جهت حجت و برهان غالب باشد ( با اينكه به اين معنى هميشه غالب است ) ولى در ظاهر غالب نباشد غلبه مطلق نيست و ظاهر اين آيات غلبه مطلق است .\r\nو اما آيه :\r\n لِيُظْهِرَهُ عَلَى الدِّينِ كُلِّهِ * \r\nكه دلالتش بر غلبه اسلام واضح است .\r\nو مؤيد مستفاد از اين آيات است رواياتى كه در اين خصوص از حضرت رسول صلّى اللّه عليه و إله و سلّم منقول است ، مثل :\r\n« ليدخلنّ هذا الّدين على ما دخل عليه اللّيل »\r\n« البته اين دين در هر كجا كه شب داخل شده باشد داخل مىشود » .\r\nو شايد نكته اينكه فرمود : « على ما دخل عليه اللّيل » و نفرمود : « على\r\n\r\n","description":"","footnote":"","page_name":" 34 ","page_number":36},
  {"content":"\r\n\r\nما دخل عليه اليوم أو الشّمس » تشبيه دين به آفتاب باشد كه همانطور كه روز آفتاب در هر كجا كه شب رفته باشد وارد مىشود ، خورشيد عالمتاب اسلام نيز به تمام اماكن پرتو افكن خواهد شد و تاريكى كفر و شرك و ضلالت را نابود خواهد ساخت ، همانطور كه آفتاب ، تاريكى شب را از ميان مىبرد .\r\n\r\n2 - اجماع مسلمين\r\nاگر مقصود از اجماع و اتفاق ، شيعه باشد كه محتاج به ذكر نيست و همه مىدانند كه از ضروريات مذهب اماميه ظهور قائم آل محمد فرزند حضرت امام حسن عسكرى عليه السّلام است . و اگر مقصود اتفاق عامّه مسلمين ( از شيعه و سنى ) باشد براى اثبات آن ، عبارت يكى از متتبع‌ترين علماى اهل سنت ، علامه معتزله ابن ابى الحديد در شرح نهج البلاغه ( طبع مصر ، ج 2 ، ص 535 ) كافى است كه مىگويد :\r\n« قد وقع اتفاق الفريقين من المسلمين أجمعين على ان الدنيا و التكليف لا ينقضي الا عليه »\r\n« اتفاق سنى و شيعه بر اين است كه دنيا و تكليف ، منقضى و تمام نشود مگر بر آن حضرت - يعنى بعد از ظهور آن حضرت - » « 1 » .\r\nكسانى كه در تاريخ تتبع دارند مىدانند كه ظهور مصلح منتظر و مهدى آل محمد - عليه الصلاة و السلام - آنچنان مورد اتفاق و مسلّم نزد تمام مسلمين بوده كه از همان قرن اوّل هجرى تا حال در مقام ردّ ادعاى\r\n\r\n\r\n","description":"","footnote":"\r\n( 1 ) - سخنان چهار نفر ديگر از علماى معروف اهل سنّت را چون در يكى از فصلها و مقالات آينده نيز ذكر شده حذف كرديم به آن مقاله مراجعه شود .\r\n","page_name":" 35 ","page_number":37},
  {"content":"\r\n\r\nافرادى كه ادعاى مهدويّت كردند يا اين ادعاء را به آنها نسبت دادند ، اصل ظهور قائم آل محمد عليه السّلام را كسى انكار نكرد ، زيرا بر خلاف اجماع مسلمين و انكار اخبار قطعى صادر از پيغمبر صلّى اللّه عليه و إله و سلّم بود . بلكه در مقام ردّ آنها به فاقد بودن اوصاف و علاماتى كه براى مهدى موعود در اخبار و احاديث مذكور است استناد مىجستند .\r\nچنانچه چهار نفر از بزرگان علماى مذاهب چهارگانهء اهل سنت ، ابن حجر شافعى مؤلف « القول المختصر » و ابو السرور احمد بن ضياء الحنفى و محمد بن احمد مالكى و يحيى بن محمد حنبلى در جواب استفتائى كه از ايشان شده و در باب 13 از كتاب « البرهان فى علامات مهدى آخر الزمان » عين فتاواى آنها را نقل كرده ، همين روش را انتخاب نموده و به صحت اصل ظهور مهدى در آخر الزمان و اينكه عالم را پر از عدل و داد كند و عيسى به آن حضرت اقتدا نمايد و اوصاف ديگر آن حضرت ، رسما فتواى محكم و مستدل و قاطع داده‌اند حتى شاعر بنى اميه حكيم بن عياش كلبى نيز در ردّ نسبتى كه به جناب زيد بن على بدون رضايت آن جناب داده شده بود ( و او را مهدى خوانده بودند ) گفته :\r\n« و لم أر مهديّا على الجذع يصلب » « 1 »\r\nمقصودش اين است كه آن مهدى كه ظهور مىكند مستولى بر ممالك و فاتح كشورها مىگردد و عدل و داد را بسط مىدهد ، پس چگونه ممكن است جناب زيد كه مصلوب شد مهدى باشد .\r\n\r\n\r\n","description":"","footnote":"\r\n( 1 ) - طبق رواياتى كه ابن حجر عسقلانى شافعى در « الاصابه » ، ج 1 ، ص 395 . از « فوائد كواكبى » روايت كرده ، حكيم بن عياش نامبرده به سبب نفرين حضرت صادق عليه السّلام به وضع عجيبى هلاك شد .\r\n","page_name":" 36 ","page_number":38},
  {"content":"\r\n\r\n\r\n3 - احاديث اهل سنّت\r\nمحدثين بزرگ اهل سنّت كه ذكر اسامى و كتب و مصنفات ايشان در اين مقال سخن را طولانى مىسازد ، احاديث راجع به ظهور حضرت مهدى را تخريج نموده‌اند و از جماعتى از صحابه « 1 » و جمع كثيرى از تابعين راجع به ظهور آن حضرت روايات بسيارى نقل كرده‌اند و بعضى از ايشان در تخريج اين احاديث كتاب خاص نوشته‌اند و گروه بسيارى از آنان تواتر « 2 » اين روايات را صريحا تصديق كرده‌اند و به آنچه در كلمات بسيارى از ايشان تصريح شده اين است كه نه فقط اصل ظهور مهدى عليه السّلام به روايات متواتر از پيغمبر اكرم صلّى اللّه عليه و إله و سلّم ثابت و قطعى است ، بلكه به تواتر ثابت است كه آن حضرت زمين را پر از عدل و داد كند و عيسى از آسمان نزول كرده به آن حضرت اقتدا نمايد و تمام جهان را فتح كرده و احكام قرآن را نشر دهد .\r\nعلاوه بر اين ؛ بسيارى از محققين علماى عامه در اشعار و قصايد يا كتب و تصنيفاتشان ايمان خود را به اينكه حضرت مهدى عليه السّلام همان يگانه فرزند امام حسن عسكرى عليه السّلام است اظهار داشته‌اند ، كه ما در كتاب « منتخب الاثر » در باب اوّل از فصل سوّم تصريحاتى از بيش از شصت نفر علماى اهل سنت راجع به ولادت يا غيبت و امامت آن\r\n\r\n\r\n","description":"","footnote":"\r\n( 1 ) - قسمتهائى از اين مقاله مانند اسامى صحابه و كتابهائى كه در اين باب ، علماى اهل سنّت تأليف كرده‌اند و نام كسانى كه به تواتر اين روايات تصريح نموده‌اند ، چون در فصل‌هاى آينده اين كتاب مذكور مىشود حذف گرديد .\r\n( 2 ) - حديث متواتر ، حديثى را گويند كه راويان و كسانى كه آن را نقل مىكنند جمعى باشند كه عادة اتفاق و تبانى آنها بر كذب ممكن نباشد .\r\n","page_name":" 37 ","page_number":39},
  {"content":"\r\n\r\nحضرت را ضبط كرده‌ايم و هر منصفى مجموع اين اعترافات را ملاحظه كند برايش جاى شبهه باقى نخواهد ماند .\r\n\r\n4 - روايت و اخبار شيعه\r\nبطور كلى احاديثى كه از طرق شيعه روايت شده معتبرترين روايات است زيرا از عصر حضرت رسول اكرم صلّى اللّه عليه و إله و سلّم تا به حال كتابت حديث ، ضبط و حفظ و روايات در بين ايشان منقطع نشده و هم اكنون بعضى از كتبى كه در نيمه اوّل و دوّم هجرت نوشته‌اند موجود و محل مراجعه است و اوّلين كتاب ايشان همان كتابى است كه به املاى رسول اللّه صلّى اللّه عليه و إله و سلّم و خط امير المؤمنين على عليه السّلام مىباشد و در اخبار مكرر ديده مىشود كه ائمه عليهم السّلام در نقل احاديث و بيان احكام به آن استناد مىجستند .\r\nروايات شيعه با روايات ديگران فرق ديگر نيز دارد و آن اين است كه روايات شيعه از ائمه اهل بيت عليهم السّلام كه علم و زهد و تقوى و فضيلت ايشان نزد فريقين مسلّم است ، اخذ شده و به مقتضاى « أهل البيت أدرى بما فى البيت » طبعا نقل آنها محكم‌تر و از اشتباه دور است . و بالأخره سوّمين جهتى كه روايات شيعه را در بالاترين درجهء اعتبار قرار داده و در حقيقت پشتوانه اين روايات است ، احاديث متواتر ثقلين و احاديث سفينه و احاديث امان و روايات ديگرى است كه امت را ارجاع به ائمه معصومين از اهل بيت كه اعدال قرآن مجيد هستند نموده و قول ايشان را حجت و اخذ از ايشان را امان از ضلالت معرفى كرده و دلالت بر خالى نبودن زمان از وجود امام معصوم از اهل بيت دارد .\r\n\r\n","description":"","footnote":"","page_name":" 38 ","page_number":40},
  {"content":"\r\n\r\nبنابراين احاديثى كه از ائمه طاهرين صادر شده از راه بناى عقلا بر احتجاج و عمل به خبر واحد در اعلى درجهء اعتبار است ، زيرا اختصاص و ارتباطى را كه ائمه طاهرين عليهم السّلام با پيغمبر اكرم صلّى اللّه عليه و إله و سلم داشته‌اند احدى از صحابه و تابعين نداشتند و از طريق حديث متواتر ثقلين شرعا نفس اقوال و گفته‌هاى ايشان مأخذ و مستند است و بر امت مراجعه و اخذ از ايشان كه از قرآن جدا نمىشوند و معصومند ، فرض و واجب مىباشد .\r\nبعد از بيان اين مقدمهء كوتاه ( كه در كتابى كه در بيان وجوب پيروى از اهل بيت و اخذ علم از ائمه عليهم السّلام نگاشته‌ايم شرح و تفصيل آن را داده‌ايم ) مىگوئيم .\r\nاز طرق شيعه راجع به ظهور حضرت ولى عصر قائم آل محمد - عجل اللّه تعالى فرجه - معتبرترين روايات در كتب مشايخ و محدثين ايشان كه از همان قرن اول هجرت تا به حال تأليف شده ، موجود است مانند روايات كتب اصولى كه پيش از ولادت حضرت قائم تأليف شده مثل كتاب مشيخه حسن بن محبوب ( متوفى 224 ) و كتاب سليم بن قيس ( متوفى 70 يا 90 ) .\r\nرواياتى كه بسيارى از آنها به تنهايى براى اثبات امامت امام زمان ، يگانه فرزند عزيز و گرامى امام حسن عسكرى عليه السّلام كافى و قطع‌آور است . رواياتى كه از لحاظ پيشگوئيهائى كه در آنها شده و وقوع يافته ، از معجزات اولياى دين ، و اخبار آنان از مغيّبات شمرده مىشود . رواياتى كه در آنها خصوصيات اين ظهور و شرايط و علامات آن بطور واضح بيان شده است . اين روايات ، فوق تواتر بوده و احصاى آن جز براى\r\n\r\n","description":"","footnote":"","page_name":" 39 ","page_number":41},
  {"content":"\r\n\r\nاشخاصى كه تتبع و احاطهء كامل داشته باشند ، ممكن نيست .\r\nخوانندگان عزيز ! اين سخنان حرف و ادعاء نيست بلكه بيان حقيقت و روح واقع است ، علاوه بر تمام جوامع حديث ، صدها كتاب و مصنفات محدثين بزرگ ايشان در خصوص موضوع ، دليل و برهان اين سخنان است .\r\nمانند كتاب « المهدى » تأليف عيسى بن مهران مستعطف از بزرگان قرن سوّم ، كتاب قائم و غيبت فضل بن شاذان و غيبت عبد اللّه بن جعفر حميرى از اكابر قرن سوّم ، كتاب غيبت و ذكر القائم تأليف ابن اخى طاهر ( متوفى 358 ) كتاب غيبت محمد بن قاسم بغدادى معاصر ابن همّام ( متوفى 333 ) ، اخبار القائم علان رازى كلينى دائى كلينى معروف ( متوفى 339 ) ، اخبار المهدى تأليف جلودى ( متوفى 332 ) ، غيبت نعمانى از اعلام قرن چهارم ، غيبت حسن بن حمزه مرعشى ( متوفى 358 ) ، دلائل خروج القائم تأليف ابى على حسن بن محمد صفارى بصرى از اعلام قرن سوّم ، كتاب ذكر القائم من آل محمد صلّى اللّه عليه و إله و سلّم تأليف احمد بن رميح المروزى ، اخبار القائم تأليف ابى على احمد بن محمد الجرجانى از قدماى محدثين ، الشفاء و الجلاء احمد بن على رازى ، ترتيب الدوله تأليف احمد بن حسين مهرانى ، كمال الدين ، كتاب غيبت كبير تأليف صدوق ( متوفى 381 ) ، غيبت ابن جنيد ( متوفى 381 ) ، غيبت مفيد ( متوفى 413 ) ، غيبت سيد مرتضى ( متوفى 436 ) ، غيبت شيخ طوسى ( متوفى 460 ) ، التاج الشرفى تأليف اسعد آبادى معاصر سيد مرتضى ، كتاب ما نزل من القرآن فى صاحب الزمان ، تأليف عبد اللّه بن عياش ( متوفى 401 ) ، فرج كبير ، تأليف محمد بن هبة اللّه طرابلسى\r\n\r\n","description":"","footnote":"","page_name":" 40 ","page_number":42},
  {"content":"\r\n\r\nشاگرد شيخ طوسى ، بركات القائم ، و تكميل الايمان ، بغية الطالب ، تبصرة الاولياء و كفاية المهدى ، اخبار القائم ، أخبار ظهور المهدى ، الحجة البالغة ، تثبيت الاقران ، حجة الخصام ، الدر المقصود و اثبات الحجة ، اتمام الحجة ، اثبات وجود القائم ، مولد القائم ، الحجة فيما نزل في الحجة ، الذخيرة في المحشر ، السلطان المفرج عن الايمان ، سرور اهل الايمان ، جنى الجنتين ، سيزدهم بحار ، غيبت عوالم و صدها كتاب ديگر كه ذكر نام آنها و اسماى مؤلفين موجب كمال تطويل خواهد شد .\r\nو فقط بعضى مواردى را كه اين روايات به تواتر قطعى راجع به اوصاف حضرت مهدى عليه السّلام و علائم ظهور آن جناب بر آن دلالت دارد ، فهرست‌وار يادآور مىشويم و بحث و توضيحات لازم در اطراف هر يك از اين موارد را به موقع و فرصت ديگر موكول مىكنيم « 1 »\r\nدر خاتمه يادآور مىشويم كه دلائل ديگرى از عقل و نقل بر وجود امام عصر - عجل اللّه تعالى فرجه - نيز اقامه شده كه ما در اين مقاله در صدد بيان آن نبوده‌ايم و اجمالا همهء آن ادلهء عقلى و نقلى كه در امامت عامه دلالت دارند بر لزوم وجود امام معصوم در تمام اعصار و وجوب معرفت امام و اينكه زمين خالى از وجود حجت نمىماند كه :\r\n« لو بقيت الأرض به غير حجّة لساخت بأهلها »\r\n« اگر زمين بدون حجت بماند اهل خود را فرو خواهد برد » .\r\nبر وجود حضرت صاحب الزمان عليه السّلام و امامت آن حضرت نيز دلالت\r\n\r\n\r\n","description":"","footnote":"\r\n( 1 ) - چون اين خصائص در فصل « مشخصات و اوصاف مهدى عليه السّلام » بيان شده براى اينكه تكرار نشود از اين مقاله حذف كرديم و خواننده عزيز را به فصل مذكور رجوع مىدهيم .\r\n","page_name":" 41 ","page_number":43},
  {"content":"\r\n\r\nدارند و اگر در مقام استدلال فقط همان براهين امامت عامّه را مستند قرار دهيم ، در اثبات امام عصر - أرواحنا فداه - و بقاى آن حضرت در پشت پرده غيبت كافى خواهد بود .\r\n\r\n","description":"","footnote":"","page_name":" 42 ","page_number":44},
  {"content":"\r\n\r\n\r\nائمه اثنى عشر عليهم السّلام ( دوازده امام )\r\nچنانچه مىدانيم شيعه ، و زمامدارى دينى و سياسى را بعد از پيغمبر اعظم يك مقام الهى و منصب خليفة اللهى مىداند كه به امر خداوند متعال ، پيغمبر كسى را كه شايسته باشد معرفى و منصوب مىنمايد و همانگونه كه پيغمبر رهبرى دينى ، روحانى ، سياسى و انتظامى جامعه را عهده‌دار است امام كه قائم مقام پيامبر و جانشين او است نيز رهبر جامعه است با اين فرق كه بر پيغمبر وحى نازل مىشود و بىواسطهء احدى از بشر دين و شريعت را از عالم غيب فرا مىگيرد و به امّت و جامعه مىرساند ولى امام آورنده شريعت و كتاب نيست و مقام نبوّت ندارد و از مجراى كتاب و سنّت و به واسطه پيغمبر رهبرى اجتماع را انجام مىدهد .\r\nمعلوم است كه اين روش موافق با عدل و عقل و منطق و صواب بوده و از هر ترتيب ديگر براى اداره امور اجتماع بيشتر مورد اعتماد و اطمينان است ؛ زيرا يقينا كسى را كه پيغمبر از جانب خدا معرفى كند واجد همهء شرايط رهبرى و شايسته زعامت و امامت است چنانچه\r\n\r\n","description":"","footnote":"","page_name":" 43 ","page_number":45},
  {"content":"\r\n\r\nفيلسوف بزرگ و مفخر حكماى شرق و غرب شيخ الرئيس ابو على سينا گفته است :\r\n« و الاستخلاف بالنّصّ أصوب فانّ ذلك لا يؤدّى الى التّشعّب و التّشاغب و الاختلاف » .\r\nيعنى ، تعيين جانشين و انتخاب خليفه به نص و نصب ( كه مذهب شيعه است ) صواب‌تر است ، براى آنكه منجر به تفرقه و اختلاف و شرّ و فتنه نمىشود .\r\nزمامدارى و رهبرى آن هم رهبرى روحانى و دينى و سياسى كه عهده‌دار آن سخن و كارش براى همه حجت و ميزان و حاكم بر امور دين و دنياى مردم باشد ، بسيار مقام با عظمت و حساسى است و مقامى از آن بالاتر نيست . اگر در اين انتخاب اندكى اشتباه رخ دهد ، فسادهاى بزرگ از آن برخواهد خاست و نقض غرض از بعثت انبياء لازم مىآيد .\r\n\r\nتعيين زمامدار صالح\r\nشناختن كسى كه داراى اين صلاحيّت است بالاتر از افق ادراك انسانها و يا بالاتر از حدّ درك اشخاص عادى است .\r\nشاغل اين پست و مقام بايد از جهت صلاحيّت و ملكات عالى انسانى و صفات شريف نفسانى از قبيل علم ، حلم ، عفو ، اغماض ، رحم ، عدل ، تواضع ، احترام به آزادى حقوق انسانها ، نوع دوستى ، عقل ، كفايت ، تدبير ، اطلاع بر دقايق امور دينى و روحانى و شرايط ديگر لايق و برجسته و ممتاز باشد و شناختن واجد اين صفات فقط با هدايت و راهنمائى خداوند متعال امكان دارد .\r\n\r\n","description":"","footnote":"","page_name":" 44 ","page_number":46},
  {"content":"\r\n\r\nبه اين دليل و ادلهء عقلى و نقلى ديگر كه در كتابهاى كلام و عقائد ذكر شده است ، شيعه عقيده دارد كه نصب و تعيين امام مانند پيغمبر با خداوند است و تعيين امام همانطور كه در آيهء شريفه تصريح شده اكمال دين و اتمام نعمت است و ترك آن نقض غرض و سهل انگارى به امور مهم جامعه و تقريبا اتلاف زحمات انبياء است .\r\n\r\nانتخاب بشر مقرون به صواب نيست\r\nشيعه مىگويد : انتخاب آن كس كه كار و گفتار و تقرير و سكوتش ميزان كار همه است و حافظ ناموس شرع و مبيّن احكام است هرگز به انتخاب بشر بطور صحيح انجام نمىشود . انتخاب ولى امر كه به حكم :\r\n أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ \r\nاطاعتش واجب است فقط از جانب خدا به جا و صحيح است . زيرا علمش به جميع جهات و از مراتب صلاحيّتهاى ظاهرى ، باطنى ، روحى ، و فكرى جميع افراد آگاه است . نه اغفال مىشود و نه غفلت در ساحت قدس او راه مىيابد و نه فريب رياكارى و سالوسى و ظواهر بى حقيقت و عوام فريبى كسى را مىخورد و نه تحت‌تأثير احساسات و عواطف ، يا وحشت و رعب و بيم قرار مىگيرد . و نه به اغراض شخصى و ملاحظه منافع خود كسان و فاميل و هم شهريانش آلوده مىشود .\r\nولى اگر بنا باشد مردم در اين انتخاب مداخله نمايند .\r\nاولا ؛ اگر بخواهند صالح را انتخاب كنند نمىتوانند او را بشناسند .\r\nثانيا ؛ اعمال نفوذ و اشتباه‌كارى و جار و جنجال و ارعاب و تطميع آنها را از آزادى تفكر و اظهار رأى مانع مىشود .\r\n\r\n","description":"","footnote":"","page_name":" 45 ","page_number":47},
  {"content":"\r\n\r\nثالثا ؛ منافع و اغراض شخصى را ملاحظه مىكنند . چنانچه در انتخابات عرفى ديده و مىبينيم كه در هر انتخاب آزاد و به اصطلاح صحيح و دور از اعمال نفوذ ، اين اغراض و علل و موانع دخالت دارد و اغراض شخصى را مردم بيشتر بر مصالح نوعى ترجيح مىدهند ، لذا تا كنون انتخاب بشر در تعيين زمامداران از همه جهت كامل نبوده و افرادى را كه انتخاب كرده لايق‌تر از همه نبوده و اشخاصى كه صلاحيّت بيشتر داشتند انتخاب نشده‌اند و اگر در بعضى موارد ، زمامدار نسبتا صالحى انتخاب شده جهتش نه واقع‌بينى و تشخيص و پاكى و طهارت نظر مردم بوده ، بلكه تصادف و اتفاق و اوضاع و احوال يا يك نوع اضطرارهاى سياسى موجب آن شده است .\r\nو اگر تشخيص مردم ، صحيح و پاك و بىغل‌وغش و براساس حقيقت‌بينى و شناخت صلاحيّت واقعى بود بايد هميشه انتخاب شوندگان آنها واجد صلاحيّت و شايستگى باشند .\r\nپس اينكه مىبينيم گاهى انتخاب بشر غلط و گاهى بالنسبه و بندرت صحيح واقع شده ، دليل ناتوانى او از تشخيص صالح و شايسته واقعى است .\r\nچنانچه حضرت ولى عصر - عجل اللّه تعالى فرجه - در جواب سعد بن عبد اللّه اشعرى قمى كه از امام پرسيد : چرا مردم نمىتوانند براى خود امام انتخاب نمايند ؟\r\nفرمود : پيشواى مصلح يا مفسد ؟\r\nگفت : مصلح .\r\nفرمود : با اينكه هريك از آنان از باطن ديگرى و نيّت او ناآگاه است\r\n\r\n","description":"","footnote":"","page_name":" 46 ","page_number":48},
  {"content":"\r\n\r\nآيا ممكن است مفسد را انتخاب كنند ؟\r\nگفت : بله ( ممكن است ) .\r\nفرمود :\r\n« فهى العلّة » « 1 »\r\nيعنى اين است علت آنكه مردم نمىتوانند امام را خودشان انتخاب كنند .\r\nپس معلوم شد كه تعيين و برگزيدن امام كه قائم مقام پيغمبر است بايد از سوى خدا و به نص و تعيين پيغمبر باشد و گرنه مردم از عهده برنخواهند آمد و مدينهء فاضله انسانى و نظامى كه هدف دين و انبياء است ، تشكيل نخواهد شد .\r\nلذا ديديم در موضوع خلافت چون بعد از رحلت پيغمبر از اين اصل عدول كردند ، نخست عده‌اى گفتند : خلافت هم مثل رياست جمهورى به انتخاب و اجماع آراء است ( كه آن هم عملى نشد ) چون ابو بكر عمر را به جانشينى خود معين كرد و حق انتخابى را كه به قول خودشان حق عموم امّت بود ، از آنها سلب نمود و مستبدانه عمر را معين كرد ، گفتند : خليفه مىتواند خليفه بعد از خود را معين نمايد .\r\nجلوتر كه آمدند به عمل و تعيين شوراى شش نفرى براى انتخاب خليفه برخوردند كه با هيچ روشنى از روش‌هاى حكومتى دنيا منطبق نبود . گفتند : به اين شكل هم تعيين خليفه ممكن است .\r\nپيشتر كه آمدند ، به پادشاهى بنى اميه و شرابخوارها و زناكاران\r\n\r\n\r\n","description":"","footnote":"\r\n( 1 ) - منتخب الاثر ، ص 151 .\r\n","page_name":" 47 ","page_number":49},
  {"content":"\r\n\r\nرسيدند ، ديدند اگر بخواهند براى اولوا الامر يك شرط كوچك هم قائل باشند بايد غير شرعى بودن آن حكومتها را رسما اعلان كنند و صاف و پوست كنده عقيده شيعه را ترويج نمايند ، گفتند : زمامدارى اسلامى هم مثل زمامداريهاى دوران ارتجاع و اعصار جاهليّت است و هيج شرطى ندارد . هركس با زور سرنيزه به اسم ارث يا هر اسم ديگر سلطنت يافت اطاعتش واجب و فرمانش بر اموال و نفوس نافذ است .\r\nاين سبك فكر و عقيده در انجطاط اخلاق و تشويق ستمگران و جباران و آماده شدن محيط براى پيدايش و ادامه حكومتهاى زور و قلدرى بسيار مؤثر شد و بايد آن را از علل مهم بلكه علّت عمدهء تسلط بنى اميه و بنى عباس و ساير سلاطين و زمامداران جبار و ستمگر در تاريخ اسلام تا اين زمان دانست كه شرح مفاسد و جنايات اين حكومات و صدماتى كه بر اسلام از ناحيه آنان وارد شد ، خارج از وضع اين مقاله است و خوشبختانه در عصر ما بعضى از متفكرين نامى اهل سنّت نيز به علت مفاسدى كه اين روش عقيده دارد از آن به شدّت انتقاد نموده‌اند .\r\nاما عقيدهء شيعه در تعيين امام براساس اصول عقلى و نقلى در نهايت استحكام است و از آغاز تاكنون آن عقيده هسته و مايه تفكرات آزاديخواهانه و عدالت منشى و مبارزه با ظلم و ستم و قيام براى اقامه حق بوده و هست و فقط يكى از علماى شيعه ( علامه حلّى ) در كتاب « الفين » ، هزار دليل بر لزوم تعيين و نصب امام از جانب خدا اقامه كرده است .\r\nاز نظر يك نفر شيعه تصدى كوچك‌ترين مقامات اجتماعى و مناصب دولتى و دينى بدون صلاحيّت علمى و عملى جايز نيست و\r\n\r\n","description":"","footnote":"","page_name":" 48 ","page_number":50},
  {"content":"\r\n\r\nحكومت بايد مظهر عدالت اسلام و تحقق بخش هدفها و مقاصد اسلام و مجرى احكام اسلام باشد .\r\nزمامدارانى كه در دوران خلافت بنى عباس و بين اميه و دورانهاى ديگر روى كار آمدند ، بيشتر از نظر مذهب شيعه واجد شرط كدخدائى يك ده بلكه رفتگرى يك كوچه هم نبوده‌اند .\r\nهركس تعاليم اسلام ، روش پيغمبر و امير المؤمنين و ائمه طاهرين و وضع معاش و معاشرت آنها را با مردم ملاحظه كند و پس از آن به تاريخ زمامداران خودسرى كه در جوامع مسلمين روى كار آمدند ، رجوع نمايد كه چگونه با زور ، حكومت مسلمين را قبضه كردند و خود را بر مردم تحميل نمودند و بيت المال مسلمين را صرف عياشيها و شهوترانيها و تجملات و كاخ‌نشينى خود و خويشاوندان و درباريان خود كرده و با سربازان و سواران مخصوص كه موكب آنها را اسكورت مىكردند به مردم جاه فروشى كرده و مقام و قدرت خود را به رخ آنان مىكشيدند ، تصديق مىكند كه روش زمامدارى آنها با برنامه‌ها و تعاليم آزادىبخش و عدالت‌گستر اسلام سازش و ارتباطى نداشت « 1 » و همانطور كه بعضى از بزرگان مىگفتند : مراسمى كه معمول مىداشتند ، مراسم خلافت و زمامدارى اسلامى نبود بلكه بدترين رسوم ديكتاتورى و استبداد و بازگشت به عصر جاهليّت و دوران قبل از اسلام بود .\r\nما اگر در اين موضوع وارد شويم از مقصد خود در اين مقاله دور\r\n\r\n\r\n","description":"","footnote":"\r\n( 1 ) - رجوع فرمائيد به كتاب پرتوى از عظمت حسين عليه السّلام تأليف مؤلف ، ص 349 تا 358 .\r\n","page_name":" 49 ","page_number":51},
  {"content":"\r\n\r\nمىشويم غرض اين است كه عقيده به زمامدار عادل و خداپرست ، روحيه شيعه را از ستم و تجاوز ، گريزان و او را از كرنش و احترام و تعظيم در برابر ستمگران متنفر ساخته است .\r\nبنابر آنچه گفته شد حتما و قطعا موضوع جانشينى و رهبرى امّت مورد توجّه پيغمبر اعظم اسلام بوده و امكان ندارد پيغمبرى كه حتى در بيان مستحبّات و مكروهات و مسائلى كه دخالت جزئى در سعادت امّت داشته مسامحه نفرموده ؛ در موضوع خطير خلافت كه فوق العاده اهميّت دارد برنامه و تربيتى نداده باشد و پس از اين مقدمات اين سؤال پيش مىآيد .\r\nسؤال :\r\nپيامبر اعظم چه اشخاصى را به جانشينى خود معرفى فرمود و آيا همانطور كه ساير برنامه‌ها و احكام اسلام از كتاب يا سنّت استنباط و استفاده مىشود ، مىتوانيم با مراجعه به قرآن مجيد و احاديث شريف ، رهبران واقعى امّت را پس از پيغمبر بشناسيم ؟ و آيا احاديث و نصوص معتبرى كه ما را در اين موضوع راهنمائى كند ، در مآخذ و مصادر اسلامى مورد اعتماد وجود دارد ؟\r\nجواب :\r\nاين موضوع ، هم در قرآن مجيد و هم در احاديث شريفه ذكر شده است و با اينكه سياستهاى حكّام وقت ، نقل و بيان اين مدارك و اخبار را ممنوع و به شدّت مؤاخذه مىنمودند بقدرى كه در اين موضوع احاديث و اخبار در مصادر معتبر ضبط است در كمتر مسأله‌اى از\r\n\r\n","description":"","footnote":"","page_name":" 50 ","page_number":52},
  {"content":"\r\n\r\nمسائل اسلامى حديث و خبر داريم .\r\nما از حديث غدير خم كه تنها در اسناد آن يك نفر از علما ، بيست و هشت جلد كتاب نوشته و عبقات و الغدير در مجلّدات متعدد پيرامون آن نگاشته شده و حفاظى مانند « ابن عقده » كتاب مخصوص راجع به آن تأليف و مفسران و متكلمان و محدثان و لغت شناسان ، همه آن را نقل كرده‌اند سخنى به ميان نمىآوريم .\r\nاحاديث ثقلين كه متواتر و در معتبرترين كتاب اهل سنّت با سندهاى صحيح و مورد اعتماد نقل شده ، احاديث امان ، احاديث سفينه و صدها احاديثى را كه همه دلالت بر نص و تعيين امير المؤمنين و ائمه عليهم السّلام دارد ، در اينجا يادآور نمىشويم چون بيشتر اين احاديث را شنيده و مىدانند .\r\n\r\nاحاديث ائمه اثنى عشر عليهم السّلام\r\nفقط در اينجا به يك سلسله احاديث از كتب اهل سنّت كه دلالت بر عدد امامان و اشخاص و نامهاى ايشان دارد و همانطور كه علماء و شارحان اين احاديث بيان كرده‌اند از اخبار مبشّر به حضرت مهدى عليه السّلام نيز هست ، اشاره مىكنيم .\r\nاين احاديث با هيچ يك از مذاهب مسلمين در گذشته و حال جز مذهب شيعه اثنا عشرى انطباق ندارد .\r\n\r\nراويان احاديث دوازده امام از صحابه\r\nجمعى از صحابه پيغمبر صلّى اللّه عليه و إله و سلّم احاديثى را كه دلالت بر ائمه اثنى\r\n\r\n","description":"","footnote":"","page_name":" 51 ","page_number":53},
  {"content":"\r\n\r\nعشر ( دوازده امام ) دارد روايت كرده‌اند مانند :\r\n1 - جابر بن سمره ، 2 - عبد اللّه بن مسعود ، 3 - ابو جحيفه ، 4 - ابو سعيد خدرى ، 5 - سلمان فارسى ، 6 - انس بن مالك ، 7 - ابو هريره ، 8 - واثلة بن اسقع ، 9 - عمر بن الخطاب ، 10 - ابو قتاده ، 11 - ابو الطفيل ، 12 - على عليه السّلام ، 13 - امام حسن عليه السّلام ، 14 - امام حسين عليه السّلام ، 15 - شفى اصبحى ، 16 - عبد اللّه بن عمر ، 17 - عبد اللّه بن ابى اوفى ، 18 - عمار بن ياسر ، 19 - ابو ذر ، 20 - حذيفة بن اليمان ، 21 - جابر بن عبد اللّه انصارى ، 22 - عبد اللّه بن عباس ، 23 - حذيفة بن اسيد ، 24 - زيد بن ارقم ، 25 - سعد بن مالك ، 26 - اسعد بن زراره ، 27 - عمران بن حصين ، 28 - زيد بن ثابت ، 29 - عايشه ، 30 - ام سلمه ، 31 - ابو ايوب انصارى ، 32 - فاطمه زهرا عليها السّلام ، 33 - ابو امامه ، 34 - عثمان بن عفان .\r\n\r\nكتابهائى كه اين احاديث در آنها تخريج شده\r\nاحصاء كتب و جوامع و اصولى كه اين احاديث در آنها روايت شده در نهايت صعوبت است اما آنچه اكنون از كتب شيعه و اهل سنّت در نظر است چند كتاب را نام مىبريم .\r\n\r\nاز كتب شيعه\r\n1 - الصراط المستقيم الى مستحقى القديم در 3 جلد ، 2 - اثبات الهداة شيخ حرّ عاملى كه اخيرا در هفت جلد چاپ شده است ، 3 - كفاية الاثر ،\r\n\r\n","description":"","footnote":"","page_name":" 52 ","page_number":54},
  {"content":"\r\n\r\n4 - مقتضب الاثر ، 5 - مناقب ابن شهر اشوب « 1 » ، 6 - بحار الانوار ، 7 - عوالم ، 8 - منتخب الاثر تأليف نگارنده .\r\n\r\nاز كتب اهل سنّت\r\n1 - صحيح بخارى ، 2 - صحيح مسلم ، 3 - سنن ترمذى ، 4 - سنن ابى داود ، 5 - مسند احمد ، 6 - مسند ابى داود طيالسى ، 7 - تاريخ بغداد ، 8 - تاريخ ابن عساكر ، 9 - مستدرك حاكم ، 10 - تيسير الوصول ، 11 - منتخب كنز العمال ، 12 - كنز العمال ، 13 - الجامع الصغير ، 14 - تاريخ الخلفاء ، 15 - مصابيح السنة ، 16 - الصواعق المحرقه ، 17 - الجمع بين الصحيحين ، 18 - معجم طبرانى ، 19 - التاج الجامع للاصول .\r\n\r\nمتن احاديث\r\nما فقط متن چند حديث از اين روايات را در اينجا ذكر مىكنيم ، تا معلوم شود كه بنيان مذهب شيعه اثنى عشرى بر استوارترين مآخذ و مدارك معتبر مورد قبول فرق مسلمين قرار دارد و نام « اثنى عشرى » ، نامى است كه از زبان وحى و رسالت يعنى كلام معجز نظام ، حضرت خاتم الانبياء صلّى اللّه عليه و إله و سلّم گرفته شده است .\r\n1 - احمد حنبل در مسند كه از معتبرترين كتب مسانيد و جوامع اهل سنّت و معروف‌ترين كتب حديث مسلمين است ، سى و پنج حديث با سندهائى عالى ، از پيغمبر روايت كرده است كه همه دلالت دارند بر\r\n\r\n\r\n","description":"","footnote":"\r\n( 1 ) - ابن شهر آشوب در « متشابه القرآن و مختلفه » ، ج 2 ، ص 55 ، نيز اسامى جمعى از صحابه را كه از راويان اين حديث مىباشند ذكر كرده است .\r\n","page_name":" 53 ","page_number":55},
  {"content":"\r\n\r\nاينكه جانشينان و رهبران امّت بعد از آن حضرت دوازده نفرند . از جمله سند را به جابر بن سمره صحابى معروف مىرساند كه گفت :\r\nشنيدم پيغمبر صلّى اللّه عليه و إله و سلّم فرمود :\r\n« يكون لهذه الأمّة اثنا عشر خليفة » « 1 »\r\n« براى اين امّت دوازده نفر خليفه است » .\r\nو چنانچه همه مىدانند ، فقط شيعه اثنى عشرى اين مذهب را دارند .\r\n2 - ابن عدى در كامل و ابن عساكر از ابن مسعود روايت كرده‌اند از پيغمبر اكرم صلّى اللّه عليه و إله و سلّم كه فرمود :\r\n« انّ عدّة الخلفاء بعدى عدّة نقباء موسى » « 2 »\r\n« شمارهء جانشينان من به شماره نقباء موسى است » . كه به اتفاق دوازده تن بوده‌اند .\r\n3 - طبرانى از ابن مسعود روايت كرده كه پيامبر خدا صلّى اللّه عليه و إله و سلّم فرمود :\r\n« يكون من بعدى اثنى عشر خليفة كلّهم من قريش » « 3 »\r\n« بعد از من دوازده نفر خليفه‌اند كه همه از قريش مىباشند » .\r\n4 - ابن النجار از انس بن مالك روايت كرده كه پيغمبر صلّى اللّه عليه و إله و سلّم فرمود :\r\n« لن يزال هذا الدّين قائما الى اثنى عشر من قريش فاذا هلكوا ماجت الأرض بأهلها » « 4 »\r\n« اين دين همواره بر سر پا است تا دوازده نفر از قريش ، پس وقتى آنها\r\n\r\n\r\n","description":"","footnote":"\r\n( 1 ) - منتخب الاثر ، تأليف نگارنده ، ص 12 .\r\n( 2 ) - الجامع الصغير ، ج 1 ، ط 4 ، ص 91 .\r\n( 3 ) - كنز العمال ، ج 1 ، ص 338 ، ج 6 ، ص 201 .\r\n( 4 ) - كنز العمال ، ج 6 ، ص 201 ، ح 3483 .\r\n","page_name":" 54 ","page_number":56},
  {"content":"\r\n\r\nمردند زمين به اهلش مضطرب مىشود » .\r\n5 - ديلمى در فردوس الاخبار از ابو سعيد خدرى روايت كرده كه پيامبر اعظم صلّى اللّه عليه و إله و سلّم نماز اولى را با ما بجا آورد سپس به طرف ما برگشت و فرمود : اى گروه اصحابم به درستى كه مثل اهل بيت من در بين شما مثل كشتى نوح و باب حطه بنى اسرائيل است ، پس متمسك شويد به اهل بيت من بعد از من كه پيشوايان راشدين از ذريهء من هستند پس به درستى كه شما هرگز گمراه نشويد .\r\n« فقيل : يا رسول اللّه كم الائمّة بعدك ؟ قال اثنا عشر من أهل بيتى ( أو قال ) من عترتى »\r\n« پرسيد شد : يا رسول اللّه امامان بعد از شما چند نفرند ؟ فرمود :\r\nدوازده تن از اهل بيت من يا فرمود : از عترت من مىباشند » « 1 »\r\n6 - شارح « غاية الاحكام » به سند خود از ابو قتاده حديث نموده كه گفت : شنيدم پيغمبر خدا صلّى اللّه عليه و إله و سلّم فرمود :\r\n« الائمّة بعدى اثنى عشر عدد نقباء بنى اسرائيل و حوارىّ عيسى عليه السّلام » « 2 » .\r\nاز اين قسم اخبار در كتب اهل سنّت بسيار است ، براى نمونه همين مقدار كافى است .\r\n7 - فاضل قندوزى از ابو الفضيل عامر بن واثله از على عليه السّلام از پيغمبر صلّى اللّه عليه و إله و سلّم روايت كرده كه فرمود : يا على تو وصى منى ، جنگ تو جنگ من و سازش تو سازش من است ، و تو امام و پدر امام و پدر يازده\r\n\r\n\r\n","description":"","footnote":"\r\n( 1 ) - عبقات الانوار ، ص 246 ، ج 2 ، ج 12 .\r\n( 2 ) - كشف الاستار ، ص 74 .\r\n","page_name":" 55 ","page_number":57},
  {"content":"\r\n\r\nامامى كه پاك و معصومند و از ايشان است مهدى كه زمين را از قسط و داد پر كند « 1 » .\r\n8 - و نيز قندوزى روايت كرده كه پيغمبر صلّى اللّه عليه و إله و سلّم فرمود : امامان بعد از من دوازده نفرند اول ايشان يا على توئى و آخر ايشان قائم است كه خدا به دستش مشارق و مغارب زمين را مىگشايد « 2 » .\r\n9 - حموئى در « فرائد السمطين » و سيد على همدانى در « مودة القربى » از ابن عباس روايت كرده‌اند كه رسول خدا صلّى اللّه عليه و إله و سلّم فرمود :\r\n« أنا سيدّ النّبيّين ، و علىّ بن أبى طالب سيّد الوصيّين ، و أنّ أوصيائى اثنا عشر أوّلهم علىّ بن أبى طالب ، و آخرهم القائم » « 3 »\r\n« من سيد پيامبرانم و على سيد اوصياء است و اوصياى من دوازده نفرند كه اوّل آنها على و آخرين ايشان قائم است » .\r\n10 - در روضة الاحباب و فرائد السمطين از ابن عباس روايت شده كه پيغمبر صلّى اللّه عليه و إله و سلّم فرمود : جانشينان و اوصياء من و حجتهاى خدا بر خلق بعد از من دوازده نفرند كه اوّل ايشان برادر من است و آخر ايشان فرزند من است .\r\nپرسيده شد : يا رسول اللّه برادرت كيست ؟\r\nفرمود : على بن ابيطالب .\r\nپرسيده شد : فرزندت كيست ؟\r\n\r\n\r\n","description":"","footnote":"\r\n( 1 ) - ينابيع الموده ، ص 5 .\r\n( 2 ) - ينابيع الموده ، ص 493 .\r\n( 3 ) - ينابيع الموده ، ص 258 ، 445 و كشف الاستار ، ص 74 .\r\n","page_name":" 56 ","page_number":58},
  {"content":"\r\n\r\nفرمود : مهدى است كه زمين را از قسط و عدل پر كند همچنانكه پر از ظلم و جور شده باشد . سوگند به آن كس كه مرا به حق بشارت دهنده مبعوث كرد ، اگر باقى نماند از دنيا مگر يك روز خدا آن روز را طولانى گرداند تا فرزندم مهدى در آن بيرون آيد ، پس عيسى بن مريم نزول كند و پشت سر او نماز بخواند و زمين به نورش روشن شود و سلطنتش به مشرق و مغرب برسد « 1 » .\r\n11 - شارح غاية الاحكام از حسين عليه السّلام روايت كرده است كه فرمود :\r\nاز ما است دوازده نفر مهدى اوّل ايشان على بن ابيطالب و آخر ايشان قائم عليهم السّلام است « 2 »\r\n12 - حموئى و همدانى از ابن عباس روايت كرده‌اند كه پيغمبر صلّى اللّه عليه و إله و سلّم فرمود :\r\n« أنا و علىّ و الحسن و الحسين و تسعة من ولد الحسين مطهّرون معصومون » « 3 »\r\n« من و على و حسن و حسين ، و نه تن از فرزندان حسين مطهّر و معصوميم » .\r\n13 - خوارزمى در « مقتل الحسين » و « مناقب » و همدانى در « مودة القربى » از سلمان روايت كرده‌اند كه گفت : وارد شدم بر پيغمبر صلّى اللّه عليه و إله و سلّم در حالىكه حسين بر زانوى او بود چشمهايش را مىبوسيد و دهانش را مىبوسيد و مىفرمود : تو آقا ، پسر آقائى . تو امام پسر امام ، برادر امام ،\r\n\r\n\r\n","description":"","footnote":"\r\n( 1 ) - ينابيع المودة ، ص 447 ، عبقات ، ص 237 ، ج 2 ، ج 12 .\r\n( 2 ) - كشف الاستار ، ص 74 ، خ 1 . و عبقات ، ج 2 ، ج 12 ، ص 240 .\r\n( 3 ) - ينابيع الموده ، ص 258 و 455 .\r\n","page_name":" 57 ","page_number":59},
  {"content":"\r\n\r\nپدر امامانى ، تو حجت خدا پسر حجت خدائى و پدر نه حجتى كه از صلب تو هستند و نهمين ايشان قائم آنها است « 1 »\r\nو مفصل‌تر از اخبارى كه نقل شد رواياتى است كه در آنها اسامى مبارك دوازده امام از حضرت على عليه السّلام تا حضرت حجة بن الحسن العسكرى ، امام دوازدهم ، مهدى منتظر - عجل اللّه تعالى فرجه - نامبرده شده‌اند كه شارح رواياتى مىباشند كه در آنها فقط عدد ائمه ذكر شده است .\r\nاين اخبار از طرق شيعه بسيار و متواتر است ، و از طرق اهل سنّت نيز روايت شده است و اعتبار آنها به روش اهل سنّت با همان روايات مشتمل بر عدد ائمه كه در كتب صحاح تخريج شده تأييد و تضمين مىشود .\r\n14 - مانند روايت جابر كه در روضة الاحباب و مناقب ، روايت شده است « 2 »\r\n15 - و مانند روايت ابو سلمى ( راعى ابل حضرت رسول اللّه صلّى اللّه عليه و إله و سلّم كه خوارزمى و قندوزى روايت كرده‌اند « 3 »\r\n16 - و مثل روايت حضرت امير المؤمنين عليه السّلام كه خوارزمى روايت كرده است « 4 » .\r\n\r\n\r\n","description":"","footnote":"\r\n( 1 ) - مقتل الحسين ، ج 1 ، ص 94 ، و ينابيع الموده ، ص 258 و 492 .\r\n( 2 ) - عبقات ، ص 238 ، ج 2 ، ج 12 . و ينابيع المودة ، ص 494 .\r\n( 3 ) - مقتل الحسين خوارزمى ، ج 1 ، ص 95 . و ينابيع الموده ، ص 486 - فرائد السمطين ، ج 2 .\r\n( 4 ) - مقتل الحسين ، ج 1 ، ص 94 ، فصل 6 .\r\n","page_name":" 58 ","page_number":60},
  {"content":"\r\n\r\n17 - و روايتى كه حافظ ابو الفتح محمد بن احمد بن ابى الفوارس ( متوفاى س 412 ) به سند خود در « اربعين » خود نقل كرده از پيغمبر اكرم صلّى اللّه عليه و إله و سلّم و اين حديث چهارم اربعين او است : پس از آنكه نام ائمه را از حضرت امير المؤمنين تا حضرت امام على نقى عليهم السّلام ذكر فرموده ، مىفرمايد :\r\n« و من أحبّ أن يلقى اللّه عزّ و جلّ و هو من الفائزين فليتولّ ابنه الحسن العسكرى و من أحبّ أن يلقى اللّه عزّ و جلّ ، و قد كمل ايمانه ، و حسن اسلامه فليتولّ ابنه المنتظر محمدا صاحب الزّمان المهدى فهؤلاء مصابيح الدّجى ، و أئمّة الهدى و أعلام التّقى فمن أحبّهم ، و تولّاهم كنت ضامنا له على الجنّة » « 1 »\r\nاين احاديث و رواياتى كه نقل كرديم اگر به نامهاى شريف دوازده امام هم تصريح نداشت و فقط به همان عدد دوازده امام اكتفا شده بود جز بر ائمه اثنى عشر عليهم السّلام و مذهب شيعه ، بر هيچيك از مذاهب و پيشوايان آنها انطباق ندارد ، زيرا فقط شيعه اماميه است كه قائل به امامت ائمه اثنى عشر است و اين روايات در قوت و اعتبار و تواتر به پايه‌اى است كه احدى از اهل سنّت در صحت آنها ترديد نكرده است هرچند در تفسير و توجيه آن بىجهت دست و پا كرده و خود را به زحمت انداخته‌اند ، ولى چنانچه در حواشى منتخب الاثر نگاشته‌ايم نتوانسته‌اند هيچگونه توجيه قابل قبولى براى اين احاديث بنمايند ، اين\r\n\r\n\r\n","description":"","footnote":"\r\n( 1 ) - عبقات ، ج 2 ، ج 12 ، ص 253 و 254 . كشف الاستار ، ص 27 - 29 نسخه خطى اربعين ، حديث 4 .\r\n","page_name":" 59 ","page_number":61},
  {"content":"\r\n\r\nاحاديث مستقيما اعلان صحت مذهب شيعه است و با اخبار و رواياتى كه نامهاى شريف امامان را دارد ، مؤيد و معاضد يكديگرند .\r\nاز اين جهت جمعى از علماى عامه مانند علامه كبير شيخ رحمه اللّه ، مؤلف كتاب نفيس « اظهار الحق » و كتب ديگر در جزء 2 ، ص 94 ؛ قندوزى صاحب « ينابيع الموده » ، علامه محمد معين بن محمد امين سندى ، مؤلف « دراسات اللبيب » و « مواهب سيد البشر فى حديث الائمة الاثنى عشر » ، سيد جمال الدين مؤلف « روضة الاحباب » ، ابن الصباغ مالكى در « الفصول المهمة » ، سبط ابن الجوزى در « تذكرة الخواص » ، نور الدين عبد الرحمن جامى در « شواهد النبوة » ، حافظ ابى عبد اللّه گنجى شافعى مؤلف « كفاية الطالب » و « البيان » ، كمال الدين محمد بن طلحه شافعى مؤلف « مطالب السؤل » ، قاضى روزبهان مؤلف « ابطال نهج الباطل » ، شارح « الشمائل » ، ابن خشاب مؤلف « مواليد الائمة » ، شيخ سعد الدين حموى ، خواجه محمد پارسا ، حافظ ابى الفتح محمد بن ابى الفوارس ، عبد الحق دهلوى ، صلاح الدين صفدى ، جلال الدين رومى ، شيخ عبد الرحمن صاحب « مرآة الاسرار » ، قاضى شهاب الدين دولت آبادى صاحب تفسير « البحر المواج » و « هداية السعداء » ، عبد اللّه بن محمد المطيرى مدنى صاحب « الرياض الزاهرة » ، محمد بن ابراهيم حموينى شافعى صاحب « فرائد السمطين » ، قاضى بهلول بهجت افندى ، شمس الدين زرندى ، شبراوى رئيس دانشگاه الأزهر مؤلف « الاتحاف » شيخ ضياء الدين احمد كشمخانوى مؤلف « لوامع العقول » و جماعت ديگرى كه ذكر اسامى آنها موجب اطاله كلام است ، صريحا به امامت ائمه اثنى عشر اعتراف كرده و فضايل و\r\n\r\n","description":"","footnote":"","page_name":" 60 ","page_number":62},
  {"content":"\r\n\r\nمناقب آن بزرگواران را نوشته‌اند « 1 » .\r\nبنابر آنچه گفته شد روايات و احاديث دوازده امام صحت و حقانيّت مذهب شيعه اثنى عشرى ( دوازده امامى ) را مانند آفتاب آشكار مىسازد و بر هيچيك از مذاهب جز مذهب شيعه اثنى عشرى منطبق نيست و دلالت اين احاديث بر امامت حضرت مهدى عليه السّلام بطورى مورد قبول و مسلّم است كه ابو داود احاديث دوازده امام را در جامع خود كه از معتبرترين و معروف‌ترين كتب مورد اعتماد اهل سنّت و از « صحاح ستّه » به شمار مىرود در كتاب « المهدى » تخريج كرده است .\r\nو براى مزيد بصيرت يادآور مىشويم كه طبق احصاى ناقص ما ، در كتاب منتخب الاثر ، 271 حديث دلالت بر امامت دوازده امام دارد .\r\nو 94 حديث دلالت دارد كه حضرت مهدى عليه السّلام دوازدهمين ايشان است .\r\nو 91 حديث دلالت دارد بر اينكه امير المؤمنين على عليه السّلام نخستين ايشان و مهدى - عجل اللّه تعالى فرجه - دوازدهمين آنها است .\r\n\r\n\r\n","description":"","footnote":"\r\n( 1 ) - از حسن موافقات كه دليل بر امكان حصول تفاهم بيشتر بين شيعه و اهل سنّت است اين است كه اسامى ائمه اثنى عشر عليهم السّلام در كتيبه‌هاى مسجد مقدس پيغمبر صلّى اللّه عليه و إله و سلّم در مدينهء طيبه در قسمتى كه در زمان ملك سعود بن عبد العزيز و فيصل تجديد بنا شده ثبت گرديده است و بر حسب آنچه كه زمانى در يكى از كتب تاريخى معتبر ديده‌ام ، سابق بر اين هم اين اسامى طيبه در كتيبه‌هاى مسجد ثبت بوده با اين تفاوت كه در كتيبه‌هائى كه قبل از اين تعمير و تجديد بوده ، اسامى ائمه متصل به هم بوده و در كتيبه‌هاى فعلى به تفريق و در بين اسامى صحابه و ائمه اربعه نوشته شده و نام حضرت مهدى عليه السّلام به اين عبارت « محمد المهدى رضى اللّه عنه » رو به روى كسى است كه از باب مجيدى به صحن مقدس اول مشرف مىشود ، در وسط قرار گرفته است .\r\n","page_name":" 61 ","page_number":63},
  {"content":"\r\n\r\nو 107 حديث دلالت دارد بر اينكه امامان دوازده نفرند و نه تن ايشان از فرزندان حسين عليه السّلام و نهمين آنها حضرت قائم - أرواحنا فداه - است .\r\nو 50 حديث دلالت بر اسامى شريف دوازده امام دارد .\r\nبديهى است احاديث و اخبار در هريك از موضوع‌هاى نامبرده بيش از اينها است و آنچه يادآور شديم فقط برحسب احصائى است كه در اين كتاب انجام داده‌ايم و به خواست خداوند متعال در كتابى كه در آينده تقديم جامعه شيعه و حقايق‌پژوهان خواهيم كرد ، احصائيه‌هاى جامع‌تر و بيشتر عرضه خواهيم كرد .\r\nو ما توفيقى الّا باللّه عليه توكّلت و اليه انيب .\r\n\r\n","description":"","footnote":"","page_name":" 62 ","page_number":64},
  {"content":"\r\n\r\n\r\nمشخصات و اوصاف حضرت مهدى عليه السّلام\r\nتمام مخلوقات و ممكنات و انواع و اجناس و اشخاص مركب مىباشند از « ما به الاشتراك » و « ما به الامتياز » به عبارت ديگر هريك از افراد و اشخاص و انواع در عين حال كه در بعضى اوصاف ذاتى يا عرضى يا اعتبارى با افراد ديگر جهت اجتماع و اشتراك دارند داراى اوصاف و مشخصاتى نيز مىباشند كه به آن اوصاف از ديگران ممتاز و مشخص مىشوند و اين مسألهء مميزات و مشخصات يكى از بزرگترين حكمتهاى عالم آفرينش و از پايه‌هاى عمده بقاى نظام جهان است .\r\nما به الاشتراك يا قدر مشترك ، آن چيزى است كه فرد يا افراد ديگر در آن شركت دارند و ملاك صحت اطلاق يك مفهوم كلى و لفظ عام بر افراد كثير است مانند انسان ، مسلمان ، ناطق ، ضاحك . . .\r\nما به الافتراق و الامتياز ، اوصاف و مشخصات حقيقى و عرضى و اعتبارى است كه افراد به ملاحظه آن از يكديگر مميز و بطور استقلال تحت ملاحظه و تصوّر واقع مىشوند .\r\nبديهى است كه مشخصات يك فرد بسيار و بلكه شايد قابل احصاء\r\n\r\n","description":"","footnote":"","page_name":" 63 ","page_number":65},
  {"content":"\r\n\r\nنباشد ، ولى در مقام شناختن يك نوع يا يك فرد ، بايد طورى مشخصات او گفته شود كه با توجه به آن مشخصات ، آن فرد با فرد ديگر اشتباه نشود ، مثلا در خصوصيات مسكن بايد نام كشور ، استان ، شهرستان ، بخش ، نام خيابان ، نام كوچه ، شمارهء اطاق ، و در خصوصيات اندام بايد شكل ، شمايل ، قيافه رنگ چهره ، نشانه‌هاى مو ، ابرو ، و قد و قامت ، و در مشخصات نسبى و فاميلى ، اسم پدر و مادر و اجداد ( پدر بزرگها ) و جدات ( مادر بزرگها ) و در مشخصات عملى ، اقدامات اصلاحى ، جنگها ، غزوات ، معاهدات ، كار و پيشه ، مقامات ، مواقف تاريخى ، سلوك و وضع معاشرت ، و در مشخصات علمى ، روش فكرى ، ايمان ، عقيده ، نظرات اجتماعى و سياسى و آراى ديگر ، و در اوصاف اخلاقى ، چگونگى صفات و خلق و خوى او از قبيل شجاعت ، سخاوت ، عفو ، گذشت ، تواضع و فروتنى ، شكيبائى ، عدل و ساير اوصاف و محامد اخلاقى و يا اضداد آنها بايد ذكر شود .\r\nهرچه اين مشخصات روشن‌تر بيان شود فردى كه مقصود شناساندن او است ، بهتر شناخته مىشود .\r\nراجع به حضرت مهدى عليه السّلام و اوصاف آن بزرگوار بايد بدانيم كه شناختن مشخصات آن حضرت از دو جهت اهميّت بخصوص دارد :\r\nيكى از نظر تكليف زيرا شناختن امام شرعا و عقلا واجب است و به حكم حديث معروف :\r\n« من مات و لم يعرف امام زمانه مات ميتة الجاهليّة »\r\n« هركس بميرد و امام زمان خود را نشناخته باشد ، مرده است ( همانند ) مردن جاهليّت » .\r\n\r\n","description":"","footnote":"","page_name":" 64 ","page_number":66},
  {"content":"\r\n\r\nو ديگر از جهت شناختن دروغ و باطل بودن دعاوى كسانى كه به دروغ ادعاى مهدويّت كرده يا بنمايند ، زيرا با ملاحظهء اين مشخصات ، كذب و بطلان دعواى اين افراد روشن و واضح مىشود چون فاقد اين صفات و خصائص بوده‌اند .\r\nصفات و مشخصات حضرت مهدى عليه السّلام كه در احاديث و روايات ذكر شده مشخصاتى است كه هركس آن مشخصات را در نظر بگيرد هرگز آن حضرت را با افراد ديگر اشتباه نخواهد كرد و اگر ديده مىشود پاره‌اى فريب خورده و دعواى مهدويّت را از شيادانى پذيرفته‌اند ، به دليل غفلت يا بىاطلاعى از اين مشخصات و خصائص بوده ، و يا آنكه بعضى مشخصات را كه تمام مشخّص نبوده و وصف عام آن حضرت و ديگران بوده ، تمام مشخّص شمرده و صاحبان وصف عام را با صاحب وصف خاص اشتباه كرده‌اند . بسيارى هم دانسته و عمدا اين دعاوى را براى يك سلسله اغراض مادّى و سياسى و حبّ جاه و رياست ، به ظاهر پذيرفته و ترويج مىنمايند .\r\nو گرنه خصوصيات و اوصافى كه براى آن حضرت بيان شده مشخصاتى است كه جز بر آن شخص خاص و موصوف به آن صفات خاص ( يعنى امام دوازدهم ، يگانه فرزند امام حسن عسكرى عليهما السّلام ) بر احدى از كسانى كه ادعاى مهدويّت كرده‌اند قابل انطباق نيست و بطلان دعاوى آنها با توجه به اين نشانيها و علامات مانند آفتاب آشكار و هويدا است .\r\nعلماء و دانشمندان متتبع و محيط به احاديث كه وثاقت آنان مورد\r\n\r\n","description":"","footnote":"","page_name":" 65 ","page_number":67},
  {"content":"\r\n\r\nتأييد علم رجال و تراجم است ، در كتابهاى معتبر و مستند به نحو كافى و وافى اين مشخصات را تعيين و توضيح داده‌اند كه چون نقل آن احاديث در اينجا امكان‌پذير نيست لذا ما فقط بر طبق احصاى ناقص خودمان در كتاب « منتخب الاثر » قسمتى از اين مشخصات را با ذكر عدد احاديثى كه بر هريك از آنها دلالت دارد به عرض خوانندگان ارجمند مىرسانيم .\r\n1 - مهدى عليه السّلام از خاندان و ذريه پيغمبر صلّى اللّه عليه و إله و سلّم است . « طبق 389 حديث » .\r\n2 - همنام و هم كنيه پيغمبر صلّى اللّه عليه و إله و سلّم و شبيه‌ترين مردم به آن حضرت است . « طبق 48 حديث » .\r\n3 - در صفت شمائل و قيافهء آن حضرت . « 21 حديث » .\r\n4 - از فرزندان امير المؤمنين عليه السّلام است . « طبق 214 حديث » .\r\n5 - از فرزندان حضرت فاطمه زهرا عليها السّلام است « طبق 192 حديث » .\r\n6 - از فرزندان حسن و حسين عليهما السّلام است « طبق 107 حديث » « 1 »\r\n7 - از فرزندان حسين عليه السّلام است « طبق 185 حديث » .\r\n8 - نهمين از فرزندان حسين عليه السّلام است « طبق 148 حديث » .\r\n9 - از فرزندان زين العابدين عليه السّلام است « طبق 185 حديث » .\r\n\r\n\r\n","description":"","footnote":"\r\n( 1 ) - اينكه آن جناب از فرزندان حسن و حسين عليهما السّلام است براى اين است كه مادر مكرمهء حضرت امام محمد باقر ، فاطمه بنت امام حسن مجتبى عليه السّلام است ، پس حضرت باقر و امامان بعد از ايشان تا حضرت ولى عصر - عجل اللّه تعالى فرجه - همه از نسل حسن و حسين عليهما السّلام مىباشند .\r\n","page_name":" 66 ","page_number":68},
  {"content":"\r\n\r\n10 - هفتمين از فرزندان حضرت باقر عليه السّلام است « طبق 103 حديث » .\r\n11 - ششمين از فرزندان حضرت صادق عليه السّلام است « طبق 99 حديث » .\r\n12 - پنجمين از فرزندان موسى بن جعفر عليهما السّلام است « طبق 98 حديث » .\r\n13 - چهارمين از فرزندان حضرت رضا عليه السّلام است « طبق 95 حديث » .\r\n14 - سوّمين از فرزندان امام محمد تقى عليه السّلام است « طبق 60 حديث » .\r\n15 - جانشين جانشين امام على نقى و پسر امام حسن عسكرى عليهما السّلام است « طبق 146 حديث » .\r\n16 - اسم پدرش حسن عليه السّلام است « طبق 147 حديث » .\r\n17 - مادرش سيدهء كنيزان و بهترين ايشان است « طبق 9 حديث » .\r\n18 - دوازدهمين امام و خاتم ائمه است « طبق 136 حديث » .\r\n19 - داراى دو غيبت است ( صغرى و كبرى ) « طبق 10 حديث » .\r\n20 - غيبتش از بس طولانى خواهد شد كه مردم ضعيف الايمان و كم معرفت ، گرفتار شك و ترديد مىشوند « طبق 91 حديث » .\r\n21 - بسيار طويل العمر است « طبق 318 حديث » .\r\n22 - زمين را پر از عدل و داد كند بعد از آنكه پر از ظلم و جور شده باشد « طبق 123 حديث » .\r\n23 - مرور روزگار او را پير نسازد و به سيماى جوانان باشد\r\n\r\n","description":"","footnote":"","page_name":" 67 ","page_number":69},
  {"content":"\r\n\r\n« طبق 8 حديث » .\r\n24 - ولادتش پنهان باشد « طبق 14 حديث » .\r\n25 - دشمنان خدا را مىكشد و زمين را از شرك و ظلم و ستم و حكومت ديكتاتوران پاك و به تأويل جهاد كند « طبق 14 حديث » .\r\n26 - دين خدا را آشكار و اسلام را در تمام روى زمين گسترش دهد و فرمانرواى روى زمين گردد و زمين را خدا به او زنده سازد « طبق 47 حديث » .\r\n27 - مردم را به هدايت و قرآن و سنّت برگرداند « طبق 15 حديث » .\r\n28 - داراى سنّتهائى از انبياء است كه از آن جمله غيبت است « طبق 23 حديث » .\r\n29 - با شمشير قيام كند « طبق احاديث بسيار » .\r\n30 - روش او روش پيغمبر صلّى اللّه عليه و إله و سلّم باشد « طبق 30 حديث » .\r\n31 - ظاهر نشود مگر بعد از آنكه مردم در امتحانات و آزمايشهاى سخت واقع شوند « طبق 24 حديث » .\r\n32 - عيسى نازل شود و در نماز به آن حضرت اقتدا نمايد « طبق 25 حديث » .\r\n33 - پيش از ظهورش بدعتها و ظلم و گناه و تجاهر به فسق و فجور ، زنا ، ربا ، ميگسارى ، قمار ، رشوه ، ترك امر به معروف و نهى از منكر و معاصى ديگر رايج شود ، زنان مكشفه و در كارهاى مردان شركت كنند ، طلاق بسيار و مجالس لهو و لعب و غنا و آوازهاى مطرب علنى گردد .\r\n« طبق 37 حديث » .\r\n\r\n","description":"","footnote":"","page_name":" 68 ","page_number":70},
  {"content":"\r\n\r\n34 - هنگام ظهورش منادى آسمانى به نام او و نام پدرش ندا كند كه همه آن را بشنوند و ظهور آن حضرت را اعلام كند « طبق 27 حديث » .\r\n35 - پيش از ظهورش نرخها بالا رود و بيماريها زياد شود و قحطى ظاهر و جنگهاى بزرگ بر پا شود و خلق بسيار از ميان بروند « طبق 23 حديث » .\r\n36 - پيش از ظهورش « نفس زكيّه » و « يمانى » كشته شوند و در « بيدا » ( كه مكانى بين مكه و مدينه است ) خسفى واقع شود و دجّال و سفيانى خروج كنند و صاحب الزمان عليه السّلام آنها را بكشد . « طبق احاديث باب 6 و 7 از فصل 6 و باب 9 و 10 از فصل 7 » .\r\n37 - بركات آسمان و زمين بعد از ظهورش ظاهر شود و زمين معمور آباد گردد و غير خدا پرستش نشود و كارها آسان و خردها تكامل يابد « طبق احاديث باب 2 و 3 و و 4 11 و 12 از فصل 7 » .\r\n38 - سيصد و سيزده نفر اصحاب او در يك ساعت به محضرش حاضر شوند « طبق 25 حديث » .\r\n39 - ولادت و مشروح تفصيلات و تاريخ آن و بعضى از احوال مادر جليله آن حضرت « طبق 214 حديث » .\r\n40 - شرح بعضى از معجزات او در زمان حيات پدر بزرگوارش و در غيبت صغرى و غيبت كبرى و نام جمع كثيرى از كسانى كه مشرف به نعمت ديدار و لقاى آن حجت خدا شده‌اند « طبق باب 2 و 3 از فصل 3 و باب 1 و 2 از فصل 4 و باب 1 و 2 از فصل 5 » .\r\nبيش از اين و به تفصيل هركس خواسته باشد ، از اوصاف\r\n\r\n","description":"","footnote":"","page_name":" 69 ","page_number":71},
  {"content":"\r\n\r\nحضرت مهدى عليه السّلام اطلاع حاصل نمايد مىتواند به كتاب منتخب الاثر نگارنده و يا كتابهاى مبسوط و مفصل و جامع محدثين بزرگ مانند صدوق ، نعمانى ، شيخ طوسى و مجلسى - رضوان اللّه عليهم اجمعين - رجوع نمايد .\r\n\r\n","description":"","footnote":"","page_name":" 70 ","page_number":72},
  {"content":"\r\n\r\n\r\n[ بشارتهاى قرآن مجيد و احاديث شريف و اسامى كسانى كه از اهل سنّت آن احاديث را روايت كرده‌اند 
  ]\r\n\r\nالسّلام على المهدى الذى وعد اللّه به الأمم « 1 »\r\nشايد بعضى گمان كنند كه ايمان و عقيده به ظهور حضرت مهدى منتظر - عليه الصلاة و السلام - اختصاص به شيعه دارد و مصادر و مدارك احاديث آن فقط كتابهاى شيعه و روات آن‌همه از شيعيان هستند و از كثرت احاديث وارده از طرق اهل سنّت و جماعت و تأليفات علماء و محدثين معروف ايشان در اين موضوع بىاطلاع باشند . لذا ما در اين مقاله بطور اختصار و بدون اينكه در مقام استقصاء باشيم ، بشارتهاى قرآن مجيد و احاديث شريف و اسامى كسانى كه از اهل سنّت آن احاديث را روايت كرده‌اند و كتابهاى ايشان را كه اين احاديث در آن ضبط است و تأليفات بخصوصى را كه علماى عامه در اين باب دارند ، با مطالب ديگر كه مناسب اين موضوعات است در تحت چند عنوان مىنگاريم .\r\n\r\n\r\n","description":"","footnote":"\r\n( 1 ) - اين مقاله در شماره 9 ، سال 2 ، مجله « نشريه مسجد اعظم » ، ص 22 - 31 چاپ شده است .\r\n","page_name":" 71 ","page_number":73},
  {"content":"\r\n\r\n\r\n1 - قرآن شريف و حضرت مهدى منتظر عليه السّلام\r\nاز قرآن شريف آيات متعددى « 1 » به ظهور حضرت مهدى عليه السّلام تفسير و تأويل شده است مانند آيه :\r\n لَيَسْتَخْلِفَنَّهُمْ فِي الْأَرْضِ  « 2 »\r\nو آيه :\r\n لِيُظْهِرَهُ عَلَى الدِّينِ كُلِّهِ * \r\nكه جمعى از مفسرين مثل ابن عباس و سعيد بن جبير و سدى گفته‌اند كه اين وعده در وقت ظهور حضرت مهدى عليه السّلام عملى خواهد شد « 3 »\r\nو آيهء :\r\n وَ لَقَدْ كَتَبْنا فِي الزَّبُورِ . . .  « 4 »\r\nو آيهء :\r\n الَّذِينَ يُؤْمِنُونَ بِالْغَيْبِ  « 5 » .\r\n\r\n\r\n","description":"","footnote":"\r\n( 1 ) - عالم متتبع سيد هاشم بحرانى كتابى به نام « المحجة فيما نزل في القائم الحجة » نگاشته كه در آن بيش از صد آيه از آيات مفسّر به آن حضرت را جمع‌آورى كرده است .\r\n( 2 ) - ينابيع الموده ، ص 426 و تفسير غرائب القرآن نيشابورى .\r\n( 3 ) - تفسير فخر و السراج المنير شربينى و البيان ، ص 109 و نور الابصار ، ص 153 ، ب 2 .\r\n( 4 ) - ينابيع الموده ، ص 425 .\r\n( 5 ) - غرائب القرآن و تفسير كبير .\r\n","page_name":" 72 ","page_number":74},
  {"content":"\r\n\r\nو آيهء :\r\n وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ . . .  « 1 »\r\nو آيهء :\r\n وَ إِنَّهُ لَعِلْمٌ لِلسَّاعَةِ \r\nكه مقاتل بن سليمان و اتباع او از مفسرين همه گفته‌اند در حق مهدى عليه السّلام نازل شده است « 2 »\r\n\r\n2 - احاديث وارده در موضوع ظهور\r\nاحاديث در موضوع ظهور حضرت مهدى - عجل اللّه تعالى فرجه الشريف - بسيار و در نهايت كثرت است شايد در كمتر مسألهءاى از مسائل اسلامى كثرت زوايات به اين حدّ باشد كه بديهى است ردّ يكدهم بلكه يكصدم اين روايات خلاف ايمان و خلاف طريق عقلاء در قبول و اعتماد به اخبار ثقات است ، خصوصا كه قرائن و نشانيهائى در بعضى از اين روايات است كه قطع به صدور آنها حاصل مىشود و شكّى باقى نمىماند .\r\nدر بين اين احاديث ، احاديث « عالية الاسناد » و احاديثى كه روايت آن موثق و ممدوح باشند زياد است ، چنانچه از تاريخ و تراجم و كتب حديث استفاده مىشود اين اخبار در بين روات مشهور و راجع به\r\n\r\n\r\n","description":"","footnote":"\r\n( 1 ) - شرح ابن الحديد ، ج 4 ، ص 336 .\r\n( 2 ) - اسعاف الراغبين ، ب 2 ، ص 141 - نور الابصار ، ب 2 ، ص 153 - ينابيع المودة ، ص 153 - البيان ، ص 109 .\r\n","page_name":" 73 ","page_number":75},
  {"content":"\r\n\r\nمضامين و مفاد آنها از صحابه و تابعين توضيحات مىخواسته‌اند و مضمون آنها را مسلّم و حتمى الوقوع مىدانستند و بعضى اصحاب مثل « حذيفة بن اليمان » در اين گونه احاديث اطلاع و تخصص بسيار داشته‌اند .\r\n\r\n3 - تواتر احاديث\r\nجمع كثيرى از مشايخ و حفاظ اهل سنّت مانند صبان در اسعاف الراغبين ( ب 2 ، ص 140 ، ط مصر ، س 1312 ) و شبلنجى در نور الابصار ( ص 155 ، ط مصر ، س 1312 ) و شيخ عبد الحق در لمعات به نقلى كه در حاشيه سنن ترمذى ( ص 46 ، ج 2 ، ط دهلى ) است ، و ابى الحسين آبرى به نقل صواعق ( ص 99 ، ط مصر ) و ابن حجر و سيد احمد بن سيد زينى دحلان مفتى شافعيه در الفتوحات الاسلاميه ( ج 2 ، ص 211 ، ط مصر ) و حافظ در فتح البارى و شوكانى در التوضيح به نقل غاية المأمول ( ص 382 ، ج 5 ) و گنجى شافعى در البيان ( ب 11 ) و شيخ منصور على ناصف در غاية المأمول و استاد احمد محمد صديق در ابراز الوهم المكنون و ابو الطيب در الاذاعة و ابو الحسن سحرى و عبد الوهاب عبد اللطيف مدرس دانشكده شريعت در حاشيه صواعق ، تصريح به تواتر روايات وارده درباره مهدى عليه السّلام و صفات و علائم آن حضرت مثل اينكه زمين را پر از عدل و داد كند و از اهل بيت پيغمبر و اولاد فاطمه و فرزندان حسين است نموده‌اند و علامه شوكانى در خصوص تواتر اين روايات كتابى به نام « التوضيح فى تواتر ما جاء فى المنتظر و الدجال و المسيح » تأليف كرده ، و محمد بن جعفر الكتانى در « نظم المتناثر » مىگويد : « الاحاديث الواردة فى المهدى المنتظر متواترة » و\r\n\r\n","description":"","footnote":"","page_name":" 74 ","page_number":76},
  {"content":"\r\n\r\nشيخ محمد زاهد كوثرى در كتاب « نظرة عابرة » گفته است : « و اما تواتر احاديث المهدى و الدجال و المسيح فليس بموضع ريبة عند اهل العلم بالحديث » .\r\nو اسنوى در مناقب شافعى گفته : اخبار در ظهور مهدى و اينكه از اهل بيت پيغمبر است متواتر است .\r\n\r\n4 - نام جمعى از صحابه كه اين احاديث را اهل سنت از آنها روايت كرده‌اند\r\n1 - حضرت على عليه السّلام 2 - حضرت امام حسن عليه السّلام 3 - حضرت امام حسين عليه السّلام 4 - حضرت فاطمه عليها السّلام 5 - عايشه ، 6 - عبد اللّه بن مسعود ، 7 - عبد اللّه بن عباس ، 8 - عبد اللّه بن عمر ، 9 - عبد اللّه بن عمرو ، 10 - سلمان فارسى ، 11 - ابو ايوب انصارى ، 12 - ابو على الهلالى ، 13 - جابر بن عبد اللّه الانصارى ، 14 - جابر بن سمره ، 15 - ثوبان ، 16 - ابو سعيد الخدرى ، 17 - عبد الرحمن بن عوف ، 18 - ابو سلمى ، 19 - ابو هريره ، 20 - انس بن مالك ، 21 - عوف بن مالك ، 22 - حذيفة بن اليمان ، 23 - ابو ليلى الانصارى ، 24 - جابر بن ماجد صدفى ، 25 - عدى بن حاتم ، 26 - طلحة بن عبيد اللّه ، 27 - قرة بن اياس مزنى ، 28 - عبد اللّه بن الحارث بن جزء ، 29 - ابو امامه ، 30 - عمرو بن العاص ، 31 - عمار بن ياسر ، 32 - ابو الطفيل ، 33 - ام سلمه ، 34 - اويس ثقفى « 1 » .\r\n\r\n\r\n","description":"","footnote":"\r\n( 1 ) - ظاهرا اوس است كه نام چند تن از صحابه بوده اوس بن حذيفه ، اوس بن ابى اوس ثقفى يا اوس بن اوس ثقفى ، اوس بن عوف ثقفى ولى در بدايع الزهور راجع به نزول عيسى و اقتداى او به حضرت مهدى عليهما السّلام اخراج حديث به اين لفظ كرده : قال اويس الثقفى : سمعت رسول اللّه صلّى اللّه عليه و إله و سلّم .\r\n","page_name":" 75 ","page_number":77},
  {"content":"\r\n\r\n\r\n5 - نام مشاهير علماى بزرگ اهل سنّت ، و كتابهاى آنها كه احاديث ظهور در آن تخريج شده است\r\n1 - مسند احمد ، 2 - سنن ترمذى ، 3 و 4 - كنز العمال و منتخب كنز العمال على متقى هندى مكى ، 5 - سنن ابى داود ، 6 - سنن ابن ماجه ، 7 - صحيح مسلم ، 8 - صحيح بخارى ، 9 - ينابيع المودة قندوزى ، 10 - مودة القربى همدانى ، 11 - فرايد السمطين حموينى شافعى ، 12 و 13 - مناقب و مقتل خوارزمى ، 14 - اربعين حافظ ابى الفوارس ، 15 - مصابيح السنة بغوى ، 16 - التاج الجامع الاصول شيخ منصور على ناصف ، 17 - صواعق ابن حجر ، 18 - جواهر العقدين شريف سمهودى ، 19 - سنن بيهقى ، 20 - الجامع الصغير سيوطى ، 21 - جامع الاصول ابن اثير ، 22 - تيسير الوصول ابن الديبع شيبانى ، 23 - المستدرك حاكم ، 24 - معجم كبير طبرانى ، 25 - معجم اوسط طبرانى ، 26 - معجم صغير طبرانى ، 27 - الدر المنثور سيوطى ، 28 - نور الابصار شبلنجى ، 29 - اسعاف الراغبين صبان ، 30 - مطالب السؤل محمد بن طلحه شافعى ، 31 - تاريخ اصفهان ابن منده ، 32 و 33 - تاريخ اصفهان و حلية الاولياء حافظ ابى نعيم ، 34 - تفسير ثعلبى ، 35 - عرايس ثعلبى ، 36 - فردوس الاخبار ديلمى ، 37 - ذخائر العقبى محب الدين طبرى ، 38 - تذكرة الخواص سبط ابن الجوزى ، 39 - فوائد الاخبار ابى بكر الاسكاف ، 40 - شرح ابن ابى الحديد ، 41 - غرائب نيشابورى ، 42 - تفسير فخر رازى ، 43 - نظرة عابرة كوثرى ، 44 - البيان و التبيين جاحظ ، 45 - الفتن نعيم تابعى ، 46 - عوالى ابن حاتم ، 47 - تلخيص خطيب ، 48 - بدايع الزهور محمد بن احمد حنفى ، 49 - الفصول المهمة ابن صباغ مالكى ، 50 - تاريخ ابن\r\n\r\n","description":"","footnote":"","page_name":" 76 ","page_number":78},
  {"content":"\r\n\r\nعساكر ، 51 - السيرة الحلبية على بن برهان الدين حلبى ، 52 - سنن ابى عمرو الدانى ، 53 - سنن نسائى ، 54 - الجمع بين الصحيحين عبدرى ، 55 - فضايل الصحابه قرطبى ، 56 - تهذيب الآثار طبرى ، 57 - المتفق و المفترق خطيب ، 58 - تاريخ ابن الجوزى ، 59 - الملاحم ابن منادى ، 60 - فوائد ابى نعيم ، 61 - اسد الغابه ابن اثير ، 62 - الاعلام به حكم عيسى عليه السّلام سيوطى ، 63 - الفتن ابى يحيى ، 64 - كنوز الحقائق منادى ، 65 - الفتن سليلى ، 66 - عقيدة اهل الاسلام غمارى ، 67 - صحيح ابن حبان ، 68 - مسند رويانى ، 69 - مناقب ابن المغازلى ، 70 - مقاتل الطالبيين ابى الفرج اصبهانى ، 71 - الاتحاف بحب الاشراف شبراوى شافعى ، 72 - غاية المأمول منصور على ناصف ، 73 - شرح سيرة الرسول عبد الرحمن حنفى سهيلى ، 74 - غريب الحديث ابن قتيبه ، 75 - سنن ابى عمرو المقرى ، 76 - التذكره عبد الوهاب شعرانى ، 77 - الاشاعة برزنجى مدنى ، 78 - الاذاعة سيد محمد صديق حسن ، 79 - الاستيعاب ابن عبد البر ، 80 - مسند ابى عوانه ، 81 - مجمع الزوايد هيثمى ، 82 - لوامع الانوار البهية سفارينى حنبلى ، 83 - الهدية الندية سيد مصطفى البكرى ، 84 - حجج الكرامة سيد محمد صديق ، 85 - ابراز الوهم المكنون سيد محمد صديق ، 86 - مسند ابى يعلى ، 87 - افراد دارقطنى ، 88 - المصنف بيهقى ، 89 - الحربيات ابى الحسن الحربى ، 90 - نظم المتناثر من الحديث المتواتر محمد بن جعفر الكتانى ، 91 - التصريح بما تواتر فى نزول المسيح شيخ محمد انور كشميرى ، 92 - اقامة البرهان غمارى ، 93 - المنار ابن القيم ، 94 - معجم البلدان ياقوت حموى ، 95 - مقاليد الكنوز احمد محمد شاكر ، 96 - شرح الديوان ميبدى ، 97 - مشكاة المصابيح خطيب تبريزى ، 98 - مناقب الشافعى محمد بن الحسن الاسنوى ، 99 -\r\n\r\n","description":"","footnote":"","page_name":" 77 ","page_number":79},
  {"content":"\r\n\r\nمسند بزار ، 100 - دلائل النبوة بيهقى ، 101 - جمع الجوامع سيوطى ، 102 - تلخيص المستدرك ذهبى ، 103 - الفتوح ابن اعثم كوفى ، 104 - تلخيص المتشابه خطيب ، 105 - شرح ورد السحر ابى عبد السلام عمر الشبراوى ، 106 - لوامع العقول كشخانوى و تقريبا جميع كتب و جوامع حديث .\r\n* * * \r\n6 - كتابهائى كه علماى اهل سنّت در اين موضوع و مسائل مربوط به آن تأليف كرده‌اند :\r\n1 - البرهان فى علامات مهدى آخر الزمان ، تأليف عالم شهير ملا على متقى ( متوفاى سنه 975 ) .\r\n2 - البيان فى اخبار صاحب الزمان ، تأليف علامه گنجى شافعى ( متوفاى به سال 658 ) .\r\n3 - عقد الدرر فى اخبار الامام المنتظر ، تأليف شيخ جمال الدين يوسف الدمشقى ، يكى از اعلام قرن هفتم .\r\n4 - مناقب المهدى عليه السّلام تأليف حافظ ابى نعيم اصفهانى ( متوفاى قرن پنجم هجرى ) .\r\n5 - القول المختصر فى علامات المهدى المنتظر ، تأليف ابن حجر ( متوفاى 974 ) .\r\n6 - العرف الوردى فى اخبار المهدى ، تأليف عالم شهير سيوطى ( متوفاى 911 ) .\r\n7 - مهدى آل الرسول ، تأليف على بن سلطان محمد الهروى الحنفى\r\n\r\n","description":"","footnote":"","page_name":" 78 ","page_number":80},
  {"content":"\r\n\r\nنزيل مكه معظمه .\r\n8 - فوائد الفكر فى ظهور المهدى المنتظر ، تأليف شيخ مرعى .\r\n9 - المشرب الوردى فى مذهب المهدى ، تأليف على القارى العالم الشهير .\r\n10 - فرائد فوائد الفكر فى الامام المهدى المنتظر ، تأليف المقدسى .\r\n11 - منظومة القطر الشهدى فى اوصاف المهدى ، نظم شهاب الدين احمد خليجى حلوانى شافعى .\r\n12 - العطر الوردى بشرح قطر الشهدى ، تأليف بليسى .\r\n13 - تلخيص البيان فى علامات مهدى آخر الزمان ، تأليف ابن كمال پاشا حنفى ( متوفاى 940 ) .\r\n14 - ارشاد المستهدى فى نقل بعض الاحاديث و الآثار الواردة فى شأن الامام المهدى ، تأليف محمد على حسين البكرى المدنى .\r\n15 - احاديث المهدى و اخبار المهدى ، تأليف ابى بكر بن خثيمه .\r\n16 - الاحاديث القاضيه بخروج المهدى ، تأليف محمد بن اسماعيل امير اليمانى ( متوفاى 751 ) .\r\n17 - الهدية النديه فيما جاء فى فضل الذات المهدية ، تأليف ابى المعارف قطب الدين مصطفى بن كمال الدين على بن عبد القادر البكرى الدمشقى الحنفى ( المتوفى 1162 ) .\r\n18 - الجواب المقنع المحرر فى الرد على من طغى و تبحر بدعوى انه عيسى أو المهدى المنتظر ، تأليف شيخ محمد حبيب اللّه بن مايابى الجكنى الشنقيطى المدنى .\r\n\r\n","description":"","footnote":"","page_name":" 79 ","page_number":81},
  {"content":"\r\n\r\n19 - النظم الواضح المبين ، تأليف شيخ عبد القادر بن محمد سالم .\r\n20 - احوال صاحب الزمان ، تأليف شيخ سعد الدين حموى .\r\n21 - اربعين حديث فى المهدى ، تأليف ابى العلاء همدانى ( بنقل ذخائر العقبى ، ص 136 ) .\r\n22 - تحديق النظر فى اخبار المهدى المنتظر ، تأليف محمد بن عبد العزيز بن مانع ( مقدمه ينابيع المودة ) .\r\n23 - تلخيص البيان فى اخبار مهدى آخر الزمان ، تأليف على متقى ( متوفاى 975 ) .\r\n24 - الرد على من حكم و قضى ان المهدى جاء و مضى ، تأليف ملا على قارى ( متوفاى 1014 ) .\r\n25 - رسالة فى المهدى در ضمن مجموعه‌اى تحت شماره 3758 در كتابخانه اسعد افندى سليمانيه تركيه .\r\n26 - علامات المهدى ، تأليف سيوطى .\r\n27 - كتاب المهدى ، تأليف ابى داود ( اين كتاب از كتب سنن ابى داود است و مكرر طبع شده ) .\r\n28 - المهدى ، تأليف شمس الدين ابن القيم الجوزية ( متوفاى 751 ) .\r\n29 - المهدى الى ما ورد فى المهدى ، تأليف شمس الدين محمد بن طولون .\r\n30 - النجم الثاقب فى بيان ان المهدى من اولاد على بن ابيطالب ، در 78 صفحه در مكتبه لاله لى سليمانيه به شماره 679 .\r\n31 - الهدية المهدوية ، تأليف ابو الرجاء محمد هندى .\r\n\r\n","description":"","footnote":"","page_name":" 80 ","page_number":82},
  {"content":"\r\n\r\n32 - الفواصم عن الفتن القواصم اين كتاب را مؤلف آن مخصوص شرح حال مهدى عليه السّلام تأليف كرده است ( السيره الحلبية ، ص 227 ، ج 1 ) .\r\n\r\n7 - اتفاق مسلمين بر ظهور حضرت مهدى عليه السّلام\r\nراجع به ظهور مصلح آخر الزمان در ميان اصحاب و تابعين در قرن اول هجرت و بعد از آن تا حال خلافى نبوده و همه بر ظهور آن حضرت اتفاق داشته و دارند و اگر كسى در صحت احاديث آن و صدور اين بشارات از پيغمبر اسلام صلّى اللّه عليه و إله و سلّم ترديد مىكرد حمل بر عدم استقامت سليقه يا بىاطلاعى مىنمودند . و لذا تاكنون كسى مدعيان مهدويّت را به انكار اصل ظهور حضرت مهدى عليه السّلام ردّ نكرده ، بلكه در اثبات بطلان ادعاى آنها به واجد نبودن اوصاف و علاماتى كه براى آن حضرت در احاديث ذكر شده استناد مىنمايند .\r\nسويدى مىگويد :\r\n« الذي اتفق عليه العلماء ان المهدي هو القائم في آخر الوقت ، و انه يملأ الأرض عدلا ، و الأحاديث فيه و في ظهوره كثيرة » « 1 »\r\n« آنچه علماء بر آن اتفاق دارند اين است كه مهدى آن كسى است كه در آخر الزمان قيام فرمايد و پر كند زمين را از عدل و داد و احاديث راجع به مهدى عليه السّلام و ظهور او بسيار است » .\r\nابن ابى الحديد نيز در كلامى كه پيش از اين نگاشته شد به اين اتفاق\r\n\r\n\r\n","description":"","footnote":"\r\n( 1 ) - سوائك الذهب ص 78 .\r\n","page_name":" 81 ","page_number":83},
  {"content":"\r\n\r\nتصريح كرده است .\r\nابن خلدون در مقدمه گويد :\r\n« اعلم ان المشهور بين الكافة من أهل الاسلام على ممر الاعصار انه لابد في آخر الزمان من ظهور جل من أهل البيت يؤيد الدين و يظهر العدل و يتبعه المسلمون و يستولي على الممالك الاسلامية و يسمى بالمهدي » « 1 »\r\n« مشهور بين تمام مسلمانان در مرور اعصار اين است كه چاره‌اى نيست در آخر الزمان از ظهور مردى از اهل بيت پيغمبر صلّى اللّه عليه و إله و سلّم كه دين را تأييد و عدل را آشكار كند و مسلمانان از او پيروى نمايند و بر كشورهاى اسلامى مسلّط شود و ناميده شود به مهدى » .\r\nشيخ على ناصف گويد :\r\n« فائدة : اتضح مما سبق ان المهدي المنتظر من هذه الأمة الى أن قال - و على هذا أهل السنة سلفا و خلفا » « 2 »\r\n« از آنچه سبق بيان يافت روشن شد كه مهدى منتظر از اين امت است . . . و اهل سنت از گذشتگان و آيندگان همه بر اين عقيده بوده و هستند » .\r\nعلامه ابو الطيب در كتاب « الاذاعة لما كان و يكون بين يدي الساعة » گفته است كه : مهدى در آخر الزمان ظاهر مىشود ، و انكار او گستاخى عظيم و لغزشى بزرگ است .\r\n\r\n\r\n","description":"","footnote":"\r\n( 1 ) - مقدمه ابن خلدون ، ص 367 .\r\n( 2 ) - غاية المأمول ، ج 5 ، ص 362 و 381 .\r\n","page_name":" 82 ","page_number":84},
  {"content":"\r\n\r\nو همانند اين سخنان را در كلمات دانشمندان متتبع و محقق اهل سنت فراوان توان يافت .\r\n\r\n8 - بعضى از صفات و علائم حضرت مهدى عليه السّلام در كتب اهل سنّت « 1 »\r\n1 - مهدى موعود از عترت پيغمبر و از فرزندان فاطمه عليهم السّلام است .\r\n2 - مهدى موعود از فرزندان حسين عليه السّلام است .\r\n3 - حضرت مهدى جهان را پر از عدل و داد كند پس از آنكه از ظلم و جور پر شده باشد .\r\n4 - حضرت مهدى داراى دو غيبت است ، يكى از آن دو غيبت طولانى مىشود .\r\n5 - مهدى خليفه و رهبر و امام دوازدهم از ائمه اثنى عشر است كه پيغمبر ، امت را به امامت آنها بشارت داد و بر طبق روايات كثير مسند احمد ، صحيح بخارى ، صحيح مسلم ، سنن ابى داود و كتابهاى معتبر ديگر اهل سنت ، امامتشان ثابت است .\r\n6 - حضرت مهدى عليه السّلام بر تمام كشورها و شهرها مستولى مىشود و لشكرهاى كفر را هزيمت مىدهد .\r\n7 - دين اسلام و توحيد به وسيله آن حضرت عالمگير خواهد شد و در زمين كسى نماند مگر اينكه به توحيد خدا گواهى دهد .\r\n\r\n\r\n","description":"","footnote":"\r\n( 1 ) - در يكى از فصلهاى اين كتاب اين مشخصات و علائم بطور جامع‌تر از مآخذ شيعه و اهل سنّت نوشته و آنچه در اينجا نوشته مىشود فقط قسمتى از علائم آن حضرت است كه در كتب اهل سنت بيان شده است .\r\n","page_name":" 83 ","page_number":85},
  {"content":"\r\n\r\n8 - در زمانش آنچنان مردم در نعمت و وسعت خواهند بود كه نظير آن در هيچ عصرى نبوده است .\r\n9 - حضرت مهدى عليه السّلام همنام و هم كنيهء حضرت رسول صلّى اللّه عليه و إله و سلّم است .\r\n10 - حضرت مهدى شبيه‌ترين مردم است به پيغمبر در خلق و خلق .\r\n11 - مردم را به سنت و شريعت و ملت پيغمبر اكرم صلّى اللّه عليه و إله و سلّم برگرداند و كتاب و سنت را زنده سازد .\r\n12 - پوشاك و خوراك آن حضرت در نهايت سادگى باشد .\r\n13 - بركات زمين و آسمان در عصرش فراوان شود .\r\n14 - علم و دانائى او به حلال و حرام از همه كس بيشتر باشد .\r\n15 - نسبت به فقرا مهربان و بر عمّال و مأمورين سخت‌گير باشد كه بر مردم ستم نكنند .\r\n16 - عيسى بن مريم عليه السّلام فرود آيد و در نماز به مهدى عليه السّلام اقتدا كند .\r\n17 - پيش از ظهور آن حضرت حوادث بزرگ و فتن عظيم و جنگهاى عالمگير اتفاق افتد كه دو ثلث مردم تلف شوند .\r\n18 - پيش از ظهور آن حضرت معاصى رايج شود ، فروش خمر و قمار علنى شود ، عفت و پاكدامنى در زنها كم شود ، اسباب لهو و طرب و غنا ظاهر شود ، ربا جزء معاملات رايج گردد ( مؤسسات ربوى آشكار شود ) . زنها برهنه و نيم‌برهنه از خانه‌ها بيرون آيند و در امور و مشاغل مردها وارد شوند و مردها از آنها اطاعت كنند ، احكام خدا و حدود معطل ماند و اجرا نشود ، امر به معروف و نهى از منكر ترك شود بلكه امر به منكر و نهى از معروف رايج گردد تا حدى كه مردم منكر را معروف و معروف را منكر بدانند . زنها فاسد و جوانان بدكار شوند ،\r\n\r\n","description":"","footnote":"","page_name":" 84 ","page_number":86},
  {"content":"\r\n\r\nكارها به نااهلان سپرده شود و چيزهاى ديگر از اين قبيل كه شرحش فعلا ميسور نيست .\r\nهركس بخواهد از اين علائم و نشانيها ( كه خيلى بيش از اينها است ) و همچنين راجع « به خسف بيداء » ، « خروج سفيانى » ، « دجال » ، « يمانى » ، « قتل نفس زكيه » ، « كيفيّت ظهور آن حضرت » ، ندا و اعلامى كه به ظهور مىشود و ساير مطالب اطلاع پيدا كند بايد به كتب مفصل رجوع نمايد .\r\n\r\n9 - اسامى جمعى از علماى عامه كه به ولادت و حيات آن حضرت اعتراف كرده‌اند\r\nدر كتاب منتخب الاثر فصل سوم ، باب اول ، جمع بسيارى از علماى اهل سنّت را كه قائل به امامت و حيات آن حضرت بوده‌اند ذكر كرده‌ايم كه با آنچه بعدا به آن ملحق شده متجاوز از هفتاد نفر هستند .\r\n\r\n10 - كفر منكر مهدى عليه السّلام\r\nدر كتاب فرايد السمطين و كتاب البرهان فى علامات مهدى آخر الزمان ، ب 2 و كتاب الاشاعه ، ص 112 و كتاب الاذاعه ، ص 137 و كتاب التصريح ، ص 442 و كتاب العرف الوردى فى اخبار المهدى ، ج 2 ، ص 83 و بعض كتب ديگر از فوائد الاخبار ابى بكر اسكاف و از ابو بكر بن خيثمه در اخبار المهدى در حديثى كه سفارينى سند آن را مرضى دانسته و از سهيلى در شرح سير از جابر بن عبد اللّه انصارى از حضرت\r\n\r\n","description":"","footnote":"","page_name":" 85 ","page_number":87},
  {"content":"\r\n\r\nرسول خدا صلّى اللّه عليه و إله و سلّم روايت كرده است كه فرمود :\r\n« من أنكر خروج المهدى فقد كفر »\r\n« هركس خروج مهدى را انكار نمايد كافر گرديده » .\r\nو در لفظ ديگر است كه فرمود :\r\n« من كذّب بالمهدى فقد كفر »\r\n« هركس ظهور مهدى را دروغ بشمارد كافر گرديده » .\r\nسفارينى در كتاب « لوامع » گفته است : ايمان به خروج مهدى واجب بوده و از عقائد اهل سنّت و جماعت است .\r\nمؤلف كتاب ارشاد المستهدى « 1 » در ص 53 مىگويد : بپرهيز اى خردمند از هر شبهه و شكى در ظهور حضرت مهدى عليه السّلام زيرا عقيده به ظهور آن حضرت اتمام ايمان به خدا و رسول خدا صلّى اللّه عليه و إله و سلّم و آنچه پيغمبر آورده و از آن خبر داده است مىباشد و پيغمبر ، صادق و مصدّق است و همچنين شبهه‌اى نداشته باش در اينكه مهدى موعود تا حال ظاهر نشده و هركس اين ادعا را كرد دروغگو و كذّاب است به جهت اينكه علامات و نشانيهائى كه در روايات شريف ذكر شده در آن اشخاص موجود نيست و ظهور مهدى و راه شناسائى او مشهور و روشن است و ظهور او پيش از نزول عيسى خواهد بود و اجتماع او با عيسى ( برحسب اخبار ثابت ) امرى ضرورى و بديهى است .\r\nهركس بخواهد بطور مبسوط اطلاع پيدا كند به كتابهائى كه در اين موضوع تأليف شده رجوع نمايد ، مقصود ما در اين كتاب ( ارشاد\r\n\r\n\r\n","description":"","footnote":"\r\n( 1 ) - كتاب ارشاد المستهدى در حلب طبع شده ، يك نسخه آن را يكى از علماى حلب به نام شيخ عبد المتعالى سرمينى براى نويسنده اهداء كرده است .\r\n","page_name":" 86 ","page_number":88},
  {"content":"\r\n\r\nالمستهدى ) اثبات تواتر روايات ظهور آن حضرت به اختصار است .\r\nدر ص 52 مىگويد : اين احاديث ( احاديث ظهور ) و آثار را ، عموم محدثين و غير محدثين در كتابهايشان نقل كرده‌اند و ايمان به ظهور مهدى - رضى اللّه عنه - ( اين تعبير از ارشاد المستهدى است ) مشهور و شايع در بين صحابه بوده و اصحاب اين عقيده و ايمان را از پيغمبر صلّى اللّه عليه و إله و سلّم اخذ كرده‌اند و همچنين است آثار و مراسيلى كه از تابعين رسيده زيرا آنها در اين گونه از مسائل به رأى و از پيش خود چيزى نمىگفتند .\r\nنتيجه‌اى كه ما از اين مقاله مىخواهيم بگيريم اين است كه مسألهء ظهور حضرت مهدى منتظر موعود - أرواح العالمين له الفدا - كه صاحب صفاء و علامات مذكور در روايات است ، مورد اتفاق و اجماع مسلمين و احاديث وارد شده در اين موضوع از طرق عامه به حد تواتر و مسلّم و ثابت است و با ايمان به صدق پيغمبر اكرم و تصديق به نبوت آن حضرت و صحت آنچه از آن خبر داده ، از اخبار غيبى است و شك در آن راه ندارد و ايمان به نبوت مستلزم ايمان به ظهور آن حضرت است و انفكاك اين دو از يكديگر جايز نيست .\r\nآنچه توضيح داده شد ، مبتنى بر اقوال علماى اهل سنت است و اگر كسى به كتب معتبر شيعه و روايات آنها از اهل بيت عصمت و طهارت به سندهائى كه در نهايت اعتماد مىباشد و به كتابهائى كه از پيش از هزار سال پيش تا حال نوشته‌اند و احصاى آنها دشوار ، بلكه غير ممكن است رجوع شود اطلاعات او در اين موضوع جامع‌تر خواهد شد .\r\nشيعه اين روايات و احاديث را در كتبى كه از عصر حضرت\r\n\r\n","description":"","footnote":"","page_name":" 87 ","page_number":89},
  {"content":"\r\n\r\nامير المؤمنين عليه السّلام شروع به تصنيف آنها كرده‌اند و در اصولى كه در عصر ائمه عليهم السّلام و پيش از ولادت حضرت مهدى و ولادت پدر بزرگوارش حضرت امام حسن عسكرى عليهما السّلام تأليف نموده‌اند ضبط كرده‌اند كه فى الواقع يكى از معجزات و اخبار غيبى ، همين احاديث و روايات است . اميد است خداوند متعال چشم عموم مسلمين را به زيارت آن جمال عديم المثال روشن و منوّر فرموده و به انتظار آنها پايان بخشيده ، تزلزل و اضطرابى را كه در همه شؤون بشر طاهر شده به ظهور آن يگانه مصلح حقيقى مرتفع فرمايد . فانه على كلّ شىء قدير .\r\n\r\n","description":"","footnote":"","page_name":" 88 ","page_number":90},
  {"content":"\r\n\r\n\r\nدر انتظار يك آيندهء درخشان « 1 »\r\n وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الْأَرْضَ يَرِثُها عِبادِيَ الصَّالِحُونَ  « 2 »\r\nدين اسلام دعوتش ايمان به خداوند يگانه و توحيد خالص است و چنانچه از اعتقادات و تعاليم اخلاقى ، قوانين حقوقى و كيفرى ، آداب كشوردارى و حكومت و كليهء احكام و وظايفى كه راجع به تمام نواحى فرد و جامعه مقرر نموده معلوم و آشكار است كه هدفش متحد كردن جماعات و ملتها ، برداشتن ديوارهاى امتيازات و اعتبارات لغو و بى اثر ، برقرار كردن توحيد كلمه ، همكارى و ارتباطى كه ريشه و پايه آن كلمه توحيد و ايمان و عقيده به آن است مىباشد .\r\nاسلام مىخواهد تمام اختلافات و جدائيهائى را كه به نامهاى گوناگون پديد آمده به وسيله عقيده توحيد از ميان بردارد ، اختلافات نژادى ، اختلافات طبقاتى ، اختلافات ملى و وطنى و جغرافيائى ،\r\n\r\n\r\n","description":"","footnote":"\r\n( 1 ) - اين مقاله در مجله مكتب انبياء ( دين در عصر دانش ) شمارهء 2 ، ص 16 - 23 چاپ شده است .\r\n( 2 ) - سورهء انبياء ، آيهء 105 .\r\n","page_name":" 89 ","page_number":91},
  {"content":"\r\n\r\nاختلافات مسلكى و حزبى و زبانى همه بايد از ميان برود و سبب امتياز و افتخار و اعتبار نباشد حتى بايد اختلافات دينى هم كنار گذاشته شود و همه تسليم فرمان خدا ( كه همان است ) باشند .\r\nاسلام براى بشر ، رسيدن به چنين روزى را پيش‌بينى كرده و در حدودى كه وظيفه تشريع است مقدمات آن را فراهم ساخته و عملى شدن آن را موكول به آماده شدن زمينه كامل آن نموده است .\r\nما مىبينيم جريان اوضاع جهانى و پيشرفتهائى كه نصيب بشر در ناحيه امور مادّى و صناعى شده ؛ و روابط نزديكى كه به واسطه وسائل ارتباط كنونى باهم پيدا كرده‌اند ، همه را به يك اتحاد واقعى و همكارى صميمانهء روحانى و برادرى حقيقى ، بيشتر محتاج كرده و هرچه جلوتر برويم احساس اين احتياج بيشتر مىشود .\r\nامروز تمام ملل جهان به صورت يك واحد در آمده و همه افراد بشر نسبت به يكديگر حكم همسايه بلكه اعضاى يك خانواده را دارند ، همچنان كه دو همسايه يا اعضاى يك خانواده اگر باهم اختلاف داشته باشند و هركدام مسلك يا دين يا وطن يا زبان يا عادات جداگانه داشته و بخواهند از حكومت بخصوص و روش و مكتب خاصى پيروى كنند ، زندگى براى هر دو همسايه تلخ شده و بايد همواره در جنگ و ستيز باشند ، مردم دنياى امروز نيز چنين شده‌اند تا يك وحدت عقيده و وحدت رويّه و هدف قوانين ، عادات و آداب و نظامات برقرار نشود آن هم بطورى كه تمام جامعه‌هاى كوچك و بزرگ دنيا در آن برابر و مساوى باشند ، اروپائى بر آفريقائى و شرقى ، و غربى بر شرقى آقائى نداشته باشد ، امنيت و آسايش واقعى حاصل نمىشود و همواره يك دسته محروم و يك طبقهء برخودار ، يك دسته غالب و يك جامعه مغلوب خواهد بود . بايد اين همه موجبات اختلاف و جدائى كه در اثر ترقى فكر بشر ، بىمايه بودن آنها معلوم شده از\r\n\r\n","description":"","footnote":"","page_name":" 90 ","page_number":92},
  {"content":"\r\n\r\nميان برود و آن جامعهء محكم و حقيقت پرست صالحى كه قرآن مجيد و عده داده است وارث زمين بشود .\r\nبديهى است رسيدن بشر به چنين مقصد عالى آسايش بخش در گرو اسباب چندى است كه از آن جمله وجود قوانين عادلانه ، تعاليم اجتماعى ، نظامات جزائى و حقوقى ، برنامه‌هاى وسيع تعليم و تربيت صحيح و عمران است كه از آلايش اغراض افراد و طبقات پاك باشد ، كه تنها دين مقدس اسلام به حد اعلا اين جهات را تأمين و تضمين نموده است ، و از جمله ترقى فكر بشر و توجه او به لزوم تشكيل چنان اجتماع عادل و درخشان در اثر فشار ظلم ، طغيان ، فراوانى نابكارى ، فساد و عجز زمامداران از اصلاح امور است .\r\nو از آن جمله است وجود يك رهبر عالى مقام روحانى ، يك رهبر پاك و منزه از احساسات حيوانى ، خشم ، شهوت ، كبر و غرور و خودخواهى . يك رهبرى كه فقط وابستهء به خدا باشد و به همهء ملتها ، جمعيتها نژادها با چشم مهربانى و تساوى و برابرى كامل نگاه كند كه :\r\n« لا فضل لعربّى على عجمّى »\r\n« هيچ فضيلت و برترى براى عربى ، نسبت به عجمى نيست » .\r\nو « النّاس كلّهم سواسية كأسنان المشط »\r\n« همه مردم همانند داندنه‌هاى شانه مساويند » .\r\nو « الخلق كلّهم عيال اللّه فأحبّهم الى اللّه أنفعهم لعياله »\r\n« همه مردم عيال خدايند پس محبوب‌ترين ايشان به خدا ، سودمندترينشان بر عيال خدا است » .\r\nرهبران ديگر كه به اين صفات آراسته نيستند و به اين تعاليم آشنائى ندارند حتما نخواهند توانست چنين دنيائى را كه افرادش تشنهء يك\r\n\r\n","description":"","footnote":"","page_name":" 91 ","page_number":93},
  {"content":"\r\n\r\nحكومت عادلانه هستند اداره كنند و همه افراد بشر اعم از سياه ، سفيد ، آسيائى ، اروپائى ، آفريقائى و آمريكائى را يكسان ببينند و در حقوق عالى انسانى همه را شريك قرار دهند .\r\nاينها عالىترين همتشان استثمار يك دسته براى دسته ديگر و هضم يك جامعه در جامعه قوىتر و كوشش براى مصالح يك ملّت است .\r\nاين مىخواهد آفريقائى بينوا و الجزائرى آزاده روح را ، با كشتارهاى مهيب و تعذيبهاى دلخراش غلام حلقه به گوش ملت ديگر كند و اگر يك لقمه نانى هم در دست او است از او ربوده و ذخائر طبيعى او را مالك باشد تا عياشها و ثروتمندان كشورش را از خود راضى كند . آن ديگرى هم مىخواهد به نام طرفدارى از ضعفاء و جنگ با استثمار و استعمار ، آزادى فردى را در عالم نابود سازد و بشر را از ابتدائىترين حقوقش محروم و جامعه را به صورت يك ماشين جاندار بىاراده كه پشت فرمان آن چند نفر بىوجدان خدانشناس نشسته باشند درآورد .\r\nآن يكى ديگر هم تقويت اقليت‌ها ، جدائى انداختن ميان ملل و تجزيه آنها را وسيلهء سلطه خود بر مردم ضعيف قرار مىدهد .\r\nاين برنامهء كار رهبران دنيا است و در گذشته و حال ، وضع به همين منوال بوده و خواهد بود . اين اشخاص هرچه هم بىغرض و بىهوا باشند فقط حفظ مصالح آن جامعه‌اى را كه در آن وابسته هستند در نظر مىگيرند و به مصالح جمعيتها و آزادى ملل ديگر چندان اهميتى نمىدهد زيرا خود را برگزيدهء يك جامعه و منتسب به يك حزب و مسلك مىشمارند ، لذا نبايد هم ، از آنها انتظار ديگرى داشت . امروز و فردا معرف كاردانى و لياقت زمامداران علاقه‌مند به مصالح جامعه است ، و به همين علّت است كه همواره اقوياء ، ضعفاء را مىبلعند و براى آنها حقوقى را كه براى يك ملّت قوى مىشناسند ، قائل نيستند و\r\n\r\n","description":"","footnote":"","page_name":" 92 ","page_number":94},
  {"content":"\r\n\r\nبه حساب نمىآورند و براى حفظ مصالح خود از روشن كردن آتش جنگهاى وحشتناك پروائى ندارند .\r\nاما رهبران آسمانى چون وابسته به جمعيت خاصى نبوده و خود را وابستهء به خدا كه خالق و رازق همه است مىدانند هدفشان يك آسايش عام و آزادى وسيع و يك سازمان عالى الهى است كه در سايه آن جامعهء بشر مانند افراد يك خانواده زندگى كنند و سياه‌پوست و سفيدپوست باهم برادر شوند كه البته پيروزى ايشان در اين مقصد بسته به درجه حضور خود افراد و آمادگى و ترقى سطح معلومات و رشد علمى و فكرى آنان مىباشد .\r\nبطورى كه در اخبار و احاديث پيش‌بينى شده و خبر داده‌اند ، در آخر الزمان بر اثر ترقى علوم و فنون و توسعهء روابط و نزديك شدن ملل به يكديگر و نيز در اثر جنگهاى خانمان براندازى كه دو ثلث بشر يا بيشتر نابود شوند و شيوع ظلم و بىاعتدالى و فساد و فحشاء « 1 » ، و\r\n\r\n\r\n","description":"","footnote":"\r\n( 1 ) - راجع به فتن و حوادثى كه در آخر الزمان اتفاق مىافتد ، محدثين بزرگ شيعه و سنى روايات كثيرى در كتبى كه از تاريخ تأليف بعضى از انها يكهزار سال بيشتر گذشته و در دسترس ما است نقل كرده‌اند كه در حقيقت بايد اين روايات را در رديف معجزات حتمى و اخبار غيبى قرار دهد . هركسى تفصيل آنها را بخواهد ، بايد به آن كتابها مراجعه كند كه از جمله ، بىحجابى زنان ، برهنه ظاهر شدن آنها ، تسلط آنها بر مردها ، طرف مشورت شدن آنها و مشاركت آنها با مردها در كارهاى مردانه ، مداخلهء آنها در ادارهء امور كشور ، رواج و علنى شدن « مىخوارى » و « مى فروشى » ، ربا ، زنا ، قمار ، استخفاف به نماز ، ساختن آسمان خراشها و كاخهاى بلند ، به كار گماردن نااهلان ، تجاهر به معاصى ، صرف اموال در راه‌هاى باطل ( مثل پولهائى كه در شب‌نشينىها و كاباره‌ها در شب ژانويه يا شب‌هاى ديگر رسم شده خرج مىكنند ) و ستايش و تشويق از زنان بىعفت و بدكاره و خواننده و نوازنده ، پيش افتادن كسانى كه زنان را به فساد ترغيب مىكنند ، تعطيل شدن احكام الهى ، و -\r\n","page_name":" 93 ","page_number":95},
  {"content":"\r\n\r\nعجز زمامداران از اصلاح امور دنيا براى قبول حكومت عادلانهء الهى و پيروى از يك رهبر صالح دينى و مذهبى يعنى حضرت مهدى موعود - عليه الصلاة و السلام - آماده مىشود .\r\nهمچنان‌كه شبه جزيره عربستان و وضع عمومى دنيا به علت فساد و خرابى دستگاهها و بىنظميها و پريشانى فوق العاده ضعفاء براى ظهور حضرت خاتم الانبيا صلّى اللّه عليه و إله و سلّم آماده شد ، همچنين در آخر الزمان ، دنيا براى ظهور مصلح بزرگى كه دوازدهمين جانشين آن حضرت و از فرزندان و اهل بيت او است آماده خواهد شد ، اگر آن روز به واسطه بعد مسافتها و نبودن وسايل ارتباط و انحطاط سطح فكر مردم ، رساندن همه ملل به اين هدف عالى ميسّر نگشت ولى حتما ظهور دين اسلام دنيا را به اين مقصد نزديك ساخت و نمونه‌اى از آن وضع حكومت حق را ، در صدر اسلام مخصوصا زمان پيغمبر اكرم صلّى اللّه عليه و إله و سلّم و زمان حضرت امير المؤمنين على عليه السّلام و در استانهائى كه امثال سلمان ، حذيفه ، عمار و مقداد حكومت داشتند بشر مشاهده كرد .\r\nچهارده قرن پيش اگر براى رساندن نداى آزادىبخش قرآن :\r\n تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلَّا نَعْبُدَ إِلَّا اللَّهَ ، وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ  « 1 »\r\n\r\n\r\n","description":"","footnote":"\r\n- حدود و قوانين شرعى ، حكم بر خلاف حكم خدا دادن ، زيادى طلاق ، منع از امر به معروف ، تزيين مردها به طلا مثل انگشتر طلا ، كثرت اولاد زنا و از جمله اين علامات مركزيّت علمى شهر مذهبى قم و حجت شدن آن بر ساير بلاد و انتشار علوم دينى از اين شهر ، به ساير شهرستانها است .\r\n( 1 ) - سورهء آل عمران ، آيهء 64 .\r\n","page_name":" 94 ","page_number":96},
  {"content":"\r\n\r\n« بيائيد از كلمهء حق كه بين ما و شما يكسان است پيروى كنيم كه بجز خداى يكتا را نپرستيم و چيزى را با او شريك قرار ندهيم و بعضى از ما بعضى را به جاى خدا تعظيم نكنيم » .\r\nبه گوش تمام ملل به زمانهاى طولانى و فرصتهاى زياد احتياج بود ؛ امروز فاصلهء زمان و مكان از بين رفته و صداى يك دعوت نجات دهندهء روحانى به گوش همه كس مىرسد و بطور مسلّم در آينده اين وسايل كامل‌تر و بيشتر مىشود .\r\nپيغمبر اسلام صلّى اللّه عليه و إله و سلّم زمينه را براى تحقق وعده‌اى كه در قرآن مجيد داده شد تا حدّى كه در عهده مقام تشريع و نبوت است فراهم ساخت و آماده شدن زمينه‌هاى ديگر را به گذشت زمان و تحولات شگرفى كه اسلام براى جهان پيش‌بينى كرده واگذار فرمود و در ضمن بشارات قرآنى و اخبار متواتر صريح ، ظهور مصلح آخر الزمان حضرت ولى عصر حجة بن الحسن - أرواح العالمين له الفداء - و توسعه دين اسلام در شرق و غرب را بطورى كه احدى نماند مگر آنكه موحّد و زبانش به كلمه طيبه توحيد گويا شود وعده داد .\r\nو به حدّى اين اخبار و بشارات راجع به ظهور آن حضرت و علائم و خصوصيات و جزئيات آن در كتب بزرگان علماء و مشايخ محدثين شيعه و سنى متواتر ، قطعى ، مشهور و معروف است كه در امور اعتقادى و مذهبى جز چند مورد ، كثرت اخبار و روايات به اين مقدار نيست و بايد گفت كه ايمان به رسالت پيغمبر اكرم صلّى اللّه عليه و إله و سلّم و ساير اخبار غيبى آن حضرت با ايمان به وقوع اين ظهور و عالم‌گير شدن دين اسلام به توسط حضرت مهدى عليه السّلام ملازم و توأم است .\r\nما به بسيارى از امور مذهبى و خصوصيات بعضى مطالب اعتقادى معتقديم ( و بايد هم معتقد باشيم ) در حالىكه در آن موارد بيشتر از چند\r\n\r\n","description":"","footnote":"","page_name":" 95 ","page_number":97},
  {"content":"\r\n\r\nحديث صحيح نقل نشده است ؛ پس به چنين مطلبى كه عقل و شرع آن را تأييد و تصديق كرده و از زمان پيغمبر صلّى اللّه عليه و إله و سلّم تا حال مورد توجه علماى اسلام و مخرجين احاديث بوده و علاوه بر علماى شيعه جمعى از علماى عامه راجع به آن كتابهائى نوشته‌اند و متجاوز از هزار حديث بر آن دلالت دارد و آياتى از قرآن مجيد به آن تفسير شده ، بايد ايمان قوىتر و باور بيشتر داشته باشيم .\r\nآرى ما معتقديم و يقين داريم كه سرانجام ادارهء امور جهان در كف با كفايت صالح‌ترين افراد بشر قرار خواهد گرفت و بشريّت از آسيب ظلم و ستم نجات يافته و از ترس فقر ، پريشانى و ناامنىهاى گوناگون آزاد مىشود . ما مىدانيم كه عالم به سوى يك آينده درخشان و يك تكامل روحانى و عقلانى و نظام مستحكم دينى و الهى ، و يك عصر صلح و صفا و برادرى و همكارى پيش مىرود . به اميد آن عصر نورانى با نشاط فراوان و دلى زنده پابرجا ايستاده و انجام وظيفه مىكنيم و روز نيمه شعبان را كه روز تولّد آن مصلح بزرگ و نجات دهندهء بشر است از اعياد بسيار بزرگ دينى شمرده و همه ساله در چنين روزى با تجديد مراسم معمول از جشن و چراغانى ، تقديم مدح و ثنا و اظهار چاكرى به آستان فرشته پاسبانش نشاط خود را تازه‌تر مىسازيم و از خداوند متعال براى همه شيعيان و دوستان آن حضرت در تعظيم شعائر مذهبى و عمل به وظايف دينى توفيق مسئلت مىنمائيم .\r\n« عجّل اللّه تعالى فرجه و سهّل اللّه مخرجه و جعلنا من أنصاره و أعوانه » .\r\n\r\n","description":"","footnote":"","page_name":" 96 ","page_number":98},
  {"content":"\r\n\r\n\r\nمصلحى كه جهان در انتظار اوست « 1 »\r\nطبق مدارك قطعى و احاديث متواتر ، هنگامى كه دنيا گرفتار سخت‌ترين اضطرابات شود و آتش ظلم و بيدادگرى در همه جا شعله‌ور گردد ، امنيت و برادرى از ميان نوع بشر رخت بربندد و زمامداران كشورها از ادارهء امور و مبارزه با فساد عاجز شوند ، جنگ و خونريزى و اختلاف ، نسل بشر را تهديد به انقراض كند . اختراعات مهيب و سلاح‌هاى مرگبار ، به حد اعلا ترقى نمايد و صفات عالى انسان از جوامع بشرى رخت بربسته و مفاسد اخلاقى و اجتماعى جاى آن را بگيرد . ملل ضعيف و افراد ستمديده ، از توسل به مجامع و مجالسى كه به نام حفظ حقوق ضعفاء و رعايت ملل كوچك تشكيل داده مىشود نتيجه نگيرند و خلاصه انواع جنايات و فحشاء و منكرات رايج گردد در اين موقع يك مصلح بزرگ الهى كه بشارت ظهور او با تمام مشخصات و خصوصيات داده شده قيام مىكند و دست به يك اصلاح عمومى در تمام عالم مىزند و به تمام اين بدبختىها خاتمه مىدهد .\r\n\r\n\r\n","description":"","footnote":"\r\n( 1 ) - اين مقاله در شماره 3 مجله مكتب اسلام ( ص 6 - 10 ) چاپ شده است .\r\n","page_name":" 97 ","page_number":99},
  {"content":"\r\n\r\nاو از دردمان پيامبر اسلام و از نسل على و فاطمه زهرا عليهما السّلام خواهد بود به مقتضاى حديث معروف :\r\n« يملأ الأرض قسطا و عدلا كما ملئت ظلما و جورا » « 1 »\r\nكه درباره او از طرق بيشمارى روايت شده است . اين مصلح عالى مقام ، جهان را در لواى يك حكومت حق و عدالت در خواهد آورد و نور اسلام را در همه شهرهاى بزرگ و كوچك و قراء و قصبات روشن گرداند . در همه جا احكام آسمانى قرآن اجرا شود ، مقررات و قوانين الهى ( كه از اغراض و منافع شخصى منزه است ) بر همه حكومت كند و همه سازمانها در راه رفاه و آسايش خلق و عمران و آبادى بكوشند و تكامل علمى و اخلاقى بشر با بهترين برنامه شروع شود و بالأخره از فرط بهبود و ترقى سطح زندگى ، فقيرى در تمام دنيا باقى نماند .\r\nاين مطالب يك‌به‌يك مورد روايات مسلّم از طرق عامه و خاصه بوده كه تفصيل آن را در كتاب « منتخب الاثر » بيان كرده‌ايم .\r\nضمنا مراجعه به اين روايات ما را به اين پيش‌گوئى عجيب و اعجاز آميز كه پيشوايان مذهب در چند قرن پيش فرموده‌اند آشنا مىسازد و با حيرت مشاهده مىشود كه آنچه امروز به ظهور مىپيوندد ، چه در تكامل صنعت و چه در انحطاط اخلاق ، در اخبار آنان به عنوان علائم ظهور آمده است .\r\nاز جمله در قرآن كريم در آيات سورهء توبه ، سورهء صف ، و آيه 105 سورهء انبياء و آيه 55 سورهء نور وعده فرموده كه دين اسلام عالم‌گير خواهد شد و اين وعده را ظهور اين بزرگوار تحقّق خواهد بخشيد .\r\n\r\n\r\n","description":"","footnote":"\r\n( 1 ) - ترجمه و آدرس اين حديث قبلا گذشت .\r\n","page_name":" 98 ","page_number":100},
  {"content":"\r\n\r\nو در اخبار مسلّم قطعى شيعه و سنّى بشارت اين عيد بزرگ را پيامبر اسلام داده و فرموده است كه روزها تمام نشود و دنيا به انتها نرسد تا مهدى موعود ظهور نمايد و اگر بيش از يك روز از عمر عالم باقى نماند خداوند آن روز را به قدرى طولانى خواهد كرد كه اين مصلح بزرگ بيايد و جهان را از عدالت و فضيلت پر كند همچنانكه از ظلم و جور پر شده باشد ، اوصاف ، كمالات ، سجاياى اين بزرگوار و برنامه دعوت و تشكيل حكومت او ، در اخبار بيشمارى وارد است همانطور كه مشخصات او از ولادت و خصوصيات رفتارش در بين مردم و طول عمر او ، علّت غيبت و وظايف مردم در زمان غيبت او نيز در اخبار آمده و موضوع بحث كتب فوق العاده زيادى از محققين و متتبّعين از هزار سال پيش به اين طرف قرار گرفته است . و اين مباحث به قدرى توسعه يافته است كه براى هيچ متتبّعى احاطه بر آنها امكان پذير نيست .\r\nنويسنده در كتاب « منتخب الاثر » دربارهء مسائل فوق بر روايات بسيار دست يافته و با آنكه در مقام استقصاء نبوده اين موفقيت حاصل شده كه تواتر روايات اغلب موضوعات و عناوينى را كه اشاره شده اثبات نموده است كه خوانندگان گرامى مىتوانند با مراجعه به كتاب مذكور آن را بررسى فرمايند .\r\nمقصود اين است بر هركس كه در كتابها و جوامع حديث شيعه و سنّى تتبع نمايد معلوم مىشود كه كثرت احاديث راجع به حضرت ولى عصر - أرواحنا فداه - به حدى است كه در كمتر موضوعى از مباحث دينى تا اين حد روايت وارد شده است و به‌طور مسلّم ايمان و اعتقاد به ظهور حضرتش از ايمان به رسالت پيغمبر اسلام غير قابل تفكيك است .\r\n\r\n","description":"","footnote":"","page_name":" 99 ","page_number":101},
  {"content":"\r\n\r\nحتى محدّثين بزرگ - از عامّه و خاصّه - قبل از ولادت آن حضرت اخبار مربوط به او را در كتب خود نقل نموده‌اند بطورى كه جاى هيچ اشتباهى براى مسلمانان باقى نمانده است .\r\nتحولات جهان ، شرايط زندگى بشر و تكامل مادّيات ، تحقق اين بشارت بزرگ را حتى به كسانى كه مسائل را از نظر علل و اسباب ظاهرى مطالعه مىكنند نويد مىدهد و ثابت مىكند كه بالأخره بايد مردم جهان به يك حكومت الهى پناهنده شوند .\r\nبشرى كه به اين همه قواى طبيعت دست يافته است و مدعى است در ظرف مدتى كمتر از يك ساعت مىتواند موجودى در روى كره زمين زنده باقى نگذارد با توجه به اينكه از معنويّات و اخلاق روى گردانده و در راه ارضاى شهوات خود از هيچ كوششى فروگذار نمىكند و براى دست يافتن به مقاصد جاه طلبانه و سيطره بر ديگران به هر وسيله‌اى دست مىزند ، آيا آرام مىنشيند و از جنگ پرهيز مىكند ؟ !\r\nآيا همين علل و موجبات سبب نمىشود كه بشر پس از يك سلسله انقلابات جهانى آنگاه كه از كوششها و تلاشهايش جز محو مدنيّت و اخلاق ثمرى نديد ، براى قبول يك حكومت عادل روحانى كه بر اساس ايمان به خدا و روز معاد تشكيل شود آغوش خود را بگشايد .\r\nما و هر مسلمانى در انتظار چنين روزى براى بشر هستيم ، و آينده را براى همه روشن و درخشان مىبينيم و با روحى سرشار از نشاط و اميد به وظائف خود مىپردازيم و جشن ميلاد اين آخرين نجات دهنده بشر را به جامعهء بشر مخصوصا به كسانى كه از ظلمت مادّيات و از ظلم ستمگران ، و از ظلمات فساد و تباهى به جان آمده‌اند تبريك مىگوئيم .\r\nاللهم عجل فرجه و سهل مخرجه و اجعلنا من أنصاره و أعوانه\r\n\r\n","description":"","footnote":"","page_name":" 100 ","page_number":102},
  {"content":"\r\n\r\n\r\nجامعهء جهانى اسلامى « 1 »\r\nبرحسب عقيدهء عموم مسلمين و صريح آيات كريمهء قرآن مجيد و احاديث شريفه ، دعوت و رسالت حضرت خاتم الانبياء محمد صلّى اللّه عليه و إله و سلّم يك دعوت خصوصى و رسالت منطقه‌اى و اقليمى كه هدف آن فقط اصلاح يك مجتمع و هدايت يك قوم و ملت و رهبرى حكومت يك ناحيه باشد نبوده است و قوانين اسلام و احكام قرآن ، نظام يك جامعه و برنامهء مردم يك كشور و وطن و يك نژاد نيست .\r\n\r\nدعوت همگانى\r\nبلكه دعوت اسلامى دعوت جهانى « 2 » و تشريعات آن براى همه و\r\n\r\n\r\n","description":"","footnote":"\r\n( 1 ) - اين مقاله در نشريه كتابخانهء مسجد اعظم ، سال 2 ، شماره 11 ، ( صفحات 9 - 15 و 56 و 57 ) چاپ شده است .\r\n( 2 ) - رجوع شود به قرآن كريم آيات متعددى مانند :  وَ ما أَرْسَلْناكَ إِلَّا رَحْمَةً لِلْعالَمِينَ  و  إِنْ هُوَ إِلَّا ذِكْرٌ لِلْعالَمِينَ *  و  قُلْ يا أَيُّهَا النَّاسُ إِنِّي رَسُولُ اللَّهِ إِلَيْكُمْ جَمِيعاً  و  وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ  كه به رسالت عامه آن حضرت دلالت و صراحت دارند .\r\n","page_name":" 101 ","page_number":103},
  {"content":"\r\n\r\nهدايت جميع زن و مرد ، غنى و فقير ، سياه و سفيد ، شهرى و دهاتى و كليه طبقات و اصناف است .\r\nپيامبر اسلام رحمت خدا براى جهانيان و مبعوث به عالميان بود ، و رسالتش آزاد ساختن همه انسانها از يوغ عادات زشت ، و استثمار و استعباد ، و دعوت به توحيد ، مكارم اخلاق و احترام به حقوق و شرف انسانيّت مىباشد .\r\nدعوت به يكتاپرستى و راهنمائى عموم به بهترين روش عالى انسانى كه منتهى به اتحاد و برداشتن فاصله‌ها و رفع تبعيضات گوناگون مىشود و كوشش براى تأسيس يك جامعه جهانى و تشكيل مدينهء فاضلهء واقعى از مختصات اسلام است .\r\nريشهء تمام اختلافات ، شرك و انصراف از خداى يگانه و پرستش غير خدا است .\r\nتشكيل حكومتها با سيستم‌هاى مختلف و برنامه‌هاى متضاد و قوانين متخالف ، همه ناشى از عدم درك معناى توحيد ، محدوديّت وضع تربيت و ديدگاه بصيرت افراد است ، توجه به فلسفه رسالت جهانى اسلام و عقيدهء توحيد ، ديدگاه بصيرت را وسيع مىسازد كه همهء نقاط و همه انسانها را از پشت پرده‌هاى ضخيم مرزها ، زبانها و نژادها ببينيم و اطمينان داشته باشيم كه در سايه تعاليم عالى اسلام يك جامعه جهانى تأسيس گردد .\r\n\r\nتوحيد حقيقى\r\nيكى از اركان مهم دعوت اسلام كه فلسفه نبوات هم مبتنى بر آن است اين است كه مصدر تشريع و به وجود آمدن نظامها و قوانين ، فقط\r\n\r\n","description":"","footnote":"","page_name":" 102 ","page_number":104},
  {"content":"\r\n\r\nخداوند متعال است و جعل احكام و تشريع شرايع ، مختص به ذات بى زوال عالم و حكيم بالذّات او است و فقط مردم بايد در برابر احكام خدا خاضع و تسليم باشند و خضوع در برابر احكام ديگران و تسليم نظامات غير اسلامى شدن ، نشانه انحراف از راه اسلام و توجه به شرك و عدم اهتداء به حقيقت توحيد است « 1 » .\r\nخضوع در برابر احكام خدا خضوع براى خدا و پرستش خدا است و خضوع در برابر نظامهائى كه مصدر آن خدا نيست پرستش غير خدا و قبول استعباد است .\r\nهركس براى خودش حق قانون‌گذارى و جعل احكام قائل باشد خود را شريك در افعل مخصوص به خدا دانسته است و هر بشرى كه براى بشر ديگر به چنين حقى اعتراف كند حق مقام الوهيت و خدائى را براى او اعتراف نموده و بندگى خود را نسبت به او پذيرفته است .\r\n\r\nحكومت الهى\r\nاسلام مىخواهد حاكم بر مردم ، خدا و احكام خدا باشد و با تمام مظاهر شرك كه در آن روزگار در ايران و روم و نقاط ديگر به صورتهاى متعدد و با اسم احترام از زمامداران انجام مىشد مبارزه كرد و اولياى\r\n\r\n\r\n","description":"","footnote":"\r\n( 1 ) - يكى از متفكرين بزرگ معاصر در يكى از كتابهايش بعد از ذكر آيات چندى از قرآن مجيد نتيجه گرفته كه دين عبارت است از قانون و حدود و شرع ، و طريقه و نظام فكرى و عملى .\r\nپس اگر انسان در پيروى از قانون و حدود ، استناد به خدا داشته باشد در دين خدا است و اگر استناد به شخص و زمامدارى داشته باشد در دين آن زمامدار است و اگر استناد به رئيس قبيله يا رأى عموم داشته باشد ناچار در دين آنها است .\r\n","page_name":" 103 ","page_number":105},
  {"content":"\r\n\r\nاسلام مانند على عليه السّلام به مردم نشان دادند كه آن تشريفاتى كه در آن دورانهاى جاهليّت در دربارهاى روم و ايران مرسوم بود همه خلاف روح خداپرستى بوده و تحقير مقام انسانيّت افراد است . و زمامدارى مثل على عليه السّلام كه تمام نواحى وجودش عظمت واقعى بشرى بود شخصا به كارها رسيدگى مىكرد و براى فقرا آرد و نان و خرما مىبرد و از اينكه مردم براى او تشريفات قائل شوند و به رسم دوران جاهليّت رفتار كنند بشدّت منع مىكرد ، و با لباس كهنه و وصله زده در بين مردم آمدوشد داشت و خودش به بازار رفته و آنچه را لازم بود مىخريد به منزل مىآورد .\r\nاين شدّت و اهتمام اولياى دين براى اين بود كه كسى خود را صاحب جامعه و حاكم بر تعيين سونوشت كسى نشناسد و همه در حكومت خدا و منطقهء نفوذ احكام خدا وارد باشند و صاحب مملكت و رهبر همه ، خدا باشد .\r\n\r\nاعلاميهء آزادى بشر\r\nمفاد آيهء شريفه :\r\n يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا ، وَ بَيْنَكُمْ أَلَّا نَعْبُدَ إِلَّا اللَّهَ ، وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ  « 1 »\r\nكه اعلان آزادى و حريّت تمام جز خدا صاحب اختيار ، و مالك او نيست . نبايد يك نفر جامعه را مال خودش بداند بايد همگان وارد\r\n\r\n\r\n","description":"","footnote":"\r\n( 1 ) - سورهء آل عمران ، آيهء 64 .\r\n","page_name":" 104 ","page_number":106},
  {"content":"\r\n\r\nمملكت خدا شوند كه صاحب همه و صاحب اختيار همه است تا عدل ، احسان ، مساوات و برادرى جهانى همگانى گردد و تبعيض و جدائى مرتفع شود :\r\n\r\nپيشرفت سريع\r\nاين اصول بود كه موجب شد اسلام در مدت كمتر از يك قرن مانند برق پيشرفت كند و دلها را روشن نمايد و ملّت ايران و ملّت روم كه آن همه استعباد زمامداران را ديده بودند و آن تشريفات زايد و بىاساس و در واقع پرستشهاى جاهلانه از زمامداران آنها را خسته كرده و بشر پرستى آنها را در پست‌ترين دركات شقاوت انداخته بود از اين تعاليم بيدار شدند « 1 » ، به حال آمدند و خود را شناختند . برادرى زمامداران اسلامى را با افراد ديگر ، با سربازان و با جامعه مىديدند ، لذّت مىبردند ، نفس راحت مىكشيدند ، طعم آزادى را چنان چشيدند كه يك‌باره شيفته و دل باخته اسلام شدند . اگر خلافت از مسير خود تغيير نكرده بود ، مخصوصا حكومت امثال معاويه‌ها دوران اكاسره و قياصره « 2 » و تشريفات آنها را تجديد نكرده بود در دنيا اثرى از بشر\r\n\r\n\r\n","description":"","footnote":"\r\n( 1 ) - به نظر ما ضرر و فساد بشر پرستى از سنگ‌پرستى بيشتر است . زيرا بشر در اثر تعظيم ، خضوع ، تملّق و چاپلوسى ديگران به خود مغرور مىشود و خود كام و ديكتاتور و متكبر مىشود بطورى كه از انتقاد و راهنمائى ديگران به خشم مىآيد و اظهار فرعونيّت مىكند ، و از اينكه مردم او را بپرستند و در برابر او تواضع نمايند لذّت مىبرد . امّا سنگ‌پرستى ديگر اين مفاسد را ندارد ، متأسفانه بشرپرستى هنوز در دنيا حتى دنياهاى به اصطلاح متمدن به صورتهاى تازه و كهنه باقى است .\r\n( 2 ) - كسرى و قيصرها .\r\n","page_name":" 105 ","page_number":107},
  {"content":"\r\n\r\nپرستى وجود نداشت .\r\nپس اسلام با اين تعاليم ، ناچار منتهى به يك حكومت عادلانه و جامعه جهانى انسانى خواهد شد براى اينكه رسالتش دعوت عموم و شامل تمام ابناء بشر از سياه و سفيد و تساوى همه در برابر احكام خدا است .\r\n\r\nپرچم اسلام\r\nدين حق همه را در زير يك پرچم كه فقط تعلق به خدا دارد و به هيچ كشور ، حكومت ، نژاد و شخصى منتسب نيست قرار مىدهد و جامعه انسانى را مانند يك جسد مىسازد كه :\r\n« اذا اشتكى منه عضو تداعى له سائره بالحمّى و السّهر »\r\n« وقتى كه عضوى از آن به درد آيد سائر اعضا در تب و بيدارى با او هم كام شوند » .\r\nاسم و رسم اين پرچم « اسلام » اين است كه همه كس و اهل هر قطر مملكت بتوانند در زير آن گرد آيند و كسى نتواند آن را به خود يا به جامعه خود منتسب سازد و در نتيجه عصيبت ايجاد گردد .\r\nپرچم اسلام پرچمى است كه چنانچه از اسمش معلوم است - به اسلام و اسلام آورندگان هر كجا و در هر سرزمين باشند تعلق دارد و در سايهء آن عصبيتهاى نژادى و وطنى و عصبيتهاى ديگر بايد از ميان برود ، امّا پرچمهائى كه به نامهاى ديگر است رمز تفرق و اختصاص و عنوان جدائى و اختلاف‌اند .\r\n\r\n","description":"","footnote":"","page_name":" 106 ","page_number":108},
  {"content":"\r\n\r\nتمام تشريعات اسلام شامل همه است . اين تشريعات و تعاليم اگر اجرا شود ملّتها را خودبه‌خود به سوى جامعه جهانى مىبرد و مليّتهاى مختلف را در مليّت تمام اسلامى هضم كرده و سعادت دو جهانى آنان را تأمين مىنمايند .\r\n\r\nحكومت متّحد جهانى\r\nپس اسلام آئين تمام مردم جهان و دين جامعه بشرى است اما نه آن جامعه جهانى كه ( لاينس پالينك ) و جمعى ديگر از متفكرين مىگويند و از حكومت متحد جهانى دم مىزنند و مجلهء ( طرفداران حكومت متحد جهانى ) افكار آنها را منتشر مىسازد . زيرا اگر آن حكومت فرضا روزى در جهان تأسيس شود مثل اين سازمانهاى بين المللى كه بعد از جنگ اول و دوم جهانى تأسيس شد همانطور كه مخالفين آن مانند « استراوس » عقيده دارند براى بشر موجب زحمت و سلب آزادى ، و وسيله تسلط اقويا بر ضعفا مىشود و به قول مخالفين حكومت متحد جهانى ، وسيله گسترش يك ظلم مدرن در عالم خواهد شد چون اين حكومتى كه اينها عنوان كرده‌اند مبتنى بر ايمان به خدا و توحيد و عقايدى كه براى همه يك قدر مشترك معنوى باشد نيست و بر اساس ايمان واقعى افراد به حقوق و آزاديهاى ديگران به وجود نمىآيد آن حكومتى كه اين آقايان مىگويند اين است كه توسعه سلاحهاى مخرّب و اتمى كه تمدّن و نسل بشر را به خطر انداخته اگر يك جامعه جهانى و حكومت متحد نباشد سرانجام خواه و ناخواه موجب انقراض نسل بشر خواهد شد ، پس بايد براى جلوگيرى از اين خطرات از هم اكنون ملل دنيا دست به كار تأسيس يك جامعه جهانى در تحت لواى قانونى بشوند .\r\n\r\n","description":"","footnote":"","page_name":" 107 ","page_number":109},
  {"content":"\r\n\r\nاين حكومت نه بوجود خواهد آمد و نه اگر بوجود آيد ضامن اجرائى خواهد داشت و نه شهوات و غرائز آدمى را كه محرك او به جنگ و فتنه است مهار كرده و بطور صحيح راهنمائى مىنمايد و نه مىتواند يك برادرى ايمانى و انسانى در عالم بوجود آورد .\r\n\r\nبرادرى ايمانى\r\nاما آنكه اسلام مىگويد هم ضامن اجرائى دارد و هم عقيده و ايمان از آن پشتيبانى مىكند و هم مردم را برادر مىسازد و هم غرائز و اميال آنها را راهنمائى مىنمايد .\r\nچنانچه در صدر اسلام اين موضوع عملى شد و امروز هم با موانعى كه جلو آمده و مرزهائى كه ممالك اسلامى را از هم جدا ساخته مع ذلك صدها ميليون مسلمان جهان ، خود را عضو يك جامعه دانسته و باهم احساس برادرى مىكنند ، و مايلند در غم و شادى باهم شريك باشند .\r\nامتياز جامعه جهانى اسلام بر هر جامعه ديگر - كوچك يا بزرگ .\r\nجوامع فعلى دنيا و جوامع قبل از اسلام به اين است كه محور تمام امور در اين جامعه ، خدا و احكام خدا است و تعاليم اسلام براى اداره جامعه جهانى وافى و كافى است .\r\n\r\nنقش ايمان\r\nسنگر اساسى و هسته مركزى و حقيقى اين جامعه عقيدهء توحيد و ايمان به خداى يگانه است كه خالق و رازق كل است و هركس تقوا و پرهيزكاريش بيشتر باشد به او نزديك‌تر است . اين جامعه جهانى اسلام\r\n\r\n","description":"","footnote":"","page_name":" 108 ","page_number":110},
  {"content":"\r\n\r\nداراى يك محور حقيقى است كه به شخص خاص تعلق ندارد و همه به او تعلق دارند در حالىكه جامعه جهانى « لاينس پالينك » و رفقايش بر يك محور واقعى اتكاء ندارد و علت تمايل به آن ترس و وحشت از جنگهاى جهانگير و جهان‌سوز است .\r\nاسلام با عقيدهء توحيد طرز تفكر مردم را عوض مىكند ، و سطح افكار را بالا مىبرد و ديدگاه بينش افراد را وسيع مىسازد كه بدون بيم از جنگ ، و وحشت از اسلحه‌هاى مخرّب ، به هم نزديك شوند و باهم تفاهم نمايند .\r\nما يقين داريم روزى مىآيد كه اين حكومت جهانى اسلام ، عالم را اداره كند و وحدت اديان ، وحدت حكومتها ، وحدت نظامها و قوانين عملى گردد و تا دنيا منتهى به چنين وحدتى نشود اسلام تمام رسالت خود را اداء نكرده است .\r\nخوشبختانه طرفداران اصل اين وحدتها هر روز در ميان جامعه بشر بيشتر مىشود و چنان كه گفته شد فكر تشكيل حكومت و جامعه جهانى به ميان آمده و سازمانها و مجامع بين المللى به اسم وحدت و براى ايجاد رابطه بين كليه ملل جهان ، تأسيس شده است كه هرچند اين مجامع و سازمانها اكثرا به منظور اغفال و فريب دادن مردم و اغراض سياسى باشد مع ذلك كاشف از اين است كه يك اتحاد عمومى و وحدت اجتماعى و دينى و سياسى ، خواستهء روح و فطرت بشر است و همين حركات مجازى مقدمهء حركات واقعى و آمادگى حقيقى بشر براى آن حكومت جهانى اسلام است .\r\n\r\n","description":"","footnote":"","page_name":" 109 ","page_number":111},
  {"content":"\r\n\r\n\r\nفراهم شدن زمينهء وحدت\r\nسابق بر اين‌كه فكر تشكيل جامعه جهانى كمتر مطرح مىشد و به تعاليم اسلام در اين زمينه كمتر توجه مىكردند ، براى اين بود كه با وسايل ارتباط سابق ، تشكيل جامعه جهانى را بسيار دشوار و بلكه نا ممكن مىشمردند ؛ ولى امروز كه صنعت تلگراف ؛ تلويزيون ، راديو ، هواپيما و وسايل ديگر ، شهرها را همانطور كه در اخبار و احاديث رسيده به هم نزديك كرده و اهل عالم را مثل اهل يك محله و يك خانواده و فاميل قرار داده است ، زمينه تشكيل يك حكومت جهانى در سايه تعاليم مترقّى و جامع اسلام را نيز فراهم كرده است و هرچه علم و صنعت جلو برود زمينه اجراى احكام عالى اسلام نيز آماده‌تر و بشارتهاى اولياى دين به وقوع نزديك‌تر مىشود . به تدريج موقعيّت‌ها و قدرتهاى محلّى و فردى در دنيا رو به ضعف گذارده و عموم ملل ، بطور مستقيم يا غيرمستقيم در تعيين سرنوشت دنيا دخالت مىنمايند « 1 » و نظامات و قوانين منطقه‌اى از بين مىرود . و يگانه نظامى\r\n\r\n\r\n","description":"","footnote":"\r\n( 1 ) - فيلسوف آمريكائى « ويليام لوكااريسون » مىگويد : ما به مملكت واحد و قانون واحد و قاضى واحد و حاكم واحد براى بشر اعتراف مىكنيم ؛ تمام شهرهاى دنيا شهر ما ، و هريك از جامعه بشر ابناى شهر و ابناى وطن ما هستند ؛ ما زمين شهرهاى خود را دوست مىداريم به مقدارى كه شهرهاى ديگر را دوست مىداريم ( البته حكم اينكه امريكائيها در اين ادعا صادقند يا كاذب با مردم دنيا است ) .\r\n« دانته » اديب شهير ايتاليائى مىگويد : واجب است كه تمام زمين و جماعاتى كه در آن زيست دارند به فرمان يك امير باشند كه آنچه را مورد حاجت است مالك باشد تا جنگ واقع نشود و صلح و آشتى برقرار شود . -\r\n","page_name":" 110 ","page_number":112},
  {"content":"\r\n\r\nكه مىتواند جايگزين تمام ابن نظامات شود و همه را بطور عادلانه اداره نمايد نظام اسلام است .\r\nپس عالم خودبه‌خود به سوى هدفهاى اسلام گام برمىدارد و اين اختلاف نظامات ، قوانين ، سيستم‌هاى اجتماعى و سياسى را پشت سر مىگذارد و يك تفاهم عمومى اسلامى بوجود خواهد آمد و ظلم و ستم ، و تجاوز و افراط و تفريط پايان خواهد يافت .\r\nاسلام از آغاز ، اين آينده درخشان را براى دنيا پيش‌بينى كرده و صريحا در آيات و روايات وعده قطعى داده است و بشر را به انتظار چنين روز و عصر و زمانى كه همه در زير پرچم اسلام در آيند و اهل يك دين و ملت و حكومت شوند گذارده و به ظهور آن رهبر عالى قدرى كه جهان آينده را بايد اداره نمايد و عالم را پر از عدل و داد كند بشارت داده و او را به همگان معرفى نموده است .\r\n\r\nآيات قرآن مجيد\r\nدر سوره‌هاى شريف توبه ، آيهء 33 و فتح ، آيهء 28 و صف ، آيهء 29 خداوند متعال مىفرمايد :\r\n هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ * \r\n\r\n\r\n","description":"","footnote":"\r\n« فولتير » فرانسوى مىگويد : هيچ‌كس براى شهرهاى خودش عظمت آرزو نكرد مگر آنكه آرزومند بدبختى و نيستى ديگران شد .\r\nمتفكرين ديگر از قبيل صموئيل جنسون نيز از اين گونه نظرات كه حاكى از ميل آنها به تشكيل يك جامعه جهانى است دارند .\r\n","page_name":" 111 ","page_number":113},
  {"content":"\r\n\r\n عَلَى الدِّينِ كُلِّهِ * \r\n« آن خدا كسى است كه خود را با هدايت و راهنمائى و دين حق ( دين اسلام ) فرستاد ، تا آن دين را بر همه دينها غالب گردادن »\r\nدلالت اين آيات بر وعدهء غلبهء دين اسلام بر تمام اديان واضح است .\r\nدر سوره انبياء ، آيهء 105 مىفرمايد :\r\n وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الْأَرْضَ يَرِثُها عِبادِيَ الصَّالِحُونَ \r\nاين آيه نيز دلالت دارد كه زمين از آن خدا است و آن را بندگان صالح او مالك خواهند شد .\r\nدر سورهء نور ، آيهء 55 مىفرمايد :\r\n وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ . . . \r\nدر اين دو آيه ضمن تأكيدات آشكار و روشن وعده داده شده اسلام با قوت و تمكين گرديده و ترس و بيم آنها مرتفع و به امنيّت مبدل شود .\r\nدر سورهء قصص ، آيهء 5 مىفرمايد :\r\n وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ  .\r\nاين آيه نيز از آياتى است كه بر حسب تفاسير و احاديث ، ظهور حضرت ولى عصر - أرواح العالمين له الفدا - و زمامدارى جهانى آن حضرت را بشارت مىدهد « 1 » .\r\n\r\n\r\n","description":"","footnote":"\r\n( 1 ) - ترجمه 3 آيهء فوق قبلا گذشت .\r\n","page_name":" 112 ","page_number":114},
  {"content":"\r\n\r\nو از حضرت امير المؤمنين عليه السّلام در كتب بسيار معتبر و مآخذ معتمد مانند نهج البلاغه نقل شده كه فرمود :\r\n« لتعطفنّ الدّنيا علينا بعد شماسها عطف الضّروس على ولدها - وتلى عقيب ذلك - و نريد أن نمنّ على الّذين استضعفوا فى الأرض و نجعلهم أئمّة و نجعلهم الوارثين » « 1 »\r\n« دنيا بر ما ( آل محمد ) باز گردد و مهربانى نمايد مانند بازگشت شتر بدخو و گازگير به بچّه خويش و در پى آن خواند : « و نريد أن نمنّ . . . يعنى مىخواهيم بر آنان كه در زمين ناتوان شمرده شده‌اند منّت نهاده و آنها را پيشوايان وارث برندگان قرار دهيم » .\r\n\r\nاحاديث شريفه\r\nاحاديث و روايات بطور متواتر از طرق عامه و خاصه دلالت دارند بر اينكه دين اسلام عالم‌گير خواهد شد و خانه‌اى نماند مگر اينكه جزء منطقه نفوذ تعاليم اسلام واقع شود ، و شهر و دهى نماند مگر اينكه صبح و شام در آن صداى اذان و شهادت به توحيد و رسالت بلند شود ، در موقعى كه انقلابات و فتن و فساد و هرج‌ومرج و جنگهاى خانمان بر انداز و قحط و غلا و امراض ، ملل را به ستوه آورده باشد ، خداوند متعال مصلح واقعى جهان ، حضرت مهدى آل محمد صلّى اللّه عليه و إله و سلّم را كه نهمين از فرزندان حسين و فرزند گرامى امام حسن عسكرى عليه السّلام است برانگيزد تا عالم را پر از عدل و داد كند پس از اينكه پر از ظلم و جور شده باشد ،\r\n\r\n\r\n","description":"","footnote":"\r\n( 1 ) - نهج البلاغه ، حكمت 209 .\r\n","page_name":" 113 ","page_number":115},
  {"content":"\r\n\r\nبه واسطه ظهورش اضطرابات و انقلابات مرتفع ، صلح و امنيّت عمومى برقرار ، حكومت واحد جهانى تشكيل ، و شرق و غرب جهان را خدا به دست آن حضرت ، و براى او بگشايد .\r\nاين روايات در مآخذ معتبر و مصادرى كه مورد اعتماد اهل سنّت و شيعه است موجود است و در كتابهائى كه در قرن اول و پيش از ولادت حضرت مهدى - عجل اللّه تعالى فرجه - تأليف ضبط است . كسانى كه اهل اطلاع هستند مىدانند كه در كمتر موضوعى مانند اين موضوع روايات و احاديث از حضرت رسول خدا صلّى اللّه عليه و إله و سلّم و ائمه طاهرين عليهم السّلام و صحابه و تابعين وارد شده است « 1 » كه در حقيقت ، ايمان به ظهور آن مصلح عالم و نجات دهنده بشر ، جزء لا ينفك ايمان به صدق پيغمبر اكرم صلّى اللّه عليه و إله و سلّم و تصديق به نبوت آن حضرت است ؛ اين وعده الهى است كه تخلف ناپذير است :\r\n إِنَّ اللَّهَ لا يُخْلِفُ الْمِيعادَ *  « 2 »\r\nهرگز خداوند نقض وعده نمىكند .\r\nبنابراين با سنن الهى و نواميس هستى و سير تكاملى بشر موافق و به اسماء اللّه الحسنى مانند : « الحاكم » ، « العادل » ، « الظاهر » و « الغالب » مؤيد است .\r\n فَلَنْ تَجِدَ لِسُنَّتِ اللَّهِ تَبْدِيلًا وَ لَنْ تَجِدَ لِسُنَّتِ اللَّهِ تَحْوِيلًا  « 3 »\r\nو طريقهء خدا هرگز مبدل نخواهد شد و طريقه حق هرگز تغيير نمىپذيرد .\r\n\r\n\r\n","description":"","footnote":"\r\n( 1 ) - رجوع شود به شماره نهم نشريه / مقاله نگارنده ( اين مقاله نيز در اين كتاب نقل شده است ) .\r\n( 2 ) - سورهء آل عمران ، آيهء 9 .\r\n( 3 ) - سورهء فاطر ، آيهء 43 .\r\n","page_name":" 114 ","page_number":116},
  {"content":"\r\n\r\n\r\n[ بخش دوم 
  ] اسرار و فلسفهء غيبت\r\n\r\n","description":"","footnote":"","page_name":" 115 ","page_number":117},
  {"content":"\r\n . \r\n","description":"","footnote":"","page_name":" 116 ","page_number":118},
  {"content":"\r\n\r\nبخش دوم پيرامون اسرار و فلسفه غيبت\r\n\r\nسرّ غيبت\r\nپيش از آنكه از فوائد و مصالح غيبت حضرت صاحب الزمان - أرواح العالمين له الفداء - سخن به ميان آوريم ، بايد در نظر بگيريم كه تا كنون علوم و دانشهائى كه بشر از راه‌هاى عادى تحصيل كرده به كشف تمام اسرار خلقت موجودات اين عالم موفق نشده و اگر علم ، هزارها بلكه ميليونها سال ديگر هم جلو برود هنوز معلومات او در برابر مجهولاتش بسيار مختصر و ناچيز است و به گفته يكى از دانشمندان بزرگ ، مثل « لا شىء » است در مقابل بىنهايت و اين در صورتى است كه ما علم تمام انسانها را به حساب آوريم . و اما اگر علم يك عالم ، و دانش يك دانشمند را بخواهيم در نظر بگيريم اصلا قياس آن با اسرار و رازهاى كشف نشده خنده‌آور و نشانه جهل و نادانى است .\r\n\r\n","description":"","footnote":"","page_name":" 117 ","page_number":119},
  {"content":"\r\n\r\nجائى كه حضرت مولى امير المؤمنين عليه السّلام مىگويد :\r\n« سبحانك ما أعظم ما نرى من خلقك ، و ما أصغر عظيمها فى جنب ما غاب عنّا من قدرتك »\r\n« منزهى تو ، چه بزرگ است آنچه را ما از آفرينش تو مىبينيم و چه كوچك است آن در جنب آنچه از قدرت تو از ما پنهان است » .\r\nحال ديگران معلوم است .\r\nبنابراين كسى نمىتواند نسبت به وجود يكى از پديدهاى اين جهان بزرگ به علت عدم كشف سرّ پيدايش و آفرينش آن اعتراض كند و يا پاره‌اى از نظامات و قوانين عالم تكوين را بىفايده و بىمصلحت بداند .\r\nهيچ‌كس هم نمىتواند بطور يقين ادعا كند كه در كوچك‌ترين پديده و حوادث جهان ، سرّى و نكته‌اى نهفته نيست همچنانكه كسى نمىتواند ادعا كند كه به تمام اسرار عالم واقف و آگاه است . فلاسفه و حكما و دانشمندان قديم و جديد همه اين درك را براى خود افتخار دانسته و گفته‌اند .\r\n هرگز دل من ز علم محروم نشد * كم ماند ز اسرار كه مفهوم نشد\r\nهفتاد و دو سال جهد كردم شب و روز * معلومم شد كه هيچ معلوم نشد\r\nبه جائى رسيده دانش من * كه بدانم هنوز نادانم \r\nو شاعر دانشمند و حكيم عرب گويد :\r\n\r\n","description":"","footnote":"","page_name":" 118 ","page_number":120},
  {"content":"\r\n\r\n ما للتراب و للعلوم و انما * يسعى ليعلم انه لا يعلم \r\nمعروف است : زنى از بزرگمهر - حكيم مشهور ايرانى - مسأله‌اى پرسيد ؛ حكيم در پاسخش گفت : نمىدانم .\r\nزن گفت : اى حكيم ، شاه به تو حقوق و ماهيانه مىدهد كه با سرانگشت علم و حكمت خويش ، گره از مشكلات مردم بگشائى ، شرم نمىدارى كه در جواب مسألهء من به جهل و نادانى خود اقرار مىكنى ؟\r\nحكيم گفت : آنچه را شاه به من مىدهد در برابر معلومات و دانائيهائى است كه دارم ولى اگر بخواهد در مقابل مجهولات و نادانسته‌هاى من عطا كند هرگاه تمام زر و سيم دنيا را به من بدهد كم داده است .\r\nپس بشر بايد در راه كشف مجهولات و درك اسرار ، همواره كوشا باشد و اگر در يك‌جا كنجكاوى و تجسّسات او در راه كشف سرّى به جائى منتهى نشد ، آن را دليل بر عدم آن نگيرد .\r\nهمانطور كه وقتى چشمهاى او مسلح به تلسكوپهاى قوى و ميكروسكپهاى ذره‌بين نبود ، حق نداشت منكر وجود موجودات ذره بينى و ميليونها كرات غير مكشوف آسمانى شود .\r\nهمانطور كه حيواناتى كه همهء رنگها را نمىبينند يا همه را به يك رنگ مىبينند نمىتواند رنگهائى را كه انسان با جلوه‌هاى گوناگون مىشناسد انكار نمايند .\r\nهمانطور كه صداها و امواج صوتى تحت سمعى و امواج فوق سمعى را كسى نمىتواند انكار كند .\r\n\r\n","description":"","footnote":"","page_name":" 119 ","page_number":121},
  {"content":"\r\n\r\nاين قاعده كه بيان شد در عالم تكوين و در عالم تشريع هر دو جارى است . در عالم تشريع ، مواردى داريم كه هنوز عقل ما به فلسفهء آن بالخصوص راه نيافته و تشريع با تكوين مطابق شده همانطور كه در عالم تكوين ، در اين موارد حق اعتراض نداشتيم ، در عالم تشريع هم حق ايراد و اعتراض نداريم .\r\nبله اگر در هريك از اين دو ناحيه ( تشريع و تكوين ) به موردى برخورديم كه عقل صحيح و برهان درست ما را به عدم مصلحت و شرّ آن راهنمائى كرد مىتوانيم ناراحت شويم ؛ ولى تا حال چنين موردى در عالم تكوين و تشريع پيدا نشده و بعد هم هرگز پيدا نخواهد شد .\r\nبعد از اين مقدمه مىگوئيم : ما در ايمان به غيبت حضرت امام زمان - عجل اللّه تعالى فرجه الشريف - به هيچ وجه محتاج به دانستن سرّ آن نيستيم و اگر فرضا نتوانستيم به هيچيك از اسرار آن برسيم ، در ايمان به آن جازم ، و آن را بطور قطع باور داريم و اجمالا مىدانيم كه مصالح و فوايد بزرگى در اين غيبت است اما ميان دانستن و ندانستن ما ، با واقع شدن و واقع نشدن آن هيچ رابطه‌اى نيست چنانچه اگر ما اصل غيبت را هم نشناسيم به واقعيّت آن صدمه‌اى وارد نمىشود .\r\nغيبت آن حضرت امرى است واقع شده كه معتبرترين احاديث از آن خبر داده و جمع بسيارى از بزرگان در اين مدت به درك حضور مقدس آن حضرت نايل شده‌اند ، پس ميان اين مطلب يعنى ندانستن سرّ غيبت و صحت امكان وقوع آن هيچ ارتباطى اصلا و قطعا وجود ندارد مىتوانيم بگوئيم ما سرّ غيبت آن حضرت را نمىدانيم و مع ذلك به غيبت آن بزرگوار ايمان داريم . مثل اينكه فايده بسيارى از چيزها را نمىدانيم ولى به وجود و هستى آنها عالم و دانائيم .\r\n\r\n","description":"","footnote":"","page_name":" 120 ","page_number":122},
  {"content":"\r\n\r\n\r\nسخنى در فوائد غيبت\r\nبايد دانست كه پرسش از سرّ غيبت در زمان ما آغاز نشده و اختصاص به اين عصر ندارد . از زمانى كه غيبت آن حضرت شروع شد و بلكه پيش از آن زمان و پيش از ولادت آن حضرت ، از وقتى كه پيغمبر و امامان - صلوات اللّه عليهم أجمعين - از غيبت حضرت مهدى عليه السّلام خبر دادند اين سؤالات مطرح شده :\r\nچرا غيبت مىنمايد ؟ و فايده غيبت چيست ؟\r\nو در زمان غيبت به چه نحو و چگونه از وجود شريف آن حضرت منتفع مىگردند ؟\r\nدر جواب اين پرسشها ، راهنمايان بزرگ ما كه ما را به ظهور حضرت مهدى موعود ولى عصر - عجل اللّه تعالى فرجه - بشارت داده‌اند ، پاسخ‌هائى فرموده‌اند كه خلاصه بعضى از آن پاسخها اين است .\r\n1 - علت عمده و سرّ بزرگى و حقيقى غيبت معلوم نخواهد شد مگر بعد از ظهور آن حضرت همانطور كه حكمت كارهاى خضر در موقعى كه موسى - على نبينا و آله و عليه السلام - با او مصاحبت داشت ، معلوم نشد مگر در وقت مفارقت آنها .\r\nهمانطور كه فايده و ثمرهء خلقت هر موجودى اعمّ از جماد و نبات و حيوان و انسان بعد از گذشتن ماهها و سالها ظاهر شده و مىشود .\r\n2 - حكمتها و اسرار معلومى در اين غيبت است كه از آن جمله امتحان بندگان است زيرا به واسطه غيبت ، مخصوصا اگر سرّ آن نامعلوم\r\n\r\n","description":"","footnote":"","page_name":" 121 ","page_number":123},
  {"content":"\r\n\r\nباشد مرتبهء ايمان و تسليم افراد در برابر تقدير الهى ظاهر مىشود و قوت تدّين و تصديق آنان معلوم و آشكار مىگردد . همچنين در زمان غيبت به واسطهء حوادث و فتنه‌هائى كه روى مىدهد ، شديدترين امتحانات از مردم به عمل مىآيد كه شرح آن در اينجا ميسّر نيست .\r\nو از جملهء آن اسرار اين است كه در دورهء غيبت ، ملل جهان به تدريج براى ظهور آن مصلح حقيقى و سامان دهنده وضع بشر ، آمادگى علمى و اخلاقى و عملى پيدا كنند ؛ زيرا ظهور آن حضرت مانند ظهور انبياء و ساير حجج نيست كه مبتنى بر اسباب و علل عادى و ظاهرى باشد بلكه روش آن سرور در رهبرى جهانيان مبنى بر حقايق و حكم به واقعيات و ترك تقيّه ، شدت در امر به معروف و نهى از منكر و مؤاخذهء سخت از عمّال و ارباب مناصب و رسيدگى به كارهاى آنها است كه انجام اين امور نياز به تكامل علوم و معارف ، و ترقّى و رشد فكرى و اخلاقى بشر دارد بطورى كه استعداد عالم‌گير شدن تعاليم اسلام و جهانى شدن حكومت احكام قرآن فراهم باشد .\r\nدر خاتمه لازم است توجه خوانندگان محترم را به كتاب‌هاى بسيار پر ارزشى كه در موضوع غيبت تأليف شده مانند كتاب « غيبت نعمانى » ، « غيبت شيخ طوسى » و « كمال الدين و تمام النعمه » جلب كنم ؛ زيرا مطالعه اين كتابها براى درك قسمتى از اسرار غيبت بسيار مفيد و سودمند است .\r\nاميد است خداوند متعال به فضل و كرم خود فرج حضرت ولى عصر - أرواحنا فداه - را نزديك و چشم ما را به جمال عديم المثال آن حضرت روشن و حكومت جهانى اسلام را تشكيل ، و دنيا را از ظلم و ستم و مفاسد سياستهاى متضاد و جاه‌طلبى افراد نجات بخشد به حق محمد و آله الطاهرين عليهم السّلام .\r\n\r\n","description":"","footnote":"","page_name":" 122 ","page_number":124},
  {"content":"\r\n\r\n\r\nحكمت و فلسفهء غيبت\r\n وَ قُلْ رَبِّ زِدْنِي عِلْماً  « 1 »\r\nبيشتر مردم گمان مىكنند حقايق اشيا را شناخته و آنچه را ديده و شنيده و پوشيده و چشيده و لمس كرده‌اند به حقيقتش رسيده‌اند و شايد كمترين توجه و عنايتى به مجهولات خود نداشته باشند .\r\nآن كشاورز و باغ‌دارى كه در صحرا و باغ به كشاورزى و باغ‌دارى مشغول است ، تصور مىكند هيچ چيز از اشيائى كه با آنها سروكار دارد از زمين و خاك و خاشاك و آب و هسته و ريشه و ساقه و شاخ و برگ و شكوفه و ميوه و دانه و سنگ و آفات نباتى بر او مجهول نيست . كارگر معدن ، چوپان گوسفندچران ، دامدار و همه تصور مىكنند دست‌كم چيزهاى زير نظر خود را شناخته‌اند .\r\nافرادى كه كم‌وبيش درس خوانده‌اند نيز گرفتار همين اشتباه شده و خود را عالم به حقايق اشياء مىشمارند .\r\nمهندس برق ، معدن ، كشاورزى ، پزشك متخصص در رشته پوست ،\r\n\r\n\r\n","description":"","footnote":"\r\n( 1 ) - سورهء طه ، آيهء 114 .\r\n","page_name":" 123 ","page_number":125},
  {"content":"\r\n\r\nاعصاب ، خون ، استخوان ، مغز ، جهاز هاضمه و . . . ، رياضىدان ، ستاره شناس ، روانشناس ، زيست‌شناس ، فيزيك‌دان ، استاد شيمى ، و ديگران مىخواهند همه پديده‌هائى را كه با كار و شغل و تخصص آنان ارتباط دارد تعريف كنند و بشناسانند اما متأسفانه از شناساندن حقيقت آنها عاجز و هرچه متبّحر باشند جز خواص و آثار و ظواهر اشياء ، حقيقتى را نشان نمىدهند و هرچه دانشمندتر شوند به اشكال و دشوارى و كوتاهى تعريفات ( به اصطلاح ) حقيقى داناتر مىشوند .\r\nجهان يك سلسله الغاز و رشته بسيار طولانى و درازى است كه انتهاء و ابتداى آن بر بشر مجهول است و در هر حلقه از حلقه‌هاى اين زنجير آنقدر معماها و الغاز نهفته است كه تصوّر دورنماى آن بشر را غرق در تعجب و تحيّر مىنمايد .\r\n« ليدى استور » مىگويد : اگر هر انسانى سخن نگويد مگر از آنچه حقيقتش را شناخته است ، سكوت و خاموشى عميق بر سراسر جهان حكومت خواهد يافت « 1 »\r\n« وارين ويفر » نايب رئيس مؤسسه روكفلر مىگويد : آيا علم در ميدان نبرد با جهل و نادانى پيروز مىشود ؟ درحالىكه علم به هر پرسشى كه پاسخ مىدهد گرفتار پرسشهاى بيشتر مىشود و هرچه در راه كشف مجهولات جلوتر مىرود ظلمات جهل را طولانىتر مىبيند .\r\nعلم بشر دائما در ازدياد است اما اين احساس كه تقدم نمىيابد به حال خود باقى است . زيرا روزبه‌روز حجم چيزهائى كه ادراك مىكنيم و\r\n\r\n\r\n","description":"","footnote":"\r\n( 1 ) - مجله « المختار من ريدر زدايجست » ، ص 37 ، نوامبر 1959 .\r\n","page_name":" 124 ","page_number":126},
  {"content":"\r\n\r\nآنها را نمىفهميم و نمىشناسيم ضخيم‌تر مىگردد « 1 »\r\nآرى بشرى كه توانسته است بر اساس علوم آزمايشى و حسى ، برق ، بخار ، آهن ، آب ، خاك ، هوا و اتم را مسخّر كند و به سوى كرات آسمان دست تصرف دراز نمايد و عناصر را از هم بشكافد ، اين همه وسايل صناعى مانند تلفن ، تلگراف ، راديو و تلويزيون و . . . كارخانجات صنايع او تحويل داده هنوز هم كه هنوز است از فهم و درك اين حقايقى كه شب و روز با آنها دست و پنجه نرم مىكند عاجز و ناتوان است .\r\nنه حقيقت برق ، نه حقيقت خاك ، نه حقيقت آب ، نه حقيقت عناصر ، و نه اشجار و معادن و نه سلول و هورمون و اتم و الكترون و نه . . . و نه . . .\r\nرا شناخته جز ظواهر و خواصى چند ، چيزى كشف نكرده و تمام اين اشياء براى او هنوز هم معما است .\r\nبه گفته يكى از متفكرين ، آن كسانى كه انسان را حيوان ناطق ، و اسب را حيوان صاهل تعريف مىكنند در حالىكه اين تعريف را مىنمايند و غرور علمى ، باد به دماغ آنها انداخته ، گمان مىكنند حقيقت انسان و اسب را شناخته‌اند . ولى وقتى از مركب اين غرور پياده شوند ، مىفهمند نه خود به حقيقت انسان و حيوان رسيده‌اند و نه با اين تعريف كسى را به حقيقت انسان و حيوان آشنا كرده‌اند و بهتر اين است كه اين تعريفات را به قصد شناساندن حقيقت اشياء نگويند .\r\nبشر از شناخت نزديك‌ترين چيزها به خودش هم عاجز است زيرا از جانش به او چيزى نزديك‌تر نيست آيا حيات خود را شناخته ؟ و آيا مىتواند حقيقت روح و حيات را توصيف كند ؟\r\n\r\n\r\n","description":"","footnote":"\r\n( 1 ) - مجله « المختار من ريدر زدايجست » ، ص 113 ، اكتبر 1959\r\n","page_name":" 125 ","page_number":127},
  {"content":"\r\n\r\nآيا به حقيقت يك سلسله امور وجدانى خودش معرفت دارد ؟ آيا عشق و حبّ ، لذّت وصل ، ذوق و شجاعت و ساير وجدانيّات را شناخته است ؟\r\nامّا با اين همه دشواريها و مجهولات ، آيا بشر مىتواند وجود اين حقايق را به علت نارسائى فهم خودش به درك حقيقت آنها منكر شود ؟\r\nيا مىتواند هزارها ميليارد و بيشتر مخلوقات و عجائب و غرائب و اشيائى را كه حتى وجود آنها بر او مجهول است انكار نمايد ؟\r\nآيا مىتواند اسرار و خواص و فوايد و معانى كلمات اين كتاب قطور آفرينش را منكر شود ؟\r\nآيا مىتواند بگويد چون من چيزى را نديده‌ام آن چيز نيست و چون سرّ و فايدهء چيزى را كشف نكرده‌ام آن چيز بىفايدهء و بىسرّ است ، حاشا و كلّا . هرگز بشر هرچه هم عالم و دانشمند باشد چنين ادعائى را نخواهد كرد بلكه هرچه علمش بيشتر باشد از اين گونه دعاوى بيتشر خود را تبرئه مىكند .\r\nصاعقه كه هزارها سال مورد خشم و سبب ترس و بيم بشر بود ، در آن اعصارى كه علم به خواص و منافع آن پى نبرده بود و به آيات قدرت خدا و معجزات آفرينش كه در اين قوهء رهيبه پنهان است و تأثير آن در زندگى نبات و حيوان آگاه نشده بود ، آيا اين خواص و منافع را نداشت و يكى از نعمتهاى بزرگ خداوند متعال نبود ؟ و آنهائى كه آن را فقط مظهرى از مظاهر نعمت و عذاب مىشمردند اشتباه نمىكردند « 1 » ؟\r\n\r\n\r\n","description":"","footnote":"\r\n( 1 ) - راجع به فوائد عجيب و با اهميت صاعقه مراجعه شود به مقاله « الصواعق -\r\n","page_name":" 126 ","page_number":128},
  {"content":"\r\n\r\nعالم و دانشمند ساختمان جهان را بر اساس منطق و نظام صحيح مىداند و اين ظواهر را گنجينه حقايق مىشناسد و عالم را مدرسه‌اى مىبيند كه بايد در آن حكمت و علم بياموزد و از بحث در خواص ، لوازم و آثار اجزاى اين عالم لذّت مىبرد و همين الغاز و معميات برايش لذت‌بخش است و تحيّر او كه نتيجهء يك عمر تحصيل و كاوش است ، بهترين لذائد زندگى دانشمندانه او است كه هيچ لذتى با آن برابر نمىشود .\r\nاو جهان را مانند يك مسأله پيچيدهء رياضى و هندسى مىبيند كه در ظاهر ، حل آن آسان است ولى وقتى وارد مىشود هرچه جلوتر مىرود غموضت و دشوارى و پيچيدگى آن را بيشتر مىفهمد .\r\nاين منظره براى شخص متفكر و فيلسوف بسيار نشاطبخش است و مىخواهد كه حيرت بر حيرتش افزوده شود و به جائى برسد كه ببيند عقل او مسلح به سلاحى كه بتواند به جنگ تمام اين مجهولات برود نيست و اين آيه قرآن مجيد را با معرفت و بصيرت تلاوت كند :\r\n وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ الْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ  « 1 »\r\n« اگر هر درخت قلم بشود و آب دريا به اضافه هفت درياى ديگر مركب گردد باز نگارش كلمات خداوند تمام نگردد » .\r\n\r\n\r\n","description":"","footnote":"\r\n- نعمة » تلخيص از مجله ماهيانه « بوبيلدر ساينس » « المختار من ريدر زدايجست » ص 106 شماره اكتبر ، 1959 .\r\n( 1 ) - سورهء لقمان ، آيهء 27 .\r\n","page_name":" 127 ","page_number":129},
  {"content":"\r\n\r\nو بخواند :\r\n مجلس تمام گشت و به آخر رسيد عمر * ما هم‌چنان در اوّل وصف تو مانده‌ايم \r\nمع ذلك در تمام كاوشهاى علمى و بررسىها انسان به نظم و حكمت ، منطق و غرض و اراده و قدرت و علم آفريننده اين جهان آشنا مىشود و مىفهمد كه در اين عالم بىنظمى نيست و هيچ پديده‌اى را نمىتوان بىفايده و بيهوده شمرد .\r\nاين مختصر شبح و دريچه‌اى است از عجز بشر و چگونگى درك ، فهم و شناخت و در عين حال قدرت عجيب عقل و خرد او\r\nبا اين وصف اگر از درك فلسفه‌اى از فلسفه‌هاى پديده‌هاى عالم تكوين يا تشريع درمانده و نتوانست آن را توجيه و تفسير كند ، يا تعبيرات و الفاظش را در تعريف آن كوتاه ديد نمىتواند منكر فايدهء آن شود .\r\nمثال عالم معانى و حقائق ، با علوم و معلومات بشر ، مثال الفاظ است با معانى و مسائل ؛ عالم الفاظ و لغات هرچه دامنه‌دار و وسيع باشد قطعا تمام معانى را شامل نيست زيرا لغات ، الفاظ و كلمات ، محدود و متناهى است و معانى و اشياء نامتناهى است و محدود و متناهى ، نامحدود و نامتناهى را فرا نخواهد گرفت چنانچه شاعر عرب مىگويد :\r\n و ان قميصا خيط من نسج تسعة * و عشرين حرفا عن معاليه قاصر \r\nكامل‌ترين و وافىترين بيانى كه اين حقيقت را بيان كرده قرآن مجيد است كه در يك آيه مىفرمايد :\r\n\r\n","description":"","footnote":"","page_name":" 128 ","page_number":130},
  {"content":"\r\n\r\n قُلْ لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي وَ لَوْ جِئْنا بِمِثْلِهِ مَدَداً  « 1 »\r\n« اى پيامبر ، بگو اگر دريا براى نوشتن كلمات پروردگار من مركب شود ، قبل از آنكه كلمات الهى تمام شود دريا خشك خواهد شد هرچند دريائى ديگر ضميمه آن كنند » .\r\nقرآن مجيد چهارده قرن پيش در اين آيه كه هر روز اعجاز و قدرت علمى آن ظاهرتر مىشود با فصيح‌ترين بيان ، عظمت و كثرت بىنهايت مخلوقات عالم كون را اعلام كرد و احاديث و اخبار اهل بيت نبوت هم اين حقيقت را تشريح و روشن ساخت مثلا در آن عصرى كه بشر تعداد كمى از ستارگان را بيشتر نمىشناخت در مقام و مبالغه در بيان كثرت چيزى ، آن را به عدد قطرات باران و ريگ بيابان و ستارگان آسمان قياس مىكردند .\r\nو از حضرت صادق عليه السّلام روايت است كه در مقام بيان قصور فهم بشر از درك حقايق مىفرمايد :\r\n« يا ابن آدم لو أكل قلبك طائر لم يشبعه و بصرك لو وضع عليه خرت ابرة لغطّاه تريد أن تعرف بها ملكوت السّموات و الأرض » « 2 » .\r\nپس از اين مقدمه ، به كسانى كه سرّ غيبت را مىجويند و علت و فلسفه استتار آن حضرت را مىطلبند مىگوئيم .\r\nبپرسيد و كاوش و دقت كنيد و تحقيق و تجسّس نمائيد ، ما به جستن\r\n\r\n\r\n","description":"","footnote":"\r\n( 1 ) - سورهء كهف ، آيهء 109 .\r\n( 2 ) - حق اليقين شبّر ، ج 1 ، ص 46 . ترجمه اين حديث قبلا گذشت .\r\n","page_name":" 129 ","page_number":131},
  {"content":"\r\n\r\nو پرسيدن شما هيچ اعتراضى نداريم . سؤال كنيد و بجوئيد ، زيرا اگر به علت اصلى غيبت و واقع اين سرّ دست‌رسى پيدا نكنيد ، بسا كه به حواشى و حكمتهائى از آن آگاه شويد و بسا كه اين جستجو و كاوش شما را به يك سلسله دانستنيها رهبرى نمايد ؛ ولى اگر غرض شما از اين سؤال و جستجو اشكال و اعتراض باشد و مىخواهيد نرسيدن خود را به علت غيبت و عجز درك خودتان را از فهم آن ، دليل نبودن آن بگيريد از راه راست و خردپسند دور افتاده‌ايد و نمىتوانيد جائى را خراب و ايمان و عقيده‌اى را متزلزل سازيد .\r\nهرگز نيافتن ، دليل نبودن نمىشود . آيا مجهولات شما همين يك موضوع است ؟\r\nآيا شما سرّ تمام پديده‌هاى عالم آفرينش را كشف كرده‌ايد ؟\r\nآيا در برابر تمام استفهامهائى كه بشر نسبت به اجزاى اين عالم و ظاهر و باطن آن دارد جواب پيدا كرده‌ايد ؟\r\nآيا چون سرّ آنها بر شما مجهول است آن را بىفايده مىدانيد ؟\r\nو آيا ميزان وجود فايده و عدم آن همان فهم بنده و شما است ؟\r\nيا آنكه نرسيدن خود را به اين گونه علل و حكمتها دليل بر ناتوانى فكر و استعداد خود مىشماريد ؟\r\nو معتقد هستيد كه اگر عقل و خرد شما به سلاحهاى ديگر مسلح بود و غير از اين وسايل ارتباط با خارج ، وسايل وسيع‌تر ديگر داشتيد حتما به اسرار و خواص مسائل بسيار ديگر از اين عالم آگاه مىشديد ؟\r\nاگر به اين سؤالات ، يك دانشمند متفكر و آزموده پاسخ دهد يقينا به قصور خود اعتراف مىكند و با ملاحظه مجهولاتى كه هر روز معلوم\r\n\r\n","description":"","footnote":"","page_name":" 130 ","page_number":132},
  {"content":"\r\n\r\nمىشود هيچ ندانستن را دليل نبودن نمىگيرد و در همه چيز اين جهان معتقد به اسرار و شگفتيهاى بىشمار خواهد بود و مىگويد :\r\n پشه چون داند كه اين باغ از كى است * كو بهاران زاد و مرگش دودى است\r\nخود چو باشد پيش نور مستقر * كرّ و فرّ و اختيار بو البشر\r\nپيه پاره آلت بيناى او * گوشت پاره آلت گوياى او\r\nمسمع او از دو قطعه استخوان * مدركش دو قطره خون يعنى جنان\r\nكرمكى و از قذر آكنده‌اى * طمطراقى در جهان افكنده‌اى \r\nپس اين قدر دنبال فلسفهء غيبت و پرسش از آن نباشيد غيبت امرى حاصل شده و واقع شده است . سرّ غيبت دانسته شود يا نشود غيبت واقع شده است و ندانستن شما هيچگاه برهان نفى ورد آن نيست .\r\nما به قضاء و قدر معتقديم و فى الجمله هم كم‌وبيش بر حسب اطلاعات فلسفى و راهنمائيهاى قرآن و اهل بيت از آن چيزهائى مىدانيم اما آيا كسى مىتواند از تمام تفاصيل قضاء و قدر اظهار علم و اطلاع كند . لذا از تفكر در قضاء و قدر نهى شده و فرمودند :\r\n« واد مظلم فلا تسلكوه »\r\n« وادى تاريكى است در آن سلوك نكنيد و اسب طلب را اينجا نرانيد كه خسته و مانده مىشويد » .\r\n\r\n","description":"","footnote":"","page_name":" 131 ","page_number":133},
  {"content":"\r\n\r\n در اين وادى مران زنهار زنهار * كه در اوّل قدم گردى گرفتار\r\nشكار كس نشد عنقا بدوران * چرا دام افكنى اى مرد نادان « 1 » \r\nامور تكوين و تشريع از همهء جهات تحت احاطه فكر بشر در نخواهد آمد و بشر نمىتواند تمام نواحى اين امور را بررسى و به جميع اطراف آن برسد .\r\n كس ندانست كه منزلگه معشوق كجاست * اينقدر هست كه بانگ جرسى مىآيد\r\nز آتش وادى ايمن نه منم خرم و بس * موسى اينجا به اميد قبسى مىآيد\r\nاين شرح وادى بىنهايت كز وصف يار گفتند * حرفى است از هزاران كاندر عبارت آمد \r\nاينجا ديگر مقام ، مقام تسليم و ايمان است اما در عين حال نه ايمان بىدليل و نه ايمان تعبدى خالص ، بلكه ايمانى كه از راهنمائى عقل و وجدان آگاه بشر سرچشمه گرفته و زبان وحى و آيات قرآن مجيد و احاديث متواتر و معجزات و شرفيابيهاى جمعى از خواص ، ما را به آن دلالت و راهنمائى كرده است .\r\nپس آنچه بگوييم راجع به اسرار غيبت ، بيشتر مربوط به فوايد و آثار\r\n\r\n\r\n","description":"","footnote":"\r\n( 1 ) - اين دو بيت از گنج دانش يا صد پند مرحوم آيت اللّه والد نگارنده است .\r\n","page_name":" 132 ","page_number":134},
  {"content":"\r\n\r\nآن است ، و الّا علت اصلى آن بر ما مجهول است .\r\nو اين است معناى احاديث شريفه‌اى كه در آنها تصريح شده به اينكه سرّ غيبت آشكار نشود مگر بعد از ظهور . چنانچه سرّ آفرينش درختها ظاهر نمىشود مگر بعد از ظهور ثمره و ميوه ، و حكمت باران آشكار نشود مگر بعد از زنده شدن زمين و سبز و خرم شدن باغها و بوستانها و مزارع .\r\nصدوق در كتاب كمال الدين و كتاب علل الشرايع به سند خود از عبد اللّه بن فضل هاشمى روايت كرده است كه گفت : شنيدم حضرت امام جعفر صادق عليه السّلام فرمود : البته براى صاحب اين امر غيبتى است كه چاره‌اى از آن نيست ، در آن هر باطل جو ، به ريب و شك مىافتد .\r\nعرض كردم : چرا ؟ فدايت شوم .\r\nفرمود : براى امرى كه به ما اذن در فاش كردن آن داده نشده است .\r\nگفتم : پس وجه حكمت در غيبت او چيست ؟\r\nفرمود : وجه حكمتى كه در غيبت حجتهاى خدا پيش از آن حضرت بود .\r\nبه درستى كه وجه حكمت غيبت كشف نمىشود مكر بعد از ظهور او چنانچه وجه حكمت كارهاى ( حضرت خضر ) از سوراخ كردن كشتى ، كشتن غلام و به پاداشتن ديوار ، از براى حضرت موسى - على نبينا و آله و عليه السلام - كشف نشد مگر در هنگام مفارقت آنها از يكديگر .\r\nاى پسر فضل اين « غيبت » امرى است از امر خداى تعالى و سرّى است\r\n\r\n","description":"","footnote":"","page_name":" 133 ","page_number":135},
  {"content":"\r\n\r\nاز سرّ خدا و غيبى است از علوم غيبى خدا . و پس از آنكه ما دانستيم خداوند حكيم است ، گواهى داده‌ايم به اينكه كار و گفتاريهاى او همه موافق حكمت است هرچند وجه آن بر ما روشن نشده باشد « 1 » .\r\nمع ذلك ما برخى از فوائد و منافع و امورى را كه ارتباط با غيبت آن حضرت دارد و استناد غيبت به آن امور عقلا و عرفا صحيح است ، بطورى كه از اخبار و كلمات دانشمندان و متفكرين اسلام استفاده مىشود در ضمن چند بحث آينده مورد بررسى و توضيح قرار مىدهيم . إن شاء اللّه تعالى .\r\n\r\nبيم از كشته شدن\r\n وَ أَوْحَيْنا إِلى أُمِّ مُوسى أَنْ أَرْضِعِيهِ فَإِذا خِفْتِ عَلَيْهِ فَأَلْقِيهِ فِي الْيَمِّ وَ لا تَخافِي وَ لا تَحْزَنِي إِنَّا رَادُّوهُ إِلَيْكِ وَ جاعِلُوهُ مِنَ الْمُرْسَلِينَ  « 2 » .\r\nو ما به مادر موسى وحى كرديم كه طفلت را شير بده و چون ترسان شدى ، او را به دريا افكن و هرگز بر او مترس و محزون مباش كه ما او را به تو برمىگردانيم و او را پيامبر قرار مىدهيم .\r\n فَفَرَرْتُ مِنْكُمْ لَمَّا خِفْتُكُمْ فَوَهَبَ لِي رَبِّي حُكْماً وَ جَعَلَنِي مِنَ الْمُرْسَلِينَ  « 3 » .\r\nآنگاه كه از ترس شما گريختم ، خداى من ، مرا علم و حكمت عطا\r\n\r\n\r\n","description":"","footnote":"\r\n( 1 ) - منتخب الاثر نگارنده ، باب 28 ، فصل 2 ، ح 1 .\r\n( 2 ) - سورهء قصص ، آيهء 7 .\r\n( 3 ) - سورهء شعرا ، آيهء 21 .\r\n","page_name":" 134 ","page_number":136},
  {"content":"\r\n\r\nفرمود و از پيامبران خود قرار داد .\r\nكلينى و شيخ طوسى قدس سرّهما در كتاب « كافى » و « غيبت » به سند خود از زراره روايت كرده‌اند كه گفت : شنيدم حضرت صادق عليه السّلام فرمود :\r\nبراى قائم عليه السّلام پيش از آنكه قيام فرمايد غيبتى است ، عرض كردم :\r\nبراى چه ؟\r\nفرمود : براى آنكه از كشته شدن بيم دارد .\r\nچنانچه از اين حديث و بعضى احاديث ديگر استفاده مىشود ، يكى از موجبات غيبت ، خوف قتل و بيم از كشته شدن است كه هم با حدوث غيبت و هم با بقاء آن ارتباط دارد .\r\nاما اينكه بيم از قتل و نداشتن تأمين جانى ، سبب غيبت شده باشد از مراجعه به كتابهاى مورد اعتماد و تواريخ و احاديث معلوم مىشود .\r\nزيرا بنى عباس به ملاحظه آنكه شنيده بودند و مىدانستند در خاندان پيغمبر و از فرزندان على و فاطمه عليهما السّلام شخصيتى پيدا خواهد شد كه حكومت جباران و مستبدان به دست او بر چيده مىشود و آن كس فرزند حضرت امام حسن عسكرى عليه السّلام است ، در مقام كشتن او برامدند و همانطور كه فرعون نسبت به حضرت موسى عليه السّلام رفتار كرد براى آنكه از ولادت آن حضرت مطلع شوند نخست جاسوسان و كارآگاهان گماشتند ؛ و بعد هم خواستند شخص او را بيابند و دستگير سازند . ولى خدا آن حضرت را حفظ كرد و دشمنان او را نااميد ساخت . و برحسب ظاهر نيز جنگهاى داخلى بزرگ و ابتلاى بنى عباس به شورش و انقلاب « صاحب الزنج » آنها را از تعقيب اين موضوع بازداشت و چنانچه از درب منبت صفه - سرداب مقدس - كه از آثار گرانبهاى باستانى و يادگار عهد الناصر لدين اللّه - خليفهء بزرگ و دانشمند بنى\r\n\r\n","description":"","footnote":"","page_name":" 135 ","page_number":137},
  {"content":"\r\n\r\nعباس است - معلوم مىشود اين خليفه مؤمن به وجود و ولادت و غيبت آن حضرت بوده و از حكايت « اسعميل هرقلى » كه در « كشف الغمه » به نقل صحيح و قطع‌آور روايت شده استفاده مىشود كه المستنصر باللّه خليفه و بانى مدرسه المستنصريه بغداد نيز به آن حضرت ايمان داشته و با اعطاى هزار دينار به اسمعيل مىخواست به آستان امام عرض ارادت و ادبى بنمايد و چون اسمعيل به دستور امام از قبول آن خوددارى كرد ، خليفه از شدّت ناراحتى و تأثّر گريست .\r\nحاصل اينكه حدوث غيبت با خوف از قتل ارتباط داشته و دستگاه حكومتى عصر ولادت آن حضرت از اين لحاظ ناراحت و در انديشه بوده و ولادت و وجود امام عليه السّلام را به عنوان يك خطر جدّى براى خود تلقى مىكرده شكى نيست . و اگر مىتوانستند بىدرنگ آن حضرت را شهيد مىكردند لذا ولادت امام از آنان پنهان ماند چنانچه ولادت موسى - على نبينا و آله و عليه السلام - از فرعونيان مخفى شد پس از ولادت نيز شخص آن حضرت از انظار آنان مخفى گشت و هرچه جهد كردند او را نيافتند .\r\nاما بيان ارتباط بقاى غيبت با خوف از قتل اين است كه اگرچه خداوند متعال ، قادر و توانا است كه در هر زمان و هر ساعت آن حضرت را ظاهر و بطور قهر و غلبه بر تمام ملل و حكومتها پيش از فراهم شدن اسباب ، غالب سازد ولى چون جريان اين جهان را خداوند بر مجراى اسباب و مسبّبات قرار داده ، تا اسباب چنان ظهورى فراهم نشود ، قيام آن حضرت به تأخير خواهد افتاد و اگر پيش از فراهم شدن اسباب و مقدمات ظاهر شود از خطر قتل مصون نخواهد ماند .\r\nچنانچه پيغمبر اكرم صلّى اللّه عليه و إله و سلّم اگر در آغاز بعثت دست به كار جهاد و\r\n\r\n","description":"","footnote":"","page_name":" 136 ","page_number":138},
  {"content":"\r\n\r\nدفاع مىشد بىموقع و نابهنگام بود ولى وقتى موقعش رسيد فرمان دفاع و جهاد صادر و نصرت خدا نازل و اسلام پيشرفت كرد .\r\nسؤال\r\nچرا آن حضرت مانند نياكان خود ظاهر نمىشود تا يا مظفر و پيروز شود و يا در راه خدا كشته و شهيد گردد ؟\r\nپاسخ\r\nظهور آن حضرت براى اتمام نور اللّه و تحقق مطلق هدف دعوت انبيا و صلح و صفا و عدل و داد و امنيّت عمومى در زير پرچم اسلام و يكتاپرستى و اجراى احكام قرآن مجيد در سراسر گيتى است .\r\nو پر واضح است كه مجرى اين برنامه بايد در شرايطى قيام كند كه موفقيّت و پيروزى او صد در صد حتمى باشد چنان كه توضيح داده شد مانعى از نزول امداد غيبى و نصرت آسمانى از نظر حكمت الهى در ميان نباشد .\r\nو اگر به صورت ديگر كه منتهى به تحقق اين هدف نگردد ظهور نمايد نقض غرض خواهد شد و باز هم بايد بشر در انتظار حصول وعده‌هاى الهى بماند .\r\n\r\nبه گردن نداشتن بيعت\r\nيكى از علائم و مشخصات امام منتظر و مهدى آخر الزمان عليه السّلام اين است كه بيعت هيچ‌كس و هيچ حكومت غاصب و ستمگرى حتى به\r\n\r\n","description":"","footnote":"","page_name":" 137 ","page_number":139},
  {"content":"\r\n\r\nعنوان تقيه بر گردن او نيست و ظاهر مىشود در حالىكه نسبت به احدى از جبابره و حكومتهاى مختلف تمكين و تسليمى نداشته و از راه تقيه هم حكومتهاى غير اسلامى و حكومتهائى را كه تمام اسلامى نيست در ظاهر امضا نكرده است او اكمل مظاهر اسم « العادل » و « السلطان » و « الغالب » و « الحاكم » است و چنان شخصيت و مقامى از اينكه تحت سلطنت غير خدا واقع شود يا به حكومتى از حكومتهاى جائر به تقيه رأى داده باشد برحسب اخبار محفوظ و محروس است و چنانچه از اخبار كثير استفاده مىشود ، آن حضرت به تقيه عمل نخواهد كرد و حق را آشكار و باطل را از صفحهء روزگار برخواهد انداخت .\r\nپس يكى از حكم و مصالح غيبت اين است كه آن حضرت پيش از رسيدن وقت ظهور و مأمور شدن به قيام ناچار نمىشود مانند پدران بزرگوارش از راه تقيه با خلفاء و زمامداران و سياستمداران وقت بيعت نمايد و وقتى كه ظاهر مىشود هيچ بيعتى در گردن او نيست و هيچ حكومتى را بر خود غير از حكومت خدا و احكام و قوانين قرآن حتى به ظاهر و تقيّه هم ، نپذيرفته است .\r\nو اين معنى از چند حديث كه در « كمال الدين » باب 48 - باب علّت غيبت - و در « عيون » و « علل » و كتابهاى ديگر روايات شده استفاده مىشود ، از جمله در حديث هشام بن سالم ، حضرت صادق عليه السّلام مىفرمايد :\r\n« يقوم القائم و ليس فى عنقه بيعة لأحد »\r\n« قائم عليه السّلام قيام مىكند در حالىكه در گردن او بيعت براى احدى نيست » .\r\n\r\n","description":"","footnote":"","page_name":" 138 ","page_number":140},
  {"content":"\r\n\r\nو نيز در روايت حسن بن على بن فضّال است كه وقتى آن حضرت خبر از غيبت امام ، پس از وفات امام حسن عسكرى عليه السّلام داد پرسيد براى چه ؟\r\nحضرت رضا عليه السّلام فرمود : براى آنكه در گردن او بيعت براى كسى نباشد چون به شمشير قيام كند .\r\n\r\nتخليص و امتحان\r\nيكى از مصالح غيبت ، تخليص و آزمايش و امتحان مرتبهء تسليم و معرفت و ايمان شيعيان است .\r\nچنانچه مىدانيم و عمل و شرع و آيات و احاديث بر آن دلالت دارد ، يكى از سنن الهى كه همواره جارى و برقرار بوده و هست ، امتحان بندگان و انتخاب صلحا و زبده‌گيرى و بزگزيدن است . زندگى و مرگ ، بينوائى و توانگرى ، تندرستى و بيمارى ، جاه و مقام ، داشتن و نداشتن هر نعمت و گردش هر حالت ، مصائب و مكاره ، خوشحالىها و شادمانىها ، همه وسائل تخليص و تربيت و امتحان و ارتياض و براى ظهور كمالات و فعليّت استعدادات و نمايش شخصيّت و ايمان و صبر و استقامت افراد و درجه حضور و تسليم آنها در اطاعت اوامر خداوند جهان است .\r\nبطور كه از اخبار استفاده مىشود به دو جهت امتحان به غيبت حضرت مهدى عليه السّلام از شديدترين امتحانات است « 1 » :\r\nجهت اول : چون اصل غيبت كه بسيار طولانى مىشود ، بيشتر مردم\r\n\r\n\r\n","description":"","footnote":"\r\n( 1 ) - مراجعه شود به كتاب منتخب الاثر تأليف نگارنده ، فصل 2 ، باب 28 و 47 .\r\n","page_name":" 139 ","page_number":141},
  {"content":"\r\n\r\nدر ريب و شك مىافتند و برخى در اصل ولادت و بعضى در بقاى آن حضرت شك مىنمايند و جز اشخاص مخلص و با معرفت و آزموده ، كسى بر ايمان و عقيدهء به امامت آن حضرت باقى نخواهد ماند . چنانچه پيغمبر اعظم صلّى اللّه عليه و إله و سلّم در ضمن روايت معروفى كه جابر روايت كرده است فرمود :\r\n« ذلك الّذى يغيب عن شيعته و أوليائه غيبة لا يثبت فيها على القول بامامته الّا من امتحن اللّه قلبه للايمان » « 1 »\r\nو معلوم است كه ايمان به بقاء و حيات و عمر و غيبت طولانى و انتظار ظهور در دوران بسيار طولانى غيبت ، ايمان به غيبت ، دليل حسن اعتقاد و اعتماد به خبرهاى غيبى پيغمبر صلّى اللّه عليه و إله و سلّم و ائمه عليهم السّلام و نشانهء ايمان به قدرت الهى ، و علامت قوّت تسليم و تمكين از برنامه‌هاى دينى است . براى اينكه ايمان كامل و صادق به امور غيبى حاصل نمىشود مگر براى اهل يقين و برهيزكاران و كسانى كه از تاريكى و ساوس نجات يافته و به سر منزل اطمينان نفس و ثبات عقيده رسيده و دلشان از انوار هدايت منوّر و روشن شده باشد و به استبعادات و شبهات واهى اعتنا نكرده در راه ديندارى و ولايت ، لغزش قدم و تزلزل نيابند .\r\nجهت دوّم : شدتها و پيش‌آمدهاى ناگوار و تغييرات و تحولاتى است كه در دورهء غيبت ، روى داده و مردم را زير و رو مىسازد بطورى كه حفظ ايمان و استقامت ، بسيار دشوار مىگردد و ايمان افراد در مخاطرات سخت واقع مىشود چنانچه از حضرت صادق عليه السّلام روايت شده است كه فرمود : آن‌كس كه بخواهد در عصر غيبت به دينش\r\n\r\n\r\n","description":"","footnote":"\r\n( 1 ) - منتخب الاثر ، فصل 1 ، باب 8 ، ح 4 .\r\n","page_name":" 140 ","page_number":142},
  {"content":"\r\n\r\nمتمسك و ملتزم باشد ، مثل كسى است كه شاخهء درخت خار را با دست بزند تا خارهايش قطع گردد - سپس امام با دست خود به اين كار اشاره كرده آنگاه فرمود : به درستى كه براى صاحب اين امر غيبتى است پس بايد هر بنده خداى بپرهيزد و بايد به دينش متمسك گردد . اينك متن حديث :\r\n« انّ لصاحب هذا الأمر غيبة المتمسّك فيها بدينه كالخارط للقتاد ثمّ قال : هكذا بيده . ثمّ قال : انّ لصاحب هذا الأمر غيبة فليتّق اللّه عبده وليتمسّك بدينه » « 1 »\r\nدر دوران غيبت ، جمال ظاهر دنيا هرچه بيشتر و بهتر جلوه‌گر و دل فريب مىشود ، اسباب معاصى و گناهان و لذائذ حيوانى بيش از همه وقت فراهم و در دسترس عموم قرار مىگيرد ، بساط لهو و لعب و غنا و خوانندگى و طرب همه‌جا گسترده مىشود ، زنها و مردهاى بيگانه باهم امتزاج و اختلاطهاى نامشروع و خلاف عفت و نجابت پيدا كنند ، كسب‌هاى حرام متداول و رسمى و معاش اكثر مردم از راههاى حرام باشد و براى مؤمن ضربت شمشير از به دست آوردن يك درهم حلال آسان‌تر باشد ، مادّيات و دنياپرستى بر مردم غالب و مقامات و مناصب به دست كسانى افتد كه به احكام خدا پايبند و ملتزم نباشند . زنان را در رتق و فتق امور عامه و كارهائى كه به عهده مردها است دخالت دهند ، ربا و ميگسارى و فروش شراب و قمار و بىعفتى و فحشاء علنى گردد .\r\nاهل دين و امانت و ايمان ، ذليل ؛ و نابكاران و اراذل و بىدينان ، به\r\n\r\n\r\n","description":"","footnote":"\r\n( 1 ) - كمال الدين ، ج 2 ، ص 16 ، ح 34 ، ب 34 و منتخب الاثر تأليف نگارنده ، فصل 2 ، ب 27 ، حديث 10 .\r\n","page_name":" 141 ","page_number":143},
  {"content":"\r\n\r\nظاهر عزيز گردند . امر به معروف و نهى از منكر ترك و عكس آن رايج شود . معروف را منكر و منكر را معروف شناسند ، به معصيت و گناه و هم‌كارى با ستمگران افتخار نمايند ، امانت را غنيمت و صدقه را غرامت شمارند .\r\nشعائر و آداب اسلام را ترك و آداب و شعائر كفار را رسمى كنند .\r\nاهل حق خانه‌نشين و ناباكان و خدانشناسان مصدر امور گردند . زنها با گستاخى تمام آداب و سنن اسلامى را ترك و به وضع دوران جاهليّت برگردند . به واسطهء تسلط و غلبهء كفار و استبداد اشرار ، آن‌چنان مؤمنان در فشار واقع و از آزادى محروم شوند كه كسى را جرأت آن نباشد كه نام خدا را ببرد مگر در پنهانى . و بطورى كار حفظ ايمان سخت شود كه شخص صبح كند در حالى كه در شمار مؤمنان و مسلمانان است و شب كند در حالىكه از اسلام بيرون رفته و كافر شده باشد .\r\nاز حضرت صادق عليه السّلام روايت شده است كه فرمود : اين امر براى شما واقع نخواهد شد مگر پس از نااميدى . نه به خدا نمىآيد تا شما ( مؤمن و منافق ) از هم جدا شويد . نه به خدا نخواهد آمد تا شقى شود هركس شقى مىگردد و سعيد گردد هركس سعيد مىگردد « 1 » .\r\nو در روايت ابن عباس است كه پيامبر اعظم صلّى اللّه عليه و إله و سلّم فرمود : كسانى كه در زمان غيبت او بر عقيده به امامت او ثابت باشند از كبريت احمر كمياب‌ترند .\r\nپس جابر به پا خاست و عرض كرد : يا رسول اللّه براى قائم از فرزندان تو غيبت است ؟\r\n\r\n\r\n","description":"","footnote":"\r\n( 1 ) - كمال الدين ، ج 2 ، ب 34 ، ص 15 ، ح 31 .\r\n","page_name":" 142 ","page_number":144},
  {"content":"\r\n\r\nفرمود : آرى سوگند به پروردگارم و بايد خدا گروندگان را تخليص كند و كفار را محو سازد . اى جابر ، اين امرى است ( كار بزرگى است ) از كارهاى خدا و سرّى است از اسرار خدا كه از بندگان خدا پوشيده است پس برحذر باش از شك در آن پس به درستى كه شك در كار خداوند عز و جل كفر است « 1 »\r\nو در حديث عبد الرحمان بن سليط ، حضرت امام حسين عليه السّلام مىفرمايد : از ما دوازده نفر مهدى ( هدايت شده ) باشند ؛ كه نخستين ايشان امير المؤمنين على بن ابيطالب و آخر ايشان نهمين از فرزندان من است ، او است امام قائم به حق كه خدا زمين را پس از مردگى به او زنده سازد و دين را به او ظاهر و بر هر دين پيروز گرداند اگرچه مشركان كراهت داشته باشند ، براى او غيبتى است كه جمعى در آن از دين مرتد و بيگانه شوند و ديگران بر دين خود ثابت مانده و اذيّت شوند ؛ به آنها گفته شود : چه زمان اين وعده انجام شود ( چه وقت قائم قيام كند ) اگر راست گويانيد ؟ آگاه باش كه صبركننده در عصر غيبت او بر اذيّت و تكذيب ، مانند جهادكننده با شمشير در پيش روى پيغمبر خدا است « 2 »\r\n\r\nآماده شدن اوضاع جهان\r\nيكى از مصالح غيبت ، انتظار كمال استعداد بشر و آمادگى فكرى او براى ظهور آن حضرت است زيرا روش و سيرهء آن حضرت مبنى بر\r\n\r\n\r\n","description":"","footnote":"\r\n( 1 ) - كمال الدين ، ج 1 ، ب 26 ، ص 404 و 405 ، ح 7 .\r\n( 2 ) - كمال الدين ، ج 1 ، ب 30 ، ص 434 ، ح 3 . مخفى نماند كه اخبار راجع به شدت اين امتحان بسيار است . مراجعه شود به « غيبت نعمانى » و « غيبت » شيخ و « كمال الدين » صدوق - رضوان اللّه عليهم - و منتخب الاثر اين حقير\r\n","page_name":" 143 ","page_number":145},
  {"content":"\r\n\r\nرعايت امور ظاهرى و حكم به ظواهر نيست بلكه مبنى بر رعايت حقايق و حكم به واقعيات و ترك تقيه و مسامحه نكردن در امور دينى و احقاق حقوق و رد مظالم و برقرارى عدالت واقعى و اجراى تمام احكام اسلامى است .\r\nآنچه را كه دشمنان اسلام و مخالفان اصلاحات و سياستمداران رياست طلب سازمان داده‌اند ، باطل و خراب مىكند و آنچه را كه از احكام اسلام متروك و ضايع كرده‌اند ، همه را اجراء و زنده مىسازد و اسلامى را كه جدش پيغمبر اعظم صلّى اللّه عليه و إله و سلّم آورده و در اثر مظالم صاحبان نفوذ و زمامداران خودسر و دنياطلبان ، مهجور و از رسميّت افتاده ، از نور رسميّت جهانى مىدهد و خلق را به همان دعوت اسلام و قرآن باز مىگرداند . از عمّال و صاحب منصبان و متصديان و مصادر امور مردم به شدت مؤاخذه مىنمايد و با اهل معصيت و ستم هيچگونه سازشى و مداهنه‌اى ننمايد و حكومت جهانى اسلام را تشكيل دهد .\r\nمعلوم است كه انجام اين برنامه و اين انقلاب همه جانبه محتاج به ترقّى بشر در ناحيه علوم و معارف و فكر و اخلاق و آمادگى جامعه براى پذيرش و استقبال از اين نهضت و لياقت زمامدارى آن رهبر عظيم الشأن مىباشد . بايد اصحاب خاص كه در يارى آن حضرت ثابت قدم و در معرفت و بصيرت كامل باشند ، به عدد معين در احاديث پيدا شوند و مزاج جهان آماده چنان ظهورى بشود و جامعه بشر و ملتها بفهمند كه هيئت‌هاى حاكم در رژيمهاى گوناگون از عهده اداره امور بر نمىآيند ، و مكتب‌هاى سياسى و اقتصادى مختلف دردى را درمان نمىكنند و اجتماعات و كنفرانس‌ها و سازمانهاى بين المللى و طرحها و كوششهاى آنها به عنوان حفظ حقوق بشر نقشى را ايفا نخواهند كرد\r\n\r\n","description":"","footnote":"","page_name":" 144 ","page_number":146},
  {"content":"\r\n\r\nو در اصلاحات از تمام اين طرحها كه امروز و فردا مطرح مىشود مأيوس شوند و فساد و طغيان شهوات و ظلم و ستم همه را در رنج و فشار گذارد همانطور كه در روايات است بىعفتى و فحشاء بقدرى رواج پيدا كند كه در كنار خيابانها و ملأ عام زن و مرد علنا مانند حيوانات از ارتكاب آن شرم نكنند و حيا و آزرم آنها از ميان برود .\r\nچنانچه مىبينيم طرحهائى كه داده مىشود و پىريزىهائى كه مىكنند ، در مسير مخالف تمدّن واقعى و مروّج ظلم و فساد و سبب اضطراب و نگرانى و عقده‌هاى روحى و ارتداد و ارتجاع است و بيشتر به تأمين جنبه‌هاى حيوانى و جسمى توجه مىشود و به جنبه‌هاى انسانى و روحى اعتنا ندارند .\r\nوقتى اوضاع و احوال اين گونه شد و از تمدّن ( منهاى انسانيّت ) كنونى همه بستوه آمدند و تاريكى جهان را فرا گرفت ظهور يك رجل الهى و پرتو عنايات غيبى با حسن استقبال مواجه مىشود و تاريكىها از هم شكافته و به تشنگان جام حقيقت و عدالت ، آب زلال معرفت و سعادت مىدهد و در كالبد اين بشر دل مرده ، روح نو مىدمد كه  اعْلَمُوا أَنَّ اللَّهَ يُحْيِ الْأَرْضَ بَعْدَ مَوْتِها  « 1 »\r\n« بدانيد كه خداوند زمين را بعد از مردن ، زنده مىگرداند » .\r\nدر اين شرايط ، پذيرش جامعه از نداى روحانى يك منادى آسمانى بىنظير خواهد بود زيرا در شدّت تاريكى درخشندگى نور ظاهرتر و ارج و اثر آن آشكارتر است .\r\nولى اگر شرايط و اوضاع و احوال مساعد نباشد و تأخيرى كه در\r\n\r\n\r\n","description":"","footnote":"\r\n( 1 ) - سورهء حديد ، آيهء 17 .\r\n","page_name":" 145 ","page_number":147},
  {"content":"\r\n\r\nظهور آن حضرت ، حكمت الهى اقتضاى آن را دارد واقع نشود نتايج و فوايدى كه از اين ظهور منظور است حاصل نمىگردد .\r\nپس بايد اين ظهور تا وقت معلوم به تأخير افتد و در هنگامى كه شرايط آن حاصل و حكمت الهى مقتضى شد و منادى آسمانى آن را اعلام كرد ، انجام شود و كسى از وقت آن اطلاع ندارد و هركس ، وقتى براى آن معيّن كند ، دروغ گفته است .\r\nاز حضرت صادق عليه السّلام روايت است كه فرمود : از براى ظهور ، وقتى نيست براى آنكه مانند روز قيامت علم آن در نزد خدا است ، تا اينكه فرمود : براى ظهور مهدى ما كسى وقتى معيّن نكند ، مگر آن‌كس كه خود را شريك در علم خدا بداند و مدعى باشد كه خدا او را بر سرّ خودش آگاه كرده است « 1 » .\r\n\r\nپيدايش مؤمنان از پشت كفار\r\nچنانچه در اخبار و احاديث است خداوند نطفه‌هاى بسيارى از مؤمنان را در اصلاب كفار به وديعه گذارده و اين ودايع بايد ظاهر شود و پيش از ظهور اين ودايع ، قيام امام با شمشير و قتل كفار و رفع جزيه ، عملى نخواهد شد زيرا مانع از خروج اين ودايع مىشود .\r\nآيا كسى پيش‌بينى مىكرد از صلب حجّاج خونخوار ستمكار كه در بين دشمنان اهل بيت مانند او در شرارت كم يافت شده ، مردى چون حسين بن احمد بن الحجّاج معروف به ابن الحجّاج شاعر و سخنور معروف شيعه و دوستدار خاندان رسالت عليهم السّلام پيدا شود كه آن قصائد\r\n\r\n\r\n","description":"","footnote":"\r\n( 1 ) - اثبات الهداة ، جلد 7 ، فصل 55 ، ب 32 ، ص 156 ، ح 40 .\r\n","page_name":" 146 ","page_number":148},
  {"content":"\r\n\r\nغرّا و اشعار شيوا در مدح و مناقب على عليه السّلام و اهل بيت آن حضرت و در نكوهش و سرزنش دشمنان آنها بگويد و مذهب شيعه را ترويج نمايد ؟\r\nكه از جمله قصائد او قصيده معروفى است كه مطلع آن اين شعر است .\r\n يا صاحب القبّة البيضاء على النّجف * من زار قبرك و استشفى لديه شفى « 1 » \r\nآيا كسى گمان مىكرد از فرزندان سندى بن شاهك ، قاتل حضرت موسى بن جعفر عليهما السّلام يكى از مشاهير شعرا و ستارگان جهان ادب ( كشاجم ) پيدا شود كه تحت تأثير جلوهء حقيقت و ولايت على عليه السّلام و خاندانش عمرش را به مديحه‌سرائى و نشر فضايل اهل بيت به پايان رساند .\r\nپس اين موضوع خروج نطفه‌هاى مؤمنان از اصلاب كفار ، موضوع مهمى است كه ظهور نبايد مانع از آن شود و بايد ظهور در موقعى واقع شود كه در اصلاب كفار وديعه‌اى باقى نمانده باشد ، چنانچه در سرگذشت نوح پيامبر - على نبينا و آله و عليه السلام - قرآن مجيد از سخن او در مقام دعا خبر داده :\r\n وَ لا يَلِدُوا إِلَّا فاجِراً كَفَّاراً  « 2 »\r\n« و فرزندى هم جز بدكار و كافر از آنان به ظهور نمىرسد » .\r\n\r\n\r\n","description":"","footnote":"\r\n( 1 ) - اى صاحب قبّه درخشان بر مكان بلند ، هركس قبر تو را زيارت كرد و به آن طلب شفا نمود شفا يافت .\r\n( 2 ) - سورهء نوح ، آيهء 27 .\r\n","page_name":" 147 ","page_number":149},
  {"content":"\r\n\r\nظهور جهانى حضرت ولى عصر - عجل اللّه تعالى فرجه - نيز در چنين موقعيّتى واقع مىشود .\r\nو به همين معنى آيهء شريفهء :\r\n لَوْ تَزَيَّلُوا لَعَذَّبْنَا الَّذِينَ كَفَرُوا مِنْهُمْ عَذاباً أَلِيماً  « 1 »\r\n« اگر شما عناصر كفر و ايمان از يكديگر جدا مىگشتيد همانا آنان كه كافرند به عذاب دردناك معذب مىساختيم » .\r\nدر روايات متعددى كه در تفسير برهان و صافى و بعضى تفاسير ديگر و كتب حديث روايت شده تفسير گرديده است .\r\nو مضمون آن روايات اين است كه : قائم عليه السّلام هرگز ظاهر نشود تا ودايع خدا خارج شود ، پس وقتى خارج شد ، دشمنان خدا بر هركس ظاهر شود و آنها را به قتل رساند .\r\n\r\nكلام محقق طوسى\r\nفيلسوف شهير شرق و افتخار فلاسفه و حكماى اسلام خواجه نصير الدين طوسى در رساله فيلسوفانه و محققانه‌اى كه در امامت تأليف فرموده ، فصلى كامل راجع به غيبت امام دوازدهم و طول مدت و رفع استبعاد آن مرقوم داشته است و در پايان آن راجع به « سبب غيبت » چنين فرموده است :\r\n« و أما سبب غيبته فلا يجوز أن يكون من اللّه سبحانه و لا منه كما عرفت فيكون معي المكلفين ، و هو الخوف\r\n\r\n\r\n","description":"","footnote":"\r\n( 1 ) - سورهء نوح ، آيهء 25 .\r\n","page_name":" 148 ","page_number":150},
  {"content":"\r\n\r\nالغالب و عدم التمكين و الظهور يجب عند زوال السبب » « 1 »\r\n« اما سبب غيبت امام دوازدهم ، پس جايز نيست كه از جانب خداى سبحان و يا از جانب خود آن حضرت باشد ؛ بلكه همانگونه كه شناختى از مردم و مكلفين است و آن خوف غالب و تمكين نداشتن مردم از امام است و هر موقع اين سبب زايل شود يعنى مردم تمكين و اطاعت از امام نمايند ظهور واجب مىشود » .\r\nچنانچه دقت و ملاحظه شود كلام اين استاد بزرگ كه در روشنائى عقل و حكمت اين موضوع را بررسى و مورد تحليل قرار داده ، مؤيد بعضى وجوهى است كه در مقالات پيش بطور مفصل شرح داديم و آن بيم از قتل و تمكين نكردن مردم است و اگر اين سبب بر طرف شود ، آن حضرت ظاهر مىشود پس سزاوار نيست بندگان با آنكه سبب غيبت خود آنها هستند اشكال و ايراد نمايند . مع ذلك چنانچه آنها رفع سبب نكنند اراده خدا بر آن تعلق گرفته كه در زمان مقتضى او را به قهر و غلبه تمكين دهد و وعده‌اى را كه در قرآن شريف در آيهء كريمهء :\r\n وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ وَ لَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً  « 2 »\r\nخدا به كسانى كه از شما بندگان ايمان آورده و نيكوكار گردد\r\n\r\n\r\n","description":"","footnote":"\r\n( 1 ) - اين رساله در سال 1335 شمسى در تهران طبع شده و اين جمله در فصل سوم ، ص 25 ، آن نقل گرديد .\r\n( 2 ) - سورهء نور ، آيهء 57 .\r\n","page_name":" 149 ","page_number":151},
  {"content":"\r\n\r\nوعده فرموده كه در زمين خلافت دهد چنان كه امت‌هاى صالح پيرامون گذشته ، جانشين پيشينيان خود شدند و علاوه بر خلافت ، دين پسنديده آنان را بر همه اديان تمكين و تسلط عطا كند و به همهء مؤمنان پس از خوف و انديشه از دشمنان ايمنى كامل دهد .\r\nبه مؤمنين داده انجاز فرمايد و آن حضرت ظاهر و آشكار شود و اگر يك روز از دنيا باقى نمانده باشد آنقدر آن روز را طولانى سازد تا مهدى عليه السّلام ظاهر شود و زمين را پر از عدل و داد كند پس از آنكه پر از ظلم و جور شده باشد .\r\n\r\n","description":"","footnote":"","page_name":" 150 ","page_number":152},
  {"content":"\r\n\r\n\r\nعلّت تولد امام قرنها قبل از ظهور چه بوده و فايده امام غايب چيست ؟\r\nسؤال : مصلحت اينكه امام قرنها پيش از ظهور تولد يافته و پس از عمرى طولانى ظاهر مىشود چيست ؟\r\nمگر خدا قدرت ندارد كه مثلا چهل سال پيش از ظهور كسى را كه صالح و شايسته اين مقام باشد بيافريند ؟\r\nو فايدهء اينكه آن حضرت صدها سال قبل از موعد قيام و ظهورش خلق شده چيست ؟ و بالأخره فايدهء وجود امام ناپيدا و غائب چيست ؟\r\nو آيا وجود و عدم او برابر نيست ؟\r\nپاسخ : اين سؤال غير از سؤال از فلسفه غيبت چيز ديگرى نيست و پاسخ آن همان است كه در مقالات گذشته گفته شد مع ذلك بالخصوص در اينجا هم چند پاسخ به اين سؤال مىدهيم .\r\nپاسخ نخست : فايده وجود امام ، منحصر به ظهور و قيام او در آخر الزمان و اينكه ظاهرا هم در كارها تصرف و دخالت داشته باشد نيست بلكه يكى از فوائد وجود امام ، امان خلق از فنا و زوال به اذن خدا و\r\n\r\n","description":"","footnote":"","page_name":" 151 ","page_number":153},
  {"content":"\r\n\r\nهمچنين بقاى شرع و حفظ حجتها و بيّنات خدا است چنانچه اخبار معتبرمان و بعضى احاديث مشهور ائمهء اثنا عشر و احاديث ديگر كه از طرق اهل سنّت و شيعه روايت شده بر آن دلالت دارد و همچنين احاديث بسيارى كه دلالت دارند بر آنكه زمين هيچگاه خالى از حجت نمىشود . از جمله از حضرت امير المؤمنين عليه السّلام روايت است كه فرمود :\r\n« اللّهم بلى لا تخلو الأرض من قائم للّه بحجّة امّا ظاهرا مشهورا أو خائفا مغمورا لئلّا تبطل حجج اللّه و بيّناته » « 1 »\r\n« خدايا ، آرى خالى نماند زمين از كسى كه قائم باشد از براى خدا به حجت يا ظاهر و آشكار يا بيمناك و پنهان تا حجتهاى خدا و بيّنات او از ميان نرود » .\r\nمثل امام در اين جهان ، مثل قلب است نسبت به جسد انسان و مانند روح كه به امر خدا سبب ارتباط اعضاء و جوارح با يكديگر است و بقاى جسد وابسته به تعلق و تصرف او است و ولىّ و انسان كامل كه همان شخص امام است نيز به اذن اللّه تعالى نسبت به ساير مخلوقات ، صاحب چنين رتبه و منزلت است .\r\nو فايدهء ديگر اين است كه چنانچه از اخبار هم استفاده مىشود ، وجود مؤمن در بين مردم منشأ خيرات و بركات و سبب نزول رحمت و جالب عنايات خاص و دافع كثيرى از بليات است پس وقتى مؤمن وجودش اين فوائد و بركات را داشته باشد ، معلوم است كه وجود امام و ولّى اللّه اعظم فوائد و بركاتش بسيار عظيم و با اهميّت است و به عبارت\r\n\r\n\r\n","description":"","footnote":"\r\n( 1 ) - نهج البلاغه صبحى الصالح ، ص 497 ، كلام 147 .\r\n","page_name":" 152 ","page_number":154},
  {"content":"\r\n\r\nديگر امام و حجت واسطهء اخذ و ايصال فيوض و بركاتى است كه ديگران استعداد و لياقت آنكه مستقيما آن بركات و افاضات را تلقى و اخذ نمايند ندارند لذا وجود و عمر طولانى و ولادت آن حضرت در قرنها پيش يك مصلحتش همين است كه فيوض ربانى در اين مدّت از عباد قطع نشود و خلق اللّه از بركاتى كه بر اصل وجود امام مترتب است محروم نگردند .\r\nپاسخ دوّم : اين است كه مسؤول دخالت نكردن و تصرّف ننمودن امام در امور مردم ، خود مردم هستند كه حاضر به قبول رهبرى آن حضرت نيستند و مخالفت مىورزند . چنانچه با نياكان كرامش مخالفت كردند و از آن بزرگواران اطاعت ننمودند و اگر مردم حاضر به اطاعت و فرمانبرى بودند ، آن حضرت ظاهر مىشد و در اين جهت فرقى بين امام حاضر و غائب نيست و محقق طوسى در تجريد همين جواب را فرموده است :\r\n« وجوده لطف و تصرفه لطف آخر و عدمه منا » « 1 »\r\n« اصل وجود امام ، لطف ( مقرّب به طاعت و نزديك‌كننده به مصالح و مبعّد از معاصى و دوركننده از مفاسد ) است و تصرف او لطف ديگر است و تصرف نكردن او ، از جانب ما است » .\r\nحاصل آنكه وجود امام لطف و اتمام حجت بر عباد است و اگر در اين مدّت طولانى قطع رشته ولايت و هدايت شود مردم را بر خدا حجت خواهد بود .\r\nخدا به مقتضاى صفات كمالى مانند رحمانيّت و رحيميّت و\r\n\r\n\r\n","description":"","footnote":"\r\n( 1 ) - تجريد الاعتقاد ، مبحث امامت .\r\n","page_name":" 153 ","page_number":155},
  {"content":"\r\n\r\nمنعميّت و ربوبيّت ، نعمت تربيت و هدايت بندگان را به واسطهء خلق و نصب امام بر بندگان به مدلول آيه شريفه :\r\n الْيَوْمَ أَكْمَلْتُ لَكُمْ دِينَكُمْ  « 1 »\r\nاكمال و اتمام مىفرمايد و اگر مردم از اين نعمت منتفع نشوند و مانع از اشراق شمس هدايت امام گرديدند به وجود و تعيين امام كسى حق اعتراض ندارد چنانچه اگر از بسيارى از نعمتها مردم استفاده نكنند و مانع از ظهور منافع آنها شوند و بلكه سوء استفاده كنند ، اين رفتار مردم سبب اشكال به اصل آفرينش آن نعمتها نمىشود و كسى نبايد بگويد چون مردم انتفاع نمىبرند ، چه فايده دارد و وجود و عدم آنها على السوا است بلكه در اينجا بايد بگويند : چرا با اينكه خداوند فياض فيض‌بخشى نموده و نعمتها را در دسترس مردم گذارده از اين نعمت‌ها انتفاع نمىبرند و چرا كفران نعمت مىنمايند ؟\r\nپاسخ سوّم : اين است كه ما قطع نداريم كه آن حضرت از جميع اولياء و دوستان خود پنهان باشد و در امورى كه مصلحت باشد به توسط آنها و تأييد و ارشاد آنها دخالت ننمايد .\r\nپاسخ چهارم : آنچه مسلّم است اين است كه در عصر غيبت ، آن حضرت از نظرها پنهان است و اين به آن معنى نيست كه مردم نيز از آن حضرت پنهان مىباشند بلكه چنانچه از بعضى اخبار استفاده مىشود آن حضرت در ايام حج حاضر مىشود و حج به‌جا مىآورد و اجداد گرامش را زيارت مىكند و با مردم مصاحب و در مجالس حاضر مىشود و از بيچارگان فريادرسى مىنمايد و بيماران را عيادت\r\n\r\n\r\n","description":"","footnote":"\r\n( 1 ) - سورهء مائده ، آيهء 3 .\r\n","page_name":" 154 ","page_number":156},
  {"content":"\r\n\r\nمىفرمايد و بسا كه شخصا در قضاى حوائج آنان سعى فرمايد .\r\nپاسخ پنجم : اين است كه ، بر امام واجب نيست كه شخصا و بدون واسطه در امور دخالت نموده و راتق باشد ، بلكه مىتواند ديگران را به نحو خصوص يا به عنوان عموم از جانب خود بگمارد همانطور كه امير المؤمنين و ائمه عليهم السّلام از طرف خود در شهرهائى كه حاضر نبودند ، ديگران را منصوب مىفرمودند ، امام هم در زمان غيبت صغرى كسانى را به مقام نيابت خاصه نصب فرموده بود و در غيبت كبرى بطور عموم ، فقهاء و علماى عادل را كه دانا به احكام هستند ، براى قضاى فصل خصومات و اجراى سياسات و حفظ و نظر در مصالح عالى اسلامى نصب و تعيين كرده كه مرجع امور خلق باشند پس ايشان در عصر غيبت به نيابت از آن حضرت بر حسب ظاهر عهده‌دار حفظ شريعت و به شرحى كه در كتابهاى فقه مذكور است داراى ولايت مىباشند .\r\nپاسخ ششم : اصل وجود امام موجب دلگرمى و قوّت روح بندگان خدا و اهل اللّه و كسانى كه سالك سبيل هدايت هستند مىباشد و به عبارت ديگر يك نقطهء اتكاء براى سالكان سبيل اللّه است كه اگرچه خدا نقطهء اتكاى همه است و همه به خدا اتكال و اعتماد دارند ولى وجود پيغمبر در جنگها و غزوات باعث يك دلگرمى و قوّت قلب خاص براى مجاهدين اسلام بود و با نبودن ايشان تفاوت بسيار داشت كه حتى شخصيّتى مثل حضرت امير المؤمنين عليه السّلام فرمود :\r\n« كنّا اذا احمرّ البأس اتّقينا برسول اللّه صلّى اللّه عليه و إله و سلّم فلم يكن أحد منّا أقرب الى العدوّ منه » « 1 » .\r\n« ما هرگاه آتش جنگ سرخ مىشد ( جنگ شدت مىيافت ) به\r\n\r\n\r\n","description":"","footnote":"\r\n( 1 ) - نهج البلاغه ، ص 214 ، نهمين كلام از كلمات غريبه امام عليه السّلام .\r\n","page_name":" 155 ","page_number":157},
  {"content":"\r\n\r\nرسول خدا صلّى اللّه عليه و إله و سلّم پناه مىبرديم تا آن حضرت پيشاپيش همگان جهاد مىكرد احدى از ما از او به دشمن نزديك‌تر نبود » .\r\nخود اين موضوع كه امام حى و زنده داريم و ملجأ و پناهگاه و حافظ شريعت است ، موجب قوّت قلب و استحكام روح و مانع از تسلط يأس و نوميدى بر سالكان و مجاهدان است و همواره از او مدد مىگيرند و همّت مىطلبند و اين مسأله از نظر علم النفس بسيار اساسى و مهم است .\r\nدر مثل مناقشه نيست . معروف است كه نادر شاه افشار در جنگ مورچه‌خوار سربازى را ديد كه دلاورانه جنگ مىكند و سپاه دشمن را به هم مىزند نادر تعجب كرد ، به او گفت : در هنگام حمله افغانيها تو كجا بودى ؟ گفت : من بودم ولى تو نبودى .\r\nپس وجود امام از جهت قدرت روح و قوّت قلب و پناهگاه روانى و نقطهء اتكاى مؤمنان ، لازم و واجب است و اين يك فايدهء بزرگى است كه براى آن هم نصب امام حتما و قطعا و عقلا و شرعا لازم است .\r\n\r\n","description":"","footnote":"","page_name":" 156 ","page_number":158},
  {"content":"\r\n\r\n\r\nچرا غيبت صغرى امتداد نيافت ؟\r\nبعضى مىپرسند به چه علّت دوران غيبت صغرى پايان يافت ؟ و اگر برنامه غيبت صغرى ادامه پيدا مىكرد و امام در تمام اعصار غيبت نايب خاصى داشت كه راتق و فاتق امور و راهنماى عموم باشد چه اشكالى داشت .\r\nپاسخ اين پرسش اين است كه : برنامه روش و كار امام را خداوند متعال تعيين فرموده است و امام بايد همان برنامه را اجرا نمايد و بعد از آنكه اصل امامت ثابت شد ، نسبت به برنامه كار امام پرسش از علّت به عنوان ايراد و اشكال ، بى جا و بىمورد است و حتى خود امام نيز جز تسليم و تمكين و اجراى برنامه وظيفه و تكليفى ندارد و پرسش از علّت و سبب آن خلاف روش بندگى و مقام عبوديّت خالص است و چنانچه در ضمن مقالات گذشته معلوم شد ، تمام پرسش‌ها و اشكالاتى كه راجع به غيبت شده در يك رديف و از يك قماش است و هيچ يك ايراد اصولى و پرسشى نيست كه اگر بىجواب بماند جائى را خراب كند .\r\nو اگر پرسش براى مزيد معرفت و بصيرت و روشن شدن امر باشد ،\r\n\r\n","description":"","footnote":"","page_name":" 157 ","page_number":159},
  {"content":"\r\n\r\nجواب آن اين است كه بهتر است در اينجا دو پرسش مطرح كنيم .\r\nپرسش نخست : چرا براى امام عليه السّلام دو گونه غيبت معلوم شده و از همان اوّل غيبت كبرى آغاز نشد ؟\r\nپرسش دوّم : پس از آنكه غيبت صغرى پيش آمد و نائبان خاص تعيين شدند ، چرا دوران غيبت صغرى پايان يافت ؟ و اگر همان برنامهء غيبت صغرى ادامه مىيافت چه اشكالى داشت ؟\r\nپاسخ پرسش نخست : 1 - غيبت صغرى مقدمه غيبت كبرى و زمينه‌سازى براى آن بوده .\r\nچون ابتداى غيبت بود و اذهان ، انس به غيبت نداشت اگرچه در زمان حضرت امام على نقى و حضرت امام حسن عسكرى عليهما السّلام فى الجمله آن دو امام براى آماده كردن اذهان از نظرها احتجاب مىكردند مع ذلك غيبت تامّه اگر دفعة و ناگهانى واقع مىگرديد مورد استغراب و استعجاب بلكه استيحاش و استنكار و اسباب انحراف افكار مىشد و قبول قطع ارتباط با امام چنانچه در غيبت كبرى واقع شد ، براى اكثر مردم دشوار و ناراحت‌كننده بود .\r\nلذا قريب هفتاد سال رابطه مردم با امام به وسيلهء نوّاب خاص حفظ شد و توسط آنان عرايض و مشكلات و مسائل خود را عرض مىكردند و جواب مىگرفتند و توقيعات به وسيله آنها مىرسيد و بسيارى هم به شرفيابى حضور نايل مىشدند تا در اين مدّت مردم آشنا و مأنوس شدند .\r\n2 - اين ارتباط توسط نوّاب خاص كه منحصر به همان چهار نفر\r\n\r\n","description":"","footnote":"","page_name":" 158 ","page_number":160},
  {"content":"\r\n\r\nنوّاب معروف نبودند و همچنين تشرف جمعى در آن زمان به زيارت آن حضرت براى تثبيت ولادت و حيات آن حضرت مفيد و لازم بود و اختفاى كامل كه احدى از حال و ولادت آن حضرت مطلع نباشد آن هم در ابتداى امر موجب نقض غرض مىشد ، لذا بسيارى از خواص هم در زمان حيات امام حسن عسكرى عليه السّلام و هم در زمان غيبت به سعادت ديدار آن حضرت نائل شدند و با ظهور معجزات ، ايمان آنها استوار و محكم گرديد .\r\nپاسخ پرسش دوّم : 1 - علّت اينكه غيبت صغرى ادامه نيافت اين بود كه برنامهء اصلى كار آن حضرت غيبت كبرى بود و غيبت صغرى مقدمهء آن بود و براى آماده كردن زمينه انجام شد .\r\n2 - وقتى بنا باشد نايب خاص نافذ الحكم و صاحب قدرت ظاهرى نباشد و نتواند رسما در كارها مداخله كند بلكه قدرتهاى ظاهرى به واسطهء تمركز توجهات در او با او معارضه و مزاحمت داشته باشند ، شيّادان و جاه‌طلبان هم ادعاى نيابت خاصه مىنمايند و اسباب تفرقه و گمراهى فراهم مىسازند چنانچه در همان مدّت كوتاه غيبت صغرى ديده شد چه دعاوى باطلى آغاز گرديد و اين خود يك مفسده‌اى است كه دفعش از حفظ مصلحت تعيين نايب خاص اهميّتش اگر بيشتر نباشد كمتر نيست ، و خلاصه آنكه ادامه روش نيابت خاصه با صرف نظر از مصالحى كه فقط در همان آغاز كار و ابتداى امر داشته با اينكه نوّاب مبسوط اليد و نافذ الكلمه نباشند و تحت سيطرهء زمامداران وقت\r\n\r\n","description":"","footnote":"","page_name":" 159 ","page_number":161},
  {"content":"\r\n\r\nمأمور به تقيّه باشند از نظر عقل مصلحت ملزمه‌اى ندارد بلكه از آن مفاسدى هم ظاهر مىگرديد .\r\n« و اللّه أعلم بمصالح الأمور و لا يسئل عمّا يفعل و هم يسئلون و لا يفعل ولاة أمره الّا بما أمرهم اللّه تعالى به فانّهم عباده المكرمون لا يسبقونه بالقول و هم بأمره يعملون » .\r\n\r\n","description":"","footnote":"","page_name":" 160 ","page_number":162},
  {"content":"\r\n\r\n\r\nسرداب سامراى مشرّفه\r\nيكى از افترائات مغرضين و دشمنان شيعه و اعداى اهل بيت اين است كه مىگويند : شيعه معتقد است امام در سرداب غيبت كرده و در سرداب باقى است و از سرداب ظاهر خواهد شد و هر شب بعد از نماز مغرب بر در سرداب مىايستند تا ستارگان نيك آشكار گردند سپس متفرق مىشوند تا شب بعد .\r\nما در تكذيب و ردّ اين افترا محتاج به هيچ‌گونه توضيح نيستيم چيزى كه عيان است چه حاجت به بيان است - همه مىدانند كه اين گونه افترائات از امثال ابن خلدون و ابن حجر ، جعل و بر اساس انگيزه دشمنى با شيعه و انحراف از اهل بيت ، و تمايل به بنى اميه و دشمنان خاندان رسالت است . اين نويسندگان و كسانى كه بعد از آنها آمدند تا زمان ما به جاى اينكه عقايد و آرارى شيعه را از خود و از كتابهايشان به دست آورند به جعل و افترا پرداخته يا جعليّات و افترائات پيشينيان خود را دست به دست گردانده و آنها را ملاك و ميزان تحقيق درباره عقايد شيعه و معرفت آراى آنها قرار مىدهند و خود و ديگران را گمراه مىسازند .\r\n\r\n","description":"","footnote":"","page_name":" 161 ","page_number":163},
  {"content":"\r\n\r\nخيلى عجيب و بسيار شگفت‌انگيز است كه به يك امّتى كه هزاران نويسنده عالىقدر آنها آراء و عقايدشان را صريحا در تأليفات خود نگاشته‌اند ، نسبتى داده شود كه در هيچ عصرى احدى از آنها ، احتمال آن را هم نداده است .\r\nدر مورد امامت و اصول اعتقادى ديگر در كتابهاى كلام و اعتقادات ، عقايد شيعه محفوظ و مضبوط است و در موضوع غيبت در كتابهائى كه از عصر ائمه عليهم السّلام و بعد از آن تأليف شده همه خصوصيّات آن مذكور شده و در هيچ كتاب و نوشته‌اى از اين افتراء اثر و نشانه‌اى نيست .\r\nاحدى نگفته امام در سرداب سامراء مخفى است بلكه كتب و روايات شيعه و آن‌همه معجزات و كرامات كه از آن حضرت در غيبت صغرى و كبرى نقل شده و حكايات آنان كه به شرف درك حضورش در طول اين دو غيبت مشرف شده‌اند همه اين نسبت را تكذيب مىنمايند .\r\nبلى در سامرا مشرفه سردابى است كه شيعه در آنجا به دعا و نماز و عبادت خدا و زيارت حضرت ولى عصر - عجل اللّه تعالى فرجه - رفتار مىكنند نه براى اينكه امام در آنجا مختفى و پنهان است ، يا كسى امام را مقيم در آنجا بداند ، بلكه براى آنكه آن موضع معروف به سرداب و نواحى آن و حرم عسكريين منازل و مساكن شريفه و خانه‌ها و محل ولادت آن حضرت و بروز بعضى معجزات بوده است و تجديد خاطرات آن اعصار و ياد آن ازمنه كه امام عصر و پدرش و جدش در آن بيوت شريف كه از آن جمله همين دار معروف به سرداب است ، خدا را پرستش مىكردند و محل آمد و شد شيعه و محبّان اهل بيت بوده ، در همان مقامات و مواقف شريفه به مدلول :\r\n فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ يُسَبِّحُ لَهُ \r\n\r\n","description":"","footnote":"","page_name":" 162 ","page_number":164},
  {"content":"\r\n\r\n فِيها بِالْغُدُوِّ وَ الْآصالِ  « 1 »\r\n« خانه‌هايى را خدا اجازه داده كه آنجا رفعت يابد و در آنجا ذكر نام خدا شود و صبح و شام تسبيح و تنزيه ذات پاك او كنند » .\r\nمناسب است .\r\nچنانچه منازل و مقامات ديگر نيز هست كه مورد احترام شيعه است براى آنكه معلوم شده آن حضرت آن اماكن را مشرف به قدوم خود فرموده است ( مانند مسجد جمكران قم ) « 2 »\r\n\r\n\r\n","description":"","footnote":"\r\n( 1 ) - سورهء نور ، آيهء 36 .\r\n( 2 ) - ما در كتاب « منتخب الاثر » ص 371 و 372 و 373 نيز اين موضوع را متعرض شده‌ايم و محدث نورى نيز در « كشف الاستار » و ديگران هم متعرض شده‌اند .\r\n","page_name":" 163 ","page_number":165},
  {"content":"\r\n . \r\n","description":"","footnote":"","page_name":" 164 ","page_number":166},
  {"content":"\r\n\r\n\r\n[ بخش سوم 
  ] طول عمر حضرت ولى عصر ارواحنا فداه\r\n\r\n","description":"","footnote":"","page_name":" 165 ","page_number":167},
  {"content":"\r\n . \r\n","description":"","footnote":"","page_name":" 166 ","page_number":168},
  {"content":"\r\n\r\nبخش سوّم پيرامون طول عمر حضرت ولىّ عصر ( عجل اللّه تعالى فرجه )\r\n\r\nعمر بسيار طولانى\r\nيكى از مطالبى كه همواره بشر در جستجو و تحصيل آن بوده ، طول عمر و زندگى است ؛ طول عمر توأم با سلامتى و توفيق از نعمتهائى است كه ارزش آن را نمىتوان معين كرد ، غريزه حب به ذات ، حب بقاء و غرائز ديگر انسانها را عاشق و دل‌باخته طول عمر ساخته و آنها را وادار مىسازد كه در اين راه منتهاى سعى و تلاش را انجام دهند تا بلكه مدّتى اگرچه كوتاه باشد اين ريسمان عمر را بلندتر سازند .\r\nآنچه فحص و مطالعه در اطراف اين موضوع نشان مىدهد اين است كه امكان عمر بسيار دراز همواره مورد قبول بوده و تاكنون كسى عدم امكان و امتناع آن را عنوان نكرده است .\r\nما نخست امكان طول عمر را از نظر علوم و دانشهاى عصرى مانند\r\n\r\n","description":"","footnote":"","page_name":" 167 ","page_number":169},
  {"content":"\r\n\r\nعلم پزشكى و علم زيست‌شناسى ، و اطلاعاتى كه از احوال ساير مخلوقات داريم با مقايسه انسان به آنها مورد توجه قرار مىدهيم و سپس مراجعه به اديان آسمانى نموده در امكان و صحت آن از نظر عقايد دينى سخن مىگوئيم .\r\n\r\nطول عمر از نظر دانش و علم\r\nاز نظر علوم امروز بايد دانست كه علم ، امكان طول عمر را كاملا تأييد كرده و كوشش بشر را در اين راه كوشش نتيجه‌بخش و موفقيّت آميز و لازم مىشناسد و براى طول عمر حدّ و اندازه‌اى معلوم نمىكند .\r\nعلم مىگويد : تقليل متوفيّات و مرگ‌وميرها ، و طولانى ساختن عمر وارد يك مرحلهء عملى شده و با كمال سرعت رو به تكامل است و حدّ متوسط عمر در كمى بيشتر از يك قرن از 47 به 74 رسيده است .\r\nدكتر « الكسيس كارل » در سال 1912 ميلادى موفق به نگهدارى يك مرغ به مدّت سى سال شد ، در حالىكه زندگى مرغ حداكثر از ده سال تجاوز نمىكند « 1 »\r\n\r\nهشتصد سال زندگى\r\nدكتر « هنرى الحيس » مىگويد : بايد حدّ متوسط مرگ‌ومير عمومى را به حدّ مرگ‌ومير اطفال كمتر از ده سال رسانيد و اگر اين مسأله عملى شود ، انسان آينده ، هشتصد سال زندگى خواهد كرد « 2 »\r\n\r\n\r\n","description":"","footnote":"\r\n( 1 ) - اطلاعات شمارهء 11805 .\r\n( 2 ) - اطلاعات شمارهء 11805 .\r\n","page_name":" 168 ","page_number":170},
  {"content":"\r\n\r\nدانشمندان هنوز در تعيين مرز قاطع ( زندگى طبيعى ) بشر به موفقيّتى نرسيده‌اند .\r\nمرز منطقى زندگى به نظر دانشمندان تفاوت دارد « پاولوف » مرز طبيعى حيات انسان را 100 سال مىدانست « مچنيكوف » آن را 150 تا 160 قلمداد مىكرد .\r\nپزشك و دانشمند مشهور آلمانى موسوم به « گوفلاند » معتقد بود كه مدّت عادى زندگى بشر 200 سال است .\r\nفيزيولوژيست مشهور قرن نوزدهم « فلوگر » آن را تا 600 سال و « روجربيكن » انگليسى تا 1000 سال قلمداد كرده‌اند « 1 » . ولى هيچيك دليلى بر اينكه اين مرزها مرز قاطع باشد كه از آن تجاوز نكند ارائه نمىدهند .\r\nبه عقيده دانشمند روسى « ايليا مچنيكوف » پزشك و فيزيولوژيست ، ياخته‌ها و سلولهاى بدن انسان كه تقريبا شصت تريليون مىباشد از سموم ترشح شده توسط باكتريهاى سمى روده مخصوصا رودهء بزرگ ( كه در آن روزانه 130 تريليون ميكروب زاده مىشود ) مسموم مىشوند .\r\nبسيارى از اين باكتريهاى زيانى به بدن نمىرسانند ولى بعضى از آنها سمّى هستند .\r\nاينها بدن را از داخل توسط سمهائى كه توليد مىكنند ( مانند گازهاى فنل و اندل ) مسموم مىسازند ؛ احتمالا ياخته‌ها و بافتهاى سازندهء بدن در اثر اين مسمويّت به پيرى زودرس دچار مىشوند ، وقتى ياخته پير\r\n\r\n\r\n","description":"","footnote":"\r\n( 1 ) - مجله دانشمند ، شمارهء مسلسل 61 .\r\n","page_name":" 169 ","page_number":171},
  {"content":"\r\n\r\nشد ، به سختى مىتواند نيازهاى حياتى را رفع نمايد و در تكثير آن اختلال پديد آمده و سپس مىميرد « 1 »\r\nپروفسور « اسميس » استاد دانشگاه كلمبيا مىگويد : حدّ و حصر سن ، مثل ديوار صوتى است ، همانطور كه ديوار صوتى امروزه شكسته شده ، اين ديوار سن نيز روزى خواهد شكست « 2 »\r\n\r\nهفتاد هزار سال عمر\r\nآزمايشاتى كه بر روى بعضى از حيوانات ريز آبى انجام شده علما را به امكان تغيير دوران حيات اميدوار نموده و همچنين دانشمندان در روى مگسهاى ميوه‌ها آزمايشهائى نمودند كه در نتيجه عمر آنها نهصد برابر عمر طبيعى گرديد « 3 » بنابراين اگر اين امتحان بر روى انسان با موفقيّت عملى شود و عمر طبيعى انسان را هشتاد سال فرض كنيم ، امكان طولانى كردن عمر تا هفتاد و دو هزار سال ثابت مىشود .\r\nهمچنين در روى نسوج بعضى حيوانات ، مطالعاتى جريان دارد كه كاملا بشر را در اين زمينه به آينده خوش‌بين نموده و انتظار مىرود كه در آينده طول عمر و بازگشت نيروى جوانى در دسترس همگان قرار بگيرد .\r\nبسيارى از علما به مسألهء اعاده نيروى جوانى بيشتر توجه دارند تا به مسألهء طول عمر ؛ زيرا از مسألهء طولانى ساختن و ادامه حيات در شرايط\r\n\r\n\r\n","description":"","footnote":"\r\n( 1 ) - مجلهء دانشمند ، شمارهء مسلسل 61 .\r\n( 2 ) - اطلاعات ، شمارهء 11805 .\r\n( 3 ) - الهلال ، شمارهء 5 ، سال 38 ، ص 607 و منتخب الاثر ، ص 278 .\r\n","page_name":" 170 ","page_number":172},
  {"content":"\r\n\r\nمخصوصى به هر مقدار خود را فارغ مىدانند و در حقيقت آن را حلّ شده و عملى مىشمارند فقط مىگويند : بايد فكرى براى پيرى كرد و سرمى تهيه نمود كه از پيرى جلوگيرى كند ؛ زيرا عمر هرچه طولانى شود اگر با زحمت پيرى توأم شود لذّت‌بخش نيست .\r\nبلكه بعضى پزشكان قدم را فراتر گذارده و مبالغه كرده مىگويند :\r\nاصلا مرگ از قواعد حتمى اين عالم نيست « 1 » و مرگ نه مولود طول عمر و نه نتيجه پيرى است ؛ بلكه مرگ نتيجه بيمارى و رعايت نكردن قواعد حفظ الصحه و بهداشت بدن و سلامت مزاج است كه اگر انسان بتواند بر عواملى كه مزاج را تحت تأثير قرار مىدهند مسلّط شود ، مىتواند مرگ را مهار نمايد .\r\nاين عوامل عبارت است از صحت مزاج پدر و مادر ، و پدر و مادر آنها و اطلاع آنان به قواعد صحى و بهداشتى توليد مثل ، آداب نكاح ، اعتدال مزاج مادر در ايام حمل ، رعايت دستورات بهداشتى در دورهء باردارى و هنگام رضاع و شير دادن ، حسن تربيت فرزند ، مساعدت محيط و هوا ، رعايت اعتدال در خواب و استراحت ، كار و معاشرت و انتخاب جامه و پاىافزار ، مصاحبت با مردمان صحيح الاخلاق و مستقيم ، ايمان به خدا و امنيّت ، صفاى باطن و تنزّه آن از عقائد خرافى و باطل ، استفاده از غذاهاى سالم و خوددارى از صرف مسكرات و نوشابه‌هاى الكلى و شرايط ديگر از اين قبيل كه چون بيشتر اين عوامل تحت كنترل انسان نيست ناچار مغلوب شده و تسليم مرگ مىشود .\r\n\r\n\r\n","description":"","footnote":"\r\n( 1 ) - البته بر طبق آيات صريح قرآن مجيد ، مرگ از سنن عالم و قواعد حتمى است و اين اظهارنظر پزشكان مبالغه و اغراق است .\r\n","page_name":" 171 ","page_number":173},
  {"content":"\r\n\r\nاحصائيه‌ها و آمارهائى كه راجع به تعداد متوفّيات و تفاوت آنها به حسب شغل و حرفه و محيط و مسكن از طرف شركتهاى بيمه منتشر مىشود ثابت مىكند كه اختلاف اعمار بشر مربوط به يك سلسله عوامل خارجى است كه هرچه اين عوامل كمتر شود ، عمر طولانىتر مىشود . چنانچه مكرّر ديده شده اشخاصى متجاوز از صد و پنجاه ، صد و شصت ، صد و هفتاد و دويست و بيشتر زندگى كرده‌اند ، و در همين عصر ، ما اشخاصى را مىشناسيم كه سن آنها از صد و پنجاه متجاوز است ، و اين نيست مگر در اثر آنكه عوامل كشنده كمتر به سراغ آنها رفته است .\r\nخلاصه سخن اين است كه : امكان عادّى طول عمر در جهان علم صددرصد مورد قبول و غير قابل انكار است .\r\nبراى اينكه معلوم شود تعجبى كه ما از عمر بسيار طولانى مىنمائيم .\r\nمعلول انس و عادت به عمرهاى كوتاه است ، در سخن يك پزشك انگليسى دقت فرمائيد ، اين پزشك مىگويد : اگر منطقه كانال پاناما كه مشهور به بيماريهاى فراوان است از ساير نقاط جهان جدا شود و ما در آنجا زندگى كنيم و از سرگذشت مرگ و زندگى در ساير نقاط بىاطلاع باشيم خواهيم گفت : كثرت وفيات در اين منطقه و كوتاهى عمر از امور معين به حكم طبيعت است و تغيير آن از دسترس علم خارج است ؛ پس معلوم مىشود كه جهل ما به اسباب بعضى از بيماريها مانع از تقليل وفيات و طولانى شدن عمر است و هركس در اين نظر با من مباحثه كند ( و كثرت ميزان وفيات و عمرها را در حدّى ثابت بداند ) از او مىپرسم :\r\nكدام دوره از دوره‌هاى عمر ثابت است ؟\r\n\r\n","description":"","footnote":"","page_name":" 172 ","page_number":174},
  {"content":"\r\n\r\nدورهء عمر در هند يا در نيوزيلند يا آمريكا يا در منطقه قنال ؟\r\nو كدام پيشه و شغل است كه دورهء عمر در آن ثابت است ؟\r\nآيا پيشه و شغل است كه دورهء عمر در آن ثابت است ؟\r\nآيا پيشه فلكى و ستاره‌شناس كه وفيات آن 15 تا 20 درصد زير حدّ متوسط است ؟ يا وكالت دادگسترى كه وفيات آن 5 تا 15 درصد فوق متوسط است ؟ يا تنظيف شبكات كه وفيات آن 40 تا 60 درصد فوق متوسط است ؟\r\nاينها مثالهائى از تفاوت بسيار در متوسط وفيات به حسب مشاغل و پيشه‌ها است . بعلاوه ما ادلهء بسيار ديگر نيز داريم كه دلالت دارد بر تغييرات مهم در دوران حيات به وسائل صناعى سپس آزمايشهائى را كه روى بعضى حيوانات شده و همه ناجح و موفقيّت‌آميز بوده شرح داده است « 1 »\r\n\r\nطول عمر از نظر اديان\r\nاديان همه به اتفاق از عمر بسيار طولانى جمعى از افراد بشر خبر داده‌اند .\r\nتورات كتابى كه با همين وضع تحريف شده مورد اعتماد يهود و نصارى است ، در سفر تكوين اصحاح 5 ، آيه 5 و 8 و 11 و 14 و 17 و 20 و 27 و 31 و در اصحاح 9 ، آيهء 29 و اصحاح 11 آيه 10 تا 17 و در موارد ديگر ، افرادى را از پيغمبران و ديگران نام برده و عمرهاى طولانى هر\r\n\r\n\r\n","description":"","footnote":"\r\n( 1 ) - الهلال ، شمارهء 5 ، سال 38 ، مارس 1930 و منتخب الاثر ، ص 277 و 278 .\r\n","page_name":" 173 ","page_number":175},
  {"content":"\r\n\r\nيك را كه متجاوز از چهارصد و ششصد و هفتصد و هشتصد و نهصد بوده ، به صراحت بيان داشته است « 1 » .\r\nعلاوه بر اين معتقدند كه « ايليا » براى اينكه الم مرگ را نبيند زنده به آسمان مرفوع شد و « آدام كلارك » مفسر مىگويد : شكى نيست در اينكه ايليا زنده به آسمان مرفوع شد « 2 »\r\nاديان باستانى ديگر ( اگرچه صحت بعضى از آنها در اصل معلوم نيست يا معلوم البطلان است ) مثل زرتشتى و بودائى نيز از عمرهاى طولانى جمعى از افراد بشر خبر داده‌اند و همه قائل به طول عمر ، بلكه بقاى حيات اشخاصى تا اين زمان هستند .\r\n\r\nدين مقدّس اسلام\r\nدر دين اسلام امكان عمر طولانى يكى از مسائل مورد اتفاق مىباشد و قرآن مجيد در نهايت صراحت از عمر طولانى نوح در سورهء عنكبوت آيه 14 خبر مىدهد :\r\n فَلَبِثَ فِيهِمْ أَلْفَ سَنَةٍ إِلَّا خَمْسِينَ عاماً \r\nكه فقط مدت اشتغال نوح پيغمبر - على نبينا و آله و عليه السلام - به دعوت قوم پيش از طوفان به صريح اين آيه نهصد و پنجاه سال بوده است و اگر سالهاى پيش از دعوت و سالهاى بعد از دعوت را به حساب بياوريم چه مقدار مىشود ، خدا عالم است .\r\n\r\n\r\n","description":"","footnote":"\r\n( 1 ) - رجوع شود به ترجمهء تورات از لغت عبرانى و كلدانى و يونانى به لغت عربى ، طبع بيروت ، سال 1870 / م .\r\n( 2 ) - رجوع شود به كتاب اظهار الحق ، ج 2 ، ص 124 .\r\n","page_name":" 174 ","page_number":176},
  {"content":"\r\n\r\nو عموم مسلمانان اتفاق دارند كه عيسى و بلكه خضر و ادريس و الياس زنده هستند و عيسى در آخر الزمان به زمين خواهد آمد و به حضرت مهدى عليه السّلام در نماز اقتدا خواهد كرد .\r\nاز نظر تاريخ نيز عمر طولانى مورد تأييد است و تواريخى كه در دست داريم ، اشخاص بسيارى را نشان مىدهند كه از عمر طولانى و زندگى بلند برخوردار شده‌اند .\r\nيكى از كتابهائى كه به خصوص در تاريخ زندگى و شرح احوال معمّرين نگاشته شده و يكى از مآخذ و مصادر و كتب مهم تراجم و رجال به شمار مىرود كتابى است كه ابو حاتم سجستانى ( متوفى 350 ) به نام « المعمّرون » تأليف كرده است ، اين كتاب كه اخيرا هم با فهرست و اسلوب عالى طبع شده سوابق تاريخى طول عمر را بطور كامل و مبسوط روشن مىسازد .\r\n* * * \r\nنتيجه\r\nما از هر نظر كه ملاحظه كنيم حتى تواريخ عهد باستان را هم اگر جلو بياوريم يا علم قديم و فلسفه يونان را مستند قرار دهيم و يا آنكه به علوم جديد اعتماد نمائيم و يا به اخبار انبيا و پيامبران اتكا و استناد نمائيم ، همه امكان طول عمر و وقوع آن را تصديق و اثبات مىنمايند و آن را خارق عادت و اعجاز يعنى بيرون از قوانين و نواميس طبيعى عالم نمىشمارند .\r\nبله چون افرادى كه عمر طولانى كرده‌اند نادرند قدرى نامأنوس و\r\n\r\n","description":"","footnote":"","page_name":" 175 ","page_number":177},
  {"content":"\r\n\r\nجالب توجه است . در صورتى كه از نظر علمى بايد گفت اين عمرهاى كوتاه خلاف سنن خلقت و قواعد اصلى عالم طبيعت است و اگر عوارضى كه گفته شد مانع نبود بايد عمر كوتاه خلاف عادت شده باشد .\r\n\r\nاما طول عمر حضرت ولى عصر ( أرواح العالمين له الفدا )\r\nما مىگوئيم اصلا طول عمر ايشان اگر چند هزار سال ديگر و بلكه بيشتر نيز بر آن افزوده شود نبايد مورد حرف و محل شبهه باشد ؛ زيرا امكان ذاتى و امكان وقوعى طول عمر ثابت و مسلّم است ، حال ما چه امكان طبيعى طول عمر و وقوع آن را ثابت كنيم ( چنانچه ثابت است ) و چه امكان آن را ثابت ندانيم و عمر طولانى را يك امر خارق العاده و معجزه بشماريم ، در مورد طول عمر ايشان اگر ايمان به خدا و قدرت و توانائى و صحت نبوات داريم نبايد ترديد كنيم .\r\nمسألهء طول عمر آن حضرت مسأله‌اى است كه صدها حديث بر آن دلالت دارد و مشيّت ازلى الهى بر آن تعلق گرفته است .\r\nهركس خدا را قادر و توانا مىشناسد ، بايد آن را باور كند و هركس العياذ باللّه خدا را عاجز مىشمارد و عجز را نقص و از صفات سلبيه حق نمىداند ، هرچه دلش مىخواهد بگويد ؛ اما مىگوئيم عجز ، نقص است و ناقص ، محتاج است و محتاج واجب الوجود نمىباشد .\r\nحضرت صاحب الامر - عجل اللّه تعالى فرجه - را در اين دوران عمر طولانى مكرّر مردمان بزرگ كه از صفاى باطن و استعداد خاص بهره‌مند بوده‌اند ، زيارت و مشرف به ملاقات و نعمت ديدارش شده‌اند .\r\nدر اين موضوع سخن از امكان طول عمر و عدم امكان بىمورد\r\n\r\n","description":"","footnote":"","page_name":" 176 ","page_number":178},
  {"content":"\r\n\r\nاست و به نظر ما اصلا از ابتدا بىجهت جواب اين سؤال را در مباحث راجع به طول عمر آن حضرت وارد كرده‌اند .\r\nآنكه فرضا مىگويد طول عمر محال عقلى است و عقلا امكان ناپذير است ، يا مىگويد محال طبيعى است ، بايد برهان و دليل بياورد ، مع ذلك ما ثابت كرديم كه عمر بسيار طولانى نه محال عقلى و ذاتى است و نه استحالهء وقوعى در آن فرض مىشود و نه محال طبيعى است .\r\nباز مىگوئيم : ما آنچه را از گفتار دانشمندان و نتايج كاوشها و آزمايشهاى علمى علماى غرب نقل كرديم براى روشن شدن ذهن بعضى از صاحبان افكار سطحى و افراد كم اطلاع بود كه بدانند امكان طبيعى طول عمر مورد قبول علماى بزرگ شرق و غرب است .\r\nاما در مورد طول عمر امام زمان - أرواحنا فداه - فرضا هم امكان طبيعى طول عمر ثابت نباشد ، تكيه ما بر قدرت خدا و اراده بارى تعالى است و از اينكه طول عمر آن حضرت خارق العاده هم باشد ، هيچ شبهه‌اى را وارد نمىدانيم . زيرا مسألهء خارق عادات و ايمان به معجزه اساس قبول و پذيرش نبوات است .\r\nتمام معجزات پيغمبران امور خارق العاده است و اين كسانى كه در اين موضوع استبعاد مىكنند ، در مورد معجزات حرفى ندارند و تسليم هستند . چه فرق مىكند ، احياء موتى و زنده كردن مردگان و تبديل عصا به ثعبان و پيدايش ناقه از سنگ و نزول مائده از آسمان و سخن گفتن كودك در گهواره و ولادت عيسى بدون پدر با عمر بسيار طولانى .\r\nاگر امكان طبيعى طول عمر را علم تصديق مىكند ، امكان طبيعى\r\n\r\n","description":"","footnote":"","page_name":" 177 ","page_number":179},
  {"content":"\r\n\r\nبعضى از معجزات را تصديق نكرده است پس چگونه در آن شك مىكنيم با اينكه اين را قبول داريم .\r\nما مىگوئيم به هر حساب كه باشد ، ايراد يا استبعاد طول عمر حضرت قائم آل محمد - عجل اللّه تعالى فرجه - بىوجه است و اگر تمام عقلا جمع شوند و بخواهند در ايراد به طول عمر آن حضرت يك سخن خردپسند و دليل معقولى درست كنند ممكن نيست .\r\nخدا فرموده و پيغمبر خبر داده و ائمه طاهرين هم مژده داده‌اند كه حضرت حجت عصر ، فرزند حضرت امام حسن عسكرى عليه السّلام همان كسى كه در بامداد روز نيمه شعبان سال 255 عالم را به نور جمال خود منوّر ساخت ، بعد از غيبت بسيار طولانى كه مردم در امر آن حضرت در حيرت و سرگردانى واقع مىشوند و اكثرا به شك و ترديد مىافتند و عالم پر از ظلم و جور و فشار و ناراحتى و فساد و انواع نگرانيها مىشود ظهور مىفرمايد و جهان را پر از عدل و داد مىكند و در دنيا يك حكومت جهانى تشكيل مىدهد و قانون واحد اسلام را همه جا اجرا مىسازد و در سراسر عالم عدالت اجتماع و براساس تعاليم قرآن برقرار مىنمايد .\r\nبا اينكه اين بشارتها قطعى و مسلّم و متواتر است ، خداوند هم بر هر كار قادر و توانا است ديگر جاى شبهه و شك و ترديد نيست .\r\nاين استبعادات طول عمر و سرّ غيبت همه از وساوس شيطان است و چنانچه توضيح داده شد به هر نحو كه در طول عمر نظر بدهيم ، استبعاد طول عمر حضرت صاحب الزمان - عجل اللّه تعالى فرجه - صحيح نيست . علم و عقل و نقل و قرآن و احاديث و كتابهاى دينى ملل\r\n\r\n","description":"","footnote":"","page_name":" 178 ","page_number":180},
  {"content":"\r\n\r\nديگر و آراء و نظر دانشمندان قديم و جديد و تجربه ، همه پشتيبان و مؤيد عقيدهء ما مىباشند .\r\n\r\nتفاوت و اختلاف مخلوقات در عمر و طول عمر بشر و قياس آن باستثنائات\r\nبايد در نظر داشت كه در عالم آفرينش از مجرّدات و مادّيات و انواع و افراد آنها مخلوقات استثنائى « 1 » و منفردى وجود دارد كه بين آنها و موجوداتى كه با آنها در يك رشته و تحت يك نوع يا فصل مىباشند فاصله و تفاوت بسيار ديده مىشود و چون انس ما با همان موجودات يك نواخت و كم تفاوت است ، در نظر ما وجود اين افراد آن هم در صورتى كه فاصله و تفاوت زياد باشد استثناء و شگفت‌انگيز است .\r\nخواه اين فاصله و استثناء از جهت طول يا عرض يا حجم يا وزن يا خصوصيات معنوى و روحى و جهات ديگر باشد و خواه بر ما علّت آن استثناء معلوم باشد و آن را تحت يك قانون از قوانين ظاهرى يا خفى بشناسيم يا علّت آن بر ما معلوم نباشد .\r\n\r\n\r\n","description":"","footnote":"\r\n( 1 ) - البته غرض از تعبير استثنائى و منفرد در اينجا اين نيست كه استثناء براساس قاعده و قانونى نيست و مثل استثنائات عرف ما تبعيض بىجهت و بىمصلحت باشد ، بلكه اين استثنائات نيز طبق نواميس خاصه و سنن الهى ظاهر مىشود و اطلاق استثناء بر اين گونه پديده‌ها از جهت اين است كه به حسب معتاد و سابقعه و اطلاعات ما به‌ندرت ديده مىشوند . از نظر ما ظهور فلان ستاره يا حادثه جوّى يك امر استثنائى و بىسابقه است اما از نظر كسى كه به اوضاع و احوال و حركات ستارگان و منظومه‌ها عالم است يك امر باسابقه است كه مكرّر در دوران صدها هزار سال جهان روى داده است .\r\n","page_name":" 179 ","page_number":181},
  {"content":"\r\n\r\nاز كرات آسمان و ستارگان گرفته تا ذرّه و اتم ، هر كجا برويم يك عده استثنائاتى مىبينيم ، يعنى موجوداتى را مىبينيم كه نسبت به موجودات ديگر از نوع خود واجد يك خصوصيّت استثنائى و جالب مىباشند .\r\n\r\nاستثناء در كرات\r\nشما از ستاره‌شناسان و علماى هيئت كه از احوال ميلونها ستاره و منظومه و كهكشان و فواصل ستارگان و ابعاد و حجم و قطر آنها كم و بيش اطلاعاتى دارند بپرسيد كه آيا در اين قوانينى كه شما كرات و كواكب و نجوم را تحت سيطرهء آنها شناخته‌ايد موارد استثنائى كه شما هنوز به كشف قانونى كه بر آن حاكم است نايل نشده باشيد هست يا نه ؟\r\nبپرسيد تا جواب مثبت بشنويد .\r\nآيا تفاوتهائى كه در بين اين مخلوقات عظيم از جهت حجم و قطر و وزن وجود دارد حد و حصر معينى دارد يا نه ؟\r\nيقينا جواب مىدهند حدّ و حصر معين ندارد .\r\nمثلا تفاوتى كه زمين ما با « سديم المرأة المسلسله » دارد از جهت حجم و قطر و وزن با حساب هيچ محاسبى ( غير از خدا ) معلوم نمىشود و براى اينكه تا حدى اين تفاوت نزديك به ذهن شود ، تفاوت بين آفتاب و « سديم المرأة المسلسله » را بايد در نظر بگيريم . حجم آفتاب را علماى هيئت نسبت به حجم سديم المرأة المسلسله مثل حجم يك ذره از ذرات نور آفتاب كه از پنجره‌اى به داخل اطاقى بتابد نسبت به خود آفتاب برآورد كرده‌اند يعنى آن ذره چقدر از آفتاب\r\n\r\n","description":"","footnote":"","page_name":" 180 ","page_number":182},
  {"content":"\r\n\r\nكوچكتر است ، آفتاب با آن عظمت به همين قدر از سديم مرأه مسلسله كوچك‌تر است آن وقت زمين ما كه حجمش يك ميليون و سيصد هزار بار كمتر از آفتاب است در جنب سديم چه خواهد بود ؟ ! و اگر كسى بخواهد حجم سديم مرأه مسلسله را نسبت به آفتاب بفهمند ، طول قطر آفتاب را كه يك ميليون و 390 هزار كيلومتر است با طول قطر سديم كه سىهزار ميليون سال نورى است مقايسه نمايد .\r\nآيا اين تفاوت بين زمين ما و سديم‌ها و از آنها بزرگ‌تر از كجا است ؟\r\nو آيا كسى مىتواند بگويد ما نمىتوانيم اين همه تفاوت و فاصله و اختلاف را در اين دو كره قبول كنيم ؟\r\nآيا چطور است كه بطور استثناء در ميان سيارات منظومهء شمسى فقط اين زمين ما و به احتمالى هم مريخ صالح از براى پيدايش حيات شد در حالىكه سيارات ديگر اين صلاحيّت را ندارند و شايد ميليونها ستارهء ديگر نيز فاقد اين صلاحيّت باشند ؟\r\n\r\nاستثناء و اختلاف عمر در دنياى اتم\r\nمىگويند : در جهان اتم مزونهائى يافت مىشوند كه يكى پس از رهائى از مركز ، عمرش يكهزارم ثانيه است و مزونى ديگر به نام هايرون عمرش ده ميليارديم ثانيه است ، يعنى بىنهايت كمتر و كوتاه‌تر آيا اين اختلاف را اگر ديروز كه بشر به دنياى اتم آشنا نبود ، به شما مىگفتند باور مىكرديد ؟ يقينا نه . ولى امروز آن را يك موضوع مسلّم فيزيكى مىدانند « 1 »\r\n\r\n\r\n","description":"","footnote":"\r\n( 1 ) - نور دانش ، شمارهء 6 ، دورهء جديد ، سال پنجم .\r\n","page_name":" 181 ","page_number":183},
  {"content":"\r\n\r\n\r\nاستثناء و اختلاف در عالم گياه و درخت\r\nدر عالم نبات نيز استثنائات عجيب و حيرت‌افزا ، فراوان به چشم مىخورد در ميان اشجار و درختان ، درختانى ديده شده‌اند كه از جهت طول يا تنومندى و قطر يا طول عمر فوق العاده اسباب تعجب گرديده‌اند مثل درخت « ارز » لبنان و مثل درختى كه در آمريكا است و به عربى آن را « ام الاجمه » مىنامند ، يعنى مادر جنگل . اين درخت از بزرگ‌ترين درختهاى آمريكا است ، درازى آن را بيشتر از سيصد قدم ذكر كرده‌اند سياحان تازه حالا چهارصد قدم مىگويند ، قطر ساق آن نزديك به زمين سيصد قدم و كلفتى پوستش به عرض هجده انگشت .\r\nدر اسكاتلند « اكس » انگليس در عمر بعضى از درختها تأمل كرده ديده‌اند از سيصد سال بيشتر است . يكى از فضلاء ، محيط يكى از اشجار را اندازه گرفته تقريبا نود قدم بوده و از روى نسبت آن به كوچك‌ترين درخت از همين نوع عمر آن را پنج هزار سال معين كرد .\r\nدر كاليفرنيا درخت كاجى است به طول سيصد قدم كه محيط آن سى قدم مىباشد و عمرش شش هزار سال است .\r\nغريب‌تر از اينها درخت « عندمى » است در شهر اورتاوا در جزيره تنزيف كه يكى از جزاير كانارى مىباشد در درياى اتلانتيك ( جزاير مزبور به جزاير خالدات معروف است ) « 1 » اين درخت محيطش\r\n\r\n\r\n","description":"","footnote":"\r\n( 1 ) - درخت عندم را درخت « دم الاخوين » و « دم الثعبان » نيز گويند و فارسى « دم الاخوين » و « دم الثعبان » « خون سياوش » و « خون سياوشان » است و ظاهرا عندم ، بضم باشد .\r\n","page_name":" 182 ","page_number":184},
  {"content":"\r\n\r\nبقدرى است كه اگر ده نفر دور آن دستهاى خود را باز كنند بطورى كه سرانگشتهاى آنها به هم برسد باز به تمام ساق آن احاطه نمىنمايد و صاحب « الآيات البينات » مىگويد : حال كه سال 1882 م است ( سال تأليف كتاب الآيات البينات ) 482 سال مىباشد كه جزيره مزبور كشف شده و آن درخت عظيم در وقت كشف جزيره به همين حال بوده كه حالا هست و هيچ تفاوت و تغييرى در منظر آن پيدا نشده و چون نموّ اين گونه درختها بطيىء و كند است كه از نمو درختهاى كوچك از همين نوع معلوم مىشود ، در اين صورت خدا مىداند چقدر قرون و دهور گذشته تا درخت عندم اورتاوا ، به اين عظمت و قطر رسيده و يكى از علماى نبات‌شناس در تعيين عمر اين درخت اظهار عجز كرده مىگويد : فهم و ادراك بشر از كشف اين سرّ قاصر است و نمىتواند به تقريب هم بفهمد كه عندم اورتاوا چند سال عمر كرده همين قدر معلوم و مسلّم است كه اين نهال كهنسال قرنها پيش از خلقت انسان در كار نشو و نما بوده و زندگانى درازى نموده تا به اين قد و قواره رسيده است . مؤلف « الآيات البينات » مىگويد : عجيب‌تر و غريب‌تر از اين جمله آن است كه عندم را علماى علم نبات و گياه‌شناسى از صنف درخت نمىدانند بلكه از جنس گياه مىشمارند و از نوع رستنيهاى ذنبقى يعنى به قول معروف آنها كه پياز دارد مثل سنبل و نرگس مىدانند . در اين صورت بايد در عندم اورتاوا ديد و از اين ذنبق ، اقلا شميم قدرت آفريننده داناى توانا را شنيد كه دل هر روئيده و درون هر پياز زنبق ، خزائه اسرار حكمتهاى محقق او است « 1 » .\r\n\r\n\r\n","description":"","footnote":"\r\n( 1 ) - پيك ايران ، شماره 1152 .\r\n","page_name":" 183 ","page_number":185},
  {"content":"\r\n\r\nآيا مىدانيد درختهائى كه گوشت‌خوارند وجود دارند ، و طيور و حيوانات بلكه انسان را شكار مىكنند ؟\r\nباز هم در عالم نبات ، مىدانيد كه در درياها ذرات ژلاتينى هستند كه با جذب كلروفيل جزء عالم گياهان محسوب مىشوند و عمرشان از ثانيه هم كمتر است و درختانى در مناطق استوائى وجود دارند كه مىگويند اگر رطوبت پاى آنها نخشكد الى الابد جوانه و شاخه به اطراف مىفرستند و براى هميشه زنده‌اند « 1 »\r\nدر « لامبارديا » درختى است كه ارتفاع آن صد و بيست قدم و محيط آن 23 قدم و عمرش متجاوز از دو هزار سال است و در « برابورن كنت » درختى است كه در حدود سه هزار سال عمر آن را تخمين زده‌اند ، همچنين درختى هست از نوع « تكسوديوم » و « سيتشيوم » كه در حدود شش هزار سال عمر دارد « 2 » .\r\nبازده يك دانه گندم را تا بيشتر از هفتصد دانه نشنيده بوديم ولى همه در روزنامه‌ها خوانديم كه در مزرعه « كره‌بند » بوشهر از يك دانه بيش از چهار هزار دانه به دست آمد و مورد تعجب تمام مهندسان كشاورزى گرديد با اينكه حدّ متوسط بازده يك دانهء گندم در حدود چهل دانه است .\r\n\r\nتفاوت و اختلاف در عالم حيوانات\r\nاما اختلاف حيوانات به حسب نوع در مقدار متوسط عمر كه امروز در آمارهائى كه از طرف علماى حيوان‌شناس داده شده معلوم و فاصله\r\n\r\n\r\n","description":"","footnote":"\r\n( 1 ) - نور دانش ، شمارهء 6 ، دورهء جديد ، سال 5 .\r\n( 2 ) - اللّه و العلم الحديث ، ص 96 .\r\n","page_name":" 184 ","page_number":186},
  {"content":"\r\n\r\nميان كمتر و بيشتر آنها عجيب است ، همچنين اختلاف و استثناء در افراد هر نوع از انواع حيوان بسيار ديده و گهگاهى هم در جرايد ، اين استثنائات و تفصيلات آن را مىخواهيم كه اگر كسى آنها را جمع‌آورى كند يك كتاب جالب مىشود .\r\nدانشمندان شوروى در جمهورى « ياكوتسك » نزديك قطب شمال يك نوع حلزون پيدا كرده‌اند كه از چندين هزار سال پيش يعنى قبل از تاريخ تا حال زنده مانده است « 1 »\r\nماهيهائى در اقيانوس اطلس شمال اروپا ديده شده كه عمر سه ميليون ساله برايشان برآورد كرده‌اند و مارهائى كه عمر چند هزار ساله دارند وجود دارند در حالىكه جنبندگانى نيز هستند كه عمرشان چند لحظه بيش نيست « 2 » . آيا مىدانيد كه عمر ملكهء زنبوران عسل چهارصد برابر عمر زنبوران ديگر است ؟\r\n\r\nاستثناء در جهان انسانها\r\nبطور كلى ناموس تفاوت و تميّز در بين انسانها نيز حاكم است و اگر اين ناموس نبود شناختن افراد ، غير ممكن مىشد و قرآن مجيد اين ناموس را از آيات خدا شمرده مىفرمايد :\r\n وَ مِنْ آياتِهِ  . . .  اخْتِلافُ أَلْسِنَتِكُمْ وَ أَلْوانِكُمْ  « 3 »\r\n« و از نشانه‌هاى خداوند . . . اختلاف زبانها و رنگهاى شما است » .\r\n\r\n\r\n","description":"","footnote":"\r\n( 1 ) - اطلاعات ، شماره 977 .\r\n( 2 ) - نور دانش ، شمارهء 6 ، دوره جديد ، سال 5 .\r\n( 3 ) - سورهء روم ، آيهء 22 .\r\n","page_name":" 185 ","page_number":187},
  {"content":"\r\n\r\nآن قدر افراد باهم امتياز دارند كه بايد گفت بيشتر امتيازات و تفاوتها از نظر اكثر افراد مخفى است ، آنچه براى عموم ميسّر است شناختن افراد به وسيلهء شكل و قيافه ظاهر است ولى امروز با وسايلى كه در دسترس بشر قرار گرفته افراد را از اختلاف خون و استخوان و حتى از خطوط سرانگشتان مىشناسند .\r\nتفاوت در عمر ، قد ، رنگ ، ساختمان بدن ، قواى مغزى و فكرى و احساسات ، در همهء اين تفاوتها اشخاص نادر الوجود و استثنائى ديده شده‌اند ، مثلا يك نفر قلبش در طرف راست واقع شده ، يك نفر در طول قامت يا وزن ميان سه ميليارد افراد بشر منحصر به فرد مىشود . در خصائص و صفات روحى يكى در سخاوت حاتم مىشود و ديگرى در بخل ضر المثل مىگردد . در قواى فكرى و دماغى يك نفر نابغه مىشود و يكى چنان باهوش است كه حلّ مشكل‌ترين مسائل فلسفى و رياضى براى او مثل يك عمل عادى ديگران آسان ، و ديگرى چنان ساده و كم هوش مىگردد كه فهم يك مسأله بديهى يا ضرب يك عدد كوچك در همان عدد كوچك برايش دشوار است . مردان بزرگ و نوابغ و قهرمانان تاريخ همه شخصيتهائى هستند كه ما فوق افراد عادى قرار دارند .\r\nپس اين ناموس استثناء در عالم آفرينش هست ، منتهى گاهى سبب آن بر ما معلوم است و گاهى مجهول و گاهى بطور ابداع واقع مىشود .\r\nحال به آن كسى كه طول عمر امام زمان عليه السّلام را بعيد مىشمارد و يا انكار مىكند مىگوئيم :\r\nچرا انكار مىكنيد ، مگر اين همه استثنائات را در مخلوقات عالم نمىنگريد ؟ چرا اين طول عمر هم يكى از آنها نباشد ؟\r\n\r\n","description":"","footnote":"","page_name":" 186 ","page_number":188},
  {"content":"\r\n\r\nو چگونه شد كه در عالم كرات و عالم اتم و نبات و حيوان طول عمر استثنائى و اقسام استثنائات ديگر را قبول داريم اما در مورد امام زمان كه ولىّ خدا است ، باور نمىكنيد ؟\r\nفرضا شخصى مؤمن و خداشناس نباشد ، از روى همين وضعى كه در عالم طبيعت مىبيند ، حق ندارد طول عمر يك فرد را انكار كند و آن را نپذيرد .\r\nو اگر خداشناس هستيد و به قدرت او و به اخبار پيامبران ايمان داريد ، چطور مىتوانيد طول عمر آن حضرت را نپذيريد ؟\r\nآيا از قدرت خدا به دور مىدانيد ؟\r\nآيا خدا نمىتواند يك نفر بشر را چند هزار سال عمر بدهد ؟\r\nشما كه استثنائات عجيب‌تر از طول عمر را باور داريد مثل تبديل عصا به اژدها و تولد عيسى بدون پدر چرا طول عمر پسر پيغمبر را قبول نمىكنيد ؟\r\nمگر خداى كرات و اتم و درخت و گياه و حيوانات و خدائى كه عيسى عليه السّلام را بدون پدر آفريد ، غير از خداى حضرت صاحب الزمان عليه السّلام است ؟ يقينا ، نه شما و نه هيچ كس ديگر نمىتوانيد به اين پرسش‌ها پاسخ منفى بدهيد و قدرت خدا را در اين مورد محدود سازيد .\r\n\r\nعمر جاودان\r\nامكان عمر جاودان مسأله‌اى است كه همواره مورد توجه بشر بوده و فحص و كنجكاوى و مطالعه در اطراف آن جريان داشته است .\r\n\r\n","description":"","footnote":"","page_name":" 187 ","page_number":189},
  {"content":"\r\n\r\nدر امكان عقلى عمر جاودان هيچ شبهه و شكى نيست و گمان نمىرود كسى تا حال امكان عقلى آن را ردّ كرده باشد ، يعنى عمر جاويد را براى بشر محال دانسته باشد .\r\nآنچه همواره تحت مطالعه قرار داشته مسألهء امكان علمى آن مىباشد ، يعنى علماى زيست‌شناس و دانشمندان ديگر با آزمايشها و تحقيقات خود خواسته‌اند بدانند : آيا مىتوان عمر جاودان در دسترس بشر قرار داد و كارى كرد كه هركس بخواهد بتواند از آن برخوردار شود ؟\r\nآيا آزمايشهائى كه تاكنون براى رسيدن به اين مقصود شده موفقيّت آميز بوده است ؟\r\nآيا تلاشهاى علماء در اين موضوع آنان را بيشتر اميدوار ساخته يا نااميد ؟\r\nو آيا بايد فحص و مطالعه را در اطراف اين موضوع دنبال كرد ؟\r\nو آيا همانطور كه بشر توانست ميكروب آبله و مالاريا و ميكروب سل و بيماريهاى ديگر را كشف كند و با آنها مبارزه نمايد مىتواند از بريده شدن طناب عمر هم جلوگيرى نمايد ؟\r\nو بالأخره جواب اين پرسشها از نظر علم مثبت است يا منفى ؟\r\nاين مسأله‌اى است كه هركس فوق العاده به آن علاقه‌مند است و شايد مسأله‌اى مهمتر از آن در مسائل زندگى مادّى او نباشد و مسائل ديگر مانند مبارزه با بيماريها و كوشش در كشف داروى سرطان و مرضهاى خطرناك ديگر همه از جزئيات و فروع اين مسأله است ، يعنى عشق و علاقه به ادامه حيات و عمر زندگى بيشتر .\r\n\r\n","description":"","footnote":"","page_name":" 188 ","page_number":190},
  {"content":"\r\n\r\nتا آنجا كه اطلاع داريم در پاسخ اين پرسش‌ها آنچه علماى زيست شناس و پزشكان و دانشمندان متخصص در رشته‌هاى مربوط به اين موضوع اظهار نظر مثبت كرده‌اند و آزمايش‌هاى آنها اميدواركننده از آب درآمده است . لذا تحقيقات و كوششهاى خود را در اين موضوع در عالم علم تعقيب و دنبال مىكنند و اگرچه پاره‌اى از آنها با احتياط اظهار نظر مىنمايند و پاى خود را از امكان طولانى كردن عمر فراتر نمىگذارند و از عمر جاودان سخن نمىگويند ، ولى تصديق دارند كه مسألهء طولانى ساختن عمر ، گام نخست به سوى جاودانى ساختن آن است و اصولا دانش پزشكى با تمام شعب و رشته‌هاى متعدد كه دارد آنچه در درمان بيماريها پيشرفت نمايد راه بشر را به اين هدف نزديك مىسازد ، زيرا غير از اين نيست كه اين بيماريها قاطع رشته عمر و زندگى و مانع از جاودان زيستن هستند و وقتى راه مبارزه با اين بيماريها يكى پس از ديگرى كشف شد ، به تدريج عمر جاودان نيز تأمين خواهد شد .\r\nپس اگرچه دانشمندان در دانشگاهها و آزمايشگاهها هركدام در رشته‌اى مخصوص و كشف راه مبارزه با يك نوع بيمارى مشغول تحقيق و تجسّس مىباشند . اما ما مىدانيم كه هرچه اين تجسّسات ، موفقيّت‌آميز باشد و هر روز با كشف تازه‌اى در مبارزه با يك نوع بيمارى پيروز شوند ، تا خطر قطع طناب عمر در ميان است اين تجسّسات پايان نخواهد يافت ؛ پس اگر بگوئيم زحمات و كوششهاى بشر همه به سوى اين هدف و براى اين نتيجه است و با وسائلى كه براى مبارزه با بيماريهاى بسيار كشف كرده همواره موفقيّت‌آميز بوده و به سوى هدف پيشرفته ، اغراق نگفته‌ايم .\r\n\r\n","description":"","footnote":"","page_name":" 189 ","page_number":191},
  {"content":"\r\n\r\nاما در خصوص اين موضوع يعنى امكان عمر جاودان ظاهرا مطالعات و آزمايشها از دو راه انجام مىشود .\r\nيكى از راه مطالعهء حالات و وضع زندگى جسمى و روحى و اخلاقى و دينى و اقتصادى معمّرين .\r\nو ديگر از راه تحقيق و تجربه‌هاى علمى و فنى كه روى بعضى از حيوانات و جنين و نسوج و سلول و قطعات اعضاء انجام مىدهند .\r\nاين مطالعات در هر دو مرحله نتيجه‌بخش شده و ثابت مىكند كه :\r\nبريده شدن طناب عمر لازم طبيعت يك موجود زنده نيست بلكه به علت عوارض و حوادث پيش مىآيد .\r\nآنچه از طريق مطالعهء احوال معمّرين به دست مىآيد اين است كه براى عمر ، حد مخصوصى نيست و نمىتوان بهره بشر را از نعمت حيات و زندگى به اين حدى كه به آن مأنوس شده‌ايم محدود كرد و اگر شرايط و احوال اتفاقا براى كسى مساعد باشد بشر خيلى خيلى بيشتر از اينها هم مىتواند زيست كند .\r\n\r\nو اما در خصوص نتايج تحقيق و مطالعات علمى\r\nدكتر « هنرى الحيس » مىگويد : زندگى جاودانى ممكن است و اين كار با پرورش توليد مصنوعى انساج بدن و پيوند آن مقدور خواهد گرديد « 1 »\r\nيكى از دانشمندان مىگويد : مرگ از بيمارى پيدا مىشود نه از پيرى ،\r\n\r\n\r\n","description":"","footnote":"\r\n( 1 ) - اطلاعات ، شمارهء 11805 .\r\n","page_name":" 190 ","page_number":192},
  {"content":"\r\n\r\nو بيماريها از اسباب بسيار كه بعضى از آن اسباب در تحت اختيار انسان نيست مثل جهل و نادانى والدين به قواعد بهداشت و رعايت نكردن آنها از آداب و قواعد صحى و بهداشتى هنگام انتخاب همسر و زناشوئى و اعمال غريزهء جنسى و دوران حمل و رضاع و همچنين سوء تربيت آنها و فساد محيط و چيزهاى ديگر و بعضى از اسباب امراض ، تحت اختيار بشر است و مىتواند آن علل را بر طرف سازد ، مانند پرخورى و بىترتيبى در خوردن و آشاميدن و بىنظمى در شغل و كارهاى روزانه و اعمال قوا و غرائز و اخلاق رذيله و عقايد باطل كه سبب اضطرابات و ناراحتيهاى روحى و ابتلاء به يأس و ترديد و فقدان آرامش و سكون مىگردد .\r\nپس اگر انسان بتواند اين علل را بر طرف سازد و در خوراك و پوشاك و مسكن و شغل و كار و امور ديگر به اعتدال رفتار نمايد ، براى عمر و حيات او حدّى نيست و برحسب قواعد علمى زندگى جاويد براى او محال نيست .\r\nبله به وسيلهء اخبار انبياء و آيات قرآن ثابت شده كه هركس بايد مرگ را بچشد ،\r\n( كلّ شيء فان )\r\nو  أَيْنَما تَكُونُوا يُدْرِكْكُمُ الْمَوْتُ \r\nو ليكن اين اخبار نيز عمر هزارها سال و بيشتر را براى بشر نفى نمىكند « 1 » بلكه بر ممنوع بودن همه از عمر جاودان تا پايان اين جهان نيز دلالت ندارد .\r\n\r\n\r\n","description":"","footnote":"\r\n( 1 ) - منتخب الاثر ، ص 280 .\r\n","page_name":" 191 ","page_number":193},
  {"content":"\r\n\r\nمجله « المقتطف » كه يكى از معروف‌ترين مجلّات علمى عربى است مقاله‌اى تحت عنوان « هل يخلد الانسان في الدنيا » « آيا انسان جاودان در دنيا خواهد ماند » ، در شمارهء 3 ، سال 59 منتشر كرده است ، در آن مقاله مىگويد : حيات چيست ؟ مرگ چيست ؟ و آيا مرگ براى هر زنده مقدر شده ؟\r\nسپس از روى تحقيق علمى شرحى نگاشته و از آن استنتاج مىكند كه جراثيم و سلولهاى زنده‌اى كه نسل از آن به جاى مىماند و نوع انسان و حيوان از حشرات و ماهىها ، پرندگان و درندگان ، اسب و استر ، گاو و گوسفند و كليهء جانداران و جنبندگان ، و بلكه كليه نباتات و درختان از آن جراثم و سلولها محفوظ و باقى است ، از چند هزار سال پيش بلكه از صدها هزار سال پيش حيات داشته‌اند .\r\nتا اينكه مىگويد : علمائى كه وثوق و اعتماد به دانش آنها است مىگويند : تمام انساج رئيسى جسم حيوان بطور نامحدود قابليّت بقاء دارند و ممكن است انسان نيز هزارها سال زندگى كند در صورتى كه حوادث سبب قطع ريسمان حيات او نشود . و اين اظهار نظر آنان يك اظهار نظر حدسى و ظنى نيست بلكه نتيجه عملياتى است كه با آزمايش تأييد شده است .\r\nدكتر « الكسيس كارل » عضو آزمايشگاه روكفلر در نيويورك توانست جزئى از بدن حيوان را سالها بيش از آنچه خود آن حيوان به حسب عادت زيست دارد ، زنده نگاه دارد ، يعنى زندگى اين جزء مقطوع با غذائى كه براى آن آماده شده بود مرتبط بود كه امكان بقاى آن تا ابد در صورت رسيدن غذاى لازم به آن ، به اين وسيله معلوم شد .\r\n\r\n","description":"","footnote":"","page_name":" 192 ","page_number":194},
  {"content":"\r\n\r\nو همين آزمايش را در مورد قطعه‌اى از جنين مرغ خانگى انجام داد و بيش از هشت سال زنده ماند و همچنين او و ديگرى روى قطعاتى از بدن انسان و عضلات و قلب و پوست و كليه ، آزمايش كردند معلوم شد مادامى كه غذاى لازم به آنها برسد زنده مىمانند و به نموّ خود ادامه مىدهند .\r\nحتى اينكه استاد « ديمند وبرل » از اساتيد دانشگاه « جونس هبكنس » مىگويد : زيست جاودان تمام اجزاى سلولى رئيسى جسم انسان ، بالقوه يا امرى است كه به امتحان ثابت شده يا آنكه احتمال زيست جاودان آن كاملا ارجح است .\r\nو ظاهرا اوّل كسى كه اين آزمايش را روى بعضى از اجزاى حيوان با موفقيّت انجام داد دكتر « جاك لوب » عضو آزمايشگاه « روكفلر » ، بود ، پس از او دكتر « ورن لويس » و همسرش ثابت كردند كه ممكن است بعضى از سلولهاى جنين مرغ را در يك مايع نمكى زنده نگهداشت و اگر به آن بعضى مواد آلى افزوده شود اين سلولها نموّ مىكند و زياد مىشود .\r\nبعد از اين ، آزمايش‌ها دنبال شد تا ظاهر شد كه سلولهاى بدن هر حيوانى ممكن است زنده بماند و نموّ كند در مايعى كه در آن غذاى لازم براى آنها باشد و ليكن از اين آزمايشها ثابت نگرديد كه اين اجزاء وقتى پير شدند نمىميرند تا آنكه با آزمايشهائى كه « دكتر كارل » انجام داد ، ثابت شد كه اين سلولها موجب پيرى حيوان نيستند ، بلكه بيش از حدّ عادى زيست مىكنند ، سپس اين دانشمند آزمايشهاى خود را تعقيب كرد و خود و هم‌كارانش زحمات بسيار متحمل شدند تا براى او ثابت گرديد كه :\r\n\r\n","description":"","footnote":"","page_name":" 193 ","page_number":195},
  {"content":"\r\n\r\nاوّلا ؛ اجزاى سلولى جسم زنده مىمانند مگر آنكه كمى غذا يا دخول بعضى از ميكروبها سبب مرگ آنها بشود .\r\nثانيا ؛ اين اجزاء علاوه بر آنكه زنده مىمانند ، نموّ نيز مىكنند و زياد مىشوند همانطورى كه در حال اتصال به جسم حيوان نموّ دارند و زياد مىشوند .\r\nثالثا ؛ نموّ و توليدمثل آنها با غذاى آنها ارتباط دارد .\r\nرابعا ؛ مرور زمان هيچ تأثيرى در پيرى و ضعف آنها ندارد و كوچك ترين اثر پيرى در آنها ظاهر نمىشود بلكه نموّ و توليد مثل آنها در هر سال مثل سالهاى پيش است و ظواهر كار نشان مىداد كه همچنان زنده خواهند ماند مادامى كه تحت مراقبت آزمايش‌كنندگان ، غذاى كافى به آنها برسد ، پس پيرى سبب نيست بلكه نتيجه است .\r\nسپس اين سؤال را پيش مىآورد : اگر اين‌چنين است چرا انسان مىميرد ؟ و چرا عمرش محدود است ؟ و چرا به‌ندرت سن انسان از صد تجاوز مىكند ؟\r\nپاسخ اين است كه : اعضاى جسم حيوان بسيار و مختلف هستند و در عين حال با يكديگر در نهايت ارتباط مىباشند ، تا جائى كه زندگى عضوى به زندگى عضو ديگر ارتباط و توقف دارد ، پس وقتى يكى از آنها ضعيف شد و به سببى از اسباب مرد ، اعضاى ديگر نيز به مرگ او مىميرند چنانچه در بيماريهاى ميكروبى مشاهده مىشود و از اين جهت است كه متوسط عمر از هفتاد و هشتاد كمتر است .\r\nو آنچه از آزمايشهاى ذكر شده به دست آمده و ثابت است اين است كه انسان نمىميرد براى آنكه شصت يا هفتاد يا هشتاد يا صد يا بيشتر\r\n\r\n","description":"","footnote":"","page_name":" 194 ","page_number":196},
  {"content":"\r\n\r\nعمر كرده ؛ بلكه مىميرد براى آنكه در اثر عوارضى بعضى از اجزاى او تلف مىشود و به علّت ارتباطى كه اعضاى ديگر با اين عضو دارند آنها نيز مىميرند . پس زمانى كه علم اين عوارض را ريشه‌كن سازد يا مانع از تأثير آنها بشود هيچ مانعى از استمرار حيات تا صدها سال باقى نخواهد ماند چنانچه بعضى از درختها ( هزار سال و دو هزار سال و بيشتر ) زندگى مىكنند « 1 »\r\nچندى پيش مقاله‌اى از يكى از مطبوعات خارجى در روزنامه اطلاعات ترجمه شده بود كه در آن نظر چند تن از پزشكان مشهور جهان در مورد نتائج چندين سال تلاش عليه بيمارى پيرى و عمر جاودانى منعكس گرديده بود .\r\nدر اين مقاله توضيح داده است كه اگر نسجى از بدن يك فرد محتضر جدا كنيم و آن را در محيط مناسبى پرورش دهيم اين نسج به زندگى خود ادامه خواهد داد ، بنابراين ايجاد محيط مناسب ، راز زندگى جاودانى است « 2 »\r\nهم اكنون شركتهائى در آمريكا تأسيس شده كه مردگان را منجمد مىكنند تا سالهاى بعد مجددا آنها را زنده سازند اين شركتها اعلام مىكنند كه عمر جاودانى هم اكنون در دسترس شما است . اين شركتها و كسانى كه از روش و هدف آنها طرفدارى مىنمايند ، مىگويند : از نظر پزشكى عمر جاودانى ديگر تصورّ باطلى نيست ، البته عمر ابدى هم بى\r\n\r\n\r\n","description":"","footnote":"\r\n( 1 ) - نقل به معنى از مجله « المقتطف » ، شمارهء 3 ، سال 59 ، اصل مقاله را در « منتخب الاثر » صفحه 280 تا 283 نقل كرده‌ام .\r\n( 2 ) - اطلاعات ، شمارهء 11805 .\r\n","page_name":" 195 ","page_number":197},
  {"content":"\r\n\r\nانتها نيست بلكه حد اكثر آن از صد هزار سال تجاوز نمىكند ، در ضمن براى دست‌يابى به عمر جاودانى بايد موانع روانى هم از ميان برداشته شود . ما اكنون آنقدر به مرگ عادت كرده‌ايم كه نمىتوانيم عمر جاودانى را قبول كنيم و بايد اين طرز فكر از بين برده شود « 1 »\r\nما اگر بخواهيم آراء و سخنان دانشمندان را در اطراف طول عمر و عمر جاودان استقصاء نمائيم ، مقالات بسيار طولانى ديگر هم اگر بنويسيم تمام نخواهد شد . اجمالا هركس با مجلات علمى دنيا و جرائدى كه آخرين نظرات دانشمندان و نتايج تحقيقات آنان و تحولات و پيشرفتهاى روزافزون علم و صنعت را منتشر مىسازند ، سروكار داشته باشد خيلى بيش از اينها به آراء علمى و نتايج آزمايشها و شرح حال معمّرين اطلاع پيدا مىكند و يكى از چيزهائى كه امكان علمى طول عمر و عمر جاودان را اخيرا ثابت ساخت پيوند عضوى است كه همين امسال دكتر « بارنارد » انجام داد و اين همه سر و صدا در دنيا بر پا كرد .\r\nاين كار كه پيوند اعضاى فردى از انسان به فرد ديگر و در حقيقت تبديل عضو فاسد و از كار افتاده به عضو ديگر ، اگر تكميل شود ، امكان مىدهد كه با تعويضات مكرر از مرگ‌ومير جلوگيرى شود و ممكن است در آينده طرق و وسايل آسان‌ترى براى نيل به اين هدف در اختيار بشر قرار بگيرد .\r\nبعد از اين توضيحات علمى مىگوئيم : مىبينيد عقيدهء شيعه در مورد طول عمر و امتداد دوران غيبت حضرت ولى عصر - أرواحنا فداه\r\n\r\n\r\n","description":"","footnote":"\r\n( 1 ) - اطلاعات ، شمارهء 12143 ، سال 41 . و مجله دانشمند ، شمارهء 64 و 65 .\r\n","page_name":" 196 ","page_number":198},
  {"content":"\r\n\r\n- عقيده‌اى است كه از نظر ايمان و عقل و علم و سوابق راهى براى انكار و ردّ آن نيست و با سنن خلقت و نواميس آفرينش موافق است .\r\nجائى كه عمر جاودان در امكان بشر باشد ، آيا بعيد است كه خداوند ولىّ خودش را از عمر بسيار طولانى بهره‌مند سازد ؟\r\nآيا كارى كه براى بشر مقدور شمرده مىشود براى آفريننده بشر مقدور نيست ؟\r\nآيا نمىشود كه شرايط عمر طولانى براى آن حضرت فراهم باشد ؟\r\n\r\nنيروى جوانى پايدار\r\nيكى از خصوصيات و اوصاف امام عصر عليه السّلام اين است كه به مرور روزگار ، پيرى و كهولت در آن حضرت ظاهر نشود و بايد هم اينطور باشد . زيرا با سن زياد اگر كهولت‌آور و پيرىزا باشد آن حضرت نخواهد توانست مصدر آن‌همه اصلاحات و اقدامات و فعاليتهاى بزرگ اصلاحى گردد .\r\nپس همانطور كه آن حضرت به امر خدا از يك عمر بسيار بلند برخودار است ، جوانى و نشاط و نيرومندى آن رهبر جهانيان نيز به امر خدا محفوظ خواهد ماند و چنانچه در مقالات طول عمر بطور تفصيل و مكرّر توضيح داديم اين گونه موضوعات :\r\nاولا ، در دائره قدرت خداوند متعال قرار دارد ، و آن كسى كه ايمان و قبول دارد كه خدا ماده را آفريده و مواد را به هم پيوست و از آن اين عالم با اين نظام استوار را پديدار ساخت ؛ و خدائى كه اين همه عالم‌ها را آفريده ، البته قادر است كه جوانى و نشاط و نيروى يك فرد را نگاه\r\n\r\n","description":"","footnote":"","page_name":" 197 ","page_number":199},
  {"content":"\r\n\r\nدارد .\r\nثانيا ؛ امكان حفظ جوانى نيز مسأله‌اى است كه در ضمن مسأله امكان طولانى ساختن عمر حلّ شده و آزمايش‌هاى علمى آن را تأييد نموده و دانشمندانى كه در اين موضوع تحقيقات و مطالعه دارند رفع پيرى و خستگى و حفظ و اعاده جوانى و ديررس كردن پيرى را ممكن بلكه عملى شناخته‌اند .\r\nمبارزه با پيرى و بازگشت دادن نشاط و تجديد قواى جوانى اگرچه از عهد باستان مورد توجه بوده و يقينا بسيارى از معمّرينى كه اديان و تاريخ معرفى كرده‌اند از نيروى جوانى برخوردار بوده‌اند ، ولى بحث در آن از نظر علوم جديد از قرن هجده و نوزده شروع و مطالعات و بررسىهاى دانشمندان در اطراف آن همچنان ادامه دارد .\r\n« براون اسكار » نخستين دانشمندى است كه هنگام پيرى در صدد تجديد جوانى خود با عصاره غدد تناسلى برآمد ( 1869 م ) و دانشمندان ديگر من جمله « ورونوف » با استفاده از تجارب او آزمايشهائى كردند ( 1918 ) و از لحاظ تجربى آزمايشهاى « استيناش » حائز اهميّت شد كه توانست در روى بعضى جانوران به توسط اعمال جراحى بر روى مجارى تناسلى ، آثار جوانى را باز گرداند ولى اين گونه آزمايشها و روشهاى جراحى و هورمونى ناقص و اغلب بىخطر نبود « 1 »\r\nبعضى از دانشمندان در انديشه پيدا كردن وسيله مبارزه با علت اصلى پيرى كه ( به عقيدهء آنها ) ضعف و فرسودگى سلولى است افتادند .\r\nيكى از مشاهير پزشكان كه راجع به امكان طولانى كردن عمر و تازه\r\n\r\n\r\n","description":"","footnote":"\r\n( 1 ) - اطلاعات ، شمارهء 8930 .\r\n","page_name":" 198 ","page_number":200},
  {"content":"\r\n\r\nكردن جوانى در روى حيوانات آزمايشهائى كرده دكتر « فورد نوف » است . اين شخص مىگويد : ششصد آزمايش موفقيّت‌آميز انجام داده‌ام و اطمينان مىدهد كه در آينده نزديك تجديد قواى پيران و بر طرف ساختن گرد و غبار سالخوردگى و خميدگى قامت آنها عملى خواهد شد چنانچه ديررس ساختن پيرى و طولانى كردن عمر با حفظ صحت قلب و دماغ تا آخر عمر بلكه تغيير صفات و شخصيّات و عادات ممكن خواهد شد « 1 »\r\nدر عصر حاضر نيز كوشش و تلاش پزشكان در اطراف اكتشاف سبب پيرى ادامه دارد .\r\nروزنامه « الثّوره » به مناسبت اطلاعيه سازمان ملل راجع به آمار جمعيّت دنيا و اختلافات آنها در سن ، مقاله‌اى باستناد اقوال پزشكان مشهور منتشر كرد كه قسمت عمده آن راجع به اسباب پيرى و تلاشهائى است كه در دانشگاههاى بزرگ براى كشف علّت اصلى آن دنبال مىشود .\r\nدر اين مقاله بطور قطع اظهار نظر شده كه پيرى ارتباط به سن زياد ندارد . از نظر روانشناسان پيرى احساس به از كار افتادن و بىاهميّت شدن است با صرف نظر از سن زياد . و از نظر دانش پزشكى پيرى عبارت است از اصابت انسجه حياتى جسم به قصور از اداء وظيفه در حدود نشاط متعارف و معتاد و به معنى ديگر پيرى مفقود شدن قدرت تجديد سلولهاى حياتى است . و به‌هرحال اين احساس يا اين پديده جسمى تحت تأثير پيش رفتن سن نيست . گاهى عارض اشخاص چهل\r\n\r\n\r\n","description":"","footnote":"\r\n( 1 ) - مجله كل شىء . و تفسير طنطاوى ، ج 17 ، ص 224 .\r\n","page_name":" 199 ","page_number":201},
  {"content":"\r\n\r\nساله مىشود و گاهى در شخص صد ساله هم اثرى از آن ديده نمىشود و گاهى پيرى به واسطه بعضى امراض عارض يك قسمت بدن مىشود در حالىكه ساير اعضاء جوانى و نشاط خود را دارا هستند .\r\nدر اين مقاله اظهار نظر شده كه پيرى برحسب طب جديد معلول سه عامل است :\r\nنخست ، بيمارىهاى مزمنه مانند بيمارىهاى معدى ، بيمارىهاى سوء تغذيه و بيمارىهاى ديگر .\r\nدوّم ، حالات روانى و انفعالات نفسانى كه عامل پيرى و مؤثر در فقدان نشاط و استهلاك سلولهاى حياتى است .\r\nعامل سوّم : عوامل خارجى است مانند محيط زندگى و آب و هوا و سردى و گرمى و رطوبت « 1 »\r\n« بوكومولتس » كه در تاريخ مبارزه با پيرى زياد به اسم او برمىخوريم معتقد بود كه بايد به وسيله سرم مخصوص به انساج نرمش اوليه را باز گرداند .\r\nاين سرم از اسبى كه قبلا سرم ويژه‌اى به او تزريق شده بود گرفته مىشد و سالها در غرب بازار سياه داشت .\r\nدر غرب نيز نظير « بوكومولتس » روسى وجود دارد اين شخص دكتر « پنهانس » است كه در سوئيس زندگى مىكند و چند نفر از افراد سرشناس دنيا مشترى او بودند .\r\nشيوه « پنهانس » عبارت از اين است كه در انساج پير شده ، انساج\r\n\r\n\r\n","description":"","footnote":"\r\n( 1 ) - روزنامه ( الثوره ) چاپ بغداد ، شماره 94 ، سال اوّل .\r\n","page_name":" 200 ","page_number":202},
  {"content":"\r\n\r\nجوان كه از حيوانات يا انسان گرفته شده داخل كنند ولى بايد ميان داخل كردن اين نسج تازه در بدن شخص و گرفتن آن از موجود ديگر بيش از 60 دقيقه فاصله نباشد .\r\n« پنهانس » مىگويد كه از 20000 آزمايشى كه او در اين زمينه انجام داده هيچ كدام مواجه با شكست نشده است .\r\nچندى قبل دكتر « اصلان » در رومانى ماده جديدى براى مبارزه با پيرى پيدا كرده و آن را ( هاش - 3 ) ناميد اين ماده را امروز تقريبا در سرتاسر جهان به كار مىبرند و پزشك مشهور دكتر « شرمن » از آن استفاده مىكند و مىگويد : اين ماده به پوست نرمش مخصوصى مىدهد و خستگى بدن را كاهش مىدهد و حافظه را قوى مىكند و خواب را منظم مىسازد .\r\nاين پزشك مىگويد : نتيجه‌اى كه گرفته‌ام به اين ترتيب است ؛ 40 در صد موفقيّت كامل ، 35 درصد نتيجه مناسب و فقط 25 درصد شكست « 1 »\r\nزيست‌شناس معروف فرانسوى « بلوفر » در جريان مطالعات مشهور خود درباره زنبور عسل به مسأله‌اى حيرت‌انگيز يعنى زندگى دراز و توأم با نيرومندى و جوانى ملكهء زنبوران برخورد و در خصوص علت آن به تجسّس خستگىناپذيرى پرداخت .\r\nوى در ضمن مطالعه دريافت كه ملكهء زنبوران از خوراكى مخصوصى كه توسط كارگران فراهم مىآيد در تمام عمر تغذيه مىنمايد در صورتى كه ديگر زنبوران فقط در سه روز نخستين زندگى\r\n\r\n\r\n","description":"","footnote":"\r\n( 1 ) - اطلاعات شمارهء 11805 .\r\n","page_name":" 201 ","page_number":203},
  {"content":"\r\n\r\nاز اين مائده اسرارآميز برخوردارند . اين غذاى حيرت‌انگيز چيست و آيا رمز جوانى و زيبائى و عمر دراز ملكه ( ملكه چهار صد برابر ديگر زنبوران زندگى مىكند ) در اين ماده غذائى نهفته است ؟\r\nزيست‌شناس فرانسوى از سال 1938 به بعد با مطالعات شبانه روزى در پى حل اين مشكل برآمده و به موفقيّتهاى بزرگى نائل گشت .\r\nتركيب اين مائده يعنى شهد شاهانه اسرارآميز بوده و فقط معلوم گشته است كه حاوى كاربن ، هيدروژن ، آزوت ، ارگوسترول ويتامين‌هاى ( ب ) و مخصوصا به مقدار معتنابهى آسيد بانتوتنيك مىباشد .\r\n« بلوفر » در تجارب 14 ساله خود ثابت كرد كه تحول و رشد اشكال جنينى زنبوران و عمر دراز و جوانى پايدار زنبور ملكه به واسطه تأثير شگفت‌انگيز شهد شاهانه مىباشد و هم‌چنين توانست با استحصال اين ماده كه به نام « آپى سرم » معروف است و تجويز آن در اشخاص فرسوده و پيران ، نتايج حيرت‌آورى به دست آورد . « بلوفر » با اتكاء بر صدها تجربه اعلام داشته است كه تأثير شهد شاهانه در انسان گو اينكه از پيرى جلوگيرى نمىكند ولى دوران جوانى را طولانى و توأم با تندرستى و نيرومندى مىسازد ، و در حقيقت ( آپى سرم ) داروى به خصوص نبوده بلكه مائده معجزآسا و حيات‌بخش مىباشد « 1 »\r\nاطلاعات مقاله مفصلى از سرويس مخصوص خبرگزارى فرانسه تحت عنوان « بشر تا آخر عمر جوانى و شادابى خود را حفظ خواهد كرد » انتشار داد . در اين مقاله مىنويسد : با توجه به مذاكراتى كه در\r\n\r\n\r\n","description":"","footnote":"\r\n( 1 ) - اطلاعات شمارهء 8930 .\r\n","page_name":" 202 ","page_number":204},
  {"content":"\r\n\r\nآخرين كنفرانس بين المللى پزشكى كه در « كبك » صورت گرفت ، مىتوان گفت كه جواب اين سؤال « امكان مبارزه با پيرى ، حفظ شادابى ، موازنه جوانى تا دم مرگ » مثبت است . ( و هم نوشته است : ) دكتر « هوآرد كورتيس » دانشمند آمريكائى وابسته به آزمايشگاه ملّى بروكلين معتقد است پيرى و فرسودگى سلولها معلول خرابى و فساد اسيد « دزوكس ريبونو كلئيك » ، « آ . د . ن » سلولهاى بدن است . مىدانيم كه « آ . د . ن » كار و توليد سلولها كاسته مىشود و تنها راه جلوگيرى از پيرى به وسيله يك عمل داروئى در سطح مولكولهاى « آ . د . ن » سلولهاى تمام اعضاء بدن امكان‌پذير است . ( و هم مىنويسد : ) در ميان مراكز تجسساتى جهان كه پيشرفتهاى قابل توجهى در زمينه جلوگيرى از پيرى به دست آورده‌اند مراكز پژوهشى بخارست ، پاريس و بالتيمور در درجه اوّل اهميّت قرار دارند . در بالتيمور هم اكنون نتايج مطالعات و آزمايشهاى پزشكى روى ششصد نفر از 18 تا 99 ساله مورد بررسى است .\r\n( در پايان مقاله نوشته است : )\r\nپزشكان در حال حاضر مىكوشند به وسائل داروئى از فساد « آ . د . ن » سلولها جلوگيرى كنند و در اين راه پيشرفتهاى قابل توجهى نيز به دست آورده‌اند به اين ترتيب مىتوان گفت : طولى نخواهد كشيد كه ( بيمارى پيرى ) از بين خواهد رفت « 1 »\r\n\r\nبقاء نيروى جوانى معمّرين\r\nكسانى كه با طول عمر از نيروى جوانى پايدار برخوردار شده‌اند\r\n\r\n\r\n","description":"","footnote":"\r\n( 1 ) - اطلاعات شمارهء 12672 .\r\n","page_name":" 203 ","page_number":205},
  {"content":"\r\n\r\nبسيارند . از جمله مردى است 167 ساله از اهالى كلمبيا به نام « پىيرارا » كه شرح حالش در اطلاعات شمارهء 9121 و 9236 بطور مفصل درج شده است . اين مرد در اين سن و سال نيروى جوانيش باقى مانده و استخوانها و مفاصلش بقدرى خوب است كه اكثر جوانان بايد آرزو كنند استخوانهائى به اين خوبى داشته باشند . رگهاى او پس از آزمايشهاى متعدد نشان داده است كه كوچكترين اثر كلسيم كه معمولا در 90 درصد اشخاص مسن ديده مىشود در آن وجود ندارد .\r\nدر كنيا مردى 158 ساله زندگى مىكند كه اخيرا آپانديس او را عمل كردند . اين مرد از جوان‌ترين جوانان نيز جوان‌تر است « 1 »\r\nچند سال قبل در شوروى شخصى به نام « عيوض اف » نوشتند كه تا سن 147 سالگى فعاليّت خود را حفظ كرده و گردش او با اسب تعطيل نشد و شخصا از مزرعه انگور خود سركشى مىكرد « 2 »\r\nفردى چينى دويست و پنجاه و سه ساله كه 23 زن در خانه او عمر خود را به پايان رسانيده‌اند به نام « دلى چينگ » در اين سن مويش سياه و قوى و نيروى جوانيش باقى بود « 3 »\r\nيكى مرد اتريشى كه صد و چهلمين سال زندگى خود را جشن گرفت هنوز هم در مزرعه خود كار مىكند و اظهار داشت كه تا به حال ياد ندارم حتى يك بار هم بيمار شده باشم « 4 »\r\n\r\n\r\n","description":"","footnote":"\r\n( 1 ) - اطلاعات شمارهء 12672 .\r\n( 2 ) - اطلاعات شمارهء 11805 .\r\n( 3 ) - الامالى المنتخبه شيخ عبد الواحد مظفرى ، ص 79 ، ط نجف ، نقل از سالنامه پارس .\r\n( 4 ) - اطلاعات 8739 .\r\n","page_name":" 204 ","page_number":206},
  {"content":"\r\n\r\nبانوئى به نام « گوموگا » ساكنه دهكده « گالون » واقع در شمال قفقاز ، صد و چهل و هفتمين سال تولد خود را جشن گرفت . در حالى كه هنوز نشاط خود را از دست نداده و در حسن شنوائى و بينائى او هيچگونه ضعفى حاصل نشده است « 1 »\r\nاز آنچه بيان شد معلوم مىگردد كه مسأله امكان حفظ نيرو و نشاط جوانى با اينكه مشاهده شده ، بسيارى از معمّرين اين نيرو را تا آخرين قدم زندگى نگاه داشته‌اند ، ثابت و غير قابل انكار است . فقط كوشش دانشمندان براى اكتشاف علّت پيرى و علّت بقاء نيروى جوانى در نزد جمعى از معمّرين و كشف وسيله مبارزه با پيرى و سالخوردگى است .\r\nو چنانچه بعضى از دانشمندان اظهار نظر مىكنند در آينده ، بشر به موفقيتهاى بزرگ در اين زمين نايل خواهد شد چنان كه يكى از وسايل مبارزه آن را همين پيوند عضوى بايد شمرد .\r\nو به‌هرحال مقصود ما از نقل اين نظرات اثبات امكان مطلق طول عمر بدون كهولت و پيرى است تا كسانى كه در ايمان كم مايه‌اند ، آن را بعيد و غريب ندانند و اگرنه ، ما در طول عمر امام و بقاء نيروى جوانى آن حضرت به قدرت و توانائى خدا و اخبار پيغمبر و اوصياء او عليهم السّلام اعتماد و اتكاء داريم و آن را محكم‌ترين دليل مىدانيم و به اين دليل خردپسند كه مقبول عقل مستقيم است مؤمن هستيم . هرچند امام زمان عليه السّلام يگانه معمّر تاريخ بشر و يگانه كسى باشد كه با طول عمر جوانيش حفظ شده باشد ، هرچند آزمايشهاى دانشمندان در اين خصوص به جائى نرسيده باشد و آنها دست علم بشر را از طولانى\r\n\r\n\r\n","description":"","footnote":"\r\n( 1 ) - اطلاعات 9198 .\r\n","page_name":" 205 ","page_number":207},
  {"content":"\r\n\r\nكردن عمر و مبارزه با پيرى كوتاه بدانند زيرا مسأله طول عمر و بقاء جوانى آن حضرت مسأله‌اى نيست كه از نظر عقل احتياج به اين مؤيدات داشته باشد . مسأله ، مسألهء عموم قدرت خدا و اعجاز و خرق عادت و نفوذ مشيّت الهى است و در اين گونه امور ، وجود اين مؤيدات و عدم آن تأثيرى ندارد .\r\n\r\nامّا اخبار\r\nصدوق در « كمال الدين » و على بن محمد خزاز رازى در « كفاية الاثر » از حضرت امام حسن مجتبى عليه السّلام در ضمن حديثى روايت كرده‌اند كه فرمود : فرزند نهم از فرزندان برادرم حسين عليه السّلام را خدا عمرش را در غيبتش طولانى نمايد ، سپس به قدرت خود او را آشكار سازد ، در صورت جوانى كه كمتر از چهل سال داشته باشد :\r\n« و ذلك ليعلم أنّ اللّه على كلّ شيء قدير » « 1 »\r\nو نيز صدوق از حضرت رضا عليه السّلام در ضمن حديثى چنين روايت كرده است :\r\n« القائم هو الّذى اذا خرج كل فى سنّ الشّيوخ و منظر الشّبّان قوى فى بدنه » « 2 »\r\n« قائم آن كسى است كه وقتى ظاهر شود در سن پيران و منظر و سيماى جوانان و با قوت بدن باشد » .\r\nو از ابى الصلت هروى منقول است كه گفتم به حضرت رضا عليه السّلام :\r\n\r\n\r\n","description":"","footnote":"\r\n( 1 ) - منتخب الاثر ، ص 206 ، ف 2 ، ب 10 ، ح 6 .\r\n( 2 ) - منتخب الاثر ، باب 17 ، ف 2 ، ح 2 ، ص 221 .\r\n","page_name":" 206 ","page_number":208},
  {"content":"\r\n\r\nعلامت قائم چيست وقتى ظاهر شود ؟\r\nفرمود : علامتش اين است كه در سن پيران و منظر و قيافه جوانان است . بطورى كه كسى كه او را ببيند چهل ساله يا كمتر گمان مىكند . و از علامات او اين است كه به گذشت شب و روز پير نمىشود تا آنكه از اين دنيا رحلت كند « 1 » .\r\n\r\nسخنى با برادران اهل سنّت\r\nچنانچه مىدانيم جمعى از مشاهير علماء اهل سنّت به وصايّت و ولايت ائمه اثنى عشر عليهم السّلام ايمان دارند و به مهدويّت حضرت ولى عصر عليه السّلام قائل و معترفند و بعضى از ايشان مدعى زيارت و ديدار آن حضرت شده و معجزات او را نقل كرده‌اند .\r\nو بسيارى از آنها هم در تعيين مهدى موعود با شيعه موافقت ندارند اما در آن تعصب و لجاج نمىورزند و آن را يك ماده اختلاف جوهرى بين شيعه و سنّى نمىدانند بلكه يك اختلاف صغروى و مصداقى مىشمارند و به اين اختلاف هرگز به نظر اهميّت نگاه نمىكنند .\r\nچون هر دو فرقه اصل ظهور مهدى را در آخر الزمان مسلّم و حتمى مىدانند .\r\nو مىگويند در هنگام ظهور با آن علائم و نشانيهاى آشكار مانند نداى آسمانى به همه معرفى مىشود و آنگاه اين خلاف موضوعى هم مرتفع خواهد شد .\r\n\r\n\r\n","description":"","footnote":"\r\n( 1 ) - منتخب الاثر ، الباب الحادى و الثلاثون فى « انه شاب لا يهرم بمرور الايام » ، ب 31 ، ح 2 ، فصل 2 .\r\n","page_name":" 207 ","page_number":209},
  {"content":"\r\n\r\nپس اين عقيده شيعه با آنچه بين فريقين در موضوع مهدى مسلّم و مقطوع است و روايات متواتر بر آن دلالت دارد ، هيچگونه مغايرت و منافاتى ندارد و اكنون اهل سنّت با شيعه چه معارضه‌اى در اين مورد داشته باشد ؟\r\nو چرا آن را ماده اختلاف و بحث و جدال قرار دهند ؟\r\nو چرا در مقام ردّ شيعه برآيند با اينكه در اين موضوع بر خلاف اجماع و اتفاق مسلمين سخن نگفته‌اند .\r\nيكى از دانشمندان معاصر اهل سنّت به نام استاد محمد زكى ابراهيم رائد « عشيره محمديه » در مقاله‌اى كه به مناسبت نيمه شعبان و مهدى منتظر در مجله « المسلم » و مجله « العشيرة المحمدية » طبع مصر ، در شماره اول سال هجدهم ، شعبان 1387 نگاشته در فصلى تحت عنوان « موعود آخر الزمان فى مختلف المذاهب و الاديان » مىگويد : مهدى موعود در نزد برادران شيعى ما شرحى دارد كه ما در وقت ديگر بيان مىكنيم ولى آنچه برادران شيعه ما بر آن رفته‌اند با جمهور اهل سنّت در اصول و مبادى اساسى به هم مىرسند و خلاصه آن اصول اين است كه بطور حتم مهدى اهل بيت كه آمال مسلمانان را تحقق مىدهد و احوال بشر به او مستقيم مىگردد ظاهر خواهد شد .\r\nچنانچه ملاحظه مىشود اين دانشمند عقيده شيعه را در مهدويّت با اصول و مبانى اساسى آن‌كه بين سنى و شيعه مورد اتفاق است موافق شمرده و در نهايت ادب بدون اينكه عواطف شيعه را تهييج نمايد و قلم را به دشنام و سخنان ناسزا آلوده كند اظهار نظر نموده است .\r\nامّا متأسفانه عده‌اى هم هستند كه همواره مانع از اتحاد مسلمانان و\r\n\r\n","description":"","footnote":"","page_name":" 208 ","page_number":210},
  {"content":"\r\n\r\nرفع سوء تفاهمات فى ما بين بوده و مىخواهند به آتش اختلاف دامن زده و اين دو فرقه بزرگ اسلامى را كه مىتوانند در كنار هم با همكاريهاى صميمانه زندگى كرده و در برابر دشمنان اسلام همگام و هم صدا باشند از هم جدا نمايند .\r\nاين افراد مغرض كه شايد در عصر ما مزدوران استعمار و صهيونيسم بين المللى باشند ، از آن‌همه قدر مشتركها و پيوندهاى ناگسستنى و مواد مورد اتفاق شيعه و سنّى كه آنها را به هم مربوط و متصل ساخته و صاحب منافع مشترك قرار داده چشم‌پوشى نموده و يك سلسله مسائلى را كه مانع از هم فكرى مسلمين و اتحاد و اتفاق آنها مخصوصا در اين زمان نيست پيش كشيده و كاهى را كوهى نشان مىدهند و عمدا آنچه را مىگويند و مىنويسند ( براى اين است كه كاملا به ايجاد تفرقه‌اى كه خدا در قرآن از آن نهى كرده نايل شوند ) قلم را به فحش و دشنام و نسبت‌هاى ناسزا و افترا و بهتان به شيعه آلوده مىسازند تا بلكه شيعه را تحريك و عصبانى كنند ، آنها نيز معارضه به مثل نمايند و در اين ميان بيگانگان و استعمارگران كه همه از مقاصد شوم و خوابهاى خطرناك آنها براى اسلام و مسلمين بيش و كم با خبريم به مقاصد خود برسند و شوكت و آبروى هر دو فرقه را در معرض زوال قرار دهند و با جنگ داخلى ميان مسلمانان و سوء تفاهم كفار را بر آنها مسلط سازند .\r\nما در اينجا در مقام توضيح زيانهاى اين قلمهاى مسموم و سياستهائى كه مخصوصا در عصر ما به عناوين متعدد از راه مذهب و مليّت و وطن و نژاد و زبان عامل تفرقه مسلمانان شده نيستيم .\r\n\r\n","description":"","footnote":"","page_name":" 209 ","page_number":211},
  {"content":"\r\n\r\n شرح اين هجران و اين خون جگر * اين زمان بگذار تا وقت دگر \r\nبارى يكى از موضوعاتى كه بيهوده و فقط براى زياد كردن فاصله بين سنّى و شيعه در گذشته و حال از طرف بعضى از كسانى كه خود را به نام اهل سنّت معرفى كرده‌اند مانند « ابن حجر » و « محب الدين خطيب » دستاويز حمله به شيعه و استهزاء و فحش و دشنام نسبت آنها به جهل و نادانى شده ، مسأله طول عمر حضرت ولى عصر - أرواحنا فداه - است .\r\nاين افراد براى تجريح عواطف شيعه و منحرف ساختن افكار ، شيعيان را در اين ايمان و عقيده به باد دشنام گرفته و مثل اينكه يك سخن نامعقول و بىسابقه‌اى را پذيرفته باشند به آنها اعتراض مىكنند .\r\nما به اين آقايان مىگوئيم ! شما كه مسلمان و مؤمن به قدرت خداى تعالى هستيد ، چرا اين اعتراض را به ما مىنمائيد ؟\r\nشما چرا كسانى كه خدا را قادر و توانا مىدانند بر اينكه عمر يكى از بندگان خاص خود را هرچه مصلحت اقتضا كند طولانى نمايد ، مسخره مىنمائيد ؟ مگر شما خدا را قادر مطلق نمىدانيد ؟\r\nمگر قرآن نخوانده‌ايد كه در شرح احوال نوح مىفرمايد :\r\n فَلَبِثَ فِيهِمْ أَلْفَ سَنَةٍ إِلَّا خَمْسِينَ عاماً  « 1 » .\r\nمگر به صريح اين آيه درنگ نوح در ميان قومش نهصد و پنجاه سال نبوده است ؟\r\nبه چه جهت شما شيعه را در مسأله ايمان به طول عمر اين همه سرزنش مىنمائيد و به جهل نسبت مىدهيد ؟ اين اعتراض و\r\n\r\n\r\n","description":"","footnote":"\r\n( 1 ) - سورهء عنكبوت ، آيهء 14 .\r\n","page_name":" 210 ","page_number":212},
  {"content":"\r\n\r\nدشنام‌هاى شما به شيعه لوازمى دارد كه شما برحسب عقايد خودتان نمىتوانيد آن لوازم را بپذيريد ؟\r\nمگر در قرآن نخوانده‌ايد كه خدا ابليس را تا وقت معلوم مهلت داده است ؟\r\nمگر در « صحيح » مسلم خودتان در قسم دوّم از جزء دوم در باب ابن صياد ، در « سنن » ترمذى در جزء دوم ، در « سنن » ابى داوود در باب خبر ابن صائد از كتاب « ملاحم » آن روايات متعدد را راجع به ابن صياد و ابن صائد نديده‌ايد كه پيغمبر احتمال داد ، او همان دجال باشد كه در آخر الزمان ظاهر مىشود ؟\r\nمگر حديث « تميم دارى » را كه مسلم در باب خروج دجال و ابن ماجه در جزء دوّم در ابواب « فتن » و ابو داوود در جزء دوّم « سنن » روايت كرده‌اند نخوانده‌ايد كه صريح است بر اينكه دجال در زمان پيغمبر زنده بوده و در آخر الزمان ظاهر مىشود چگونه شد درباره دشمنان خدا اين عمر طولانى را باور كرديد و روايت‌كنندگان اين احاديث را كه همه از بزرگان و رجال خود شما هستند به جهل نسبت نداديد . اما موضوع ولىّ خدا و فرزند پيغمبر اين سر و صداها را راه انداخته‌ايد و باور نمىداريد ؟\r\nچگونه شد كه عمر بسيار طولانى را براى خضر و ادريس و عيسى جايز مىشماريد اما براى حضرت مهدى موعود با اين همه شواهد و ادلّه و معجزات و كرماتى كه در عصر غيبت صغرى و كبرى از او ظاهر شده و با اينكه افرادى كه در راستى و صدق گفتارشان شكى نيست او را مكرّر ملاقات كرده‌اند جايز نمىشماريد ؟\r\n\r\n","description":"","footnote":"","page_name":" 211 ","page_number":213},
  {"content":"\r\n\r\nچرا خودتان و همه مسلمين را در ايمان به بقاء عيسى عليه السّلام مسخره نمىنمائيد ؟\r\nاگر بنا به استهزا باشد ، شما در اصول دين بعضى عقائد داريد كه با عقل مستقيم و نزاهت اسلام كه دين توحيد است به هيچ وجه سازگار نيست .\r\nشما نسبت به كسانى كه آنها را به اصطلاح از اقطاب و اولياء مىشناسيد ، كارهائى نسبت مىدهيد كه هركس از گفتارتان بخنده مىافتد .\r\nولى چنانچه گفته شد معارضه به مثل صحيح نيست و ما راضى نيستيم سخنى بگوئيم يا كلامى بنويسيم كه شما را در انظار بيگانگان خفيف و سبك سازد . ما مىگوئيم كه وضع روزگار و فشارهائى كه از طرف استعمارگران بر مسلمانها وارد شده و مىشود به ما فرصت و اجازه نمىدهد كه در اين گونه خلافات ، زبان به عيب‌جوئى يكديگر باز كنيم . در حالىكه دشمنان اسلام با اساس اسلام و قرآن و احكام قرآن ، دشمنى مىكنند . در حالى كه احكام اسلام و اصول و شعائر مسلّم بين سنّى و شيعه در كشورهاى اسلامى دستخوش سخت‌ترين تعرضات و آسيب شده و مسيحىها و يهوديها و كفار ديگر براى از رسميّت انداختن احكام اسلام هر روز نقشه‌هائى طرح و توسط مسلمان نماهائى از شيعه و سنّى اجرا مىنمايند ؟\r\nخوب است در افكار و آراء خود قدرى مطالعه كنيد و هم‌چنين از روى بىطرفى و با نظر خالى از تعصب به عقايد پاك و مقدس شيعه در اصول و فروع كه از مصادر محكم عقلى و قرآن و سنّت گرفته شده\r\n\r\n","description":"","footnote":"","page_name":" 212 ","page_number":214},
  {"content":"\r\n\r\nاست بنگريد و بيهوده به القاء شبهات واهى و تهمت و افتراء عواطف شيعه را جريحه‌دار نساخته و برادران سنّى ما را گرفتار سوء تفاهم و بدبينى و بىخبرى از عقائد و آراء اسلامى ما نسازيد .\r\n\r\nسرگذشت معمرّين در تاريخ\r\nاگرچه راجع به امكان عمر بسيار طولانى در ضمن مطالب گذشته ، توضيحات كافى داده شد ليكن براى آنكه خوانندگان ارجمند بدانند اين موضوع از نظر تاريخ هم همواره مورد قبول بشر بوده ، خوانندگان را به كتابهاى معتبر تاريخ و تراجم و اعلام ارجاع مىدهيم و يادآور مىشويم كه علاوه بر اينكه در ضمن اين كتب شرح احوال بسيارى از معمّرين درج شده كتابهائى نيز به خصوص در ترجمه معمّرين تأليف شده مانند « المعمّرون » ابى حاتم سجستانى متوفاى 248 يا 250 كه نخست به ضميمه ترجمه انگليسى آن در 1899 م در لندن طبع و اخيرا نيز طبع آن تجديد شده و در كتابهائى نيز مانند كمال الدين و غيبت شيخ و امالى شريف مرتضى ، يك باب يا فصل به اين موضوع اختصاص داده شده است .\r\nهركس به اين كتابها مراجعه نمايد مىفهمد كه ( بيهوده سخن به اين درازى نبود ) و برايش يقين حاصل مىشود كه اين همه نقلهاى تاريخى بىمأخذ و مجهول نمىباشد و براى عمر بشر حد و مرز معينى نيست و تاريخ طولانى و پر از عجائب زندگى بشر معمّرين بىشمار ديده و در روى اين زمين خيلى افرادى بيش از حضرت ولى عصر - أرواحنا فداه - عمر كرده‌اند .\r\n\r\n","description":"","footnote":"","page_name":" 213 ","page_number":215},
  {"content":"\r\n\r\nو بديهى است آنچه ما از تاريخ معمّرين مىدانيم و در كتب تراجمى كه در دسترس ما است ، ضبط شده تاريخ يك قسمت كوچك از اين دنياى بزرگ است و اگر تواريخ ملل ديگر در دست ما بود و اگر از آغاز به حفظ سرگذشت معمّرين به اندازهء سرگذشت پادشاهان اهميّت داده شده بود ، اكنون تواريخ سرگذشت معمّرين از تواريخ ديگر مفصل‌تر بود .\r\nمع ذلك ما مىخواستيم جدولى از اسامى معمّرين از روى كتب و مآخذى كه در دسترس داريم به خوانندگان تقديم نمائيم ولى چون ملاحظه شد آمارگيرى از عموم معمّرين در تاريخ ، در گذشته و حال حتى در حدود همين تواريخ و مصادرى كه در دسترس است ، وقت و فرصت زياد لازم دارد ، فقط به ذكر نام عده‌اى از آنها به عنوان نمونه و به حكم مثل معروف « حكم الأمثال فيما يجوز و فيما لا يجوز سواء » اكتفا كرديم .\r\n\r\nاسامى برخى از معمرّين\r\n1 - آدم ، 930 سال .\r\n2 - شيث ، 912 سال .\r\n3 - انوش ، 905 سال .\r\n4 - قينان ، 910 سال .\r\n5 - مهللئيل ، 895 سال .\r\n6 - يا رد ، 962 سال .\r\n7 - اخنوخ ، 365 سال .\r\n\r\n","description":"","footnote":"","page_name":" 214 ","page_number":216},
  {"content":"\r\n\r\n8 - متوشالح ، 969 سال .\r\n9 - لامك ، 777 سال .\r\n10 - نوح ، 950 سال . ( و بنابر تواريخ و كتب حديث مجموع مدت عمر او پيش از بعثت و بعد از طوفان 2500 سال شد ) .\r\n11 - سام ، 600 سال .\r\n12 - ارفكشاد ، 438 سال .\r\n13 - شالح ، 433 سال .\r\n14 - عابر ، 464 سال .\r\n15 - ابراهيم ، 175 سال .\r\n16 - اسمعيل ، 137 سال .\r\n( مدت اعمار اين افراد همه طبق تورات نوشته شد كه علاوه بر اين جمعى ديگر را نيز مانند فالح و رعو و سروج و ناحور و غيره ذكر كرده ، مراجعه شود به ترجمه عربى تورات ، ط بيروت ، 1870 م و منتخب الاثر نگارنده ، ص 276 و 277 و ظاهرا اخنوخ همان ايليا است كه يهود و نصارى معتقدند سه هزار و سيصد و هشتاد و دو سال پيش از ميلاد زنده به آسمان برده شد و الم مرگ نچشيد ، رجوع شود به كتاب اظهار الحق ، ج 2 ، ص 124 ) .\r\n17 - ربيعة بن ضبيع فزارى ، 380 سال ، ( كمال الدين ، ج 2 ، ص 233 تا 235 ) .\r\n18 - اوس بن حارثه ، 220 سال ، ( المعمّرين ، ص 36 ) .\r\n19 - عبيد بن شريد جرهمى ، 350 سال ، ( كمال الدين ، ج 2 ، ص 232 ) .\r\n\r\n","description":"","footnote":"","page_name":" 215 ","page_number":217},
  {"content":"\r\n\r\n20 - برد ، 962 سال ، ( كنز الفوائد ، ص 245 ) .\r\n21 - ايوب بن حداد عبدى ، 200 سال ، ( كمال الدين ، ج 2 ، ص 142 ) .\r\n22 - ثعلبة بن كعب ، 300 سال ، ( المعمّرين ، ص 64 ) .\r\n23 - تيم اللّه بن ثعلبه ، 500 سال ، ( تذكرة الخواص ، ص 205 و المعمّرين ، ص 31 ) .\r\n24 - ثوب بن تلده اسدى ، 220 سال ، ( المعمّرين ، ص 59 ) .\r\n25 - جعفر بن قرط عامرى ، 300 سال ، ( المعمّرين ، ص 43 ) .\r\n26 - جلهمة بن ادد بن زيد ، 500 سال ، ( غيبت شيخ ، ص 86 ) .\r\n27 - يحابر بن مالك بن ادد ، 500 سال ، ( غيبت شيخ ، ص 86 ) .\r\n28 - زهير بن عتاب كلبى ، 300 سال ، ( كمال الدين ، ص 246 ) .\r\n29 - جليلة بن كعب ، 190 سال ، ( المعمّرين ، ص 65 ) .\r\n30 - حادثة بن صحر ، 180 سال ، ( المعمّرين ، ص 49 ) .\r\n31 - حادثة بن عبيد كلبى ، 500 سال ، ( المعمّرين ، ص 67 ) .\r\n32 - حامل بن حادثه ، 230 سال ، ( المعمّرين ، ص 69 ) .\r\n33 - حبابه و البيه كه از عصر خلافت على عليه السّلام تا زمان امامت حضرت رضا عليه السّلام عمر كرد ، ( كتابهاى معتبر حديث ) .\r\n34 - حارث بن مضاض جرهمى ، 400 سال ، ( غيبت شيخ ، ص 81 .\r\nالمعمرين ، ص 42 ) .\r\n35 - ذوالاصبع العدوانى ، 300 سال ، ( المعمرين ، ص 82 ) .\r\n36 - حنظلة بن شرقى ، 200 سال ، ( المعمرين ، ص 49 ) .\r\n37 - دريد بن زيد ، 450 سال ، ( المعمرين ، ص 20 ) .\r\n\r\n","description":"","footnote":"","page_name":" 216 ","page_number":218},
  {"content":"\r\n\r\n38 - ذوجدن حميرى ، 300 سال ، ( المعمرين ، ص 33 ) .\r\n39 - دريد بن صمت ، 200 سال ، ( المعمرين ، ص 22 ) .\r\n40 - ذو القرنين ، 3000 سال ، ( تذكرة الخواص ، ص 377 ، نقل از تورات ) .\r\n41 - ربيعه بجلى ، 190 سال ، ( المعمرين ، ص 68 ) .\r\n42 - رداد بن كعب نخعى ، 300 سال ، ( كمال الدين ، ج 2 ، ص 242 ) .\r\n43 - زهير بن خباب ، 420 سال ، ( المعمرين ، ص 25 ) .\r\n44 - سطيح كاهن ، 30 قرن ، ( المعمرين ، ص 5 ) .\r\n45 - سيف بن وهب ، 300 سال ، ( المعمرين ، ص 41 ) .\r\n46 - شرية بن عبد اللّه جعفى ، 300 سال ، ( المعمرين ، ص 39 ) .\r\n47 - شق كاهن ، 300 سال ، ( كمال الدين ، ج 2 ، ص 235 ) .\r\n48 - صيفى بن رياح ، 270 سال ، ( غيبت شيخ ، ص 80 ) .\r\n49 - ضبيرة بن سعيد ، 220 سال ، ( المعمرين ، ص 20 ) .\r\n50 - عباد بن سعيد ، 300 سال ، ( المعمرين ، ص 70 ) .\r\n51 - عوف بن كنانه كلبى ، 300 سال ، ( كمال الدين ، ج 2 ، ص 255 ) .\r\n52 - عبد المسيح بن عمرو غسانى ، 350 سال ، ( المعمرين ، ص 38 ) .\r\n53 - اوس بن ربيعة اسلمى ، 214 سال ، ( المعمرين ، ص 66 ) .\r\n54 - عبيد بن شريد جرهمى ، 350 سال ، ( كمال الدين ، ج 2 ، ص 232 ) .\r\n55 - عمرو بن حمة الدوسى ، 400 سال ، ( غيبت شيخ ، ص 81 ) .\r\n56 - عمرو بن لحى ، 345 سال ، ( غيبت شيخ ، ص 86 ) .\r\n57 - قس بن ساعده ، 600 سال ، ( كنز الفوائد ، ص 254 ) .\r\n58 - كعب بن حمة الدوسى ، 390 سال ، ( تذكرة الخواص ، ص 205 -\r\n\r\n","description":"","footnote":"","page_name":" 217 ","page_number":219},
  {"content":"\r\n\r\nالمعمرين ، ص 22 ) .\r\n59 - كعب بن رادة نخعى ، 300 سال ، ( المعمرين ، ص 66 ) .\r\n60 - محصن بن عتبان زبيدى ، 256 سال ، ( كمال الدين ، ج 2 ، ص 255 المعمرين ، ص 21 ) .\r\n61 - مرداس بن صبيح ، 230 سال ، ( المعمرين ، ص 35 ) .\r\n62 - مستوغر بن ربيعة بن كعب ، 330 سال ، ( المعمرين ، ص 9 . و سيره ابن هشام ، ج 1 ، ص 93 ) .\r\n63 - هبل بن عبد اللّه كلبى جد زهير بن خباب ، 700 سال ، ( المعمرين ، ص 29 ) .\r\n64 - نفيل بن عبد اللّه ، 700 سال ، ( تذكرة الخواص ص 205 ) .\r\nمخفى نماند كه يادداشت كردن نام معمّرينى كه شرح حالاتشان در كتاب المعمّرين و غيبت شيخ و كمال الدين و كنز الفوائد و كتابهاى تاريخ حفظ شده ، سبب اطالع مقاله مىگردد ؛ لذا به همين قدر قناعت كرديم و بر آن اسامى معمّرين ديگر را از كتابهائى كه اخيرا تأليف شده اضافه مىنمائيم و همچنين بعضى از معمّرين معاصر را كه اتفاقا و بدون اينكه در مقام فحص باشيم در روزنامه‌ها به شرح احوال آنها برخورديم .\r\n65 - هنرى جنكس ، 169 سال ، اين مرد در سن 112 سالگى در جنگ فلورفيد شركت داشت .\r\n66 - جون بافن بولندى ، 175 سال داشت و سه نفر از اولاد خود را كه متجاوز از صد سال داشتند ديد .\r\n67 - يوحنا سورتنغتون نروژى ( متوفاى 1797 ) ، 160 سال .\r\n\r\n","description":"","footnote":"","page_name":" 218 ","page_number":220},
  {"content":"\r\n\r\n68 - طوز مابار ، 152 سال .\r\n69 - كورتوال ، 144 - سال .\r\n70 - يك فرد زنگبارى ، 200 سال .\r\nنام اين چند نفر در تفسير الجواهر ، ج 17 ، ص 226 ، ذكر شده است .\r\n71 - ماتوسالم ، 969 سال .\r\n72 - ملك جزيره « لوكمبانز » 802 سال .\r\n73 - چند نفر پنجابى ، 200 سال .\r\n74 - ماركوس ابونيوس ، بيش از 150 سال .\r\n75 - اهالى جبل آتوس هريك ، 130 سال .\r\n76 - دودون ، 500 سال .\r\n77 - سنجرين پادشاه قبرس ، 160 سال .\r\n78 - قديس سيمون ، 107 سال .\r\n79 - قديس تاكريس ، 165 سال .\r\n80 - قديس انطوان ، 105 سال .\r\n81 - البومامطران حبشه ، 150 سال .\r\n82 - توماس بار ، 152 سال .\r\n83 - معمّر ديگرى كه در هنگام مرگ فرزندش 140 سال داشت .\r\n84 - برنوكرتريم ، 150 سال .\r\n85 - يك نفر معمّر اهل سربيا ، 135 سال .\r\n86 - يك نفر ديگر از اهل سربيا ، 125 سال .\r\n\r\n","description":"","footnote":"","page_name":" 219 ","page_number":221},
  {"content":"\r\n\r\n87 - معمّر ديگر از اهل سربيا ، 290 سال .\r\n88 - يك نفر معمّر از اهل ليفونيا ، 168 سال .\r\n89 - معمّر ديگر كه در لوسرون مرد ، 186 سال .\r\n90 - يك نفر كشاورز ايقاسى ، 185 سال .\r\n91 - معمّر مصرى ، 154 سال .\r\n92 - زار و معمّر تركى ، 156 سال .\r\nنام اين افراد در مقاله‌اى كه در روزنامه الاهرام ، شماره 3 ، دسامبر 1930 تحت عنوان الخلود و طول العمر حوادث مدهشة عن طول الاعمار ضبط شده است ( تفسير الجواهر ، ج 24 ، ص 86 تا 88 ) .\r\n93 - شيخ محمد سمحان ، 170 سال ، ( مجله صبا ، شمارهء 29 ، سال 3 ، از مجله الاثنين قاهره ) .\r\n94 - سيد ميرزا كاشانى ، 154 سال ، ( پرچم اسلام شماره 3 ، سال 2 ) .\r\n95 - جمعه ، 140 سال ، ( كيهان شمارهء 7253 ) .\r\n96 - محمود باقر عيوض اف - جشن صد و پنجاه سالگى خود را گرفت و وزارت پست و تلگراف شوروى تمبر يادبودى كه عكس عيوض اف بر روى آن نقش شده چاپ نمود ، ( اطلاعات ، شمارهء 9603 ) .\r\n97 - دهقان صربستانى از اهل يوگسلاوى به نام اوچكوويچ متولد 1798 م كه تا سال 1335 شمسى زندگى داشت ، ( اطلاعات ، شمارهء 9215 ) .\r\n98 - شير على مسلم اف 164 ساله ، در سال 1346 شمسى 162 سالگى\r\n\r\n","description":"","footnote":"","page_name":" 220 ","page_number":222},
  {"content":"\r\n\r\nخود را جشن گرفت ، اين مرد در اين سن سرزنده و شاداب است و لب به مشروب و الكل در عمرش نزده است ، بارها جرايد جهان از طول عمرش سخن گفته و شرح حالش را انتشار داده‌اند ، ( كيهان ، شمارهء 7151 و شمارهء 7746 . اطلاعات ، شمارهء 11744 ، 11750 ، 11871 ، 11904 ، 11965 ، 12882 ، 12893 ) .\r\n99 - حاجى محمد بدوئى ابو الشامات ، 125 سال ، ( اطلاعات ، شمارهء 9072 ) .\r\n100 - شيخ على بن عبد اللّه ، حكمران سابق قطر ، 150 سال ، ( اطلاعات ، شمارهء 9303 ) .\r\n101 - سيد محمد الفجال ، 136 سال در حفر كانال سوئز شركت داشت ، ( اطلاعات ، شمارهء 9093 ) .\r\n102 - نوذر باباتا مصطفى يف اهل آذربايجان شوروى چندى پيش صد و چهلمين سال خود را جشن گرفت ، ( اطلاعات ، شمارهء 11622 ) .\r\n103 - محمد انباتوف ، 149 سال ، پيرترين كانديداى انتخابات آذربايجان شوروى كه بالغ بر صد نفر اولاد و نوه و نتيجه و نبيره دارد ، ( اطلاعات ، شمارهء 9431 ) .\r\n104 - كدخدا قنبر على رستم آبادى ، 156 سال . ( اطلاعات ، شمارهء 9763 و 9873 ) .\r\n105 - يك زن اهل تركيه به نام هاجر ، 169 سال كه يك برادر 113 ساله هم داشت ، ( اطلاعات ، شمارهء 11347 ) .\r\n106 - حسين پير سلامى فارسى ، 146 سال ، ( اطلاعات ، شمارهء 9746 و 9748 ) .\r\n\r\n","description":"","footnote":"","page_name":" 221 ","page_number":223},
  {"content":"\r\n\r\n107 - مردى كه در زمان ناپلئون به دنيا آمده و در سال 1342 شمسى ، 163 سال داشت و داراى 150 نوه و يك پسر 110 ساله است و تا به حال لب به مشروب و سيگار نزده است ، نام اين مرد هادى محمد است و اكنون در كازابلانكا زندگى مىكند ( كيهان ، شمارهء 5991 ) .\r\n108 - سيد حسين قرانى ، 135 سال ، ( اطلاعات ، شمارهء 11924 ) .\r\n109 - محمد ولى مسلمى مراغه‌اى ، 140 سال ( اطلاعات ، شمارهء 10000 ) .\r\n110 - ناوارز زن آرژانتينى ، 148 سال ، ( اطلاعات ، شمارهء 8731 ) .\r\n111 - پير مرد اتريشى به نام فرانزواينر ، يكصد و چهلمين سال ولادت خود را جشن گرفت و گفت ! تاكنون به ياد ندارم حتى يك بار بيمار شده باشم و هنوز هم در مزرعه اجدادى خود كار مىكنم ، ( اطلاعات ، شمارهء 8739 ) .\r\n112 - مردى به نام اشانكر اهل گرجستان ، 147 سال ، ( اطلاعات ، شمارهء 11187 ) .\r\n113 - عايشه دختر حاج اسمعيل تونسى ، 130 سال ، ( اطلاعات ، شمارهء 8646 ) .\r\n114 - بانو گوموكا ساكن دهكده گالون قفقاز ، صد و چهل و هفتمين سال تولد خود را جشن گرفت و هنوز نشاط خود را از دست نداده و در حس شنوائى و بينائى او هيچگونه ضعفى حاصل نشده است ، ( اطلاعات ، شمارهء 8972 ) .\r\n115 - ديويد فرباندز آمريكائى ، 133 سال ، ( اطلاعات ، شمارهء 8972 ) .\r\n116 - پير مرد صد و هشتاد و پنج ساله كه وقت ولادت ناصر الدين شاه\r\n\r\n","description":"","footnote":"","page_name":" 222 ","page_number":224},
  {"content":"\r\n\r\n50 ساله و زمان آغا محمد خان قاجار دوازده ساله بوده است ، ( كيهان ، شمارهء 6063 ) .\r\n117 - كرديف قفقازى ، 147 سال ، ( اطلاعات ، شمارهء 9023 ) .\r\n118 - يك فرد چينى ، 155 سال ، ( اطلاعات ، شمارهء 11 ، آبان‌ماه 1333 ) .\r\n119 - يك نفر از اهالى آلبانى به نام « خوده » صد و هفتاد سال ، ( مجله دانشمند ، شمارهء 61 ) .\r\n120 - خديجه ننه اهل تركيه ، 168 سال كه پزشكان هم اين سن و سال او را تصديق كرده‌اند ، اين زن در دوران ناپلئون و فتحعلى شاه حيات داشته و پس از مرگ روبسپير ( 1794 ) به دنيا آمده ، ( اطلاعات ، شمارهء 11105 ) .\r\n121 - شخصى به نام « راسيارام » اهل پنجاب هند ، 140 سال ، ( اطلاعات ، شمارهء 8928 ) .\r\n122 - بانو « كومرو بميرنين » اهل تركيه 173 سال ، ( اطلاعات ، شماره 8745 ) .\r\n123 - سيد حبيب بن معاطى مراكشى ، 147 سال ، وى در اين سن و سال به تمام مشاغل خود اشتغال داشت و سن پسرش سالها است كه از صد تجاوز كرده است ( الامالى المنتخبه ، ج اول ، ط نجف ، ص 79 ، نقل از روزنامه الاخاء بغداد ، شمارهء 757 ، سال 4 ) .\r\n124 - يك فرد چينى موسوم به دلى چينك ، 253 سال ( الامالى المنتخبه مظفرى ، ج 1 ، ط نجف ، ص 79 ، نقل از سالنامه پارس ) .\r\n125 - احمد آداموف ، 161 سال ، وى با همسرش صدمين سال ازدواج خود را جشن گرفت ، ( اطلاعات ، شمارهء 8963 ) .\r\n\r\n","description":"","footnote":"","page_name":" 223 ","page_number":225},
  {"content":"\r\n\r\n126 - محمود باقر اوغلو ، صد و هشتاد و چهارمين سال ولادت خود را جشن گرفت ، ( اطلاعات ، شمارهء 8963 ) .\r\n127 - پى ريرارا ياجاوير پيريراپير ، 167 ساله از سرخ پوستان آمريكاى جنوبى كه شرح احوالش بطور مفصل در شمارهء 9236 و بطور مختصر در شمارهء 9121 و 9574 و 9575 اطلاعات درج است .\r\n128 - سيد ابو طالب موسوى فارسى معروف به ذى القرنين 191 ساله كه رياست يك ايل چند صد نفرى را كه همه فرزندان و نوه و نتيجه وى هستند دارد و آخرين همسرش 105 ساله است و مدعى است كه پيش از ناصر الدين شاه زن گرفته و دو مرتبه دندان درآورده است ، ( اطلاعات ، شمارهء 11179 و 11180 ) .\r\n129 - شير سوار ، مرد 140 ساله فومنى ، ( اطلاعات ، شمارهء 9741 و 9742 ) .\r\n130 - كربلائى آقا باطنى كرمانشاهى ، 140 سال ، ( اطلاعات ، شمارهء 9780 ) .\r\n131 - سيد على فريدنى 185 سال و دو فرزند او كه بيش از صد سال عمر كرده و سى سال قبل يعنى در سن صد و پنجاه و پنج سالگى دندان درآورده و هيئت پزشكى رسمى دولتى او را معاينه كرده و شرح حالش و گزارش هيئت پزشكى و نامه وزير بهدارى ايران در اطلاعات درج شد ، ( شماره‌هاى 9741 و 9744 و 9765 و شمارهء 26 مهر 1337 ) .\r\n132 - ايكور كرويف 157 ساله كه در جنگهاى ناپلئون اوّل ، عليه ژنرال\r\n\r\n","description":"","footnote":"","page_name":" 224 ","page_number":226},
  {"content":"\r\n\r\nالكسى مير مولف روسى ، آشپز اين ژنرال بود ، « ايكور » از استعمال مشروبات الكى و دخانيات سخت احتراز داشت ، ( اطلاعات ، شمارهء 9337 ) .\r\n133 - مردى كه در صد و پنجاه و هشت سالگى آپانديس او را در يكى از بيمارستانهاى « نايروبى » پايتخت كنيا عمل كردند ، اين پير مرد كه در معنى از جوان‌ترين جوانان جوانتر است ، بين 120 - 130 سالگى صاحب 5 فرزند از زن جوانش شد و بزرگترين فرزند وى هم‌اكنون 125 سال دارد و پير و خموده است در حالىكه خود پدر « پيل افكن » است و به مانند پهلوانان اساطيرى ستبر و نيرومند ، پير مرد ، فرزند ارشد رئيس قبيله‌اى است كه به هنگام حيات 39 زن گرفت و صاحب 173 فرزند شد و آگاهى به احوال اين خانواده طويل العمر و كثير الاولاد ضرب المثل شيرين خودمان را يادآور است كه « دود از كنده برخيزد » ( مطبوعات جهان ، اطلاعات ، شمارهء 12672 ) .\r\n134 - به موجب يك آمار رسمى در گرجستان بيش از دو هزار و يكصد نفر متجاوز از يكصد سال سن دارند ، ( اطلاعات ، شمارهء 11178 ) .\r\n135 - طبق يك آمار در شوروى حدود دويست نفر زن و مرد كه سن آنها از صد و ده تا صد و پنجاه است زندگى دارند و پس از رسيدگى معلوم شد اغلب آنها به تربيت زنبور عسل اشتغال داشته و قسمت مهمى از غذايشان عسل بوده و بدين جهت نتيجه گرفته شد كه عسل در طول عمر اثر بسزائى دارد . ( اطلاعات ، شمارهء 8904 ) .\r\n\r\n","description":"","footnote":"","page_name":" 225 ","page_number":227},
  {"content":"\r\n\r\n136 - تعداد اشخاصى كه در آمريكا عمرشان متجاوز از صد سال است به سه هزار و پانصد نفر تخمين زده شده است ، ( اطلاعات ، شمارهء 9437 ) .\r\n137 - در چين ، 3384 نفر بيش از صد سال عمر دارند كه افراد متجاوز از صد و پنجاه سال هم در بين آنها هست ، ( اطلاعات ، شمارهء 11 ، آبان 1333 ) .\r\n138 - در اتحاد شوروى ، تعداد افرادى كه دوّمين قرن زندگى خود را مىگذرانند تقريبا سى هزار نفرند ، ( مجله دانشمند ، شمارهء 61 ) .\r\n139 - يك نفر دهقان مجارى در سال 1724 در سن 185 سالگى درگذشت ، نامبرده تا روزهاى آخر عمرش مانند جوانان كار مىكرد ، ( دانشمند ، شمارهء 61 ) .\r\n140 - شخص ديگرى به نام جان راول ، به هنگام مرگ 170 سال داشت و همسرش در آن هنگام 164 ساله بود ، آنها صد و سى سال باهم زندگى كرده بودند ، ( دانشمند ، شمارهء 61 ) .\r\n141 - زنى به نام آشرااوماروا 159 ساله ، ( اطلاعات ، شمارهء 12882 ، ص 21 ) .\r\n142 - چند سال پيش روزنامه‌ها خبر دادند : يك مرد 207 ساله در آمريكاى جنوبى فوت شده است ، ( دانشمند ، شمارهء 61 ) .\r\nدر اينجا اين مقاله را پايان مىدهيم و متذكر مىشويم كه اگر كسى تواريخ ملل و جرايد و مجلات تمام كشورهاى دنيا را در اختيار داشته باشد ، به آمارهاى جالب و اطلاعات مهمى دست خواهد يافت .\r\n\r\n","description":"","footnote":"","page_name":" 226 ","page_number":228},
  {"content":"\r\n\r\nو از همين مختصر كه نگارش يافت معلوم مىشود از نظر تاريخ و بررسى احوال معمّرين قدماء و معاصرين ، براى عمر بشر حد و اندازه‌اى كه از آن تجاوز ننمايد معلوم نيست و همانطور كه سيد بن طاووس قدّس سرّه در كشف المحجه ، فصل 79 در ضمن آن مثال معروف توضيح داده ، نبايد از عمر بسيار طولانى تعجب كرد و آن را بعيد شمرد زيرا با تكرار و كثرت وقوع آن وجهى براى تعجب باقى نمىماند .\r\nدر پايان اين مقالات يك بار ديگر نيز يادآور مىشويم كه آنچه ما پيرامون موضوع طول عمر و نواحى مختلف آن شرح داديم براى اين است كه معلوم شود استبعاد عمر بسيار طولانى ناشى از قلّت اطلاع از تاريخ و احوال معمّرين و جهل به علوم طبيعى و ضعف ايمان به خدا و يا عناد و لجاج و سرپيچى از پذيرفتن حق است .\r\nو اگر اين شواهد و دلائل هم در بين نبود و مسأله عمر طولانى بى سابقه بود و علوم طبيعى هم امكان طبيعى طول عمر را تأييد نمىكرد ، طول عمر حضرت ولى عصر - عجل اللّه تعالى فرجه - يك موضوع خردپسند و باور كردنى و ثابت بود زيرا با اين همه اخبار و بشارات پيامبر اعظم صلّى اللّه عليه و إله و ائمه طاهرين عليهم السّلام و با آن‌همه معجزات و خوارق عاداتى كه از آن حضرت در عصر حيات پدر بزرگوارش حضرت امام حسن عسكرى عليه السّلام و در غيبت صغرى و غيبت كبرى صادر شده و با اينكه جمعى بسيار از بزرگان كه در صداقت و تقوا و ورع آنها هيچ شبهه‌اى نيست از شرفيابى خود به حضور ولى عصر عليه السّلام خبر داده‌اند و گروههائى كه بيش از حد تواتر است به سعادت ديدار ايشان نايل شده‌اند ، طول عمر و زندگى آن رهبر عدالت‌گستر جهان ثابت و محرز\r\n\r\n","description":"","footnote":"","page_name":" 227 ","page_number":229},
  {"content":"\r\n\r\nاست ، همانطور كه معجزات انبياء با اينكه خارق عادات است با اتكاء به تواتر خبر دهندگان و قدرت مطلق الهى ثابت و مسلّم است .\r\n« اللّهمّ انّا نرغب اليك فى دولة كريمة تعزّبها الاسلام و أهله و تذلّ بها النّفاق و أهله ، و تجعلنا فيها من الدّعاة الى طاعتك و القادة الى سبيلك ، و ترزقنا بها كرامة الدّنيا و الآخرة » .\r\n\r\n","description":"","footnote":"","page_name":" 228 ","page_number":230},
  {"content":"\r\n\r\n\r\n[ بخش چهارم 
  ] شرح و چگونگى ولايت حضرت ولى عصر ارواحنا فداه\r\n\r\n","description":"","footnote":"","page_name":" 229 ","page_number":231},
  {"content":"\r\n . \r\n","description":"","footnote":"","page_name":" 230 ","page_number":232},
  {"content":"\r\n\r\nبخش چهارّم شرح و چگونگى ولادت حضرت ولى عصر ( عجل اللّه تعالى فرجه ) ( بطور اختصار )\r\nبايد دانست كه روايات و احاديثى كه دلالت بر ولادت و وجود حضرت ولى عصر عليه السّلام دارد بسيار است و ما در باب اوّل از فصل سوّم منتخب الاثر بيش از دويست روايت را در اين موضوع نقل كرده‌ايم و سيد علامه مير محمد صادق خاتون آبادى در كتاب اربعين مىفرمايد :\r\nدر كتب معتبر شيعه بيش از هزار حديث روايت شده در ولادت حضرت مهدى عليه السّلام و غيبت او و آنكه امام دوازدهم است و نسل امام حسن عسكرى عليه السّلام است و اكثر آن احاديث مقرون به اعجاز است .\r\nگزارش و تفصيلات ولادت سراسر بركت امام ، در كتب معتبر و اخبار ، مشروحا بيان شده است ؛ از جملهء اين اخبار روايتى است كه در ينابيع الموده ، ص 449 و 451 فاضل قندوزى كه از علماى اهل سنّت\r\n\r\n","description":"","footnote":"","page_name":" 231 ","page_number":233},
  {"content":"\r\n\r\nاست و شيخ طوسى در كتاب غيبت و شيوخ ديگر روايت كرده‌اند و صدوق در كتاب كمال الدين به سند صحيح و معتبر از جناب موسى بن محمد بن قاسم بن حمزة بن موسى بن جعفر عليهما السّلام از حضرت حكيمه خاتون دختر والامقام امام محمد تقى عليه السّلام كه از بانوان با عظمت و شخصيّت و فضيلت خاندان رسالت است ، حديث كرده است .\r\nحكيمه فرمود : امام حسن عسكرى عليه السّلام فرستاد ( فردى را ) نزد من كه عمه امشب در نزد ما افطار كن كه شب نيمهء شعبان است و خداوند حجت را در اين شب ظاهر فرمايد و او حجت خدا در زمين است .\r\nمن عرض كردم : مادرش كيست ؟\r\nفرمود : نرجس .\r\nگفتم : فدايت شوم ، به خدا سوگند در او اثرى نيست .\r\nفرمود : همين است كه براى تو مىگويم .\r\nحكيمه گفت : پس آمدم چون سلام كردم و نشستم نرجس خواست پاى افزارم را بيرون آورد ، گفت : اى سيدهء من و سيدهء خاندان من ، چگونه شب كردى ؟\r\nگفتم : بلكه تو سيده من و سيده خاندان منى .\r\nگفت : اى عمه اين چه سخن است ؟ !\r\nگفتم : اى دخترم ، خدا امشب به تو پسرى كرامت فرمايد كه در دنيا و آخرت آقا است ؛ پس او خجلت كشيد و حيا كرد ، وقتى از نماز عشا فارغ شدم افطار كردم و در بستر خوابيدم چون نيمه شب رسيد برخاستم براى نماز شب ، نماز را خواندم و فارغ شدم و نرجس همچنان در خواب و راحت بود ، من نشستم براى تعقيب و سپس خوابيدم و هراسان بيدار شدم ، او هم‌چنان خواب بود پس برخاست\r\n\r\n","description":"","footnote":"","page_name":" 232 ","page_number":234},
  {"content":"\r\n\r\nنماز شب را خواند و خوابيد .\r\nحكيمه فرمود : براى فحص از صبح بيرون آمدم فجر اوّل ظاهر شده بود ، هنوز نرجس در خواب بود ، در شك افتادم ، امام فرياد زد ، عمه شتاب مكن كه مطلب نزديك گرديده . گفت : نشستم و سوره الم سجده و يس خواندم كه ناگاه نرجس هراسناك بيدار شد ، من به بالينش شتافتم و گفتم :\r\n« بسم اللّه عليك » آيا چيزى احساس مىكنى ؟\r\nگفت : بله ، اى عمه .\r\nگفتم : آسوده خاطر باش همان است كه به تو گفتم .\r\nحكيمه گفت : پس مرا سستى و از خود بىخودى فرا گرفت و او نيز چنين شد ، وقتى به حس آقايم بيدار شدم ، جامه را از روى نرجس به يك سو زدم و آقاى خود را ديدم كه در حال سجده است و مواضع سجودش را بر زمين گذارده ، او را دربرگرفتم ديدم نظيف و پاكيزه است ، حضرت امام حسن عسكرى به من صيحه زد : اى عمه پسرم را به نزد من بياور .\r\nاو را نزد امام بردم ، امام دستهايش را زير دو ران و پشت او گذارد و پاهايش را در سينه خود قرار داد و زبانش را در دهان او نهاد و دست بر چشمها و گوش و مفاصلش كشيد .\r\nپس فرمود : سخن بگو اى پسرم .\r\nفرمود :\r\n« أشهد أنّ لا إله الّا اللّه وحده لا شريك له و انّ محمّدا رسول اللّه »\r\n\r\n","description":"","footnote":"","page_name":" 233 ","page_number":235},
  {"content":"\r\n\r\nسپس بر امير المؤمنين و بر امامان تا پدرش صلوات فرستاد و سكوت فرمود .\r\nامام فرمود : او را نزد مادرش ببر تا به او سلام كند و به نزد من آور ؛ پس او را نزد مادرش بردم ، به مادرش سلام كرد ، سپس او را برگرداندم در مجلس امام گذاردم . فرمود : اى عمه روز هفتم كه شد نزد ما بيا . حكيمه فرمود : بامدادان رفتم كه به امام سلام عرض كنم ، پرده را بالا زدم تا از آقاى خود تفقد كنم او را نديدم گفتم : فدايت شوم چه شد آقاى من ؟\r\nفرمود : اى عمه او را به آن كس سپردم كه مادر موسى او را به او سپرد .\r\nحكيمه گفت : روز هفتم كه شد به نزد آن حضرت رفتم و سلام كردم و نشستم .\r\nامام فرمود : پسرم را به نزد من بياور ، پس من آقايم را در حالىكه در پارچه‌اى بود به نزد آن حضرت بردم با او مانند روز اول رفتار كرد ، پس زبان در دهانش گذارد مثل آنكه شير و عسل به او مىدهد سپس فرمود :\r\nسخن بگو :\r\nگفت : اشهد ان لا إله الا اللّه و صلوات بر محمد و امير المؤمنين و امامان تا پدرش - صلوات اللّه عليهم اجمعين - فرستاد و اين آيه را تلاوت كرد :\r\n بِسْمِ اللَّهِ الرَّحْمنِ الرَّحِيمِ    وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ وَ نُمَكِّنَ لَهُمْ فِي الْأَرْضِ وَ نُرِيَ فِرْعَوْنَ وَ هامانَ وَ جُنُودَهُما مِنْهُمْ ما كانُوا يَحْذَرُونَ  \r\nموسى بن محمد بن قاسم ، راوى حديث گفت : اين سرگذشت را\r\n\r\n","description":"","footnote":"","page_name":" 234 ","page_number":236},
  {"content":"\r\n\r\nعقيد خادم پرسيدم گفت : حكيمه راست فرموده است « 1 »\r\nصدوق در حديثى كه در نهايت اعتبار و اعتماد است به واسطه احمد بن الحسن بن عبد اللّه بن مهران امى عروضى ازدى از احمد بن حسين قمى روايت كرده كه چون خلف صالح متولد شد از ناحيه حضرت امام حسن عسكرى 7 نامه‌اى براى جدم احمد بن اسحاق رسيد به دست خط آن حضرت كه توقيعات به همان خط وارد مىشد در آن مكتوب بود ، براى ما مولودى ولادت يافت بايد در نزد تو مستور و از مردم پنهان بماند زيرا آن را بر كسى ظاهر نمىكنيم مگر نزديكتر را به واسطه نزديكى او و ولى را به جهت ولايتش ، دوست داشتيم اعلام آن را به تو تا خدا تو را به آن مسرور سازد مانند آنكه ما را به آن مسرور ساخت « 2 »\r\nو در روايت مسعودى است كه احمد بن اسحاق به حضرت امام حسن عسكرى عليه السّلام عرض كرد : وقتى نامهء بشارت شما به ولادت آقاى ما رسيد باقى نماند از مرد و زنى و نه پسرى كه به مرتبه فهم رسيده باشد مگر آنكه قائل به حق شد ، حضرت فرمود : آيا نمىدانيد كه زمين از حجة اللّه خالى نمىماند « 3 » .\r\nو در حديث ديگر شيخ ثقه جليل فضل بن شاذان كه پس از ولادت حضرت ولى عصر و پيش از وفات امام حسن عسكرى عليه السّلام ( بين 255 تا 260 ) وفات كرده ، در كتاب غيبت خود از حضرت امام حسن عسكرى عليه السّلام به واسطه محمد بن على بن حمزة بن حسين بن عبيد اللّه بن عباس بن امير المؤمنين عليه السّلام روايت كرده است كه فرمود :\r\n\r\n\r\n","description":"","footnote":"\r\n( 1 ) - منتخب الاثر نگارنده ، ص 321 تا 341 .\r\n( 2 ) - منتخب الاثر نگارنده ، ص 243 و 244 .\r\n( 3 ) - منتخب الاثر ، ص 245 و 246 .\r\n","page_name":" 235 ","page_number":237},
  {"content":"\r\n\r\nمتولد شد ولىّ خدا و حجت خدا بر بندگان خدا و جانشين من بعد از من ختنه كرده شده ، در شب نيمه شعبان سال 255 هنگام طلوع فجر و نخستين كسى كه او را شست رضوان خازن بهشت بود كه با جمعى از ملائكه مقربين او را به آب كوثر و سلسبيل غسل دادند « 1 » .\r\nو در احاديث ديگر روايت است كه وقتى امام عصر متولد شد ، حضرت امام حسن عسكرى عليهما السّلام دستور فرمود : ده هزار رطل نان و ده هزار رطل گوشت بين فقراى بنى هاشم تقسيم كنند و سيصد گوسفند عقيقه نمايند « 2 »\r\nو نيز روايت است كه در روز سوم ولادت ، پدر بزرگوارش او را به اصحاب خود نشان داد و فرمود : اين است جانشين من و امام شما بعد از من و او است همان قائمى كه گردنها به انتظار او كشيده مىشود پس وقتى زمين پر از جور و ستم شد ظاهر مىشود و پر مىكند آن را از عدل و داد « 3 »\r\nنصر بن على جهضمى كه از ثقات رجال اهل سنّت است ، در كتاب مواليد الائمه نقل كرده كه حضرت امام حسن عسكرى عليه السّلام هنگام ولادت فرزندش « م ح م د » فرمود : گمان كردند ستمكاران كه مرا مىكشند و اين نسل را مقطوع مىسازند پس چگونه يافتند قدرت قادر را و او را « مؤمل » نام گذارد « 4 »\r\n\r\n\r\n","description":"","footnote":"\r\n( 1 ) - منتخب الاثر ، ص 320 . اثبات الهداة ، ج 7 ، ص 139 ، ح 683 . اربعين خاتون آبادى ، ص 24 ، و كتابهاى ديگر .\r\n( 2 ) - منتخب الاثر ، ص 341 و 343 .\r\n( 3 ) - ينابيع الموده ، ص 460 . منتخب الاثر نگارنده ، ص 342 .\r\n( 4 ) - اثبات الهداة ، ج 6 ، ص 342 ، ب 31 ، ف 10 ، ح 116 .\r\n","page_name":" 236 ","page_number":238},
  {"content":"\r\n\r\nاحمد بن اسحاق اشعرى از حضرت امام حسن عسكرى عليه السّلام روايت كرده است كه فرمود :\r\n« الحمد للّه الّذى لم يخرجنى من الدّنيا حتّى أرانى الخلف من بعدى أشبه النّاس برسول اللّه خلقا و خلقا يحفظه اللّه فى غيبته ثمّ يظهر فيملأ الأرض قسطا وعدلا كما ملئت جورا و ظلما » « 1 »\r\n« سپاس مختص خدائى است كه مرا از دنيا خارج نساخت تا جانشين مرا بعد از من به من نماياند كه شبيه‌ترين مردم به رسول خدا صلّى اللّه عليه و إله و سلّم از جهت خلق و خلق مىباشد خدا او را در غيبتش حفظ مىفرمايد سپس ظاهر مىشود پس پر مىكند زمين را از قسط و عدل چنانچه پر شده از ظلم و جور » .\r\nو براى اطلاع بيشتر از اين ، به كتابهاى حديث مانند غيبت نعمانى و شيخ و كمال الدين و بحار الانوار و اثبات الهداة و اربعين خاتون آبادى و منتخب الاثر حقير مراجعه شود .\r\n\r\nولادت و امامت امام عليه السّلام از نظر علما و مورخين اهل سنّت\r\nعلاوه بر آنكه عموم علماى حديث و تاريخ نگاران و صاحبان كتابهاى تراجم شيعه اثنى عشرى ، واقعه ولادت آن حضرت را بر\r\n\r\n\r\n","description":"","footnote":"\r\n( 1 ) - اثبات الهداة ، ج 7 ، ص 138 ، ح 682 ، ب 32 ، ف 44 و كفاية الاثر و كمال الدين و منتخب الاثر .\r\n","page_name":" 237 ","page_number":239},
  {"content":"\r\n\r\nاساس مدارك و مصادر صحيح ثبت و ضبط كرده‌اند و در عصر پدر بزرگوارش و عصر غيبت صغرى و كبرى ، صدها اشخاص مورد وثوق و اعتماد را مىشناسيم كه به سعادت ديدار آن ولى اعظم خدا نائل شده و معجزات و خوارق عادات كثيرى از آن رهبر جهانيان ديده‌اند ، گروه بسيارى از مشاهير علماى اهل سنت نيز ولادت آن حضرت و شرح و تفصيلات آن را در كتب ، ذكر نموده و بعضى به امامت و مهدويّت آن سرور اقرار و اشعار بلند به زبان عربى و فارسى در مدح او سروده‌اند و حتى مدعى شرفيابى به آن حضور اقدس و استماع حديث از حضرتش شده‌اند كه ما عين عبارات و كلمات عده‌اى از آنان را در كتاب منتخب الاثر نگاشته‌ايم و با رعايت اختصار در اينجا فقط به ذكر نام آنها قناعت مىنمائيم :\r\n1 - ابن حجر هيثمى مكى شافعى ، ( متوفاى سال 974 ) .\r\n2 - مؤلف روضة الاحباب سيد جمال الدين ، ( متوفا در سال 1000 ) .\r\n3 - ابن الصباغ على بن محمد مالكى مكى ، ( متوفا در سال 855 ) .\r\n4 - شمس الدين ابو المظفر يوسف ، مؤلف التاريخ الكبير و تذكرة الخواص ، ( متوفا در سال 654 ) .\r\n5 - نور الدين عبد الرحمن جامى معروف ، صاحب كتاب شواهد النبوه .\r\n6 - شيخ حافظ ابو عبد اللّه محمد بن يوسف گنجى ، صاحب كتاب البيان فى اخبار صاحب الزمان و كتابهاى ديگر ( متوفاى سال 658 ) .\r\n7 - ابو بكر احمد بن حسين بيهقى ، ( متوفاى سال 458 ) .\r\n8 - كمال الدين محمد بن طلحه شافعى ، ( متوفا در سال 652 ) .\r\n9 - حافظ بلاذرى ابو محمد احمد بن ابراهيم طوسى ، ( متوفا در سال 339 ) .\r\n\r\n","description":"","footnote":"","page_name":" 238 ","page_number":240},
  {"content":"\r\n\r\n10 - قاضى فضل بن روزبهان ، شارح كتاب الشمائل ترندى .\r\n11 - ابن الخشاب ابو محمد عبد اللّه بن احمد ، ( متوفا در سال 567 ) .\r\n12 - شيخ و عارف شهير محى الدين ، صاحب كتاب الفتوحات ( متوفا در سال 638 ) .\r\n13 - شيخ سعد الدين حموى .\r\n14 - شيخ عبد الوهاب شعرانى مؤلف اليواقيت و الجواهر ، ( متوفا در سال 973 ) .\r\n15 - شيخ حسن عراقى .\r\n16 - شيخ على الخواص .\r\n17 - ابن اثير ، مؤلف تاريخ كامل .\r\n18 - حسين بن معين الدين ميبدى ، صاحب شرح ديوان .\r\n19 - خواجه پارسا محمد بن محمد بن محمود بخارى ، ( متوفا در سال 822 ) .\r\n20 - حافظ ابو الفتح محمد بن ابى الفوارس ، صاحب كتاب الاربعين .\r\n21 - ابو المجد عبد الحق دهلوى كه صد كتاب تأليف دارد ، ( متوفاى در سال 1052 ) .\r\n22 - شيخ احمد جامى نامقى .\r\n23 - شيخ فريد الدين عطار نيشابورى معروف .\r\n24 - جلال الدين محمد رومى ، صاحب مثنوى ، ( متوفا در سال 672 ) .\r\n25 - شيخ صلاح الدين صفدى ، ( متوفا در سال 764 ) .\r\n26 - مولوى على اكبر بن اسد اللّه هندى صاحب كتاب مكاشفات .\r\n27 - شيخ عبد الرحمن ، صاحب كتاب مرآة الاسرار .\r\n\r\n","description":"","footnote":"","page_name":" 239 ","page_number":241},
  {"content":"\r\n\r\n28 - بعضى از مشايخ شعرانى .\r\n29 - يكى از مشايخ مصر ، به نقل شيخ ابراهيم حلبى .\r\n30 - قاضى شهاب الدين دولت آبادى ، صاحب تفسير البحر المواج و كتاب هداية السعداء .\r\n31 - شيخ سليمان قندوزى بلخى ، ( متوفا در سال 1294 ) .\r\n32 - شيخ عامر بن عامر البصرى صاحب قصيده تائيه « ذات الانوار » .\r\n33 - قاضى جواد سابطى .\r\n34 - صدر الدين قونوى صاحب تفسير الفاتحه و مفتاح الغيب .\r\n35 - عبد اللّه بن محمد مطيرى مدنى ، مؤلف كتاب الرياض الزاهره .\r\n36 - شيخ محمد سراج الدين رفاعى ، مؤلف صحاح الاخبار .\r\n37 - مير خواند محمد بن خاوند شاه ، مؤلف تاريخ روضة الصفا ، ( متوفا در سال 903 ) .\r\n38 - نضر بن على جهضمى عالم و محدث معروف .\r\n39 - قاضى بهلول بهجت افندى ، مؤلف كتاب محاكمه در تاريخ آل محمد صلّى اللّه عليه و إله و سلّم .\r\n40 - شيخ محمد ابراهيم جوينى ، ( متوفا در سال 1176 ) .\r\n41 - شيخ شمس الدين محمد بن يوسف زرندى ، مؤلف معراج الوصول .\r\n42 - شمس الدين تبريزى ، شيخ جلال الدين رومى .\r\n43 - ابن خلكان در وفيات الاعيان تاريخ ولادت آن حضرت را تعيين كرده است .\r\n44 - ابن ارزق در تاريخ ميافارقين .\r\n\r\n","description":"","footnote":"","page_name":" 240 ","page_number":242},
  {"content":"\r\n\r\n45 - مولى على قارى صاحب كتاب مرقاة در شرح مشكاة .\r\n46 - قطب مدار .\r\n47 - ابن وردى مورخ .\r\n48 - شبلنجى ، مؤلف نور الابصار .\r\n49 - سويدى ، سبائك الذهب .\r\n50 - شيخ الاسلام ابراهيم بن سعد الدين .\r\n51 - صدر الائمه موفق بن احمد مالكى خوارزمى .\r\n52 - مولى حسين بن على كاشفى ، مؤلف جواهر التفسير ، ( متوفاى سال 906 ) .\r\n53 - سيد على بن شهاب همدانى ، مؤلف « المودة فى القربى » .\r\n54 - شيخ محمد صبان مصرى ، ( متوفاى سال 1206 )\r\n55 - الناصر لدين اللّه خليفة عباسى .\r\n56 - عبد الحى بن عمار حنبلى ، مؤلف شذرات الذهب ( متوفا در سال 1089 ) .\r\n57 - شيخ عبد الرحمن بسطامى ، در كتاب درة المعارف .\r\n58 - شيخ عبد الكريم يمانى .\r\n59 - سيد نسيمى .\r\n60 - عماد الدين حنفى .\r\n61 - جلال الدين سيوطى .\r\n62 - رشيد الدين دهلوى هندى .\r\n63 - شاه ولى اللّه دهلوى .\r\n64 - شيخ احمد فاروقى نقشبندى .\r\n65 - ابو الوليد محمد بن شحنه حنفى ، در تاريخ روضة المناظر .\r\n\r\n","description":"","footnote":"","page_name":" 241 ","page_number":243},
  {"content":"\r\n\r\n66 - شمس الدين محمد بن طولون مورخ شهير ، در كتاب الشذرات الذهبيه ( متوفاى سال 953 ) .\r\n67 - شبراوى شافعى ، رئيس اسبق جامع ازهر و مؤلف كتاب الاتحاف .\r\n68 - يافعى ، مؤلف تاريخ مرآة الجنان .\r\n69 - محمد فريد وجدى در دائرة المعارف .\r\n70 - عالم محقق شيخ رحمة اللّه هندى ، مؤلف اظهار الحق .\r\n71 - علاء الدين احمد بن محمد السمانى .\r\n72 - خير الدين زركلى در كتاب الاعلام ، ج 6 ، ص 310 .\r\n73 - عبد الملك عصامى مكى .\r\n74 - محمود بن وهيب القراغولى بغدادى حنفى .\r\n75 - ياقوت حموى در معجم البلدان ، ج 6 ، ص 175 .\r\n76 - مؤلف تاريخ گزيده ، ص 207 و 208 ، ط لندن ، 1910 م .\r\n77 - ابو العباس قرمانى احمد بن يوسف دمشقى در اخبار الدول و آثار الدول .\r\n\r\nعقيده به ظهور مهدى عليه السّلام عقيده‌اى اسلامى است\r\nبرخى از كسانى كه با تعصب كوركورانه و دشمنى شيعه حقايق دينى و علمى را مطالعه كرده و يا افكار مسموم و آلوده به غرضهاى سياسى دشمنان اسلام را ترويج مىنمايند از راه راست و حقيقت پژوهى منحرف شده ، در ضمن سخنان و مقالات خود گاهى عقيده به ظهور مهدى را يك عقيده شيعى معرفى كرده و از اينكه آن را عقيده‌اى اسلامى كه مورد قبول ساير فرق اسلام بدانند خوددارى مىكنند .\r\n\r\n","description":"","footnote":"","page_name":" 242 ","page_number":244},
  {"content":"\r\n\r\nپاره‌اى هم علاوه بر تعصب و نفاق در اثر كم اطلاعى از تاريخ و حديث و تفسير و رجال و عدم تبحّر و تحقيق در مسائل اسلامى و آشنائى مختصر با علوم مادّى عصرى ، مىخواهند به تمام مسائل دينى از دريچهء علل و اسباب مادّى نگريسته و آنچه را نتوانستند به علل مادّى مستند سازند و از درك راز و فلسفه آن عاجز شدند تأويل و تحريف مىنمايند و يا از اساس انكار مىكنند .\r\nازاين‌رو در كنج اطاق دربسته خود مىنشينند و قلم به دست مىگيرند و در مسائل اسلامى و دينى كه از حدود مطالعاتشان خارج است ، گستاخانه اظهار نظر نموده و حقايق مورد اتفاق مسلمين را كه از آيات و احاديث گرفته شده انكار مىنمايند ، مثلا مايلند بيشتر از معجزات علمى قرآن و تشريعات اسلام و برنامه‌هاى عالى و مترقى آن سخن بگويند ، ولى از معجزات ديگر پيامبر و ساير انبياء و تصرفات خارق العادهء آنها در امور مادّى حرفى به ميان نياورند ، چون شايد به ذائقه يك بچه تازه‌دانشجو شده خوب مزه نكند يا يك نفر بىاطلاع آن را مستبعد شمارد .\r\nاينها گمان مىكنند صحت و واقعيت هر موضوع وابسته به اين است كه همه كس بتواند آن را درك كند ، يا هر دانشمندى آن را تصديق نمايد و با تلسكوپ و ميكروسكپ و لابراتوار و وسائل فنى و صناعى وجود آن ثابت شود .\r\nاينها مىگويند بهتر اين است كه انبياء را هرچه بتوانيم افرادى عادى معرفى نمائيم و از نسبت دادن معجزات به آنها هم تا مىشود خوددارى نمائيم ، بلكه بهتر مىدانند كه حوادث عالم را هم به خداوند متعال نسبت ندهند و از قدرت و حكمت و علم و قضا و قدر او هم صريحا\r\n\r\n","description":"","footnote":"","page_name":" 243 ","page_number":245},
  {"content":"\r\n\r\nسخنى به ميان نياورند و هرچه بگويند از طبيعت و ماده بگويند و به جاى سپاس و ستايش خدا ، سپاس ماده را به جا آورند تا با برخى از آنان كه چند كلمه از علوم مادى ياد گرفته و چند اصطلاح و فرمول و فرضيه فيزيكى و شيميائى و رياضى را خصوصا به زبان انگليسى و فرانسوى شنيده‌اند هم زبان باشند .\r\nاين روحيه متأسفانه كم‌وبيش به همه سرايت كرده و در همه جاى زندگى بسيارى آثارش نمايان است و بيشتر كسانى كه تحت تأثير اين روحيه هستند ، افراد خام و ناپخته و اشخاصى هستند كه در علوم قديم و جديد اهل تحقيق و كنجكاوى نيستند و يك فرضيه يا اظهار نظر يك نفر غربى را هرچند آلوده به اغراض سياسى و استعمارى باشد ، صد در صد صحيح مىشمارند . بعضى از روزنامه‌ها و مجلات و مطبوعات هم تحت تأثير اين عوامل دانسته يا نادانسته به مقاصد استعمارى خدمت مىكنند « 1 » .\r\n\r\n\r\n","description":"","footnote":"\r\n( 1 ) - يكى از دانشمندان مصرى مىگويد : هنگامى كه در فرانسه تحصيل مىكردم ، در ماه رمضان در مجلسى شركت داشتم رئيس مدرسه ( دانشكده ) به من سيگار تعارف كرد ، من عذر خواستم ، علت را پرسيد ، گفتم : ماه رمضان است و روزه‌ام . گفت : گمان نمىكردم تو ديگر به اين خرافات پاىبند باشى ، پس از پايان مجلس يك پروفسور هندى كه در آن مجلس بود ، گفت : مايلم فردا شما را در فلان محل ملاقات كنم ، فردا به ملاقات او رفتم ، مرا به كليسيا برد و از دور رئيس دانشكده را به من نشان داد ، گفت : آن كيست ؟ گفتم : فلانى است ، گفت : چه كار مىكند ؟ گفتم : نماز مىخواند .\r\nگفت : اينها ما را به ترك عادات و سنن و وظايف دينى خود مىخوانند و خودشان اين گونه مواظب انجام برنامه‌هاى مذهبى خود هستند .\r\nبه نظر ما بايد با اين بيمارى خطرناك كه در اثر تلقين بيگانگان و استعمارگران و احساس ضعف در جنبه‌هاى صناعى و ميكانيكى پيدا شده و مثل خوره شخصيّت و -\r\n","page_name":" 244 ","page_number":246},
  {"content":"\r\n\r\n\r\n\r\n","description":"","footnote":"\r\n- استقلال فكر مردم شرق و ملل اسلامى را مىخورد و بعضى را چنان در منجلاب تقليد از عادات زشت غربيها غرق كرده كه از خود آنها نيز داغ‌تر شده‌اند ، بايد يك مبارزه دامنه‌دار و پىگير براساس عقل و منطق و احترام به سنن و تعاليم عالى اسلام شروع شود .\r\nآرى بعضى از شرقىها چون خود را ضعيف مىبينند ، در برابر مظاهر تمدن مادى غرب خود باخته شده ، عادات و اخلاق و لباس و روش‌هاى ملى و دينى خود را ترك نموده و به عادات و روش‌هاى ناپسند غربىها افتخار مىنمايند و در مجامع و مجالس خودمان مانند آنها رفتار مىنمايند ، اما غربى چون باد به بينيش افتاده و به ثروت و صنايع و قوه مادى خود مغرور شده در برابر شرقيها عادات خود را هرچه هم سخيف و حيوانى و خرافى باشد با افتخار و با شكوه و تشريفات انجام مىدهد .\r\nبسيارى از شرقيهاى غرب زده به جاى آنكه از غرب ، صنايع و علوم را فرا بگيرند و خود را از آنها بىنياز سازند تا خودشان مالك دريا و زمين و هوا و معدن خود شوند ، تقليد كوركورانه از بيگانگان را شعار خود قرار داده و قدرت آنكه در مجامع آنها با لباس ملّى خود مثلا بدون كراوات حضور يابند ندارند ، جز افرادى مانند زمامداران هند مثل دكتر ذاكر حسين رئيس جمهور سابق هند و سران حجاز و مراكش و برخى ديگر كه در مجامع بين المللى و محافل رسمى با همان لباس و روش ملّى خود شركت مىكنند ، اكثر در مجامع و محافل غربيها از آداب آنان تقليد مىكنند چقدر محبوب و زيبا است استقلال روح و چقدر محترم است آن زمامدار مسلمان كه در مجالس و ضيافتهائى كه غربيها به افتخارش مىدهند ، مشروبات الكلى مصرف نمىشود ؛ و چقدر با افتخار است آن زمامدارى كه در مسكو ميهمان رسمى حكومت كمونيسم است و براى اداى نماز به مسجد مىرود . چقدر شرافتمند و خود ساخته است زمامدارى كه در آمريكا از رفتن به كليسيا براى تماشا و از گرفتن قرض ربوى خوددارى مىكند و چقدر عظيم و با اراده است آن مسلمان كه در جامعه ملل وقتى سخنرانى مىكند « بسم اللّه الرحمن الرحيم » مىگويد و چقدر موهن است كه يك ملّت مسلمان كه به قرآن افتخار مىكند و در نمازش -\r\n","page_name":" 245 ","page_number":247},
  {"content":"\r\n\r\nفكر نمىكنند كه بيشتر مردم آمريكا و اروپا و زمامداران آنها در مسائل علمى و عقلى و فلسفى و دينى ، عوام و بىاطلاع و مغرض هستند ( و بلكه بر طبق يك آمار رسمى 81 درصد آنان ناقص العقل و مبتلا به ضعف مشاعر قواى دماغى و روانى مىباشند ) و براساس هدفهاى سياسى پست و دور از شرافت انسانيّت در هر نقطه‌اى از نقاط دنيا مطابق مصالح سياسى خود حرفى مىزنند و حساب علماء و دانشمندان آنها با حساب اكثريّت غرق در فساد و شهوات جدا است .\r\nاينها در حالىكه ميان خودشان هزار جور خرافات رواج دارد ، شرقيها را به عادات و اخلاقى كه مبنى بر مبانى عقلى و اجتماعى و اخلاقى و دينى صحيح است استهزا مىكنند .\r\nاين حالت را كه در شرق پيدا شده غرب‌زدگى مىگويند و مظاهر و نمايش‌هاى آن بسيار است و اجمالا همه چيز را تهديد كرده و جامعه‌ها و خانواده‌هاى اسلامى را در بعضى از كشورها مسخ و عفت و حيا و اخلاق فاضله را چنان در معرض زوال قرار داده كه در آينده بايد همان سرنوشت كشور اسلامى اندلس ( اسپانيا ) را استقبال نمايند « 1 » .\r\n\r\n\r\n","description":"","footnote":"\r\n- روزى بيست مرتبه « بسم اللّه الرحمن الرحيم » مىگويد ، از آغاز كتابهايش اين جمله نورانى را كه وحى آسمانى است حذف كند . چقدر ذليل و خوارند آنها كه از عادات و روش بيگانه تقليد مىكنند ، چقدر كوچك و فرومايه و حقير است آن ملتى كه لباس و روش‌هاى دينى و ملّى خود را ترك و در مجالس و محافل ، لباسهاى ديگران را بپوشد و زن و مردش از شخصيّت و اعتماد به نفس محروم گرديده باشد .\r\n( 1 ) - حكومت به اصطلاح اسلامى اندلس با كفار و بيگانگان قرار دادها و معاهداتى بر خلاف اصول و احكام اسلام بست كه در نتيجه پاى نفوذ مسيحيّت در كشور باز -\r\n","page_name":" 246 ","page_number":248},
  {"content":"\r\n\r\nدر زمان ما متأسفانه غرب‌زدگى و خودباختگى در برابر عادات و اخلاق غربيها و اظهار اشتهاى كاذب به تجددى كه عين ارتجاع است ، پيش مردمى كه سطح معلوماتشان از حدود روزنامه و مجلات و يكى دو سفر به اروپا و آمريكا بيشتر نيست روشنفكرى شمرده مىشود و بيگانگان نيز با وسايلى كه دارند حتى به وسيله افرادى به نام مستشرق و خاورشناس براى غرضهاى سياسى خود اين اشخاص را تشويق مىكنند .\r\nدر موضوع ظهور مهدى موعود نيز اخيرا چند تن از برادران غرب زده سنى ما مانند احمد امين و عبد الحسيب طه حميده در حالىكه احاديث مهدى را نقل كرده‌اند ، به شيعه حمله كرده و مثل آنكه شيعه را در اين عقيده تنها يافته باشند يا مأخذ و مدركى براى اين عقيده در كتاب و سنّت و اقوال صحابه و تابعين و علماى امت نباشد ، ايرادات غير وارده نموده‌اند و خود را روشنفكر و متفكر و صاحب آراى جديده مىشمارند .\r\n\r\n\r\n","description":"","footnote":"\r\n- شد و فحشاء و فروش مشروبات آزاد و بانوان و مردها مانند مسيحىها باهم آميزش يافتند و مجالس شب‌نشينىها و اجتماعات دسته جمعى زن و مرد و رقص و ساز و آواز ، غيرت و حميّت و اخلاق اسلامى را از ميان برد و مستشاران بيگانه در شؤون مملكت اسلامى دخالت پيدا كردند ، تا حالتى پيدا شد كه اندلس اسلام به يك كشور مسيحى تبديل و آفتاب علم و تمدن معارف اسلام در آنجا چنان غروب كرد كه امروز جز آثار عصر طلائى حكومت مسلمين از ابنيه و مساجد و كاخها كه يادگار علم و صنعت و تاريخ طلائى آن كشور است چيزى از اسلام در آنجا باقى نمانده است ، نفرين بر فحشاء و فساد و جاه‌طلبى و نفاق و اختلاف ، نفرين بر زمامداران مزدور و بيگانه‌پرست .\r\n","page_name":" 247 ","page_number":249},
  {"content":"\r\n\r\nشايد نخستين كسى كه در صدد برآمد كه احاديث ظهور مهدى را تضعيف كند و از عهده برنيامد ، ابن خلدون مغربى باشد كه در محيط افكار اموى و بغض اهل بيت در اطراف مسائل اسلامى بحث نمود .\r\nدولت اموى اندلس به قول عقاد براى شرق اسلامى تواريخى ايجاد كرد كه نه مورخان آنها نوشته‌اند و نه اگر مىنوشتند آنچنان مىنگاشتند .\r\nمحيط اندلس مورخانى تربيت كرد كه توانائى نقد و ردّ افكار اموى را نداشتند و ابن خلدون از همان افراد است كه تحت نفوذ و تربيت و تفكير سياسى خاص از واقع‌بينى در اين مسائل محروم بود . او مايل است كه فضايل اهل بيت را انكار يا به نحوى از انحاء توهين و تضعيف نمايد و از بنى اميه دفاع كند و مطاعن آنها را ردّ نمايد تا آنجا كه معاويه را بقيهء خلفاى راشدين مىشمرد .\r\nظهور مهدى آل بيت عليهم السّلام را هم چون از اولاد فاطمه و از بزرگ‌ترين مفاخر دودمان رسالت است ، با همين روحيهء بغض و عداوت اهل بيت مطرح نموده و با آنكه احاديث آن را تخريج نموده و از عهدهء نقد و تضعيف آنها برنيامده دست به دامان استبعاد زده است .\r\nجمعى از ارباب تحقيق و دانشمندان اهل سنت به سخنان ابن خلدون و امثال او پاسخهاى دندان‌شكن داده و خطاء و لغزش او و اين اشخاص به اصطلاح روشنفكر را روشن ساخته‌اند .\r\nاستاد احمد محمد شاكر ، عالم معروف و معاصر مصرى در « مقاليد الكنوز » مىگويد : ابن خلدون از چيزى كه به آن علم ندارد پيروى كرده و خود را در مهلكه انداخته ، بر او مشاغل سياسى و امور دولتى و خدمت اميران و پادشاهان غلبه يافته و گمان كرده عقيده به ظهور مهدى ،\r\n\r\n","description":"","footnote":"","page_name":" 248 ","page_number":250},
  {"content":"\r\n\r\nعقيده‌اى شيعى است ، در مقدمه فصل طويلى نگاشته و در تناقض گوئيهاى عجيب افتاده و غلطهاى روشن كرده است ( سپس استاد شاكر ) بعضى از غلطهاى او را نقل كرده و مىگويد : او احاديث مهدى را تضعيف كرده براى فكر و روش سياسى خاصى كه داشته ( تا اينكه مىگويد ) : اين فصل از مقدمهء ابن خلدون پر است از غلطهاى بسيار در نام‌هاى رجال و علل احاديث ، البته نبايد احدى به آن اعتماد كند .\r\nاستاد احمد بن محمد صديق ، كتابى در ردّ ابن خلدون در اين موضوع به نام « ابراز الوهم المكنون عن كلام ابن خلدون » نوشته و بطور مشروح به او پاسخ داده و او را مبتدع شمرده است .\r\nهرچند آقايان علماى اهل سنّت به اين سخنان ياوه ، جواب داده و ثابت كرده‌اند عقيده به ظهور مهدى عقيده اسلامى خالص است و مورد اجماع و اتفاق امت است ، توضيحا مىگوئيم :\r\n1 - هر فكر و عقيده‌اى كه از شيعه باشد ، فكر و عقيده اسلامى است و شيعه جز عقايد اسلامى ، فكر و عقيدهء ديگرى ندارد . مدرك و مستند عقايد شيعه كتاب و سنّت پيغمبر صلّى اللّه عليه و إله و سلّم است . بنابراين امكان ندارد كه عقيده‌اى عقيدهء شيعه باشد و عقيده اسلامى نباشد .\r\n2 - عقيده به ظهور مهدى ، اختصاص به شيعه ندارد و چنانچه علماى اهل سنّت نبز بر آن اتفاق دارند عقيدهء اسلامى خالص است .\r\n3 - شما اسلامى بودن عقيده را از چه راه تشخيص مىدهيد ، آيا اگر آياتى از قرآن مجيد به آن تفسير شده باشد آن عقيده ، عقيده اسلامى نيست ؟\r\nاگر احاديث صحيح و معتبر و متواتر كه در كتابهاى اهل سنت\r\n\r\n","description":"","footnote":"","page_name":" 249 ","page_number":251},
  {"content":"\r\n\r\nروايت شده ، آن را ثابت سازد آن عقيده ، عقيده اسلامى نيست ؟\r\nاگر صحابه و تابعين و تابعين تابعين به آن معتقد باشند آن عقيده اسلامى نيست ؟\r\nاگر شواهد و حوادث تاريخى همه صحت آن عقيده را تأييد كرده و برساند كه آن عقيده عقيدهء مقبول عموم ملت اسلام بوده است باز هم آن عقيده را اسلامى نمىدانيد ؟\r\nاگر در موضوع مهدى ، محدثينى مانند ابى داوود صاحب سنن ، يك كتاب به نام « كتاب المهدى » و عالمى مانند شوكانى كتابى به نام « التوضيح » و ديگران از مشهورترين علماء كتابهاى ديگر نوشته باشند و در كتابهاى اسلامى كه در قرن اول هجرت تأليف شده ، اين عقيده مذكور باشد ، باز هم اين عقيده اسلامى نيست ؟\r\nپس شما بگوئيد : ملاك و ميزان يك عقيده اسلامى چيست ؟ تا ما با آن ميزان به شما جواب بدهيم ؛ ولى شما مىدانيد و همه مسلمانان مىدانند كه غير از آنچه برشمرديم راه ديگر براى شناخت عقائد اسلامى نيست و از همه اين راهها ، اسلامى بودن عقيده به ظهور مهدى ثابت و مسلّم است ، خواه شما بخواهيد و خواه نخواهيد .\r\n\r\nعقيده به ظهور مهدى و قيام مدعيان مهدويّت\r\nبعضى مانند احمد امين مصرى و طنطاوى ، انقلابات و شورشهائى را كه متمهديان بر پا كرده و سبب ضعف مسلمانان و جنگ و خون ريزى شده پيش كشيده و عقيده به ظهور مهدى را علت بروز اين حوادث و اختلاف و تفرقه شمرده و از اين راه مىخواهند سم‌پاشى\r\n\r\n","description":"","footnote":"","page_name":" 250 ","page_number":252},
  {"content":"\r\n\r\nكرده و افكار را از اين عقيده كه سبب ثبات و استحكام جامعه و اطمينان به آينده است ، منصرف سازند . در حالىكه ميان دعواى كسانى كه به دروغ مدعى مقام مهدويت شده يا بشوند و صحت و عدم صحت عقيده به ظهور مهدى هيچ‌گونه ارتباطى نيست و با اين گونه سخنان انكار يك واقعيت دينى و مذهبى از يك نفر به اصطلاح دانشمند تعجب‌آور است .\r\nآقاى احمد امين ، كدام يك از حقايق عالى و كدام يك از نعمتهاى عامه اين گونه مورد سوء استفاده و دست‌آويز مقاصد افراد جاه‌پرست و رياست‌خواه نشده است .\r\nحق ، صلح ، عدالت ، امانت و صداقت ، فرهنگ و تعليم و تربيت ، ترقى و تجدد ، دين و مذهب ، آزادى ، دموكراسى ، برقرارى نظم و حكومت قانون و صدها مفاهيم ديگر از اين رقم مورد سوء استفاده و دستبرد سودپرستان و سياستمداران بوده و هست و بيشتر اين الفاظ در معانى اضداد آنها استعمال مىشود ، يعنى جنگجو و توسعه طلب از صلح و دموكراسى ، ستمگر از عدالت ، مفسد از اصلاح ، مرتجع از تجدد و ترقى ، خائن از امين و دشمنان آزادى از آزادى دم مىزنند و در زير اين الفاظ مقاصد خود را مىجويند و بر روى كارها و خيانت و جنايتهاى خود با اين الفاظ پرده‌پوشى نموده و به ملتهاى ستمكش آنچه را مىخواهند تحميل مىكنند .\r\nبه نام تعميم تربيت و تعليم ، مردم را از مبانى صحيح اخلاقى منحرف مىسازند و از ترقى علمى افراد مانع مىشوند .\r\nجنگهائى كه به نام آزادى بشر و نجات ملل محروم و دفاع از حقوق\r\n\r\n","description":"","footnote":"","page_name":" 251 ","page_number":253},
  {"content":"\r\n\r\nملتها برپا مىشود ، چنانچه ديده و شنيده شده براى پايمال كردن حقوق و غارت ثروت كشورها و استعمار آنها است .\r\nبه نام رهبرى معنوى و به نام رسالت آسمانى بيشتر شورش و انقلاب شده ، يا به نام مهدويّت ؟ كسانى كه به دروغ ادعاى پيغمبرى كرده‌اند بيشتر بوده‌اند يا آنهائى كه به دروغ ادعاى مهدويّت كرده‌اند ؟\r\nكودتاها و انقلاباتى كه پىدرپى در كشورها واقع مىشود به نام اصلاح و نجات ملت و آزادى و حكومت قانون انجام مىشود يا به نامهاى ديگر ؟ و آيا رهبران اين انقلابات بيشتر خود ساخته و شيفتهء آزادى و براى اصلاح قيام مىكنند يا براى مقاصد ديگر ؟\r\nآيات قرآن مجيد هم وقتى به دست نااهل و صاحبان اغراض شخصى و سياسى افتاد به عكس مقصود و مراد ، تفسير و معنى مىشود يا در غير مورد تطبيق مىكنند تا حدى كه معاويه و يزيد هم در برابر على و حسين عليهما السّلام آيات قرآن را مىنوشتند و مىخواندند .\r\nآيا براى اينكه آياتى از قرآن مجيد را بعضى برحسب رأى و نظر خود و در جهت تأمين منافع شخصى تاويل و تفسير كردند و سبب ضلالت و گمراهى شدند ، شما مىتوانيد پيشنهاد بدهيد كه آن آيات ( العياذ باللّه ) از قرآن حذف شود تا اين افراد به رأى فاسد خود آنها را تفسير نكنند ؟\r\nحتى افرادى پا را فراتر گذاشته قولا يا عملا ادعاى خدائى كرده و مردم را استعباد كردند . مليونها مردم گاوپرست و بت‌پرست و آتش پرست و ستاره‌پرست شدند ، مليونها نفر در برابر كاخ فرعونها و نمرودها و ديكتاتوران ديگر تاريخ به خاك ذلت افتادند و خود را غلام\r\n\r\n","description":"","footnote":"","page_name":" 252 ","page_number":254},
  {"content":"\r\n\r\nجان‌نثار و چاكر بىاختيار آنها گفتند و بشرهائى مانند خود بلكه بى علم‌تر و نالايق‌تر از خود را پرستيدند و به جاى آنكه نام خداى يگانه را برند ، نام سلاطين را بردند و كارها را به نام پرننگ ستمگران آغاز كردند .\r\nاگر اسلام نيامده بود و عقيده توحيد ، قلوب مردم را روشن نكرده و افكار را آزاد نساخته بود و بشر خود را نشناخته بود و ملتها رابطه خود را با زمامداران درك نكرده بودند و بسم اللّه و اللّه اكبر شعار آدمهاى آزاد نشده بود ، هرگز يوغ ذلت بشرپرستى از گردن انسانها برداشته نمىشد .\r\nآيا براى اينكه علم و صنعت و خداپرستى و نبوت و صلح و عدالت در طول تاريخ زندگى بشر وسيله و دستاويز مقاصد افرادى جاه‌طلب و سياستمدار شده ، شما مىتوانيد اين حقايق را محكوم سازيد ؟\r\nآيا براى اينكه جمعى به عنوان عدالت‌پرورى و آزاديخواهى و حكومت قانون ، ستمگرى و قانون‌شكنى كرده و ديكتاتورى پيشه ساخته ، شما مىتوانيد بگوئيد مفاهيم عدل و داد و حرّيت و قانون و مساوات و فضيلت ، حقيقت ندارد و براى بشر اسباب دردسر و مزاحمت است و بايد اين الفاظ از قاموس انسانيّت حذف شود ؟\r\nآيا مىخواهيد با اين انديشه‌هاى نارسا و منطق غلط در يك موضوعى كه صدها حديث و روايت بر آن دلالت دارد و صدها ميليون مسلمان در مرور اعصار به آن معتقد بوده و هستند اظهار نظر كنيد ؟\r\nنه آقاى احمد امين ، اين دروغ از راست بگرفته فروغ .\r\nشما هم مىدانيد كه اكثر اختلافات بشر بر سر موضوعات و صغريّات و مصاديق است و اگر به غلط و خطا يا به عمد يك چيزى را موضوع و مصداق و صغراى يك كلى خواندند ، يا به باطلى لباس حق\r\n\r\n","description":"","footnote":"","page_name":" 253 ","page_number":255},
  {"content":"\r\n\r\nپوشانيدند ، بر دامن پاك حق گردى نمىنشيند . همانطور كه افراد نادانى خود را با جعل دانشنامه و شيطنت‌هاى ديگر عالم معرفى مىكنند افرادى هم به دروغ خود را مصلح و عدالت طلب و مهدى موعود و امام و پيغمبر مىنامند .\r\nبلكه يكى از مدعيان مهدويت ( على محمد شيرازى ) چون ديد بازارش گرم نشد و حنايش رنگى نگرفت يا تنى چند را كه به او گرويدند بسيار ابله و نادان يافت ، دعاوى ديگر هم كرد « 1 » .\r\n\r\n\r\n","description":"","footnote":"\r\n( 1 ) - على محمد شيرازى نخست خود را سيد مىخواند و بعد ادعاى بابيّت نمود و سپس با آنكه صريحا به امامت و مهدويت حضرت ولى عصر ، مهدى موعود ، فرزند حضرت امام حسن عسكرى عليه السّلام اعتراف كرده بود دعواى مهدويت و بعد ادعاى پيغمبرى كرد ، عاقبت چنانچه در بعضى از الواح او نقل شده ، ادعاى خدائى نمود و در پايان كار صريحا به خط خودش از دعاوى خود برگشت و توبه‌نامهء خود را براى ناصر الدين شاه فرستاد و ظاهرا در ميان مدعيان مهدويت در اين اختلاف دعاوى على محمد كم نظير باشد و همين اختلاف گوئيها و سخنان ناهنجار و عبارات ركيك هذيان‌آميز او را به خبط دماغ مشهور ساخت .\r\nو پوشيده نماند كه حزب و دستهء بابى و بهائى يكى از دسته‌جات سياسى مزدورى است كه در قرن اخير در هند و تركيه و ايران و مخصوصا فلسطين و ساير كشورهاى اسلامى و خاورميانه ، آلت اجراى سياسات و جاسوسى براى دول استعمارگر شده و همواره تحت الحمايه آن دول مشغول خيانت به شرق عموما و ملّت و دين اسلام خصوصا بوده و هستند .\r\nدر آغاز ، نقشه‌هاى ماهرانه اجانب ، على محمد را به دعوت و ايجاد اختلاف بين ملّت ايران و قيام به ضد حكومت تشويق و تحريك نمود و به او قول كمك و مساعدت داد . و وقتى على محمد به ايران آمد ، دولت روسيه كه در آن موقع در ايران نفوذ كامل داشت ، از او نگاهدارى كرد و به اميد آنكه بابيگرى وسيله‌اى براى اجراى سياستهاى حكومت تزارى و تضعيف نفوذ كلمه اسلام و علماء بشود ، از اعدام او در -\r\n","page_name":" 254 ","page_number":256},
  {"content":"\r\n\r\n\r\n\r\n","description":"","footnote":"\r\n- فارس مانع شدند و او را از ايالت فارس تحويل گرفته و توسط سواران منوچهر خان گرجى حاكم اصفهان كه ارمنىنژاد و از دست نشانده‌هاى حكومت روسيه بود ، به اصفهان آوردند و تا منوچهر خان زنده بود ، به امر حكومت روس در اصفهان از او محرمانه نگهدارى كرد و تا مدتى سفارت روس و كنسولگريهايش از بابيها حمايت مىكردند كه در همين اصفهان آزادانه عليه دين و استقلال مملكت تحريك و به نفع سياست روسها فتنه‌انگيزى مىكردند ، هر وقت هم در اثر فشار علماء و ملت ، حكومت ناچار مىشد از آنها تعقيب و بازجوئى كند ، در كنسولگرى روس متحصن مىشدند و كنسول از آنها جانبدارى مىكرد و علنا در امور داخلى كشور ما مداخله مىنمود و از آنها حمايت كردند تا وقتى كه فهميدند آنها نمك به حرامى كرده و با انگليس‌ها مربوط شده و براى آنها كار مىكنند ناچار آنها را ترك گفتند و محصول زحمات و مصارف مخارج هنگفت خود را به انگليسىها سپردند . اداره جاسوسى انگليس آنها را به كار گماشت و بهتر اداره كرد و در ايران و تركيه و بعضى كشورهاى عربى از آنها استفاده‌هاى بسيار كرد پول و حقوق و وسايل ديگر در اختيارشان گذاشت و بپاس خدماتى كه عباس افندى در جنگ جهانى اول به آنها كرد تا انگليسها فلسطين را متصرف شدند و نقشه تجزيه كشورهاى اسلامى را عملى كردند ، توسط ژنرال النبى انگليسى رسما به لقب سرى او را مفتخر ساختند كه عكس و تفصيلات آن مراسم و اعطاء نشان در كتابها طبع و گراور است كه در حقيقت تمام اين جريان‌ها و جاسوسىهاى اين فرقه به نفع صهيونيسم بين المللى بود ، سپس آمريكائيها نيز آنان را زير كار كشيده و مزدور سازمان سياه و صهيونيسم شدند تا پس از مرگ شوقى افندى كه بر خلاف وصيت‌نامهء منتسب به عباس افندى مقطوع النسل در آمد ، به نقل استاد دكتر شلبى در كتاب « مقارنة الاديان ، ج 1 ، ص 309 » رسما بهائيت چنانچه نويسندگان و اهل قلم آن را مىنامند ، يك حركت صهيونيسمى گرديد و از چهره صهيونيسمى خود علنا پرده‌بردارى كرد و در مجلس بزرگى كه در اسرائيل تشكيل دادند يك نفر صهيونيسم امريكائى به نام « ميسون » براى رهبرى بهائيان در تمام جهان انتخاب شد . -\r\n","page_name":" 255 ","page_number":257},
  {"content":"\r\n\r\nپس اين سخن كه چون ايمان به ظهور مهدى دستاويز جمعى از شيّدان جاه‌طلب تاريخ شده ، ما بايد آن را از اصل رها كنيم و از يك\r\n\r\n\r\n","description":"","footnote":"\r\n- البته شخص ديگر به نام « ميسن ريمى » كه با شوقى رفاقت داشت نيز ادعاى جانشينى او را كرد و يك نفر نيز خود را « سماء اللّه » ناميد .\r\nبالجمله دستهء بابى و بهائى يك بازى و ماجراى سياسى برضد و بر ضد تماميّت استقلال كشور ايران بود و مزدور صهيونيسم بوده و هست كه يك جاسوس روسى آن را بوجود آورد سپس آلت اغراض ضد اسلامى و استعمارى دو دولت بزرگ ديگر در ايران و كشورهاى ديگر شد و اگر زور و اعمال نفوذ دول بزرگ و مؤسسات و سازمانهاى صهيونيسمى آمريكائى و كمپانيهاى يهوديهاى آنجا تا حال از آنها حمايت نكرده بود ، همان روزهاى اول از ميان رفته بودند و ريشه نفوذ اين تحريكات مربوط به ضعف حكومت مركزى و دخالت اجانب در مملكت و غفلت و ناآگاهى سران دول اسلامى بود كه براى ارضاى اجانب ، راه را براى اين تبليغات مسموم باز گذاردند و مشاغل و پستهاى حساس را به تشويق و دستور اجانب به بعضى افراد اين حزب خائن سپردند .\r\nكسانى كه بخواهند بطور تفصيل از تاريخ اين ماجراى سياسى و رسوائيهاى رفتار سران مزدور اين طائفه و خيانتها و فتنه‌ها و آشوبها و ترورهاى آنها با خبر شوند ، مىتوانند به تواريخ عصر فتنه على محمد باب مثل ناسخ و روضة الصفا و به كتابهائى مانند كشف الحيل و فلسفه نيكو و ساخته‌هاى بهائيّت در صحنه دين و سياست و مهازل البهائيه ، محاكمه و بررسى ، بهائيّت دين نيست و بهائى چه مىگويد ، دزدبگير شرح بزبگير و مفتاح باب الابواب و يادداشتهاى كينياز دالگوركى يا كتاب دانستنيهائى درباره تاريخ و نقش سياسى رهبران بهائى كه پرنس دالگوركى نيز در آن كاملا معرفى شده و حتى به كتابهاى خود اين فرقه خيانت پيشه رجوع نمايند به عقيده ما يكى از نشانه‌هاى بقاى نفوذ استعمار و ايادى بيگانه ، بودن افراد اين فرقه جاسوس و مزدور در رأس بعضى از مقامات و واگذارى امتيازات به آنها و دخالت آنان در شعب تبليغاتى و بازرگانى است كه وظيفه هر مسلمان استقلال دوست پايان دادن به اين ردّپاى استعمار و بستن و تخطئه كردن اين دكان جاسوسى صهيونيسم است .\r\n","page_name":" 256 ","page_number":258},
  {"content":"\r\n\r\nواقعيت مسلم چشم بپوشيم به هيچ وجه نه قابل قبول و مورد اعتنا است و نه با عقل و منطق سازگار است .\r\nلذا از قرن اول هجرت كه بعضى ادّعاى مهدويّت كردند يا ديگران به آنها اين مقام را نسبت دادند ، از كسى حتى بنى اميّه و بين عباس شنيده نشد كه در مقام ردّ آنها انكار اصل ظهور مهدى را بنمايد بلكه آنها را براى آنكه واجد صفات مهدى نيستند ردّ مىكردند و هيچ‌كس نگفت چون اينها به دروغ ادعاء مىكنند پس ما اصل ظهور مهدى را قبول نداريم زيرا در ميان مسلمانان كه به كتاب و سنت پيغمبر و اجماع صحابه و تابعين ايمان داشتند اين فكر يعنى انكار اصل ظهور مهدى با ردّ گفته پيغمبر و مخالفت كتاب و سنت برابر بود و هرگز قابل قبول نبود ، بلكه چون در احاديث راجع به ظهور مهدى از پيدايش اين متمهديان خبر داده شده ايمان آنها به صحت روايات و ظهور آن حضرت بيشتر مىشد كه كسانى كه در اثر دعواى مدعيان دروغ‌گوى مقام مهدويّت گمراه شدند ، ضلالتشان مربوط به جهالت و نادانى و عدم معرفت و بىاطلاعى از اوصاف و علائم مهدى - عليه الصلاة و السلام - مىباشد ولى اگر كسى مهدى منتظر - عجل اللّه تعالى فرجه - را به همان اوصاف و نشانيها كه در اخبار و احاديث معرفى شده بشناسد ، هرگز گمراه نمىشود و دعاوى باطل سبب تزلزل ايمان و عقيدهء او نمىگردد و آنچنان‌كه صفات و خصوصيات مهدى عليه السّلام مشروح و روشن و رافع ابهامات بيان شده در مورد هيچ دعوت ديگر واحدى از انبياء و اولياء كه منصوص به تنصيص نبىّ يا ولىّ سابق بودند بيان نشده است .\r\n\r\n","description":"","footnote":"","page_name":" 257 ","page_number":259},
  {"content":"\r\n\r\n\r\nتأثير عقيده به ظهور مهدى در اخلاق\r\nطنطاوى مصرى در تفسير خود راجع به قرب ساعت « قيامت » و ظهور مهدى ، سخنان ابن خلدون مغربى را نقل كرده و اين دو موضوع را سبب ضعف عزائم و ايراث سستى و تفرقه و اختلاف پنداشته و به علماى اسلام ، نسبت غفلت بلكه تلويحا آنها را به جهل و ضلالت نسبت داده است .\r\nراجع به تفرقه و اختلاف در مقالهء « عقيده به ظهور مهدى و قيام مدعيان مهدويت » توضيح داده شد كه تمام عناوين و حقايق مورد دستبرد و سوء تعبير صاحبان اغراض فاسد گرديده و حتى مفهوم يگانگى و وحدت ملّى و دينى هم وسيله تفرقه شده و به نام تحصيل اتحاد ، بسا اختلاف بوجود آمده و به اسم حفظ وحدت ، تفرقه ايجاد و مرتكب تجاوزات ننگين مىگردند .\r\nاما اين سوء استفاده‌ها زيانى به حسن اتحاد و لزوم آن نمىزند .\r\nايمان به ظهور مهدى عليه السّلام هم مثل ساير عقائد اسلامى بايد قدر مشترك و وسيله اتحاد باشد . شما مقصّر هستيد زيرا موضوعى را كه امت بر آن اتحاد و اتفاق دارند و اعتبار مدارك و مآخذ آن از بسيارى از عقايد و مسائل اسلامى قوىتر است انكار مىكنيد و اختلاف و تفرقه ايجاد مىنمائيد .\r\nاما راجع به قرب ساعت ؛ اولا ، ايمان به اقتراب و نزديكى قيامت مدلول و منطوق آيات محكم و صريح قرآن مجيد است .\r\nثانيا ، اين ايمان به هيچ وجه علت ضعف و سستى نمىشود و\r\n\r\n","description":"","footnote":"","page_name":" 258 ","page_number":260},
  {"content":"\r\n\r\nبلكه سبب قوت تصميم و اهتمام در انجام تكليف و خلوص نيت و تهذيب اخلاق و وسيلهء انذار و ترغيب به كارهاى خير و اعمال صالح است .\r\nشما چون در ردّ و قبول حقائق ، به غلط نتائج مادى را ميزان قرار داده‌ايد ، مىخواهيد خبر اقتراب ساعت هم مستقيما سبب فتح كشورها و دعوت به اختراع و پيشرفت امور صناعى و مادى باشد و از تأثير معنوى و اخلاقى و رابطه آن با سازمان صحيح اجتماعى و مدينه فاضله‌اى كه منظور اسلام است غفلت داريد و فراموش كرده‌ايد كه دعوت انبياء و تعليم و تربيت آنها براساس ايمان به مبدء و معاد است .\r\nمسلمانان با اين ايمان به مبدء و معاد و اقتراب ساعت كشورهاى بزرگ را فتح كردند و پرچم اسلام را در دورترين نقاط به اهتزاز در آوردند و اعلان آزادى انسانها را در جهان انتشار دادند .\r\nبا اين ايمان ، جهانيان را به علم و دانش و تفكر و تحقيق و كنجكاوى و ترقى علمى و صناعى دعوت كردند ، علمدار علم و تمدن شدند و در هر رشته از علوم تجربى بزرگ‌ترين دانشمندان را به دنيا تحويل دادند .\r\nراجع به تعيين وقت قيام و قيامت هم‌كه مىگوئيد : سبب انحراف و گمراهى شده و فلان صوفى حقه‌باز سنى ، وقتى براى آن معين كرده و گله از برادران صوفى سنى خود كرده‌ايد ، البته حق داريد ، ولى اگر كسى اين سخنان را باور كرد گناهش به گردن شما رهبران اهل سنّت است كه افكار را روشن نمىكنيد و مسلمانان را به معارف قرآن راجع به مبدء و\r\n\r\n","description":"","footnote":"","page_name":" 259 ","page_number":261},
  {"content":"\r\n\r\nمعاد آشنا نساخته‌ايد .\r\nقرآن صريحا علم قيام ساعت را مخصوص خدا دانسته و ما معتقديم كه كسى از آن آگاه نيست و هركس براى آن وقتى معين كند ، دروغگو و راهزن است و اكثريت بلكه قاطبه عوام مسلمان از سنى و شيعه تا چه رسد خواص و علماء مىدانند كه كسى از تاريخ قيام ساعت خبر ندارد و علم آن نزد خداوند متعال است :\r\n إِنَّ اللَّهَ عِنْدَهُ عِلْمُ السَّاعَةِ  « 1 »\r\nحال اگر نادانى در اين موضوع اظهار علم كند ، نه پذيرفته مىشود و نه كسى به آن اعتنا مىكند . اينها سبب ضعف و سستى مسلمانان نيست ، سبب ضعف ، كتمان حقايق و سياستهاى سوء زمامداران و منحرف كردن جامعه از برنامه‌هاى روشن اسلامى است .\r\nايمان به ظهور مهدى عليه السّلام نيز مانند قيام ساعت و اقتراب قيامت سبب ضعف و شكست روحيه و سستى در انجام تكاليف نيست . هيچ كس نگفته چون مهدى ظهور مىكند تكاليف ساقط و مسلمانان در برابر كفار و حملات آنها تكليفى ندارند و بايد دست روى دست بگذارند .\r\nهيچ كس نگفته آيه :\r\n وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ . . .  « 2 »\r\nو آيات راجع به امر به معروف و نهى از منكر و دعوت به خير و دفاع از اسلام و وظايف اجتماعى و سياسى را نبايد اجرا كرد .\r\n\r\n\r\n","description":"","footnote":"\r\n( 1 ) - سورهء لقمان ، آيهء 34 .\r\n( 2 ) - سورهء انفال ، آيهء 60 .\r\n","page_name":" 260 ","page_number":262},
  {"content":"\r\n\r\nكسى نگفته است : ايمان به ظهور مهدى براى افراد سست‌عنصر و ضعيف الاراده و بهانه‌جو و كسانى كه ظلم و استعمار اجانب را در بلاد اسلام و خانه و وطن خود تحمل كرده‌اند عذر است .\r\nهرگز در يك خبر و روايت نرسيده كه كارها را به آينده و ظهور مهدى واگذاريد ، بلكه به عكس مسلمانان در اخبار و احاديث به صبر و ثبات و كوشش و استقامت و شدت تمسك به تعليمات و برنامه‌هاى قرآن تشويق شده‌اند .\r\nهمانطور كه پيغمبر اعظم و مجاهد اول اسلام على عليهما السّلام و صحابهء والامقام به انتظار ظهور مهدى ، خانه‌نشينى و كناره‌گيرى اختيار نكردند و براى اعلاى كلمهء اسلام آنى فارغ نبودند و از هيچ فداكارى و جان‌بازى خوددارى نكردند ، امروز هم مسلمانان همان وظايف را عهده‌دار و همان مسؤوليتها را دارند .\r\nايمان به ظهور مهدى و امام وقت نيز مؤيد همين احساس مسؤوليت است .\r\nايمان به ظهور مهدى موجب تهذيب اخلاق و ورع و پارسائى و بيدارى ضمير است .\r\nايمان به ظهور مهدى با واگذارى امور به آينده و گوشه‌گيرى و انزوا و امروز و فردا كردن و قبول تسلط كفار و اشرار و خوددارى از ترقى صناعى و علمى و ترك اصلاحات اجتماعى سازگا نيست .\r\nايمان به ظهور مهدى سبب رشد فكر و مانع از ضعف و نااميدى و بدبينى به آينده است .\r\nايمان به ظهور مهدى همان نتيجه و فايده را دارد كه آيات شريفه‌اى\r\n\r\n","description":"","footnote":"","page_name":" 261 ","page_number":263},
  {"content":"\r\n\r\nمثل :\r\n إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  « 1 »\r\nالبته ما قرآن را بر تو نازل كرديم و خود نيز آن را محفوظ خواهيم داشت .\r\nو آيه :\r\n يُرِيدُونَ لِيُطْفِؤُا نُورَ اللَّهِ بِأَفْواهِهِمْ . . .  « 2 »\r\nكافران مىخواهند نور خدا را با گفتار باطل و طعن مسخره خاموش كنند . . .\r\nو آيه :\r\n وَ لا تَهِنُوا وَ لا تَحْزَنُوا وَ أَنْتُمُ الْأَعْلَوْنَ إِنْ كُنْتُمْ مُؤْمِنِينَ  « 3 »\r\nشما مسلمانان نه هرگز در كار دين سستى كنيد و نه از فوت غنيمت و متاع دنيا اندوهناك باشيد زيرا شما فاتح و پيروزمندترين و بلندترين ملل دنيا هستيد اگر در ايمان ثابت و استوار باشيد .\r\nدارند .\r\nهمانطور كه مفاد اين آيات فتور و سستى و شانه از زير بار مسؤوليت خالى كردن نيست ، ظهور مهدى و غلبهء آن حضرت و حكومت جهانى او نيز سبب سستى و جواز مسامحه در انجام تكاليف نيست .\r\n\r\n\r\n","description":"","footnote":"\r\n( 1 ) - سورهء حجر ، آيهء 9 .\r\n( 2 ) - سورهء صف ، آيهء 8 .\r\n( 3 ) - سورهء آل عمران ، آيهء 139 .\r\n","page_name":" 262 ","page_number":264},
  {"content":"\r\n\r\nهمانطور كه مسلمانان صدر اسلام از اين آيات و بشارتهاى پيغمبر صلّى اللّه عليه و إله و سلّم به فتوحات آينده و كشور گشائيهاى مسلمين نفهميدند كه بايد در خانه به انتظار آينده نشست و تماشاچى صحنه‌هاى شكست مسلمانان و عقب ماندن آنها از كفار در علم و صنعت و اسباب قوه و قدرت گردند و به گفتن اينكه خدا حافظ است و خدا وعده نصرت داده و خدا نمىگذارد نورش خاموش شود اكتفا نمىكردند . كسانى هم كه به ظهور حضرت مهدى عليه السّلام ايمان دارند خصوصا اگر روايات و احاديثى را كه از طرق شيعه روايت شده خوانده باشند ، بايد در اطاعت اوامر خدا و انجام تكاليف شرعى از ديگران كوشاتر و غيرت و همت و اهتمام آنها در حفظ نواميس شرع و حمايت از قرآن و احكام و دفاع از حريم اسلام و مجد و عظمت مسلمين بيشتر باشد .\r\n\r\n","description":"","footnote":"","page_name":" 263 ","page_number":265},
  {"content":"\r\n . \r\n","description":"","footnote":"","page_name":" 264 ","page_number":266},
  {"content":"\r\n . \r\n","description":"","footnote":"","page_name":" 265 ","page_number":267},
  {"content":"\r\n . \r\n","description":"","footnote":"","page_name":" 266 ","page_number":268},
  {"content":"\r\n . \r\n","description":"","footnote":"","page_name":" 267 ","page_number":269},
  {"content":"\r\n . \r\n","description":"","footnote":"","page_name":" 268 ","page_number":270},
  {"content":"\r\n . \r\n","description":"","footnote":"","page_name":" 269 ","page_number":271},
  {"content":"\r\n . \r\n\r\n","description":"","footnote":"","page_name":" 270 ","page_number":272}
  ]