[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمحرمى ، غلامحسين ، 1347 -\r\nتاريخ تشيع ( از آغاز تا پايان غيبت صغرى ) / غلامحسن محرمى . - قم : مركز انتشارات مؤسسه آموزشى و پژوهشى امام خمينى رحمه الله . 1385 .\r\n280 ص . ( مركز انتشارات مؤسسه آموزشى و پژوهشى امام خمينى رحمه الله ؛ 33 ؛ تاريخ ؛ 5 ) .\r\n22500 ريال : ISBN : 964 - 5883 - 55 - 5\r\nكتابنامه : ص 273 - 280 ؛ همچنين به صورت زير نويس\r\n1 . شيعه - تاريخ . 2 . اسلام - تاريخ . 3 . شيعه - فرقه ها . الف - عنوان .\r\n2 ت 3 م / 239 BP\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nتاريخ تشيع\r\nاز آغاز تا پايان غيبت صغرى\r\nغلامحسن محرمى\r\nانتشارات مؤسسه آموزشى و پژوهشى امام خمينى قدس سره الشريف\r\n1387\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nشماره رديف 33\r\nشماره موضوعى تاريخ - 5\r\n8 - 1382\r\nتاريخ تشيع ( از آغاز تا پايان غيبت صغرى )\r\nتأليف : غلامحسن محرمى\r\nناشر : انتشارات مؤسسه آموزشى و پژوهشى امام خمينى رحمه الله\r\nچاپ : وفا\r\nنوبت و تاريخ چاپ : هفتم ، بهار 1387\r\nشمارگان : 2000\r\nقيمت : تومان\r\nدفتر مركزى : قم ، خيابان شهداء كوى ممتاز ، پلاك 38\r\nتلفن و نمابر : 7742326 - 0251\r\nشعبه مؤسسه امام خمينى ( ره ) : قم ، بلوار امين ، بلوار جمهورى اسلامى ، مؤسسه آموزشى و پژوهشى امام خمينى ( ره )\r\nتلفن : 2113629 - 0251\r\nكليه حقوق براى ناشر محفوظ است\r\nشابك : 5 - 55 - 5883 - 964\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nمقدمه 13\r\nتشيّع ، مكتبى زنده و پيروانى مبارز 13\r\nفصل اول : نگاهى گذرا بر منابع\r\nدرس اول منابع اختصاصى 17\r\n1 . مقاتل الطالبيين 17\r\n2 . الدرجات الرفيعة فى طبقات الشيعة 18\r\n3 . اعيان الشيعة 19\r\n4 . تاريخ الشيعة 21\r\n5 . شيعه در تاريخ 22\r\n6 . جهاد الشيعة 23\r\n7 . تاريخ تشيّع در ايران از آغاز تا قرن هفتم هجرى 24\r\nچكيده و پرسش درس اول 24\r\nدرس دوم منابع عمومى 26\r\n1 . تاريخ عمومى 26\r\n2 . زندگىنامه امامان عليهم السّلام 27\r\n3 . كتاب‌هاى فتن و حروب 28\r\n4 . كتاب‌هاى رجال و طبقات 28\r\n5 . كتاب‌هاى جغرافيا 29\r\n6 . كتاب‌هاى اخبار 30\r\n7 . كتاب‌هاى نسب 31\r\n8 . كتاب‌هاى حديث 31\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n9 . كتاب‌هاى ملل و نحل 31\r\nچكيده و پرسش درس دوم 33\r\nفصل دوم : چگونگى پيدايش شيعه\r\nدرس سوم شيعه در لغت و قرآن 37\r\nچكيده و پرسش درس سوم 42\r\nدرس چهارم آغاز تشيّع 43\r\nچكيده و پرسش چهارم 52\r\nدرس پنجم نام‌هاى ديگر شيعه 53\r\nموقعيت على عليه السّلام در ميان صحابه 55\r\nچكيده و پرسش درس پنجم 65\r\nدرس ششم نقش قريش در رخداد سقيفه 66\r\nعلل دشمنى قريش با خاندان پيامبر صلّى اللّه عليه و آله 67\r\n1 - رياست‌طلبى قريش 67\r\nالف ) توان اقتصادى 67\r\nب ) جايگاه معنوى 68\r\n2 - رقابت و حسادت قبيلگى 69\r\n3 - دشمنى قريش با شخص على عليه السّلام 71\r\nچكيده و پرسش درس ششم 73\r\nدرس هفتم سكوت امير مؤمنان عليه السّلام 74\r\n1 - تفرقه ميان مسلمانان 75\r\n2 - خطر مرتدان 75\r\n3 - حفظ عترت پيامبر 77\r\nتشكل عينى و سياسى شيعه بعد از سقيفه 77\r\nچكيده و پرسش درس هفتم 81\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nدرس هشتم صحابيان شيعى 82\r\nچكيده و پرسش درس هشتم 86\r\nفصل سوم ادوار تحول تاريخى شيعه\r\nدرس نهم 1 - شيعه در عصر خلفاى اوليه 89\r\nتظاهر به تشيّع ( در زمان خلافت على عليه السّلام ) 91\r\n2 - شيعه در عصر بنى اميه 92\r\nچكيده و پرسش درس نهم 96\r\nدرس دهم گسترش تشيّع در عصر امويان 97\r\nأ - عصر امام حسن و امام حسين عليهم السّلام 97\r\nتأثير نهضت كربلا در روند توسعه تشيّع 99\r\nچكيده و پرسش درس دهم 103\r\nدرس يازدهم ب - عصر امام سجاد عليه السّلام 104\r\nقيام‌هاى شيعى 107\r\nتثبيت حكومت مروانيان ( دوران خفقان ) 109\r\nچكيده و پرسش درس يازدهم 112\r\nدرس دوازدهم شروع دعوت عباسيان و تاثير آن در توسعه تشيّع 113\r\nج - تشيّع در عصر امام باقر و امام صادق عليهما السّلام 115\r\nدانشگاه جعفرى 118\r\nچكيده و پرسش درس دوازدهم 121\r\nدرس سيزدهم 3 - شيعه در عصر عباسيان 122\r\nكنترل رهبران شيعه توسط عباسيان 128\r\nچكيده و پرسش درس سيزدهم 133\r\nدرس چهاردهم علل فزونى شيعيان در عصر عباسيان 134\r\n1 - هاشميان و علويان در عصر بنى اميه 134\r\n2 - پايان عصر اموى و روىكار آمدن عباسيان 136\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n3 - مهاجرت علويان 136\r\nعلل مهاجرت سادات 139\r\n1 - شكست قيام‌هاى علويان 139\r\n2 - فشار عوامل حكومتى 140\r\n3 - وجود زمينه‌هاى مناسب 140\r\nچكيده و پرسش درس چهاردهم 141\r\nفصل چهارم : قيام‌هاى شيعيان و علويان\r\nدرس پانزدهم قيام‌هاى شيعى و علوى در عصر امويان 145\r\nأ - قيام زيد 146\r\nب - قيام يحيى بن زيد 148\r\nچكيده و پرسش درس پانزدهم 150\r\nدرس شانزدهم قيام‌هاى شيعى و علوى در عصر عباسيان 151\r\n1 - قيام‌هاى زيديه 151\r\nأ : قيام محمد نفس زكيه 153\r\nب : قيام ابن طباطباى حسنى 154\r\nج : قيام حسن بن زيد حسنى ( علويان طبرستان ) 155\r\nد : قيام يحيى بن حسين ( زيديان يمن ) 156\r\nچكيده و پرسش درس شانزدهم 157\r\nدرس هفدهم 2 - قيام‌هاى پراكنده 158\r\nالف : قيام شهيد فخ 158\r\nب : قيام محمد بن قاسم 159\r\nج : يحيى بن عمر طالبى 160\r\nعلل شكست قيام‌ها 160\r\nچكيده و پرسش درس هفدهم 162\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nفصل پنجم : گستره جغرافياى تشيّع\r\nدرس هجدهم گستره جغرافيايى تشيّع 165\r\nچكيده و پرسش درس هجدهم 168\r\nدرس نوزدهم كانون‌هاى تجمع شيعه 169\r\nالف - مناطق شيعه‌نشين در قرن اول هجرى 169\r\nمدينه 169\r\nيمن 171\r\nكوفه 174\r\nبصره 179\r\nمدائن 181\r\nجبل عامل 181\r\nچكيده و پرسش درس نوزدهم 183\r\nدرس بيستم ب - مناطق شيعه‌نشين در قرن دوم هجرى 184\r\nخراسان 185\r\nقم 186\r\nبغداد 187\r\nج - مناطق شيعه‌نشين در قرن سوم هجرى 188\r\nچكيده و پرسش درس بيستم 190\r\nدرس بيست و يكم تشيّع در ميان قبايل 191\r\nچكيده و پرسش درس بيست و يكم 197\r\nفصل ششم انشعاب‌هاى داخلى تشيّع\r\nدرس بيست و دوم انشعاب‌هاى داخلى تشيّع 201\r\nكيسانيه 201\r\nزيديه 202\r\nناووسيه 202\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nفطحيه 202\r\nسمطيه 202\r\nاسماعيليه 202\r\nطفيه 202\r\nاقمصيه 202\r\nيرمعيه 202\r\nتميميه 202\r\nجعديه 202\r\nيعقوبيه 202\r\nممطوره 202\r\nواقفيه 202\r\nجاروديه 203\r\nسليمانيه 203\r\nبتريه 203\r\nچكيده و پرسش درس بيست و دوم 208\r\nدرس بيست و سوم علل انشعاب گروههاى شيعه 209\r\n1 - اختناق 210\r\n2 - تقيه 212\r\n3 - رياست‌طلبى و دنيادوستى 213\r\n4 - وجود افراد ضعيف النفس 215\r\nمبارزه ائمهء اطهار عليهم السّلام با جريان غلات 216\r\nچكيده و پرسش درس بيست و سوم 218\r\nفصل هفتم ميراث علمى شيعه\r\nدرس بيست و چهارم ميراث علمى شيعه 221\r\nچكيده درس بيست و چهارم 227\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nپرسش درس بيست و چهارم 228\r\nدرس بيست و پنجم علم فقه 229\r\nوضع فقه در عصر صحابه و تابعين 229\r\nوضع فقه ميان شيعيان 230\r\nآغاز اجتهاد 232\r\nفقهاى اصحاب ائمه عليهم السّلام 232\r\nچكيده و پرسش درس بيست و پنجم 234\r\nدرس بيست و ششم كلام 235\r\nچكيده و پرسش درس بيست و ششم 239\r\nفصل هشتم : نقش شاعران شيعه در توسعه تشيّع\r\nدرس بيست و هفتم شعراى شيعه و جايگاه شعر 243\r\nشاعران شيعه تا پايان غيبت صغرى 246\r\nشاعران پيشتاز شيعه 249\r\nچكيده و پرسش درس بيست و هفتم 251\r\nدرس بيست و هشتم زمينه‌هاى اشعار شاعران شيعى 252\r\n1 - احتجاج در مقابل غاصبان حقوق اهل بيت عليهم السّلام 252\r\n2 - رويارويى شاعران شيعى با شاعران اموى و عباسى 255\r\nچكيده و پرسش درس بيست و هشتم 259\r\nدرس بيست و نهم 3 - مرثيه‌سرايى 260\r\nأ ) مراثى امام حسين عليه السّلام و ساير شهيدان كربلا 260\r\nب ) مراثى ساير شهيدان و كشته‌شدگان اولاد پيامبر 264\r\n4 - فضايل و مناقب خاندان پيامبر 266\r\n5 - هجو دشمنان خاندان پيامبر 268\r\nچكيده درس بيست و نهم 271\r\nپرسش درس بيست و نهم 272\r\nفهرست منابع 273\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمقدمه تاريخ تشيّع ، تاريخ مكتبى زنده و پيروانى مبارز\r\nتاريخ تشيّع از تاريخ اسلام جدا نيست ، چرا كه ، تشيّع ادامه اسلام دوران نبوى به رهبرى جانشينان پيامبر اسلام ، اهل بيت عليهم السّلام آن حضرت است و سابقهء نام‌گذارى « شيعه » به شخص آن بزرگوار مىرسد .\r\nهسته اوليه شيعيان ، از اصحاب بزرگ و برجستهء پيامبر اسلام بودند كه ، با رهنمودهاى آن حضرت ، به لزوم رهبرى على بن ابيطالب عليه السّلام بعد از پيامبر باور داشتند .\r\nپس از درگذشت پيامبر اسلام و تشكيل سقيفه و وضعى كه ، در انتخاب خليفه پيش‌آمد ، تشيّع از نظر تاريخى مسير ديگرى را در پيش گرفت ، زيرا شيعيان بر پيشوايى على عليه السّلام پاى فشردند و در كنار اهل بيت عليهم السّلام ماندند و با تحمل تمام دشوارىها و مشكل‌ها ، از آرمان و عقيده خود دست برنداشتند . ازاين‌رو ، از شركت در حكومت كنار ماندند و با دشمنىها و بىمهرىهاى حكومت‌هاى زمان روبه‌رو شدند . اگرچه اختلاف‌نظر شيعيان با طرفداران خلافت رسمى - نخست بر سر خلافت و جانشينى پيامبر اسلام بوده ، اما چون شيعيان ، پس از رحلت پيامبر براى فراگيرى اصول عقايد و فقه و حديث و تفسير و ساير معارف اسلامى به امامان اهل بيت عليهم السّلام - سرچشمه اصلى علوم و معارف اسلامى - مراجعه مىكردند ، به مرور زمان ، شيعيان از اين نظر نيز از پيروان خلافت رسمى جدا شدند و خط سير فكرى و فرهنگى آنان به شكل ديگرى رقم خورد . اين امر به سهم خود در سير تاريخى و فرهنگى تشيّع اثر آشكارى داشت و پيوسته آن را از تحريف و ديگر آفت‌ها مصون نگه داشت .\r\nشيعيان در پرتو پيروى از پيشوايان اهل بيت عليهم السّلام ، عملا حاملان علوم اين خاندان و وارثان معنوى آنان در طول تاريخ شدند . فرهنگ تشيّع ، همواره فرهنگى درخشان و پويا و پربار و اصيل بوده است ، به‌طورى كه حتى برخى از مخالفان شيعه ، به آن اعتراف كرده‌اند ؛ چنان‌كه\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nشمس الدين محمد ذهبى ( م 748 ه ) ، يكى از برجسته‌ترين دانشمندان اهل سنت در قرن هشتم كه تعصب ضدشيعى دارد ، در شرح‌حال ابان ابن تغلب - از شاگردان بزرگ امام صادق عليه السّلام - به تلخى به آن اعتراف مىكند و پس از متهم ساختن او به بدعت‌گذارى ( تشيّع ) وى را توثيق نموده ، راستگو معرفى مىكند و مىنويسد :\r\n« گرايش به تشيّع در ميان پيروان ديندار ، پرهيزگار و درستكار و پيروان آنها زياد است ؛ اگر احاديثى كه اينها نقل مىكنند ، پذيرفته نشود ، بخش بزرگ آثار و احاديث نبوى از بين مىرود و اين مفسده‌اى بس بزرگ است » . « 1 »\r\nاز طرف ديگر تشيّع ، مانند هر مذهب و مكتب ديگرى ، درگذر از تنگناهاى تاريخى و فراز و نشيب‌هايى كه پيش‌آمده بود ، از انشعاب‌هاى داخلى مصون نماند و همين امر ، مشكل‌هاى فراوانى پيش آورد . نفوذ غلات در صفوف شيعيان نيز - باوجود طردشان توسط پيشوايان تشيّع - بر مشكل‌ها افزود .\r\nباتوجه به دورنمايى كه ارائه شد ، مىتوان حدس زد كه تشيّع طى چهارده قرن ، چه مراحل و گذرگاه‌هايى را در زمينه‌ها و عرصه‌هاى گوناگون پشت‌سر گذاشته است .\r\nاين اثر كه دست آورد كوشش و پژوهش‌هاى پىگير پژوهشگر ارجمند و سخت‌كوش ، جناب حجة الاسلام آقاى غلامحسن محرمى است ، نگاهى نسبتا جامع و متناسب و ارزشمند به سير تاريخى تشيّع دارد و در ميان چند اثر مشابه - كه متأسفانه تعدادشان نيز اندك است - مزيت‌هاى بسيارى دارد . خوش‌بختانه از هم‌اكنون كه در آستانه انتشار است - البته پس از قبولى در قالب پايان‌نامه كارشناسى ارشد با امتياز عالى - مورد توجه صاحب‌نظران واقع شده است . در انتظار آثار ارزشمند ديگرى از ايشان هستيم .\r\nمهدى پيشوائى - قم خرداد 1380 شمسى ربيع الاوّل 1422 قمرى\r\n\r\n\r\n","description":"","footnote":"\r\n( 1 ) . ميزان الاعتدال ، دار الفكر ، بيروت ، ( بىتا ) ، ج 1 ، ص 4 .\r\n","page_name":" 14 ","page_number":14},
  {"content":"\r\n\r\n\r\nفصل اول نگاهى گذرا بر منابع\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nدرس اول\r\nما در اين نوشتار ، بر آن نيستيم از همهء آنچه به تاريخ تشيّع مربوط مىشود ، تحقيق و تحليلى همه‌جانبه ارائه دهيم ، بلكه تلاش مىكنيم ، اشاره‌اى به مهم‌ترين منابع و مآخذ كرده : و آنها را به‌طور خلاصه معرفى و تحليل كنيم . از آن‌جا كه كتاب‌هاى تاريخى و كتاب‌هايى كه درباره زندگى معصومان نوشته شده است و نيز كتاب‌هاى حديثى و رجالى ، به تاريخ تشيّع مربوطند ، ازاين‌رو منابع تاريخ تشيّع را به دو دسته تقسيم كرده‌ايم ؛ 1 - منابع اختصاصى 2 - منابع عمومى كه طى دو درس به آنها خواهيم پرداخت .\r\n\r\nمنابع اختصاصى\r\nدر اين درس به برخى از منابع تاريخ تشيّع اشاره شده است . اين منابع هركدام به اختصار معرفى شده‌اند كه عبارتند از :\r\n1 . مقاتل الطالبيين .\r\n2 . الدرجات الرفيعة فى طبقات الشيعة .\r\n3 . اعيان الشيعة .\r\n4 . تاريخ تشيّع .\r\n5 . شيعه در تاريخ .\r\n6 . جهاد الشيعة .\r\n7 . تاريخ تشيّع در ايران از آغاز تا قرن هفتم هجرى .\r\n\r\n1 . مقاتل الطالبيين\r\nيكى از بهترين منابع درباره تاريخ تشيّع ، كتاب مقاتل الطالبيين است . نويسنده كتاب ،\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nابو الفرج على بن حسين اصفهانى است كه در سال 284 ه در شهر اصفهان ديده به جهان گشود ، در بغداد بزرگ شد و از انديشمندان و فرزانگان آن‌جا بهره برد . نسب او به امويان مىرسد ، ولى علوى مذهب است . « 1 »\r\nموضوع اين كتاب ، همان‌طور كه از نامش پيداست ، دربارهء طالبيانى است كه به دست ظالمان و ستمكاران روزگار كشته شده‌اند ، چنان‌كه نويسنده مىگويد : « ما در اين كتابمان انشاء الله به يارى خدا ، خلاصه‌اى از اخبار كشتگانى از اولاد ابى طالب از عهد رسول خدا صلّى اللّه عليه و آله تا وقتى كه ما شروع به نوشتن اين كتاب [ كرديم 
  ] كه جمادى الاولى سال 313 ه ق . است ، ذكر مىكنيم . چه آنان‌كه بر اثر خوراندن سم كشته شدند ، چه آنان‌كه از سلطان وقت فرار كرده و مخفى شده و در همان‌جا مردند ، چه آنان‌كه در زندان مردند . و ما در ذكر آنان ، ترتيب قتلشان را مراعات كرديم ، نه مراتب فضلشان را . . . » « 2 »\r\nاين كتاب از دو بخش كلى تشكيل شده : بخش اول از عصر پيامبر تا تشكيل دولت عباسى و بخش دوم مربوط به عصر عباسيان است .\r\nاگرچه اين كتاب فقط زندگى و شهادت شهداى آل ابى طالب را بررسى كرده ، ولى به جهت اين‌كه زندگى امامان و رهبران و بزرگان شهيد علوى را نيز كه پيروانى داشتند ، به تحرير درآورده ، مىتوان از هر جاى آن بخشى از تاريخ تشيّع را استخراج كرد . البته چون اين كتاب ، بيشتر به تاريخ سياسى تشيّع مربوط مىشود ، كمتر مىتوان در مورد ساير ابعاد تاريخ تشيّع از آن سود جست .\r\n\r\n2 . الدرجات الرفيعة فى طبقات الشيعة\r\nنويسنده و مؤلف اين كتاب سيد على خان شيرازى است كه در 5 جمادى الاولى سال 1052 ه . در شهر مدينه منوره به دنيا آمد و در همان‌جا به فراگيرى علوم پرداخت . او در سال 1068 ه . به حيدرآباد هند مهاجرت كرد و 48 سال در آن‌جا مانده ، آن‌گاه به زيارت امام رضا عليه السّلام مشرف شد . در سال 1117 ه . در عهد سلطنت شاه سلطان حسين صفوى ، وارد\r\n\r\n\r\n","description":"","footnote":"\r\n( 1 ) . صقر ، السيد احمد . مقدمه كتاب مقاتل الطالبيين ، منشورات الشريف الرضى ، قم ، ط دوم ، 1416 ، ص 5 .\r\n( 2 ) . ابو الفرج اصفهانى . مقاتل الطالبيين ، منشورات الشريف الرضى ، قم ، ط دوم ، 1416 ، ص 24 .\r\n","page_name":" 18 ","page_number":18},
  {"content":"\r\n\r\nاصفهان شد و دو سال در اين شهر زندگى كرد . بعد از دو سال به شيراز رفت و زعامت دينى و علمى آن شهر را عهده‌دار شد . « 1 »\r\nكتاب الدرجات الرفيعة فى طبقات الشيعة ، يكى از تأليفهاى اين دانشمند بلندمرتبهء شيعى است . اگرچه موضوع اين كتاب شرح‌حال شيعيان و تاريخ ايشان است ، نه تاريخ تشيّع ، مىتوان درباره تاريخ عام تشيّع به دو دليل از آن استفاده كرد ؛ بررسى احوال شيعيان در مقاطع و زمان‌هاى گوناگون و ديگر اين‌كه خود مؤلف در مقدمه كتاب به اختصار به تاريخ تشيّع پرداخته و به‌ويژه دوران اختناق اموى را بيان كرده است ؛ وى در مقدمه مىگويد : « بدان‌كه - خداى تو را رحمت كند - شيعه امير المؤمنين و ساير امامان از فرزندانش در هردوره و زمان ، پيوسته در گوشه و كنار مخفى بودند و از چشم حاكمان به دور مىزيستند . . . » « 2 » سپس ، به شرح شروع اختناق از زمان معاويه ، تا دوران عباسيان مىپردازد .\r\nاين كتاب - همان‌طور كه مؤلف در مقدمه متذكر مىشود - در 12 طبقه تنظيم شده ، يعنى شيعيان را به 12 طبقه تقسيم و سپس بررسى كرده است كه عبارتند از :\r\n1 - الصحابه 2 - التابعين 3 - المحدثين الذين رووا عن الائمة الطاهرين 4 - علماء الدين 5 - الحكماء و المتكلمين 6 - علماء العربية 7 - السادة الصوفية 8 - الملوك و السلاطين 9 - الامراء 10 - الوزراء 11 - الشعراء 12 - النساء .\r\nآنچه اكنون از اين منبع ارزنده در دست است ، طبقه نخست ، يعنى طبقه صحابه به‌طور كامل و بخشى از طبقهء چهارم و اندكى از طبقهء يازدهم مىباشد .\r\nاين كتاب در موضوع تشيّع در ميان صحابه ، بهترين و مهم‌ترين منبع به شمار مىرود و در اين‌باره جامعيت خوبى نيز دارد . مؤلف اين كتاب توانسته آراى دانشمندان و رجاليان شيعه را در مورد صحابيان شيعى گرد آورد و با اين حال كمتر به اظهارنظر و ارائه رأى و تحليل و بررسى پرداخته است .\r\n\r\n3 . اعيان الشيعة\r\nمؤلف اين كتاب گران سنگ و بىنظير ، محقق و دانشمند بزرگ شيعه ، مرحوم سيد محسن\r\n\r\n\r\n","description":"","footnote":"\r\n( 1 ) . الشيرازى ، السيد على خان . الدرجات الرفيعة فى طبقات الشيعة ، موسسة الوفاء ، بيروت ، ص 3 و 4 .\r\n( 2 ) . همان ، ص 5 .\r\n","page_name":" 19 ","page_number":19},
  {"content":"\r\n\r\nامين است . كتاب اعيان الشيعة ، همان‌طور كه از نامش پيداست ، كتابى است كه زندگىنامه و شرح‌حال بزرگان شيعه را بيان مىكند . اين كتاب داراى 3 مقدمه است ؛ مقدمه نخست روش نگارش نويسنده را توضيح مىدهد . در آغاز اين مقدمه آمده است : « فى ذكر طريقتنا فى هذا الكتاب و هى امور . . . » يعنى در ذكر روش ما در اين كتاب كه عبارت از موارد زير است . . . بعد در 14 بخش روش نگارش خود را مفصلا توضيح مىدهد .\r\nاما مقدمه دوم درباره تاريخ عمومى تشيّع است كه از 12 بحث تشكيل يافته است ، مقدمه سوم دربارهء مصادر و منابع كتاب است :\r\nبحث اول : معنى و مفهوم شيعه ، ساير اصطلاحهاى شيعه ، نقد نظريه نويسندگان اهل سنت دربارهء فرق شيعه .\r\nبحث دوم : ظهور شيعه و انتشار آن ، شيعه در ميان صحابه ، صحابيان شيعى ، ازدياد شيعه .\r\nبحث سوم : اشاره به بعضى از ظلم‌هايى كه بر اهل بيت عليهم السّلام و شيعيان آنها روا شده است .\r\nبحث چهارم : برخورد غيرمنصفانه با شيعيان اهل بيت عليهم السّلام .\r\nبحث پنجم : حمله‌هاى پىدرپى بر اهل بيت عليهم السّلام .\r\nبحث ششم : وجود افترائهاى زياد بر شيعه و خلاصه عقايد شيعه جعفريه دوازده امامى .\r\nبحث هفتم : اسباب انتشار تشيّع در سرزمين‌هاى اسلامى .\r\nبحث هشتم : فضيلت اهل بيت عليهم السّلام و خدمت‌هاى آنان به اسلام .\r\nبحث نهم : در عقايد شيعه اماميه .\r\nبحث دهم : در اشاره به علما و شعرا و ادبا و نويسندگان شيعه و نوشته‌هاى آنها .\r\nبحث يازدهم : وزرا ، امرا ، قضات و نقيبان از شيعه .\r\nبحث دوازدهم : ذكر شهرهاى شيعه‌نشين . « 1 »\r\nسخن در مورد اهميت و اعتبار و ارزش كتاب اعيان الشيعة ، آن‌چنان‌كه بايد از عهده ما خارج است ؛ زيرا اين كتاب دريايى از معارف و آگاهىهاى تاريخى است كه نمىتوانيم به عمق آن برسيم يا بر آن چيرگى يابيم يا آن را بسنجيم و اندازه‌گيرى كنيم ، بلكه به اندازه توانمان مىتوانيم از آن بچشيم و بهره‌مند شويم ، شيوايى قلم ، عمق مطالب ، ورود به مباحث ، تقسيم مباحث ، ترتيب منطقى و . . . از امتيازهاى آن است .\r\n\r\n\r\n","description":"","footnote":"\r\n( 1 ) . امين سيد محسن . اعيان الشيعة ، دار التعارف للمطبوعات ، بيروت ، ( بىتا ) ، ج 1 ، ص 18 - 209 .\r\n","page_name":" 20 ","page_number":20},
  {"content":"\r\n\r\nدرباره نقد آن مىتوان به مواردى جزئى اشاره كرد . از جمله :\r\nدر بحث نام‌هاى ديگر شيعه ، خيلى مختصر وارد شده و تنها نام‌هايى مانند : اماميه ، متأوله ، قزلباش ، رافضيه ، جعفريه و خاصه را برشمرده است ، « 1 » در حالى كه نام‌هاى اطلاق شده بر شيعه ، بيش از اين است ، فقط در قرن اول نام‌هايى چون : علوى ، ترابى ، حسينى ، و . . . بر شيعيان اطلاق مىشده است .\r\nنقد ديگرى كه مىتوان بر اين كتاب وارد كرد ، در قلمرو معناى شيعه است . رجال‌نويسان شيعه ، بعضى از اشخاصى را كه ايشان شيعه به حساب آورده ، شيعه نمىدانند ، زيرا اين افراد اگرچه به مفهوم سياسى شيعه بودند ، ولى به مفهوم اعتقادى شيعه به حساب نمىآيند . يعنى در كشمكش‌هاى سياسى جانب اهل بيت عليهم السّلام را مىگرفتند ، ولى از لحاظ اعتقادى از آن سرچشمه بهره‌مند نبودند . بايد فصلى به اين بحث اختصاص مىيافت و در آغاز كتاب گفته مىشد منظور از شيعه چه كسانى هستند .\r\n\r\n4 . تاريخ الشيعة\r\nكتاب تاريخ الشيعة تأليف علامه كبير مرحوم شيخ محمد حسين مظفر ، يكى از منابع و مآخذ مهم در تاريخ تشيّع است . اين كتاب كه بارها تجديد چاپ شده ، توسط استاد دكتر سيد محمد باقر حجتى به فارسى ترجمه شده است . مرحوم مظفر تاريخ شيعه را از دوران پيامبر تا دوره خودش مورد بحث و بررسى قرار داده كه حاوى 82 عنوان است . به‌طور كلى مىتوان عناوين اين كتاب را در سه بخش ادوار توسعه تشيّع ، مناطق شيعه‌نشين و دولت‌هاى شيعه خلاصه كرد .\r\nمرحوم مظفر نويسنده‌اى توانا و صاحب‌قلمى ماهر و جمله‌پردازى متبحر بوده است كه قلمش افزون بر روانى و شيوايى ، از قدرت و استحكام لازم نيز برخوردار است .\r\nيكى از مهم‌ترين خوبيها و امتيازهاى كتاب تاريخ الشيعة ، جامعيت آن است كه حضور شيعه را در تمام دوره‌ها ، در پهنه كره زمين مورد بررسى قرار داده است . اين كتاب مىتواند براى محققان تاريخ تشيّع در هر زمان و دوره‌اى يكى از مهم‌ترين منابع و مآخذ باشد .\r\nبا همه امتيازهايى كه تاريخ الشيعة بر كتب ديگر دارد ، به جهت اختصارش نتوانسته حق\r\n\r\n\r\n","description":"","footnote":"\r\n( 1 ) . همان ، ص 20 و 21 .\r\n","page_name":" 21 ","page_number":21},
  {"content":"\r\n\r\nمطلب را ادا كند ، مگر در مورد مباحثى همچون : معناى شيعه ، زمان اختصاص نام شيعه به دوستداران اهل بيت عليهم السّلام ، آغاز تشيّع كه مربوط به بيان اساس شيعه است . در اين موارد ، به تفصيل وارد شده و از عهده مطلب برآمده است . مرحوم مظفر در مقدمه اين كتاب مىگويد :\r\n« من طالب چيزى نيستم مگر اين‌كه مردم بدانند تشيّع از زمان صاحب رسالت ( محمد مصطفى صلّى اللّه عليه و آله ) شروع شد و ايرانيان و ابن سبأ در تأسيس آن دخالتى نداشتند » .\r\nايراد ديگرى كه مىتوان بر اين كتاب گرفت ، محققانه نبودن آن است . مؤلف محترم به دليل رعايت اختصار نتوانسته آراى ديگران را نقل و نقد كند .\r\nجا دارد قسمت‌هايى از اين كتاب كه به تشكيل دولت‌هاى اسلامى پرداخته است ، تكميل شود ؛ زيرا با گذشت زمان ، تغيير و تحول‌هاى عمده‌اى در دولت‌هاى شيعه مورد بحث ، رخ داده و بعضى از آنها از بين رفته‌اند ولى مترجم محترم كتاب ، بعضى از دولت‌هاى جديد را مطرح نكرده و مطالعه ، جديدى انجام نداده است . در نتيجه به همان شكل ترجمه شده است كه بخش دولت‌هاى شيعه آن ، بوى كهنگى مىدهد .\r\n\r\n5 . شيعه در تاريخ\r\nكتاب شيعه در تاريخ ، تأليف محمد حسين زين عاملى ، توسط محمد رضا عطائى به فارسى ترجمه شده و توسط انتشارات آستان قدس رضوى به چاپ رسيده است . اين كتاب يكى از مآخذى است كه در خصوص تاريخ شيعه نگارش يافته و در پنج فصل و يك خاتمه تنظيم شده است :\r\nفصل نخست درباره معنا ، مفهوم ، سابقه و مختصرى از عقايد شيعه است .\r\nفصل دوم درباره فرقه‌ها و گروه‌هاى منشعب شده از شيعه است .\r\nفصل سوم درباره تاريخ بعد از پيامبر تا شهادت امام حسين عليه السّلام و تجزيه و تحليل حوادث و وقايع اين دوران است .\r\nفصل چهارم درباره موضع‌گيرى شيعه در دوران خلفاى اموى و عباسى است .\r\nفصل پنجم سخنى در برائت شيعه از غلو و غلات است .\r\nكتاب شيعه در تاريخ ، در بخش انشعاب‌هاى داخلى شيعه ، منبع و مأخذ خوبى است ، به ويژه كه درباره علل انشعاب گروه‌ها و فرقه‌هاى شيعه به تجزيه و تحليل ، پرداخته است .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nاين كتاب به‌عنوان تاريخ تشيّع ، جامع عناوين و مباحث شيعه نيست ، چون گاهى بحث به خارج از موضوع تشيّع كشيده شده و مباحثى چون خوارج و تاريخ خلافت مطرح شده است كه چندان به تاريخ تشيّع مربوط نمىباشند .\r\n\r\n6 . جهاد الشيعة\r\nيكى ديگر از منابع تاريخ شيعة كتاب جهاد الشيعة است ( اگرچه مباحث اصلى آن ، دربارهء مجاهدت‌ها و نهضت‌هاى نظامى شيعيان است ) . اين كتاب تأليف بانو دكتر سميره مختار الليثى ، استاد دانشگاه عين شمس مصر است . جهاد الشيعة را انتشارات دار الجيل بيروت با قطع وزيرى و جلد مقوايى در 424 صفحه در سال 1396 ه . چاپ كرده است . اين كتاب بعد از مقدمه در 5 باب و يك خاتمه تنظيم شده و موضوعش جهاد شيعيان است كه تقريبا تا پايان قرن دوم هجرى را مورد بحث و بررسى قرار داده است . به عبارت ديگر نويسنده در اين كتاب از يك سو ، از جهادها و نهضت‌هاى نظامى شيعيان بر ضد عباسيان سخن مىگويد و قيام‌هاى علويان و علل شكست آنان را بيان مىكند و نقش حركت‌ها و فرقه‌هاى شيعى را در جريان‌ها و مواضع اجتماعى و سياسى آن دوره مطرح مىكند و از سوى ديگر ، سياست خلفا را در مورد ائمه اطهار عليهم السّلام و شيعيان تحليل كرده است . مباحث تاريخ عام شيعه در قسمتى از باب نخست كه در برگيرنده مباحثى چون : شيعه در لغت ، مفاهيم شيعه ، تاريخ پيدايش شيعه ، اثر جهاد امام حسين عليه السّلام در ظهور شيعه ، جهاد شيعه در عراق ، ظهور شيعه كيسانيه و فرقهء شيعهء اماميه است ، مطرح شده است . در مبحث پيدايش شيعه ، به طرح آرا و نظريه‌هاى گوناگون در مورد تاريخ شيعه پرداخته است .\r\nيگانه اشكالى كه مىتوان به اين كتاب گرفت تبيين نظريهء سياسى ائمه اطهار عليهم السّلام و به اصطلاح او ، امامان فرقه اماميه است . چون او شيعه نبوده ، نتوانسته مبانى تفكر سياسى ائمه را پردازش كند ، ازاين‌رو مبانى امامت بعد از امام حسين عليه السّلام را ، امامت روحى و علمى معرفى مىكند و روش آنان را با روش امير المؤمنين ، امام حسن و امام حسين عليه السّلام متفاوت مىداند . « 1 »\r\n\r\n\r\n","description":"","footnote":"\r\n( 1 ) . مختار الليثى ، سميره . جهاد الشيعة ، دار الجيل ، بيروت 1396 ه ، ص 36 .\r\n","page_name":" 23 ","page_number":23},
  {"content":"\r\n\r\n\r\n7 . تاريخ تشيّع در ايران از آغاز تا قرن هفتم هجرى\r\nصاحب اين كتاب آقاى رسول جعفريان از محققان ارزشمند حوزهء علميهء قم مىباشد . اين كتاب در نوع خود محققانه و بىنظير است و يكى از بهترين نوشته‌ها و تأليفهاى اين نويسنده مىباشد . و نيز يكى از مهم‌ترين منابع در تحقيق تاريخ تشيّع است . اين كتاب داراى اطلاعات و داده‌هاى تاريخى بسيار ذىقيمتى است كه هيچ محققى در تاريخ تشيّع بىنياز از آن نخواهد بود . از خوبيهاى اين كتاب غناى متن آن است . اگر اشكالى بر آن وارد باشد مربوط به شكل و صورت آن است . مثلا پاورقىها به شكل استاندارد و فنى تنظيم نشده‌اند . ديگر اين‌كه بعضى مطالب از جمله نقد منابع مورد استفاده ، در بين مطالب آمده كه موجب گيجى خواننده مىشود البته بهتر بود اين مباحث را در فصل جداگانه‌اى با همين نام جاى مىداد يا حداقل در پاورقى ذكر مىكرد تا موجب گسستگى مطالب اصلى از هم نشود .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nچكيدهء درس نخست\r\nكليهء كتاب‌هاى تاريخى مىتوانند منابع خوبى براى تحقيق دربارهء تاريخ تشيّع باشند ، اما منابع اختصاصى تاريخ تشيّع عبارتند از :\r\nمقاتل الطالبيين ؛ دربارهء زندگى طالبيانى است كه به دست ستم‌كاران روزگارشان كشته شده‌اند .\r\nالدرجات الرفيعة فى طبقات الشيعة ؛ موضوعش تاريخ شيعيان است ، نه تاريخ تشيّع ، ولى مىتوان از بررسى احوال شيعيان و همچنين مقدمهء كتاب ، قسمتى از تاريخ تشيّع را دانست .\r\nاعيان الشيعة ؛ اگرچه دربارهء شرح‌حال شيعيان است ، مقدمهء دوم آن درباره تاريخ تشيّع عمومى است .\r\nتاريخ الشيعة ؛ مرحوم مظفر : اين كتاب ادوار توسعه تشيّع ، مناطق شيعه‌نشين و دولت‌هاى شيعه را بررسى كرده است .\r\nشيعه در تاريخ ؛ محمد حسين زين عاملى : دربارهء معنى و مفهوم شيعه و عقائد شيعه و فرقه‌هاى آن توضيح داده است .\r\nجهاد الشيعة ؛ قيام‌هاى شيعيان را تا پايان قرن دوم بررسى كرده است .\r\nتاريخ تشيّع در ايران از آغاز تا قرن هفتم هجرى ؛ اين كتاب حاوى اطلاعات ذىقيمتى دربارهء تاريخ تشيّع در ايران است ، كه هيچ محققى در تحقيق خود بىنياز از آن نيست .\r\n\r\nپرسش درس نخست\r\n1 - منابع تاريخ تشيّع بر چند گونه است ؟\r\n2 - موضوع كتاب مقاتل الطالبيين چيست ؟\r\n3 - دربارهء كتاب الدرجات الرفيعة توضيح دهيد .\r\n4 - كتاب اعيان الشيعة چه رابطه‌اى با تاريخ تشيّع دارد ؟\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\nدرس دوم\r\n\r\nمنابع عمومى\r\nپس از بررسى اجمالى بعضى از كتب اختصاصى درباره تاريخ تشيّع ، منابع عمومى اين تاريخ را مورد بررسى قرار مىدهيم . منابع عمومى از حيث موضوع‌شان عبارتند از :\r\n1 . تاريخ عمومى\r\n2 . زندگينامه امامان عليهم السّلام\r\n3 . كتاب‌هاى فتن و حروب\r\n4 . كتاب‌هاى رجال و طبقات\r\n5 . كتاب‌هاى جغرافيا\r\n6 . كتاب‌هاى اخبار\r\n7 . كتاب‌هاى نسب\r\n8 . كتاب‌هاى حديث\r\n9 . كتاب‌هاى ملل و نحل\r\n\r\n1 . تاريخ عمومى\r\nدر اين كتاب براى بررسى تاريخ تشيّع بيشتر كتاب‌هايى را كه در تاريخ عمومى سده‌هاى نخستين هجرى يا در تاريخ خلفا و امثال اين‌ها نگارش يافته ، مورد استفاده قرار گرفته‌اند ؛ مانند : تاريخ يعقوبى ، مروج الذهب ، تاريخ طبرى ، الكامل فى التاريخ ، العبر ، الامامة و السياسة ، تاريخ الخلفا ، شرح نهج البلاغه ابن ابى الحديد و حتى تحقيقها و كتاب‌هاى تاريخ تحليلى كه معاصران نوشته‌اند . از ميان كتاب‌هاى تاريخ عمومى ، بيشترين استفاده را از تاريخ يعقوبى و مروج الذهب برده‌ايم . در اين دو كتاب تقريبا بىطرفانه به حوادث و\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nرخدادهاى تاريخ نگريسته شده و حقيقت‌پوشى نشده است . يعقوبى به تفصيل ، مخالفت‌هاى صحابه پيامبر را با خلافت ابو بكر بيان كرده و متعرض دسته‌بندىهاى بعد از درگذشت پيامبر شده است . « 1 » او در ذكر حوادثى كه به تاريخ شيعه مربوط مىشود مثل حكومت امير مؤمنان « 2 » ، صلح امام حسن عليه السّلام « 3 » ، شهادت حجر بن عدى « 4 » ، شهادت عمرو بن حمق « 5 » و شهادت امام حسين عليه السّلام « 6 » در حد توان خود وارد شده و حق مطلب را تقريبا ادا كرده است .\r\nمسعودى نيز از مورخانى است كه تعمّدى در پوشيده ماندن حقيقت نداشته است . هرچند كه او در كتاب مروج الذهب و التنبيه و الاشراف خلاصه‌وار از كنار سقيفه گذشته ، اختلافهاى اصحاب و امتناع بنى هاشم از بيعت با ابو بكر را متذكر شده است . « 7 » مسعودى در جاى ديگر اين كتاب قضيهء فدك را به رشته تحرير درآورده « 8 » و دربارهء رخداد دوران خلافت امير المؤمنين عليه السّلام و شهادت امام حسين عليه السّلام به تفصيل سخن گفته است « 9 » . به علاوه در جاىجاى مروج الذهب به ذكر نام شيعيان و قبايل آنان و دشمنان اهل بيت عليهم السّلام پرداخته است . « 10 » همچنين در سالهاى وفات ائمهء اطهار عليهم السّلام اندكى به زندگى آنان نيز پرداخته است ، « 11 » به‌ويژه قيام‌هاى علويان را در قرن دوم به‌طور مشروح توضيح داده است . « 12 »\r\n\r\n2 . زندگىنامه امامان عليهم السّلام\r\nاز ميان كتاب‌هاى مربوط به زندگى امامان ، كتاب الارشاد شيخ مفيد و تذكرة الخواص\r\n\r\n\r\n","description":"","footnote":"\r\n( 1 ) . ابن واضح ، احمد بن ابى يعقوب . تاريخ اليعقوبى ، منشورات الشريف الرضى ، قم ، 1414 ، ج 2 ، ص 123 - 126 .\r\n( 2 ) . همان ، ص 178 و 179 .\r\n( 3 ) . همان ، ص 214 و 215 .\r\n( 4 ) . همان ، ص 230 و 231 .\r\n( 5 ) . همان ، ص 231 و 232 .\r\n( 6 ) . همان ، ص 243 و 246 .\r\n( 7 ) . مسعودى ، على بن الحسين . مروج الذهب ، منشورات مؤسسه الاعلمى للمطبوعات ، بيروت ، 1411 ه ، ج 2 ، ص 316 ، و التنبيه و الاشراف ، دار الصاوى للطبع و النشر و التاليف ، قاهره ، ( بىتا ) ، ص 427 .\r\n( 8 ) . مروج الذهب ، ج 3 ، ص 262 .\r\n( 9 ) . همان ، ج 2 ، ص 266 - 246 .\r\n( 10 ) . همان ، ج 3 ، ص 59 و 74 .\r\n( 11 ) . همان ، ص 180 - 243 - 313 - 388 .\r\n( 12 ) . همان ، ص 324 - 326 - 358 .\r\n","page_name":" 27 ","page_number":27},
  {"content":"\r\n\r\nابن جوزى داراى اهميت‌اند . الارشاد نخستين و مهم‌ترين مأخذ شيعى است كه در زندگى دوازده امام عليهم السّلام در دسترس مىباشد . به اعتبار اين‌كه بخشى از زندگى على عليه السّلام در زمان پيامبر صلّى اللّه عليه و آله بوده ، سيره پيامبر صلّى اللّه عليه و آله نيز در اين كتاب آمده است ؛ به‌ويژه جنگ‌هاى آن حضرت كه به جز جنگ تبوك در همهء آنها على عليه السّلام حضور داشته است . در مورد اين كتاب همين بس كه هيچ محققى در تاريخ تشيّع و تاريخ زندگى امامان معصوم عليهم السّلام از آن بىنياز نيست .\r\nتذكرة الخواص ابن جوزى نيز از اين لحاظ داراى اهميت است كه تاريخ زندگى امامان شيعه ، از زبان شخصى غيرشيعى و حنفى مذهب بيان شده است ، اما هيچ‌گونه چشم‌پوشى از حقيقت و پرده‌پوشى از واقعيت در آن صورت نگرفته است .\r\n\r\n3 . كتاب‌هاى فتن و حروب\r\nاين منابع به بيان جنگ‌هاى ويژه‌اى اختصاص دارند كه در تاريخ‌نگارى مسلمانان اهميت بسزايى دارند . قديم‌ترين آنها را مىتوان وقعة الصفين نصر بن مزاحم منقرى ( م 212 ) دانست كه به رخداد و نبرد صفين پرداخته است . اين كتاب حاوى اطلاعات ارزشمندى از مكاتبه‌هاى على عليه السّلام و معاويه و خطبه‌ها و سخنرانىهاى گوناگون آن حضرت مىباشد . از خلال مطالب آن مىتوان اطلاعات سودمندى دربارهء نگرش صحابيان پيامبر نسبت به على عليه السّلام و نفوذ تشيّع ، ميان قبايل گوناگون عرب به دست آورد .\r\nكتاب الغارات تأليف ابراهيم ثقفى كوفى ( 283 ه ) يكى ديگر از منابعى است كه در اين باره نگارش يافته است . اين كتاب مربوط به رخداد دوران خلافت امير مؤمنان عليه السّلام مىباشد و غارت‌ها و چپاول‌هاى عمال معاويه را در حوزهء حكومت على عليه السّلام بررسى مىكند . اوضاع و احوال شيعيان امير مؤمنان عليه السّلام را مىتوان از لابه‌لاى آن به دست آورد .\r\nالجمل يا نصرة الجمل شيخ مفيد ، يكى ديگر از منابع ارزشمند در اين مورد است كه رخداد جنگ جمل را بررسى مىكند . اين كتاب چون دربارهء نخستين جنگ امير مؤمنان در روزگار خلافتش مىباشد ، نشان‌دهنده جايگاه على عليه السّلام در ميان مردم عراق ، پيش از ورودش به آنجا است .\r\n\r\n4 . كتاب‌هاى رجال و طبقات\r\nعلم رجال يكى از علومى است كه در رابطه با علم حديث مطرح مىشود و كاربرد آن در\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nبررسى سند حديث است كه از اين راه به زندگى و شرح‌حال راويان حديث و جرح و تعديل اصحاب پيامبر صلّى اللّه عليه و آله مىپردازد . در رجال شيعه افزون بر اصحاب پيامبر ، اصحاب امامان معصوم عليهم السّلام نيز مورد بحث قرار گرفته‌اند . علم رجال‌شناسى از قرن دوم شروع شده و تا به امروز ادامه پيدا كرده و به مرور زمان تكامل يافته است . بعضى از معروف‌ترين و معتبرترين تأليفهاى اهل سنت در اين زمينه عبارتند از : الاستيعاب فى معرفة الأصحاب تأليف ابن عبد البرّ قرطبى ( 463 ه ) اسد الغابه فى معرفة الصحابة تأليف ابن اثير جزرى ( 630 ه ) ، تاريخ بغداد تأليف خطيب بغدادى ( 392 - 463 ) ، الاصابة فى معرفة الصحابة تأليف ابن حجر عسقلانى . همچنين مهم‌ترين كتب رجالى شيعه عبارتند از : اختبار معرفة الرجال كشى شيخ طوسى ( 385 - 460 ه ) ، رجال نجاشى ( فهرست اسماء مصنفى الشيعة ) معروف به رجال ، كتاب رجال و كتاب فهرست شيخ طوسى ( 385 - 460 ) ، رجال البرقى تأليف احمد بن محمد بن خالد برقى ( 280 ه ) مشيخه شيخ صدوق ( 381 ه ) معالم العلماء ابن شهر آشوب مازندرانى ( 488 - 588 ه ) ، رجال ابن داوود ، تقى الدين حسن بن على بن داوود حلى ( 647 - 707 ه ) . البته علم رجال در ميان شيعيان تكامل بيشترى يافته و به بخش‌هاى گوناگونى تقسيم شده است .\r\nبرخى از كتاب‌هاى رجال چون اسد الغابه ، فهرست شيخ ، رجال نجاشى و معالم العلماء به ترتيب حروف نگارش يافته‌اند و برخى ديگر نيز چون رجال شيخ و رجال برقى ، براساس طبقه‌هاى اصحاب پيامبر و ائمه عليهم السّلام مرتب شده‌اند .\r\nنوع ديگرى از كتب رجالى وجود دارد كه مردم را بنابر طبقه‌هاى گوناگون بررسى كرده‌اند كه مهم‌ترين آنها طبقات ابن سعد مىباشد .\r\n\r\n5 . كتاب‌هاى جغرافيا\r\nبخشى از كتاب‌هاى جغرافيا ، سفرنامه‌هايى هستند كه بيشترشان بعد از قرن سوم نوشته شده‌اند . و چون در اين كتاب ، تاريخ تشيّع در سه قرن نخست هجرى بررسى شده بنابراين از تعدادى از آنها چندان استفاده‌اى نشده است ، ولى بخشى ديگر از كتاب‌هاى جغرافيا كه سندها را معرفى كرده‌اند از منابع اين تحقيق است . از ميان اينها معجم البلدان به جهت جامع بودنش ، بيشتر مورد استفاده قرار گرفته هرچند نويسنده كتاب « ياقوت حموى »\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nدربارهء شيعه ، با تعصب برخورد كرده و هنگام ذكر نام خاندان‌هاى بزرگ كوفه ، هيچ نامى از دانشمندان و خانواده‌هاى بزرگ شيعى به ميان نياورده است .\r\n\r\n6 . كتاب‌هاى اخبار\r\nمنظور از منابع و كتاب‌هاى اخبار ، كتاب‌هاى حديثى نيستند كه در قلمرو حلال و حرام سخن گفته‌اند ، بلكه منظور كهن‌ترين كتب تاريخى براساس شيوه تدوين تاريخ در دوران اسلامى است كه در آنها حوادث و اخبار تاريخى به شكل خبرى با درج سلسلهء راويان آن ذكر شده است ؛ يعنى تسرّى شيوه اهل حديث به ضبط و نقل اخبار تاريخى . اين‌گونه تاريخ‌نگارى چند ويژگى دارد ؛ نخست آن‌كه هر دسته اخبار درباره رخداد مجردى از رخداد ديگر ذكر مىشود و به تنهايى كامل است و پيوندى با اخبار و حوادث ديگر ندارد ؛ دوم آن‌كه ويژگىهاى ادبى نيز در آن ديده مىشود ؛ يعنى نويسنده گاهى از شعر و داستان و مناظره نيز بهره مىجويد . اين ويژگى به‌ويژه در آثار اخباريانى كه متأثر از شكل روايات « ايام العرب » بودند ، بيشتر ديده مىشود . ازاين‌روست كه برخى از محققان ، تاريخ‌نگارى « خبر » را نشئت گرفته از شكل « خبر » داستانهاى روزگار پيش از اسلام دانسته‌اند . سوم آن‌كه اسناد روايات ذكر مىگردد ؛ در حقيقت اين شيوه تاريخ‌نگارى ، به‌ويژه در دو قرن نخستين اسلامى ، غالبا ارائه مواد خام تاريخى بود . بخش مهمى از آثار مكتوب دوره اسلامى بدين‌شيوه است .\r\nدر ميان كتاب‌هاى اخبار ، الاخبار الموفقيات زبير بن بكّار داراى ارزش ويژه‌اى است .\r\nنويسنده اين كتاب ، زبير بن به كار ، افزون بر اين‌كه از خاندان زبير است - كه خصومت ديرينه با اهل بيت پيامبر عليهم السّلام داشتند - با متوكل ، خليفه عباسى كه دشمن سرسخت امير المؤمنين و فرزندان او بود ، ميانهء خوبى داشت و معلم فرزندان او بود « 1 » و از جانب او منصب قضا در مكه را برعهده داشت . « 2 » با اين‌حال در اين كتاب اطلاعات ارزشمندى دربارهء اعتراض اصحاب پيامبر به خلافت ابو بكر آمده است ، به‌ويژه نقل اشعار آنان‌كه متضمّن اعتقادشان به وصايت على عليه السّلام مىباشد ، بيانگر اين اعتراض‌هاست .\r\n\r\n\r\n","description":"","footnote":"\r\n( 1 ) . خطيب بغدادى ، الحافظ ابى بكر احمد بن على . تاريخ بغداد ، مطبعة السعادة ، مصر ، 1349 ه ، ج 8 ، ص 467 .\r\n( 2 ) . ابن نديم . الفهرست ، دار المعرفة ، بيروت ، ( بىتا ) ، ص 160 .\r\n","page_name":" 30 ","page_number":30},
  {"content":"\r\n\r\n\r\n7 . كتاب‌هاى نسب\r\nاز ميان كتاب‌هاى نسب از همه بيشتر انساب الاشراف بلاذرى مورد استفاده قرار گرفته است كه در اين‌باره بهترين منبع است . از سوى ديگر مىتوان اين كتاب را از جمله كتاب‌هاى تراجم احوال به شمار آورد . اگرچه از لحاظ علم نسب كتاب جمهرة انساب العرب جامع‌ترين كتاب‌هاست كه مختصر توضيحى نيز در معرفى برخى از افراد ارائه داده است .\r\nكتاب منتقلة الطالبيين مهاجرت سادات و ذريه پيامبر صلّى اللّه عليه و آله را بررسى كرده است كه با استفاده از مطالب آن مىتوان سير تشيّع را در قرون نخستين هجرى ، در سرزمين‌هاى اسلامى بررسى كرد .\r\n\r\n8 . كتاب‌هاى حديث\r\nدسته ديگرى از منابع تاريخ تشيّع ، كتاب‌هاى حديثى هستند . حديث در عرف اهل سنت ، قول ، فعل و تقرير پيامبر صلّى اللّه عليه و آله است ، اما شيعه ، امامان معصوم عليهم السّلام را نيز ملحق به پيامبر صلّى اللّه عليه و آله مىداند و قول ، فعل و تقرير آنان را هم حجت مىشمارد . كتاب‌هاى حديثى اهل سنت چون :\r\nصحيح بخارى ( 194 - 256 ) ، المسند احمد بن حنبل ( 164 - 241 ) و المستدرك على الصحيحين حاكم نيشابورى ( ف 450 ه ) منابع خوبى براى بررسى تشيّع در ميان صحابه و حقانيت امير المؤمنين است كه اساس تشيّع ، مىباشند .\r\nكتاب‌هاى حديثى شيعه ، چون كتب اربعه : الكافى كلينى ( ف 329 ه ) ، من لا يحضره الفقيه صدوق ( ف 381 ه ) ، تهذيب الاحكام و الاستبصار شيخ طوسى ( ف 360 ه ) و كتاب‌هاى ديگر چون الامالى ، غرر الفوائد و درر القلائد سيد مرتضى ( 355 - 436 ) ، الاحتجاج طبرسى ( سده 6 ) و دايرة المعارف بزرگ حديثى شيعه ، بحار الانوار مجلسى ( ف 1111 ه ) افزون بر اين‌كه امتياز كتاب‌هاى اهل سنت را دارند ، مىتوان با استفاده از احاديث امامان معصوم عليهم السّلام به پراكندگى شيعيان ، زيستگاه‌هاى آنان ، روابط اجتماعى و نحوهء ارتباط شان با امامان معصوم عليهم السّلام پى برد .\r\n\r\n9 . كتاب‌هاى ملل و نحل\r\nيكى از مهم‌ترين منابع و مآخذ در اين مورد ، كتاب الملل و النحل شهرستانى ( 479 -\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n548 ه ) است . اين كتاب از لحاظ جامعيت و قدمت منبع خوبى به شمار مىرود و مرجع محققان و دانش‌پژوهان مىباشد . هرچند مؤلف آن با تعصب وارد مطلب شده است . وى در مقدمه كتاب ، حديث هفتاد و سه فرقه را ذكر كرده و اهل سنت را فرقهء ناجيه معرفى كرده است ؛ ازاين‌رو تا توانسته در گسترش فرقه‌هاى شيعه كوشيده ، تا ثابت كند فراوانى فرقه‌هاى شيعه دليل بر بطلان اين مذهب است . او فرقه‌هايى چون مختاريه ، باقريه ، جعفريه ، مفضله ، نعمانيه ، هشاميه و يونسيه ، را از فرق شيعه به شمار آورده كه اصلا وجود خارجى نداشته‌اند چنان‌كه مقريزى در كتاب خطط ، گفته است كه فرقه‌هاى شيعه به سيصد فرقه مىرسند ، ولى هنگام شمارش نتوانسته به بيش از بيست فرقه اشاره كند .\r\nاز جمله قديمىترين و مهم‌ترين كتاب‌هاى ملل و نحل ، المقالات و الفرق اشعرى قمى و فرق الشيعة نوبختى مىباشند . اشعرى قمى و نوبختى از دانشمندان شيعه‌اند كه در نيمه دوم قرن سوم هجرى مىزيسته‌اند . كتاب المقالات و الفرق از لحاظ ارائهء اطلاعات خيلى گسترده است و جامعيّت خوبى دارد ، ولى مطالب آن پراكنده است و از دسته‌بندى مناسبى بهره‌مند نيست .\r\nطبق اظهارنظر برخى از محققان كتاب فرق الشيعة نوبختى در حقيقت همان كتاب المقالات و الفرق است .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nچكيدهء درس دوم\r\nمنابع عمومى تاريخ تشيّع عبارتند از :\r\nكتاب‌هاى تاريخ عمومى كه در سده‌هاى نخستين هجرى به نگارش در آمده‌اند . و از ميان آن‌ها مروج الذهب و تاريخ يعقوبى داراى اهميتند .\r\nزندگىنامهء امامان مانند : الارشاد شيخ مفيد .\r\nكتاب‌هاى فتن و حروب مانند : وقعة الصفين .\r\nكتاب‌هاى رجال و طبقات و نيز كتاب‌هايى كه در تراجم احوال نگارش يافته‌اند .\r\nكتاب‌هاى جغرافيايى مانند : سفرنامه‌ها و تاريخ شهرها .\r\nكتاب‌هاى اخبار كه همان شكل نخستين تاريخ‌نويسى بوده است .\r\nكتاب‌هاى نسب مانند : جمهرة انساب العرب .\r\nكتاب‌هاى حديث و كتاب‌هاى ملل و نحل .\r\n\r\nپرسش درس دوم\r\n1 - از ميان كتاب‌هاى تاريخ عمومى ، كدام كتاب‌هاى نخستين بيشتر به تاريخ تشيّع پرداخته‌اند ؟\r\n2 - دربارهء كتاب الارشاد و تذكرة الخواص توضيح دهيد .\r\n3 - وقعة الصفين از چه نوع كتاب‌هايى است ؟\r\n4 - درباره كتاب‌هاى رجال توضيح دهيد .\r\n5 - كتاب‌هاى جغرافيا چند دسته‌اند ؟\r\n6 - كتاب‌هاى اخبار چه ويژگىاى دارند ؟\r\n7 - دو كتاب نسبى را نام ببريد .\r\n8 - كتاب‌هاى حديثى چه رابطه‌اى با تاريخ تشيّع دارند ؟\r\n9 - يكى از مهم‌ترين كتاب‌هاى ملل و نحل را نام ببريد .\r\n\r\n","description":"","footnote":"","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\n\r\nفصل دوم چگونگى پيدايش شيعه\r\n\r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n\r\nدرس سوم\r\n\r\nشيعه در لغت و قرآن\r\nواژه شيعه در لغت از مادهء شيع به‌معناى مشايعت ، پيروزى و شجاعت است . « 1 » همچنين بر پيروان و ياران اطلاق مىشود ، چنان‌كه غالبا بر ياران و پيروان على عليه السّلام اطلاق مىگردد . « 2 » همان‌طور كه ازهرى گفته :\r\n« شيعه يعنى گروهى كه دوستدار عترت و خاندان پيامبر هستند » ؛ « 3 »\r\nابن خلدون مىگويد :\r\n« بدان‌كه شيعه در لغت عبارت است از ياران و پيروان ؛ و در عرف فقها و متكلمان گذشته و حال ، به پيروان على و فرزندانش اطلاق مىشود » . « 4 »\r\nاما شهرستانى دايرهء معناى شيعه را محدودتر كرده و مىگويد :\r\n« شيعه كسانى هستند كه تنها على را پيروى كرده و معتقد به امامت و خلافت او ، از طريق نص هستند و مىگويند : امامت از او خارج نمىشود مگر با ظلم » . « 5 »\r\nدر قرآن نيز در موارد فراوانى ، شيعه به‌معناى پيروان و ياران آمده از جمله : « انّ من شيعته لإبراهيم » « 6 » ( از پيروان او ( نوح ) ابراهيم مىباشد ) و آيه  « فَاسْتَغاثَهُ الَّذِي مِنْ شِيعَتِهِ عَلَى الَّذِي \r\n\r\n\r\n","description":"","footnote":"\r\n( 1 ) . مثل اين شعر :\r\n و الخزرجى قلبه مشيع * ليس من الامر الجليل يفزع \r\nمرد خزرجى قلب شجاعى دارد و از انجام كار بزرگ ترسى ندارد ( الفراهدى ، الخليل بن احمد . ترتيب كتاب العين ، انتشارات اسوه ، تهران ج 2 ص 960 ) .\r\n( 2 ) . فيروز آبادى . قاموس اللغة ، چاپ سنگى ، ص 332 .\r\n( 3 ) . الحسينى الواسطى الزبيدى الحنفى ، ابو فيض السيد مرتضى . تاج العروس ، ج 11 ، ص 257 .\r\n( 4 ) . ابن خلدون ، عبد الرحمن بن محمد . مقدمه ، داراحياء التراث العربى ، بيروت ، 1408 ه ، ص 196 .\r\n( 5 ) . شهرستانى . الملل و النحل ، منشورات الشريف الرضى ، قم ، 1364 ه ش ، ج 1 ، ص 131 .\r\n( 6 ) . صافات 37 : 83 .\r\n","page_name":" 37 ","page_number":37},
  {"content":"\r\n\r\n مِنْ عَدُوِّهِ »  « 1 » ( شخص شيعه موسى - بنى اسرائيلى - عليه دشمنش از موسى كمك خواست ) لفظ شيعه در روايات نبوى نيز به‌معناى پيروان و دوستان على عليه السّلام آمده است . « 2 »\r\nشيعه در منابع شيعى ، بيش از يك معنا و مفهوم ندارد و آن اعتقاد به جانشينى على عليه السّلام و يازده فرزند اوست كه بعد از درگذشت پيامبر تا غيبت صغرى ، هيچ تغييرى در آن رخ نداده است . همان‌طور كه شيعيان نيمهء دوم قرن سوم هجرى به تمام دوازده امام باور داشتند ، نخستين شيعيان كه از صحابيان پيامبر صلّى اللّه عليه و آله بودند نيز به اين امر معتقد بودند ؛ چون نام‌هاى آنان را از احاديث نبوى آموخته بودند . « 3 »\r\nاگرچه تعداد زيادى از شيعيان به دليل جو اختناق حاكمان ستمكار ، به اين روايات دسترسى نداشتند ، آنچه واجب بود شناختن امام زمان خويش بود . چنان‌كه پيامبر اكرم صلّى اللّه عليه و آله فرمود : « من مات لا يعرف امامه مات ميتة جاهليّة » « 4 » ( هركس بميرد ، در حالى كه امام زمان خويش را نشناخته باشد ، به كيش جاهليت مرده است ) . ازاين‌روست كه مىبينيم ، هنگامى كه امام صادق عليه السّلام به شهادت مىرسد زراره كه پيرمرد بوده ، پسرش عبيد را براى تحقيق درباره جانشين امام صادق عليه السّلام ، به مدينه مىفرستد . ولى پيش از اين‌كه عبيد به كوفه برگردد ، زراره ، از دنيا مىرود ؛ هنگام مرگ قرآن را به دست مىگيرد و مىگويد :\r\n« بار خدايا ! شاهد باش كه من به امامت كسىكه در اين قرآن تعيين گرديده گواهى مىدهم . » « 5 »\r\n\r\n\r\n","description":"","footnote":"\r\n( 1 ) . قصص 28 : 15 .\r\n( 2 ) . در فصل بعد به اين روايات اشاره خواهد شد .\r\n( 3 ) . ابن حجر هيثمى از دانشمندان اهل سنت ، حديث دوازده امام را ذكر كرده و بر درستى حديث ، ادعاى اجماع كرده كه از راه‌هاى گوناگون نقل شده است ، آن‌گاه وارد تفسير حديث مىشود و اقوال متناقض عالمان و دانشمندان اهل سنت را در اين مورد ذكر كرده و در نهايت ره به جايى نمىبرد . از جمله : « قاضى عياض گفته : شايد مراد ، دوازده خليفه‌اند كه در زمان عزت خلافت و شوكت اسلام حاكم بودند كه تا عصر وليد بن يزيد اين‌گونه بود ؛ برخى ديگر گفته‌اند : منظور دوازده خليفه بر حق‌اند كه تا قيامت به حكومت مىرسند كه چند تن از آنان دوران‌شان گذشته مثل خلفاى راشدين ، امام حسن عليه السّلام ، معاويه ، عبد الله بن زبير ، عمر بن عبد العزيز و مهدى عباسى . باقى مىماند دو تن كه يكى از آنها مهدى منتظر است و از اهل بيت عليهم السّلام مىباشد ؛ برخى از علما نيز حديث ائمهء اثنا عشر را ، به دوازده امامى تفسير كرده‌اند ، كه بعد از مهدى عليه السّلام مىآيند كه شش تن از آنها از فرزندان امام حسن عليه السّلام و پنج تن از فرزندان امام حسين عليه السّلام خواهند بود . » ( الصواعق المحرقه ، مكتبة قاهره ، ط دوم ، 1385 ، ص 20 و 21 . )\r\n( 4 ) . كلينى . اصول الكافى ، دار الكتب الاسلاميه ، چ پنجم ، تهران ، 1363 ش ، ج 1 ، ص 377 .\r\n( 5 ) . شيخ طوسى . اختيار معرفة الرجال ، مؤسسة ال البيت لاحياء التراث ، قم ، 1404 ه ق ، ج 1 ، ص 371 .\r\n","page_name":" 38 ","page_number":38},
  {"content":"\r\n\r\nالبته با گذشت زمان معنا و مفهوم شيعه ، شكل عينى به خود مىگيرد و حدود آن مشخص مىشود . ازاين‌رو ائمهء اطهار عليهم السّلام منتسبان به فرقه‌ها و نحله‌هاى باطل را از جرگه شيعيان خارج مىدانستند ؛ چنان‌كه شيخ طوسى از حمران بن اعين نقل مىكند :\r\n« به امام باقر عليه السّلام گفتم : آيا من واقعا از شيعيان شما هستم ؟ امام مىفرمايد : آرى تو در دنيا و آخرت از شيعيان ما هستى و نزد ما نام شيعيان و نام پدرانشان مكتوب است . مگر كسانى كه از ما روىگردان شوند ! » مىگويد : « گفتم : فدايت شوم مگر مىشود كسى شيعه شما باشد و به حق شما معرفت داشته باشد و آنگاه از شما روىگردان شود ؟\r\nفرمود : آرى اى حمران ! تو آنها را درك نخواهى كرد . »\r\nحمزه زيّات كه يكى از راويان اين حديث است ، مىگويد :\r\n« در مورد اين حديث بحث كرديم و نتوانستيم منظور امام را بفهميم ، ازاين‌رو به امام رضا عليه السّلام نامه نوشتيم و از آن حضرت پرسيديم . آن حضرت فرمود : منظور امام صادق عليه السّلام واقفيه بودند . » « 1 »\r\nبدين‌دليل در عرف رجال‌نويسان شيعه ، تنها بر شيعيان دوازده امامى عنوان شيعه اطلاق مىشود و در زبان فقها گاهى از آنان به اصحابنا يا اصحابنا الاماميه تعبير مىشود . و از كسانى كه به فرقه‌هاى باطل گرايش يافته و از مسير صحيح تشيّع منحرف شده بودند با عناوينى چون فطحى ، واقفى ، ناووسى و . . . تعبير شده است و اگر نامى از آنان در كتاب‌هاى رجالى شيعه آورده مىشود ، به دليل رواياتى است كه قبل از انحراف‌شان نقل كرده‌اند ؛ چنان‌كه نام تعدادى از راويان اهل سنت كه رواياتى از ائمهء اطهار عليهم السّلام نقل كرده‌اند ، در اين كتاب‌ها آمده است .\r\nاما دانشمندان و رجال‌نويسان اهل سنت ، شيعه را به معنايى گسترده‌تر از اين به كار برده‌اند و به تمام فرقه‌هايى كه از پيكره شيعه منشعب شده‌اند و حتى غلات نيز اطلاق كرده‌اند .\r\nافزون بر آن بر محبان و دوستداران اهل بيت عليهم السّلام پيامبر نيز شيعه مىگفتند . در حالى كه برخى از آنان ، هيچ‌گونه اعتقادى به عصمت و امامت اهل بيت عليهم السّلام نداشتند ، مثل سفيان ثورى كه از مفتيان عراق بود و بر مبناى اهل سنت فتوا مىداد و ابن قتيبه او را در زمره شيعه آورده\r\n\r\n\r\n","description":"","footnote":"\r\n( 1 ) . همان ، ج 2 ، ص 763 .\r\n","page_name":" 39 ","page_number":39},
  {"content":"\r\n\r\nاست . « 1 » ابن نديم درباره شافعى كه يكى از فقهاى چهارگانه اهل سنت است ، مىگويد :\r\n« شافعى تشيّع شديدى داشت » . « 2 »\r\nالبته در قرن دوم و سوم هجرى بعد از شيعيان امامى ، بيشترين تعداد شيعه را زيديان تشكيل مىدادند . آنها بيشتر به‌معناى سياسى ، شيعه بودند ، تا معناى اعتقادى ، زيرا از لحاظ فقهى از فقه جعفرى پيروى نمىكردند بلكه پيرو فقه حنفى بودند . « 3 » از نظر اصول اعتقادى نيز به نقل شهرستانى :\r\n« زيد مدتى شاگردى و اصل بن عطا ، بنيان‌گذار مذهب معتزله را كرده و اصول مذهب معتزله را از او فراگرفته است » .\r\nازاين‌رو زيديان در اصول معتزلى هستند . بدين‌سبب امامت مفضول را باوجود افضل جايز مىشمارند و از شيخين بدگويى نمىكنند . « 4 » و از نظر اعتقادى به اهل سنت نزديكند .\r\nچنان‌كه ابن قتيبه مىگويد :\r\n« زيديان از همه فرقه‌هاى رافضى كمتر غلو دارند . » « 5 »\r\nبدين‌دليل قيام محمد نفس زكيه - يكى از رهبران زيدى - مورد سفارش برخى از فقهاى اهل سنت بود و به نقل واقدى ، ابو بكر بن ابى سيره « 6 » ، ابن عجلان « 7 » و عبد الله بن جعفر « 8 » كه از محدثان بزرگ مكتب مدينه بودند و خود واقدى از آنان حديث نقل كرده است ، در قيام محمد نفس زكيه شركت داشتند . همچنين شهرستانى مىگويد :\r\n« از جمله شيعيان محمد نفس زكيه ابو حنيفه بود » . « 9 »\r\nمعتزلهء بصره نيز با قيام محمد موافق بودند و طبق نقل ابو الفرج اصفهانى :\r\n\r\n\r\n","description":"","footnote":"\r\n( 1 ) . ابن قتيبه . المعارف ، منشورات الشريف الرضى ، قم ، ط اول ، 1415 ، 1373 ، ص 624 .\r\n( 2 ) . ابن نديم . الفهرست ، دار المعرفة للطباعة و النشر ، بيروت ، ( بىتا ) ، ص 295 : كان الشافعى شديدا فى التشيّع .\r\n( 3 ) . شهرستانى . الملل و النحل ، منشورات الشريف الرضى ، قم ، 1364 ه ش ، ج 1 ، ص 143 .\r\n( 4 ) . همان ، ص 138 .\r\n( 5 ) . ابن قتيبه ، المعارف ، ص 623 .\r\n( 6 ) . ابو الفرج اصفهانى . مقاتل الطالبيين ، منشورات الشريف الرضى ، قم ط دوم ، 1416 - 1374 ، ص 251 .\r\n( 7 ) . همان ، ص 254 .\r\n( 8 ) . همان ، ص 256 .\r\n( 9 ) . شهرستانى . الملل و النحل ، منشورات الشريف الرضى ، قم ، 1364 ، ه ش ، ج 1 ، ص 140 .\r\n","page_name":" 40 ","page_number":40},
  {"content":"\r\n\r\n« جماعتى از معتزليان بصره از جمله و اصل بن عطا و عمرو بن عبيد با او بيعت كرده‌اند » . « 1 »\r\nبدين‌ترتيب زيديان ، فقط از لحاظ سياسى شيعه به شمار مىآيند هرچند معتقد به تقدم اولاد فاطمه عليها السّلام نيز بودند .\r\n\r\n\r\n","description":"","footnote":"\r\n( 1 ) . ابو الفرج اصفهانى . مقاتل الطالبيين ، ص 258 .\r\n","page_name":" 41 ","page_number":41},
  {"content":"\r\n\r\n\r\nچكيده درس سوم\r\nشيعه در اصطلاح ، بر ياران و پيروان على عليه السّلام اطلاق مىشود . شيعه در منابع شيعى بيش از يك مفهوم ندارد و آن اعتقاد به جانشينى على عليه السّلام و يازده فرزند اوست . ائمهء اطهار عليهم السّلام منتسبان به فرقه‌هاى باطل را خارج از جرگه شيعه مىدانستند ؛ ولى دانشمندان و رجال‌نويسان اهل سنت ، شيعه را به معنايى گسترده‌تر از اين به كار برده‌اند و به تمام فرقه‌هايى كه از پيكرهء شيعه منشعب شده‌اند و نيز به دوستداران خاندان رسالت اطلاق كرده‌اند . البته در قرن دوم و سوم بعد از شيعيان امامى بيشترين تعداد شيعه را زيديان تشكيل مىدادند .\r\n\r\nپرسش درس سوم\r\n1 - شيعه در لغت به چه معنايى آمده است ؟ توضيح دهيد .\r\n2 - معنا و مفهوم شيعه در منابع شيعى چيست ؟\r\n3 - آيا منتسبان به فرقه‌هاى باطل از نظر ائمهء اطهار عليهم السّلام شيعه به شمار مىآمدند ؟ توضيح دهيد .\r\n3 - دانشمندان اهل سنت ، شيعه را چگونه معنا كرده‌اند ؟\r\n4 - كدام يك از فرقه‌ها ، بيشتر به‌معناى سياسى شيعه بوده‌اند ؟ چرا ؟\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nدرس چهارم\r\n\r\nآغاز تشيّع\r\nاظهارنظرهاى متفاوتى درباره شروع تشيّع شده است ؛ ولى به‌طور كلى مىتوان اين نظرها را به دو دسته تقسيم كرد :\r\nالف - نويسندگان و محققانى كه قائلند تشيّع بعد از درگذشت پيامبر صلّى اللّه عليه و آله ايجاد شده است كه خود به چند دسته تقسيم مىشوند :\r\nنخست آن عده كه قائلند تشيّع در روز سقيفه پديد آمده است ؛ همان‌روزى كه جمعى از بزرگان صحابه ، به صراحت گفتند : « على عليه السّلام اولى به امامت و خلافت است . » « 1 »\r\nدسته دوم ، پيدايش شيعه را مربوط به اواخر خلافت عثمان مىدانند و انتشار آراى عبد الله بن سبا را در اين زمان ، به شروع تشيّع ، ربط مىدهند . « 2 »\r\nگروه سوم معتقدند كه شيعه در روز فتنة الدار ( روز قتل خليفهء سوم ) به وجود آمده است .\r\nبعد از اين ، پيروان على عليه السّلام كه همان شيعيان بودند ، در مقابل خون‌خواهان عثمان و به اصطلاح عثمانيان قرار گرفتند . چنان‌كه ابن نديم مىنويسد :\r\n« وقتى كه طلحه و زبير با على مخالفت كردند و جز به خون‌خواهى عثمان ، به چيز ديگرى قانع نشدند و على نيز خواست با آنها بجنگد ، تا سر به فرمان حق نهند ، آن روز كسانى را كه از او پيروى كردند ، به نام شيعه خواندند و او خود نيز به آنها مىگفت :\r\nشيعيان من » . « 3 »\r\n\r\n\r\n","description":"","footnote":"\r\n( 1 ) . يعقوبى گفته : « تعدادى از بزرگان صحابه از بيعت با ابو بكر امتناع كردند و گفتند : على عليه السّلام اولى به خلافت است . » ( تاريخ يعقوبى ، منشورات الشريف الرضى ، قم 1414 ه ج 2 ، ص 124 . )\r\n( 2 ) . مختار الليثى ، سميره . جهاد الشيعة ، دار الجيل ، بيروت ، 1396 ه ، ص 25 .\r\n( 3 ) . ابن النديم . الفهرست ، دار المعرفة ، بيروت ( بىتا ) ، ص 249 .\r\n","page_name":" 43 ","page_number":43},
  {"content":"\r\n\r\nابن عبدربه اندلسى نيز مىگويد :\r\n« شيعيان كسانى هستند كه على را بر عثمان تفضيل دادند » . « 1 »\r\nدسته چهارم معتقدند كه تشيّع بعد از حكميّت ، تا شهادت على عليه السّلام به وجود آمده است . « 2 » دسته پنجم نيز آغاز تشيّع را به واقعهء كربلا و شهادت امام حسين عليه السّلام ربط مىدهند . « 3 »\r\nب : گروه دوم : محققانى هستند كه معتقدند تشيّع ريشه در دورهء رسول خدا صلّى اللّه عليه و آله دارد . به جز قاطبهء عالمان شيعه ، « 4 » برخى از دانشمندان اهل سنت نيز چنين عقيده‌اى را دارند ؛ چنان‌كه محمد كرد على - از بزرگان علماى اهل سنت - مىگويد :\r\n« عده‌اى از صحابه در عصر پيامبر اكرم صلّى اللّه عليه و آله معروف به شيعه على بودند » . « 5 »\r\nباتوجه به نظريه‌هاى چندى كه ارائه شد ، مىتوان گفت روزگار سقيفه ، اواخر خلافت عثمان ، جنگ جمل ، حكميت و واقعهء كربلا مقاطعى هستند كه حوادثى در آنها واقع شده كه بر تاريخ تشيّع تأثير گذاشته است ؛ با اين‌كه وجود شخصى به نام عبد الله بن سبا مورد ترديد است ، شكل‌گيرى تشيّع در اين مقاطع صحيح به نظر نمىرسد ؛ زيرا اگر احاديث نبوى را مورد بررسى قرار دهيم ، خواهيم ديد كه نام شيعه پيش از همه ، به وسيلهء رسول خدا ، محمد مصطفى صلّى اللّه عليه و آله در احاديث فراوانى بر دوستداران على عليه السّلام اطلاق شده است كه به تعدادى از آنها اشاره مىكنيم .\r\nهمهء اين احاديث مورد قبول اهل سنت نيز مىباشند و در منابع حديثى آنان آمده است ؛ مثلا احاديثى كه سيوطى - از مفسران اهل سنت - در تفسير آيه  « أُولئِكَ هُمْ خَيْرُ الْبَرِيَّةِ »  از پيامبر اكرم صلّى اللّه عليه و آله آورده است ؛ از جمله اين حديث كه پيامبر صلّى اللّه عليه و آله فرمود : آنان [ اولئك هم خير البريّة 
  ] على و شيعيان او هستند ؛ آنان رستگاران روز قيامت‌اند » . « 6 »\r\n\r\n\r\n","description":"","footnote":"\r\n( 1 ) . ابن عبدربه اندلسى احمد بن محمد . العقد الفريد ، دار احياء التراث العربى ، بيروت ، 1409 ه ، ج 2 ، ص 230 .\r\n( 2 ) . البغدادى ، ابو منصور عبد القادر بن طاهر بن محمد . الفرق بين الفرق ، طبع قاهره ، 1397 ، ص 134 .\r\n( 3 ) . مختار الليثى ، الدكتور سميره . جهاد الشيعة ، ص 35 به نقل از برنارد لويس . اصول الاسماعيلية ، ص 84 .\r\n( 4 ) . دفاع از حقانيت شيعه ، ترجمه غلامحسن محرمى ، مومنين ، ط اول 1378 ، ص 48 ، و شيعه در تاريخ ، ترجمه محمد رضا عطائى ، انتشارات آستان قدس رضوى ، ط دوم ، 1375 ه ش ، ص 34 .\r\n( 5 ) . خطط الشام ، مكتبة النورى ، دمشق ، ط سوم ، 1403 - 1983 ، ج 6 ، ص 245 .\r\n( 6 ) . الدر المنثور فى التفسير بالمأثور ، منشورات مكتبة آية الله العظمى المرعشى النجفى ، قم ، 1404 ه ، ج 6 ، ص 379 .\r\n","page_name":" 44 ","page_number":44},
  {"content":"\r\n\r\nپيامبر اكرم صلّى اللّه عليه و آله به على عليه السّلام فرمود :\r\n« خدا گناهان شيعيان و دوستداران شيعيان تو را بخشيده است » « 1 » .\r\nباز پيامبر صلّى اللّه عليه و آله به على عليه السّلام فرمود :\r\n« تو و شيعيانت در حوض كوثر بر من وارد مىشويد ، در حالىكه سيراب شده‌ايد و صورتتان سفيد است ، و دشمنان تو تشنه و در غل و زنجير بر من وارد مىشوند » « 2 » .\r\nپيامبر اكرم صلّى اللّه عليه و آله ضمن حديثى طولانى ، دربارهء فضايل على عليه السّلام ، به دخترش فاطمه عليها السّلام مىفرمايد :\r\n« يا فاطمه ! على و شيعيان او رستگاران فردا هستند » « 3 » .\r\nهمچنين رسول اكرم صلّى اللّه عليه و آله فرمود :\r\n« يا على ! خدا گناهان تو ، خاندانت و شيعيان و دوستداران شيعيانت را بخشيده است . . . » « 4 » .\r\nباز رسول اكرم صلّى اللّه عليه و آله فرمود :\r\n« يا على ! آن‌گاه كه روز قيامت شود ، من به خدا تمسّك مىكنم و تو به دامن من چنگ مىزنى و فرزندانت دامن تو را مىگيرند و شيعيان فرزندانت به دامن آنان چنگ مىزنند » « 5 » .\r\nباز پيامبر صلّى اللّه عليه و آله به على عليه السّلام فرمود :\r\n« تو در آخرت نزديك‌ترين مردم به من مىباشى . . . و شيعيان بر منبرهايى از نور هستند . . . » « 6 »\r\nابن عباس نقل كرده كه جبرئيل خبر داده كه على عليه السّلام و شيعيان همراه محمد صلّى اللّه عليه و آله به بهشت برده مىشوند « 7 » .\r\n\r\n\r\n","description":"","footnote":"\r\n( 1 ) . ابن حجر هيثمى المكى . الصواعق المحرقه ، مكتبة قاهره ، ط دوم 1385 ، ص 232 .\r\n( 2 ) . همان . و هيثمى ، نور الدين على بن ابى بكر . مجمع الزوائد ، دار الفكر للطباعة و النشر و التوزيع ، بيروت ، 1414 ه ، ج 9 ، ص 177 .\r\n( 3 ) . اخطب خوارزم . المناقب ، منشورات المكتبة الحيدرية ، نجف ، 1385 ه ، ص 206 .\r\n( 4 ) . همان . ص 209 و القندوزى الحنفى ، شيخ سليمان . ينابيع المودة ، منشورات مؤسسة الاعلمى للمطبوعات ، بيروت ، ط اول ، 1418 ه ، ج 1 ، ص 302 .\r\n( 5 ) . اخطب خوارزم . المناقب ، ص 210 .\r\n( 6 ) . همان ، ص 158 ، ح 188 .\r\n( 7 ) . همان ، ص 322 . ( ضمن حديث 329 ، فصل 19 . )\r\n","page_name":" 45 ","page_number":45},
  {"content":"\r\n\r\nسلمان فارسى نقل مىكند كه حضرت رسول صلّى اللّه عليه و آله به على عليه السّلام فرمود :\r\n« يا على ! انگشتر به دست راست بكن ، تا از مقربان باشى . على عليه السّلام پرسيد : مقربان كيانند ؟ فرمود : جبرئيل و ميكائيل . باز على عليه السّلام پرسيد : چه نوع انگشترى را به دست كنم ؟ فرمود : انگشترى كه نگين آن عقيق قرمز باشد ؛ زيرا عقيق كوهى است كه به عبوديت خدا ، نبوت من ، وصايت تو و امامت فرزندانت ، اقرار و اعتراف كرده است .\r\nدوستدارانت اهل بهشت‌اند و جايگاه شيعيانت فردوس برين است » « 1 » .\r\nباز رسول اكرم صلّى اللّه عليه و آله فرمود :\r\n« هفتاد هزار نفر از امتم بدون حساب وارد بهشت مىشوند . على عليه السّلام پرسيد : آنان كيانند ؟ فرمود : آنان شيعيان تو هستند و تو امام آنهايى » « 2 » .\r\nانس بن مالك از پيامبر اكرم صلّى اللّه عليه و آله نقل مىكند كه :\r\n« جبرئيل به من گفت : خداى تعالى على عليه السّلام را به حدى دوست دارد كه ملائكه را مثل او دوست نمىدارد ؛ به اندازهء تسبيح‌هايى كه گفته مىشود ، خدا فرشته خلق مىكند ، تا براى دوستداران و شيعيان على تا روز قيامت استغفار كنند » « 3 » .\r\nجابر بن عبد الله انصارى نقل مىكند كه پيامبر صلّى اللّه عليه و آله فرمود :\r\n« سوگند به خداى كه مرا به حق به پيامبرى مبعوث كرده ، فرشتگان پيوسته براى على طلب مغفرت مىكنند و براى او و شيعيانش مثل پدر دل مىسوزانند » « 4 » .\r\nخود على عليه السّلام روايت كرده كه پيامبر صلّى اللّه عليه و آله فرمود :\r\n« يا على ! به شيعيان بشارت ده كه من شفيع روز قيامت [ آنها 
  ] هستم . روزى كه نه مال و نه فرزند ، جز شفاعت من فايده‌اى ندارد » « 5 » .\r\nپيامبر اكرم صلّى اللّه عليه و آله به على عليه السّلام فرمود :\r\n« نخستين چهار نفرى كه داخل بهشت مىشوند ؛ من ، تو ، حسن و حسين هستيم ؛ ذريّه ما پشت سرمان ، همسران‌مان پشت ذريّهء ما و شيعيان ما از راست و چپمان » « 6 » .\r\n\r\n\r\n","description":"","footnote":"\r\n( 1 ) . همان ، ص 234 .\r\n( 2 ) . همان ، ص 235 .\r\n( 3 ) . القندوزى الحنفى ، شيخ سليمان . ينابيع المودة ، ص 301 .\r\n( 4 ) . همان .\r\n( 5 ) . همان ، ص 302 .\r\n( 6 ) . هيثمى ، نور الدين على بن ابى بكر . مجمع الزوائد ، ص 178 .\r\n","page_name":" 46 ","page_number":46},
  {"content":"\r\n\r\nسرانجام بسيارى از محدثان و مورخان اهل سنت از جمله ابن جوزى ، بلاذرى ، شيخ سليمان قندوزى حنفى ، خوارزمى و سيوطى نقل كرده‌اند كه رسول خدا صلّى اللّه عليه و آله خطاب به على بن ابى طالب عليه السّلام فرمود :\r\n« اين و شيعيانش ، رستگاران روز قيامت هستند » « 1 » .\r\nحتى رواياتى از رسول اكرم صلّى اللّه عليه و آله دربارهء برخى از شيعيان وارد شده و جالب اين‌كه از زبان مخالفان شيعه نقل گشته است ! مثل روايتى كه عايشه دربارهء حجر بن عدى نقل كرده است ؛ آن گاه كه معاويه بعد از قتل حجر و يارانش ، حج گزارد و به مدينه آمد ، عايشه به او گفت :\r\n« معاويه ! هنگامىكه حجر و يارانش را مىكشتى ، شكيبائىات كجا رفته بود ؟ آگاه باش كه از رسول خدا صلّى اللّه عليه و آله شنيدم كه فرمود : جماعتى ، در محلى به نام « مرج عذراء » كشته مىشوند كه اهل آسمان‌ها به خاطر قتل آنان ، خشمگين مىگردند » « 2 » .\r\nچون اين احاديث قابل انكار نيستند و محدثان بزرگ اهل سنت نقل كرده‌اند ، برخى از نويسندگان اهل سنت ، دست به تأويل نارواى آنها زده‌اند . ابن ابى الحديد مىگويد :\r\n« منظور از شيعه كه در روايات فراوانى وعدهء بهشت به آنان داده شده است ، كسانى هستند كه قائل به افضليت و برترى على عليه السّلام بر تمام خلق هستند . بدين لحاظ عالمان معتزلى ما در تصانيف و كتاب‌هايشان نوشته‌اند : در حقيقت ما شيعه هستيم و اين حرف اقرب به سلامت و اشبه به حق است » « 3 » .\r\nابن حجر هيثمى نيز در كتاب الصواعق المحرقة فى الرد على اهل البدع و الزندقة - كه كتابى در رد اعتقادها و مبانى شيعه است - هنگام نقل اين احاديث ، گفته است :\r\n« منظور از شيعه در اين احاديث ، شيعيان موجود نيستند ، بلكه منظور خاندان و\r\n\r\n\r\n","description":"","footnote":"\r\n( 1 ) . ابن الجوزى . تذكرة الخواص ، منشورات المطبعة الحيدرية ، نجف ، 1383 ، ص 54 و بلاذرى . انساب الاشراف ، تحقيق محمد باقر محمودى ، مؤسسة الاعلمى للمطبوعات ، بيروت ، ج 2 ، ص 182 و قندوزى حنفى ، شيخ سليمان . ينابيع المودة ، منشورات مؤسسة الاعلمى للمطبوعات ، بيروت ، ط اول ، 1418 ه ، ج 1 ، ص 301 و اخطب خوارزم . المناقب ، منشورات المطبعة الحيدرية ، نجف ، 1385 ه ، ص 206 و سيوطى ، جلال الدين . الدر المنثور فى التفسير بالمأثور ، مكتبة آية الله العظمى مرعشى نجفى ، قم ، 1404 ه ، ج 6 ، ص 379 .\r\n( 2 ) . ابن واضح . تاريخ يعقوبى ، منشورات الشريف الرضى ، قم 1414 ه ج 2 ، ص 231 .\r\n( 3 ) . ابن ابى الحديد . شرح نهج البلاغه ، دار احياء التراث العربى ، بيروت ، ج 20 ، ص 226 .\r\n","page_name":" 47 ","page_number":47},
  {"content":"\r\n\r\nدوستداران على هستند كه مبتلا به بدعت و سبّ و دشنام اصحاب پيامبر نشوند » « 1 » .\r\nمرحوم مظفر در جواب او مىگويد :\r\n« عجيب است كه ابن حجر گمان كرده مراد از شيعه در اين‌جا اهل سنت هستند ! و من نمىدانم اين به دليل مترادف بودن دو لفظ شيعه و سنى است ؟ يا به دليل اين‌كه اين دو فرقه يكى است ؟ و يا اهل سنت بيشتر از شيعيان از خاندان پيامبر پيروى كرده و آنان را دوست مىدارند ! » . « 2 »\r\nمرحوم كاشف الغطا نيز مىگويد :\r\n« با نسبت دادن لفظ شيعه ، به شيعيان على عليه السّلام مىتوان مراد را فهميد ؛ زيرا غير از اين صنف ، شيعه ديگران هستند » « 3 » .\r\nظهور معناى شيعه در احاديث و سخنان پيامبر صلّى اللّه عليه و آله آشكار و روشن است و اين‌ها با اين تأويل‌ها خواسته‌اند از زيربار حقيقت شانه خالى كنند و فقط خود را گول زده‌اند ؛ به‌ويژه با توجه به اين‌كه مصداق شيعه در همان زمان پيامبر مشخص بوده است و عده‌اى از اصحاب پيامبر در آن زمان به « شيعهء على » مشهور بودند « 4 » .\r\nاصحاب پيامبر نيز به پيروان على عليه السّلام ، شيعه مىگفتند . هاشم مرقال در مورد شخصى به نام « محل بن خليفه طائى » مىنويسد : « يا امير المؤمنين ! او از شيعيان تو مىباشد » « 5 » . خود شيعيان نيز به هم‌ديگر شيعه مىگفتند . چنان‌كه شيخ مفيد نقل مىكند كه عده‌اى خدمت على عليه السّلام رسيدند و گفتند : « يا امير المؤمنين ! ما از شيعيان شما هستيم . » حضرت نيز فرمود :\r\n\r\n\r\n","description":"","footnote":"\r\n( 1 ) . هيثمى مكى ، ابن حجر . الصواعق المحرقه ، مكتبة قاهره ، 1384 ، ص 232 .\r\n( 2 ) . مظفر ، محمد حسين . تاريخ الشيعة ، منشورات مكتبه بصيرتى ( بىتا ) ، ص 5 .\r\n( 3 ) . دفاع از حقانيت شيعه ، ترجمه غلامحسن محرمى ، مومنين ، ط اول 1378 ، ص 48 و 49 .\r\n( 4 ) . سعد بن عبد الله اشعرى در اين‌باره مىگويد : نخستين فرقه ، شيعه است و آن فرقه على بن ابى طالب عليه السّلام مىباشد كه در زمان نبى اكرم صلّى اللّه عليه و آله « شيعه » على ناميده مىشدند و بعد از درگذشت پيامبر هم معروف بود كه آنان قائل به امامت او هستند ؛ از جمله آنها مقداد ابن اسود كندى ، سلمان فارسى ، ابو ذر و عمار مىباشند . آنان اطاعت او را بر هرچيزى ترجيح مىدادند و به او اقتدا مىكردند . كسان ديگرى نيز بودند كه اراده آنها موافق اراده على بن ابى طالب بود و اينان نخستين گروه از اين امت هستند كه به نام شيعه ناميده شدند ؛ زيرا شيعه اسمى است قديم مانند : شيعهء نوح ، ابراهيم ، موسى ، عيسى ، و ساير انبيا . ( المقالات و الفرق ، مركز انتشارات علمى و فرهنگى ، تهران ، ص 3 ) .\r\n( 5 ) . شيخ مفيد ، محمد بن محمد بن النعمان . الجمل ، مكتب العلوم الاسلامى ، مركز النشر ، ط دوم ، 1416 ه ، ص 243 .\r\n","page_name":" 48 ","page_number":48},
  {"content":"\r\n\r\n« شيعيان من سيمايشان از شب زنده‌دارى زرد مىشود و چشمانشان از گريه ضعيف . . . » « 1 »\r\nدر موارد فراوانى خود حضرت على عليه السّلام مثل مورد فوق بر پيروانش « شيعه » اطلاق مىكرد ؛ مثلا آن‌گاه كه خبر شهادت عده‌اى از شيعيان بصره را به دست طلحه و زبير آوردند ، آن حضرت بر آنها نفرين كرد و فرمود :\r\n« بار خدايا ! آنان شيعيان مرا كشته‌اند ، تو نيز آنان را بكش » . « 2 »\r\nحتى دشمنان آن‌جناب نيز در آن دوره ، بر پيروان على عليه السّلام شيعه مىگفتند ، چنان‌كه عايشه ، طلحه و زبير كه درباره مسيرشان از مكه به عراق ، گفت‌وگو مىكردند ، گفتند :\r\n« به بصره مىرويم و عامل على را از آن‌جا بيرون مىكنيم و شيعيانش را مىكشيم » « 3 » .\r\nبه‌هرحال حقيقت تشيّع كه همان دوستى و پيروى كردن و مقدم دانستن على عليه السّلام است ، به زمان پيامبر صلّى اللّه عليه و آله مربوط مىشود . آن حضرت با سخنان خود مردم را به پيروى على و خاندانش فرمان مىداد كه از جمله رخداد غدير خم است . همان‌طور كه ابن ابى الحديد مىگويد :\r\n« اين اخبار را محدثانى نقل كرده‌اند كه هيچ‌كس آنها را به رفض و تشيّع متهم نكرده است و حتى قائل به افضليت و تقدم على عليه السّلام بر ديگران نبوده‌اند » . « 4 »\r\nاينك به بخشى از اين احاديث اشاره مىكنيم :\r\nبريده اسلمى مىگويد :\r\n« رسول خدا صلّى اللّه عليه و آله فرمود : خداى تعالى مرا به دوستى چهار تن فرمان داده و به من فرموده كه او نيز آنان را دوست دارد . عرض كردند : يا رسول الله ! نام آنها را بگو . حضرت سه بار فرمود : « على » و سپس ابو ذر ، مقداد و سلمان را نام برد » « 5 » .\r\nطبرى در جريان جنگ احد نقل مىكند ، رسول اكرم صلّى اللّه عليه و آله فرمود :\r\n« على از من است و من از على » . « 6 » .\r\n\r\n\r\n","description":"","footnote":"\r\n( 1 ) . شيخ مفيد ، محمد بن محمد بن النعمان . الارشاد ، ترجمه محمد باقر ساعدى خراسانى ، كتاب‌فروشى اسلاميه ، ط دوم ، ص 228 .\r\n( 2 ) . شيخ مفيد ، محمد بن محمد بن النعمان . الجمل ، ص 285 .\r\n( 3 ) . همان ، ص 235 .\r\n( 4 ) . شرح نهج البلاغه ، دار احياء التراث العربى ، بيروت ، ج 2 ، ص 349 .\r\n( 5 ) . هيثمى مكى . الصواعق المحرقة ، مكتبة قاهره ، ط دوم ، 1358 ، ص 122 .\r\n( 6 ) . تاريخ الطبرى ، دار الكتب العلمية ، بيروت ، ط 3 ، 1408 ه ، ج 2 ، ص 65 .\r\n","page_name":" 49 ","page_number":49},
  {"content":"\r\n\r\nاز امّ سلمه روايت شده :\r\n« هرگاه رسول خدا صلّى اللّه عليه و آله خشمگين مىشد ، كسى جز على ، جرئت سخن گفتن با او را نداشت » « 1 » .\r\nسعد بن ابى وقاص نقل كرده ، كه رسول اكرم صلّى اللّه عليه و آله فرمود :\r\n« هركس على را دوست بدارد ، مرا دوست داشته و هركس مرا دوست بدارد ، خدا را دوست داشته است و هركس با على دشمنى كند ، با من دشمنى كرده و هركس مرا دشمن بدارد ، خدا را دشمن داشته است » « 2 » .\r\nابن جوزى نقل كرده كه پيامبر گرامى اسلام فرمود :\r\n« يا على ! تو تقسيم‌كنندهء بهشت و جهنم هستى . و در بهشت را باز مىكنى و بدون حساب وارد آن مىشوى » « 3 » .\r\nدر مناقب خوارزمى از ابن عباس نقل شده كه نبى اكرم فرمود :\r\n« وقتى كه من به معراج برده شدم ، ديدم كه بر دروازه بهشت نوشته شده است : لا إله الا الله ، محمد رسول الله ، على حبيب الله ، الحسن و الحسين صفوة الله ، فاطمة امة الله ، على مبغضهم لعنة الله » « 4 » .\r\nزبير بن به كار - كه از نوادگان زبير است و معروف به انحراف از امير المؤمنين عليه السّلام مىباشد - آورده است كه رسول اكرم صلّى اللّه عليه و آله فرمود :\r\n« كسانى را كه به خدا ايمان آورده‌اند و رسالت مرا تصديق كرده‌اند ، به ولايت و دوستى على بن ابى طالب توصيه مىكنم . هركس او را دوست دارد ، مرا دوست داشته است و هركس مرا دوست داشته باشد ، خدا را دوست داشته است » « 5 » .\r\nابن ابى الحديد از زيد بن ارقم نقل مىكند كه رسول اكرم صلّى اللّه عليه و آله فرمود :\r\n« شما را بر چيزى راهنمايى مىكنم كه اگر بدانيد ، هلاك نشويد ؛ سرپرست و امام شما على بن ابيطالب است ؛ او را تصديق كنيد كه جبرئيل اين‌گونه به من خبر داد » .\r\n\r\n\r\n","description":"","footnote":"\r\n( 1 ) . هيثمى مكى . الصواعق المحرقة ، ص 123 .\r\n( 2 ) . همان .\r\n( 3 ) . سبط بن الجوزى . تذكرة الخواص ، منشورات المطبعة الحيدرية ، نجف 1383 ه ، ص 209 .\r\n( 4 ) . اخطب خوارزمى . المناقب ، منشورات المطبعة الحيدرية ، نجف 1385 ه ، ص 214 .\r\n( 5 ) . الأخبار الموفقيات ، انتشارات الشريف الرضى ، قم ، 1416 ه ، ص 312 .\r\n","page_name":" 50 ","page_number":50},
  {"content":"\r\n\r\nابن ابى الحديد بعد از نقل اين حديث مىگويد :\r\n« اگر بگويند : اين صريح در امامت است ، پس معتزله چگونه اين اشكال را حل خواهند كرد ؟ ، در جواب مىگويم : ممكن است منظور پيامبر ، اين باشد كه على امام آنهاست در فتاوا و احكام شرعى ، نه در خلافت . همچنين آنچه را در شرح قول شيوخ و بزرگان معتزله بغداد آورديم ، مىتواند جواب باشد كه خلاصه آن اين است : امامت و خلافت از آن على عليه السّلام بود ، با اين شرط كه به آن رغبت نشان مىداد و بر سر آن با ديگران به نزاع برمىخاست و چون آن را به ديگرى واگذاشت و سكوت كرد ، ما ولايت اين شخص را مىپذيريم و قائل به صحت خلافت او مىشويم ، چنان‌كه امير المؤمنين عليه السّلام با خلفاى سه‌گانه مخالفت نكرد و شمشير نكشيد و مردم را بر ضد آنها نشورانيد ، پس اين دلالت مىكند كه خلافت آنان را امضا كرده است ، بدين لحاظ ما آنها را قبول داريم و به پاكى ، خير و صلاح آنها قائل هستيم و اگر آن حضرت با آنان مىجنگيد و به روى آنان شمشير مىكشيد و مردم را به جنگ آنان فرا مىخواند ، ما نيز به فسق ، ضلالت و گمراهى آنان قائل مىشديم » « 1 » .\r\n\r\n\r\n","description":"","footnote":"\r\n( 1 ) . ابن ابى الحديد . شرح نهج البلاغه ، دار احياء الكتب العربية ، مصر ، ط اول 1378 ه - ق ج 3 ، ص 98 .\r\n","page_name":" 51 ","page_number":51},
  {"content":"\r\n\r\n\r\nچكيدهء درس : چهارم\r\nبرخى از نويسندگان پيدايش تشيّع را در روز سقيفه و برخى ديگر در اواخر خلافت عثمان مىدانند ؛ دستهء سوم نيز معتقدند شيعه بعد از قتل عثمان و گروه چهارم مىگويند بعد از شهادت على عليه السّلام به وجود آمده است ؛ گروه پنجم نيز پيدايش تشيّع را بعد از رخداد كربلا مىدانند .\r\nاما افزون بر قاطبه عالمان شيعه ، برخى از دانشمندان اهل سنت ، چون محمد كرد على ، عقيده دارند كه ريشهء پيدايش شيعه در دورهء رسول خدا صلّى اللّه عليه و آله است و آن حضرت براى نخستين بار لفظ شيعه را بر دوستداران على عليه السّلام اطلاق كرده است .\r\nعده‌اى از اصحاب نيز در همان دوره رسول خدا صلّى اللّه عليه و آله به شيعه على معروف بوده‌اند .\r\nگذشته از اين‌ها شيعه همان دوستى و پيروى از على عليه السّلام است كه پيامبر در موارد بسيارى اصحابش را به پيروى از آن حضرت فرمان داده است .\r\n\r\nپرسش درس : چهارم\r\n1 - چند نظريه دربارهء آغاز تشيّع ابراز شده است ؟ توضيح دهيد .\r\n2 - نخستين كسىكه نام شيعه را بر دوستداران على عليه السّلام نهاد كيست ؟\r\n3 - دو حديث از رسول اكرم صلّى اللّه عليه و آله دربارهء شيعيان بنويسيد .\r\n4 - ابن ابى الحديد در مورد احاديثى كه دربارهء شيعه آمده چه گفته است ؟\r\n5 - نظر ابن حجر هيثمى نسبت به احاديثى كه درباره شيعه آمده است چيست ؟\r\n6 - حقيقت تشيّع چيست ؟\r\n7 - نظر ابن ابى الحديد را دربارهء حديث زيد بن ارقم بنويسيد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nدرس پنجم\r\n\r\nنام‌هاى ديگر شيعه\r\nبعد از خلافت امير مؤمنان على عليه السّلام ، با گسترش تشيّع ، افزون بر نام شيعه ، به تدريج عناوين ديگرى چون علوى ، امامى ، حسينيه ، اثناعشرى ، خاصه ، جعفرى ، ترابى و رافضى بر دوستداران خاندان رسالت اطلاق شد . اگرچه عموم دوستداران اهل بيت عليهم السّلام را همچنان شيعه مىگفتند ، اين القاب و عناوين به مناسبت‌هاى گوناگون به شيعيان گفته مىشد .\r\nگاهى نيز مخالفان القابى براى سرزنش و كوچك كردن به شيعيان مىدادند ؛ چنان‌كه از زمان معاويه ، بنى اميه و اهل شام ، از ميان القاب و كنيه‌هاى على عليه السّلام ، ابو تراب را براى آن جناب به كار بردند و به شيعيانش ترابى مىگفتند . معاويه بعد از صفين و حكميت ، وقتى مىخواست عبد الله بن حضرمى را به بصره بفرستد ، در مورد قبيله‌ها به او سفارشهايى مىكرد ؛ اما دربارهء قبيله ربيعه ، گفت : « ربيعه را رها كن كه همهء افراد آن ترابى هستند » « 1 » . به گفته مسعودى ، ابو مخنف كتابى داشته به نام اخبار الترابيين كه مسعودى ، رخداد « عين الورد » را از آن ، نقل كرده است « 2 » .\r\nعنوان رافضى را مخالفان شيعيان بر آنها اطلاق مىكردند و غالبا وقتى مىخواستند كسى را به ترك دين متهم كنند ، به او رافضى مىگفتند . چنان‌كه شافعى مىگويد :\r\n إن كان رفضا حب آل محمد * فليشهد الثقلان أنى رافضى \r\n« 3 » « 4 » يعنى اگر دوستى آل محمد رفض است ، انس و جنّ شاهد باشند كه من رافضى هستم .\r\n\r\n\r\n","description":"","footnote":"\r\n( 1 ) . بلاذرى . انساب الاشراف ، منشورات مؤسسة الاعلمى للمطبوعات ، بيروت ، 1394 ه ، ج 2 ، ص 423 .\r\n( 2 ) . مسعودى . مروج الذهب ، منشورات مؤسسة الاعلمى للمطبوعات ، بيروت ، 1411 ه ، ج 3 ، ص 110 .\r\n( 3 ) . هيثمى مكى : الصواعق المحرقة ، ص 123 .\r\n( 4 ) . الامين ، سيد محسن . اعيان الشيعة ، دار التعارف للمطبوعات ، بيروت ( بىتا ) ، ج 1 ، ص 21 .\r\n","page_name":" 53 ","page_number":53},
  {"content":"\r\n\r\nدر تاريخ آمده است كه بعد از قيام زيد بن على به شيعيان رافضى گفتند . شهرستانى مىگويد :\r\n« وقتى كه شيعيان كوفه ، از زيد بن على شنيدند كه او از شيخين تبرى نمىكند و امامت مفضول را باوجود افضل جايز مىداند ، او را ترك كردند . ازاين‌رو به رافضى موسوم شدند ؛ زيرا رفض به‌معناى ترك است » « 1 » .\r\nدر مورد لقب علوى ، سيد محسن امين مىنويسد :\r\n« پس از قتل عثمان و رويارويى معاويه با على عليه السّلام ، به اتباع و ياران معاويه ، عثمانى مىگفتند زيرا آنان عثمان را دوست مىداشتند و از على عليه السّلام تبرى مىجستند ؛ و بر پيروان على عليه السّلام علاوه بر شيعه ، علوى نيز اطلاق مىشد و اين روال تا آخر دولت بنى اميه ادامه داشت ، تا اين‌كه در عصر عباسيان نام علوى و عثمانى منسوخ شد و فقط شيعه و سنى استعمال گشت » « 2 » .\r\nامامى نام ديگرى براى شيعيان بود كه بيشتر در مقابل زيديان ، به آنان اطلاق مىشد . چنان كه ابن خلدون مىنويسد :\r\n« بعضى از شيعيان قائلند روايات صريحى دلالت مىكنند كه امامت در شخص على عليه السّلام منحصر است و بعد از او هم به فرزندانش منتقل مىشود . اينان اماميه هستند و از شيخين بيزارى مىجويند كه چرا على را مقدم نكردند و با او بيعت ننمودند . اينان امامت ابو بكر و عمر را قبول ندارند . بعضى ديگر از شيعيان قائل‌اند كه پيامبر صلّى اللّه عليه و آله به شخصه كسى را به جاى خود نگماشته ، بلكه اوصاف امام را فرموده كه بر على عليه السّلام منطبق است و مردم مقصرند كه آن را نشناختند . اينان به شيخين بد نمىگويند و زيديه هستند » « 3 » .\r\nباتوجه به اشعار برجاى مانده از ياران و اصحاب امام حسين عليه السّلام ، مىتوان دريافت كه پس از شهادت آن حضرت به شيعيان و ياران امام حسين عليه السّلام حسينى نيز مىگفتند . آنان در اشعار\r\n\r\n\r\n","description":"","footnote":"\r\n( 1 ) . شهرستانى . الملل و النحل ، منشورات الشريف الرضى ، قم ، 1364 ه ، ج 1 ، ص 139 .\r\n( 2 ) . الامين ، سيد محسن . اعيان الشيعة ، ص 19 .\r\n( 3 ) . ابن خلدون . مقدمه ، دار احياء التراث العربى ، بيروت ، 1408 ه ، ص 197 .\r\n","page_name":" 54 ","page_number":54},
  {"content":"\r\n\r\nفراوانى خود را حسينى يا بر دين حسين معرفى كرده‌اند « 1 » . ابن حزم اندلسى در اين‌باره مىگويد :\r\n« از جمله رافضيان « حسينيه » هستند و آنان اصحاب ابراهيم اشترند كه در كوچه‌هاى كوفه مىگشتند و فرياد « يا لثارات الحسين » سر مىدادند كه به آنها حسينيه مىگفتند » « 2 » .\r\nاما نام قطعيه بعد از شهادت امام كاظم عليه السّلام ، در مقابل واقفيه ، بر شيعيان اطلاق شد . يعنى آنان به شهادت امام كاظم قطع و يقين پيدا كردند و به امامت امام رضا عليه السّلام و امامان بعد از او قائل شدند ، در حالىكه واقفيه قائل به مرگ امام موسى كاظم عليه السّلام نبودند » « 3 » .\r\nلقب جعفريه امروزه به لحاظ فقهى بيشتر در مقابل مذاهب چهارگانه اهل سنت ، براى شيعه به كار مىرود ؛ زيرا فقه شيعه بيشتر از همه امامان ، به دست امام جعفر صادق عليه السّلام شكل گرفت و بيشتر روايات فقهى ما از آن جناب است ، ولى باتوجه به شعرى كه از سيد حميرى داريم ، مىتوان فهميد كه نه تنها به لحاظ فقهى در همان زمان امام صادق عليه السّلام نام جعفرى بر شيعيان اطلاق شده ، بلكه به لحاظ اصولى نيز در مقابل ساير فرقه‌ها ، اين نام براى آنان به كار مىرفته است . شعر حميرى چنين است :\r\n تجعفرت باسم الله و الله اكبر \r\n« 4 » « 5 » .\r\nمنظور سيد حميرى از جعفرى شدن ، مراجعه به طريقهء حقه شيعهء اماميه است كه در مقابل كيسانيه آمده است .\r\n\r\nموقعيت على عليه السّلام در ميان صحابه\r\nامير مؤمنان على عليه السّلام در ميان صحابهء پيامبر جايگاه ويژه‌اى داشت . مسعودى گويد :\r\n\r\n\r\n","description":"","footnote":"\r\n( 1 ) . ابن شهر آشوب . مناقب آل ابى طالب ، موسسه انتشارات علامه ، قم ، ج 4 ، ص 102 .\r\n( 2 ) . ابن عبد ربه اندلسى . العقد الفريد ، دار احياء التراث العربى ، بيروت ، 1409 ه ، ج 2 ، ص 234 .\r\n( 3 ) . شهرستانى . الملل و النحل ، ص 150 .\r\n( 4 ) . به نام خدا جعفرى شدم و خدا بزرگ است .\r\n( 5 ) . مسعودى ، على بن حسين . مروج الذهب ، منشورات مؤسسة الاعلمى للمطبوعات ، بيروت 1411 ه ، ج 3 ، ص 92 .\r\n","page_name":" 55 ","page_number":55},
  {"content":"\r\n\r\n« از تمام فضايل و مناقبى كه اصحاب پيامبر دارا بودند چون سبقت در اسلام ، هجرت ، نصرت پيامبر ، خويشى با آن حضرت ، قناعت ، ايثار ، آگاهى از كتاب خدا ، جهاد ، ورع ، زهد ، قضا ، فقه و . . . على عليه السّلام بهره‌اى وافر و حظى كامل داشت . علاوه بر اين‌كه بعضى از فضايل فقط مخصوص اوست مانند : اخوت با پيامبر ، فرمايش پيامبر درباره او كه تو نسبت به من به منزله هارون نسبت به موسى هستى و نيز هركس ، من مولاى او هستم على مولاى اوست ، بارخدايا ! دوستش را دوست بدار و دشمنش را دشمن ؛ همچنين دعاى پيامبر صلّى اللّه عليه و آله در مورد ايشان ، آن هنگام كه انس پرنده پخته‌اى ، خدمت آن حضرت آورد و پيامبر صلّى اللّه عليه و آله فرمود : بار خدايا ! محبوب‌ترين خلقت را وارد كن كه از اين غذا با من بخورد . در اين هنگام على عليه السّلام وارد شد و از آن غذا خورد ، در حالىكه ساير اصحاب از اين فضايل بىبهره بودند » « 1 » .\r\nدر ميان بنى هاشم نيز على عليه السّلام نزديك‌ترين شخص به پيامبر بود . از خردسالى در خانه پيامبر و با تربيت آن حضرت ، رشد يافت « 2 » . شب هجرت به جاى پيامبر خوابيد و امانت‌هاى پيامبر را به صاحبان‌شان برگرداند و در مدينه به پيامبر ملحق شد « 3 » .\r\nمهم‌تر از همه ، جايگاه على عليه السّلام در اسلام است . رسول اكرم صلّى اللّه عليه و آله جايگاه على عليه السّلام را در اسلام از همان آغاز پيامبرى ، تعيين فرمود .\r\nآن‌گاه كه پيامبر به فرمان خدا مأمور شد عشيره خود را انذار كند ، تنها كسىكه در آن جلسه حاضر به يارى و همراهى نبى اكرم صلّى اللّه عليه و آله شد ، على عليه السّلام بود . پس رسول اكرم صلّى اللّه عليه و آله در همان جلسه در ميان بزرگان خاندانش اعلام كرد كه على وصى ، وزير ، خليفه و جانشين اوست با اين‌كه سن آن جناب از همه حاضران كمتر بود . « 4 »\r\nپيامبر اكرم صلّى اللّه عليه و آله در مناسبت‌هاى گوناگون ، مقام و موقعيت على عليه السّلام را به آنان گوشزد مىكرد و بر جايگاه آن جناب سفارش داشت . پيامبر اكرم صلّى اللّه عليه و آله مواظب رفتار اصحابش با على عليه السّلام بود ، به‌ويژه بعد از گسترش اسلام كه افراد زيادى به انگيزه‌هاى گوناگون به سلك\r\n\r\n\r\n","description":"","footnote":"\r\n( 1 ) . همان ، ج 2 ، ص 446 .\r\n( 2 ) . ابو الفرج اصفهانى . مقاتل الطالبيين ، منشورات الشريف الرضى ، قم ، 1416 ه ، ص 41 .\r\n( 3 ) . مسعودى ، على بن الحسين . مروج الذهب ، ص 294 .\r\n( 4 ) . رجوع شود به : يوسفى غروى ، محمد هادى . موسوعة التاريخ الاسلامى ، مجمع الفكر الاسلامى ، قم ، ط اول 1417 ه ، الجلد الاول ، ص 410 .\r\n","page_name":" 56 ","page_number":56},
  {"content":"\r\n\r\nمسلمانان درآمده بودند . به‌ويژه قريش كه حسدشان به بنى هاشم و خاندان رسالت زياد شده بود . ابن شهر آشوب از عمر بن خطاب نقل كرده كه :\r\n« من على را اذيت مىكردم ، پيامبر صلّى اللّه عليه و آله مرا ملاقات كرد و فرمود : تو مرا آزردى اى عمر ! گفتم : پناه بر خدا از اذيت رسول خدا . فرمود : تو على را آزردى و هركس على را آزار دهد ، مرا آزرده است » .\r\nمصعب بن سعد از پدرش ، سعد بن ابى وقّاص نقل كرده كه او گفته است :\r\n« من و مرد ديگرى در مسجد بوديم و به على بد مىگفتيم . پيامبر با حالت غضب به سوى ما آمد و گفت : چرا مرا مىآزاريد ؛ هركس على را بيازارد ، مرا آزرده است » .\r\nهيثمى نقل كرده است :\r\n« بريده اسلمى كه از جمله كسانى است كه تحت فرماندهى على عليه السّلام به يمن رفته بود ، مىگويد : زودتر از لشگر به مدينه برگشتم ، مردم از من پرسيدند : چه خبر است ؟ گفتم :\r\nخير است ؛ خدا مسلمانان را پيروز گرداند . پرسيدند : تو چرا زودتر آمدى ؟ گفتم : على كنيزى از خمس را به خود اختصاص داده ، آمده‌ام به پيغمبر خبر دهم . . . وقتى كه اين خبر به گوش پيامبر رسيد ، ناراحت شد و فرمود : چرا عده‌اى على را تنقيص مىكنند ، هر كس از على ايراد بگيرد ، از من ايراد گرفته ، هركس از على جدا شود ، از من جدا شده ، على از من است و من از او ، او از سرشت من خلق شده و من از سرشت ابراهيم ، اگرچه از ابراهيم افضل هستم . . . اى بريده ! آيا نمىدانى على بيشتر از يك كنيز استحقاق دارد ؛ او ولى شما بعد از من است » « 1 » .\r\nابن شهر آشوب نيز شبيه اين حديث را از محدثان اهل سنت چون ترمذى ، ابو نعيم ، بخارى و موصلى نقل مىكند « 2 » .\r\nبدين‌ترتيب على عليه السّلام احترام ويژه‌اى در ميان صحابه يافته بود . باز ابن شهر آشوب از انس بن مالك نقل كرده كه :\r\n« در عصر پيامبر اكرم صلّى اللّه عليه و آله اگر مىخواستيم بفهميم كسى زنازاده است يا نه ؟ با بغض على بن ابى طالب مىفهميديم . بعد از جنگ خيبر ، مردى بچه خود را به آغوش\r\n\r\n\r\n","description":"","footnote":"\r\n( 1 ) . هيثمى ، نور الدين على بن ابى بكر . مجمع الزوائد ، دار الفكر للطباعة و النشر و التوزيع ، بيروت ، 1414 ه ، ج 9 ، ص 173 .\r\n( 2 ) . ابن شهر آشوب . مناقب آل ابى طالب ، ص 211 و 212 .\r\n","page_name":" 57 ","page_number":57},
  {"content":"\r\n\r\nمىگرفت و مىرفت ، در راه كه على را مىديد ، با دستش او را به بچه نشان مىداد ، از طفل مىپرسيد ، اين مرد را دوست دارى ؟ اگر بچه مىگفت : آرى ، او را مىبوسيد و اگر مىگفت : نه ، او را به زمين مىگذاشت و مىگفت : برو نزد مادرت . عبادة بن صامت نيز مىگويد : ما اولاد و فرزندانمان را با حبّ على بن ابى طالب مىآزموديم ، اگر مىديديم كه يكى از آنها او را دوست ندارد ، مىدانستيم كه او رستگار نخواهد شد » « 1 » .\r\nبا گذشت سال‌هاى پايانى عمر پيامبر ، مسئله جانشينى على عليه السّلام عمومىتر مىشد ، به اندازه‌اى كه لقب وصى از القاب شايع آن جناب شد كه دوست و دشمن آن را قبول داشتند ، به ويژه بعد از اين‌كه پيامبر اكرم صلّى اللّه عليه و آله پيش از رفتن به تبوك به على عليه السّلام فرمود :\r\n« انت منّى بمنزلة هارون من موسى الا انه لا نبى بعدى » و نيز در جريان حجة الوداع ، در منى و عرفات پيامبر اكرم صلّى اللّه عليه و آله ، در سخنرانىهاى خود ، به مردم گوشزد مىكرد كه دوازده نفر جانشين او خواهند شد كه همه از بنى هاشم هستند « 2 » ، سرانجام در بازگشت از مكه در غدير خم ، از سوى خدا مأمور شد كه جانشينى على عليه السّلام را به تمام مسلمانان ابلاغ كند . رسول اكرم صلّى اللّه عليه و آله نيز به مسلمانان دستور داد بايستند و آن‌گاه بر منبرى از جهاز شتران رفت و ضمن سخنان گسترده‌اى فرمود : « من كنت مولاه فهذا على مولاه اللهم وال من والاه و عاد من عاداه و انصر من نصره و اخذل من خذله » بعد به مردم دستور داد كه با آن جناب بيعت كنند » .\r\nتفصيل اين مطلب را علامه امينى در جلد نخست كتاب الغدير آورده است .\r\nبدين‌ترتيب رسول خدا صلّى اللّه عليه و آله به مسلمانان اعلام كرد كه چه كسى جانشين اوست ؛ ازاين‌رو عموم مردم بر اين باور بودند كه بعد از درگذشت پيامبر على عليه السّلام جانشين اوست . زبير بن به كار در اين‌باره مىگويد :\r\n« عموم مهاجران و همه انصار شك نداشتند كه على خليفه و صاحب امر بعد از رسول خدا صلّى اللّه عليه و آله است » « 3 » .\r\nاين مطلب در اشعارى كه از زمان سقيفه به‌جاى مانده ، به خوبى آشكار است و اين اشعار\r\n\r\n\r\n","description":"","footnote":"\r\n( 1 ) . همان ، ص 207 .\r\n( 2 ) . مرتضى العاملى ، سيد جعفر . الغدير و المعارضون ، دار السيره ، بيروت ، ط سوم ، 1417 ه ، ص 62 - 66 .\r\n( 3 ) . زبير بن به كار ، الأخبار الموفقيات ، منشورات الشريف الرضى ، قم ، 1416 ه ، ص 580 .\r\n","page_name":" 58 ","page_number":58},
  {"content":"\r\n\r\nمبين اين مطلب مىباشد كه كمتر تحريف به شعر راه يافته است . عتبة بن ابى لهب بعد از جريان سقيفه و نصب ابو بكر اين اشعار را سرود :\r\n ما كنت احسب ان الامر منصرف * عن هاشم ثم منها عن ابى حسن « 1 »\r\nاليس اول من صلّى لقبلتكم * و اعلم الناس بالقرآن و السنن « 2 »\r\nو اقرب الناس عهدا بالنبى و من * جبرئيل عون له فى الغسل و الكفن « 3 »\r\nما فيه ما فيهم لا يمترون به * و ليس فى القوم ما فيه من الحسن « 4 »\r\nماذا الذى ردهم عنه فتعلمه * ها ان ذاغبننا من اعظم الغبن « 5 » \r\nبعد از گفتن اين اشعار ، على عليه السّلام به او سفارش كرد كه ديگر اين كار را نكند و فرمود كه سلامت دين براى ما ، مهم‌تر از هرچيزى است « 6 » .\r\nابن ابى عبرة قرشى نيز گفته است :\r\n شكرا لمن هو بالثناء حقيق * ذهب الّجاج و بويع الصديق « 7 »\r\nكنّا نقول لها على و الرضا * عمر و اولاهم بذاك عتيق « 8 » « 9 » \r\nدر جريان اختلافى كه ميان انصار و قريش ، در قضيه سقيفه پديد آمده بود و عمرو عاص ضد انصار سخن گفته بود ، نعمان بن عجلان ، يكى از شعراى انصار ، در جواب عمرو عاص ، اشعارى را گفته است كه در آن به حق على عليه السّلام تصريح شده است .\r\n فقل لقريش نحن اصحاب مكة * و يوم حنين و الفوارس فى بدر « 10 » \r\n\r\n\r\n","description":"","footnote":"\r\n( 1 ) . گمان نمىكردم امر خلافت را از بنى هاشم و از ميان آنها از ابو الحسن ( على ) برگردانند .\r\n( 2 ) . آيا او نخستين كسىكه به قبلهء شما نماز خواند و داناترين مردم به قرآن و سنت نيست ؟\r\n( 3 ) . او آخرين كسى است كه چهره پيامبر را نگاه كرد ؛ جبرئيل در غسل و كفن آن حضرت ياور او بود .\r\n( 4 ) . آنچه او دارد و آنها دارند نمىانديشند ؛ در حالىكه در ميان قوم كسى نيست كه نيكىهاى او را داشته باشد .\r\n( 5 ) . چه چيزى است كه آنها را از او برگردانده ، بگوييد كه اين ضرر ما ، از بزرگ‌ترين ضررهاست .\r\n( 6 ) . زبير بن به كار . الأخبار الموفقيات ، منشورات الشريف الرضى ، قم ، 1416 ه ، ص 581 .\r\n( 7 ) . شكر كسى را كه سزاوار ثناست ؛ جدال از ميان رفت و با صديق بيعت شد .\r\n( 8 ) . ما مىگفتيم : على صاحب خلافت است ؛ به عمر هم راضى بوديم ؛ ولى بهترين‌شان در اين مورد عتيق ( ابو بكر ) است .\r\n( 9 ) . زبير بن به كار . همان ، ص 580 .\r\n( 10 ) . به قريش بگو : ما لشكر فتح مكه و جنگ حنين و سواران بدر هستيم .\r\n","page_name":" 59 ","page_number":59},
  {"content":"\r\n\r\n و قلتم حرام نصب سعد و نصبكم * عتيق بن عثمان حلال ابا بكر « 1 »\r\nو اهل ابو بكر لها خير قائم * و ان عليا كان أخلق بالامر « 2 »\r\nو كان هوانا فى على و انه * لاهل لها يا عمرو من حيث لا تدرى « 3 »\r\nفذاك بعون الله يدعو الى الهدى * و ينهى عن الفحشاء و البغى و النّكر « 4 »\r\nوصى النبى المصطفى و ابن عمه * و قاتل فرسان الضلالة و الكفر « 5 » « 6 » \r\nحسان بن ثابت نيز به جهت سپاس‌گزارى از فضل بن عباس كه به دستور على عليه السّلام از انصار دفاع كرده بود ، اين اشعار را سروده :\r\n جزى الله عنّا و الجزاء بكفّه * ابا حسن عنا و من كان كابى حسن « 7 »\r\nسبقت قريشا بالذى انت اهله * فصدرك مشروح و قلبك ممتحن « 8 »\r\nحفظت رسول الله فينا و عهده * اليك و من اولى به منك من و من « 9 »\r\nالست اخاه فى الهدى و وصيّه * و اعلم منهم بالكتاب و بالسّنن « 10 » « 11 » \r\nابو سفيان نيز نخست با دستگاه خلافت مخالف بود و از حضرت امير مؤمنان عليه السّلام دفاع مىكرد . و افزون بر سخنانى كه در اين مورد گفته ، اشعار زير نيز از اوست :\r\n بنى هاشم لا تطمعوا الناس فيكم * و لا سيّما تيم بن مرّه اوعدى « 12 » « 13 » \r\n\r\n\r\n","description":"","footnote":"\r\n( 1 ) . گفتيد : منصوب كردن سعد به خلافت حرام است ؛ اما نصب شما عتيق بن عثمان ، ابو بكر را حلال است .\r\n( 2 ) . ( و گفتيد ) ابو بكر اهل اين كار است و از عهده‌اش برمىآيد ، ولى على سزاوارترين مردم به خلافت بود .\r\n( 3 ) . ما طرفدار على بوديم و او اهل اين كار بود ، ولى تو اى عمرو ! نمىفهمى .\r\n( 4 ) . اين ( على ) به يارى خدا ، به سوى هدايت مىخواند و از فحشا و ظلم و منكر نهى مىكند .\r\n( 5 ) . وصى نبى مصطفى و پسر عمويش و قاتل پهلوانان كفر و گمراهى است .\r\n( 6 ) . زبير بن به كار : همان ، ص 592 .\r\n( 7 ) . خدا از طرف ما ابو الحسن را جزاى خير دهد كه جزا در دست اوست ؛ كيست مانند ابو الحسن ؟\r\n( 8 ) . در آنچه اهل آن بودى از قريش پيش افتادى ؛ سينه‌ات گشاده و قلبت امتحان شده ( پاكيزه و پارسا ) است .\r\n( 9 ) . سفارش پيامبر را دربارهء ما حفظ كردى ؛ غير از تو چه كسى مىتواند اولى به رسول خدا باشد و چه كسى ؟\r\n( 10 ) . آيا تو برادر پيامبر در هدايت و وصى او و داناترين مردم به كتاب و سنت نيستى ؟\r\n( 11 ) . ابن واضح . تاريخ يعقوبى ، منشورات الشريف الرضى ، قم ، ط اول ، 1414 ه ، ج 2 ، ص 128 .\r\n( 12 ) . بنى هاشم ! اجازه ندهيد ديگران در كار شما طمع كنند ؛ به‌ويژه تيم بن مرّه يا عدى .\r\n( 13 ) . تيم قبيله ابو بكر و عدى قبيله عمر بود .\r\n","page_name":" 60 ","page_number":60},
  {"content":"\r\n\r\n فما الامر الّا فيكم و اليكم * و ليس لها الّا ابو حسن علىّ « 1 » « 2 » \r\nسرانجام در همان‌روز غدير خم ، حسان بن ثابت شاعر پيامبر ، از محضر رسول خدا صلّى اللّه عليه و آله اجازه خواست و رخداد غدير را به شعر درآورد و چنين گفت :\r\n ينادينهم يوم الغدير نبيّهم * بخم و اسمع بالنبى مناديا « 3 »\r\nو قد جاء جبرئيل عن امر ربّه * بانّك معصوم فلا تك و انيا « 4 »\r\nو بلغهم ما انزل الله ربهم * اليك و لا تخش هناك الأعاديا « 5 »\r\nو تقام به اذ ذاك رافع كفّه * به كف علىّ معلن الصوت عاليا « 6 »\r\nفقال فمن مولاكم و وليكم * فقالوا و لم يبدوا هناك تعاميا « 7 »\r\nالهك مولانا و انت وليّنا * و لن تجدن فينا لك اليوم عاصيا « 8 »\r\nفقال قم يا على فإننى * رضيتك من بعدى اماما و هاديا « 9 »\r\nفمن كنت مولاه فهذا وليّه * فكونوا له انصار صدق مواليا « 10 »\r\nهناك دعا اللهم وال وليه * و كن للّذى عادى عليا معاديا « 11 »\r\nفيا رب انصر ناصريه لنصرهم * امام هدى كالبدر يجلو الدياجيا « 12 » « 13 » \r\nدر اين اشعار ، حسان در تقرير سخنان پيامبر اسلام دربارهء على عليه السّلام او را امام ، ولى و هادى ناميده كه در زعامت و رهبرى امت صراحت دارد .\r\n\r\n\r\n","description":"","footnote":"\r\n( 1 ) . امر خلافت فقط از آن شماست و تنها ابو الحسن على اهل آن است .\r\n( 2 ) . ابن واضح . تاريخ يعقوبى ، ص 126 .\r\n( 3 ) . پيامبرشان آنان را در روز غدير خم ندا مىدهد ، اكنون نداى پيامبر را بشنو .\r\n( 4 ) . جبرئيل از سوى خدا پيام آورد كه تو در حفظ خدا هستى ، پس سست نباش .\r\n( 5 ) . آنچه را خدايشان نازل كرده ، ابلاغ كن و در اين‌جا از دشمنان نترس .\r\n( 6 ) . على را همراه خود بلند مىكند در حالىكه دست على را با دست خود بالا برده ، با صداى بلند اعلام مىكند .\r\n( 7 ) . پس به مردم گفت : كيست مولا و ولى شما ؟ پس آنها ، بدون آن‌كه بىتوجهى نشان دهند ، گفتند :\r\n( 8 ) . خداى تو مولاى ماست و تو ولى ما هستى و در ميان ما امروز كسى را متمرد نمىيابى .\r\n( 9 ) . پس فرمود : برخيز اى على ! زيرا من راضى شدم كه تو بعد از من امام و هادى باشى .\r\n( 10 ) . ( آنگاه گفت : ) پس هركس ، من مولاى او هستم اين ولى اوست ؛ ياران راستين او باشيد .\r\n( 11 ) . در اين‌جا دعا كرد : بار خدايا ! دوست بدار دوست على را و با دشمن او دشمن باش .\r\n( 12 ) . پروردگارا ياوران او را يارى ده كه امام هدايت مانند ماه در شب تاريك را يارى مىدهند .\r\n( 13 ) . امينى ، عبد الحسين . الغدير ، دار الكتب الاسلاميه ، تهران ، 1366 ه ش ، ج 1 ، ص 11 و ج 2 ، ص 39 .\r\n","page_name":" 61 ","page_number":61},
  {"content":"\r\n\r\nآرى عموم مسلمانان ، گمان نمىكردند كه بعد از درگذشت پيامبر اكرم صلّى اللّه عليه و آله ، كسى با على عليه السّلام بر سر خلافت و جانشينى پيامبر منازعه كند . چنان‌كه معاويه در جواب نامه محمد بن ابى بكر نوشته است :\r\n« ما و پدرت در عصر رسول خدا صلّى اللّه عليه و آله اطاعت پسر ابى طالب را بر خود لازم مىديديم و فضلش را بر خودمان آشكار . بعد از رحلت پيامبر صلّى اللّه عليه و آله پدرت و عمر نخستين كسانى بودند كه منزلت او را پايين آوردند و مردم را به بيعت خودشان فرا خواندند . . . » « 1 » .\r\nبدين‌دليل آنان‌كه در ماه‌هاى پايانى حيات پيامبر در مدينه نبودند و از برخى توطئه‌ها خبر نداشتند - مثل خالد بن سعيد و ابو سفيان - بعد از درگذشت پيامبر كه به مدينه برگشتند و ديدند كه ابو بكر به جاى پيامبر نشسته و خود را خليفه پيامبر معرفى مىكند ، سخت برآشفتند . « 2 » حتى ابو سفيان ، وقتىكه از سفر برگشت و وضع را چنين ديد ، نزد عباس بن عبد المطلب و على عليه السّلام رفت و از آنان خواست كه براى استيفاى حق خود قيام كنند ، ولى آنان نپذيرفتند « 3 » . البته ابو سفيان در اين اقدام حسن نيت نداشت .\r\nسرانجام اگرچه بيشتر صحابهء پيامبر خلافت ابو بكر را به رسميت شناختند ، ولى افضل بودن على عليه السّلام را از ياد نبردند . وقتى آن جناب در مسجد بود ، كسى جز ايشان در مسائل شرعى فتوا نمىداد ؛ زيرا او را به تصريح رسول اكرم صلّى اللّه عليه و آله « اقضى الامة » مىدانستند . « 4 » عمر مىگفت : « خدا نكند مشكلى پيش آيد كه ابو الحسن نباشد » « 5 » . و به اصحاب پيامبر مىگفت :\r\n« آن‌گاه كه على در مسجد است ، جز او كسى حق فتوا دادن ندارد » « 6 » .\r\nاگرچه على عليه السّلام پس از درگذشت پيامبر ، قدرت سياسى را به دست نگرفت ، فضايل و مناقب ايشان را همين صحابه پيامبر نقل كردند ؛ ابن حجر هيثمى - كه از عالمان متعصب اهل\r\n\r\n\r\n","description":"","footnote":"\r\n( 1 ) . بلاذرى ، احمد بن يحيى بن جابر . انساب الاشراف ، منشورات مؤسسة الاعلمى للمطبوعات ، بيروت ، 1394 ه ، ج 2 ، ص 396 .\r\n( 2 ) . ابن واضح . تاريخ يعقوبى ، منشورات الشريف الرضى ، قم ، ط اول ، 1414 ، ج 2 ، ص 126 .\r\n( 3 ) . ابن الاثير ، عزّ الدين ابى الحسن على بن ابى الكرم . اسد الغابه فى معرفة الصحابة ، دار احياء التراث العربى بيروت ، ( بىتا ) ج 3 ، ص 12 و ابن واضح . تاريخ يعقوبى ، ج 2 ، ص 126 .\r\n( 4 ) . بلاذرى . انساب الاشراف ، ص 97 .\r\n( 5 ) . ابن ابى الحديد . شرح نهج البلاغه ، دار احياء التراث العربى ، بيروت ، ج 1 ، ص 18 .\r\n( 6 ) . همان .\r\n","page_name":" 62 ","page_number":62},
  {"content":"\r\n\r\nسنت است - تعداد راويان حديث غدير را از صحابه ، 30 نفر دانسته « 1 » ولى ابن شهر آشوب حدود 80 راوى صحابى براى حديث غدير شمرده است « 2 » .\r\nسرانجام مرحوم علامه امينى تعداد راويان حديث غدير را از صحابه به 110 راوى رسانده است كه عبارتند از : ابو هريرة ، ابو ليلى انصارى ، ابو زينب انصارى ، ابو فضاله انصارى ، ابو قدامة انصارى ، ابو عمرة بن عمرو بن محصن انصارى ، ابو الهيثم بن تيّهان ، ابو رافع ، ابو ذؤيب ، ابو بكر بن ابى قحافة ، اسامة بن زيد ، ابى بن كعب ، اسعد بن زرارهء انصارى ، اسماء بنت عميس ، ام سلمة ، ام هانى ، ابو حمزة انس بن مالك انصارى ، براء بن عازب ، بريدة اسلمى ، ابو سعيد ثابت بن وديعة انصارى ، جابر بن سميرة ، جابر بن عبد الله انصارى ، جبلة بن عمرو انصارى ، جبير بن مطعم قرشى ، جرير بن عبد الله بجلى ، ابو ذر جندب بن جنادة ، ابو جنيدة انصارى ، حبة بن جوين عرنى ، حبشى بن جنادة سلولى ، حبيب بن بديل بن ورقاء خزاعى ، حذيفة بن اسيد غفارى ، ابو ايوب خالد بن زيد انصارى ، خالد بن وليد مخزومى ، خزيمة بن ثابت ، ابو شريح خويلد بن عمرو خزاعى ، رفاعة بن عبد المنذر انصارى ، زبير بن عوام ، زيد بن ارقم ، زيد بن ثابت ، زيد بن يزيد انصارى ، زيد بن عبد الله انصارى ، سعد بن ابى وقّاص ، سعد بن جنادة ، سلمة بن عمرو بن اكوع ، سمرة بن جندب ، سهل بن حنيف ، سهل بن سعد انصارى ، صدى بن عجلان ، ضميرة الاسدى ، طلحه بن عبيد الله ، عامر بن عمير ، عامر بن ليلى ، عامر بن ليلى غفارى ، عامر بن واثله ، عايشة بنت ابى بكر ، عباس بن عبد المطلب ، عبد الرحمن بن عبدربه انصارى ، عبد الرحمن بن عوف قرشى ، عبد الرحمن بن يعمر الديلى ، عبد الله بن ابى عبد الاثر مخزومى ، عبد الله بن بديل ، عبد الله بن بشير ، عبد الله بن ثابت انصارى ، عبد الله بن جعفر هاشمى ، عبد الله بن حنطب قرشى ، عبد الله بن ربيعة ، عبد الله بن عباس ، عبد الله بن ابى عوف ، عبد الله بن عمر ، عبد الله بن مسعود ، عبد الله بن ياميل ، عثمان بن عفان ، عبيد بن عازب انصارى ، ابو طريف عدى بن حاتم ، عطية بن بسر ، عقبة بن عامر ، على بن ابى طالب ، عمار بن ياسر ، عمارة الخزرجى ، عمرو بن عاص ، عمرو بن مرة جهنى ، فاطمة بنت رسول الله صلّى اللّه عليه و آله ، فاطمة بنت حمزة ، عمر بن ابى سلمة ، عمران بن حصين خزاعى ، عمرو بن حمق خزاعى ، عمرو بن شراحيل ، قيس بن ثابت انصارى ، قيس بن سعد انصارى ، كعب بن عجرة انصارى ، مالك بن حويرث ليثى ،\r\n\r\n\r\n","description":"","footnote":"\r\n( 1 ) . الصواعق المحرقة ، مكتبه قاهره ، ط 1385 ، ص 122 .\r\n( 2 ) . مناقب آل ابى طالب ، مؤسسه انتشارات علامه ، ج 3 ، ص 25 و 26 .\r\n","page_name":" 63 ","page_number":63},
  {"content":"\r\n\r\nمقداد بن عمرو ، ناجية بن عمرو خزاعى ، ابو برزة فضلة بن عتبة اسلمى ، نعمان بن عجلان انصارى ، هاشم مرقال ، وحشى بن حرب ، وهب بن حمزة ، ابو جحيفة ، وهب بن عبد الله و يعلى بن مرة « 1 » . ميان راويان حديث غدير افرادى كه رابطه دشمنانه‌اى با على عليه السّلام داشتند چون :\r\nابو بكر ، عمر ، عثمان ، طلحه ، عبد الرحمن بن عوف ، زيد بن ثابت ، اسامة بن زيد ، حسان بن ثابت ، خالد بن وليد و عايشه نيز به چشم مىخورند . حتى همين صحابه كه موافق آن حضرت نيز نبودند ، گاهى از آن جناب ، در مقابل دشمنانش دفاع مىكردند ؛ مثلا سعد بن ابى وقاص - كه از كسانى بود كه در شوراى 6 نفرى بعد از مرگ عمر ، به نفع عثمان و به ضرر على عليه السّلام رأى داده و در خلافت آن حضرت نيز ، با ايشان همكارى نكرد و بىطرفى اختيار كرد . - در گفت‌وگويى كه ميان او و معاويه رخ داد ، به معاويه گفت :\r\n« تو با كسى جنگ و نزاع كردى كه سزاوارتر از تو ، به خلافت بود . » معاويه گفت : « چرا ؟ » گفت : « يكى به دليل اين‌كه رسول خدا صلّى اللّه عليه و آله در مورد او فرمود : هركس من مولاى او هستم على مولاى اوست ؛ بار خدايا دوستش را دوست بدار و دشمنش را دشمن و ديگر به جهت فضل و سابقه‌اش » « 2 » .\r\nهمچنين عبد الله پسر عمرو عاص در جنگ صفين همراه پدرش در سپاه معاويه بود ، وقتى عمّار كشته شد و سرش را نزد معاويه آوردند ، دو نفر باهم مىجنگيدند و هركدام ادعا داشتند كه عمّار را او كشته است ، عبد الله گفت :\r\n« بهتر است يكى از شما حقش را به ديگرى ببخشد ؛ زيرا از رسول خدا صلّى اللّه عليه و آله شنيدم كه فرمود : عمار را گروه ستمكار خواهند كشت . معاويه ناراحت شد و گفت : پس او اين‌جا چه كار مىكند ؟ ! عبد الله گفت : چون رسول خدا صلّى اللّه عليه و آله مرا به اطاعت پدرم دستور داده ، من همراه شما هستم ، ولى نمىجنگم » « 3 » .\r\nحضور عمّار در ركاب امير مؤمنان عليه السّلام كه رسول خدا قاتلان او را گروه ستمكار معرفى كرده بود ، در آن دوران آشفته ، گواه روشنى بر حقانيّت على عليه السّلام بود به‌طورى كه پسر عمرو عاص نيز به آن اعتراف داشت .\r\n\r\n\r\n","description":"","footnote":"\r\n( 1 ) . الغدير ، دار الكتب الاسلاميه ، تهران ، ج 1 ، ص 14 - 61 .\r\n( 2 ) . بلاذرى . انساب الاشراف ، منشورات مؤسسة الاعلمى للمطبوعات ، بيروت ، ط اول ، 1394 ه ، ج 2 ، ص 109 و اخطب خوارزم . المناقب ، منشورات المكتبة الحيدرية - نجف ، 1385 ه ، ص 59 و 60 .\r\n( 3 ) . بلاذرى . انساب الاشراف ، ص 312 و 313 .\r\n","page_name":" 64 ","page_number":64},
  {"content":"\r\n\r\n\r\nچكيدهء درس پنجم\r\nبعد از خلافت امير المؤمنين على عليه السّلام عناوين ديگرى نيز به شيعيان داده شد .\r\nالقاب تحقيرآميزى مانند : رافضى و ترابى از طرف مخالفان شيعيان براى كوچك كردن آنان به كار مىرفت و برخى ديگر مانند : علوى ، امامى ، حسينيه ، اثنا عشرى ، خاصه و جعفرى به شيعيان اطلاق مىشد .\r\nعلى عليه السّلام در ميان صحابه پيامبر صلّى اللّه عليه و آله موقعيت منحصر به فردى داشت و در ميان بنى هاشم نيز نزديك‌ترين فرد به پيامبر صلّى اللّه عليه و آله بود ؛ در خانهء آن حضرت بزرگ شده بود و مهم‌تر از همه اين‌كه پيامبر اكرم صلّى اللّه عليه و آله او را به‌عنوان وزير و جانشين خود تعيين كرده بود و عامهء مردم از اين آگاه بودند .\r\n\r\nپرسش درس پنجم\r\n1 - نام‌هاى ديگر شيعه را به‌طور خلاصه بنويسيد .\r\n2 - مخالفان شيعيان ، آنها را با چه القابى مخاطب قرار مىدهند ؟\r\n3 - چرا به شيعيان ، علوى يا جعفرى مىگفتند ؟\r\n4 - سخن مسعودى دربارهء موقعيت على عليه السّلام چيست ؟\r\n5 - اشعارى كه در جريان سقيفه سروده شد نمايانگر چه مطلبى است ؟\r\n6 - تعداد راويان حديث غدير از اصحاب پيامبر صلّى اللّه عليه و آله چند نفر است ؟\r\n7 - موضع صحابه پيامبر صلّى اللّه عليه و آله در مقابل سب على عليه السّلام چه بود ؟\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nدرس ششم\r\n\r\nنقش قريش در رخداد سقيفه\r\nبه رغم رويداد غدير و تلاش‌هاى پيامبر براى جانشينى على عليه السّلام ، اجتماع سقيفه وقوع يافت . فرمان خدا زمين ماند و خاندان پيامبر صلّى اللّه عليه و آله خانه‌نشين شدند . در اين جريان بايد نقش قريش را خاطرنشان كرد . زيرا قريش يگانه مردمى بودند كه مىخواستند و توانستند حق عترت پيامبر را تصاحب كنند . امير مؤمنان على عليه السّلام در موارد بسيارى به ظلم و تعدّى قريش و كوشش آنان براى دستيابى به خلافت تصريح مىكند « 1 » . امام حسن عليه السّلام نيز در مكاتبه‌اى كه با معاويه داشت ، نقش قريش را در سقيفه برشمرد و فرمود :\r\n« پس از درگذشت پيامبر ، قريش خود را قبيله و نزديكان آن حضرت قلمداد كردند و با اين حجت ساير عرب‌ها را كنار زدند و امر خلافت را به دست گرفتند و آن‌گاه كه ما اهل بيت محمد صلّى اللّه عليه و آله همين سخن را به آنها گفتيم ، با انصاف با ما رفتار نكردند و ما را از حقمان محروم كردند » « 2 » .\r\nامام باقر عليه السّلام هم به يكى از اصحابش مىفرمايد :\r\n\r\n\r\n","description":"","footnote":"\r\n( 1 ) . براى نمونه در خطبه 17 نهج البلاغه مىفرمايد :\r\nخدايا ! من در برابر قريش و كسانىكه آنها را يارى مىكنند ، از تو كمك مىطلبم ؛ زيرا آنان پيوند خويشى مرا قطع كردند و منزلت مرا كوچك شمردند و در امر خلافت كه اختصاص به من داشت ، بر دشمنى با من اتفاق كردند : ( نهج البلاغه ، فيض الاسلام ، ص 555 )\r\nهمچنين در جواب نامه برادرش ، عقيل مىفرمايد :\r\nپس قريش و سخت تاختن‌شان در گمراهى و جولان‌شان در دشمنى و ستيزگى و نافرمانىشان را در سرگردانى از خود رها كن ؛ زيرا آنان به جنگ با من اتفاق كرده‌اند ، مانند اتفاقى كه به جنگ با رسول خدا كرده بودند ، پيش از من ، كيفر رساننده‌ها به جاى من قريش را كيفر دهند كه خويشاوندى بريدند و سلطنت پسر مادرم را از من ربودند . ( همان ، ص 974 ) .\r\n( 2 ) . ابو الفرج اصفهانى . مقاتل الطالبيين ، منشورات الشريف الرضى ، قم ، 1416 ه ، ص 65 .\r\n","page_name":" 66 ","page_number":66},
  {"content":"\r\n\r\n« از ظلم و ستم قريش به ما و شيعيان و دوستداران ما چه بگويم ؟ رسول خدا صلّى اللّه عليه و آله درگذشت ، در حالىكه گفته بود چه كسى اولىترين مردم ، به مردم است . ولى قريش از ما روىگرداندند . تا اين‌كه خلافت را از جايگاهش منحرف كردند . با حجت ما ، برضد انصار احتجاج كردند و يكى بعد از ديگرى خلافت را از هم گرفتند و آن‌گاه كه به ما برگشت ، بيعت‌شكنى كردند و با ما جنگيدند . . . » « 1 »\r\nآرى قريش از مدتى پيش طورى عمل كرده بودند كه مردم مىدانستند آنها خلافت را تصاحب خواهند كرد ؛ بدين‌سبب انصار به سقيفه شتافتند ، تا مانع به حكومت رسيدن قريش شوند ، كه قريش مردمى انحصار طلب بودند .\r\n\r\nعلل دشمنى قريش با خاندان پيامبر صلّى اللّه عليه و آله\r\nاكنون اين سؤال مطرح است كه چرا قريش با خاندان پيامبر دشمنى داشتند ؟ مگر دين و دنياىشان را به اين خاندان مديون نبودند ؟ مگر به بركت اين خاندان از فلاكت نجات نيافته بودند ؟ براى پاسخ دادن به اين سؤال به امورى اشاره مىكنيم :\r\n\r\n1 - رياست‌طلبى قريش\r\nقريش در زمان جاهليت داراى موقعيت ممتازى در ميان عرب‌هاى جزيرة العرب بودند ؛ ابو الفرج اصفهانى در اين مورد مىگويد : « اقوام عرب در هرچيزى جز شعر ، قريش را مقدم مىداشتند » « 2 » . اين موقعيت از دو راه براى آنها ميسر شده بود :\r\nالف ) توان اقتصادى : قريش از زمان هاشم ، جد پيامبر ، تجارت با سرزمين‌هاى همسايه را چون يمن ، شام ، فلسطين ، عراق و حبشه را شروع كرده بودند و اشراف قريش در سايهء اين تجارت ثروت‌هاى افسانه‌اى اندوخته بودند « 3 » . خداوند متعال اين بازرگانى را مايه رفاه و آسايش قريش معرفى كرده و مىفرمايد :\r\n\r\n\r\n","description":"","footnote":"\r\n( 1 ) . كتاب سليم بن قيس العامرى . منشورات دار الفنون ، بيروت ، 1400 ه ، ص 108 و الشيرازى ، السيد على خان . الدرجات الرفيعة فى طبقات الشيعة ، مؤسسة الوفاء ، بيروت ، ص 5 .\r\n( 2 ) . اصفهانى . الاغانى ، دار احياء التراث العربى ، بيروت ، ج 1 ، ص 74 .\r\n( 3 ) . پيشوايى ، مهدى . تاريخ اسلام ( 1 ) ، دانشگاه آزاد اسلامى واحد اراك ، ص 50 و 51 .\r\n","page_name":" 67 ","page_number":67},
  {"content":"\r\n\r\n« قريش براى الفت و پيوستن‌شان به يكديگر ، الفت و پيوندشان در سفر زمستانى و تابستانى بايد پروردگار اين خانه ( كعبه ) را پرستش كنند . همان پروردگارى كه آنان را از گرسنگى نجات داد و از بيم و ناامنى ايمن ساخت » « 1 » .\r\nب ) جايگاه معنوى : قريش به دليل وجود كعبه ، زيارتگاه قبائل عرب در ديارشان ، از جايگاه ويژهء معنوى در ميان اعراب برخوردار بودند ؛ به‌ويژه پس از رخداد سپاه فيل و شكست ابرهه ، احترام قريش ، كه كليددار كعبه بودند ، نزد مردم بالا رفت و آنان از اين رخداد به سود خود بهره‌بردارى كردند و خود را « آل الله » ، « جيران الله » و « سكان حرم الله » ناميدند و بدين‌وسيله پايگاه مذهبى خود را استوارتر ساختند « 2 » .\r\nبدين‌ترتيب قريش در اثر احساس قدرت ، به انحصارطلبى گراييدند و كوشش داشتند برترى خويش را ثابت كنند و چون مكه به دليل وجود كعبه ، نوعى مركزيت براى عرب داشت و بيشتر ساكنان جزيرة العرب به آن‌جا رفت و آمد داشتند ، قريشيان آداب و رسوم خود را بر كسانىكه به مكه وارد مىشدند ، تحميل مىكردند . از جمله در مورد پوشش هنگام طواف كعبه به مردم القاء كرده بودند كه بايد حاجيان با لباس خريدارى شده از آنان ، طواف كنند « 3 » . از اين رو هنگام ظهور رسول اكرم صلّى اللّه عليه و آله آن‌گاه كه احساس كردند ، تعاليم اسلام با انحصارطلبى و برترىجويى آنان ناسازگارى دارد ، از پذيرش آن خوددارى كردند و با قدرت تمام به مخالفت با آن برخاستند و هرچه در توان داشتند ، براى نابودى اسلام به كار گرفتند . ولى خواست خدا غير از اين بود و در نهايت پيامبرش را بر آنان پيروز گرداند . از سال هشتم هجرى تعدادى از اشراف قريش ، به مدينه رفتند و با مسلمانان درهم‌آميختند ، ولى از دشمنى دست برنداشتند ؛ مثلا حكم بن ابى العاص پيامبر صلّى اللّه عليه و آله را تمسخر مىكرد كه آن حضرت او را به طائف تبعيد كرد « 4 » . چون قريش نتوانستند با پيامبر مقابله كنند ، توطئهء جديدى چيدند كه با جانشين آن حضرت مقابله كنند ؛ عمر پيوسته به ابن عباس مىگفت :\r\n\r\n\r\n","description":"","footnote":"\r\n( 1 ) . سوره قريش .\r\n( 2 ) . پيشوايى ، مهدى ، تاريخ اسلام ( 1 ) ، ص 52 .\r\n( 3 ) . ابن سعد . الطبقات الكبرى ، دار صادر ، بيروت ، ج 1 ، ص 72 .\r\n( 4 ) . ابن اثير . اسد الغابة فى معرفة الصحابة ، دار احياء التراث العربى ، بيروت ( بىتا ) ، ج 2 ، ص 34 .\r\n","page_name":" 68 ","page_number":68},
  {"content":"\r\n\r\n« عرب نخواست نبوت و خلافت در شما بنى هاشم جمع باشد » « 1 » .\r\nهمچنين گفتند :\r\n« اگر كسى از بنى هاشم عهده‌دار امر خلافت شود ، خلافت از اين خاندان خارج نمىشود و براى ما در آن نصيبى نيست ؛ ولى اگر غير بنى هاشم عهده‌دار شوند ، در ميان خود مىگردانند و به همديگر حواله مىدهند » « 2 » .\r\nمردم آن زمان نيز به اين روحيهء قريش آگاه بودند ؛ چنان‌كه براء بن عازب نقل كرده كه من دوست‌دار بنى هاشم بودم ، هنگامىكه پيامبر اكرم درگذشت ، مىترسيدم كه قريش به فكر اخراج خلافت از بنى هاشم باشند و سردرگم شده بودم « 3 » . رضايت قريش به خلافت ابو بكر و عمر هم به سبب سود خودشان بود ، چنان‌كه ابو بكر هنگام مرگش به عده‌اى از قريشيان كه به عيادت او آمده بودند ، گفت :\r\n« مىدانم كه هركدام از شما خيال مىكند ، خلافت بعد من از آن او خواهد بود ، ولى من بهترين شما را براى آن برگزيدم » « 4 » .\r\nابن ابى الحديد مىگويد :\r\nقريش از طولانى شدن مدت خلافت عمر ، ناراضى بودند و عمر به اين مطلب آگاه بود و اجازه نمىداد ، آنان از مدينه خارج شوند « 5 » .\r\n\r\n2 - رقابت و حسادت قبيلگى\r\nيكى از عوارض ساختار قبيلگى ، رقابت شديد در ميان قبايل بود و خداى تعالى در برخى از سوره‌هاى قرآن چون تكاثر « 6 » و سبأ « 7 » به اين مطلب اشاره دارد . از زمان جاهليت ميان بنى\r\n\r\n\r\n","description":"","footnote":"\r\n( 1 ) . ابن ابى الحديد . شرح نهج البلاغه ، دار احياء التراث العربى ، بيروت ، ج 1 ، ص 194 .\r\n( 2 ) . همان .\r\n( 3 ) . همان ، ج 2 ، ص 51 .\r\n( 4 ) . همان ، ج 1 ، ص 310 .\r\n( 5 ) . همان ، ج 2 ، ص 159 .\r\n( 6 ) . شما را زياده‌جويى سرگرم ساخته است ، تا آن‌جا كه به گورستان و ملاقات قبور رفتيد . ( تكاثر : 1 - 2 ) .\r\n( 7 ) . و گفتند ما اموال و فرزندان بيشتر داريم و مجازات نخواهيم شد ، بگو پروردگار من روزى را براى هر كس كه بخواهد فراخ يا تنگ مىكند ، ولى بيشتر مردم نمىدانند . اموال و فرزندانتان شما را نزد ما مقرب نمىسازد جز كسانىكه ايمان بياورند و عمل صالح انجام دهند . سباء : ( 36 - 37 ) .\r\n","page_name":" 69 ","page_number":69},
  {"content":"\r\n\r\nهاشم و ساير تيره‌هاى قريش ، رقابت وجود داشت ؛ در جريان حفر زمزم توسط عبد المطلب ، نخستين بار تمام تيره‌هاى قريش ، در مقابل بنى هاشم قرار گرفتند و حاضر نشدند افتخار حفر زمزم ، تنها از آن عبد المطلب باشد « 1 » . ازاين‌رو ابو جهل مىگفت :\r\n« ما با بنى هاشم بر سر تصاحب شرف ، رقابت مىكرديم ؛ آنها به مردم طعام دادند ، ما نيز طعام داديم ، آنها به مردم مركب‌سوارى دادند ، ما نيز داديم ؛ آنها پول دادند ، ما نيز داديم ؛ تا آن‌كه باهم زانوبه‌زانو شديم و مانند دو اسب مسابقه گشتيم . آن‌گاه گفتند :\r\nاز ما پيامبرى برخاسته است كه از آسمان بر او وحى مىرسد ، اينك ما چگونه به ايشان برسيم ؟ به خدا سوگند ما هرگز نه به او ايمان مىآوريم ، نه او را تصديق مىكنيم » « 2 » .\r\nامية بن ابى الصلت يكى از اشراف و بزرگان طائف كه از حنفا بود ، به همين انگيزه اسلام را نپذيرفت ، او سالها در انتظار پيامبر موعود بود ، ولى تا حدودى انتظار داشت كه خود او به اين منصب برسد ، پس از آن‌كه خبر بعثت پيامبر را شنيد از پيروى او خوددارى كرد و علت آن را شرم از زنان ثقيف معرفى كرد و گفت :\r\n« مدت‌ها به آنها مىگفتم : آن پيامبر موعود من خواهم بود ، اكنون چگونه تحمل كنم كه آنها مرا پيرو جوان بنى عبد مناف ببينند ؟ » « 3 » .\r\nولى به رغم خواست و حسادت آنان خدا پيامبرش را پيروز كرد و حشمت‌شان را شكست . بعد از سال هشتم هجرى كه بيشتر اشراف قريش به مدينه منتقل شده بودند ، آزار و اذيت و حسادت‌هاى آنان را ، نسبت به خاندان پيامبر مىبينيم كه غالبا در اثر تحريك همين تازه مسلمانان بود .\r\nابن سعد نقل كرده است :\r\n« يكى از مهاجران در چند نوبت به عباس بن عبد المطلب گفت : پدرت عبد المطلب و غيطله ، كاهنه بنى سهم ، هردو در آتش‌اند ، سرانجام عباس خشمگين شد و بر صورت\r\n\r\n\r\n","description":"","footnote":"\r\n( 1 ) . ابن هشام . السيرة النبوية ، دار المعرفة ، بيروت ( بىتا ) ، ج 1 ، ص 143 - 147 .\r\n( 2 ) . همان .\r\n( 3 ) . ابن قتيبه . المعارف ، منشورات الشريف الرضى ، قم ، 1415 ه ، ص 60 و پيشوايى ، مهدى . تاريخ اسلام از جاهليت تا حجة الوداع ، دانشگاه آزاد اسلامى ، واحد اراك ، ص 88 .\r\n","page_name":" 70 ","page_number":70},
  {"content":"\r\n\r\nاو سيلى زد و از بينى او خون آمد . آن شخص نزد پيامبر آمد و از عباس شكايت كرد .\r\nرسول خدا صلّى اللّه عليه و آله از عمويش ، عباس ، توضيح خواست عباس قضيه را گفت : پيامبر فرمود : چرا عباس را مىآزاريد ؟ » « 1 »\r\nعلى عليه السّلام به سبب جايگاه ويژه‌اش ، بيشتر مورد حسد آنان بود . امام باقر عليه السّلام مىفرمايد :\r\n« هرگاه پيامبر اكرم فضايل على عليه السّلام را مىگفت يا آيه‌اى را كه درباره آن جناب نازل شده بود ، تلاوت مىكرد ، عده‌اى از مجلس برمىخاستند و مىرفتند » « 2 » .\r\nازاين‌رو از نبى اكرم صلّى اللّه عليه و آله بسيار روايت شده كه فرمود :\r\n« هركس به على حسد ورزد ، به او حسد ورزيده و كسىكه به او حسادت كند ، كافر شده است » « 3 » .\r\nحتى در همان زمان پيامبر هم برخى ، حسد خود را بروز مىدادند و به اذيت و آزار على عليه السّلام مىپرداختند ؛ چنان‌كه از سعد بن ابى وقاص نقل شده است :\r\n« من و دو نفر ديگر در مسجد نشسته بوديم و از على بدگويى مىكرديم كه پيامبر با حالت عصبانى به سوى ما آمد و فرمود : با على چه كار داريد ، هركس على را اذيت كند ، مرا اذيت كرده است » « 4 » .\r\n\r\n3 - دشمنى قريش با شخص على عليه السّلام\r\nسرانجام مهم‌ترين دليل محروميت على عليه السّلام ، مخالفت و دشمنى قريش با شخص على عليه السّلام بود ؛ زيرا از على عليه السّلام ضربه ديده بودند ؛ چرا كه آن حضرت در جنگ‌هاى زمان پيامبر ، پدران ، برادران و خويشان كافر آنان را كشته بود ؛ چنان‌كه يعقوبى در حوادث روزهاى نخستين خلافت على عليه السّلام مىنويسد :\r\n« همه مردم با ايشان بيعت كردند جز سه نفر از قريش ؛ مروان بن حكم ، سعيد بن عاص و وليد بن عقبه . وليد از جانب آنان به امير المؤمنين گفت : تو به همه ما ضربه زده‌اى ، پدر\r\n\r\n\r\n","description":"","footnote":"\r\n( 1 ) . الطبقات الكبرى ، دار بيروت ، 1405 ه ، ج 4 ، ص 24 .\r\n( 2 ) . ابن شهر آشوب . مناقب آل ابى طالب ، مؤسسة انتشارات علامه ، قم ، ج 3 ، ص 214 .\r\n( 3 ) . همان ، ص 213 ، 214 .\r\n( 4 ) . همان ، ص 211 .\r\n","page_name":" 71 ","page_number":71},
  {"content":"\r\n\r\nمرا بعد از بدر گردن زدى ، پدر سعيد را در جنگ كشتى ، و هنگام برگرداندن پدر مروان به مدينه به عثمان ايراد گرفتى » « 1 » .\r\nهمچنين هنگام خلافت على عليه السّلام ، عبيد الله بن عمر به امام حسن عليه السّلام سفارش فرستاد با من ملاقات كن كه با تو كارى دارم . وقتىكه به ملاقات هم رسيدند عبيد الله به امام حسن عليه السّلام گفت :\r\n« پدرت به اول و آخر قريش ضربه زده و مردم با او دشمن هستند ، به من كمك كن تا او را خلع كنيم و تو را به جاى او بنشانيم » « 2 »\r\nوقتى كه از ابن عباس پرسيدند :\r\n« چرا قريش على عليه السّلام را دشمن مىدارند ؟ » گفت : « زيرا على عليه السّلام اول آنها را وارد آتش كرد و باعث عار آخرشان شد » « 3 » .\r\nرقباى آن حضرت نيز به اين نارضايتى قريش دامن مىزدند و از آن به سود خود بهره مىبردند . عمر بن خطاب به سعد بن عاص گفت :\r\n« طورى به من نگاه مىكنى ، مثل اين‌كه من پدر تو را كشتم ؛ ولى من او را نكشتم ، على بن ابى طالب كشته است » « 4 » .\r\nخود على عليه السّلام بعد از ضربت خوردن به دست ابن ملجم ، در ضمن شعرى به شدت دشمنى قريش نسبت به خودشان اشاره فرموده است .\r\n تكلم قريش تمناى لتقتلنى * فلا و ربك ما فازوا و ما ظفروا « 5 » « 6 » \r\n\r\n\r\n","description":"","footnote":"\r\n( 1 ) . ابن واضح ، احمد بن ابى يعقوب . تاريخ يعقوبى ، منشورات الشريف الرضى ، قم ، 1414 ه ، ج 2 ، ص 178 .\r\n( 2 ) . ابن ابى الحديد ، شرح نهج البلاغه ، ج 1 ، ص 498 .\r\n( 3 ) . ابن شهر آشوب . همان ، ص 220 .\r\n( 4 ) . ابن سعد . الطبقات الكبرى ، دار بيروت ، 1405 ه ، ج 5 ، ص 31 .\r\n( 5 ) . قريش آرزو داشتند كه خودشان مرا بكشند ، ولى موفق به اين كار نشدند .\r\n( 6 ) . ابن شهر آشوب . همان ، ص 312 .\r\n","page_name":" 72 ","page_number":72},
  {"content":"\r\n\r\n\r\nچكيدهء درس ششم\r\nنبايد نقش قريش را در رخداد سقيفه ناديده گرفت ؛ زيرا قريش تنها مردمى بودند كه مىتوانستند حق عترت پيامبر صلّى اللّه عليه و آله را تصاحب كنند . امير مومنان در موارد فراوانى به ستم قريش نسبت به خودش اشاره دارد .\r\nدشمنى قريش با خاندان پيامبر صلّى اللّه عليه و آله به اين دلايل بود :\r\n1 - رياست‌طلبى قريش كه سبب مىشد دعوت پيامبر را نپذيرند . چون آن را با رياست خويش در تعارض مىديدند .\r\n2 - رقابت و حسادتى كه ميان گروه‌هاى قريش و بنى هاشم وجود داشت .\r\n3 - دشمنى با شخص على عليه السّلام به سبب ضربه‌اى كه از آن حضرت ديده بودند .\r\n\r\nپرسش درس ششم\r\n1 - قريش در رخداد سقيفه چه نقشى داشت ؟ توضيح دهيد .\r\n2 - علل دشمنى قريش با خاندان پيامبر صلّى اللّه عليه و آله چه بود ؟\r\n3 - رقابت و حسادت قبيلگى را توضيح دهيد .\r\n4 - دشمنى قريش با شخص على عليه السّلام چگونه بود ؟\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nدرس هفتم\r\n\r\nسكوت امير مؤمنان عليه السّلام\r\nاكنون بايد ديد چرا على عليه السّلام پس از سقيفه و آغاز حكومت ابو بكر از حق مسلم خود صرف‌نظر كرد ؟ و چرا پس از اطمينان به بىتأثيرى احتجاج‌ها و استدلال‌هاى چند ماهه ، جنگ مسلحانه نكرد ؟ باتوجه به اين‌كه عده‌اى از بزرگان اصحاب پيامبر ، طرفدار جدى آن حضرت بودند و عامهء مردم مسلمان نيز مخالفتى با آن جناب نداشتند ، به‌طور كلى مىتوان گفت ، كه امير المؤمنين على عليه السّلام مصلحت اسلام و مسلمانان را در نظر گرفت و سكوت اختيار كرد . چنان كه در خطبه شقشقيه مىفرمايد :\r\n« . . . من رداى خلافت را رها ساختم و دامن خود را از آن درپيچيدم ( كنار رفتم ) . در حالى كه در اين انديشه فرو رفته بودم كه آيا با دست تنها ( بدون ياور ) بپاخيزم ؟ و يا در اين محيط پر خفقان و ظلمتى كه پديد آورده‌اند ، صبر كنم . محيطى كه پيران را فرسوده ، جوانان را پير و مردان باايمان را تا واپسين دم زندگى به رنج وا مىدارد .\r\n( عاقبت ) ديدم بردبارى و صبر ، به عقل و خرد نزديك‌تر است ، ازاين‌رو شكيبايى ورزيدم . ولى به كسى مىماندم كه خار در چشم و استخوان در گلو دارد . با چشم خود مىديدم ، ميراثم را به غارت مىبرند » « 1 » .\r\nالبته باتوجه به سخنان آن حضرت ، مىتوان به علل و عوامل جزئى ديگرى در مورد سكوت ايشان اشاره كرد :\r\n\r\n\r\n","description":"","footnote":"\r\n( 1 ) . فسدلت دونها ثوبا و طويت عنها كشحا و طففت أرتئى بين ان اصول بيد جذّآء او أصبر على طخية عمياء يهرم فيها الكبير ، و يشيب فيها الصّغير ، و يكدح فيها مؤمن حتّى يلقى ربّه ! فرايت انّ الصّبر على هاتا احجى ، فصبرت و فى العين قذى ، و فى الحلق شجى ، أرى تراثى نهبا ( نهج البلاغه ، فيض الاسلام ، خطبه\r\n","page_name":" 74 ","page_number":74},
  {"content":"\r\n\r\n\r\n1 - تفرقه ميان مسلمانان\r\nامير المؤمنان مىفرمايد :\r\n« هنگامى كه خداوند ، پيامبر خود را قبض روح كرد ، قريش با خودگامكى ، خود را بر ما مقدم شمردند و ما را - كه به رهبرى امت از همه شايسته‌تر بوديم - از حق خود بازداشتند . ولى من ديدم كه صبر و بردبارى بر اين كار ، بهتر از تفرقه ميان مسلمانان و ريخته شدن خون آنان است . زيرا مردم به تازگى اسلام را پذيرفته بودند و دين مانند مشكى مملو از شير بود كه كف كرده است و كوچك‌ترين سستى و غفلت آن را فاسد مىسازد و كوچك‌ترين اختلاف ، آن را وارونه مىكند » . « 1 »\r\n\r\n2 - خطر مرتدان\r\nبعد از درگذشت پيامبر ، تعداد زيادى از قبايل عرب كه در سالهاى آخر زندگانى پيامبر صلّى اللّه عليه و آله اسلام را پذيرفته بودند ، از دين برگشتند و مرتد شدند و خطر اينها به شدت مدينه را تهديد مىكرد . ازاين‌رو على عليه السّلام براى اين‌كه حكومت مدينه در مقابل آنها تضعيف نشود ، به سكوت مجبور شد . على عليه السّلام مىفرمايد :\r\n« به خدا سوگند هرگز فكر نمىكردم و به خاطرم خطور نمىكرد كه عرب بعد از پيامبر امر امامت و رهبرى را از اهل بيت عليهم السّلام او بگردانند و خلافت را از من دور سازند ، تنها چيزىكه مرا ناراحت كرد ، اجتماع مردم در اطراف فلانى ( ابو بكر ) بود كه با او بيعت كنند . دست نگه داشتم تا اين‌كه با چشم خود ديدم ، گروهى از اسلام بازگشته‌اند و مىخواهند دين محمد صلّى اللّه عليه و آله را نابود سازند . ترسيدم كه اگر اسلام و اهلش را يارى نكنم ، شاهد نابودى و شكاف در اسلام باشم كه مصيبت آن براى من از محروم شدن از خلافت و حكومت بر شما بزرگ‌تر بود . چرا كه اين بهره دوران چند روزه دنياست كه\r\n\r\n\r\n","description":"","footnote":"\r\n( 1 ) . انّ الله لمّا قبض نبيّه استاثرت علينا قريش بالامر و دفعتنا عن حقّ نحن احّق به من النّاس كافّة فرأيت انّ الصّبر على ذلك افضل من تفريق كلمة المسلمين و سفك دمائهم و النّاس حديثو عهد بالاسلام و الدّين يمخص مخص الوطب ، يفسده ادنى وهن و يعكسه اقلّ خلف . ابن ابى الحديد . شرح نهج البلاغه ، دار الجيل ، بيروت ، ط اول ، 1457 ه ، ج 1 ، ص 308 ) .\r\n","page_name":" 75 ","page_number":75},
  {"content":"\r\n\r\nزايل و تمام مىشود ، همان‌طور كه سراب تمام مىشود و يا ابرها از هم مىپاشند . پس در اين پيشامدها به پا خاستم تا باطل از ميان رفت و نابود شد و دين پابرجا گرديد » « 1 »\r\nامام حسن عليه السّلام نيز در نامه‌اى به معاويه مىنويسد :\r\n« ما به خاطر اين‌كه ترسيديم منافقان و ساير احزاب عرب ، ضربه‌اى به اسلام وارد كنند ، از حقّمان چشم‌پوشى كرديم » . « 2 »\r\nحتى عده‌اى از اينها كه به شهادت قرآن ايمان به قلبشان وارد نشده بود و با اكراه اسلام را پذيرفته بودند ، به اقتضاى نفاق درونىشان پذيراى ولايت امير مؤمنان نبودند و حتى در حيات پيامبر بر اين مطلب معترض بودند . طبرسى در تفسير آيه سئل سائل به عذاب واقع از امام صادق عليه السّلام نقل كرده است :\r\n« بعد از قضيه غدير خم عرب باديه‌نشينى به نام نعمان بن حارث فهرى نزد پيامبر آمد و گفت : به ما دستور دادى به يگانگى خدا و رسالت تو گواهى داديم . به جهاد ، حج ، روزه ، نماز و زكات امر كردى ، قبول كرديم . به اينها راضى نشدى ، اكنون مىگويى : هركس من مولاى او هستم على مولاى اوست ! آيا اين از جانب توست يا از طرف خدا ؟ رسول خدا فرمود : سوگند به كسىكه جز او خدايى نيست ، از جانب خداست . نعمان بن حارث برگشت در حالىكه مىگفت : خدايا اگر اين مطلب حق است ، از آسمان بر ما سنگ ببار .\r\nدر اين هنگام سنگى از آسمان آمد و به او خورد و كشته شد . و اين آيه نازل شد » . « 3 »\r\nدر سقيفه نيز اينان طرفدار قريش بودند ؛ چنان‌كه به نقل ابو مخنف تعدادى از عرب‌هاى بيابانى اطراف مدينه كه براى دادوستد به آنجا آمده بودند و در روز درگذشت پيامبر در مدينه حضور داشتند ، در تحريك مردم براى بيعت با ابو بكر نقش فيزيكى داشتند . « 4 »\r\n\r\n\r\n","description":"","footnote":"\r\n( 1 ) . فو الله ما كان يلقى فى روعى و لا يخطر ببالى ، انّ العرب تزعج هذا الامر من بعده صلّى اللّه عليه و آله عن اهل بيته و لا أنّهم منحّوه عنّى من بعده فما راعنى الّا انثيال النّاس على فلان يبايعونه . فامسكت يدى حتّى رايت رجعة النّاس قد رجعت عن الاسلام يدعون الى محق دين محمد صلّى اللّه عليه و آله فخشيت ان لم انصر الاسلام و اهله ان ارى فيه ثلما اؤ هدما تكون المصيبة به علىّ اعظم من فوت ولايتكم التّى انّما هى متاع ايّام قلائل يزول منها ما كان يزول السّراب او كما يتقشّع السّحاب فنهضت فى تلك الاحداث حتّى زاح الباطل و زهق ، و اطمانّ الدّين و تنهنه ( نهج البلاغه ، فيض الاسلام ، نامه 62 ) .\r\n( 2 ) . ابو الفرج اصفهانى . مقاتل الطالبيين ، منشورات الشريف الرضى ، قم 1416 ه ص 65 .\r\n( 3 ) . مجمع البيان ، دار المعرفة للطباعة و النشر ، ط 2 ، 1408 ه ، ج 10 ، ص 530 .\r\n( 4 ) . شيخ مفيد ، محمد بن محمد بن نعمان . الجمل ، مكتب الاعلام الاسلامى ، مركز النشر ، ص 118 - 119 .\r\n","page_name":" 76 ","page_number":76},
  {"content":"\r\n\r\n\r\n3 - حفظ عترت پيامبر\r\nوارثان اصلى پيامبر و حاميان راستين دين ، خاندان پيامبر بودند . آنان همتاى قرآن ، دومين يادگار گرانبهاى پيامبر و مفسران شريعت بودند و اسلام ناب و اصيل را پس از پيامبر به مردم نشان دادند . نابودى آنان ضربه‌اى جبران‌ناپذير بود . امير مؤمنان مىفرمايد : « . . . پس انديشه كردم ، ديدم در آن هنگام به غير از اهل بيت عليهم السّلام خود ياورى ندارم . راضى نشدم كه آنها كشته شوند » . « 1 »\r\n\r\nتشكل عينى و سياسى شيعه بعد از سقيفه\r\nاگرچه با تشكيل سقيفه ، على عليه السّلام از صحنه سياسى به دور ماند ، شيعيان به صورت گروهى ويژه ، با جهت‌گيرى سياسى ويژه‌اى بعد از سقيفه تشكيل يافتند و انفرادى يا دسته‌جمعى از حقانيت على عليه السّلام دفاع كردند . نخست در خانه فاطمه عليها السّلام جمع شدند و از بيعت خوددارى كردند كه با هجوم كارگزاران سقيفه روبه‌رو شدند . « 2 » ولى چون على عليه السّلام به سبب حفظ اسلام ، خشنود به رفتار خشونت‌آميز با آنان نبود ، خواستند با بحث و مناظره به مقابله برخيزند . براء بن عازب نقل مىكند كه :\r\n« از قضاياى سقيفه دلتنگ بودم ؛ شب هنگام به مسجد پيامبر رفتم و مقداد ، عبادة بن صامت ، سلمان فارسى ، ابو ذر ، حذيفه و ابو الهيثم بن تيّهان را ديدم كه درباره رخداد بعد از درگذشت پيامبر ، گفت‌وگو مىكردند . باهم به خانه أبى بن كعب رفتيم كه او گفت هر چه حذيفه بگويد ، نظر او همان است » . « 3 »\r\nسرانجام شيعيان على عليه السّلام در روز جمعه ، در مسجد النبى با ابو بكر مناظره ، و او را محكوم كردند ؛ طبرسى نقل مىكند :\r\n« ابان بن تغلب از امام صادق عليه السّلام مىپرسد : فدايت شوم ، هنگامى كه ابو بكر در جايگاه رسول خدا صلّى اللّه عليه و آله نشست ، كسى به او اعتراض نكرد ؟ حضرت فرمود : چرا دوازده نفر از مهاجران و انصار چون : خالد بن سعيد ، سلمان فارسى ، ابو ذر ، مقداد ، عمار ، بريدة\r\n\r\n\r\n","description":"","footnote":"\r\n( 1 ) . فنظرت فإذا ليس لى معين إلا اهل بيتى فضننت بهم عن الموت ( نهج البلاغه . فيض الاسلام ، خطبه 26 )\r\n( 2 ) . ابن واضح . تاريخ يعقوبى ، منشورات الشريف الرضى قم ، 1414 ه ، ج 2 ، ص 126 .\r\n( 3 ) . ابن ابى الحديد . شرح نهج البلاغه ، دار احياء التراث العربى ، بيروت ، ج 2 ، ص 51 .\r\n","page_name":" 77 ","page_number":77},
  {"content":"\r\n\r\nاسلمى ، ابو الهيثم بن تيّهان ، سهل بن حنيف ، عثمان بن حنيف ، خزيمة بن ثابت ذو الشهادتين ، أبى بن كعب و ابو ايّوب انصارى در يك‌جا جمع شدند و درباره سقيفه با هم گفت‌وگو كردند و به چاره‌جويى پرداختند ؛ برخى گفتند : به مسجد برويم و ابو بكر را از منبر پايين بكشيم ؛ عده‌اى ديگر با اين نظر موافق نبودند و اين كار را صلاح نمىدانستند ، تا اين‌كه خدمت على عليه السّلام رسيدند و گفتند : مىرويم و ابو بكر را از منبر پايين مىكشيم . حضرت فرمود : آنان بيشتر هستند . اگر رفتار خشن داشته باشيد و اين كار را بكنيد آنها مىآيند و مىگويند : بيعت كن و الّا تو را مىكشيم ، بلكه نزد او برويد و آنچه از رسول خدا صلّى اللّه عليه و آله شنيده‌ايد به او بگوييد و اين ، اتمام حجت مىكند . آنان به مسجد آمدند و نخستين كسى كه از آنان سخن گفت خالد بن سعيد اموى بود كه گفت :\r\nاى ابو بكر تو مىدانى پيامبر اكرم صلّى اللّه عليه و آله بعد از جنگ بنى نضير فرمود : بدانيد و وصيت مرا حفظ كنيد ، على بعد از من خليفه و جانشين من در ميان شماست ، خدايم اين‌گونه به من سپرده است . بعد از او سلمان برخاست ، سخن معروفش را به زبان فارسى گفت :\r\nكرديد نكرديد . « * » بعد از اين‌كه اينان احتجاج كردند ، ابو بكر از منبر پايين آمد و به خانه رفت و سه روز بيرون نيامد ، تا اين‌كه خالد بن وليد ، سالم مولى ابو حذيفه و معاذ بن جبل با عده زيادى به خانه ابو بكر آمدند و به او قوت قلب دادند . لذا عمر همراه اين جماعت به در مسجد آمد و گفت : اى شيعيان و ياران على ، بدانيد ، اگر يك‌بار ديگر از اين حرف‌ها بزنيد گردنتان را مىزنم » . « 1 »\r\nهمچنين آن عده از شيعيان صحابه كه هنگام درگذشت پيامبر ، در مأموريت بودند ، چون خالد بن سعيد و برادرانش ابان و عمرو ، بعد از برگشتن از محل مأموريت به ابو بكر اعتراض كردند . هر 3 برادر ، به علامت اعتراض ديگر به مأموريت خود كه گرفتن زكات بود ، ادامه ندادند و گفتند :\r\n« ما بعد از پيامبر براى كس ديگرى كار نمىكنيم » . « 2 »\r\nخالد بن سعيد خطاب به على عليه السّلام گفت :\r\n\r\n\r\n","description":"","footnote":"\r\n( * ) . يعنى خليفه را تعيين كرديد ، ولى كار درستى نكرديد .\r\n( 1 ) . طبرسى ، ابى منصور احمد بن على بن ابى طالب . الاحتجاج ، انتشارات اسوه ، ج 1 ، ص 186 - 200 .\r\n( 2 ) . ابن ، اثير ، عز الدين ابى الحسن على بن ابى الكرام . اسد الغابة فى معرفة الصحابه ، دار احياء التراث العربى ، بيروت ، ( بىتا ) ج 2 ، ص 83 .\r\n","page_name":" 78 ","page_number":78},
  {"content":"\r\n\r\n« بيا با تو بيعت كنم كه تو سزاوارترين شخص به جايگاه محمد صلّى اللّه عليه و آله هستى » . « 1 »\r\nدر طول 25 سال حكومت خلفاى سه‌گانه ، همواره شيعيان صحابى ، على عليه السّلام را خليفه و امير المؤمنين بر حق معرفى مىكردند . عبد الله بن مسعود مىگفت :\r\n« طبق فرمايش قرآن ، خلفا چهار تن هستند : آدم ، داوود ، هارون ، و على » . « 2 »\r\nخذيفه نيز مىگفت :\r\n« هركس مىخواهد امير المؤمنين بر حق را مشاهده كند ، على را ملاقات كند » . « 3 »\r\nحارث بن خزرج ، پرچمدار انصار در غزوات پيامبر ، نقل مىكرد كه نبى اكرم صلّى اللّه عليه و آله به على عليه السّلام فرمود :\r\n« اهل آسمان‌ها تو را امير المؤمنين ناميده‌اند » . « 4 »\r\nيعقوبى مىنويسد :\r\n« بعد از شوراى 6 نفرى پيشنهادى عمر و انتخاب عثمان ، عده‌اى به على عليه السّلام تمايل نشان مىدادند و عليه عثمان سخن مىگفتند . شخصى نقل كرده كه وارد مسجد النبى شدم ، مردى را ديدم كه دو زانو نشسته بود و چنان بىتابى مىكرد كه انگار همه دنيا از آن او بوده و حالا از وى گرفته‌اند ، خطاب به مردم مىگفت : شگفتا از قريش ! خلافت را از خاندان پيامبرشان خارج كردند ، در حالى كه ميان آنها نخستين مؤمن ، پسرعموى رسول خدا ، داناترين و فقيه‌ترين مردم به دين خدا ، بيناترين مردم به راه راست و صراط مستقيم بود ، به خدا سوگند خلافت را از امام هادى ، مهدى ، طاهر و نقى گرفتند و\r\n\r\n\r\n","description":"","footnote":"\r\n( 1 ) . ابن واضح . تاريخ يعقوبى ، منشورات مؤسسة الاعلمى للمطبوعات ، بيروت ، ط 1 ، 1413 ه ج 2 ص 11 .\r\n( 2 ) . خداى تعالى درباره آدم مىفرمايد : انّى جاعل فى الارض خليفة ( بقره 2 : 30 ) .\r\nخداى تعالى درباره داود مىفرمايد : يا داود انّا جعلناك خليفة فى الأرض ( ص 38 : 26 )\r\nخداى تعالى درباره هارون از زبان موسى مىفرمايد : اخلفنى فى قومى ( اعراف 7 : 142 )\r\nخداى تعالى درباره على مىفرمايد : وعد اللّه الّذين آمنوا منكم و عملوا الصّالحات ليستخلفنّهم فى الأرض كما استخلف الّذين من قبلهم ( نور 24 : 55 ) ابن شهر آشوب . مناقب آل ابى طالب ، دار الاضواء ، بيروت ، 1405 ه ج 3 ، ص 77 ، 78 .\r\n( 3 ) . بلاذرى ، احمد بن يحيى . انساب الاشراف ، منشورات مؤسسة الاعلمى للمطبوعات ، بيروت ، 1394 ه ، ج 3 ، ص 115 .\r\n( 4 ) . ابن شهر آشوب . مناقب آل ابى طالب ، مؤسسة انتشارات علامه ، قم ، ج 3 ، ص 54 .\r\n","page_name":" 79 ","page_number":79},
  {"content":"\r\n\r\nمنظورشان اصلاح امت و ديندارى نبود ، بلكه دنيا را بر آخرت ترجيح دادند ، راوى مىگويد : نزديك شدم و پرسيدم : خدايت رحمت كند تو كى هستى ؟ و اين شخص كه مىگويى كيست ؟ گفت : من مقداد بن عمرو و اين شخص على بن ابى طالب است . گفتم :\r\nتو قيام كن ، من يارىات مىكنم . مقداد گفت : پسرم اين كار از عهده يك يا دو نفر برنمىآيد » . « 1 »\r\nابو ذر غفارى نيز در روزگار خلافت عثمان ، بر در مسجد النبى مىايستاد و مىگفت :\r\n« هركس مرا شناخته كه شناخته و هركس نمىشناسد ، پس بداند كه من جندب بن جنادة ، ابو ذر غفارى هستم . . . محمد صلّى اللّه عليه و آله و سلم وارث علم آدم عليه السّلام و تمام فضايل انبياست و على بن ابى طالب عليه السّلام جانشين محمد صلّى اللّه عليه و آله و وارث علم اوست . اى امت متحير و سرگردان بعد از پيامبر ! آگاه باشيد كه اگر كسى را كه خدا مقدم كرده بود ، مقدم مىكرديد و ولايت را در خاندان پيامبرتان تثبيت مىكرديد ، نعمت از بالا و پايين بر شما مىباريد و هر مطلبى را مىخواستيد ، علمش را نزد آنان از كتاب خدا و سنت پيامبرانش مىيافتيد ، ولى اكنون غير از اين عمل كرديد ، نتيجه عملتان را ببينيد » . « 2 »\r\nآرى ، جامعه نخستين شيعه و تشكل نخستين آن از صحابيان گران‌قدر پيامبر تشكيل مىشد و از راه همين شيعيان صحابى تشيّع به نسل بعد تابعان منتقل شد . و بر اثر تلاش‌هاى اينان بود كه در پايان حكومت عثمان ، از لحاظ سياسى زمينه براى خلافت على عليه السّلام مهيا شد .\r\n\r\n\r\n","description":"","footnote":"\r\n( 1 ) . ابن واضح . تاريخ يعقوبى ، ص 57 .\r\n( 2 ) . همان ، ص 67 .\r\n","page_name":" 80 ","page_number":80},
  {"content":"\r\n\r\n\r\nچكيدهء درس هفتم\r\n1 - حضرت على عليه السّلام به سبب مصلحت اسلام از حق خود چشم پوشيد و سكوت كرد . باتوجه به فرمايش‌هاى آن حضرت در اين‌باره ، مىتوان به علل زير اشاره كرد :\r\nالف ) تفرقه ميان مسلمانان .\r\nب ) خطر مرتدان .\r\nج ) حفظ خاندان پيامبر صلّى اللّه عليه و آله .\r\n2 - بعد از جريان سقيفه ، شيعه به‌عنوان گروهى ويژه با جهت‌گيرى سياسى ويژه‌اى شكل گرفت و به‌طور انفرادى و دسته‌جمعى از حقانيت على عليه السّلام دفاع كرد .\r\nآنان در خانهء فاطمه عليها السّلام جمع شدند ؛ در مسجد ، ابو بكر را استيضاح كردند ، و طى 25 سال همواره على عليه السّلام را خليفه بر حق به مردم معرفى مىكردند .\r\n\r\nپرسش درس هفتم\r\n1 - علل سكوت امير المؤمنين عليه السّلام را بنويسيد .\r\n2 - بعد از جريان سقيفه شيعه در چه مرحله‌اى قرار داشت ؟\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\nدرس هشتم\r\n\r\nصحابيان شيعى\r\nپيشتر گفتيم كه نخستين كسىكه به پيروان على عليه السّلام شيعه گفت ، بنيان‌گذار شريعت ، محمد مصطفى صلّى اللّه عليه و آله بود . در زمان رسول اكرم ، عده‌اى از اصحاب پيامبر به شيعهء على معروف بودند .\r\nمحمد كرد على در خطط الشام مىنويسد :\r\n« در عصر رسول اكرم صلّى اللّه عليه و آله ، عده‌اى از بزرگان صحابه ، به موالات و دوستى على معروف بودند ؛ مثل سلمان فارسى كه مىگفت : با رسول خدا صلّى اللّه عليه و آله بيعت كرديم كه خيرخواه مسلمانان باشيم و به على بن ابى طالب اقتدا كنيم و دوستدار او باشيم . و مانند ابو سعيد خدرى كه مىگفت : به پنج چيز امر شديم كه مردم به چهار تا عمل كردند و يكى را ترك نمودند ، پرسيدند : چهار تا كدام‌اند ؟ گفت : نماز ، زكات ، روزه ماه رمضان و حج . باز پرسيدند : يكى كدام است كه مردم ترك كرده‌اند ؟ گفت : ولايت على بن ابى طالب . مردم گفتند : آيا اين هم مثل آنها واجب است . گفت : آرى واجب است . و مثل ابو ذر غفارى ، عمار ياسر ، حذيفة بن يمان ، خزيمة بن ثابت ذو الشهادتين ، ابو ايوب انصارى ، خالد بن سعيد و قيس بن سعد » . « 1 »\r\nابن ابى الحديد هم درباره نخستين شيعيان مىگويد :\r\n« قول به افضليت على ، قول قديمى است كه عده زيادى از صحابه و تابعان به آن قائل بودند . از صحابه مانند عمار ، مقداد ، ابو ذر ، سلمان ، جابر ، ابى بن كعب ، حذيفة ، بريدة ، ابو ايوب ، سهل بن حنيف ، عثمان بن حنيف ، ابو الهيثم بن تيّهان ، خزيمة بن ثابت ، ابو الطفيل عامر بن واثلة ، عباس بن عبد المطلب و همه بنى هاشم و همه بنى مطلب .\r\nزبير نيز ابتدا قائل به تقدم آن جناب بود . از بنى اميه نيز عده‌اى بودند از جمله خالد بن\r\n\r\n\r\n","description":"","footnote":"\r\n( 1 ) . خطط الشام ، مكتبة النورى ، دمشق ، ط سوم ، 1403 - 1983 ، ج 6 ، ص 245 .\r\n","page_name":" 82 ","page_number":82},
  {"content":"\r\n\r\nسعيد و بعدها عمر بن عبد العزيز » . « 1 »\r\nسيد على خان شيرازى در الدرجات الرفيعة فى طبقات الشيعة بخشى را به صحابيان شيعى اختصاص داده است . نخست بنى هاشم را ذكر كرده و بعد ساير صحابيان شيعه را . در باب نخست كه مربوط به صحابيان شيعه از بنى هاشم است ، چنين آورده :\r\n« ابو طالب ، عباس بن عبد المطلب ، عبد الله بن عباس ، فضل بن عباس ، عبيد الله بن عباس ، قثم بن عباس ، عبد الرحمن بن عباس ، تمام بن عباس ، عقيل بن ابى طالب ، ابو سفيان بن حارث بن عبد المطلب ، نوفل بن حارث بن عبد المطلب ، عبد الله بن زبير بن عبد المطلب ، عبد الله بن جعفر ، عون بن جعفر ، محمد بن جعفر ، ربيعة بن حارث بن عبد المطلب ، طفيل بن حارث بن عبد المطلب ، مغيره بن نوفل بن حارث بن عبد المطلب ، عباس بن عتبة بن ابى لهب ، عبد المطلب بن ربيعة بن حارث بن عبد المطلب ، جعفر بن ابى سفيان بن حارث بن عبد المطلب » . « 2 »\r\nسيد على خان در باب دوم ( صحابيان شيعى غير بنى هاشم ، آورده است :\r\n« عمر بن ابى سلمة ، سلمان فارسى ، مقداد بن اسود ، ابو ذر غفارى ، عمار بن ياسر ، حذيفة بن يمان ، خزيمة بن ثابت ، ابو ايوب انصارى ، ابو الهيثم مالك بن تيّهان ، ابى بن كعب ، سعد بن عبادة ، قيس بن سعد ، سعد بن سعد بن عبادة ، ابو قتاده انصارى ، عدى بن حاتم ، عبادة بن صامت ، بلال بن رباح ، ابو الحمراء ، ابو رافع ، هاشم بن عتبة بن ابى وقاص ، عثمان بن حنيف ، سهل بن حنيف ، حكيم بن جبلة العدوى ، خالد بن سعيد بن عاص ، وليد بن جابر بن طليم الطائى ، سعد بن مالك بن سنان ، براء بن مالك انصارى ، ابن حصيب اسلمى ، كعب بن عمرو انصارى ، رفاعة بن رافع انصارى ، مالك بن ربيعه ساعدى ، عقبه بن عمر بن ثعلبه انصارى ، هند بن ابى هاله تميمى ، جعدة بن هبيره ، ابو عمره انصارى ، مسعود بن اوس ، نضلة بن عبيد ، ابو برزة اسلمى ، مرداس بن مالك اسلمى ، مسور بن شداد فهرى ، عبد الله بن بديل الخزاعى ، حجر بن عدى الكندى ، عمرو بن الحمق الخزاعى ، اسامة بن زيد ، ابو ليلى انصارى ، زيد بن ارقم و براء بن عازب اوسى » . « 3 »\r\nمؤلف رجال البرقى نيز شيعيان و ياران على عليه السّلام را از اصحاب پيامبر در بخشى از كتابش چنين ذكر كرده است :\r\n\r\n\r\n","description":"","footnote":"\r\n( 1 ) . ابن ابى الحديد . شرح نهج البلاغه ، دار احياء التراث العربى ، بيروت ، ج 20 ، ص 221 ، 222 .\r\n( 2 ) . سيد على خان شيرازى . الدرجات الرفيعة فى طبقات الشيعة ، مؤسسة الوفاء ، بيروت ، ص 41 - 197 .\r\n( 3 ) . همان ، ص 197 - 455 .\r\n","page_name":" 83 ","page_number":83},
  {"content":"\r\n\r\n« سلمان ، مقداد ، ابو ذر و عمار و بعد از اين چهار تن ابو ليلى ، شبير ، ابو عمرة انصارى ، ابو سنان انصارى و بعد از اين چهار نفر جابر بن عبد الله انصارى ، ابو سعيد انصارى كه اسمش سعد بن مالك خزرجى است ، ابو ايوب انصارى خزرجى ، ابى بن كعب انصارى ، ابو برزة اسلمى خزاعى كه اسمش نضلة بن عبيد الله است ، زيد بن ارقم انصارى ، بريدة بن حصيب اسلمى ، عبد الرحمن بن قيس كه لقبش سفينة راكب اسد است ، عبد الله بن سلام ، عباس بن عبد المطلب ، عبد الله بن عباس ، عبد الله بن جعفر ، مغيرة بن نوفل بن حارث بن عبد المطلب ، حذيفة اليمان ، كه از انصار به شمار مىآيد ، اسامه بن زيد ، انس بن مالك ، ابو الحمراء ، براء بن عازب انصارى و عرفة ازدى » . « 1 »\r\nعده‌اى از عالمان و رجاليان شيعه عقيده دارند كه شيعيان صحابى بيش از اين تعداد بودند ؛ چنان‌كه شيخ مفيد تمام صحابيانى را كه با آن جناب در مدينه بيعت كرده‌اند ، به‌ويژه صحابيانى را كه در جنگ‌ها همراه آن حضرت بودند ، از جمله شيعيان و معتقدان به امامت على عليه السّلام مىداند . در جنگ جمل 1500 نفر از صحابه حضور داشتند . « 2 »\r\nدر رجال‌كشى آمده است :\r\n« از جمله نخستين صحابيانى كه به طريق حق برگشتند و به امامت امير المؤمنين على عليه السّلام قائل شدند عبارتند از : ابو الهيثم بن تيّهان ، ابو ايوب ، خزيمة بن ثابت ، جابر بن عبد الله ، زيد بن ارقم ، ابو سعيد سهل بن حنيف ، براء بن مالك ، عثمان بن حنيف ، عبادة بن صامت » . بعد از اينها قيس بن سعد ، عدى بن حاتم ، عمرو بن حمق ، عمران بن حصين ، بريدة اسلمى و عده ديگرى كه از آنها تعبير به « بشر كثير » مىكند » . « 3 »\r\nمرحوم ميرداماد در تعليقه رجال‌كشى در شرح و توضيح بشر كثير مىگويد : « يعنى مردم بسيارى از بزرگان صحابه و برگزيدگان تابعين » . « 4 »\r\nسيد على خان شيرازى نيز گفته است :\r\n« بدان‌كه تعداد كثيرى از صحابيان پيامبر به امامت امير المؤمنين عليه السّلام برگشتند كه\r\n\r\n\r\n","description":"","footnote":"\r\n( 1 ) . احمد بن محمد بن خالد البرقى . رجال البرقى ، مؤسسة القيوم ، ص 29 - 31 .\r\n( 2 ) . شيخ مفيد ! محمد بن محمد بن النعمان . الجمل ، مكتب الاعلام الاسلامى ، مركز النشر ، قم ، ص 109 و 110 .\r\n( 3 ) . شيخ طوسى ، ابى جعفر . اختيار معرفة الرجال ( رجال‌كشى ) ، موسسه آل البيت التراث ، قم ، 1404 ه ، ج 1 ، ص 181 - 188 .\r\n( 4 ) . همان ، ص 188 .\r\n","page_name":" 84 ","page_number":84},
  {"content":"\r\n\r\nشمارش آنها براى ما ممكن نيست و ناقلان اخبار اتفاق دارند كه اكثر صحابه در جنگ‌هاى امير مؤمنان همراه آن حضرت بودند » . « 1 »\r\nمحمد بن ابى بكر در نامه‌اى به معاويه ، يكى از نشانه‌هاى حقانيت على عليه السّلام را حضور اصحاب پيامبر در كنار حضرت معرفى مىكند . « 2 »\r\nمحمد بن ابى حذيفه ، ياور وفادار على عليه السّلام كه پسردايى معاويه بود و به سبب دوستى على عليه السّلام مدت‌ها در زندان معاويه به سر مىبرد و سرانجام در آن‌جا از دنيا رفت ، در گفت‌وگويى كه با معاويه داشت خطاب به وى گفت :\r\n« از روزى كه من تو را مىشناسم چه در جاهليت و چه در اسلام ، هيچ تغيير نكرده‌اى و اسلام چيزى به تو نيفزوده است ، و نشانه آن اين است كه تو مرا به محبت على ملامت مىكنى ، در حالى كه تمام زاهدان و عابدان مهاجران و انصار همراه او هستند و همراه تو طلقا و منافقان مىباشند » . « 3 »\r\nالبته تمام كسانىكه در سپاه امير المؤمنين بودند شيعه به شمار نمىآمدند ؛ ولى چون خليفه رسمى بود ، او را همراهى مىكردند ، اگرچه مىتوان گفت اين سخن درباره ساير مردم ، غير از صحابه همراه على عليه السّلام درست است ، نه صحابيان همراه آن جناب كه حضرت امير عليه السّلام پيوسته در اثبات حقانيت خويش از آنان يارى مىجست ؛ چنان‌كه سليم بن قيس نقل كرده است :\r\n« امير المؤمنين عليه السّلام در صفين به منبر رفت و تمام مردم از جمله مهاجران و انصار حاضر در لشكر پاى منبر او جمع شدند . آن حضرت حمد و ثناى خدا را به‌جا آورد و آن‌گاه فرمود : اى مردم ! مناقب و فضايل من بيشتر از اين است كه به‌شماره درآيد ، من به اين اكتفا مىكنم كه از رسول خدا صلّى اللّه عليه و آله درباره آيه   « السَّابِقُونَ السَّابِقُونَ أُولئِكَ الْمُقَرَّبُونَ »   پرسيدند فرمود : خدا اين آيه را در شان انبيا و اوصياى آنها نازل كرده ؛ من افضل انبيا و پيامبران هستم و وصيم على بن ابى طالب ، افضل اوصياست . در اين هنگام هفتاد نفر از صحابيان بدرى كه اكثرشان از انصار بودند ، برخاستند و شهادت دادند كه از رسول خدا صلّى اللّه عليه و آله اين‌چنين شنيده‌اند » . « 4 »\r\n\r\n\r\n","description":"","footnote":"\r\n( 1 ) . امين ، سيد محسن . اعيان الشيعة ، دار التعارف للمطبوعات ، بيروت ( بىتا ) ، ج 2 ، ص 24 .\r\n( 2 ) . بلاذرى . انساب الاشراف ، منشورات مؤسسة الاعلمى للمطبوعات ، بيروت 1394 ، ه ج 2 ، ص 395 .\r\n( 3 ) . شيخ طوسى ، ابى جعفر . رجال‌كشى ، ص 278 .\r\n( 4 ) . كتاب سليم بن قيس العامرى . منشورات دار الفنون للطباعة و النشر و التوزيع ، بيروت ، 1400 ه ، ص 186 و طبرسى ، ابى منصور احمد بن على بن ابى طالب . الاحتجاج ، انتشارات اسوه ، ج 1 ، ص 472 .\r\n","page_name":" 85 ","page_number":85},
  {"content":"\r\n\r\n\r\nچكيدهء درس هشتم\r\nنخستين شيعيان از صحابيان بزرگوار پيامبر بودند . محمد كرد على در خطط الشام آورده است كه عده‌اى از اصحاب در زمان پيامبر صلّى اللّه عليه و آله ، به شيعه على عليه السّلام معروف بودند .\r\nسيد على خان شيرازى در الدرجات الرفيعة فى طبقات الشيعة صحابيان شيعه را در دو بخش صحابيان شيعى از بنى هاشم و صحابيان شيعى از غير بنى هاشم بررسى كرده است .\r\nمؤلف رجال البرقى نيز بخشى از كتابش را به ياران على عليه السّلام از اصحاب پيامبر صلّى اللّه عليه و آله اختصاص داده است .\r\nشيخ مفيد در الجمل تمام صحابيانى را كه در جنگ‌هاى على عليه السّلام ، با حضرت همراهى كردند ، شيعه مىدانند .\r\nشيخ طوسى در رجال‌كشى بعد از شمارش صحابيان شيعى ، مىگويد : تعداد زيادى به امامت على عليه السّلام برگشتند .\r\nياران امير المومنين نيز در مقابل معاويه ، همراهى اصحاب پيامبر صلّى اللّه عليه و آله با على عليه السّلام را يكى از ادلّهء حقانيت آن حضرت مىدانستند .\r\n\r\nپرسش درس هشتم\r\n1 - دربارهء صحابيان شيعه توضيح دهيد .\r\n2 - در جنگ جمل چه تعداد از صحابه حضور داشتند ؟\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nفصل سوم ادوار تحول تاريخى شيعه\r\n\r\n","description":"","footnote":"","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n\r\n\r\nدرس نهم\r\n\r\n1 - شيعه در عصر خلفاى اوليه\r\nشيعه در عهد سه خليفه نخست - ابو بكر ، عمر و عثمان - داراى ويژگىهايى بود كه مىتوان آنها را به شرح زير بيان كرد :\r\n1 - شيعه در دوره اين سه خليفه ، به جز روزهاى نخست پس از سقيفه ، با فشار چندانى روبه‌رو نبود .\r\nاگرچه مىتوان گفت كه بسيارى از شيعيان به دليل تشيّع‌شان از مناصب مهم محروم بودند . « 1 »\r\n2 - بعد از سقيفه كه در رهبرى مسلمانان انشعاب به وجود آمد و مسلمانان به دو دستهء مهم تقسيم شدند ، اهل سنت در مشكل‌هاى علمى ، فقهى ، اعتقادى ، و . . . به خلفاى زمان و شيعيان به على عليه السّلام مراجعه مىكردند .\r\nمراجعه شيعيان در مشكل‌هاى علمى و فقهى و به‌طور كلى معارف اسلامى به ائمهء اطهار عليهم السّلام بعد از شهادت على عليه السّلام نيز تداوم يافت . علت اختلاف شيعيان با اهل سنت در فقه ، حديث ، تفسير ، كلام و . . . كه به تدريج در طول قرون پديد آمد ، همين است كه مراجع دينى اين دو دسته جدا بود .\r\n3 - همچنان كه على عليه السّلام دورادور و به صورت غيررسمى با خلفاى وقت همكارى نظامى و سياسى ، در حد حفظ مصالح عالى اسلامى داشت ، « 2 » تعدادى از بزرگان شيعيان صحابه نيز با\r\n\r\n\r\n","description":"","footnote":"\r\n( 1 ) . چنان‌كه ابو بكر نخست خالد بن سعيد را فرمانده جنگ شام كرده بود . عمر به او گفت : مگر خوددارى خالد از بيعت و اتحادش با بنى هاشم را از ياد برده‌اى ؟ صلاح نمىبينم او فرمانده باشد . ازاين‌رو ابو بكر حكم فرماندهى خالد را پس گرفت و كسان ديگرى را به جاى او نصب كرد ، ( ابن واضح ، احمد بن ابى يعقوب : تاريخ يعقوبى ، منشورات الشريف الرضى ، قم 1414 ه ، ج 2 : ص 133 . )\r\n( 2 ) . مانند پيشنهاد على عليه السّلام به ابو بكر ، در مورد اعزام سپاه به سوى شام . ( ابن واضح ، احمد بن ابى يعقوب . -\r\n","page_name":" 89 ","page_number":89},
  {"content":"\r\n\r\nموافقت امام عليه السّلام ، مناصب نظامى و سياسى را مىپذيرفتند . مثلا فضل بن عباس - پسرعمو و مدافع على عليه السّلام در سقيفه - در سپاه شام منصب نظامى داشت و در سال 18 ه در فلسطين از دنيا رفت . « 1 »\r\nحذيفه و سلمان به ترتيب در مدائن فرماندار بودند . « 2 » عمار ياسر بعد از سعد بن ابى وقاص ، از سوى خليفهء دوم حاكم كوفه شده بود . « 3 » هاشم مرقال كه از شيعيان مخلص امير مؤمنان عليه السّلام بود و در جنگ صفين در ركاب حضرت شهيد شد ، « 4 » در دوران خلفاى سه‌گانه از فرماندهان برجسته بود و در سال 22 ه آذربايجان را فتح كرد . « 5 » عثمان بن حنيف و حذيفة بن يمان از سوى عمر مأمور اندازه‌گيرى زمين‌هاى عراق بودند . « 6 »\r\nعبد الله بن بديل بن ورقاء خزاعى - از شيعيان امير مؤمنان كه پسرش در جنگ جمل از جمله نخستين شهدا بود « 7 » - از فرماندهان نظامى بود و اصفهان و همدان را او فتح كرد . « 8 »\r\n\r\n\r\n","description":"","footnote":"\r\n- تاريخ يعقوبى ، منشورات الشريف الرضى ، قم ، 1414 ه ، ج 2 ، ص 133 ) و نيز راهنمايى آن حضرت به عمر ، هنگامى كه از ايشان درباره رفتن به جنگ رومىها مشورت خواست كه فرمود : تو خود اگر به سوى اين دشمنان روانه شوى و در برخورد ايشان مغلوب گردى براى مسلمانان شهرهاى دوردست و سر حدها پناهى نمىماند ؛ بعد از تو مرجعى نيست كه به آنجا مراجعه نمايند پس مرد جنگ ديده و دليرى به سوى ايشان بفرست و به همراه او كسانى را روانه كن كه طاقت بلا و سختى جنگ را داشته و پند و اندرز را بپذيرند ؛ پس اگر خداوند غالب گردانيد همان است كه ميل دارى و اگر واقعه ديگر پيش آيد تو ياور و پناه مسلمانان خواهى بود . ( نهج البلاغه ، ترجمه فيض الاسلام ، خطبه 134 ) و نيز آن هنگام كه عمر از آن جناب درباره رفتن خود به جنگ ايرانيان نظر خواست ، فرمود : تو مانند قطب آسيا باش و جنگ را به وسيله عرب‌ها بگردان و خود به كارزار نرو ؛ زيرا اگر تو از اين‌جا بيرون روى ، عرب‌ها از اطراف و نواحى ، عهد با تو شكسته ، فساد و تباهى مىكنند و كار به جايى مىرسد كه حفظ مركز از رفتن به كارزار براى تو مهم‌تر مىگردد ؛ ايرانىها نيز وقتى تو را ببينند مىگويند : اين رهبر عرب است ، اگر او را از بين ببريم آسوده مىشويم و اين فكر حرص ايشان را براى جنگ با تو زياد مىگرداند ( همان ، خطبه 146 . )\r\n( 1 ) . همان ، ص 151 .\r\n( 2 ) . مسعودى ، على بن الحسين . مروج الذهب ، منشورات موسسة الاعلمى للمطبوعات ، بيروت ، 1414 ه ، ج 2 ، ص 323 .\r\n( 3 ) . ابن واضح ، احمد بن ابى يعقوب . همان كتاب ، ص 155 .\r\n( 4 ) . مسعودى ، على بن الحسين . همان كتاب ، ص 401 .\r\n( 5 ) . ابن واضح ، احمد بن ابى يعقوب . همان كتاب ، ص 156 .\r\n( 6 ) . همان كتاب ، ص 152 .\r\n( 7 ) . شيخ مفيد ، محمد بن محمد بن النعمان . الجمل ، مكتب الاعلام الاسلامى - مركز النشر ، قم 1416 ص 342 .\r\n( 8 ) . ابن واضح ، احمد بن ابى يعقوب . همان كتاب ، ص 157 .\r\n","page_name":" 90 ","page_number":90},
  {"content":"\r\n\r\nهمچنين افرادى چون جرير بن عبد الله بجلّى « 1 » و قرظة بن كعب انصارى « 2 » كه از رجال امير مؤمنان در زمان خلافتش بودند ، در زمان خلفاى سه‌گانه داراى مناصب كشورى و لشكرى بودند . جرير منطقه كوفه را فتح كرد « 3 » و در عهد عثمان حاكم همدان بود ، « 4 » قرظة بن كعب انصارى هم در زمان عمر بن خطاب ، شهر رى را فتح كرد . « 5 »\r\n\r\nتظاهر به تشيّع ( در زمان خلافت على عليه السّلام )\r\nاگرچه سابقهء تشيّع ، به زمان پيامبر مىرسد ، تظاهر به آن ، بعد از قتل عثمان و خلافت على عليه السّلام بود . در اين زمان صف‌بندىها مشخص شد و پيروان و ياران على عليه السّلام آشكارا تشيّع خود را اعلام و به آن تظاهر كردند ؛ شيخ مفيد نقل مىكند : « جماعتى نزد على عليه السّلام آمدند و گفتند :\r\nيا امير المؤمنين ! ما از شيعيان شما هستيم . حضرت در سيماى آنها دقت كرد و فرمود :\r\nپس چرا من سيماى شيعيان را در شما نمىبينم ؟ گفتند : يا امير المؤمنين ! سيماى شيعيان چگونه بايد باشد ؟ فرمود : از زيادى عبادت شبانه ، سيمايشان زرد شده و از گريه چشم شان ضعيف گشته ، از بس به عبادت ايستاده‌اند ، كمرشان انحنا يافته و شكم‌شان از روزه گرفتن به پشت‌شان چسبيده و غبار خشوع و فروتنى بر آنان نشسته است . » « 6 »\r\nهمچنين اشعارى در دوران خلافت آن حضرت سروده شده كه از آن جناب به امام بر حق و جانشين و امام بعد از پيامبر تعبير شده است ؛ چنان‌كه قيس بن سعد مىگفت :\r\n و على امامنا و امام * لسوانا اتى به التنزيل « 7 » « 8 » \r\n\r\n\r\n","description":"","footnote":"\r\n( 1 ) . بلاذرى ، احمد بن يحيى بن جابر . انساب الاشراف ، منشورات موسسه الاعلمى للمطبوعات بيروت ، 1394 ، ج 2 ، ص 275 .\r\n( 2 ) . ابن اثير ، عز الدين على بن ابى الكرم . اسد الغابه فى معرفة الصحابه ، دار احياء التراث العربى ، بيروت ، ج 4 ، ص 202 .\r\n( 3 ) . ابن واضح ، احمد بن ابى يعقوب . همان كتاب ، ص 143 .\r\n( 4 ) . ابن قتيبه ، ابى محمد عبد الله بن مسلم . المعارف ، منشورات الشريف الرضى ، قم ، 1415 ه ، ص 586 .\r\n( 5 ) . ابن واضح ، احمد بن ابى يعقوب . همان كتاب ، ص 157 .\r\n( 6 ) . شيخ مفيد . الارشاد ، ترجمه شيخ محمد باقر ساعدى خراسانى ، كتابفروشى اسلاميه ، 1376 ه . ش ، ص 227 و 228 .\r\n( 7 ) . على امام ما و امام غير ماست ؛ قرآن به اين معنى نازل شده است .\r\n( 8 ) . ابن شهر آشوب . مناقب آل ابى طالب ، موسسه انتشارات علامّه ، قم ، ج 3 ، ص 28 .\r\n","page_name":" 91 ","page_number":91},
  {"content":"\r\n\r\nخزيمة بن ثابت ، ذو الشهادتين ، مىگفت :\r\n فديت عليا امام الورى * سراج البريّه مأوى التّقى « 1 »\r\nوصى الرّسول و زوج البتول * امام البريّه شمس الضّحى « 2 »\r\nتصدق خاتمه راكعا * فاحسن بفعل امام الورى « 3 »\r\nففضّله الله رب العباد * و انزل فى شأنه هل اتى « 4 » « 5 » \r\nو نيز شيعيان آن جناب در برخى از اشعار ، خود را بر دين على معرفى كردند ؛ چنان‌كه عمار ياسر در جنگ جمل در مبارزه با شخصى به نام عمرو بن يثربى ، از افراد سپاه جمل ، چنين سرود :\r\n لا تبرح العرصة يا ابن يثربى * حتى اقاتلك على دين علي « 6 »\r\nنحن و بيت الله اولى بالنّبى « 7 » « 8 » \r\nحتى دشمنان و مخالفان نيز اين عناوين را در مورد شيعيان به كار مىبردند ؛ چنان‌كه عمرو بن يثربى مزبور ، در شعرى كه به كشتن ياران على عليه السّلام افتخار مىكند ، مىگويد :\r\n ان تنكرونى فانا ابن يثربى * قاتل علباء و هند الجملى « 9 » « * »\r\nثمّ ابن صوحان على دين على « 10 » \r\n\r\n2 - شيعه در عصر بنى اميه\r\nدوران بنى اميه دشوارترين زمان براى شيعيان بود كه از سال 40 ه شروع مىشود و تا سال\r\n\r\n\r\n","description":"","footnote":"\r\n( 1 ) . فداى على شوم ؛ او امام مردم است ، چراغ خلق و پناهگاه متقيان است .\r\n( 2 ) . او وصى پيامبر ، همسر بتول ، امام خلق و خورشيد تابان است .\r\n( 3 ) . او امام خلق است و انگشتر خود را هنگام ركوع صدقه داد ؛ و چه كار نيكى انجام داد .\r\n( 4 ) . خداى تعالى او را بر ديگران برتر قرار داد و در شان او سوره هل اتى را نازل كرد .\r\n( 5 ) . همان ، ص 6 .\r\n( 6 ) . از ميدان بيرون نرو ، اى پسر يثربى ! تا بر دين على با تو بجنگيم .\r\n( 7 ) . به بيت الله سوگند ما اولى به پيامبر هستيم .\r\n( 8 ) . شيخ مفيد . الجمل ، مكتب الاعلام الاسلامى ، مركز النشر ، قم ، 1416 ه ، ص 346 .\r\n( 9 ) . اگر مرا نمىشناسيد ، من پسر يثربى هستم ، كشنده علبا و هند جملى .\r\n( * ) . اين دو نفر از ياران و شيعيان على عليه السّلام بودند .\r\n( 10 ) . همچنين كشنده پسر صوحان به جرم پيروى از دين على .\r\n","page_name":" 92 ","page_number":92},
  {"content":"\r\n\r\n132 ه ادامه مىيابد . همه خلفاى اموى به استثناى عمر بن عبد العزيز ، دشمن سرسخت شيعه بودند . البته بعد از هشام اموى ، امويان سرگرم مقاومت در برابر شورش‌هاى داخلى و نهضت عباسيان بودند و از سخت‌گيرىهاى گذشته كاسته شده بود . خلفاى اموى در شام ( كانون بنى اميه ) مىزيستند و بيشتر از راه حاكمان خون‌ريز مناطق شيعه‌نشين ، به شيعيان فشار مىآوردند .\r\nهمهء حاكمان اموى از ميان دشمنان شيعه برگزيده مىشدند و از آزار و اذيت شيعيان فروگذارى نمىكردند ؛ ولى از ميان آنان زياد ، عبيد الله بن زياد و حجاج ابن يوسف گوى سبقت را از ديگران ربوده بودند .\r\nابن ابى الحديد دانشمند مشهور جهان تسنن مىنويسد :\r\n« شيعيان در هرجا كه بودند به قتل مىرسيدند ؛ بنى اميه دست‌ها و پاهاى اشخاص را به احتمال اين‌كه از شيعيان هستند مىبريدند ؛ هركسى كه معروف به دوستدارى و دلبستگى به خاندان پيامبر بود ، يا زندانى مىشد ، يا مالش به غارت مىرفت يا خانه‌اش را ويران مىكردند .\r\nشدت فشار و تضييقات نسبت به شيعيان به حدى رسيد كه اتهام به دوستى على عليه السّلام از اتهام به كفر و بىدينى بدتر شمرده مىشد و عواقب سخت‌ترى به دنبال داشت .\r\nدر اجراى اين سياست خشونت‌آميز ، وضع اهل كوفه از همه بدتر بود ؛ زيرا كوفه مركز شيعيان امير مؤمنان بود .\r\nمعاويه ، زياد بن سميه را حاكم كوفه كرد و بعدها فرمانروانى بصره را نيز به وى سپرد .\r\nزياد كه روزى در صف ياران على عليه السّلام بود و همه آنها را به خوبى مىشناخت ، شيعيان را مورد تعقيب قرار داد و در هر گوشه و كنارى كه مخفى شده بودند ، پيدا كرد . آنها را كشت ، تهديد كرد ، دست‌ها و پاهايشان را قطع كرد ، نابينا ساخت ، بر شاخه درختان خرما به دار آويخت و از عراق پراكنده كرد ؛ به‌طورى كه احدى از شخصيت‌هاى معروف شيعه در عراق باقى نماند » . « 1 »\r\nابو الفرج عبد الرحمن بن على بن الجوزى گفته است :\r\n« وقتى عده‌اى از شيعيان به زياد - كه بر منبر خطبه مىخواند - اعتراض كردند ، دستور داد دست و پاى هشتاد نفر را بريدند . او مردم را در مسجد جمع مىكرد و از آنان\r\n\r\n\r\n","description":"","footnote":"\r\n( 1 ) . ابن ابى الحديد . شرح نهج البلاغه ، دار احياء الكتب العربية ، قاهره ، 1961 م ، ص 43 - 45 .\r\n","page_name":" 93 ","page_number":93},
  {"content":"\r\n\r\nمىخواست كه از على عليه السّلام تبرى كنند و هركسى امتناع مىكرد ، فرمان مىداد خانه‌اش را خراب كنند » . « 1 »\r\nزياد كه به تناوب 6 ماه در كوفه و 6 ماه در بصره حكومت مىكرد ، سمرة بن جندب را به جاى خود در بصره گذاشت ، تا در غياب وى شهر را اداره كند . سمره در اين مدت ، 8000 نفر را به قتل رساند ، زياد به وى گفت : « آيا نمىترسى كه در ميان آنها يك نفر بىگناه را كشته باشى ؟ » گفت :\r\n« اگر دو برابر آنها را نيز مىكشتم ، هرگز از چنين چيزى نمىترسيدم » . « 2 »\r\nابو سوار عدوى مىگويد :\r\n« سمره ، در بامداد يك روز چهل و هفت نفر از بستگان مرا كشت كه همه حافظ قرآن بودند » . « 3 »\r\nمعاويه در بخش‌نامه‌اى به كارگزاران و فرمانداران خود نوشت كه شهادت هيچ‌يك از شيعيان و خاندان على عليه السّلام را نپذيرند . او در بخش‌نامه ديگرى چنين نوشت :\r\n« اگر دو نفر شهادت دادند كه شخصى از دوستداران على عليه السّلام و خاندان اوست ، اسمش را از دفتر بيت المال حذف كنيد و حقوق و مقررى او را قطع نماييد » . « 4 »\r\nحجاج بن يوسف عامل سفاك و بىرحم بنى اميه ، پس از مطيع ساختن مكه و مدينه ، در سال 75 هجرى از سوى خليفه اموى ، عبد الملك بن مروان ، مامور حكومت عراق ، مركز تجمع شيعيان ، شد . حجاج با سروصورت پوشيده و به‌طور ناشناس وارد مسجد كوفه شد ، صف مردم را شكافت و بر منبر نشست ، مدتى طولانى خاموش ماند . زمزمه‌ها درگرفت كه اين كيست ؟ يكى گفت ، حاكم تازه است . ديگرى گفت او را سنگ‌باران كنيم . گفتند نه ، صبر كن ببينيم چه مىگويد همين‌كه سكوت همه‌جا را فراگرفت ، روى خود را گشود و با چند جمله چنان مردم را ترساند كه بىاختيار سنگ‌ريزه از دست مردى كه مىخواست او را سنگ‌باران كند ، بر زمين ريخت . وى در آغاز خطبه خود چنين گفت :\r\n\r\n\r\n","description":"","footnote":"\r\n( 1 ) . ابن جوزى ، ابو الفرج عبد الرحمن بن على . المنتظم فى الامم و الملوك ، دار الكتب العلميه ، بيروت ، ط اول ، 1412 ه ، ج 5 ، ص 227 .\r\n( 2 ) . طبرى ، محمد بن جرير . تاريخ الامم و الملوك ، دار القاموس الحديث ، بيروت ، ج 6 ، ص 132 .\r\n( 3 ) . طبرى ، محمد بن جرير . تاريخ الامم و الملوك ، دار القاموس الحديث ، بيروت ، ج 6 ، ص 132 .\r\n( 4 ) . ابن ابن الحديد . شرح نهج البلاغه ، دار احياء الكتب العربيه قاهره ، ج 1 ، ص 45 .\r\n","page_name":" 94 ","page_number":94},
  {"content":"\r\n\r\n« مردم كوفه ! ساليان درازى است كه با آشوب و فتنه خوگرفته و نافرمانى را شعار خود ساخته‌ايد ؛ من سرهايى را مىبينم كه چون ميوه رسيده ، بايد آنها را از تن جدا كرد . من چندان بر سرتان مىزنم كه راه فرمانبردارى را بيابيد » . « 1 »\r\nحجاج حكومت وحشت را در سراسر عراق و ناحيه‌هاى شرقى به راه انداخت و بسيارى از بزرگان كوفه و مردم پارسا را بىگناه كشت .\r\nمسعودى درباره جنايت‌هاى حجاج مىنويسد :\r\n« حجاج بيست سال فرمانروايى كرد و تعداد كسانىكه در اين مدت با شمشير دژخيمان وى يا زير شكنجه جان سپردند ، صد و بيست هزار نفر بودند و تازه اين عده غير از كسانى بودند كه ضمن جنگ با حجاج به دست نيروهاى او كشته شدند » .\r\nهنگام مرگ حجاج ، در زندان مشهور وى ، پنجاه هزار مرد و سى هزار زن زندانى بودند كه شانزده هزار نفر آنها عريان و بىلباس بودند . حجاج زنان و مردان را يك جا زندانى مىكرد . زندان‌هاى وى بدون سقف بود . ازاين‌رو زندانيان از گرماى تابستان و سرما و باران زمستان در امان نبودند . « 2 » معمولا شيعيان قربانى زندان ، شكنجه و آزار و كشتار حجاج بودند .\r\nبهترين مدركى كه وضع اسف‌بار شيعيان در دوران اموى و شدت اختناق امويان را منعكس مىكند ، شكايتى است كه شيعيان نزد امام سجاد عليه السّلام از ظلم و ستم روا شده بر خود مىكنند .\r\nمرحوم مجلسى نقل كرده است كه\r\n« شيعيان نزد امام زين العابدين آمدند و از فشار و خفقان ناليدند و گفتند : يابن رسول الله ! ما را از شهرهايمان پراكندند و با كشتار فجيع ما را فانى كردند ؛ امير المؤمنين را در شهرها و در مسجد رسول خدا صلّى اللّه عليه و آله و بالاى منبرش لعن كردند ، كسى جلوگيرى نكرد و اگر يكى از ما اعتراض مىكرد ، مىگفتند : اين ترابى است ، اين سخن به گوش حاكم مىرسيد و به او مىنوشتند كه اين شخص در مورد ابو تراب سخن نيك گفته است ، دستور مىداد او را مىزدند و حبس مىكردند و مىكشتند » . « 3 »\r\n\r\n\r\n","description":"","footnote":"\r\n( 1 ) . زبير بن به كار . اخبار الموفقيات ، منشورات الرضى ، قم ، 1416 ه ، ص 99 - دكتر شهيدى ، جعفر . تاريخ تحليلى اسلام تا پايان اموى ، مركز نشر دانشگاهى ، تهران 1363 ه . ش . ص 184 - پيشوايى ؛ مهدى .\r\nسيره پيشوايان ، موسسه امام صادق عليه السّلام ، قم ، ط هشتم ، 1378 ه . ش . ص 246 .\r\n( 2 ) . مروج الذهب ، منشورات موسسه الاعلمى للمطبوعات ، بيروت ، 1411 ه ، ج 3 ، ص 187 .\r\n( 3 ) . علامه مجلسى ، محمد باقر ، بحار الانوار ، ج 46 ، ص 275 .\r\n","page_name":" 95 ","page_number":95},
  {"content":"\r\n\r\n\r\nچكيدهء درس نهم\r\nشيعيان بعد از سقيفه در مشكل‌هاى علمى ، فقهى و اعتقادى به ائمهء اطهار عليهم السّلام مراجعه مىكردند . اگرچه بنابر مصالحى با خلفاى زمان همكارى مىكردند ، غالبا از مناصب حكومتى محروم بودند .\r\nدر دوره خلافت امير المؤمنين عليه السّلام تظاهر به تشيّع از خصوصيات شيعه بود .\r\nدوران بنى اميه يكى از دشوارترين زمانها براى شيعه بود ؛ همه خلفا به استثناى عمر بن عبد العزيز دشمن سرسخت شيعه بودند و در مناطق شيعه نشين حاكمان سفاك و خون‌ريز حكومت مىكردند .\r\n\r\nپرسش درس نهم\r\n1 - ويژگىهاى شيعه در دوران خلفاى نخستين چه بود ؟\r\n2 - شيعه در دوره خلافت على عليه السّلام چه ويژگى داشت ؟\r\n3 - شيعيان در دوران بنى اميه چگونه روزگار مىگذراندند ؟\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nدرس دهم\r\n\r\nگسترش تشيّع در عصر امويان\r\nباوجود همه اختناق‌ها و ستم‌هايى كه در دوران امويان بر شيعيان وارد شد ، گسترش تشيّع متوقف نشد ، زيرا مظلوميت خاندان پيامبر ، باعث تمايل قلوب مردم به سوى آنان مىشد و همواره افراد جديدى به سلك شيعيان در مىآمدند . اين مطلب در پايان دولت اموى كاملا مشهود است . گسترش تشيّع در دوران اموى مقاطعى داشته است كه هر مقطع مشخصهء ويژهء خود را دارد كه به سه دوره و مرحلهء كلى مىتوان تقسيم كرد :\r\nالف : از سال 40 ه تا 61 ه ، دوران امام حسن و امام حسين عليهما السّلام .\r\nب : از سال 61 ه تا حدود 110 ه ، دوران امام سجاد و امام باقر عليهما السّلام .\r\nج : از سال 110 ه تا 132 ه ، تا پايان حكومت امويان ، دوران امام صادق عليه السّلام .\r\n\r\nالف - عصر امام حسن و امام حسين عليهم السّلام\r\nاز زمان امير المؤمنين عليه السّلام ، به تدريج شيعه شكل گروهى به خود مىگيرد و صف شيعيان كاملا مشخص مىشود .\r\nبدين‌دليل امام حسن عليه السّلام در صلح‌نامه ، يكى از مواد صلح را تامين امنيت شيعيان پدرش قرار مىدهد و اين‌كه نبايد متعرض آنان شوند . « 1 » شيعه به تدريج تمرين مىكند كه اطاعت از امام ، وابسته به حاكميت بالفعل امام نيست ، ازاين‌رو هنگام بيعت مردم با امام حسن عليه السّلام ، آن جناب شرط مىكند كه بايد در جنگ و صلح از ايشان اطاعت كنند .\r\nهمچنين مشخص مىشود كه امامت لزوما مساوى با حاكميت نيست و حاكم ستمگرى چون معاويه نمىتواند امام و اطاعتش واجب باشد ؛ چنان‌كه امام در خطبه‌اى كه بعد از صلح در مسجد كوفه ، به پافشارى معاويه و در حضور او ايراد كرد ، فرمود :\r\n\r\n\r\n","description":"","footnote":"\r\n( 1 ) . ابن شهر آشوب . مناقب آل ابى طالب ، موسسه انتشارات علامه ، قم ، ج 4 ، ص 33 .\r\n","page_name":" 97 ","page_number":97},
  {"content":"\r\n\r\n« خليفه كسى است كه به كتاب خدا و سنت پيامبر عمل كند و كسىكه كارش ظلم است ، نمىتواند خليفه باشد ، بلكه پادشاهى است كه ملكى به دست آورده ، مدت كمى بهره‌مند مىشود بعد لذتش قطع مىگردد ، ولى بايد حساب پس بدهد » « 1 » .\r\nاز ديگر ويژگى جامعهء تشيّع در اين مقطع ، اتحاد و يك‌پارچگى شيعه است كه از جايگاه رهبران شيعه ناشى مىشود . تا شهادت امام حسين عليه السّلام هيچ انشعابى در شيعه نمىبينيم .\r\nحسنين عليهما السّلام در ميان مسلمانان داراى جايگاهى بودند كه هيچ‌يك از ائمهء طاهرين عليهم السّلام بعد از آنها ، جايگاه آن دو بزرگوار را نداشتند . اينان يگانه ذريّه پيامبر بودند . امير المؤمنين در جنگ صفين هنگامىكه ديد امام حسن عليه السّلام با تندى پيش مىرود ، فرمود :\r\n« به جاى من شما اين جوان را نگه داريد ( از پيكار او جلوگيرى كنيد ) تا مرا درهم نريزد ، كه من حريص هستم اين دو جوان ( حسن و حسين عليهما السّلام ) كشته نشوند ؛ زيرا با مرگ آن دو ، نسل پيامبر قطع مىشود » « 2 » .\r\nحسنين عليهما السّلام در ميان صحابه پيامبر نيز احترام ويژه‌اى داشتند . اين مطلب در بيعت مردم با امام حسن عليه السّلام روشن مىشود كه صحابه پيامبر خلافت حضرت را پذيرفتند و هيچ‌يك اعتراضى نكردند ؛ ازاين‌رو در خلافت امام حسن عليه السّلام جز از طرف شام مشكلى نمىبينيم . آن گاه كه حضرت صلح كرد و خواست از كوفه خارج شود و به مدينه برگردد ، مردم به شدت مىگريستند ، در مدينه نيز از گزارشى كه يكى از قريشيان به معاويه مىدهد ، جايگاه آن جناب روشن مىشود ؛ مرد قريشى در گزارش خود به معاويه چنين نوشته بود :\r\n« يا امير المؤمنين ! حسن نماز صبح را در مسجد مىخواند و بر سجاده‌اش مىنشيند ، تا اين‌كه خورشيد طلوع كند . آن‌گاه به ستونى تكيه مىدهد ، هركس در مسجد باشد ، به خدمتش مىرسد و با او گفت‌وگو مىكند تا اين‌كه آفتاب بالا آيد ، و دو ركعت نماز مىگزارد و برمىخيزد و مىرود و از حال همسران پيامبر جويا مىشود و بعد به منزلش مىرود . . . » « 3 »\r\nامام حسين عليه السّلام نيز مانند برادر بزرگوارش احترام بالايى داشت . به‌طورى كه حتى عبد الله بن زبير ، دشمن سرسخت اهل بيت عليهم السّلام ، نمىتوانست موقعيت امام حسين عليه السّلام را انكار كند . تا\r\n\r\n\r\n","description":"","footnote":"\r\n( 1 ) . ابو الفرج اصفهانى . مقاتل الطالبيين ، منشورات الشريف الرضى ، قم 1416 ه ، ص 82 .\r\n( 2 ) . نهج البلاغه ، فيض الاسلام ، خطبهء 168 ، ص 660 .\r\n( 3 ) . بلاذرى . انساب الاشراف ، دار التعارف للمطبوعات ، بيروت ، 1394 ه ، ج 3 ، ص 21 .\r\n","page_name":" 98 ","page_number":98},
  {"content":"\r\n\r\nآن جناب در مكه بود ، مردم توجهى به ابن زبير نداشتند و كار او بالا نمىگرفت ، ازاين‌رو دوست داشت كه امام هرچه زودتر از مكه برود . ازاين‌رو به امام حسين عليه السّلام عرض مىكرد :\r\n« اگر من نيز مثل تو جايگاهى در عراق داشتم ، به سرعت به آن‌جا مىرفتم » . « 1 »\r\nجايگاه حضرت طورى بود كه با بيعت نكردنش ، حكومت يزيد مورد سؤال قرار مىگرفت ؛ بدين‌سبب آنان اين‌قدر در بيعت ايشان پافشارى داشتند .\r\nاين دو بزرگوار ميان بنى هاشم احترام و جايگاه ويژه‌اى داشتند ، طورىكه هيچ‌يك از بنى هاشم در زمان آنان نه‌تنها داعيه رهبرى نداشت ، كه حتى سرورى بنى هاشم را نيز هيچ وقت ادعا نمىكرد . هنگامىكه امام حسن عليه السّلام بر اثر سم معاويه از دنيا رفت ، ابن عباس در شام بود . معاويه به او گفت :\r\n« ابن عباس ، حسن وفات كرد و تو سرور بنى هاشم شدى » . ابن عباس گفت : « تا زمانى كه حسين هست نه . « 2 » »\r\nحتى ابن عباس با آن جايگاه علمى و سياسى كه داشت و حبر الامّه و مفسر قرآن بود و از لحاظ سنى هم از امام حسن و امام حسين عليهما السّلام بزرگ‌تر بود ، به‌آنان خدمت مىكرد . مدرك بن ابى زياد نقل مىكند :\r\n« ابن عباس مركب حسن و حسين عليهما السّلام را آماده كرد و ركاب آنان را گرفت تا سوار شدند .\r\nگفتم : تو چرا ركاب آنان را مىگيرى ، در حالى كه از آنان مسن‌تر هستى . گفت : احمق ! ، نمىدانى اينها چه كسانىاند ؟ اينان فرزندان رسول خدايند . آيا نعمت بزرگى نيست كه خدا به من توفيق داده تا ركاب آنان را بگيرم ؟ » . « 3 »\r\n\r\nتأثير نهضت كربلا در روند توسعه تشيّع\r\nپس از شهادت امام حسين عليه السّلام ، شيعيان به سبب از دست دادن مهم‌ترين تكيه‌گاه خود ، به شدت ترسيدند و از حركت مسلحانه در مقابل دشمن ، نااميد شدند . با وقوع حادثه دل‌خراش\r\n\r\n\r\n","description":"","footnote":"\r\n( 1 ) . ابن عبد و به اندلسى ، احمد بن محمد . العقد الغريد ، دار احياء التراث العربى ، بيروت 1409 ه ، ج 4 ، ص 366 .\r\n( 2 ) . مسعودى ، على بن الحسين . مروج الذهب ، منشورات موسسه الاعلمى للمطبوعات ، بيروت ، 1411 ه ، ج 3 ، ص 9 .\r\n( 3 ) . ابن شهر آشوب . مناقب آل ابى طالب ، موسسه انتشارات علامه ، قم ، ج 3 ، ص 400 .\r\n","page_name":" 99 ","page_number":99},
  {"content":"\r\n\r\nعاشورا ، در كوتاه مدت ، ضربه خرد كننده‌اى بر نهضت شيعه وارد شد . با انتشار خبر اين حادثه در سرزمين‌هاى اسلامى آن روز ، به‌ويژه در عراق و حجاز ، رعب و وحشت شديدى بر محافل شيعه حكم‌فرما شد ؛ زيرا مسلم شد كه يزيد آماده است حتى با كشتن فرزند پيامبر و اسير كردن زنان و فرزندان او حكومت خود را استحكام بخشد و در راه تثبيت پايه‌هاى حكومت خويش از هيچ جنايتى دريغ نمىكند .\r\nآثار اين ترس و وحشت در كوفه و مدينه نمايان بود و با بروز « فاجعه حرّه » و سركوبى شديد و بىرحمانه نهضت مردم مدينه توسط نيروهاى يزيد ، شدت يافت . اختناق شديدى در عراق و حجاز مناطق سكونت شيعيان به‌ويژه كوفه و مدينه حاكم شد و تشكل و انسجام شيعيان از هم پاشيد . امام صادق عليه السّلام در ترسيم اين وضع اندوه‌بار مىفرمايد :\r\n« پس از شهادت امام حسين عليه السّلام ، مردم از اطراف خاندان پيامبر پراكنده شدند ، جز سه نفر : ابو خالد كابلى ، يحيى بن ام الطّويل و جبير بن مطعم » . « 1 »\r\nمسعودى مورخ نيز در وصف اين دوره مىگويد :\r\n« على بن الحسين امامت را به صورت مخفى و با تقيه شديد و در زمانى دشوار ، عهده‌دار شد « 2 » » .\r\nاين وضع تا پايان حكومت يزيد ادامه داشت . بعد از مرگ يزيد نهضت‌هاى شيعى شروع شد كه تا زمان تثبيت حكومت امويان در زمان خلافت عبد الملك ، دوام داشت . اين مدت فرصت خوبى براى گسترش تشيّع بوده است .\r\nيكى از مهم‌ترين تأثيرهايى كه نهضت كربلا داشت ، از بين رفتن مشروعيت حكومت امويان در افكار عمومى بود . بدنامى حكومت به جايى رسيد كه جايگاه خلافت به پايين‌ترين درجه ، پايين آمد و ديگر مردم به‌عنوان نهادى مقدس به آن نمىنگريستند . شعر زير خطاب به قبر يزيد در حوارين ، حاكى از اين بدنامى است :\r\n ايها القبر بحوارينا * قد ضمنت شر الناس اجمعينا . « 3 » « 4 » . \r\nدر اين زمان مسلمانان ، به‌جز مردم شام ، اعم از شيعه و سنى با حكومت امويان مخالف\r\n\r\n\r\n","description":"","footnote":"\r\n( 1 ) . شيخ طوسى . اختيار معرفة الرجال معروف به رجال‌كشى ، موسسه آل البيت لا حياء التراث ، قم 1404 ه ، ج 1 ، ص 338 .\r\n( 2 ) . اثبات الوصية ، المطبعة الحيدرية ، نجف ، ط 4 ، 1373 ه ، ق ص 167 .\r\n( 3 ) . اى قبرى كه در شهر حوارين هستى ! بدترين همه مردم را دربر گرفته‌اى .\r\n( 4 ) . مسعودى ، على بن الحسين . مروج الذهب ، منشورات موسسه الاعلمى للمطبوعات ، بيروت ، ط اول ، 1411 ه ، ج 3 ، ص 65 .\r\n","page_name":" 100 ","page_number":100},
  {"content":"\r\n\r\nبودند و شورش‌هاى شيعى و سنى زيادى به وقوع پيوست . « 1 » يعقوبى مىنويسد :\r\n« عبد الملك بن مروان به فرماندارش حجاج بن يوسف نوشت ، مرا به ريختن خون آل ابى طالب مبتلا نكن ؛ زيرا سفيانيان را ديدم كه در نتيجه كشتن آنان به چه سرنوشتى دچار شدند . » « 2 »\r\nسرانجام نيز خون امام حسين عليه السّلام كاخ امويان را واژگون كرد . مقدسى مىگويد :\r\n« چون خداوند ستم و بيداد بنى اميه را بر خاندان پيامبر بديد ، لشكرى را كه از بخش‌هاى گوناگون همين خراسان گرد آمده بود ، به سياهى شب تاريك بر سر ايشان فرستاد » . « 3 »\r\nاز طرف ديگر ، مظلوميت امام حسين عليه السّلام و شهيدان كربلا ، محبت خاندان پيامبر را در قلب مردم نشاند و جايگاه آنان را به‌عنوان اولاد پيامبر و يگانه سرپرستان اسلام مستحكم كرد .\r\nبيشتر قيام‌هاى دوران اموى به نام و براى خون‌خواهى آنان صورت مىگرفت و انقلابىها با شعار « يا لثارات الحسين » جمع مىشدند . حتى قيام شخصى چون ابن اشعث در سيستان ، « 4 » به نام حسن مثنّى ( فرزند امام حسن عليه السّلام ) شكل گرفت . « 5 » بدين‌دليل احاديث مهدى در مقام منتقم آل محمد صلّى اللّه عليه و آله شيوع يافت . « 6 » و مردم در انتظار انتقام‌گيرندگان از بنى اميه به سر مىبردند « 7 » و\r\n\r\n\r\n","description":"","footnote":"\r\n( 1 ) . همان ، ص 81 - 99 .\r\n( 2 ) . ابن واضح . تاريخ اليعقوبى ، منشورات الشريف الرضى ، قم ، 1414 ه ، ج ص 304 .\r\n( 3 ) . مقدسى . احسن التقاسيم ، ترجمه منزوى ، شركت مؤلّفان و مترجمان ايران ، ج 2 ، ص 426 و 427 .\r\n( 4 ) . عبد الرحمن بن محمد بن اشعث از سوى حجاج حاكم سيستان بود . سيستان مرز مسلمانان با هنديان به شمار مىرفت و در آنجا مسلمانان با حاكمان هند درگير بودند . به جهت دشمنىاى كه حجاج با عبد الرحمن داشت ، براى از بين بردن او نقشه مىكشيد . عبد الرحمن با آگاهى از اين موضوع در سال 82 ه عليه او قيام كرد . چون عامه مردم از حجاج نفرت داشتند ، افراد زيادى از اهل بصره و كوفه به او پيوستند ؛ عده‌اى زيادى از قاريان كوفه و شيعيان همراه قيام‌كنندگان بودند . بدين‌ترتيب او از سيستان به سوى عراق روانه شد ؛ نخست هدفش متوجه خلع حجاج بود ، سپس عبد الملك را نيز از خلافت خلع كرد و سپاهيان حجاج را شكست داد . و تا كوفه پيش‌آمد ، خطر او جدى بود ، عبد الملك سپاه بزرگى را از شام به يارى حجاج فرستاد ، سپاهيان شام در محلى به نام « دير الجماجم » - در هفت فرسنگى كوفه - ابن اشعث را شكست دادند . او به سوى هند گريخت و به يكى از امراى آنجا پناهنده شد ؛ ولى بالاخره توسط عمال حجاج به قتل رسيد . ( مسعودى : همان مأخذ : ج 3 ، ص 148 و ياقوت حموى ، شهاب الدين ابى عبد الله . معجم البلدان ، دار احياء التراث العربى ، بيروت ، ط 1 ، 1417 ه ق ، ج 4 ، ص 338 . )\r\n( 5 ) . ابن عنبه . عمدة الطالب ، فى انساب آل ابى طالب ، انتشارات الرضى ، قم ، ص 100 .\r\n( 6 ) . ابو الفرج اصفهانى . مقاتل الطالبيين ، منشورات الشريف الرضى ، قم ، ط دوم ، 1416 ه ق ، ص 216 .\r\n( 7 ) . يعقوبى نقل مىكند : عمر بن عبد العزيز در عصر خلافتش ، در جواب اعتراض شخصى به نام عامر بن -\r\n","page_name":" 101 ","page_number":101},
  {"content":"\r\n\r\nاز شدت بىصبرى و اوج انتظار گشايش ، گاهى نام مهدى را با نام رهبران نهضت‌ها و قيام‌ها تطبيق مىدادند . « 1 » از سوى ديگر ائمهء اطهار عليهم السّلام و خاندان پيامبر ، ياد و خاطره شهيدان كربلا را زنده نگه مىداشتند . امام سجاد عليه السّلام هروقت ، مىخواست آب بياشامد ، تا چشمش به آب مىافتاد ، اشك از چشمانش سرازير مىشد . وقتى علتش را مىپرسيدند مىفرمود :\r\n« چگونه گريه نكنم در حالى كه آب را براى وحوش و درندگان بيابان آزاد گذاشتند ، ولى به روى پدرم بستند ؟ » روزى خدمتگزار امام عرض كرد : « آيا غم شما تمامى ندارد ! » حضرت فرمود : « واى بر تو ، يعقوب كه تنها يكى از دوازده پسرش ناپديد شده بود ، در فراق او آن‌قدر گريست كه چشمانش نابينا شد و از شدت اندوه كمرش خم گشت ، در حالى كه پسرش زنده بود . ولى من ناظر كشته شدن پدرم ، برادرم ، عموهايم و هفده نفر از بستگانم بودم كه پيكرهايشان در اطرافم نقش زمين شده بود . پس چگونه ممكن است غم و اندوه من پايان يابد ؟ » « 2 »\r\nامام صادق عليه السّلام شاعران را تشويق مىكرد كه در رثاى امام حسين عليه السّلام شعر بسرايند و مىفرمود :\r\n« هركس در مورد حسين عليه السّلام شعر بگويد و بگريد و مردم را بگرياند ، بهشت بر او واجب مىشود و گناهانش آمرزيده مىگردد » . « 3 »\r\nبدين‌ترتيب امام حسين عليه السّلام نماد تشيّع شد . ازاين‌رو در مقاطعى از تاريخ چون دورهء متوكل ، زيارت قبر آن جناب ممنوع شد . « 4 »\r\n\r\n\r\n","description":"","footnote":"\r\n- وائله كه مقررى او از سوى حكومت قطع شده بود گفت : به من خبر داده‌اند ، كه تو شمشيرت را صيقل داده‌اى ، نيزه‌ات را تيز كرده‌اى و تير و كمانت را آماده نموده‌اى و منتظر امام قائم هستى ، تا قيام كند ؛ منتظر باش كه هروقت خروج كرد ، مقررى تو را بپردازد ( تاريخ اليعقوبى ، منشورات الشريف الرضى ، قم ، 1414 ه ق ، ج 2 ، ص 307 .\r\n( 1 ) . ابو الفرج اصفهانى . همان ، ص 210 .\r\n( 2 ) . علامه مجلسى . بحار الانوار ، المكتبة الاسلامية ، تهران ط دوم ، 1394 ه . ق ج 46 ، ص 108 .\r\n( 3 ) . شيخ طوسى . همان مأخذ ج 2 ، ص 574 .\r\n( 4 ) . طبرى ، ابى جعفر محمد بن جرير . تاريخ الطبرى ، دار الكتب العلميه ، بيروت ، ط دوم ، 1408 ه ق ، ج 5 ، ص 312 .\r\n","page_name":" 102 ","page_number":102},
  {"content":"\r\n\r\n\r\nچكيدهء درس دهم\r\nاز زمان امير المؤمنين عليه السّلام به تدريج شيعه شكل حزبى و گروهى به خود گرفت و صف شيعيان كاملا مشخص شد ؛ از سوى ديگر شيعه در اين دوره به سبب جايگاه حسنين - عليهما السلام - از اتحاد و يك‌پارچگى برخوردار بود و هنوز هيچ انشعابى در آن رخ نداده بود .\r\nپس از شهادت امام حسين عليه السّلام شيعه مهم‌ترين تكيه‌گاه خود را از دست داد و به شدت وحشت زده شد ؛ ازاين‌رو تعداد اندكى كنار امام سجاد عليه السّلام بودند و بعد از مرگ يزيد اين وضع تغيير يافت . نهضت كربلا مشروعيت حكومت امويان را از بين برد و جايگاه خلافت را از تقدسى كه داشت به پايين‌ترين درجه پائين آورد و از سوى ديگر محبت خاندان پيامبر صلّى اللّه عليه و آله را در دل‌ها نشاند .\r\n\r\nپرسش درس دهم\r\n1 - گسترش شيعه در دوران بنى اميه چه مقاطعى داشت ؟\r\n2 - در دوران امام حسن و امام حسين عليهم السّلام شيعه چه ويژگىهايى داشت ؟\r\n3 - نهضت كربلا چه تأثيرى در روند گسترش تشيّع داشت ؟\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nدرس يازدهم\r\n\r\nب - عصر امام سجاد عليه السّلام\r\nدوران امام سجاد عليه السّلام را مىتوان به 2 مرحله تقسيم كرد :\r\nمرحلهء نخست بعد از شهادت امام حسين عليه السّلام و تزلزل حكومت امويان و سرانجام واژگونى سفيانيان و روىكار آمدن مروانيان و درگيرى بنى اميه باهم و گرفتارىشان به قيام‌ها و شورش‌ها تا تثبيت حكومت مروانيان و مرحلهء دوم از زمان حكمرانى حجاج و شكست عبد الله بن زبير « 1 » در مكه تا شروع نهضت عباسيان مربوط به دورهء نخست امامت امام باقر عليه السّلام نيز مىشود .\r\n\r\n\r\n","description":"","footnote":"\r\n( 1 ) . فرمانروايى عبد الله بن زبير در مكه ، از زمانىكه از بيعت با يزيد خوددارى كرد و مردم را به سوى خود فراخواند ، تا سال 72 ، كه به دست سپاهيان حجاج كشته شد ، 12 سال طول كشيد كه ابن عبد ربه در كتاب « العقد الفريد » از آن به آشوب ابن زبير ياد مىكند .\r\nبعد از مرگ معاويه ، آنگاه كه حاكم مدينه از ابن زبير براى يزيد بيعت خواست ، او براى فرار از بيعت با يزيد ، همزمان با امام حسين به مكه رفت ، و در آنجا چندان مورد توجه مردم قرار نمىگرفت ؛ ازاين‌رو اقامت امام حسين را در مكه خوش نداشت و به امام حسين مىگفت اگر از من مثل تو دعوت مىكردند ، من نيز به عراق مىرفتم ؛ او بعد از شهادت امام حسين پرچم مخالفت با يزيد را برافراشت و يزيد در سال 62 هجرى مسلم بن عقبه را با سپاهى براى سركوبى شورش مردم مدينه و عبد الله بن زبير ، نخست به مدينه و سپس به مكه فرستاد . ولى مسلم بعد از رخداد حرّه هنگامىكه به سوى مكه روانه بود ، در راه مرد و حصين بن نمير ، جانشين او ، همراه لشگر شام به مكه آمد و در سال 64 هجرى آن‌جا را با منجنيق گلوله باران كرد و پرده‌هاى كعبه سوخت ؛ ولى در خلال جنگ خبر مرگ يزيد به مكه رسيده و سپاه شام سست شد و حصين به ابن زبير پيشنهاد كرد كه با او بيعت كند و وى را به شام ببرد و آنجا به حكومت بنشاند .\r\nولى ابن زبير نپذيرفت . بعد از مرگ يزيد تمام سرزمين‌هاى اسلامى جز اردن با ابن زبير به‌عنوان خليفه بيعت كردند و حكومت او را پذيرفتند ؛ ولى بنى اميه در جابيه مروان را به حكومت برگزيدند و او مخالفانش را در شام از سر راه برداشت و بعد از او عبد الملك پسرش خليفه شد . عبد الملك بعد از شكست دادن مصعب بن زبير ، برادر عبد الله بن زبير ، حجاج ابن يوسف را از عراق براى سركوبى او به مكه فرستاد . حجاج مدتى مكه را محاصره كرد و منجنيق بر كوه ابو قبيس گذاشته و شهر مكه و كعبه را با -\r\n","page_name":" 104 ","page_number":104},
  {"content":"\r\n\r\nبعد از شهادت امام حسين عليه السّلام ، بنى اميه از سويى گرفتار قيام‌هاى مردم عراق و حجاز بودند و از سوى ديگر ، اختلافهاى درون گروهى داشتند ، حكومت يزيد ديرى نپاييد . يزيد پس از سه سال حكومت در سال 64 هجرى مرد . « 1 »\r\nبعد از او پسرش معاويه صغير روىكار آمد . او بيش از 40 روز حكومت نكرده بود كه از خلافت كناره گرفت و بدون فاصله از دنيا رفت « 2 » . با مرگ او ، اختلاف ميان خاندان بنى اميه شروع شد . مسعودى حوادث بعد از مرگ او را كه حاكى از رقابت شديد و حرص خاندان اموى بر رياست است ، چنين وصف مىكند :\r\n« معاويه ( دوم ) در سن 22 سالگى مرد و در دمشق مدفون شد . وليد بن عتبة ابن ابى سفيان به طمع اين‌كه خليفه شود ، جلو رفت تا بر جنازه معاويه ( دوم ) نماز بخواند كه پيش از تمام شدن نماز ، ضربهء مهلكى خورد و كشته شد . آن‌گاه عثمان ابن عتبة بن ابى سفيان بر او نماز خواند ، ولى به خلافت او نيز رضايت ندادند و او مجبور شد به مكه ، نزد ابن زبير ، برود » « 3 »\r\nهنوز بيش از سه سال از شهادت امام حسين عليه السّلام نگذشته بود كه حكومت سفيانيان به پايان رسيد . بيشتر مردم سرزمين‌هاى اسلامى حتى عده‌اى از سران و فرماندهان بنى اميه مثل ، ضحاك بن قيس و نعمان بن بشير به ابن زبير متمايل شده بودند . در اين هنگام بود كه ابن زبير امويان ساكن مدينه ، از جمله مروان را از آن‌جا بيرون كرد . آنان راهى شام شدند و چون در دمشق خليفه‌اى نبود ، امويان در جابيه ، مروان بن حكم را به خلافت برگزيدند و خالد بن يزيد\r\n\r\n\r\n","description":"","footnote":"\r\n- پرتاب سنگ ويران كرد ؛ در اين جنگ ياران عبد الله بن زبير او را رها كردند ؛ ولى عبد اللّه ايستادگى كرد و سرانجام كشته شد . بدين‌ترتيب كار عبد الله بن زبير بعد از 12 سال به پايان رسيد . ( ابن عبدربه اندلسى ، احمد بن محمد . العقد الفريد ، دار احياء التراث العربى ، بيروت ، 1409 ه ق ، ج 4 ، ص 366 ، مسعودى ، على بن الحسين . مروج الذهب ، منشورات موسسه الاعلمى للمطبوعات ، بيروت 1411 ه ق ، ج 3 ، ص 78 - 96 و شهيدى ، دكتر سيد جعفر . تاريخ تحليلى اسلام تا پايان امويان ، مركز نشر دانشگاهى ، تهران ط ششم ، 1365 ه . ش ص 183 . )\r\n( 1 ) . ابن واضح ، احمد بن ابى يعقوب . تاريخ اليعقوبى ، منشورات الشريف الرضى ، قم ، 1414 ه ق ، ج 2 ، ص 252 .\r\n( 2 ) . همان ، ص 256 .\r\n( 3 ) . مسعودى . مروج الذهب ، منشورات موسسه الاعلمى للمطبوعات ، بيروت ، 1411 ه ق ، ج 3 ، ص 85 و 86 .\r\n","page_name":" 105 ","page_number":105},
  {"content":"\r\n\r\nو بعد از او عمرو بن سعيد اشدق را ولىعهد او قرار دادند . بعد از مدتى مروان ، خالد بن يزيد را بر كنار كرد و پسرش عبد الملك را ولىعهد خود ساخت . به همين دليل مادر خالد كه زن مروان بود ، او را مسموم كرد و مروان مرد . عبد الملك نيز عمرو بن سعيد را از سر راه خود برداشت و فرزندانش را ولىعهد خود كرد . « 1 »\r\nاز سوى ديگر امويان گرفتار شورش‌ها و قيام‌ها بودند . اين قيام‌ها به دو قسمت تقسيم مىشوند : يكى قيام‌هايى كه ماهيت شيعى نداشتند . اين قيام‌ها عبارت بودند از قيام حرّه و قيام ابن زبير . قيام ابن زبير كه ماهيتش معلوم است ، چون رهبر قيام ، ابن زبير از دشمنان سرسخت خاندان پيامبر بود . او اين كينه را از شكست جنگ جمل و حوادث آن روزگار در دل داشت .\r\nولى برادر او ، مصعب ، تمايل شيعى داشت و با دختر امام حسين عليه السّلام ، سكينه ، ازدواج كرده بود ، « 2 » ازاين‌رو كار او در عراق بالا گرفت و شيعيان عراق براى مقابله با امويان به او پيوسته بودند كه ابراهيم اشتر بعد از مختار همراه او بود و در كنار وى كشته شد .\r\nقيام حرّه نيز ماهيت شيعى نداشت « 3 » و امام سجاد عليه السّلام در آن هيچ مداخله‌اى نكرد . هنگامى\r\n\r\n\r\n","description":"","footnote":"\r\n( 1 ) . همان مآخذ .\r\n( 2 ) . ابن قتيبه ، ابى محمد عبد الله بن مسلم . المعارف ، منشورات الشريف الرضى ، قم ، ط اول ، 1415 ه ق ، ص 214 .\r\n( 3 ) . قيام حرّه در سال 62 ه رخ داد . مسعودى علت و منشا آن را ناخشنودى مردم از كردار فسق‌آميز يزيد و شهادت امام حسين معرفى مىكند . در مدينه كه مركز خويشاوندان پيامبر و صحابه و تابعين بود ، مردم به خشم درآمدند . حاكم مدينه عثمان بن محمد بن ابى سفيان كه جوانى خام بود ، گروهى از بزرگان شهر مدينه را به نمايندگى از طرف مردم شهر مدينه ، به دمشق فرستاد تا از نزديك يزيد را ببينند و از مراحم وى برخوردار شوند تا در بازگشت به مدينه ، مردم را به اطاعت از حكومت وى تشويق كنند .\r\nبه دنبال اين طرح عثمان هيئتى از بزرگان مدينه را كه عبد الله بن حنظله غسيل الملائكه نيز در ميان آنها بود ، به دمشق فرستاد ؛ از آن‌جا كه يزيد از تربيت اسلامى برخوردار نبود و تدبير نيز نداشت كه ظاهر را رعايت كند ، بىپروا در حضور آنان به فسق و فجور خود ادامه داد ، ولى از آنان پذيرايى كرد و به هركدام هدايا و خلعت‌هاى گرانبها هديه نمود ، تا در برگشت از او تمجيد كنند ، ولى تمام اين اقدامها نتيجهء عكس داد و آنان هنگام بازگشت در اجتماع مردم مدينه ، اعلام داشتند از نزد كسى برگشته‌اند كه دين ندارد ، شراب مىخورد ، تار و طنبور مىنوازد ، سگبازى مىكند ، خنياگران و زنان خوش‌آواز در مجلس او دلربايى مىكنند و با مشتى دزد و خرابكار به شب‌نشينى مىپردازد ؛ آنان خطاب به مردم مدينه گفتند : اينك شما را شاهد مىگيريم كه او را از خلافت بر كنار كرديم .\r\nعبد الله بن حنظله گفت : من از نزد شخصى برگشتم كه اگر كسى با من همكارى نكند ، با همين چند پسرم به -\r\n","page_name":" 106 ","page_number":106},
  {"content":"\r\n\r\nكه مسلم بن عقبه در مدينه از مردم بيعت گرفت و از آنان خواست در جايگاه غلام با يزيد بيعت كنند ، به امام سجاد عليه السّلام احترام كرد و هيچ متعرض آن جناب نشد . « 1 »\r\nديگرى قيام‌هايى هستند كه ماهيتشان شيعى است .\r\n\r\nقيام‌هاى شيعى\r\nقيام‌هاى شيعى عبارت بودند از : قيام توابين و قيام مختار . خاستگاه اين دو قيام ، عراق و شهر كوفه بود و نيروهاى تشكيل‌دهنده آنها شيعيان امير المؤمنين عليه السّلام بودند . در سپاه مختار شيعيان موالى ( غير عرب ) نيز به فراوانى به چشم مىخوردند .\r\nهيچ ابهامى در ماهيت قيام توابين نيست . اين قيام بر پايهء انگيزه‌هاى درست و شهادت طلبانه بوده و مقصدى جز خون‌خواهى امام حسين عليه السّلام و پاك كردن گناه يارى نكردن حضرت ، با كشته شدن در راه مبارزه با قاتل‌هاى وى ، نداشتند . توابين بعد از خروج از كوفه به سوى كربلا رفتند و به زيارت قبر امام حسين عليه السّلام شتافتند و در شروع كارشان چنين گفتند :\r\n\r\n\r\n","description":"","footnote":"\r\n- جنگ او خواهم رفت ؛ او به من عطيه داد و احترام كرد ، ولى عطيهء او را نپذيرفتم مگر براى اين‌كه در جنگ با وى از آن استفاده كنم .\r\nبه دنبال اين جريان ، مردم مدينه با عبد الله بن حنظله بيعت كردند و حاكم مدينه و همهء بنى اميه را از شهر بيرون راندند .\r\nاين گزارش كه به يزيد رسيد ، مسلم بن عقبه را كه مردى سالخورده و از سر سپردگان بنى اميه بود ، با لشگر انبوهى به سوى مدينه فرستاد و به او گفت به آنان سه روز مهلت بده ، اگر تسليم نشدند با آنان بجنگ و آن‌گاه كه پيروز شدى 3 روز هرچه دارند غارت كن و در اختيار سربازان بگذار . . .\r\nسپاه شام مدينه را مورد حمله قرار داد و جنگ خونينى بين دو گروه درگرفت و سرانجام مردم مدينه شكست خوردند و سران نهضت كشته شدند ، مسلم به مدت 3 روز دستور قتل عام مردم شهر را صادر كرد ؛ سربازان شام جنايتهايى مرتكب شدند كه قلم از بيان آنها شرم دارد ؛ مسلم را به خاطر اين جنايت‌ها مسرف ناميدند . پس از پايان قتل و غارت ، مسلم به‌عنوان بردگى براى يزيد از مردم بيعت گرفت ( ابن عبد ربه اندلسى ، احمد بن محمد . العقد الفريد ، دار احياء التراث العربى ، بيروت ج 4 ، ص 362 ، ابن واضح ، احمد بن ابى يعقوب . تاريخ يعقوبى منشورات الشريف الرضى ، قم ، 1414 ه ق ، ج 2 ، ص 250 ، مسعودى ، على بن الحسين : مروج الذهب ، منشورات موسسه الاعلمى للمطبوعات ، بيروت ، ج 3 ، ص 82 ، ابن اثير : الكامل دار صادر ، بيروت ، ج 4 ، ص 102 ، 103 و 255 و 256 .\r\n( 1 ) . ابى حنيفه ، دينورى ، احمد بن داود . الاخبار الطوال ، منشورات الشريف الرضى ، قم ، ص 266 .\r\n","page_name":" 107 ","page_number":107},
  {"content":"\r\n\r\n« پروردگارا ! ما فرزند پيامبر را يارى نكرديم ، گناهان گذشته ما را بيامرز و توبه ما را بپذير . به روح حسين عليه السّلام و ياران راستين و شهيد او رحمت فرست . ما شهادت مىدهيم كه بر همان عقيده‌ايم كه حسين عليه السّلام بر سر آن كشته شد . پروردگارا ! اگر گناهان ما را نيامرزى و به ديده رحم و عطوفت بر ما ننگرى ، زيانكار و بدبخت خواهيم بود . . . » « 1 »\r\nاما مختار پس از ورود مسلم بن عقيل به كوفه ، با او همكارى مىكرد كه توسط عبيد الله بن زياد دستگير و زندانى شد و پس از حادثهء عاشورا با وساطت عبد الله بن عمر شوهر خواهرش ، نزد يزيد ، آزاد شد . او در سال 64 ه ق به كوفه آمد و بعد از نهضت توابين ، قيام خويش را شروع كرد و با شعار « يا لثارات الحسين » توانست شيعيان ، به‌ويژه شيعيان موالى را اطراف خود جمع كند . او با اين نيروها توانست قاتل‌هاى امام حسين عليه السّلام را به سزاى عمل‌شان برساند .\r\nطورىكه در يك روز دويست و هشتاد نفر از اين جنايتكاران را كشت و خانه‌هاى چند تن از آنان را كه فرار كرده بودند ، ويران كرد . از جمله خانه محمد بن اشعث را تخريب كرد و از مصالح آن ، خانه حجر بن عدى ، يار وفادار على عليه السّلام را كه معاويه تخريب كرده بود ، بازسازى كرد . « 2 »\r\nدربارهء مختار ، اظهارنظرهاى متضادى شده است . عده‌اى او را شيعه حقيقى و برخى وى را دروغگو خوانده‌اند . ابن داوود در رجالش ، درباره مختار چنين مىگويد :\r\n« مختار پسر ابو عبيد ثقفى است . برخى از علماى شيعه او را به كيسانيه متهم كرده‌اند و در اين‌باره به رد هديه او توسط امام سجاد عليه السّلام استدلال كرده‌اند ؛ ولى اين نمىتواند دليل بر رد او باشد . زيرا امام باقر عليه السّلام درباره او فرمود : به مختار بد نگوييد ؛ زيرا او قاتل‌هاى ما را كشت و نگذاشت خون‌هاى ريخته شده ما پايمال شود و دختران ما را شوهر داد و هنگام سختى ميان ما مال تقسيم كرد . »\r\nهنگامىكه ابو الحكم ، پسر مختار نزد امام باقر عليه السّلام آمد ، خيلى به او احترام كرد . ابو الحكم درباره پدرش پرسيد و گفت : « مردم در مورد پدرم سخنانى مىگويند ، ولى سخن شما هرچه باشد ملاك است ؟ » در اين هنگام امام مختار را تمجيد كرد و بر او رحمت فرستاد و فرمود :\r\n\r\n\r\n","description":"","footnote":"\r\n( 1 ) . ابن اثير ، عز الدين ابى الحسن بن ابى الكرام . الكامل فى التاريخ ، دار صادر ، بيروت ، ج 4 ، ص 158 - 186 .\r\n( 2 ) . اخطب خوارزمى . مقتل الحسين ، منشورات المفيد ، قم ، ج 2 ، ص 202 .\r\n","page_name":" 108 ","page_number":108},
  {"content":"\r\n\r\n« سبحان الله ! پدرم به من گفته كه مهر مادرم از مالى بود كه مختار به پدرم فرستاده بود »\r\nو چند بار گفت :\r\n« خدا پدرت را رحمت كند ، او اجازه نداد حق ما ضايع شود ، قاتل‌هاى ما را كشت و نگذاشت خون ما پايمال شود » .\r\nامام صادق عليه السّلام نيز فرمود :\r\n« در خاندان ما زنى به گيسويش شانه نزد و حنا به مويش نماليد ، تا اين‌كه مختار سر قاتل‌هاى حسين عليه السّلام را فرستاد . »\r\nروايت شده هنگامىكه مختار سر عبيد الله بن زياد ملعون را نزد امام سجاد عليه السّلام فرستاد ، آن حضرت به سجده افتاد و بر مختار دعاى خير نمود .\r\nاما روايت‌هايى كه در سرزنش مختار نقل شده از ساخته‌هاى مخالفان است . « 1 »\r\nدرباره نسبت كيسانيه به مختار و نقش او در ايجاد فرقه كيسانيه آيت الله خويى ضمن دفاع از مختار و رد نسبت كيسانيه به او مىنويسد :\r\n« برخى از علماى اهل سنت مختار را به مذهب كيسانيه نسبت مىدهند و اين قطعا سخن باطلى است ؛ زيرا محمد حنفيه مدعى امامت براى خود نبود تا مختار مردم را به امامت او دعوت كند . مختار قبل از محمد حنفيه ، كشته شد و محمد حنفيه زنده بود و مذهب كيسانيه بعد از مرگ محمد حنفيه به‌وجود آمد .\r\nاما اين‌كه مختار را كيسان مىخوانند ( نه به اين دليل است كه مذهب او كيسانى است ) برفرض درستى اين لقب براى او پيدايش‌اش همان روايت كشى از امير مؤمنان است كه 2 بار به او فرمود : يا كيس ، يا كيس ؛ سپس آن را به صيغهء تثنيه درآوردند و كيسان گفته شد . » « 2 »\r\n\r\nتثبيت حكومت مروانيان ( دوران خفقان )\r\nگفتيم كه مرحلهء دوم دورهء امام سجاد عليه السّلام ، تثبيت حكومت مروانيان بود . بنى مروان بعد از\r\n\r\n\r\n","description":"","footnote":"\r\n( 1 ) . رجال ابن داوود . منشورات الرضى ، قم ، ص 277 .\r\n( 2 ) . الخويى ، سيد ابو القاسم . معجم رجال الحديث ، بيروت ، ج 18 ، ص 102 و 103 .\r\n","page_name":" 109 ","page_number":109},
  {"content":"\r\n\r\nقتل عبد الله بن زبير در سال 73 ه ق ، « 1 » حكومت خويش را تحكيم بخشيدند و در اين راه از وجود سفاكانى چون حجاج بن يوسف استفاده كردند . او براى از بين بردن دشمن از هيچ كارى ابايى نداشت ؛ حتى كعبه را مورد هدف قرار داد و با گلوله‌هاى آتشين منجنيق ، آن را ويران كرد و مخالفان بنى اميه را چه شيعه ، چه غيرشيعه هرجا مىيافت ، مىكشت و قيام ابن اشعث ضد او در سال 80 ه ق ، سودى نبخشيد « 2 » و ديكتاتورى وى تا 95 ه ق « 3 » حجاز و عراق را دربر گرفت . امام سجاد عليه السّلام در چنين دورانى مىزيست و با دعا معارف اسلامى و شيعى را منتقل مىكرد . در اين هنگام شيعيان يا فرارى بودند يا در زندان به سر مىبردند يا به دست حجاج كشته مىشدند يا به شدت تقيه مىكردند . از اين‌رو مردم جرأت نزديك شدن به امام سجاد عليه السّلام را نداشتند و ياران حضرت به غايت اندك بودند . مرحوم مجلسى نقل مىكند :\r\n« حجاج بن يوسف ، سعيد بن جبير را به سبب ارتباطش با امام سجاد عليه السّلام به قتل رساند . « 4 » البته\r\n\r\n\r\n","description":"","footnote":"\r\n( 1 ) . ابن واضح ، احمد بن ابى يعقوب : تاريخ يعقوبى . منشورات الشريف الرضى ، قم 1414 ه ق ، ج 2 ، ص 267 .\r\n( 2 ) . در سال 80 ه حجاج ، عبد الرحمن بن اشعث را با آن‌كه از او دلى خوش نداشت ، به حكومت سيستان و زابلستان فرستاد و به دو دستور داد رتبيل را كه به سيستان حمله كرده بود ، براند . عبد الرحمن بدان‌جا رفت و لشگريان را به سركوبى مهاجمان فرستاد و سيستان را آرام ساخت . بعد از آن چون حجاج از او خواسته بود ، باز به تعقيب دشمن بپردازد و ابن اشعث و سربازانش اين را نوعى توطئه از سوى حجاج براى از بين بردن به‌دست دشمن تلقى كردند ، بر حجاج شوريدند و به‌سوى عراق روانه شدند . در خوزستان ميان آنان و حجاج نبرد درگرفت . و سپاهيان حجاج نخست شكست خوردند و عبد الرحمن خود را به عراق رساند و كوفه را تصرف كرد و بسيارى از بزرگان بصره نيز با او همكارى كردند . حجاج از عبد الملك امداد خواست ؛ از سوى شام لشگرى براى او فرستاده شد و با رسيدن اين نيرو حجاج دوباره جنگ را آغاز كرد ؛ در اين نبرد سخت كه به رخداد « دير الجماجم » معروف شده است ؛ مردم بصره و كوفه حتى قاريان قرآن به‌خاطر دشمنىاى كه با حجاج داشتند ، به يارى عبد الرحمان برخاستند ؛ سپاهيان پسر اشعث چندان انبوه بود كه عبد الملك نگران شد و به عراقيان پيغام فرستاد كه اگر خواستار عزل حجاج هستند ، حاضر است او را عزل كند ، ولى اهل عراق سازش را نپذيرفتند و عبد الملك را خلع كردند . بدين ترتيب جنگ را با آنان آغاز كرد و توانست گروهى از سران لشگر ابن اشعث را بفريبد و شبى به آنان شبيخون بزند و سپاه ابن اشعث را پراكنده سازد . از اين‌رو ابن اشعث مجبور شد فرار كرده و به رتبيل پناهنده شود ، كه بعدها رتبيل در اثر وعده و وعيد حجاج او را كشت و سرش را براى حجاج فرستاد .\r\n( مسعودى ، على بن الحسين ، مروج الذهب ، منشورات موسسه الاعلمى للمطبوعات ، بيروت ، 1414 ه ق ، ج 3 ، ص 148 و 149 و شهيدى ، دكتر سيد جعفر . تاريخ اسلام تا پايان امويان : مركز نشر دانشگاهى ، تهران ، ط ششم 1365 ه . ش ص 185 و 186 ) .\r\n( 3 ) . مسعودى ، على بن الحسين . همان منبع ، ص 187 .\r\n( 4 ) . شيخ طوسى . اختيار معرفة الرجال معروف به رجال كشى ، موسسه آل البيت عليهم السّلام لا حياء التراث ، قم ، 1404 ه ق ، ج 1 ، ص 335 .\r\n","page_name":" 110 ","page_number":110},
  {"content":"\r\n\r\nدر اين زمان بر اثر فشارهايى كه بر شيعيان وارد شد ، آنان به مناطق گوناگون سرزمين‌هاى اسلامى مهاجرت كردند و موجب گسترش تشيّع شدند . در همين زمان عده‌اى از شيعيان كوفه ، به منطقهء قم آمدند و در آن‌جا ساكن ، و سبب گسترش تشيّع در آن سامان شدند . « 1 »\r\nدورهء نخست امامت امام باقر عليه السّلام نيز ، هم‌زمان با ادامه اقتدار حكومت امويان بود . در اين زمان خليفه مقتدر و مستبدى چون هشام بن عبد الملك حكومت مىكرد كه امام باقر عليه السّلام را همراه فرزندش امام صادق عليه السّلام به شام فراخواند و از هيچ آزار و اذيتى نسبت به آنان كوتاهى نكرد . « 2 » در زمان او ، زيد بن على بن الحسين عليه السّلام قيام كرد و به شهادت رسيد . اگرچه در دورهء عمر بن عبد العزيز اندكى از سخت‌گيرى و فشار بر شيعيان كاسته شد ، ولى مدت خلافتش كوتاه بود و بعد از دو سال و اندى حكومت ، به طرز مرموزى از دنيا رفت .\r\nالبته بنى اميه با فشار و سخت‌گيرى نتوانستند نور حق را خاموش كنند و فضايل و مناقب امير المؤمنين ، على عليه السّلام ، را از خاطره‌ها محو سازند و اين خواست خدا بود . ابن ابى الحديد مىگويد :\r\n« اگر خداى تعالى سرى در اين مرد ( على ) قرار نداده بود ، حتى يك حديث هم در فضيلت و منقبت او نقل نمىشد ؛ زيرا مروانيان نسبت به ناقلان فضايل آن جناب ، خيلى سخت‌گير بودند » . « 3 »\r\n\r\n\r\n","description":"","footnote":"\r\n( 1 ) . ياقوت حموى ، شهاب الدين ابى عبد الله : معجم البلدان ، دار احياء التراث العربى ، بيروت ، ط اول 1417 ه ق ، ج 7 ، ص 88 .\r\n( 2 ) . الطبرى ، محمد بن جرير بن رستم . دلائل الامامة ، منشورات المطبعة الحيدريه ، نجف ، 1383 ه . ق ، ص 105 .\r\n( 3 ) . عبده ، محمد ، شرح نهج البلاغه ، دار احياء الكتب العربيه ، قاهره ، ج 4 ، ص 73 .\r\n","page_name":" 111 ","page_number":111},
  {"content":"\r\n\r\n\r\nچكيدهء درس يازدهم\r\nدورهء امام سجاد عليه السّلام از دو مرحله تشكيل مىشود ؛ نخست دوران تزلزل حكومت امويان ، سقوط سفيانيان و روىكار آمدن مروانيان و مرحلهء دوم تثبيت حكومت مروانيان .\r\nدر مرحلهء نخست امويان گرفتار قيام‌هاى شيعى و غيرشيعى در حجاز و عراق بودند .\r\nمرحلهء دوم بعد از قتل عبد الله بن زبير در سال 73 ه ق شروع شد كه امويان براى تثبيت حكومت خويش از وجود سفاكانى چون حجاج استفاده كردند .\r\n\r\nپرسش درس يازدهم\r\n1 - دورهء امام سجاد عليه السّلام به چند مرحله تقسيم مىشد ؟\r\n2 - قيام‌هاى دورهء امام سجاد عليه السّلام چند دسته بودند ؟\r\n3 - درباره دوران خفقان و تثبيت حكومت مروانيان توضيح دهيد .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nدرس دوازدهم\r\n\r\nشروع دعوت عباسيان و تاثير آن در توسعه تشيّع\r\nاز سال 111 ه . دعوت عباسيان شروع شد . « 1 » از يك‌سو سبب گسترش تشيّع در مناطق گوناگون قلمرو اسلامى شد و از سوى ديگر از اختناق امويان كاست ، در نتيجه شيعيان توانستند نفس راحتى بكشند . امامان معصوم عليهم السّلام در اين زمان مبانى فقهى و كلامى شيعه را پايه‌گذارى كردند و تشيّع وارد مرحلهء جديدى شد .\r\nبه‌طور كلى در زمان امويان دوگانگى ميان فرزندان على عليه السّلام و فرزندان عباس وجود نداشت و اختلافى بين آنان نبود ؛ چنان‌كه سيد محسن امين در اين‌باره مىگويد : « بنى على و بنى عباس در زمان بنى اميه در يك مسير بودند . مردمى كه به اينها مىپيوستند و معتقد مىشدند كه آنان از بنى اميه به خلافت سزاوارترند و آنان را يارى مىكردند ، شيعهء آل محمد عليهم السّلام ناميده مىشدند . در اين زمان ، ميان فرزندان على و فرزندان عباس اختلاف در رأى و مذهب نبود . اما هنگامىكه بنى عباس به حكومت رسيدند ، شيطان ميان آنان و فرزندان على عليه السّلام اختلاف انداخت و ستم‌هاى زيادى به فرزندان على روا داشتند . « 2 » » بدين‌سبب داعيان فرزندان عباس مردم را به خشنودى آل محمد دعوت مىكردند و از مظلوميت خاندان پيامبر مىگفتند . ابو الفرج اصفهانى مىگويد :\r\n« بعد از كشته شدن وليد بن يزيد و اختلاف ميان بنى مروان ، داعيان و مبلغان بنى هاشم به نواحى گوناگون رفتند و نخستين چيزىكه اظهار مىكردند ، فضل على بن ابى طالب و فرزندانش بود . ايشان به مردم مىگفتند كه بنى اميه اولاد على را چگونه كشته يا پراكنده ساخته‌اند » . « 3 »\r\n\r\n\r\n","description":"","footnote":"\r\n( 1 ) . ابن واضح ، احمد بن ابى يعقوب ، تاريخ يعقوبى . منشورات الشريف الرضى ، ج 2 ، ص 319 .\r\n( 2 ) . سيد محسن امين . اعيان الشيعة ، دار التعارف للمطبوعات ، بيروت ، ج 1 ، ص 19 .\r\n( 3 ) . ابو الفرج اصفهانى . مقاتل الطالبيين ، منشورات الشريف الرضى ، 1416 ه ، ص 207 .\r\n","page_name":" 113 ","page_number":113},
  {"content":"\r\n\r\nدر نتيجه در اين زمان تشيّع گسترش چشمگيرى يافت ، حتى احاديث مربوط به حضرت مهدى عليه السّلام با سرعت ميان مردم مناطق گوناگون پخش شد . بيشترين حوزه فعاليت داعيان عباسى ، خراسان بود . بدين‌سبب تعداد شيعيان در آنجا به سرعت افزايش يافت ، تا حدى كه يعقوبى نقل مىكند : « بعد از شهادت زيد در سال 121 ه . شيعه در خراسان به جنب‌وجوش و حركت درآمد . شيعيان مذهب خويش را آشكار كردند ، بسيارى از مبلغان بنى هاشم ، نزد آنان مىرفتند و جنايت‌هاى بنى اميه را دربارهء خاندان پيامبر مىگفتند . شهرى در خراسان نماند مگر اين‌كه اين مطالب و اخبار به گوش مردم آن رسيد و مبلغان و داعيان به آن شهر رفتند و خواب‌ها و رؤياهايى در اين‌باره ديده شد و كتاب‌هاى ملاحم تدريس شد » « 1 » مسعودى نيز مطلبى را نقل مىكند كه حاكى از شيوع و گسترش تشيّع در خراسان است . وى مىنويسد :\r\n« در سال 125 ه . كه يحيى بن زيد در جوزجان كشته شد ، مردم نام تمام اطفال ذكورى را كه در اين سال به دنيا آمدند ، يحيى گذاشتند . « 2 » »\r\nاگرچه نفوذ عباسيان در خراسان بيشتر بود ، چنان‌كه ابو الفرج در شرح‌حال عبد الله بن محمد بن على بن ابى طالب عليه السّلام مىگويد :\r\n« شيعيان خراسانى گمان كردند ، عبد الله وارث پدرش محمد حنفيه است و او امام بود و محمد بن على بن عبد الله بن عباس را جانشين خود قرار داد و جانشين محمد ، ابراهيم امام بود كه از ناحيه وراثت ، امامت به عباسيان مىرسد » . « 3 »\r\nاز اين‌رو بيشترين سربازان عباسى را خراسانيان تشكيل مىدادند . مقدسى در اين‌باره مىگويد :\r\n« پس چون خداوند ستم و بيداد بنى اميه را بر خاندان پيامبر بديد ، لشكرى را كه از بخش‌هاى گوناگون همين خراسان گرد آمده بود ، به سياهى شب تاريك بر سر ايشان فرستاد . به هنگام خروج مهدى نيز از مردم خراسان همين توقع بيشتر هست » . « 4 »\r\nبا اين حال اهل بيت عليهم السّلام پيامبر جايگاهى در ميان مردم يافته بودند ؛ چنان‌كه پس از\r\n\r\n\r\n","description":"","footnote":"\r\n( 1 ) . ابن واضح ، احمد بن ابى يعقوب ، تاريخ يعقوبى ، منشورات الشريف الرضى ، قم ، 1414 ه . ق ، ج 2 ، ص 326 .\r\n( 2 ) . مسعودى . مروج الذهب ، منشورات موسسه الاعلمى للمطبوعات ، بيروت ، 1417 ه ق ، ج 3 ، ص 236 .\r\n( 3 ) . ابو الفرج اصفهانى . مقاتل الطالبيين ، منشورات الشريف الرضى ، قم ، 1416 ه ، ص 133 .\r\n( 4 ) . مقدسى . احسن التقاسيم فى معرفة الاقاليم ، ترجمه دكتر على نقى منزوى ، شركت مولفان و مترجمان ايران ، ج 2 ، ص 426 و 427 .\r\n","page_name":" 114 ","page_number":114},
  {"content":"\r\n\r\nپيروزى عباسيان ، شخصى به نام شريك بن شيخ مهرى در بخارا ضد ستم عباسيان بر خاندان پيامبر قيام كرد و گفت : « ما با اينان بيعت نكرديم كه ستم كنيم و بىدليل خون بريزيم و كار خلاف حق انجام بدهيم كه توسط ابو مسلم سركوب گشته و كشته شد » . « 1 »\r\n\r\nج - تشيّع در عصر امام باقر و امام صادق عليهما السّلام\r\nدورهء دوم امامت امام باقر عليه السّلام و دورهء نخست امامت امام صادق عليه السّلام ، مصادف است با تبليغ‌هاى عباسيان و قيام‌هاى علويانى چون زيد بن على ، يحيى بن زيد ، عبد الله بن معاويه - از نوادگان جعفر طيار « 2 » - و ظهور ابو مسلم خراسانى در جايگاه سرپرست داعيان عباسى در خراسان و شوراندن مردم عليه امويان . « 3 » از سوى ديگر ، امويان اختلافها و مشكل‌هاى درون گروهى ميان طرفداران خود داشتند ؛ زيرا در قلمرو آنان در ميان مضريان و يمنيان طرفدار بنى اميه ، درگيرى شديد وجود داشت . « 4 » اين شورش‌ها و گرفتارىها سبب شد كه امويان از شيعيان غافل شوند . از اين‌رو شيعه توانست نفس راحتى بكشد و از حالت تقيه شديد ، بيرون آيد ، تجديد سازمان كند و با رهبران خود رابطه برقرار نمايد . در اين دوره بود كه مردم به سوى امام باقر عليه السّلام سرازير شدند و از نعمتى كه سالها از آن محروم بودند ، بهره‌مند شدند . آن حضرت براى زنده نگه داشتن مكتب اهل بيت عليهم السّلام قيام كرد . به ارشاد و هدايت مردم پرداخت و حلقه‌هاى درس در مدينه و مسجد النبى تشكيل مىداد . محل رجوع مردم بود ، مشكلات علمى و فقهى آنان را حل مىكرد و سخنش حجت بود . قيس بن ربيع نقل مىكند كه از ابو اسحاق دربارهء مسح بر نعلين پرسيدم گفت :\r\n« مانند ساير مردم بر نعلين مسح مىكردم تا اين‌كه مردى از بنى هاشم را ملاقات كردم كه هرگز مثل او را نديده بودم و درباره مسح بر نعلينم از او پرسيدم ، او مرا از آن نهى كرد و فرمود : امير المؤمنين بر نعلين مسح نمىكرد . من نيز بعد از آن از اين كار خوددارى كردم . »\r\n\r\n\r\n","description":"","footnote":"\r\n( 1 ) . تاريخ يعقوبى ، منشورات الشريف الرضى ، قم ، 1414 ه ، ح 2 ، ص 345 .\r\n( 2 ) . ابو الفرج اصفهانى . مقاتل الطالبيين ، منشورات الشريف الرضى ، قم ، 1416 ه ق ، ص 124 - 152 .\r\n( 3 ) . ابن واضح ، احمد بن ابى يعقوب . تاريخ يعقوبى ، منشورات الشريف الرضى ، قم ، 1414 ه ق ، ج 2 ، ص 332 .\r\n( 4 ) . همان ، ص 333 .\r\n","page_name":" 115 ","page_number":115},
  {"content":"\r\n\r\nقيس بن ربيع هم مىگويد : بعد از شنيدن اين سخن از مسح بر نعلين خوددارى كردم .\r\nمردى از خوارج خدمت امام باقر عليه السّلام رسيد و آن حضرت را مخاطب قرار داد و گفت :\r\n« اى ابا جعفر ! چه چيزى را مىپرستى ؟ » حضرت فرمود : « خدا را . » مرد گفت : « او را ديده‌اى ؟ » فرمود : « آرى ولى ديدگان نمىتوانند او را مشاهده كنند ، بلكه قلب‌ها با حقايق ايمان او را مىبينند . با قياس شناخته نمىشود . با حواس درك نمىگردد . شبيه مردم نيست . . . » مرد خارجى از محضر امام بيرون رفت ، درحالىكه مىگفت : « خدا خوب مىداند كه رسالتش را كجا قرار دهد » .\r\nدانشمندانى چون عمرو بن عبيد ، طاووس يمانى ، حسن بصرى و نافع مولى ابن عمر براى حل مشكل‌هاى علمى و مشكل‌هاى فقهى خدمت حضرت مىرسيدند . « 1 »\r\nآن‌هنگام كه وارد مكه مىشد ، مردم براى استفتا از حلال و حرام به سوى او سرازير مىشدند و فرصت مصاحبت آن جناب را غنيمت مىشمردند و بر علم و دانش خويش مىافزودند . در حلقهء درس امام باقر عليه السّلام در مكه افزون بر طالبان دانش ، انديشه‌وران زمان نيز شركت مىكردند . « 2 » وقتىكه هشام بن عبد الملك براى حج به مكه آمده بود ، حلقه درس آن جناب را ديد و برايش گران آمد . شخصى را خدمت امام فرستاد كه از سوى او بپرسد مردم در محشر چه مىخورند ؟ امام در جواب فرمود :\r\n« در محشر درختان و نهرهايى است كه مردم از ميوه آن‌ها مىخورند و از آن‌ها آب مىآشامند تا از حساب فارغ شوند .\r\nهشام دوباره آن مرد را فرستاد كه بپرسد مگر مردم در محشر فرصت خوردن و آشاميدن دارند ؟ امام فرمود : « در جهنم نيز فرصت خوردن و آشاميدن مىيابند و درخواست آب و ساير نعمت‌هاى خدا را مىكنند . »\r\nزراره مىگويد :\r\n« همراه امام باقر عليه السّلام كنار كعبه نشسته بودم ، آن حضرت رو به كعبه قرار داشت كه فرمود : نظر به كعبه عبادت است . در اين هنگام مردى آمد و عرض كرد : كعب الاحبار\r\n\r\n\r\n","description":"","footnote":"\r\n( 1 ) . حيدر . اسد . الامام الصادق و المذاهب الاربعة ، دار الكتاب العربى ، ط سوم ، 1303 ، ج 1 ، ص 452 و 453 .\r\n( 2 ) . علامه مجلسى ، محمد باقر . بحار الانوار ، المكتبة الاسلاميه ، ج 46 ، ص 355 .\r\n","page_name":" 116 ","page_number":116},
  {"content":"\r\n\r\nمىگفت كعبه هرروز صبح به بيت المقدس سجده مىكند . حضرت فرمود : تو چه مىگويى ؟ مرد گفت : كعب راست مىگفت . امام ناراحت شد و فرمود : هم تو و هم كعب دروغ گفتيد » . « 1 »\r\nدانشمندان ، فقيهان و محدثان بزرگى در محضر آن حضرت تربيت يافتند مثل : زرارة بن اعين كه امام صادق عليه السّلام دربارهء او فرمود :\r\n« اگر زراه نبود احتمال داشت احاديث پدرم از بين برود » « 2 » .\r\nمحمد بن مسلم كه از امام باقر عليه السّلام سى هزار حديث شنيده بود . « 3 » ابو بصير كه امام صادق عليه السّلام دربارهء او فرمود :\r\n« اگر اينها نبودند ، آثار نبوت قطع مىشد و كهنه مىگشت » . « 4 »\r\nبزرگان ديگرى چون يزيد بن معاويه عجلى ، جابر بن يزيد ، حمران بن اعين و هشام بن سالم از تربيت‌يافتگان مكتب حضرت هستند .\r\nافزون بر دانشمندان شيعه ، بسيارى از علماى اهل سنت نيز شاگردى او را كرده‌اند و از آن حضرت نقل روايت نموده‌اند . چنان‌كه سبط ابن جوزى مىگويد جعفر از سوى پدرش حديث پيامبر را نقل مىكرد ، از اين‌رو تعدادى از تابعان چون عطاء بن ابى رباح ، سفيان ثورى ، مالك بن انس ( پيشواى فرقه مالكى ) ، شعبه و ابو ايوب سجستانى از سوى آن جناب حديث نقل كرده‌اند . « 5 »\r\nبالجمله در مكتب حضرت هزاران نفر از مردان علم و فقه و حديث رشد يافتند و احاديث ايشان در همه‌جا پخش شد ، به حدى كه جابر جعفى كه از محدثان بزرگ بود ، هفتاد هزار حديث از آن جناب نقل كرده است . « 6 » تا اين‌كه حضرت در سال 114 ه . در روز هفتم ذى حجه به شهادت رسيد . « 7 »\r\n\r\n\r\n","description":"","footnote":"\r\n( 1 ) . حيدر ، اسد . همان مأخذ .\r\n( 2 ) . شيخ طوسى . اختيار المعرفة الرجال ، موسسه آل البيت عليهما السّلام ، لا حياء التراث ، قم ، 1404 ه ق ، ج 1 ، ص 345 .\r\n( 3 ) . همان منبع ، ص 386 .\r\n( 4 ) . همان منبع ، ص 398 .\r\n( 5 ) . ابن جوزى تذكرة الخواص ، منشورات الشريف الرضى ، قم ، 1376 - 1418 ه ق ، ص 311 .\r\n( 6 ) . مطفر ، محمد حسين . تاريخ الشيعة ، منشورات مكتبة بصيرتى ، ص 42 .\r\n( 7 ) . كلينى ، ابى جعفر محمد بن يعقوب بن اسحاق . اصول الكافى ، دار الكتب الاسلاميه ، تهران ، 1363 ه . ش ، ج 1 ، ص 472 .\r\n","page_name":" 117 ","page_number":117},
  {"content":"\r\n\r\n\r\nدانشگاه جعفرى\r\nامام صادق عليه السّلام باتوجه به فرصت سياسى مناسبى كه پديد آمده بود ، دنباله نهضت علمى پدرش را گرفت و حوزه گسترده و دانشگاه بزرگى پديد آورد كه آوازه‌اش در آفاق پيچيد .\r\nشيخ مفيد مىنويسد :\r\n« به‌قدرى علوم از آن حضرت نقل شده كه زبان‌زد مردم گشته و آوازه آن همه‌جا پخش شده است . از هيچ‌يك از افراد خاندان پيامبر به اندازه او علم و دانش نقل نشده است » . « 1 »\r\nامير على دربارهء حضرت مىنويسد :\r\n« اين‌كه مباحث‌ها و مناظره‌هاى فلسفى در تمام مراكز اسلامى عموميت پيدا كرد و هدايت و راهنمايىهايى كه در اين باب داده شد ، فقط به وسيله دانشگاهى بود كه در مدينه تحت‌نظر حضرت صادق عليه السّلام ، نبيره حضرت على عليه السّلام برپا و داير بوده است . او از دانشمندان بزرگ و داراى نظر دقيق و فكر عميق و سرانجام در تمام رشته‌هاى علوم آن دوره متبحر بوده است . در حقيقت اوست كه بنيانگذار دانشكده معقول در اسلام مىباشد » . « 2 »\r\nاز اين‌رو دوستداران دانش و تشنگان معارف محمّدى صلّى اللّه عليه و إله گروه‌گروه از نقاط گوناگون سرزمين اسلامى ، به‌سوى آن امام همام شتافتند و از چشمه‌سار علم و حكمت او بهره‌مند شدند . سيد الاهل مىگويد :\r\n« در كوفه ، بصره ، واسط و حجاز هر قبيله جگرپاره‌هايش را به سوى جعفر ابن محمد عليه السّلام فرستاد ؛ بيشتر بزرگان عرب و مواليان فارسى به‌ويژه از اهل قم خدمت آن جناب رسيدند » . « 3 »\r\nمرحوم محقق در معتبر مىنويسد :\r\n« در زمان امام صادق عليه السّلام به حدى از آن حضرت علوم گوناگون منتشر شد كه عقول را حيران كرد . جماعتى از رجال نزديك به چهار هزار نفر از ايشان روايت كرده‌اند و با\r\n\r\n\r\n","description":"","footnote":"\r\n( 1 ) . شيخ مفيد ، محمد بن محمد بن النعمان . الارشاد ، ترجمه محمد باقر ساعدى خراسانى ، كتابفروشى اسلاميه ، تهران ، 1376 ه . ش ، ص 525 .\r\n( 2 ) . امير على . تاريخ عرب و اسلام ، ترجمه فخر داعى گيلانى ، انتشارات گنجينه ، تهران ، 1366 ه . ش ، ص 213 .\r\n( 3 ) . حيدر ، اسد . الامام الصادق و المذاهب الاربعة ، دار الكتاب العربى ، بيروت ، ط سوم ، 1403 ه ق\r\n","page_name":" 118 ","page_number":118},
  {"content":"\r\n\r\nتعليمات ايشان عده زيادى در علوم گوناگون تبحر يافتند ، به‌حدى كه از جواب‌هاى آن حضرت به سؤالهاى آنان چهارصد مصنّف جمع شد كه آنها را اصول ناميدند » . « 1 »\r\nشهيد اول نيز در كتاب ذكرى مىگويد :\r\n« جواب‌هاى ابى عبد الله ، امام صادق عليه السّلام به مسائل را چهار هزار نفر از اهل عراق ، حجاز ، خراسان و شام نوشتند » . « 2 »\r\nبدين‌ترتيب شيفتگان و جويندگان علم و دانش از محضر حضرت بهره مىجستند .\r\nدانشمندان برجسته‌اى در رشته‌هاى گوناگون علوم عقلى و نقلى آن روز چون هشام بن حكم ، محمد بن مسلم ، ابان ابن تغلب ، هشام بن سالم ، مؤمن طاق ، مفضل بن عمر ، جابر بن حيان و . . .\r\nبه بركت وجود امام تربيت شدند .\r\nتصنيفهاى اينان‌كه به اصول اربعمائه معروف است اساس كتاب‌هاى چهارگانه حديثى شيعه - كافى ، من لا يحضره الفقيه ، تهذيب و استبصار - است .\r\nشاگردان امام صادق عليه السّلام منحصر به شيعيان نبودند بلكه بيشتر بزرگان و دانشمندان آن روز اهل سنت نيز شاگردى آن جناب را كرده‌اند . ابن حجر هيثمى از نويسندگان اهل سنت در اين باره مىنويسد :\r\n« بزرگ‌ترين پيشوايان ( فقه و حديث ) مانند يحيى بن سعد ، ابن جريح ، مالك ، سفيان ثورى ، سفيان بن عيينه ، ابو حنيفه ، شعبى و ايوب سجستانى از او نقل حديث كرده‌اند » . « 3 »\r\nابو حنيفه پيشواى فرقه حنفى مىگفت :\r\n« مدتى نزد جعفر بن محمد رفت‌وآمد مىكردم . او را همواره در يكى از اين سه حالت مىديدم ؛ يا نماز مىخواند يا روزه بود يا قرآن تلاوت مىكرد و هرگز او را نديدم كه بدون وضو حديث نقل كند . « 4 » در علم و عبادت و پرهيزگارى برتر از جعفر بن محمد هيچ چشمى نديده ، هيچ گوشى نشنيده و به قلب هيچ بشرى خطور نكرده است » . « 5 »\r\n\r\n\r\n","description":"","footnote":"\r\n( 1 ) . المعتبر ، چاپ سنگى ، ص 4 و 5 .\r\n( 2 ) . ذكرى ، چاپ سنگى ، ص 6 .\r\n( 3 ) . الصواعق المحرقة ، مكتبة القاهره ، 1385 ه ، ص 201 .\r\n( 4 ) . ابن حجر عسقلانى . تهذيب ، دار الفكر ، بيروت ، ط اول ، 1404 ه ق ، ج 1 ، ص 88 .\r\n( 5 ) . حيدر اسد . الامام الصادق و المذاهب الاربعة ، دار الكتب العربيه ، بيروت ، ج 1 ، ص 53 .\r\n","page_name":" 119 ","page_number":119},
  {"content":"\r\n\r\nدر مجالس درس او ، فقط كسانىكه بعدها مذاهب فقهى را بنيان‌گذارى كردند ، شركت نمىكردند ، بلكه فلاسفه و طلاب فلسفه مناطق دوردست نيز در آن حاضر مىشدند . اينان بعد از فراگيرى علوم نزد امام خويش ، به اوطان خود برمىگشتند و براى خود مجلس درس تشكيل مىدادند . مسلمانان دور آنان جمع مىشدند . آنان معارف اهل بيت عليهم السّلام را به گوش ايشان مىرساندند و به گسترش تشيّع مىپرداختند . هنگامىكه ابان بن تغلب به مسجد النبى مىآمد ستونى را كه پيامبر صلّى اللّه عليه و إله به آن تكيه مىداد ، براى او خالى مىكردند و او براى مردم حديث مىگفت . امام صادق عليه السّلام به او مىفرمود :\r\n« در مسجد مدينه بنشين و براى مردم فتوا بده كه من دوست مىدارم ميان شيعيانم ، اشخاصى مثل تو ديده شوند » .\r\nابان نخستين كسى است كه در علوم قرآن تاليف دارد و در حديث هم به حدى وارد بود كه در مسجد النبى مىنشست و مردم مىآمدند و از او سوال مىكردند و او با گوناگونى سخنان وارده به آنان پاسخ مىداد و احاديث اهل‌بيت عليهم السّلام را هم در ميانشان مىگنجاند . « 1 » در مورد او ذهبى در ميزان الاعتدال مىگويد : « افرادى مثل ابان كه متهم به تشيّع هستند ، اگر حديث شان رد شود ، بخش بزرگ آثار نبوى از بين مىرود » « 2 »\r\nابو خالد كابلى مىگويد :\r\n« ابو جعفر مومن طاق را ديدم كه در مسجد النبى نشسته بود و مردم مدينه اطرافش ازدحام كرده بودند و مسائلشان را مىپرسيدند و او جواب مىداد » . « 3 »\r\nتشيّع در اين دوره به اندازه‌اى گسترش داشت ، كه عده‌اى براى دستيابى به جايگاه اجتماعى ميان مردم و جذب آنان به سوى خود ، دست به جعل و تأويل احاديث ائمه عليه السّلام زدند و به سود خود روايات ائمه عليهم السّلام را تفسير كردند ؛ چنان‌كه امام صادق عليه السّلام - در جواب يكى از اصحابش به نام فيض ابن مختار كه از سبب اختلاف احاديث مىپرسيد ، مىفرمايد :\r\n« آنان با حديث و اظهار محبت به ما ، رضاى خدا را طلب نمىكنند ، بلكه طالب دنيا هستند و هريك دنبال رياست خويش‌اند » . « 4 »\r\n\r\n\r\n","description":"","footnote":"\r\n( 1 ) . همان كتاب ، ج 1 ، ص 55 .\r\n( 2 ) . ذهبى ، شمس الدين محمد بن احمد . ميزان الاعتدال ، دار المعرفه ، ، بيروت ، ج 1 ، ص 4 .\r\n( 3 ) . شيخ طوسى . اختيار معرفة الرجال ، موسسه آل البيت لا حياء التراث ، ج 2 ، ص 581 .\r\n( 4 ) . همان منبع ، ج 1 ، ص 347 .\r\n","page_name":" 120 ","page_number":120},
  {"content":"\r\n\r\n\r\nچكيدهء درس دوازدهم\r\nدعوت عباسيان از سال 111 ه شروع شد . در اين زمان ميان علويان و عباسيان دوگانگى وجود نداشت . امويان به سركوبى قيام عباسيان مشغول شدند كه در نتيجه تشيّع رشد چشم‌گيرى كرد . امام باقر عليه السّلام و امام صادق عليه السّلام در اين فرصت ، افزون بر تربيت شاگردان ، دانشگاه جعفرى را نيز بنيان گذاشتند و فقيهان و متكلمان بسيارى از محضر اين دو بزرگوار بهره جستند .\r\nشيخ مفيد فقط ثقات شاگردان امام صادق عليه السّلام چهار هزار نفر مىداند .\r\n\r\nپرسش درس دوازدهم\r\n1 - دعوت عباسيان چه تاثيرى در گسترش تشيّع داشت ؟\r\n2 - تشيّع در دوران امام باقر عليه السّلام و امام صادق عليه السّلام چه روندى داشت ؟\r\n3 - امام صادق عليه السّلام از فرصت پيش‌آمده چگونه سود جست ؟\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nدرس سيزدهم\r\n\r\n3 - شيعه در عصر عباسيان\r\nتشيّع از آغاز دوران عباسيان ، سال 132 ه ق ، تا پايان غيبت صغرى ، سال 329 ه ق ، در مقايسه با دوران امويان گسترش بيشترى داشت . شيعيان در دورترين نقاط سرزمين پهناور اسلامى پراكنده بودند ؛ چنان‌كه هنگام شكايت از امام كاظم عليه السّلام نزد هارون گفته مىشود كه از مشرق و مغرب جهان براى او خمس مىآورند . « 1 » آن‌گاه كه امام رضا عليه السّلام وارد نيشابور شد ، 2 تن از حافظان حديث به نام‌هاى ابو زرعه رازى و محمد بن اسلم طوسى به اتفاق گروه بىشمارى از طالبان علم بر حضرت درآمدند و از ايشان خواهش كردند به آنان روى بنمايد ، پس در حالىكه طبقه‌هاى گوناگونى از مردم روى پا ايستاده بودند ، ديدگان‌شان به جمال آن جناب روشن شد ، تا آن‌كه حضرت حديث سلسلة الذهب را براى آنان ايراد فرمود كه فقط بيست هزار كاتب صاحب قلم و دوات اين حديث را نوشته بودند . « 2 »\r\nهمچنين امام رضا عليه السّلام در جواب مامون كه پس از قبول ولىعهدى انتظارهايى از حضرت داشت ، فرمود :\r\n« . . اين امر ( ولايت‌عهدى ) هرگز نعمتى برايم نيفزوده است . من در مدينه كه بودم دست‌خطم در شرق و غرب اجرا مىشد » . « 3 »\r\nهمچنين اعتراف ابن ابى داوود ، يكى از فقهاى اهل سنت كه خود به شدت دشمن و مخالف شيعه بود ، داراى اهميت است . پس از اين‌كه معتصم عباسى رأى امام جواد عليه السّلام را در مقابل آراى فقهاى اهل سنت ، در مورد قطع دست سارق مىپذيرد ، ابن داوود در خلوت به او\r\n\r\n\r\n","description":"","footnote":"\r\n( 1 ) . شيخ مفيد . الارشاد ، ترجمه : محمد باقر ساعدى خراسانى ، كتابفروشى اسلاميه ، 1376 ه ، ص 581 .\r\n( 2 ) . شيخ صدوق . عيون اخبار الرضا عليه السّلام ، ط قم ، سال 1377 ه . ق ، ج 2 ، ص 135 .\r\n( 3 ) . علامه مجلسى . بحار الانوار ، المكتبة الاسلاميه ، تهران ، 1358 ه . ق ، ج 49 ، ص 155 .\r\n","page_name":" 122 ","page_number":122},
  {"content":"\r\n\r\nتذكر مىدهد كه چرا خليفه سخن كسى را كه نصف امت به امامت او قائلند ، در حضور درباريان ، فرماندهان ، وزرا و كاتبان بر نظر تمام علماى مجلسش ترجيح مىدهد . « 1 » حتى تشيّع به ميان فرماندهان و رجال دولت عباسى نيز راه يافته بود ؛ چنان‌كه يحيى بن هرثمه نقل مىكند :\r\n« متوكل خليفه عباسى مرا براى آوردن امام هادى عليه السّلام به مدينه فرستاد . هنگامىكه همراه آن حضرت به بغداد رسيدم ، نزد اسحاق بن ابراهيم طاهرى ، حاكم بغداد رفتم . او به من گفت : اى يحيى ! اين مرد فرزند رسول خدا صلّى اللّه عليه و إله است . متوكل را هم مىشناسى .\r\nاگر متوكل را بر قتل او تحريك كنى ، با رسول خدا صلّى اللّه عليه و إله دشمن شده‌اى گفتم : من از او جز نيكى نديدم آن‌گاه به سوى سامرا روانه شديم . وقتى به آن‌جا رسيدم ، پيش از هركس نزد وصيف تركى « 2 » رفتم . او نيز به من گفت : اگر يك مو از سر اين مرد كم شود ، با من طرف هستى » . « 3 »\r\nسيد محسن امين در جلد نخست كتابش تعدادى از دولت‌مردان عباسى را در شمار شيعيان آورده است كه عبارتند از : ابو سلمه خلال « 4 » ، نخستين وزير خلافت عباسى كه به وزير آل محمد ملقب بود ، ابو بجير اسدى بصرى ، از فرماندهان و اميران بزرگ زمان منصور ، محمد بن اشعث وزير هارون الرشيد . همين شخص هنگام دست‌گيرى امام كاظم عليه السّلام داستانى دارد كه به تشيّع او دلالت مىكند ، على بن يقطين ، يكى از وزراى هارون ، يعقوب بن داود ، وزير مهدى عباسى و طاهر بن حسين خزاعى ، حاكم خراسان در عهد مأمون و فاتح بغداد كه بدين‌سبب حسن بن سهل او را به جنگ ابى السرايا نفرستاد . « 5 »\r\nاز جمله قاضيان شيعه عبارتند از : شريك بن عبد الله نخعى قاضى كوفه و واقدى مورخ مشهور كه در دورهء مامون قاضى بود . « 6 »\r\n\r\n\r\n","description":"","footnote":"\r\n( 1 ) . همان ، ج 50 ، ص 6 .\r\n( 2 ) . از فرماندهان ترك .\r\n( 3 ) . مسعودى . مروج الذهب ، منشورات موسسه الاعلمى للمطبوعات ، بيروت ، ط اول ، ج 4 ، ص 183 .\r\n( 4 ) . البته برخى از صاحب‌نظران معتقدند : اگر دليل تشيّع ابو سلمه ، نامه‌اى باشد كه - مبنى بر پيشنهاد خلافت - به امام صادق عليه السّلام نوشته بود . دليل كافى به نظر نمىرسد زيرا اين حركت را ، يك حركت سياسى دانسته‌اند . رجوع شود : به پيشوايى ، مهدى ، سيره پيشوايان ، موسسه امام صادق عليه السّلام ، ط هشتم ، 1378 ، ص 378 .\r\n( 5 ) . اعيان الشيعة ، دار التعارف للمطبوعات ، بيروت ، ج 1 ، ص 191 .\r\n( 6 ) . همان ، ص 192 و 193 ، البته در مورد تشيّع واقدى در ميان محققان ، بحث و اختلاف‌نظر هست .\r\n","page_name":" 123 ","page_number":123},
  {"content":"\r\n\r\nتشيّع حتى در مناطق نفوذ عباسيان به اندازه‌اى گسترش يافته بود كه خطرى جدى براى آنان به شمار مىرفت ؛ چنان‌كه هنگام تشييع جنازه امام كاظم عليه السّلام ، سليمان بن منصور ، عموى هارون ، براى فرونشاندن خشم شيعيان كه اجتماع باشكوهى را تشكيل داده بودند ، پابرهنه در مراسم تشييع آن جناب ، شركت كرد . « 1 » همچنين وقتى كه امام جواد عليه السّلام به شهادت رسيد و خواستند پنهانى حضرت را دفن كنند ، شيعيان باخبر شدند . دوازده هزار نفر از آنان مسلح و شمشير به دست بيرون آمدند و آن جناب را با عزت و احترام تشييع كردند . « 2 » هنگام شهادت امام هادى عليه السّلام نيز زيادى جمعيت شيعيان و ضجه و ناله آنان به اندازه‌اى بود كه مجبور شدند حضرت را در خانه‌اش دفن كنند . « 3 » خلفاى عباسى بعد از دورهء امام رضا عليه السّلام مواظب بودند كه رفتار محترمانه‌اى با ائمهء اطهار عليهم السّلام داشته باشند ، تا سبب خشم شيعيان نشوند ؛ از اين‌رو امام رضا عليه السّلام در دورهء هارون آزادى نسبى يافت و توانست به فعاليت‌هاى علمى و فرهنگى شيعيان رسيدگى كند ، حتى امامت خود را آشكار سازد و تقيه را كنار بگذارد و با اصحاب ساير فرق و مذاهب به بحث و گفت‌وگو بپردازد و برخى از آنان را مجاب سازد . چنان‌كه اشعرى قمى نقل مىكند :\r\n« در زمان امام كاظم و امام رضا عليهم السّلام عده‌اى از مرحبه اهل سنت و زيديان به تشيّع گرويدند و معتقد به امامت اين دو امام شدند . « 4 » »\r\nبرخى از خلفاى عباسى مىكوشيدند تا با زير نظر قرار دادن ائمهء اطهار عليهم السّلام آنان را كنترل كنند . هنگام حركت دادن اين بزرگواران از مدينه مىكوشيدند تا آنان را از مناطق شيعه‌نشين عبور ندهند . بدين‌سبب امام رضا عليه السّلام را براساس دستور مأمون از راه بصره ، اهواز و فارس به مرو بردند ، نه از راه كوفه ، جبل و قم كه محل تجمع شيعيان بود . « 5 » به نقل يعقوبى وقتى امام هادى عليه السّلام را به دستور متوكل عباسى به سامرا مىبرند هنگامىكه به نزديكى بغداد رسيدند و خبردار شدند كه جمعيت زيادى براى ديدار امام انتظار مىكشند ، ايستادند و شب وارد شهر\r\n\r\n\r\n","description":"","footnote":"\r\n( 1 ) . امين ، سيد محسين . اعيان الشيعة ، دار التعارف للمطبوعات بيروت ، ( بىتا ) ، ج 1 ، ص 29 .\r\n( 2 ) . حيدر ، اسد . الامام الصادق و المذاهب الاربعة ، دار الكتاب العربى ، بيروت ، ط سوم ، 1453 ، ج 1 ، ص 226 .\r\n( 3 ) . ابن واضح . تاريخ اليعقوبى ، منشورات الشريف الرضى ، قم ، ج 2 ، ص 484 .\r\n( 4 ) . المقالات و الفرق ، مركز انتشارات علمى و فرهنگى ، تهران ، ص 94 .\r\n( 5 ) . ر . ك : پيشوايى ، مهدى . سيره پيشوايان ، موسسه امام صادق عليه السّلام ، چاپ هشتم ، 1378 ه . ش ، ص 478 .\r\n","page_name":" 124 ","page_number":124},
  {"content":"\r\n\r\nشدند و از آنجا به سامرا رفتند . « 1 »\r\nاز آن‌جايى كه در دوران عباسيان ، شيعيان در مناطق گوناگون و سرزمين‌هاى دوردست پراكنده بوند ، ائمهء اطهار عليهم السّلام اقدام به بنيان‌گذارى نهاد وكالت كردند و در نقاط گوناگون و شهرهاى گوناگون نايبان و وكيلانى براى خويش برگزيدند ، تا رابط ميان آنان و شيعيان باشند .\r\nاين مطلب از زمان امام صادق عليه السّلام شروع شد . آن‌گاه كه كنترل دستگاه خلافت بر ائمهء اطهار عليهم السّلام شدت مىيافت و دسترسى شيعيان به امامان‌شان مشكل مىشد ، نهاد وكالت و نقش وكيلان پررنگ‌تر مىشد . در كتاب تاريخ عصر غيبت آمده است :\r\n« مهم‌تر از همه تقويت و گسترش سازمان مخفى وكلا است . سازمانى كه از دوره امام صادق عليه السّلام پىريزى شده و در دوره عسكريين با شتاب بيشتر رو به گسترش گذاشت » . « 2 »\r\nاستاد پيشوايى در اين مورد مىنويسد : « شرايط بحرانى كه امامان شعيه در زمان عباسيان با آن روبه‌رو بودند ، آنان را واداشت تا ابزارى جديد براى برقرارى ارتباط با پيروان خود جست‌وجو كنند . اين ابزار چيزى جز شبكه ارتباطى وكالت و تعيين نمايندگان و كارگزاران در مناطق گوناگون توسط امام نبود .\r\nهدف اصلى اين سازمان جمع‌آورى خمس ، زكات ، نذر و هدايا از مناطق گوناگون توسط وكلا و تحويل آن به امام و نيز پاسخگويى امام به پرسشها و مشكل‌هاى فقهى و عقيدتى شيعيان و توجيه سياسى آنان توسط وكيل امام بود . اين سازمان كاربرد موثرى در پيشبرد مقاصد امامان داشت » « 3 » .\r\nمناطقى كه امامان معصوم عليهم السّلام در آنها وكيل و نايب داشتند ، عبارتند از كوفه ، بصره ، بغداد ، قم ، واسط ، اهواز ، همدان ، سيستان ، بست ، رى ، حجاز ، يمن ، مصر و مدائن . « 4 »\r\nتشيّع در قرن چهارم هجرى ، در شرق و غرب و تمام نقاط جهان اسلام رواج يافته و در اوج رشد و گسترش خود بوده كه قبل و بعد از آن هيچ‌گاه از چنين گسترشى برخوردار نبوده\r\n\r\n\r\n","description":"","footnote":"\r\n( 1 ) . ابن واضح . همام مأخذ ، ص 503 .\r\n( 2 ) . پور طباطبائى ، سيد مجيد . تاريخ عصر غيبت ، مركز جهانى علوم اسلامى ، ص 84 .\r\n( 3 ) . پيشوائى ، مهدى . همان كتاب ، ص 573 .\r\n( 4 ) . رجوع شود به . رجال نجاشى ، دفتر نشر فرهنگ اسلامى وابسته جامعهء مدرسين ، قم ، 1404 ه . ص 344 ، 797 ، 798 ، 799 ، 800 ، 825 ، 847 .\r\n","page_name":" 125 ","page_number":125},
  {"content":"\r\n\r\nاست . فهرستى كه مقدسى از شهرهاى شيعه‌نشين ، در سرزمين‌هاى اسلامى در اين قرن ارائه داده ، نشان‌دهنده اين مطلب است . از اين‌رو عباراتى از كتاب او را نقل مىكنيم . در يك‌جا گفته : « بيشتر قاضيان يمن و كرانه مكه و صحار ، معتزلى و شيعىاند . « 1 »\r\nدر جزيرة العرب نيز تشيّع بسيار گسترده است » . « 2 » دربارهء اهالى بصره آمده است كه : « بيشتر اهل بصره قدرى ، شيعى ، معتزلى و سپس حنبلى هستند » . « 3 » مردم كوفه نيز در اين قرن به‌جز كناسه ، شيعه بوده‌اند . « 4 » در مناطق موصل نيز مشتى شيعه وجود دارد . « 5 » اهل نابلس ، قدس و بيشتر عمان شيعه هستند . « 6 » مردم بالاى قصبه فسطاط و مردم صندفا شيعى هستند . « 7 » در سرزمين سند ، مردم شهر ملتان شيعه‌اند و در اذان و اقامه هرجمله را جفت آورند . « 8 » در اهواز كشاكش بين شيعيان و سنىها به جنگ مىكشيده است . « 9 »\r\nمقريزى نيز با اشاره به حكومت آل‌بويه و فاطميان مصرى مىنويسد :\r\n« مذهب رافضى در بلاد مغرب ، شام ، ديار بكر ، كوفه ، بصره ، بغداد ، جميع عراق ، بلاد خراسان ، ماوراء النهر و همچنين حجاز ، يمن و بحرين منتشر شد و بين آنها و اهل سنت درگيرىهايى به وجود آمد كه قابل شمارش نيست » . « 10 »\r\nدر اين قرن شيعيان حتى در بغداد ، مركز خلافت عباسيان ، تعداد بيشترى بودند به اندازه‌اى كه مىتوانستند در روز عاشورا آشكارا عزادارى كنند ؛ چنان‌كه ابن كثير مىگويد :\r\n« به خاطر كثرت شيعيان و همراهى دولت آل‌بويه با آنان ، اهل سنت ياراى جلوگيرى از\r\n\r\n\r\n","description":"","footnote":"\r\n( 1 ) . مقدسى ، ابو عبد الله محمد بن احمد . احسن التقاسيم فى معرفة الاقاليم ، ترجمه منزوى ، شركت مولفان و مترجمان ايران ، 1361 ، ج 1 ، ص 136 .\r\n( 2 ) . همان ، ص 144 .\r\n( 3 ) . همان ، ص 175 .\r\n( 4 ) . همان ، ص 174 .\r\n( 5 ) . همان ، ص 200 .\r\n( 6 ) . همان ، ص 220 .\r\n( 7 ) . همان ، ص 286 .\r\n( 8 ) . همان ، ج 2 ، ص 707 .\r\n( 9 ) . همان ، ص 623 .\r\n( 10 ) . مقريزى ، تقى الدين ابن العباس احمد بن على . المواعظ و الاعتبار بذكر الخطط و الآثار ( المعروف بالخطط المقريزيه ) ، دار الكتب العلميه ، بيروت ، ط اول ، 1418 ، ج 4 ، ص 191 .\r\n","page_name":" 126 ","page_number":126},
  {"content":"\r\n\r\nاين مراسم را نداشتند » . « 1 »\r\nدر آن زمان به اندازه‌اى زمينه براى كوشش شيعيان هموار بوده كه بيشتر سرزمين اسلامى زير سلطهء حاكمان شيعى بوده‌اند ؛ در شمال ايران ، گيلان و مازندران ، علويان طبرستان حكومت مىكردند . در مصر فاطميان ، در يمن زيديان ، در شمال عراق و سوريه حمدانيان و در ايران و عراق آل بويه زمام قدرت را در دست داشتند . البته در دوران برخى از خلفاى عباسى چون : مهدى ، امين ، مأمون ، معتصم ، واثق و منتصر ، شيعيان از آزادى عمل نسبى برخوردار بودند . دست‌كم در زمان اين خلفا ، سخت‌گيرىهاى گذشته كاهش يافته بود . به نقل يعقوبى ، مهدى عباسى طالبيان و شيعيان زندانى را آزاد كرده است . « 2 » در مدت پنج سال حكومت امين نيز به سبب مشغوليت او به خوش‌گذرانى و جنگ با برادرش مامون ، از پرداختن به شيعيان و سخت‌گيرى بر آنان ناآگاه مانده بود . مامون ، معتصم ، واثق و معتضد عباسى نيز گرايشى شيعى داشتند ؛ اما متوكل از دشمنان سرسخت خاندان پيامبر و شيعيان آنان بود . اگرچه در دورهء او شيعه قابل كنترل نبود ، با اين‌حال او از زيارت قبر امام حسين عليه السّلام جلوگيرى مىكرد . « 3 »\r\nابن اثير مىگويد :\r\n« متوكل خلفاى پيش از خود مامون ، معتصم و واثق را كه به على و خاندانش ابراز محبت مىكردند ، دشمن مىداشت . كسانى چون على بن جهم شاعر شامى ، عمر بن فرج ، ابو سمط - از فرزندان مروان بن ابى حفصه و از دوستداران بنى اميه - و عبد الله بن محمد بن داود هاشمى كه ناصبى و از دشمنان على عليه السّلام به شمار مىآمدند ، همنشين و نديم او بودند » . « 4 »\r\nدر اين دوره شاعران ناصبى و بىدين جرات يافته بودند و براى نزديكى به دستگاه متوكل ، ضدّ خاندان پيامبر شعر مىسرودند . ولى جانشين متوكل ، منتصر خلاف روش او را در پيش گرفت و به شيعيان آزادى عمل داد و قبر امام حسين عليه السّلام تعمير ، و جلوگيرى از زيارتش\r\n\r\n\r\n","description":"","footnote":"\r\n( 1 ) . البداية و النهاية ، بيروت ، 1966 ، ج 11 ، ص 243 .\r\n( 2 ) . ابن واضح . تاريخ اليعقوبى ، منشورات الشريف الرضى ، قم ، ج 2 ، ص 404 .\r\n( 3 ) . طبرى ، محمد بن جرير . تاريخ الطبرى ، دار الكتب العلميه ، بيروت ، ج 5 ، ص 312 .\r\n( 4 ) . الكامل فى التاريخ ، دار صادر ، بيروت ، 1402 ه ، ج 7 ، ص 56 .\r\n","page_name":" 127 ","page_number":127},
  {"content":"\r\n\r\nبر طرف شد . « 1 » از اين‌رو بحترى شاعر در دورهء او چنين گفته است :\r\n ان عليا لاولى بكم * و از كى يدا عندكم من عمر . « 2 » « 3 » \r\n\r\nكنترل رهبران شيعه توسط عباسيان\r\nحكومت عباسيان تا سال 329 ه به‌طور كلى دو دوره برترى وزيران و كارگزاران ايرانى و چيرگى نظاميان ترك را گذرانده بود . هرچند در دوره تركان دستگاه خلافت ضعيف شد و بيشتر وقت‌ها خلفاى عباسى ابزار دست فرماندهان ترك بودند ؛ سياست كلى حكومت ، ضد شيعى بود . به دليل گسترش زياد شيعه در دوران عباسى ، سياست خلفاى عباسى بر اين قرار گرفت كه رهبران شيعه را زير كنترل خويش درآورند ؛ اگرچه رفتار خلفا با شيعيان با همديگر فرق مىكرد . برخى از آنان چون منصور ، هادى ، رشيد و متوكل ، مستبد ، سخت‌گير و خون ريز بودند . برخى ديگر چون مهدى عباسى ، مامون و واثق سخت‌گيرى پيشينيان خود را نداشتند و در زمان اينان شيعيان توانستند تا اندازه‌اى نفس راحتى بكشند . آن‌گاه كه منصور عباسى از جانب محمد نفس زكيه و برادرش ابراهيم احساس خطر كرد ، پدر ، برادران و عموهاى او را گرفت و زندانى كرد . « 4 » منصور بارها امام صادق عليه السّلام را به دربارش فراخواند و قصد كشتن آن حضرت را داشت كه خواست خدا غير از اين بود . « 5 » خلفاى عباسى\r\n\r\n\r\n","description":"","footnote":"\r\n( 1 ) . مسعودى ، على بن الحسين . مروج الذهب ، منشورات موسسه الاعلمى للمطبوعات ، بيروت ، 1411 ه ، ج 4 ، ص 147 .\r\n( 2 ) . على نسبت به شما از عمر نزديكتر و پاكتر است .\r\n( 3 ) . همان مأخذ .\r\n( 4 ) . مسعودى ، على بن الحسين . مروج الذهب ، منشورات موسسه الاعلمى للمطبوعات ، بيروت ، 1411 ه ، ح 3 ، ص 324 .\r\n( 5 ) . ابن جوزى نقل مىكند : زمانىكه منصور به عزم مكه وارد مدينه شد ، به ربيع حاجب گفت : جعفر بن محمد را حاضر كن ؛ خدا مرا بكشد اگر او را نكشم . ربيع در احضار آن حضرت مسامحه مىكرد ؛ سرانجام ربيع در اثر پافشارى منصور آن حضرت را احضار كرد ؛ هنگامىكه امام حاضر شد آهسته - آهسته لبانش را حركت مىداد ، سپس نزديك منصور گرديد و سلام كرد . منصور گفت : اى دشمن خدا ! نابود گردى ، در ميان مملكت من اخلالگرى مىكنى ؟ . . . خدا مرا بكشد اگر تو را نكشم .\r\nامام صادق عليه السّلام فرمود : سليمان پيغمبر سلطنت يافت و شكر كرد و ايوب مصيبت ديد ، صبر نمود و يوسف مظلوم واقع شد و بخشيد ، شما جانشين آنان هستى و سزاوارتر است كه از آنان سرمشق بگيرى . -\r\n","page_name":" 128 ","page_number":128},
  {"content":"\r\n\r\nمىكوشيدند رهبران شيعه را كه رقيب آنها بودند ، از سر راهشان بردارند . حتى منصور ، شخصى به نام ابن مهاجر را با پولى به مدينه فرستاد كه نزد عبد الله ابن حسن و امام صادق عليه السّلام و تعداد ديگرى از علويان برود و بگويد كه از سوى شيعيان خراسانى آنان آمده و پول را تحويل دهد و دست‌خط بگيرد . امام صادق عليه السّلام به او متذكر شد كه مىداند او را منصور فرستاده و سفارش كرد كه به منصور بگويد : « علويان تازه از دولت مروانيان راحت شده و محتاج هستند . با آنها حيله و نيرنگ نكن » . « 1 »\r\nاسد حيدر مىگويد : « منصور براى اين‌كه بهانه‌اى براى از بين بردن امام صادق عليه السّلام داشته باشد ، به انواع وسايل تمسك جست ، از زبان شيعيانش به او نامه‌ها نوشت و از سوى آن‌ها اموالى برايش فرستاد ، ولى در هيچ‌كدام از اين‌ها موفق نشد » . « 2 » وقتى خبر شهادت امام صادق عليه السّلام به منصور رسيد به حاكم مدينه ، محمد بن سليمان ، نوشت :\r\n« اگر جعفر بن محمد شخص معينى را وصى خود قرار داده ، او را بگير و گردنش\r\n\r\n\r\n","description":"","footnote":"\r\n- منصور سرش را پايين انداخت ، بار ديگرى سر خود را بلند كرده گفت : شما از جمله اقوام نزديك ما و خويشاوندان متصل ما هستى ؛ سپس با آن حضرت معانقه نموده و حضرت را در كنار خود نشانيد و با ايشان مشغول صحبت شد و پس از آن گفت : هرچه زودتر جايزه و لباس جعفر بن محمد را آورده و او را مرخص كنيد .\r\nهنگامىكه حضرت خارج شد ، ربيع دنبال حضرت آمد و عرضه داشت : سه روز است كه من از شما دفاع نموده و درباره شما مدارا مىكنم موقعى كه وارد بر او مىشدى ، ديدم كه لبهاى شما به هم مىخورد و منصور نتوانست عليه شما كارى انجام دهد ، چون من كارگزار سلطانم ، محتاج اين دعا هستم ، دوست مىدارم كه به من ياد دهيد .\r\nحضرت فرمود : بگو :\r\nاللهم احرسنى بعينك الّتى لا تنام و اكنفنى بكنفك الّذى لا يرام او يضام و اغفر لي بقدرتك علىّ و لا اهلك و انت رجائى اللهم انّك اكبر و اجلّ ممّن أخاف و احذر اللهم بك ادفع فى نحره و استعيذ بك من شره .\r\nبار خدايا ! با چشم خود كه خواب ندارد ، مرا حفظ كن و با آن قدرتى كه هدف بلا قرار نمىگيرد ، مرا حفظ فرما كه من هلاك نشوم ؛ زيرا تو مايه اميد من هستى ؛ بار خدايا نعمت‌هاى فراوانى به من داده‌اى كه نتوانسته‌ام شكرش را به جاى آورم و از آن نعمت‌ها مرا محروم نكردى و چه بسا بلاهايى كه مرا مبتلا كرده‌اى و كم‌صبرى نموده‌ام ؛ مرا رها كن ؛ بارخدايا به پشتيبانى و قدرت دفاع تو از شر او محفوظ مىمانم و از شر او به تو پناه مىآورم . ( تذكرة الخواص ، منشورات المطبعه الحيدرية و مكتبتها ، النّجف الاشرف ، 1383 ه ، ص 344 . )\r\n( 1 ) . ابن شهر آشوب . مناقب آل ابى طالب ، موسسه انتشارات علامه ، قم ، ( بىتا ) ، ج 4 ، ص 220 .\r\n( 2 ) . الامام الصادق و المذاهب الاربعة ، دار الكتاب العربى ، بيروت ، ط سوم ، 1403 ، ج 1 ، ص 46 .\r\n","page_name":" 129 ","page_number":129},
  {"content":"\r\n\r\nرا بزن . »\r\nحاكم مدينه در جواب نامه او نوشت :\r\n« جعفر بن محمد اين پنج نفر را وصى خود قرار داده است : ابو جعفر منصور ، محمد بن سليمان ، عبد الله ، موسى و حميده » در اين هنگام منصور گفت : « نمىشود اينها را كشت » . « 1 »\r\nمهدى عباسى در برابر علويان و شيعيان سخت‌گيرى پدرش را نداشت . يعقوبى نقل مىكند :\r\n« مهدى به محض اين‌كه به خلافت رسيد ، دستور داد زندانيان علويان را آزاد كردند » . « 2 »\r\nاز اين‌رو در زمان او هيچ قيام علوى رخ نداد . ابو الفرج اصفهانى تنها فقط دو تن از علويان را نام برده كه در زمان مهدى درگذشتند ، يكى على بن عباس حسنى كه با سم كشته شد و ديگرى عيسى بن زيد كه در خفا از دنيا رفت و از زمان منصور پنهانى مىزيست . « 3 »\r\nدر زمان هادى عباسى ، فشار شديدى به علويان و رهبران و بزرگان شيعه وارد مىشد ؛ چنان‌كه يعقوبى مىنويسد :\r\n« هادى در سخت‌گيرى بر شيعيان و طالبيان پافشارى مىكرد و آنان را به شدت ترسانده بود و حقوقى را كه مهدى براى آنان مقرر كرده بود ، قطع كرد و به حاكمان و فرمانداران مناطق و شهرها نوشت كه طالبيان را تعقيب و دست‌گير كنند . » « 4 »\r\nدر اعتراض به خلافكارىهاى او ، حسين بن على از سادات حسنى ( شهيد فخ ) قيام كرد كه در اين جنگ افزون بر حسين ، عده زيادى از علويان كشته شدند . « 5 » اين جنگ باعث تشديد فشار ضدّ امام كاظم عليه السّلام شد . هادى عباسى حضرت را تهديد كرد و چنين گفت :\r\n« به خدا سوگند حسين ( شهيد فخ ) به دستور موسى بن جعفر ضد من قيام كرده و از او\r\n\r\n\r\n","description":"","footnote":"\r\n( 1 ) . طبرسى ، ابو على فضل بن حسن . اعلام الورى ، موسسه آل البيت لاحياء التراث ، قم ، 1417 ه ، ج 2 ، ص 13 .\r\n( 2 ) . ابن واضح . تاريخ يعقوبى ، منشورات الشريف الرضى ، قم ، 1414 ه ، ج 2 ، ص 394 .\r\n( 3 ) . ابو الفرج ، اصفهانى . مقاتل الطالبيين ، منشورات الشريف الرضى ، قم ، 1416 ه ، ص 342 - 361 .\r\n( 4 ) . ابن واضح . همان ، ص 404 .\r\n( 5 ) . ابو الفرج ، اصفهانى . همان ، مأخذ ، ص 366 .\r\n","page_name":" 130 ","page_number":130},
  {"content":"\r\n\r\nپيروى نموده است ؛ زيرا امام و پيشواى اين خاندان كسى جز موسى بن جعفر نيست .\r\nخدا مرا بكشد اگر او را زنده بگذارم » . « 1 »\r\nاما او به سبب فرارسيدن زمان مرگش ، موفق به اجراى اين تهديد نشد . در قرن دوم هجرى ، بعد از منصور ، هارون الرشيد سخت‌گيرترين خليفه نسبت به علويان و رهبران شيعه بود . هارون نسبت به علويان مستبد بود و با آنان رفتار بىرحمانه‌اى داشت . او يحيى بن عبد الله ، برادر محمد نفس زكيه را بعد از اين‌كه امان داده بود ، به‌طور بىرحمانه‌اى در زندان به قتل رساند . « 2 » همچنين داستانى در عيون اخبار الرضا آمده كه حاكى از نهايت بىرحمى هارون الرشيد است . حميد بن قحطبه طائى طوسى نقل مىكند :\r\n« شبى هارون مرا احضار كرد و به من دستور داد : اين شمشير را بگير و دستور اين خادم را عمل كن . خادم مرا جلوى منزلى آورد كه درش بسته بود ، در آن را باز كرد . در آن منزل سه اطاق و يك چاه بود . اطاق اول را باز كرد و بيست سيد بيرون آورد كه موهاى بلند و بافته داشتند . در ميان آنان پيرمرد و جوان ديده مىشد . اين دسته را با غل‌وزنجير مقيد ساخته بودند . نوكر هارون به من گفت : دستور امير المؤمنين اين است كه اين عده را بكشى . اينها همه از اولاد على و فاطمه هستند . من يكى را پس از ديگرى كشتم و نوكر بدن‌هاى آنان را با سر در چاه انداخت . سپس اطاق دوم را باز كردم در آن اطاق بيست نفر ديگر از اولاد على عليه السّلام و فاطمه عليها السّلام بودند . با آنان نيز معامله بيست نفر قبل را انجام دادم . سپس اطاق سوم را باز كرد و در آن اطاق بيست نفر سيد ديگر بودند . آنان را نيز به چهل نفر قبلى ملحق ساختم . تنها يك نفر پير باقىمانده بود كه متوجه من شد ، گفت : اى مرد شوم ! خدا نابودت كند ، روز قيامت در پيشگاه جد ما ، رسول خدا صلّى اللّه عليه و إله چه عذرى دارى ؟ در اين هنگام دست‌هاى من لرزيد . نوكر با نگاه غضب‌آلودى به من نگريست و مرا تهديد كرد . من پيرمرد را كشتم و نوكر بدنش را در چاه انداخت » . « 3 »\r\nسرانجام هارون الرشيد ، امام كاظم عليه السّلام را در حالىكه اقرار به مقام آن جناب داشت ،\r\n\r\n\r\n","description":"","footnote":"\r\n( 1 ) . علّامه مجلسى ، محمد باقر . بحار الانوار ، ج 48 ، ص 151 .\r\n( 2 ) . ابو الفرج ، اصفهانى . مقاتل الطالبيين ، منشورات الشريف الرضى ، قم ، 1416 ، هص 381 - 404 .\r\n( 3 ) . صدوق . عيون اخبار الرضا ، دار العلم ، قم ، ط 1377 ه . ق ، ص 109 .\r\n","page_name":" 131 ","page_number":131},
  {"content":"\r\n\r\nدستگير و زندانى كرد و در نهايت آن حضرت را با زهر به شهادت رساند . « 1 »\r\nبعد از شهادت امام كاظم عليه السّلام ، هارون الرشيد يكى از فرماندهان خود را به نام جلودى به مدينه فرستاد تا به خانه‌هاى آل ابى طالب حمله برد و لباس زنان را غارت كند و براى هر زنى فقط يك لباس بگذارد كه امام رضا عليه السّلام جلوى در ايستاد و دستور داد زنان لباس‌هاى خود را تحويل دهند . « 2 »\r\nمامون ، سياست‌مدارترين خليفه عباسى ، براى كنترل رهبران و امامان شيعه ، روش جديدى را نوآورى كرد كه زيرنظر گرفتن ائمهء اطهار عليهم السّلام بود . يكى از انگيزه‌هاى مهم مامون در ولايت‌عهدى امام رضا عليه السّلام همين مطلب بود ؛ چنان‌كه مامون اين سياست را به‌طور ديگرى در مورد امام جواد عليه السّلام به كار گرفت و دخترش را به ازدواج حضرت درآورد ، تا در مدينه نيز بر فعاليت‌هاى ايشان نظارت داشته باشد . خلفاى بعد از مامون نيز همين‌روش را در پيش گرفتند و پيوسته امامان معصوم عليهم السّلام به اجبار در مراكز خلافت به سر مىبردند . حتى امام دهم و امام يازدهم به دليل زندگى در سامرا كه شهرى نظامى بود به عسكريين معروف بودند .\r\n\r\n\r\n","description":"","footnote":"\r\n( 1 ) . طبرسى ، ابو على فضل بن الحسن . اعلام الورى ، موسسه آل البيت لا حياء التراث ، قم ، 1417 ه ، ج 2 ، ص 34 .\r\n( 2 ) . امين ، سيد محسن . همان ، ص 29 .\r\n","page_name":" 132 ","page_number":132},
  {"content":"\r\n\r\n\r\nچكيدهء درس سيزدهم\r\nتشيّع در دوران عباسيان بيشتر از دوران امويان گسترش يافت . شيعيان در اين زمان در شرق و غرب سرزمين پهناور اسلامى پراكنده بودند . تشيّع در اين دوران به ميان دولت‌مردان ، قاضيان و فرماندهان نظامى راه يافته بود . حتى در بغداد كه مركز خلافت و نفوذ عباسيان بود ، شيعيان به دليل فراوانى خطرى جدى براى آنان شمرده مىشدند .\r\nبدين لحاظ مىكوشيدند امامان شيعه را زيرنظر و كنترل خويش داشته باشند ؛ از اين‌رو از دورهء امام رضا عليه السّلام پيوسته ائمهء اطهار عليهم السّلام در مركز خلافت به سر مىبردند .\r\nبه سبب پراكندگى شيعيان در سرزمين‌هاى گوناگون در اين دوران ، ائمهء اطهار عليهم السّلام از نهاد وكالت استفاده مىكردند .\r\nسرانجام تشيّع در قرن چهارم به اوج ، رشد و گسترش خود رسيد ؛ در اين زمان بود كه دولت‌هاى شيعى زيدى و اسماعيلى آل بويه و حمدانيان تشكيل شدند .\r\nالبته رفتار خلفاى عباسى نسبت به شيعيان با همديگر فرق مىكرد . منصور ، هارون و متوكل از سخت‌گيرترين خلفا در برابر شيعيان بودند .\r\n\r\nپرسش درس سيزدهم\r\n1 - گسترش تشيّع در دوران عباسيان چگونه بود ؟ و نهاد وكالت چه وظيفه‌اى به عهده داشت ؟\r\n2 - دربارهء تشيّع در قرن چهارم به‌طور خلاصه توضيح دهيد .\r\n3 - آيا خلفاى عباسى در برخورد با شيعه باهم فرق داشتند ؟\r\n4 - سياست خلفاى عباسى براى كنترل شيعه چه بود ؟\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\nدرس چهاردهم\r\n\r\nعلل فزونى شيعيان در عصر عباسيان\r\nتشيّع در دوران عباسيان از گسترش روزافزونى برخوردار بود . اين مسئله علل و عواملى داشت كه به بخشى از آن اشاره مىكنيم :\r\n\r\n1 - هاشميان و علويان در عصر بنى اميه\r\nدر دوران بنى اميه ، هاشميان اعم از عباسيان و علويان ، متحد بودند و از زمان هشام كه تبليغ‌هاى عباسيان شروع شده بود و با قيام زيد و پسرش يحيى هماهنگى داشت ، براساس مبانى تشيّع كار خود را آغاز كرده بودند ؛ چنان‌كه ابو الفرج اصفهانى مىگويد :\r\n« آن هنگام كه وليد بن يزيد ، خليفه اموى ، كشته شد و ميان مروانيان اختلاف افتاد ، مبلغان و داعيان بنى هاشم به نواحى مختلف رفتند و نخستين چيزىكه آنان اظهار مىكردند ، افضليت على بن ابى طالب و فرزندانش و مظلوميت آنان بود » .\r\nمنصور عباسى يكى از راويان حديث غدير بود . « 1 » از اين‌رو برخى از نيروهاى عباسيان وقتىكه سياست آنان را در قبال علويان ديدند ، آن را نپذيرفتند و با عباسيان اختلاف پيدا كردند . شخصى مثل ابو سلمه خلال كه داعى الدعاة عباسيان در عراق بود ، « 2 » به سبب تمايل به علويان ، بدست عباسيان كشته شد . « 3 » اگرچه اين شخص شيعه اعتقادى نبود ، گرايش او را به\r\n\r\n\r\n","description":"","footnote":"\r\n( 1 ) . ابو الفرج ، اصفهانى . مقاتل الطالبيين ، منشورات الشريف الرضى ، قم ، 1416 ه ، ص 207 .\r\n( 2 ) . خطيب بغدادى . تاريخ بغداد ، دار الكتب العلميه ، بيروت ، ط اول ، 1417 ه ، ج 12 ، ص 340 .\r\n( 3 ) . بعد از مرگ ابراهيم امام ، نظر ابو سلمه خلال - كه داعى الدعاة عراق بود و بعدها وزير سفاح گشت - از عباسيان برگشت . از اين‌رو به سه تن از بزرگان علويين : جعفر بن محمد الصادق ( ع ) ، عبد الله بن حسن بن حسن بن على عليه السّلام و عمر الاشرف بن زيد العابدين نامه نوشت و آن را به يكى از دوستان ايشان سپرده -\r\n","page_name":" 134 ","page_number":134},
  {"content":"\r\n\r\nخاندان پيامبر نمىتوان انكار كرد ، به‌ويژه كه از قبيله حمدان و از ساكنان كوفه بود . « 1 »\r\nدر ميان قبايل قحطانى سابقه تشيّع در قبيله حمدان از همه جلوتر بود ؛ چنان‌كه سيد محسن امين او را جزو وزراى شيعه به حساب آورده است . « 2 » حتى نخست خود عباسيان نيز از اظهار محبت نسبت به ذريه پيامبر ابايى نداشتند ؛ چنان‌كه نوشته‌اند :\r\n« آن هنگام كه سر مروان بن محمد ، آخرين خليفه اموى را نزد ابو العباس سفاح آوردند ، سجده‌اى طولانى كرد . آن‌گاه سر برداشت و گفت : حمد ، خدايى را كه مرا بر تو پيروز كرد . اكنون غم ندارم كه چه زمانى بميرم ، چون در مقابل حسين و برادران و يارانش ، دويست نفر از بنى اميه را كشتم . در مقابل پسر عمويم ، زيد بن على ، استخوان‌هاى\r\n\r\n\r\n","description":"","footnote":"\r\n- گفت : اول نزد جعفر بن محمد الصادق عليه السّلام برو اگر وى پذيرفت ، دو نامه ديگر را از ميان ببر . و اگر او نپذيرفت عبد الله محض را ملاقات كن ، اگر او هم قبول نكرد ، نزد عمر رهسپار شو .\r\nفرستاده ابو سلمه نخست نزد امام جعفر بن محمد عليه السّلام آمد و نامه ابو سلمه را به دو تسليم كرد ، حضرت صادق عليه السّلام فرمود : مرا با ابو سلمه كه شيعه ديگران است چه كار ؟ فرستاده ابو سلمه گفت : نامه را بخوانيد ، امام صادق عليه السّلام به خادم گفت : چراغ را نزديك وى آورد . آن‌گاه نامه را در آتش انداخت و آن را سوزانيد ! پيك پرسيد : جواب آن را نمىدهى ؟ امام فرمود : جوابش همين بود كه ديدى !\r\nسپس پيك ابو سلمه نزد عبد الله بن حسن رفت و نامه وى را به دستش داد ، چون عبد الله نامه را خواند ، آن را بوسيد و فورا سوار شده نزد امام صادق عليه السّلام آمد و گفت : اين نامه كه اكنون به وسيله يكى از شيعيان ما در خراسان رسيده ، از ابو سلمه است كه مرا به خلافت دعوت كرده است . حضرت به عبد الله گفت : از چه وقت مردم خراسان شيعه تو شده‌اند ؟ آيا ابو مسلم را تو پيش آنان فرستاده‌اى ؟ آيا تو احدى از آنان را مىشناسى ؟ در اين‌صورت كه نه تو آنها را مىشناسى و نه ايشان تو را مىشناسند چگونه شيعه تو هستند ؟ عبد الله گفت : سخن تو بدان ماند كه خود در اين كار نظر دارى ! امام فرمود : خدا مىداند كه من خيرانديشى را درباره هر مسلمانى بر خود واجب مىدانم ، چگونه آن را درباره تو روا ندارم ؟ اى عبد الله ! اين آرزوهاى باطل را از خود دور كن و بدان‌كه اين دولت از آن بنى عباس خواهد بود و مانند همين نامه براى من نيز آمده است . عبد الله با ناراحتى از نزد امام صادق عليه السّلام بيرون رفت .\r\nعمر بن زيد العابدين نيز با نامه ابو سلمه برخورد منفى داشت ؛ وى نامه را رد كرد و گفت : من صاحب نامه را نمىشناسم كه پاسخش را بدهم . ( ابن طقطقا ، الفخرى ، دار صادر ، بيروت ، 1368 ه . ق ، ص 154 و مسعودى ، على بن الحسين . مروج الذهب ، منشورات موسسه الاعلمى للمطبوعات ، بيروت ج 4 ، 1411 ه ص 280 . )\r\n( 1 ) . امين سيد محسن ، اعيان الشيعة ، دار التعارف للمطبوعات ، بيروت ، ( بىتا ) ، ج 1 ، ص 190 .\r\n( 2 ) . امين ، سيد محسن . همان .\r\n","page_name":" 135 ","page_number":135},
  {"content":"\r\n\r\nهشام را سوزاندم . در مقابل برادرم ابراهيم ، مروان را كشتم » . « 1 »\r\nبعد از اين‌كه حكومت عباسيان تثبيت شد ، ميان آنان و خاندان پيامبر و شيعيانشان فاصله افتاد . از زمان منصور عباسى ، عباسيان نسبت به ذريه پيامبر ، راه و روش امويان را در پيش گرفتند . بلكه در دشمنى با خاندان پيامبر از بنى اميه پيشى گرفتند .\r\n\r\n2 - پايان عصر اموى و روىكار آمدن عباسيان\r\nپايان دوران اموى و روىكار آمدن عباسيان و جنگ و نزاع ميان آنان ، فرصتى را پيش آورد تا امام باقر و امام صادق عليهما السّلام بتوانند ، فعاليت‌هاى چشم‌گيرى را در معرفى مبانى تشيّع انجام دهند . به‌ويژه امام صادق عليه السّلام كه در رشته‌ها و علوم گوناگون شاگرد تربيت كرد ؛ دانشمندان برجسته‌اى چون هشام بن حكم ، محمد بن مسلم ، ابان بن تغلب ، هشام بن سالم ، مؤمن طاق ، مفضل بن عمر ، جابر بن حيان و . . . در محضر حضرت رشد يافتند . به تعبير شيخ مفيد ، ثقات آنها بالغ بر چهار هزار نفر بودند . « 2 » از نقاط گوناگون سرزمين پهناور اسلامى ، به محضر امام صادق عليه السّلام مىآمدند ، فيض مىبردند و شبهه‌هاى خود را بر طرف مىكردند . شاگردان آن جناب در شهرها و مناطق گوناگون پراكنده بودند و طبيعى است كه اينان سبب گسترش تشيّع در مناطقى مىشدند كه پايشان به آن‌جا مىرسيد .\r\n\r\n3 - مهاجرت علويان\r\nيكى از مهم‌ترين علل گسترش تشيّع ، در دوران عباسيان مهاجرت و پراكنده شدن سادات و علويان در سرزمين‌هاى گوناگون اسلامى است ، اينان اغلب كيشى جز تشيّع نداشتند . اگرچه تعدادى از آنان بر مرام زيدى مىرفتند ؛ حتى به نقل برخى از منابع ، ناصبى نيز در ميان سادات يافت مىشده است ، « 3 » به‌طور يقين مىتوان گفت سادات بيشترشان شيعه بوده‌اند و گرفتارى آنان به‌دست حكومت‌هاى ضدشيعه ، دليل روشن آن است .\r\nسادات در بيشتر مناطق سرزمين‌هاى اسلامى ، از ماوراء النهر و هند گرفته تا آفريقا پخش\r\n\r\n\r\n","description":"","footnote":"\r\n( 1 ) . مسعودى ، على بن حسين . همان ، ص 283 و 284 .\r\n( 2 ) . شيخ مفيد . الارشاد . ترجمه . محمد باقر ساعدى خراسانى ، كتابفروشى اسلاميه ، 1367 ه . ش ، ص 525 .\r\n( 3 ) . ابن عنبه . عمدة الطالب ، مطبعة الحيدرية ، نجف ، 1961 ، ص 71 ، 200 و 253 .\r\n","page_name":" 136 ","page_number":136},
  {"content":"\r\n\r\nبودند . اگرچه اين مهاجرت‌ها از زمان حجاج شروع شده بود ، در زمان عباسيان به سبب قيام‌هايى كه از سوى علويان برپا مىشد و بيشتر با شكست مواجه مىگشت ، شتاب بيشترى داشت . شمال ايران و مناطق سخت راه گيلان و مازندران و كوهستان‌ها و سرزمين‌هاى دور افتاده خراسان ، مكان‌هاى امنى براى علويان به شمار مىرفت . نخستين‌بار در زمان هارون الرشيد ، يحيى بن عبد الله حسنى به مازندران كه در آن زمان طبرستان نام داشت ، رفت .\r\nبا اين‌كه او قدرت يافته و كارش رونق گرفته بود ، هارون بوسيلهء وزيرش ، فضل بن يحيى با امان نامه‌اى توانست وى را وادار به پذيرش صلح كند . « 1 » پس از او علويان زيادى بدان سامان آمدند و تشيّع در آن‌جا روزبه‌روز گسترش يافت و مردم آن‌جا نخستين‌بار به‌وسيلهء علويان پذيراى اسلام شدند ، تا اين‌كه در نيمه دوم قرن سوم هجرى حكومت علويان طبرستان به وسيلهء حسن بن زيد علوى تشكيل شد . در اين‌زمان آن‌جا مكان مناسبى براى سادات به شمار مىرفت ؛ چنان‌كه ابن اسفنديار مىگويد :\r\n« . . در اين وقت به عدد اوراق اشجار ، سادات علويه و بنو هاشم از حجاز و اطراف شام و عراق به خدمت او رسيدند ؛ در حق همه مبرت و مكرمت فرمود و چنان شد كه هر وقت پاى در ركاب آوردى سيصد نفر علوى شمشير كشيده گرداگرد او بودند » . « 2 »\r\nآن‌گاه كه امام رضا عليه السّلام بوسيلهء مامون به ولايت‌عهدى بزگزيده شد ، برادران و نزديكان آن حضرت رو به‌سوى ايران نهادند ؛ چنان‌كه مرعشى مىنويسد :\r\n« سادات از آوازه ولايت و عهدنامه مامون كه بر حضرت امامت پناهى داده بود ، روى بدين طرف نهادند و او را بيست و يك برادر ديگر بودند ؛ اين مجموع برادران و بنو اعمام از سادات حسينى و حسنى به ولايت رى و عراق رسيدند .\r\nو چون سادات خبر غدر مأمون كه با حضرت رضا كرد ، شنيدند پناه به كوهستان ديلمستان و طبرستان بردند و بعضى بدان‌جا شهيد گشتند و مزار و مرقد ايشان مشهور و معروف است و چون اصفهبدان مازندران در اوايل كه اسلام قبول كردند شيعه بودند\r\n\r\n\r\n","description":"","footnote":"\r\n( 1 ) . ابو الفرج اصفهانى . مقاتل الطالبيين ، منشورات الشريف الرضى ، قم ، ط 1 ، دوم ، 1416 - 1374 ، ص 389 - 395 .\r\n( 2 ) . تاريخ طبرستان و رويان ، ص 290 .\r\n","page_name":" 137 ","page_number":137},
  {"content":"\r\n\r\nو با اولاد رسول عليهم السّلام حسن اعتقاد داشتند ، سادات را در اين ملك مقام آسان‌تر بود » « 1 »\r\nپس از شكست قيام شهيد فخ ، حسين بن على حسنى در دوران خلافت هادى عباسى ، ادريس بن عبد الله ، برادر محمد نفس زكيه به آفريقا رفت و در آن‌جا مردم اطراف او جمع شدند و او حكومت ادريسيان مغرب را پايه‌گذارى كرد . هرچند ديرى نپاييد كه بوسيلهء كارگزاران خلافت مسموم شد ، ولى فرزندان او حدود يك قرن در آن‌جا حكومت كردند . « 2 »\r\nاز اين‌رو سادات متوجه آن سامان بودند . بدين‌سبب متوكل عباسى نامه‌اى به والى مصر نوشت كه سادات علوى را با پرداختن 30 دينار به هر مرد و 15 دينار به هر زن اخراج كند .\r\nاينان به عراق منتقل شدند و از آن‌جا به مدينه فرستاده شدند . « 3 » منتصر نيز به والى مصر نوشت :\r\n« هيچ علوى متصدى ملكى نشود ، بر اسب سوار نگردد ، از پايتخت به نقطهء ديگرى نرود و بيش از يك برده نداشته باشد » . « 4 »\r\nعلويان به سرعت ميان مردم جايگاه ويژه‌اى پيدا مىيافتند . به اندازه‌اى كه مىتوانستند در مقابل حكومت قد علم كنند ؛ چنان‌كه مسعودى نقل مىكند :\r\n« در حدود سال 270 ه . يكى از طالبيان به نام احمد بن عبد الله در منطقه صعيد مصر دست به قيام زد . ولى در نهايت به دست احمد بن طولون شكست خورد و كشته شد » . « 5 »\r\nبدين‌ترتيب علويان مهم‌ترين رقيب خلافت عباسى به‌شمار مىرفتند . در سال 284 معتضد خليفه عباسى تصميم گرفت كه دستور دهد ، معاويه را بر منبرها نفرين كنند . در اين زمينه فرمانى نوشت ، ولى وزير وى او را از هياهوى عامه ترساند . معتضد گفت : « شمشير در ميان‌شان مىنهم » . وزير پاسخ داد :\r\n\r\n\r\n","description":"","footnote":"\r\n( 1 ) . مرعشى . تاريخ طبرستان و رويان و مازندران ، نشر گستره ، تهران ، 1363 ، ص 277 و 278 .\r\n( 2 ) . ابو الفرج اصهانى . مقاتل الطالبيين ، منشورات الشريف الرضى ، قم ، ط 1 ، دوم ، 1416 - 1374 ، ص 406 و 409 .\r\n( 3 ) . ادام متز . تمدن اسلامى در قرن چهارم هجرى ، ترجمه عليرضا ذكاوتى قراگزلو ، موسسه انتشارات امير كبير ، تهران ، 1364 ، ص 83 به نقل از الولاة و القضاة كندى ، ص 198 .\r\n( 4 ) . همان ، به نقل از الولاة و القضاة كندى ، ص 203 - 204 .\r\n( 5 ) . مسعودى ، على بن الحسين . مروج الذهب ، منشورات موسسه الاعلمى للمطبوعات ، بيروت ، ط اولى ، 1411 ه ، ج 4 ، ص 326 .\r\n","page_name":" 138 ","page_number":138},
  {"content":"\r\n\r\n« آن‌گاه با اين طالبيان چه خواهى كرد كه از هرسو خروج مىكنند و مردم به سبب دوستى خاندان پيغمبر هواخواهشان هستند ؟ اين فرمان تو ستايش و پذيرشى از ايشان خواهد بود و چون خلق بشنوند بيشتر طرفدارىشان خواهند كرد » . « 1 »\r\nعلويان در هر منطقه‌اى كه ساكن مىشدند ، مورد احترام مردم بودند . بدين‌سبب مردم پس از مرگشان بر سر قبورشان مزار و بارگاه مىساختند و در حال حيات‌شان اطراف‌شان جمع مىشدند ؛ وقتى محمد بن قاسم علوى در دورهء خلافت معتصم به خراسان رفت ، در زمان كوتاهى حدود چهل هزار نفر اطرافش گرد آمدند و او را در قلعهء بسيار محكمى جاى دادند . « 2 »\r\nاز سوى ديگر علويان افزون بر اين‌كه مردمانى پاكدامن و پرهيزگار بودند ، در حالىكه حاكمان اموى و عباسى فسق‌شان براى مردم روشن بود ، از سوى ديگر مظلوميت‌شان آنان را درون قلبهاى مردم كرده بود ؛ چنان‌كه مسعودى نقل كرده است : « در سالى كه يحيى بن زيد شهيد شد ، هر نوزادى كه در خراسان به دنيا آمد ، نامش را يحيى يا زيد گذاشتند » . « 3 »\r\n\r\nعلل مهاجرت سادات\r\nعلل مهاجرت و پراكندگى سادات را در سرزمين‌هاى گوناگون اسلامى مىتوان در سه چيز جست ؛ شكست جنگهاى علويان ، فشار عوامل حكومتى و وجود زمينه‌هاى مناسب براى هجرت .\r\n\r\n1 - شكست قيام‌هاى علويان\r\nبر اثر شكست خوردن جنگ‌هاى علويان ، آنان نمىتوانستند در عراق و حجاز كه در دسترس مركز خلافت بغداد بود ، زندگى داشته باشند و مجبور مىشدند خود را به سرزمين‌هاى دوردست برسانند و جان خويش را نجات دهند ؛ چنان‌كه مسعودى درباره پراكندگى برادران محمد نفس زكيه مىگويد :\r\n\r\n\r\n","description":"","footnote":"\r\n( 1 ) . طبرى ، ابى جعفر محمد بن جرير . تاريخ الطبرى ، دار الكتب العلميه ، بيروت ، ط دوم ، 1408 ه ، ج ص 620 - 625 .\r\n( 2 ) . مسعودى ، على بن الحسين . همان ، ص 60 .\r\n( 3 ) . همان ، ج 3 ، ص 236 .\r\n","page_name":" 139 ","page_number":139},
  {"content":"\r\n\r\n« برادران و فرزندان محمد نفس زكيه ، در بلاد گوناگون متفرق شدند و مردم را به رهبرى او فراخواندند ؛ پسرش على بن محمد به مصر رفت و در آن‌جا به قتل رسيد ، پسر ديگرش عبد الله به خراسان رفت و از آن‌جا نيز روانه سند شد و در سند كشته شد ، پسر سومش حسن به يمن رفت و در آن‌جا به زندان افتاد و در زندان از دنيا رفت ، برادرش موسى به جزيره رفت ، برادرش يحيى به رى و از آن‌جا به طبرستان رفت ، برادر ديگرش ادريس به مغرب رفت و مردم اطرافش جمع شدند . . . » . « 1 »\r\n\r\n2 - فشار عوامل حكومتى\r\nدر مناطق حجاز و عراق كه به مركز حكومت نزديك بودند ، پيوسته علويان مورد فشار عوامل حكومتى بودند . به نقل مسعودى رفتن محمد بن قاسم علوى از كوفه به خراسان به سبب فشار عوامل معتصم خليفه عباسى بود . « 2 »\r\n\r\n3 - وجود زمينه‌هاى مناسب\r\nيكى ديگر از علل مهاجرت علويان وجود بسترى مناسب و جايگاه خوب اجتماعى در مناطقى چون قم و طبرستان بود .\r\n\r\n\r\n","description":"","footnote":"\r\n( 1 ) . مسعودى . همان ، ج 3 ، ص 326 .\r\n( 2 ) . همان ، ج 4 ، ص 60 .\r\n","page_name":" 140 ","page_number":140},
  {"content":"\r\n\r\n\r\nچكيدهء درس چهاردهم\r\nعلل و عوامل گسترش تشيّع در دوران عباسيان عبارت است از :\r\n1 - هاشميان اعم از علويان و عباسيان تا دورهء منصور باهم متحد بودند و نخستين چيزىكه مبلغان عباسى اظهار مىكردند ، برترى على عليه السّلام بود .\r\n2 - در زمانىكه نزاع ميان امويان و عباسيان بود ، فرصتى پيش‌آمد تا امام باقر عليه السّلام و امام صادق عليه السّلام فعاليت‌هاى چشم‌گيرى را انجام دهند .\r\n3 - يكى از مهم‌ترين علل گسترش تشيّع ، مهاجرت سادات و علويان و پراكندگىشان در سرزمين‌هاى گوناگون اسلامى بود كه البته اينان كيشى جز تشيّع نداشتند . سادات در بيشتر مناطق سرزمين‌هاى اسلامى از ماوراء النهر و هند گرفته تا آفريقا پخش شدند .\r\nمردم طبرستان از جمله كسانى بودند كه نخستين‌بار بوسيلهء سادات حسنى به شرف اسلام نائل شدند نخست اسلام را از كانال تشيّع پذيرفتند .\r\n\r\nپرسش درس چهاردهم\r\n1 - علل فزونى شيعيان را در دوران عباسيان بنويسيد .\r\n2 - مهاجرت علويان چه تاثيرى در گسترش تشيّع داشت ؟\r\n3 - علل مهاجرت علويان چه بود ؟\r\n\r\n","description":"","footnote":"","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n\r\n\r\nفصل چهارم قيام‌هاى شيعيان و علويان\r\n\r\n","description":"","footnote":"","page_name":" 143 ","page_number":143},
  {"content":"\r\n . \r\n","description":"","footnote":"","page_name":" 144 ","page_number":144},
  {"content":"\r\n\r\n\r\nدرس پانزدهم\r\n\r\nقيام‌هاى شيعى و علوى در عصر امويان\r\nقيام‌هاى شيعى و برخورد مسلحانه شيعه از كربلا و نهضت عاشورا شروع مىشود ، ولى ما فعلا بحث كربلا را به جاى ديگرى مىگذاريم .\r\nبعد از شهادت امام حسين عليه السّلام در دهه 60 ه . دو قيام شيعى توابين و مختار رخ داد كه رهبران هيچ‌يك از اين دو قيام علوى نبودند ، بلكه از شيعيان پاك‌باخته بودند . ( در اين‌باره پيش از اين به‌طور مفصل سخن گفته‌ايم ) .\r\nاين دو قيام چنان‌كه از شعارشان پيداست ماهيت كاملا شيعى داشتند ؛ در مورد رهبران توابين ، هيچ اختلاف‌نظرى نيست كه آنان از اصحاب پيامبر و شيعيان امير مومنان بودند . « 1 » در مورد مختار نيز مفصلا نظر بزرگان و رجال‌شناسان شيعه را بيان كرديم كه همه قائل به حسن نيت او هستند و روايت‌ها قدح او را از ساخته‌هاى مخالفان مىدانند .\r\nدربارهء تاثير نهضت‌ها در گسترش تشيّع ، بايد گفت قيام توابين زمانش اندك بود ، از اين‌رو فرصتى براى تبليغ تشيّع نداشت . اگرچه از لحاظ گسترش كيفى مرام تشيّع ، داراى اهميت بود و محبت اهل‌بيت را در قلب‌ها عمق بخشيد و شيعيان را در عقايدشان ثابت‌قدم‌تر و متعصب‌تر كرد . اما قيام مختار در گسترش تشيّع موثر بود و مختار توانسته بود مواليان و غيرعرب‌ها را نيز وارد صف شيعيان كند ، در حالىكه پيش‌تر اين‌گونه نبود . « 2 » از اين زمان بذر تشيّع در شرق اسلام پاشيده مىشود و ما اوج آن را در نهضت سياه‌جامگان و عباسيان مىبينيم .\r\n\r\n\r\n","description":"","footnote":"\r\n( 1 ) . رجوع شود به دكتر سيد حسين جعفرى . تشيّع در مسير تاريخ ، ترجمه : دكتر سيد محمد تقى آيت اللهى .\r\nدفتر نشر فرهنگ اسلامى ، ط نهم ، 1378 ه . ش ، 268 - 273 .\r\n( 2 ) . جعفريان ، رسول . تشيّع در ايران از آغاز تا قرن هفتم هجرى ، ( شركت چاپ و نشر سازمان تبليغات اسلامى ، ط پنجم ، 1377 ) ص 76 .\r\n","page_name":" 145 ","page_number":145},
  {"content":"\r\n\r\nسلسله قيام‌هاى علويان كه در اواخر حكومت امويان رخ داد ، با نهضت عباسيان نوعى رابطه داشتند ؛ زيرا بنى هاشم اعم از علويان و عباسيان در دوران بنى اميه متحد بودند و اختلافى ميان‌شان نبود . حتى سفاح و منصور ، دو خليفه عباسى ، پيش‌تر با محمد نفس زكيه ، از نوادگان امام حسن عليه السّلام ، بيعت كرده بودند . ولى پس از پيروزى عباسيان ، همين محمد با تعدادى از اعضاى خانواده‌اش به دست منصور عباسى كشته شدند . در طول قرن دوم هجرى ، قيام‌هاى علويان بيشتر براساس ايدئولوژى زيدى باهم مرتبط بودند . اگرچه عباسيان بيشترين استفاده را از قيام زيد بردند ؛ چنان‌كه امير على ، يكى از مورخان معاصر در اين‌باره مىگويد :\r\n« مرگ زيد مبلغان عباسيان را تقويت كرد و تبليغ‌هايى را كه براى خلافت اولاد عباس در جريان بود ، تاييد نمود . چه آن سد رقابت محتمل را از راه آنها برداشت و در جريان همين احوال ابو مسلم عرض‌اندام كرد كه براى برانداختن خاندان بنى اميه ، ساخته شده بود » . « 1 »\r\n\r\nالف - قيام زيد\r\nزيد فرزند بزرگوار امام سجاد و برادر امام باقر عليه السّلام در مقابل ستمكارىهاى هشام ، خليفه اموى و كارگزارانش به‌پا خاست و ضد امويان قيام كرد . زيد كه براى شكايت از يوسف بن عمرو ، حاكم عراق به دمشق نزد هشام رفته بود ، مورد كوچك شدن و سرزنش هشام قرار گرفت و پس از برگشتن از شام در كوفه ، شيعيان اطراف او را گرفتند و او را به قيام برضد بنى اميه ترغيب كردند . ولى با تير خوردن او در گرماگرم جنگ قيامش به شكست انجاميد و خودش به شهادت رسيد . « 2 »\r\nدرباره شخصيت و قيام زيد ، روايتهاى گوناگونى وارد شده است كه دسته‌اى از اين روايت‌ها دال بر سرزنش اوست ؛ اما انديشمندان و صاحب‌نظران شيعه بر اين عقيده‌اند كه زيد\r\n\r\n\r\n","description":"","footnote":"\r\n( 1 ) . اميرعلى . تاريخ عرب و اسلام ، ترجمه فخر داعى گيلانى ، انتشارات گنيجينه ، تهران ، ط سوم ، 1366 ، ه ش ، ص 162 163 .\r\n( 2 ) . مسعودى ، على بن الحسين . مروج الذهب ، منشورات موسسه الاعلمى للمطبوعات ، بيروت ، 1411 ه ، ج 3 ، ص 228 ، 230 .\r\n","page_name":" 146 ","page_number":146},
  {"content":"\r\n\r\nفردى بزرگوار و مورد ستايش بود و مدركى قابل‌قبول دال بر انحراف او در دست نيست . شيخ مفيد دربارهء او مىگويد :\r\n« عده زيادى از شيعه مذهبان او را امام مىدانند و علتش اين است كه زيد خروج كرد و مردم را به رضاى آل محمد خواند . مردم خيال كردند منظورش خودش مىباشد ، در حالىكه منظورش اين نبود ؛ زيرا مىدانست كه برادرش امام باقر عليه السّلام ، امام بر حق است و او نيز به امامت فرزندش امام صادق عليه السّلام سفارش كرده است » . « 1 »\r\nعلامه مجلسى نيز پس از نقل روايت‌ها مربوط به زيد مىنويسد :\r\n« بدان‌كه اخبار در حالات زيد گوناگون و متعارض است ، لكن اخبار حاكى از جلالت قدر و مدح وى و اين‌كه او ادعاى نادرستى نداشت ، بيشتر است و بيشتر علماى شيعه به علوشان زيد نظر داده‌اند ؛ بنابراين مناسب است كه نسبت به او حسن‌ظن داشت و از نكوهش او خوددارى كرد » . « 2 »\r\nآية الله خويى ( ره ) در مورد زيد مىگويد :\r\n« روايات در مدح زيد و جلالت قدر او و اين‌كه وى براى امر به معروف و نهى از منكر قيام كرده است ، مستفيض‌اند و روايت‌هاى قدح او تماما ضعيف مىباشند . » « 3 »\r\nادلّه و شواهد فراوانى گواهى مىدهند كه قيام زيد با اجازه و موافقت ضمنى و پنهانى امام صادق عليه السّلام بوده است . از جمله اين شواهد گفتار امام رضا عليه السّلام در پاسخ مامون است كه امام فرمود :\r\n« پدرم موسى بن جعفر نقل كرد كه از پدرش جعفر بن محمد شنيده بود كه مىگفت :\r\n. . . زيد براى قيامش با من مشورت كرد ، من به او گفتم : عمو جان اگر دوست دارى كه همان شخص به دار آويخته در كناسه « 4 » باشى ، راه تو همين است . موقعى كه زيد از\r\n\r\n\r\n","description":"","footnote":"\r\n( 1 ) . شيخ مفيد ، محمد بن محمد بن نعمان . الارشاد ، ترجمه ، محمد باقر مساعدى خراسانى ، كتابفروشى اسلاميه ، ص 520 .\r\n( 2 ) . علّامه مجلسى ، محمد باقر ، بحار الانوار ، ج 46 ، ص 205 .\r\n( 3 ) . خوئى ، سيد ابو القاسم ، معجم رجال الحديث ، چاپ بيروت ، ج 18 ، ص 102 ، 103 .\r\n( 4 ) . كناسه يكى از محله‌هاى كوفه بوده ( حموى ، ياقوت بن عبد الله . معجم البلدان ، دار احياء التراث العربى ، بيروت ، ط اول ، 1417 ه ، ج 4 ، ص 153 .\r\n","page_name":" 147 ","page_number":147},
  {"content":"\r\n\r\nحضور امام صادق عليه السّلام بيرون رفت ، امام فرمود : واى به حال كسىكه نداى او را بشنود و به يارى او نشتابد » . « 1 »\r\nآرى زيد شيعهء حقيقى و از معتقدان به امامت امام صادق عليه السّلام بود ؛ چنان‌كه مىگفت :\r\n« در هر زمانى يك نفر از ما اهل بيت ، حجت خداست و حجت زمان ما برادرزاده‌ام ، جعفر بن محمد است ؛ هركس از او پيروى كند ، گمراه نمىشود و هركس با او مخالفت ورزد ، هدايت نمىيابد » . « 2 »\r\nدر اين‌باره كه زيد خود را امام نمىدانست و مردم را به خود نمىخواند ، امام صادق عليه السّلام مىفرمايد :\r\n« خدا عمويم زيد را رحمت كند . هرگاه پيروز مىشد ، ( به قرار خود ) وفا مىكرد . عمويم زيد مردم را به رهبرى شخص برگزيده‌اى از آل محمد دعوت مىكرد و آن شخص منم » « 3 »\r\nبه‌ويژه امام صادق عليه السّلام پس از شهادت زيد ، خانواده‌اش را به سرپرستى گرفت « 4 » و به خانواده‌هاى كسانىكه همراه زيد شهيد شده بودند رسيدگى مىكرد و در يك نوبت هزار دينار ميان‌شان پخش كرد . « 5 »\r\nبنابراين مىتوان گفت قيام زيد ، مانند قيام‌هاى توابين و مختار بستر كاملا شيعى و صحيح داشت و در مقابل ظلم و براى امر به معروف و نهى از منكر بود و روش او كاملا از فرقه زيديه جداست .\r\n\r\nب - قيام يحيى بن زيد\r\nبعد از شهادت زيد در سال 121 ه . پسرش ، يحيى ، دنبال كار پدر را گرفت و از راه مدائن\r\n\r\n\r\n","description":"","footnote":"\r\n( 1 ) . صدوق . عيون اخبار الرضا عليه السّلام ، مؤسسه الاعلمى للمطبوعات ، بيروت ، 1404 ه . ق ، ج 1 ، ص 225 ، باب 25 ، حديث 1 .\r\n( 2 ) . شيخ صدوق ، الامالى ، المطبعه ، قم ، 1373 ، ه . ق ، ص 325 .\r\n( 3 ) . شيخ طوسى . اختيار معرفة الرجال ( رجال‌كشى ) ، تحقيق سيد مهدى رجائى ، موسسه آل البيت لا حياء التراث ، قم ه ، ج ص 2 ، و ر . ك : پيشوائى ، مهدى : سيره پيشوايان ، موسسه امام صادق عليه السّلام ، قم ، چاپ هشتم ، 1378 ه . ش . ص 407 - 409\r\n( 4 ) . اصفهانى ، ابو الفرج . مقاتل الطالبيين ، منشورات الشريف الرضى ، قم ، 1416 هص 331 .\r\n( 5 ) . شيخ مفيد . همان ، مأخذ ص 345 .\r\n","page_name":" 148 ","page_number":148},
  {"content":"\r\n\r\nبه خراسان رفت و مدتى در شهر بلخ به صورت ناشناس مىزيست ، تا اين‌كه نصر بن سيّار ، او را دست‌گير كرد و مدتى در زندان بود تا اين‌كه بعد از مرگ خليفه اموى ، هشام از زندان گريخت و مردم زيادى از شيعيان خراسان اطراف او جمع شدند . او به سوى نيشابور آمد و با حاكم آن‌جا ، عمر بن زراره قسرى ، جنگيد و او را شكست داد . ولى سرانجام در سال 125 ه .\r\nدر جوزجان ، هنگام جنگ با سپاه بنى اميه ، تيرى به پيشانيش برخورد كرد و در ميدان جنگ كشته شد و نيروهايش پراكنده شدند . « 1 »\r\nبر خلاف قيام زيد ، قيام پسرش يحيى كاملا رنگ‌وبوى زيدى داشته است . اين مطلب از گفت‌وگويى كه ميان او و متوكل بن هارون ، يكى از اصحاب امام صادق عليه السّلام رخ داده برمىآيد كه او به نوعى به امامت پدرش قائل بوده و خود را جانشين پدر مىدانسته . وى افزون بر ساير شرايط ، جنگ با شمشير را نيز شرط امامت مىدانسته است . « 2 »\r\nاز اين‌جاست كه فرقه زيديه شكل مىگيرد و راه‌شان از راه شيعه اماميه و دوازده‌امامى به كلى جدا مىشود . آنان حتى در مسائل فقهى نيز به امامان معصوم عليه السّلام رجوع نمىكردند .\r\n\r\n\r\n","description":"","footnote":"\r\n( 1 ) . ابن واضح . تاريخ يعقوبى ، منشورات الشريف الرضى ، قم ، 1414 ه ، ج 2 ، ص 326 و 327 و 332 .\r\n( 2 ) . متوكل بن هارون مىگويد : يحيى بن زيد را پس از كشته شدن پدرش - هنگامىكه به خراسان مىرفت - ملاقات كردم و بر او سلام نمودم پرسيد از كجا مىآيى ؟ گفتم از حج . پس از حال خويشان و عموزادگان خود در مدينه جويا شد و از حال جعفر بن محمد عليه السّلام بسيار پرسش كرد . من نيز حال آن حضرت و اندوهش را بر پدرش زيد گفتم ، پس از آن گفت : عمويم محمد بن على عليه السّلام پدرم را از جنگ با بنى اميه نهى فرمود و پايان كارش را به او گوشزد نمود . آيا پسر عمويم جعفر بن محمد عليه السّلام را ديدار نمودى ؟ گفتم :\r\nآرى پرسيد : از او شنيدى كه از كار من چيزى بگويد ؟ گفتم : آرى ، پرسيد : درباره من چه فرمود ، مرا آگاه كن .\r\nگفتم : فدايت گردم دوست ندارم روبرويت آن‌چه را كه از او شنيده‌ام ، بگويم . گفت : مرا از مرگ مىترسانى ؟ آنچه شنيده‌اى بياور . گفتم : از آن حضرت شنيدم كه مىفرمود تو كشته و بدار آويخته مىشوى ، چنان كه پدرت كشته و به دار آويخته گرديد ؛ پس رنگ صورتش تغيير كرد و گفت : يمحو الله ما يشاء و يثبت و عنده ام الكتاب . اى متوكل ! خداى تعالى دينش را بوسيله ما تأييد نموده و دانش و شمشير را به ما داده و هر دوى اينها در ما وجود دارد . ولى عموزادگان ما فقط علم را دارا هستند گفتم :\r\nفدايت گردم مردم به پسر عمويت جعفر از تو و پدرت راغب‌تر هستند . گفت : عمويم محمد بن على و پسرش جعفر مردم را به زندگى مىخوانند و ما به مرگ . گفتم اى فرزند رسول خدا ! ايشان عالم‌ترند يا شما . پس زمانى سرش را پايين انداخت و بعد سر بلند كرد و گفت : همه ما علم و دانش داريم ، جز آنكه ايشان آنچه را كه ما مىدانيم مىدانند ، ولى ما آنچه را آنان مىدانند ، نمىدانيم . سپس به من گفت : چيزى از پسرعمويم ضبط كرده‌اى ، گفتم : آرى . گفت : به من نشان بده . من بعضى از احاديث امام صادق را به او نشان دادم و بخشى از دعاى صحيفهء سجاديه را . . . ( صحيفهء كامله سجاديه ، ترجمه علينقى فيض الاسلام ، انتشارات فيض الاسلام ، ص 9 - 12 ) .\r\n","page_name":" 149 ","page_number":149},
  {"content":"\r\n\r\n\r\nچكيدهء درس پانزدهم\r\nقيام‌هاى شيعى بعد از نهضت عاشورا شروع شده است . قيام توابين و قيام مختار به روشنى براى خون‌خواهى امام حسين عليه السّلام برپا شدند . رهبران اين‌دو قيام هيچ‌يك علوى نبودند ، بلكه از بزرگان شيعه بودند و تاثير خوبى در گسترش تشيّع داشتند .\r\nقيام زيد بن على در مقابل ستمكارىهاى هشام ، خليفه جبار اموى بود ؛ او فردى بزرگوار و مورد ستايش بود و براى امر به معروف و نهى از منكر قيام كرد . امام صادق عليه السّلام وى را تاييد كرده است .\r\nيحيى بن زيد بعد از شهادت پدرش به خراسان رفت و در آن‌جا برضد امويان قيام كرد ، ولى او نيز مانند پدرش در ميدان جنگ به ضرب تيرى كشته شد ؛ قيام يحيى بر خلاف قيام پدرش زيد كاملا زيدى بود .\r\n\r\nپرسش درس پانزدهم\r\n1 - قيام‌هاى شيعى از چه زمانى شروع شد ؟\r\n2 - قيام زيد با چه انگيزه‌اى رخ داد ؟\r\n3 - قيام يحيى بن زيد چه فرقى با قيام زيد داشت ؟\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\nدرس شانزدهم\r\n\r\nقيام‌هاى شيعى و علوى در عصر عباسيان\r\nقيام‌هاى دوران عباسيان را تا اوايل قرن چهارم هجرى مىتوان به دو دسته تقسيم كرد ، قيام‌هاى منظم و با برنامه زيديه و قيام‌هاى پراكنده و بدون برنامه قبلى .\r\n\r\n1 - قيام‌هاى زيديه\r\nزيديان كه در سه قرن نخست ، دوم و سوم هجرى حجم زيادى از جمعيت شيعيان را تشكيل مىدادند و حق خلافت و امامت را از آن فرزندان فاطمه عليها السّلام مىدانستند و عباسيان را غاصب تلقى مىكردند ، قيام‌هاى منظم ، منسجم و از پيش طراحىشده‌اى را انجام داده‌اند كه برخى از آنها به تشكيل حكومت‌هايى در مناطقى چون طبرستان ، مغرب و يمن انجاميده است .\r\nزيديان ، محمد نفس زكيه و ابراهيم را از امامان زيديه به شمار مىآوردند ؛ زيرا يحيى بن زيد آنان را جانشين خود قرار داده بود . از اين‌جاست كه ميان زيديان و اولاد زيد با نوادگان امام حسن عليه السّلام و به اصطلاح بنى الحسن ، رابطه تنگاتنگى به وجود مىآيد و ابراهيم بن عبد الله كه جانشين برادرش محمد نفس زكيه بود و در بصره پرچم انقلاب ضد عباسيان را برافراشته بود ، عيسى پسر ديگر زيد را جانشين خود معرفى مىكند . عيسى بعد از كشته شدن ابراهيم ، گريزان مىشود و در زمان خلافت مهدى عباسى به‌طور پنهانى از دنيا مىرود . « 1 » زيديان بعد از كشته شدن محمد نفس زكيه و ابراهيم نتوانستند بر رهبرى شخص معينى اتفاق كنند ، و همواره به دنبال امامى از اولاد فاطمه عليها السّلام بودند ، تا شجاعت و جنگ‌آورى داشته باشد و بتواند رهبرى آنان را برعهده بگيرد . ولى تا سال 301 ه . نتوانستند بر امامى اتفاق كنند ، تا اين\r\n\r\n\r\n","description":"","footnote":"\r\n( 1 ) . ابو الفرج اصفهانى . همان ، ص 345 .\r\n","page_name":" 151 ","page_number":151},
  {"content":"\r\n\r\nكه حسن بن على حسنى ملقب به اطروش در اين سال در خراسان قيام كرد و به مناطق گيلان و مازندران رفت و توانست كار زيديان را سامان دهد . « 1 » بدين‌سبب عباسيان سخت از زيديان مىهراسيدند و مىكوشيدند افرادى را كه صلاحيت رهبرى آنان را داشتند ، به‌ويژه اولاد زيد را نابود سازند و براى دست‌گيرى چنين افرادى جايزه تعيين مىكردند و جاسوس استخدام مىكردند . « 2 » چنان‌كه عيسى بن زيد به‌طور پنهانى از دنيا رفت و هارون فرزندش احمد بن عيسى را به مجرد بدگمانى بازداشت نموده و زندانى كرد . « 3 »\r\nالبته در اين ميان تعدادى از بزرگان بنى الحسن كه از رهبران قيام‌ها به شمار مىآمدند ، به راه و رسم زيدى نمىرفتند و چندان به مبانى زيدى پايبند نبودند ؛ بدين‌سبب در جنگ‌ها ، هنگامىكه وضع جنگ به ضرر آنان تغيير مىيافت و احتمال شكست‌شان مىرفت ، زيديان آنان را در ميدان جنگ تنها مىگذاشتند و قيام‌شان با شكست روبرو مىشد ( همچون يحيى بن عبد الله ) .\r\nاز ميان اينها تنها ادريس برادر يحيى توانست پيروزى نسبى به دست آورد « 4 » و آن هم به سبب اين بود كه او به آفريقا - كه از دسترس عباسيان دور بود - گريخت ، در آن‌جا ضد عباسيان كوشيد و توانست حكومتى تشكيل دهد . « 5 »\r\n\r\n\r\n","description":"","footnote":"\r\n( 1 ) . مسعودى ، على بن الحسين . مروج الذهب ، منشورات موسسه الاعلمى للمبوعات ، بيروت ، 1411 ه ، ج 4 ، ص 393 و 394 و شهرستانى . كتاب الملل و النحل ، منشورات الشريف الرضى ، قم ، 1364 ه . ش ، ج 1 ، ص 139 .\r\n( 2 ) . چنان‌كه هارون بعد از خبردار شدن ، از فرار احمد بن عيسى از زندان او ، شخصى را به نام « ابن كرديه » مامور كرد كه به نواحى كوفه و بصره برود و اظهار تشيّع كند و در ميان شيعيان و زيديان پول تقسيم نمايد ، تا اينكه بتواند از مخفيگاه احمد بن عيسى آگاهى يابد . ابن كرديه با تلاش زياد و صرف پول فراوان توانست ، مخفيگاه احمد را بشناسد و در نهايت نتوانستند احمد را دستگير كنند . ( ابو الفرج اصفهانى .\r\nمقاتل الطالبيين ، منشورات الشريف الرضى ، قم ، 1416 ه ، ص 492 ، 496 . )\r\n( 3 ) . همان مأخذ .\r\n( 4 ) . ادريس بن عبد الله ، برادر محمد نفس زكيه ، در قيام حسين بن على حسنى شهيد فخ - كه در دورهء هادى عباسى رخ داد - شركت داشت . بعد از شكست حسين ، همراه حاجيان به صورت ناشناس به مصر رفت و از آنجا روانه مغرب شد ؛ در مغرب مردم اطراف او جمع شدند و او قدرتى به هم زد و حكومت تشكيل داد . ولى شخصى به دستور هارون خليفه عباسى او را مسموم كرد . مردم بعد از او نام فرزند خردسالش را ادريس گذاشتند ؛ ادريس دوم بعد از اين‌كه بزرگ شد ، در آنجا به حكومت پرداخت و حكومت ادارسه مغرب حدود يك قرن در آن‌جا دوام داشت . ( مسعودى : همان ، ج 3 ، ص 326 ) .\r\n( 5 ) . ابو الفرج اصفهانى . همان ، ص 406 - 408 .\r\n","page_name":" 152 ","page_number":152},
  {"content":"\r\n\r\nاز جمله رهبران قيام‌ها كه مبانى زيدى را قبول نداشتند و به راه و رسم اهل بيت مىرفتند ، يحيى بن عبد الله ، برادر محمد نفس زكيه بود كه بعد از شكست محمد ، برادرش ، به خراسان رفت و از آن‌جا وارد سرزمين ديلم - كه همان گيلان و مازندران امروزى است - شد ، ولى حاكم آن ديار كه هنوز مسلمان نشده بود ، به تهديد هارون الرشيد خواست او را دستگير كند و تحويل كارگزاران هارون دهد . در اين هنگام يحيى مجبور شد از فضل برمكى ، وزير هارون ، امان بخواهد . فضل نيز به او امان داد ، اما بر خلاف امان ، در بغداد زندانى شد تا اين‌كه در زندان از دنيا رفت . « 1 » او از شاگردان و تربيت‌شدگان امام صادق عليه السّلام بود و هرگاه حديثى از امام صادق عليه السّلام نقل مىكرد ، مىگفت :\r\n« حبيبم جعفر بن محمد اين‌گونه فرمود : . . . » « 2 »\r\nو چون او در فقه هم به راه و رسم اهل بيت عمل مىكرد ، زيديان با او مخالفت كردند و از اطرافش پراكنده شدند و او مجبور شد ، خود را تسليم فضل بن يحيى ، وزير هارون كند . « 3 »\r\n\r\nالف : قيام محمد نفس زكيه\r\nاوج قيام‌هاى علويان در قرن دوم بود . يكى از مهم‌ترين اين قيام‌ها در زمان منصور عباسى بود كه رهبرى اين قيام را محمد نفس زكيه ، برعهده داشت . كار او پيش از پيروزى عباسيان شروع شده بود و جز امام صادق عليه السّلام ، عموم بنى هاشم با او بيعت كرده بودند ؛ حتى انديشمندان و فقيهان اهل سنت چون ابو حنيفه ، محمد بن عجلان فقيه اهل مدينه ، ابو بكر بن ابى سبره فقيه ، عبد الله بن جعفر ، هشام بن عروه ، عبد الله بن عمر ، و اصل بن عطاء ، عمرو بن عبيد و . . . با او بيعت كردند و روايت‌هاى نبوى منقول دربارهء قيام مهدى عليه السّلام را بر او تطبيق مىدادند . « 4 » اما قيام او در دوران عباسيان به اين دليل كه زودتر از زمانش بود ، با شكست مواجه شد . در بصره نيز قيام برادرش ، ابراهيم ، به سبب خيانت زيديان شكست خورد ؛ ولى برادرانش پراكنده بودند و تا زمان هارون خروج آنان ادامه داشت . ادريس بن عبد الله به مغرب گريخت و در آن‌جا\r\n\r\n\r\n","description":"","footnote":"\r\n( 1 ) . همان ، ص 393 .\r\n( 2 ) . همان مأخذ .\r\n( 3 ) . همان ، ص 392 ، 393 .\r\n( 4 ) . همان ، ص 254 ، 255 ، 251 ، 347 .\r\n","page_name":" 153 ","page_number":153},
  {"content":"\r\n\r\nمورد پذيرش مردم قرار گرفت ؛ ولى سرانجام توسط كارگزاران هارون مسموم شد . بعد از او پيروانش پسر خردسالش را به جاى وى نشاندند و نامش را ادريس ثانى نهادند و مدت‌ها حكومت ادريسيان در شمال آفريقا ادامه داشت . يحيى برادر ديگر محمد ( چنان‌كه گذشت ) ، به طبرستان رفت .\r\nبرادر ديگر محمد به نام موسى بن عبد الله به شمال عراق و جزيره گريخت كرد . فرزندان محمد نفس زكيه نيز به نام‌هاى على ، عبد الله و حسن به مصر ، هند و يمن رفتند و مدت‌ها مايه نگرانى دولت عباسى بودند . « 1 »\r\n\r\nب : قيام ابن طباطباى حسنى\r\nبعد از مرگ هارون و درگيرى دو پسرش امين و مامون با يكديگر بر سر حكومت ، شيعيان فرصت را غنيمت شمردند و قيام‌هاى علويان نيز در اين زمان به اوج خود رسيد . در اين دوره به سبب وجود فرماندهء نظامى سزاوارى مثل ابو السرايا در جبهه علويان ، تمام عراق ( جز بغداد ) ، حجاز ، يمن و جنوب ايران از حكومت عباسيان خارج شد . « 2 » لشكر ابو السرايا با هر سپاهى كه روبه‌رو مىشدند ، آن را تارومار مىكردند و به هر شهرى كه مىرسيدند ، آن‌جا را تسخير مىكردند . مىگويند در نبرد ابو السرايا دويست هزار نفر از سربازان خليفه كشته شدند ؛ در حالىكه از روز قيام تا روز گردن زدن وى ، بيش از 10 ماه طول نكشيد ؛ حتى در بصره كه مركز تجمع عثمانيان بود ، علويان مورد حمايت قرار گرفتند ، به‌طورى كه زيد النار در اين شهر قيام كرد . در مكه و نواحى حجاز ، محمد بن جعفر ملقب به ديباج قيام كرد كه امير المؤمنين خوانده مىشد . در يمن ابراهيم بن موسى بن جعفر بر خليفه شوريد . در مدينه محمد بن سليمان بن داود بن حسن قيام كرد . در واسط كه بخش عمده مردم آن مايل به عثمانيان بودند ، قيام جعفر بن زيد بن على و نيز حسين بن ابراهيم بن حسن بن على رخ داد . در مدائن محمد بن اسماعيل بن محمد قيام كرد . خلاصه سرزمينى نبود كه در آن يكى از علويان به ابتكار خود يا به تقاضاى مردم اقدام به شورش ضد عباسيان نكرده باشند . حتى كار به جايى كشيده شده بود كه اهالى بين النهرين و شام كه به تفاهم با امويان و آل مروان شهرت داشتند ، به محمد بن محمد\r\n\r\n\r\n","description":"","footnote":"\r\n( 1 ) . مسعودى ، على بن الحسين ، مروج الذهب ، ج 3 ، ص 326 .\r\n( 2 ) . ابن واضح . تاريخ يعقوبى ، منشورات الشريف الرضى ، قم ، 1414 ه ، ج 2 ، ص 445 .\r\n","page_name":" 154 ","page_number":154},
  {"content":"\r\n\r\nعلوى ، همدم ابو السرايا ، گرويدند و در نامه‌اى به وى نوشتند كه در انتظار پيكش نشسته‌اند تا فرمان او را ابلاغ كند . « 1 »\r\n\r\nج : قيام حسن بن زيد حسنى ( علويان طبرستان )\r\nدر سال 250 ه . در دورهء خلافت مستعين عباسى ، حسن بن زيد كه قبلا ساكن رى بود ، در نواحى طبرستان خروج كرد و مردم را به الرضا آل محمد فراخواند و مناطق طبرستان و جرجان را بعد از يك سلسله زد و خوردهايى به دست گرفت « 2 » و حكومت علويان طبرستان را بنيان گذاشت كرد كه تا سال 345 ه دوام داشت . « 3 »\r\nطى حكومت بيست ساله حسن بن زيد ، او چند مرتبه بر مناطق رى ، زنجان و قزوين چيره شد . وى در همان سال قيامش ، يكى از علويان را به نام محمد بن جعفر به‌سوى رى فرستاد كه پس از چندى به‌دست طاهريان گرفتار گشت . « 4 » در سال 251 ه . حسين بن احمد علوى در قزوين بپاخاسته و كارگزاران طاهريان را از آن ديار بيرون راند . « 5 »\r\nچنان كه برادرش حسين بن زيد بر منطقه لارجان و قصران ، شمال تهران كنونى چيره شد و از آنها براى برادرش بيعت گرفت . « 6 » همان‌طور كه طبرى در رخدادهاى سال 250 ه .\r\nمىگويد : « افزون بر حكومت طبرستان ، حكومت منطقه رى تا نزديكى همدان نيز به دست حسن بن زيد بود » . « 7 »\r\nبدين‌ترتيب ، افزون بر مناطق شمالى ايران كه به قلمرو حسن بن زيد نزديك بود و در اين مناطق قيام‌هايى به نام او رخ مىداد ، در عراق ، « 8 » شام « 9 » و مصر « 10 » نيز علويان جرات يافته و\r\n\r\n\r\n","description":"","footnote":"\r\n( 1 ) . ابو الفرج اصفهانى . مقاتل الطالبيين ، منشورات الشريف الرضى ، قم ، 1416 ، ه ، ص 435 و 436 .\r\n( 2 ) . طبرى ، محمد بن جرير . تاريخ طبرى ، دار الكتب العلميه ، بيروت ، ط دوم ، 1408 ، ه ، ج 5 ، ص 364 .\r\n( 3 ) . سيوطى ، جلال الدين . تاريخ الخلفاء ، منشورات الشريف الرضى ، ط اول 1411 و 1375 ، ص 525 .\r\n( 4 ) . طبرى ، محمد بن جرير . همان ، ص 365 .\r\n( 5 ) . همان مأخذ .\r\n( 6 ) . همان مأخذ .\r\n( 7 ) . همان مأخذ .\r\n( 8 ) . همان ، ص 395 ، 36 و 430 .\r\n( 9 ) . مسعودى . همان ، ص 327 .\r\n( 10 ) . همان ، ص 326 .\r\n","page_name":" 155 ","page_number":155},
  {"content":"\r\n\r\nمردم را دور خويش گردآورده و دست به قيام مىزدند ، تا اين‌كه در سال 270 ه كه حسن بن زيد درگذشت و پس از مرگ ، برادرش محمد بن زيد را به جانشينى خويش برگزيد و او تا سال 287 ه . در آن سامان حكم مىراند . سرانجام در اين سال در جنگى كه ميان او و محمد بن هارون ، فرمانده سامانى درگرفت ، به شهادت رسيد . « 1 »\r\nدر سال 287 ه پس از شهادت محمد بن زيد ، ناصر كبير ملقب به اطروش در منطقه گيلان و ديلم ميان مردم به‌پا خاست و آنان را به اسلام فراخواند و 14 سال در آنجا به حكومت پرداخت . « 2 » تا اين‌كه در سال 301 به طبرستان آمد و زمام حكومت آنجا را به دست گرفت . « 3 »\r\n\r\nد : قيام يحيى بن حسين ( زيديان يمن )\r\nدر سال 288 هجرى ، يحيى بن حسين علوى ملقب به « الهادى الى الحق » در حجاز قيام كرد ؛ زيديان دور او گرد آمدند . وى در همين سال با همكارى قبايل يمنى وارد صنعا شد و در جايگاه امام زيدى به نامش خطبه خواندند . اگرچه او درگيرىهاى با قبايل يمن داشته ، در نهايت توانسته است زمام امور آنجا را بدست گيرد و به حكومت بپردازد . كه سرانجام در سال 298 ه در اثر مسموميت از دنيا رفته است . از وى به‌عنوان يكى از بزرگترين شخصيت‌هاى زيدى ياد شده است ؛ او از لحاظ علم و دانش نيز جايگاه ممتازى داشته است ، از اين‌رو مذهب زيدى در يمن به نام وى معروف شده و « هادويه » خوانده مىشود . « 4 » فرزندان او ائمهء زيديه و فرمانروايان يمن بودند . « 5 » امامت و حكومت زيديه در يمن ، تا سال 1382 كه نهضت جمهورىخواهى عربى در يمن برپا گرديد ، در فرزندان و نوادگان « الهادى الى الحق » ادامه داشت .\r\n\r\n\r\n","description":"","footnote":"\r\n( 1 ) . ابو الفرج اصفهانى ، مقاتل الطالبيين ، منشورات الشريف الرضى ، ط دوم ، 1416 - 1374 ص 542 .\r\n( 2 ) . مسعودى : همان ، ص 283 .\r\n( 3 ) . همان ، ص 327 .\r\n( 4 ) . رجوع شود به على ربانى گلپايگانى . فرق و مذاهب كلامى ، مركز جهانى علوم اسلامى ، ج اوّل 1377 ، ص 134 .\r\n( 5 ) . سيوطى ، جلال الدين . تاريخ الخلفاء ، منشورات الشريف الرضى ، قم ، ط اول ، 1411 ه ، ص 525 .\r\n","page_name":" 156 ","page_number":156},
  {"content":"\r\n\r\n\r\nچكيدهء درس شانزدهم\r\nزيديان در سه قرن نخستين هجرى ، حجم زيادى از شيعيان را تشكيل مىدادند و قيام‌هاى منظمى را انجام دادند كه منجر به تشكيل حكومت‌هايى شد .\r\nامامت زيديان از راه يحيى بن زيد به نوادگان امام حسن عليه السّلام منتقل شد ؛ از اين‌رو پيوسته آنان در راس قيام‌هاى زيدى قرار داشتند . اگرچه تعدادى از آنان به مبانى زيدى نبودند .\r\nاوج قيام‌هاى علويان يكى در زمان منصور عباسى بود كه رهبرى آن را محمد نفس به عهده داشت . دومى در زمان مامون كه به خاطر وجود فرماندهء نظامى سزاوارى چون ابو السرايا ، علويان موفقيت‌هايى بدست آوردند .\r\nسومى بعد از سال 250 ه است كه علويان طبرستان توانستند حكومت تشكيل دهند ، كه ديگر علويان جرات قيام يافتند و در مناطق گوناگون دست به قيام زدند .\r\n\r\nپرسش درس شانزدهم\r\n1 - قيام‌هاى زيديه را توضيح دهيد .\r\n2 - قيام محمد نفس زكيه بر چه اساسى بود ؟\r\n3 - قيام ابن طباطبا در چه زمانى رخ داد ؟\r\n4 - قيام علويان طبرستان در چه سالى رخ داد ؟\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n\r\nدرس هفدهم\r\n\r\n2 - قيام‌هاى پراكنده\r\nاين نوع قيام‌ها اغلب بدون طرح و نقشه قبلى و با تصميم‌گيرى فردى انجام مىگرفت و بيشتر در مقابل ستم‌هاى خلفا و حاكمان جور بر شيعيان و علويان بود و جنبهء عكس العملى و انفعالى داشت كه از جمله مهم‌ترين آن‌ها عبارتند از :\r\n\r\nالف : قيام شهيد فخ\r\nحسين بن على حسنى ( مشهور به شهيد فخ ) بود كه در زمان حكومت هادى عباسى قيام كرد . خروج او در مقابل ستم‌هاى بيش از اندازهء خليفه وقت ، نسبت به شيعيان و علويان بود .\r\nيعقوبى مىگويد :\r\n« موسى هادى ، خليفه عباسى ، طالبيان را جستجو مىكرد . او آنان را به شدت ترساند و حقوق و عطاياى آنان را قطع كرد و به مناطق و نواحى گوناگون نوشت كه بر طالبيان سخت‌گيرى كنند » . « 1 »\r\nهادى عباسى در مدينه نيز شخصى از نوادگان عمر را حاكم كرده بود كه بر طالبيان خيلى سخت مىگرفت و هرروز آنان را بازجويى مىكرد . در اعتراض به اين ستم‌ها بود كه حسين بن على حسنى خروج كرد و دستور داد ، در اذان مدينه « حىّ على خير العمل » بگويند و از مردم بر اساس كتاب خدا و سنت پيامبر بيعت گرفت و آنان را به الرضا من آل محمد ( رهبرى شخص برگزيده‌اى از آل محمد صلّى اللّه عليه و إله ) فراخواند . روش او مرضى امام كاظم عليه السّلام بوده ؛ اما به او فرموده\r\n\r\n\r\n","description":"","footnote":"\r\n( 1 ) . ابن واضح . تاريخ يعقوبى ، منشورات الشريف الرضى ، قم ، ط 1417 ، ج 2 ، ص 404 .\r\n","page_name":" 158 ","page_number":158},
  {"content":"\r\n\r\nبود ، كه تو كشته خواهى شد ؛ « 1 » بدين‌جهت زيديان از دور او پراكنده شدند و او با كمتر از 500 نفر ، در مقابل سپاه عباسى به فرماندهى سليمان بن ابى جعفر ، ايستاد و پايان كار در محلى ميان مكه و مدينه به نام فخ ، با عده‌اى از يارانش به شهادت رسيدند . « 2 »\r\nامام رضا عليه السّلام فرمودند :\r\n« بعد از كربلا ، مصيبتى بزرگتر و عظيم‌تر از فخ نبود » . « 3 »\r\nبه‌طور كلى ، رهبران قيام‌هاى علويان به جز محمد بن عبد الله نفس زكيه ، مقبوليّت عمومى نداشتند . شيعيان امامى و اصحاب ائمهء اطهار عليهم السّلام جز عده‌اى اندك در اين قيام‌ها حضور نداشتند .\r\n\r\nب : قيام محمد بن قاسم\r\nخروج محمد بن قاسم در سال 219 ه . رخ داده است . او از نوادگان امام سجاد عليه السّلام و ساكن كوفه بوده و از جمله علويان و سادات زاهد ، عابد و پرهيزگار به شمار مىرفته و سبب قيامش فشارى بوده كه از سوى معتصم بر وى به كار رفته شده و مجبور گشته كه از كوفه بگريزد و به خراسان برود ؛ چنان كه مسعودى مىگويد : « در اين سال - يعنى سال دويست و نوزده هجرى - معتصم محمد بن قاسم را ترساند ، او به غايت زاهد و پرهيزگار بود وقتىكه از سوى معتصم به جان خويش ترسيد ، به خراسان گريخت ؛ در شهرهاى خراسان چون : مرو ، سرخس ، طالقان و نسا مىگشت » « 4 »\r\nبه نقل ابو الفرج ، جمعيتى بالغ بر چهل هزار نفر اطراف او جمع شدند . با اين حال قيام او به نتيجه نرسيد و اين جمعيت انبوه از دورش پراكنده شدند و در پايان به دست طاهريان دستگير\r\n\r\n\r\n","description":"","footnote":"\r\n( 1 ) . ابو الفرج اصفهانى . همان مأخذ ، ص 372 .\r\n( 2 ) . ابو الفرج اصفهانى . همان ، ص 380 ، 381 .\r\n( 3 ) . كياء گيلانى ، سيد احمد بن محمد بن عبد الرحمن . سراج الانساب ، منشورات مكتبة آية الله العظمى المرعشى النجفى ، قم ، 1409 ه ، ص 66 .\r\n( 4 ) . مسعودى ، على بن الحسين . مروج الذهب ، منشورات موسسه الاعلمى للمطبوعات ، بيروت ، ط اول ، 1411 ه ، ج 4 ، ص 60 .\r\n","page_name":" 159 ","page_number":159},
  {"content":"\r\n\r\nشد و به سامرا روانه شده و در آنجا زندانى شد . « 1 » البته بعد به دست شيعيان و پيروانش آزاد شد . ولى بعد از آن خبرى از او به دست نيامده و در گمنامى از دنيا رفته است . « 2 »\r\n\r\nج : يحيى بن عمر طالبى\r\nيحيى بن عمر طالبى - از نوادگان جعفر طيار - و به سبب زهد و تقوايش از جايگاه بىنظيرى در ميان مردم كوفه برخوردار بود . به دليل ستم و تحقيرى كه از سوى متوكل عباسى و نظاميان ترك بر او روا شده بود ، مجبور شد در كوفه در مقابل آنان قيام كند و آن‌گاه كه زمام امور را برعهده داشت ، عدل و انصاف درپيش گرفت ، از اين‌رو محبوبيت فوق‌العاده‌اى در كوفه به‌دست آورده بود ، ولى قيام او به‌دست محمد بن عبد الله بن طاهر به شكست انجاميد .\r\nمردم در عزادارى او خيلى بىتابى كردند ؛ « 3 » چنان كه مسعودى مىگويد :\r\n« دور و نزديك براى او مرثيه گفتند و صغير و كبير بر او گريستند » . « 4 »\r\nو به نقل ابو الفرج اصفهانى ، در مرثيهء هيچ‌كدام از علويان كه در دوران عباسيان به شهادت رسيده‌اند ، به اندازه او شعر سروده نشده است . « 5 »\r\n\r\nعلل شكست قيام‌ها\r\nعلل شكست اين قيام‌ها را در دو دليل مىتوان جست : يكى سستى رهبرى و ديگرى ناهماهنگى و ناهمگونى نيروها . رهبران اين نهضت‌ها اغلب طرح و برنامه صحيحى نداشتند و كارشان روى موازين صحيح اسلامى نبود . از اين‌رو بسيارى از اين انقلاب‌ها مورد سفارش امام معصوم قرار نمىگرفت . اگرچه عدم توفيق برخى ديگر از قيام‌ها كه رهبران‌شان از شخصيت‌هاى مورد وثوق بودند ، به سبب اين بود كه طرح و برنامه‌ريزى آنها طورى بود كه\r\n\r\n\r\n","description":"","footnote":"\r\n( 1 ) . ابو الفرج ، اصفهانى . مقاتل الطالبيين ، منشورات الشريف الرضى ، قم ، ط دوم ، 1416 ه ، ص 464 - 467 .\r\n( 2 ) . مسعودى . همان مأخذ .\r\n( 3 ) . مسعودى ، على بن الحسين . مروج الذهب ، منشورات موسسه الاعلمى للمطبوعات ، بيروت ، ط اول ، 1411 ه ، ج ص 160 .\r\n( 4 ) . همان منبع .\r\n( 5 ) . ابو الفرج ، اصفهانى . مقاتل الطالبيين ، منشورات الشريف الرضى ، قم ، ط دوم ، 1416 - 1374 ، ص 511 .\r\n","page_name":" 160 ","page_number":160},
  {"content":"\r\n\r\nشكست آنها قابل پيش‌بينى بود . از اين‌رو اگر امام معصوم آشكارا آنها را تاييد مىكرد ، در صورت شكست قيام ، اساس تشيّع و امامت و هسته اصلى نيروهاى شيعه در معرض خطر قرار مىگرفت .\r\nاز سويى ديگر ، نيروهاى قيام‌ها ، اغلب ناهمگون و ناهماهنگ بودند . اگرچه در ميان آنان افرادى ناب و شيعيان حقيقى بودند و تا سرحد مرگ بر سر هدف پافشارى مىكردند ، بيشتر اين افراد ، به هدف‌شان ايمانى نداشتند و يا با رهبران علوى به توافق نمىرسيدند و اغلب در صحنهء كارزار فرمانده و رهبرشان را تنها گذاشته مىگريختند ؛ علامه جعفر مرتضى در اين باره مىنويسد :\r\n« سبب و علت اين شكست‌ها جز اين نبود كه قيام‌هاى زيديه كه در درجه نخست جنبش‌هاى سياسى بود و تنها ويژگى آن اين بود كه به پيروى از هركس از خاندان پيامبر صلّى اللّه عليه و إله كه در برابر حكومت شمشير بركشد ، فرامىخواند و از اصالت فكرى و باورهاى عقيدتى نيرومند و برخاسته از عمق جان و جوشيده از ژرفاى وجدان ، برخوردار نبود ؛ بر چنان نيروى احساس كند و چنان آگاهى فرهنگى خشك متّكى بود كه به سرحد آميختگى احساس با انديشه و وجدان نرسيده بود ، تا زيربناى محكمى از تعهد و رسالت پديد آورد كه به خاطر آن از گرداب‌ها فرورفته شود و جان‌ها در راهش ارزانى گردد . بلكه برعكس عوامل بازدارنده‌اى كه از اندرون خود نيروهاى انقلابى مىجوشيد ، اعتماد بر آن چنان نيروى عاطفى و فكرى را همچون اعتماد تشنه بر سراب مىساخت .\r\nو همين نكته است كه روشن مىسازد كه چگونه مردمى كه با حوادث با قاطعيت و جديت روبرو مىشدند ، پس از آنكه آبها از آسياب مىافتاد و زمان ميوه نزديك مىشد ، به زندگى بىدردسر و آرام متمايل مىشدند » . « 1 »\r\n\r\n\r\n","description":"","footnote":"\r\n( 1 ) . زندگى سياسى امام جواد عليه السّلام ، ترجمه ، سيد محمد حسينى ، دفتر انتشارات اسلامى وابسته به جامعه مدرسين حوزه علميه قم ، ط هشتم ، 1375 ه . ش ، ص 19 .\r\n","page_name":" 161 ","page_number":161},
  {"content":"\r\n\r\n\r\nچكيدهء درس هفدهم\r\nقيام‌هاى پراكنده اغلب بدون طرح و نقشه قبلى و با تصميم‌گيرى فردى انجام مىگرفت و بيشتر به صورت عكس‌العمل در مقابل ستم‌هاى خلفا و حاكمان ستمكار برپا مىشد . از جمله قيام حسين بن على حسنى معروف به شهيد فخ كه در مقابل سختگيرى و ستم‌هاى بيش از اندازهء هادى ، خليفه عباسى ، بود .\r\nمحمد بن قاسم كه از علويان زاهد و پرهيزگار بود به سبب فشارى كه از سوى معتصم بر روى وى به كار رفته شد ، مجبور شد كه به خراسان رفته و در آن‌جا قيام كند .\r\nقيام يحيى بن عمر طالبى نيز به سبب ستم كارگزاران متوكل بود .\r\nاما اينكه چرا بيشتر قيام‌هاى علويان منجر به شكست مىشد ، بايد علت آن را در سستى رهبرى و ناهمگونى نيروها جست كرد .\r\n\r\nپرسش درس هفدهم\r\n1 - دربارهء قيام‌هاى پراكنده توضيح دهيد .\r\n2 - علل شكست قيام‌ها چه بوده است ؟\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nفصل پنجم گستره جغرافياى تشيّع\r\n\r\n","description":"","footnote":"","page_name":" 163 ","page_number":163},
  {"content":"\r\n . \r\n","description":"","footnote":"","page_name":" 164 ","page_number":164},
  {"content":"\r\n\r\n\r\nدرس هجدهم\r\n\r\nگستره جغرافيايى تشيّع\r\nبه‌طور يقين خاستگاه نخست تشيّع مدينه بوده است و نخستين شيعيان از ميان اصحاب پيامبر ، در همين شهر مىزيستند . در عهد خلفاى سه‌گانه ، صحابيان شيعى در شهرها و مناطق گوناگون پراكنده شدند و برخى از اينها داراى مناصب سياسى و نظامى بودند ؛ علامه محمد جواد مغنيه در اين‌باره مىنويسد :\r\n« صحابيان شيعى در گسترش و توسعه تشيّع ، نقش اساسى داشتند ؛ هرجا كه مىرفتند ، مردم را با قالب‌هاى قرآنى و حديثى و با صبر و تحمل به تشيّع فرامىخواندند و به خاطر مصاحبت با پيامبر ، در ميان مردم داراى احترام و ارزش بودند و سخنانشان اثرى بالغ داشت » . « 1 »\r\nحتى جايى مثل جبل عامل كه جزو سرزمين شام و حوزهء نفوذ معاويه بود ، به بركت حضور صحابى بزرگوارى چون ابو ذر ، يكى از كانون‌هاى اصلى شيعى مىشود . « 2 »\r\nدر اواخر خلافت عثمان شيعيان زيادى در سرزمين‌هاى اسلامى مىزيستند ، به‌طورى كه پيوسته نام على عليه السّلام براى خلافت برده مىشد . بدين‌سبب هنگام تجمع شورشيان در مدينه ، عثمان به على عليه السّلام سفارش مىفرستد و از ايشان تقاضا مىكند كه مدتى از مدينه خارج شود و به مزرعه خود در « ينبع » برود ، تا شايد شورشيان كمتر تحريك شوند . « 3 » به‌ويژه در عراق در زمان عثمان شيعيان زيادى بودند ؛ مثلا شيعيان بصره با اين‌كه شهر در تصرف سپاه جمل و زير نفوذ تبليغ‌هاى آنان قرار گرفته بود ، وقتى خبردار شدند ، امير المؤمنين همراه مهاجر و انصار به\r\n\r\n\r\n","description":"","footnote":"\r\n( 1 ) . الشيعة فى الميزان ، منشورات الشريف الرضى ، قم ، 1413 ه ، ص 26 ، 28 .\r\n( 2 ) . امين ، سيد محسن . اعيان الشيعة ، دار التعارف للمطبوعات ، بيروت ( بىتا ) ، ج 1 ، ص 25 .\r\n( 3 ) . نهج البلاغه ، فيض الاسلام ، خطبه 235 .\r\n","page_name":" 165 ","page_number":165},
  {"content":"\r\n\r\nسوى آنان روانه است ، فقط از قبيله ربيعه سه هزار نفر در « ذى قار » به حضرت پيوستند . « 1 » همراهى اينان با على عليه السّلام عاملى عقيدتى داشت و به على عليه السّلام به‌عنوان خليفه منصوب پيامبر صلّى اللّه عليه و إله مىنگريستند ؛ چنان‌كه بلاذرى اين‌گونه تعبير مىكند : « از شيعيان على عليه السّلام از قبيله ربيعه » . « 2 »\r\nپس از اين‌كه خود على عليه السّلام در رأس حكومت قرار گرفت و به عراق رفت ، تاثير فوق العاده‌اى در گسترش تشيّع ، در اين منطقه به جاى گذاشت . همچنين حاكمان و واليان حضرت كه اغلب از ميان شيعيان انتخاب مىشدند ، تاثير زيادى در انتشار تشيّع ، در ساير مناطق داشتند ؛ چنان‌كه سيد محسن امين مىگويد :\r\n« هرجا واليان على عليه السّلام مىرفتند اهل آن‌جا شيعه مىشدند » . « 3 »\r\nالبته در اين دوره ، افزون بر شام كه كاملا زير نفوذ امويان بود ، مناطق ديگر نيز تمايل عثمانى يافته بودند ؛ مثل بصره و شمال عراق كه به سبب استقرار نزديكان عثمان در آن‌جا ، اهالى اين مناطق گرايش عثمانى يافته بودند « 4 » و تا پايان قرن دوم اين تمايل در شمال عراق پابرجا بود .\r\nمكه نيز از زمان جاهليت ، گرايش ضدهاشمى و ضدعلوى داشت ؛ همچنين طائف در جاهليت و اسلام با مكه هماهنگ بود . قريش پيوسته با بنى هاشم رقابت مىكرد و حاضر به پذيرش سرورى بنى هاشم نبود و اين يكى از علل مخالفت قريشيان با پيامبر اكرم صلّى اللّه عليه و إله بود .\r\nطائفيان نيز هماهنگ با قريش دعوت پيامبر صلّى اللّه عليه و إله را نپذيرفتند . اگرچه بعد از قدرت يافتن اسلام ، با تاخير تسليم شدند .\r\nاز زمان حجاج ، تشيّع از مرزهاى عراق و حجاز به ساير مناطق كشيده شد . در اين دوره شيعيان در اثر فشار و سخت‌گيرى بيش از اندازهء حجاج از عراق پراكنده و در ديگر سرزمين‌هاى اسلامى ساكن شدند ؛ به‌ويژه در شرق اسلامى كه رفته‌رفته با سپرى شدن قرن نخست هجرى ، كانون‌هاى شيعه در ايران تشكيل شدند . در خراسان عباسيان از علاقهء آنان\r\n\r\n\r\n","description":"","footnote":"\r\n( 1 ) . بلاذرى . انساب الاشراف ، منشورات مؤسسه الاعلمى للمطبوعات ، بيروت ، 1394 ه ، ج 2 ، ص 237 .\r\n( 2 ) . همان .\r\n( 3 ) . اعيان الشيعة ، دار التعارف للمطبوعات ، بيروت ( بىتا ) ، ج 1 ، ص 25 .\r\n( 4 ) . ابن واضح . تاريخ يعقوبى ، منشورات الشريف الرضى ، قم ، 1414 ، ج 2 ، ص 178 .\r\n","page_name":" 166 ","page_number":166},
  {"content":"\r\n\r\nنسبت به خاندان پيامبر صلّى اللّه عليه و إله استفاده كردند و با شعار « الرضا من آل محمد » آنان را اطراف خويش جمع نمودند و در مبارزه با امويان از آنان سود جستند .\r\nدر دوران عباسيان ، پراكندگى شيعيان خيلى چشم‌گير است . شيعيان در شرق افزون بر ايران به آسياى ميانه ، هند ، قفقاز و . . . راه مىيابند و با از بين رفتن دولت اموى ، نفوذ شيعيان به سوى غرب هم صورت مىگيرد . به‌ويژه آفريقا كه در قرن دوم ، حكومت شيعى ادريسيان در آن تشكيل مىشود . اگرچه حكومت آنها زيدى بود ، بسترى براى تلاش شيعيان به شمار مىآمد .\r\nالبته ارتباطشان به‌خاطر وجود دولت اغلبيان در مصر كه براى مقابله با آنان تشكيل شده بود ، با مركز و مدينه كمتر بوده است . « 1 »\r\nبدين‌ترتيب تشيّع در قرن دوم هجرى ، به شرق و غرب جهان اسلام كشيده شد و افزون بر خوزستان ، منطقه جبل ( مناطق حوالى و اطراف كوه‌هاى زاگرس ) و ايران مركزى ، به مناطق دوردستى چون آسياى ميانه ، افغانستان امروزى ، آذربايجان ، مغرب ، هند و طبرستان نيز كشيده شد . « 2 »\r\n\r\n\r\n","description":"","footnote":"\r\n( 1 ) . امير على . تاريخ عرب و اسلام ، ترجمه فخر داعى گيلانى ، انتشارات گنجينه ، ط سوم ، 1366 ه ش ، ص 241 و 245 و ابو الفرج اصفهانى . مقاتل الطالبيين ، منشورات الشريف الرضى ، قم ، 1416 ه ، ص 408 .\r\n( 2 ) . در ميان اصحاب ائمهء اطهار عليهم السّلام به اشخاصى از اهالى شهرها و مناطقى چون حلب ، مصر ، مدائن ، قزوين ، رى ، كاشان ، ارمنستان ، ساباط ، اصفهان ، همدان ، سمرقند ، كابل برخورد مىكنيم ( رجال نجاشى .\r\nدفتر نشر اسلامى وابسته به جامعه مدرسين ، ص 8 ، 9 ، 208 ، 130 ، 66 ، 161 ، 236 ، 233 ، 290 ، 367 ، 344 ، و ابن شهر آشوب . معالم العلماء ، منشورات مطبعة الحيدرية ، نجف ، 1380 ه ش ، ص 31 . )\r\n","page_name":" 167 ","page_number":167},
  {"content":"\r\n\r\n\r\nچكيدهء درس هجدهم\r\nخواستگاه نخستين تشيّع مدينه است و نخستين شيعيان در همين شهر مىزيستند ؛ در زمان خلفاى سه‌گانه صحابيان شيعى در شهرها و مناطق پراكنده شدند و مردم را با قالب‌هاى قرآنى به تشيّع فراخواندند . پس از اينكه على عليه السّلام به عراق انتقال يافت تاثير زيادى در تشيّع عراق داشت .\r\nاز زمان حجاج تشيّع از مرزهاى عراق و حجاز به ساير مناطق كشيده شد . در دوران عباسيان شيعيان در شرق افزون بر ايران به آسياى ميانه ، هند و قفقاز نيز راه يافتند و در غرب نيز با تشكيل دولت ادريسيان در مغرب بسترى خوبى براى نفوذ تشيّع ايجاد شد .\r\nمناطق شيعه‌نشين در قرن نخست هجرى ، محدود به حجاز و عراق مىشد .\r\nمدينه به سبب سكونت ائمهء اطهار عليهم السّلام و بنى هاشم ، نخستين شهرى بود كه شيعيان در آن تجمع داشتند .\r\nدومين منطقه شيعه‌نشين بعد از مدينه ، يمن بود ؛ زيرا آنان براى نخستين‌بار به دست على عليه السّلام اسلام را پذيرفته بودند .\r\n\r\nپرسش درس هجدهم\r\n1 - نخستين خواستگاه تشيّع چه مكانى بود ؟ انتشار نخستين تشيّع بدست چه كسانى بود ؟\r\n2 - در قرن نخست هجرى چه مناطقى شيعه‌نشين بودند ؟\r\n3 - علت تشيّع اهل يمن چه بود ؟\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\nدرس نوزدهم\r\n\r\nكانون‌هاى تجمع شيعه\r\nهمچنان‌كه اشاره شد در سه قرن نخست هجرى ، شيعيان در نقاط زيادى از سرزمين‌هاى اسلامى مىزيستند و همه‌جا پراكنده شده بودند . ولى تراكم و تجمع شيعيان ، در مناطق معدودى بود كه در قرن نخست هجرى عبارت بودند از : مدينه ، يمن ، كوفه ، بصره ، مدائن و جبل عامل . در قرن دوم افزون بر اين مناطق ، سرزمين‌هايى چون قم ، خراسان ، طبرستان ، بغداد ، جبل و آفريقا نيز از مناطق تجمع شيعيان بودند . اكنون اين مناطق را به ترتيب توضيح مىدهيم .\r\n\r\nالف - مناطق شيعه‌نشين در قرن اول هجرى\r\nمناطق شيعه‌نشين در قرن نخست هجرى بيشتر محدود به حجاز ، يمن و عراق مىشد .\r\nساكنان اين مناطق عرب بودند و از نخستين مسلمانان به شمار مىآمدند . تشيّع حجاز و يمن ريشه در دورهء حضرت رسول صلّى اللّه عليه و إله داشت . عراق هم كه بعد از درگذشت پيامبر گشوده شد ، محل زندگى قبايل يمنى شد و حكومت حضرت على عليه السّلام به گسترش تشيّع در آن سامان سرعت بخشيد . « 1 »\r\n\r\nمدينه\r\nنام مدينه ، پيش از هجرت « يثرب » بود و اهل آن را 2 قبيلهء يمنى ، اوس و خزرج - كه بعد از اسلام انصار نام گرفتند - و سه قبيله يهودى بنى قينقاع ، بنى نضير و بنى قريظه تشكيل مىدادند .\r\n\r\n\r\n","description":"","footnote":"\r\n( 1 ) . رجوع شود به : شهيدى ، دكتر سيد جعفر . تاريخ تحليلى اسلام تا پايان امويان ، مركز نشر دانشگاهى ، تهران ، ج دوم ، 1363 ، ص 137 ، 138 .\r\n","page_name":" 169 ","page_number":169},
  {"content":"\r\n\r\nآن‌گاه كه رسول اكرم صلّى اللّه عليه و إله بدان‌جا هجرت كرد ، نامش به « مدينة النبى » ، ( شهر پيامبر ) تغيير يافت ، كه در اثر زياد تكرار شدن لفظ مدينه بر آن غلبه يافت .\r\nمدينه مركز حكومت خلفاى نخستين ( ابو بكر ، عمر و عثمان ) بود و قريشيان كه سرسخت‌ترين دشمنان اهل بيت پيامبر بودند ، آن‌جا مىزيستند . با اين‌حال بخش بزرگ اهل مدينه را انصار تشكيل مىدادند كه همواره دوستدار خاندان پيامبر بودند و در كشمكش‌هاى سياسى جانب اهل بيت را مىگرفتند . صحابيان بزرگوار شيعى كه در اين شهر زندگى مىكردند ، پيوسته حقيقت را به مردم مىگفتند . جابر بن عبد الله انصارى ، صحابى بزرگوار پيامبر به عصاى خود تكيه مىداد و در كوچه‌هاى مدينه مىگشت و مىگفت :\r\n« علىّ خير البشر من انكرها فقد كفر ؛ على بهترين مردم است ، هركس نپذيرد كافر شده است . اى گروه انصار ! فرزندانتان را بر محبت على تمرين دهيد ، هركدام از آنها اين محبت را پذيرا نشود ، درباره نطفه‌اش از مادرش سوال كنيد » ! « 1 »\r\nهمين جابر در مسجد النبى مىنشست و مىگفت : « اى باقر العلوم ! كجايى ؟ » مردم مىگفتند : « جابر هذيان مىگويد » جابر مىگفت : « نه ، هذيان نمىگويم ، بلكه رسول خدا صلّى اللّه عليه و إله به من فرمود : بعد از من شخصى از خاندان مرا خواهى ديد كه اسمش اسم من و قيافه‌اش ، شبيه قيافه من خواهد بود . او درهاى دانش را به روى مردم خواهد گشود » . « 2 »\r\nاو پس از اين‌كه امام باقر عليه السّلام را ديدار كرد ، هرروز دو بار به ديدار حضرت مىرفت . « 3 » ابو ذر غفارى بر در مسجد النبى مىايستاد و مىگفت :\r\n« هركس مرا شناخته كه شناخته و هركس نمىشناسد ، پس بداند كه من ابو ذر غفارى ، جندب بن جنادة ، هستم . . . محمد وارث علم آدم و تمام فضايل انبياست و على بن ابى طالب وصى محمد و وارث علم اوست » . « 4 »\r\nاز سوى ديگر ، بيشتر بنى هاشم در اين شهر مىزيستند و در حرم جدشان احترام داشتند .\r\n\r\n\r\n","description":"","footnote":"\r\n( 1 ) . شيخ طوسى . اختيار معرفة الرجال ( رجال كشى ) ، تحقيق سيد مهدى رجايى ، موسسه آل البيت ، قم ، 1404 ه ، ج 1 ، ص 237 .\r\n( 2 ) . همان ، ص 218 .\r\n( 3 ) . همان ، ص 222 .\r\n( 4 ) . ابن واضح . تاريخ يعقوبى ، منشورات الشريف الرضى ، قم ، 1414 ه ، ج 2 ، ص 171 .\r\n","page_name":" 170 ","page_number":170},
  {"content":"\r\n\r\nافزون بر اين ، امامان معصوم عليهم السّلام در اين شهر بودند و مردم آن‌جا از تعليمات‌شان بهره مىبردند . به‌ويژه در زمان امام باقر و امام صادق عليهما السّلام حلقه‌هاى درس اين دو بزرگوار به مسجد النبى نيز كشيده شد . ابو حمزه ثمالى مىگويد :\r\n« در مسجد النبى نشسته بودم كه مردى نزديك من آمد و سلام كرد و سراغ ابو جعفر ( امام باقر عليه السّلام ) را گرفت . پرسيدم : چه كار دارى ؟ گفت : چهل مسئله آماده كرده‌ام تا از ابو جعفر سوال كنم ؛ سخن او تمام نشده بود كه امام باقر عليه السّلام وارد مسجد شد . عده‌اى از اهل خراسان اطرافش را گرفته بودند و درباره مناسك حج ، از آن حضرت مىپرسيدند » . « 1 »\r\nبرخى از شاگردان اين دو بزرگوار مثل ابان بن تغلب نيز در مسجد النبى جلسه درس داشتند ؛ وقتىكه ابان وارد مسجد النبى مىشد در جايگاه پيامبر مىنشست و مردم دورش را مىگرفتند و براى آنها حديث مىگفت . امام صادق عليه السّلام به او مىفرمود :\r\n« در مسجد مدينه بنشين و به مردم فتوا بده ؛ زيرا من دوست دارم كه در ميان شيعيانم اشخاصى مثل تو ديده شوند » . « 2 »\r\n\r\nيمن\r\nپيش از اين‌كه عراق گشوده شود و كوفه بنيان‌گذارى گردد ، شيعيانى در يمن مىزيستند .\r\nيمن بعد از مدينه دومين منطقه‌اى است كه پس از درگذشت پيامبر ، شيعيان على عليه السّلام در آن بودند ؛ زيرا نخستين بار اهل آن‌جا به دست على عليه السّلام مسلمان شدند . ابن شهر آشوب مىنويسد :\r\n« رسول اكرم صلّى اللّه عليه و إله خالد بن وليد را به‌سوى يمن فرستاد تا آنان را به اسلام فراخواند كه براء بن عازب هم در ميان نيروهاى خالد بود . خالد شش ماه در آن‌جا ماند ، ولى نتوانست كسى را مسلمان كند . رسول خدا صلّى اللّه عليه و إله از اين مطلب خيلى ناراحت شد و خالد را بر كنار كرد و به جايش امير المؤمنين ، على عليه السّلام را فرستاد ، آن جناب وقتى آن‌جا رسيد ، نماز صبح را به‌جا آورد و نامه پيامبر را براى مردم يمن خواند . همه قبيله حمدان در يك روز مسلمان شدند و بعد از\r\n\r\n\r\n","description":"","footnote":"\r\n( 1 ) . بحار الانوار ، ج 46 ، ص 357 .\r\n( 2 ) . نجاشى ، احمد بن على . فهرست اسماء مصنفى الشيعة ( رجال نجاشى ) ، دفتر نشر اسلامى وابسته به جامعه مدرسين ، قم ، 1407 ه ق ، ص 10 .\r\n","page_name":" 171 ","page_number":171},
  {"content":"\r\n\r\nحمدان ساير قبايل يمن اسلام را پذيرفتند . وقتى اين خبر به گوش مبارك پيامبر اكرم صلّى اللّه عليه و إله رسيد ، سجده شكر بجاى آورد » . « 1 »\r\nنخستين خانه‌اى كه على عليه السّلام در يمن در آن سكونت گزيد خانه زنى به نام « ام سعد برزخيه » بود كه على عليه السّلام در آن به آموزش قرآن پرداخت ؛ اين خانه بعدها مسجد شد و نامش را « مسجد على » نهادند .\r\nبه‌ويژه در پايان عمر پيامبر ، مردمى از قبايل گوناگون يمن در مدينه با پيامبر اكرم صلّى اللّه عليه و إله ديدار كردند و در گفت‌وگويى كه ميان‌شان برگزار شد ، آن حضرت ، على عليه السّلام را در مقام جانشين ، به آنان معرفى كرد « 2 » ، از اين‌رو اين مطلب در ذهن آنها بود . « 3 » و آنان بعد از\r\n\r\n\r\n","description":"","footnote":"\r\n( 1 ) . مناقب آل ابى طالب ، موسسه انتشارات علامه ، قم ، ج 2 ، ص 129 .\r\n( 2 ) . مظفر ، محمد حسين . تاريخ الشيعة ، منشورات مكتبه بصيرتى ، قم ( بىتا ) ، ص 122 .\r\n( 3 ) . جابر بن عبد الله انصارى نقل مىكند : عده‌اى از قبايل گوناگون يمن خدمت پيامبر اكرم صلّى اللّه عليه و إله رسيدند .\r\nرسول خدا صلّى اللّه عليه و إله فرمود : مردمى نازك‌دل و قوىايمان خواهند بود كه منصور ( از ياران مهدى عليه السّلام ) با هفتاد هزار نفر از ميان آنان برمىخيزد و جانشين من و جانشين وصىام را يارى مىدهد ، در حالىكه شمشيرهايشان را با ليف خرما حمايل كرده باشند ! پرسيدند : يا رسول الله وصى تو كيست ؟ فرمود : او كسى است كه خداى تعالى فرمان داده كه به او تمسك كنيد ، آن‌جا كه فرمود :  « وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا »  ( آل عمران 3 : 103 ) به ريسمان خدا چنگ زنيد و پراكنده نشويد ! پرسيدند : يا رسول الله بيان كنيد كه اين ريسمان چيست ؟ فرمود : اين ريسمان همان سخن خداست كه مىفرمايد :  « إِلَّا بِحَبْلٍ مِنَ اللَّهِ وَ حَبْلٍ مِنَ النَّاسِ »  ( آل عمران 3 : 112 ) ريسمان از ناحيه خدا قرآن و از ناحيه مردم وصى من است ! پرسيدند : يا رسول الله وصى تو كيست ؟ فرمود : كسىكه خداى تعالى در مورد او مىفرمايد :  « أَنْ تَقُولَ نَفْسٌ يا حَسْرَتى عَلى ما فَرَّطْتُ فِي جَنْبِ اللَّهِ »  ( زمر 39 : 56 ) تا مبادا كسى بگويد : افسوس ! چقدر در امر خدا تفريط و كوتاهى كردم ! پرسيدند : اين امر خدا چيست ؟ فرمود : او وصى من و راهنماى مردم به سوى من ، بعد از من است ! گفتند : يا رسول الله ! تو را سوگند به كسىكه تو را به حق مبعوث كرده ، او را به ما نشان بده كه سخت به او مشتاق شده‌ايم . فرمود : خدا او را براى مومنان متوسم ، قرار داده است ، اگر با ديد قلب به او بنگريد ، مىفهميد كه او وصى است ؛ چنان‌كه پيامبرتان را اين‌گونه شناختيد ؛ پس برويد صف‌هاى مردم را در مسجد وارسى كنيد ، هركس را كه قلبتان به او كشيده شد ، او وصى است ؛ زيرا خداى تعالى مىفرمايد :  « فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ »  ( ابراهيم 14 : 37 ) بار خدايا ! دلهايى از مردم را به سوى آنها مايل گردان .\r\nدر اين هنگام ابو عامر اشعرى از قبيله اشعريين ، ابو عزه خولانى از ميان خولانيان ، عثمان بن قيس از بنى قيس ، غريه دوسى از قبيله دوس و لاحق بن علافه برخاستند و در ميان صفوف مردم ، در مسجد النبى گشتند و دست على عليه السّلام را گرفتند و خدمت پيامبر اكرم صلّى اللّه عليه و إله آمدند و گفتند : يا رسول اللّه ! اين كسى است كه قلب‌هايمان به سوى او كشيده شد و گرايش پيدا كرد . نبى اكرم فرمود : به حمد الله شما وصى پيامبر را -\r\n","page_name":" 172 ","page_number":172},
  {"content":"\r\n\r\nدرگذشت پيامبر ، حكومت مدينه را به رسميت نشناختند و از پرداخت زكات به خليفهء وقت ، ابو بكر خوددارى ورزيدند « 1 » ؛ چنان‌كه در يكى از اشعار آنان چنين آمده است :\r\n أطعنا رسول الله ما دام وسطنا * فيا قوم شأنى و شأن ابى بكر « 2 »\r\nأيورثها بكرا اذا كان بعده * فتلك لعمر الله قاصمة الظّهر « 3 » « 4 » \r\nدر دورهء خلافت على عليه السّلام افزون بر صدها هزار نفر از يمنيان كه در عراق به سر مىبردند « 5 » و هزاران نفر از آنان جزو لشكريان آن جناب به شمار مىآمدند ، ساكنان يمن نيز بيشترشان شيعه بودند و عثمانيان و طرفداران بنى اميه در آن‌جا در كمترين تعداد به‌سر مىبردند و شاهد آن ، رفتارى است كه بسر بن ارطاة به سفارش معاويه با آنان داشته است . « 6 » در حالىكه با مردم مناطقى كه دوستدار قريش و بنى اميه بودند ، كارى نداشت ؛ چنان‌كه از كنار مكه و طائف گذشت و هيچ دست‌اندازى به اين دو شهر نكرد . « 7 » ولى آن هنگام كه به شهرهاى يمن چون ارحب ، صنعا و حضرموت رسيد ، كشتار به راه انداخت . در صنعاء 100 نفر از بزرگ‌زادگان ايرانى را سربريد و به نمايندگان مأرب كه براى گرفتن امان آمده بودند ، رحم نكرد و همه را كشت و آن هنگام كه به حضرموت رسيد ، گفت :\r\n« مىخواهم يك چهارم مردم اين شهر را بكشم » « 8 » ؛\r\nبه‌ويژه در « جيشان » كه به گفته يعقوبى ، همه اهل آن شيعه بودند ، كشتار بزرگى به راه\r\n\r\n\r\n","description":"","footnote":"\r\n- شناختيد ، پيش از اين‌كه او را ديده باشيد ؛ پس يمنيان گريستند و گفتند : يا رسول الله ! ما به مردم نگريستيم ، ولى دلهايمان به آنها آرام نگرفت ، وقتىكه او را ديديم قلبمان آرام شد مثل اين‌كه پدر خود را ديده‌ايم . ( مظفر ، محمد حسين . تاريخ الشيعة ، مكتبه بصيرتى ، قم ( بىتا ) ، ص 124 ، 125 . )\r\n( 1 ) . ابن واضح . تاريخ يعقوبى ، منشورات الشريف الرضى ، قم ، 1414 ه ، ج 2 ، ص 132 .\r\n( 2 ) . مادامى كه رسول خدا ميان ما بود ، از او اطاعت كرديم اى مردم ! ما كجا و ابو بكر كجا .\r\n( 3 ) . آيا اگر ابو بكر پسرى به نام بكر داشت ، بعد از او خلافت را به ارث مىبرد ؟ ! ، به جانم قسم اين كمرشكن است .\r\n( 4 ) . ياقوت حموى ، شهاب الدين ابى عبد الله . معجم البلدان ، دار احياء التراث العربى ، بيروت ، ط اول ، 1417 ه ، ج 3 ، ص 158 .\r\n( 5 ) . همان ، ج 7 ، ص 161 .\r\n( 6 ) . ابن واضح . تاريخ يعقوبى ، ص 197 .\r\n( 7 ) . همان .\r\n( 8 ) . ثقفى كوفى ، ابراهيم بن محمد . الغارات ، ترجمه محمد باقر كمره‌اى ، فرهنگ اسلام ، ص 325 ، 331 .\r\n","page_name":" 173 ","page_number":173},
  {"content":"\r\n\r\nانداخت . « 1 » ابن ابى الحديد شمار كشته‌شدگان به‌دست بسر بن ارطاة را به 30 هزار نفر مىرساند كه بيشتر از اهل يمن بودند . « 2 » اين نشان مىدهد جمعيت شيعه در آن زمان قابل ملاحظه بوده است . در هرحال به‌دنبال يورش بسر به يمن حضرت امير عليه السّلام « جارية بن قدامة » را به تعقيب بسر فرستاد و بسر از يمن فرارى شد ، مردم يمن و شيعيان آن‌جا هرجا عثمانيان و طرفداران بنى اميه را مىيافتند ، مىكشتند . « 3 »\r\nبعد از شهادت على عليه السّلام نيز يمن پيوسته كانون تجمع شيعيان بود و آن‌گاه كه امام حسين عليه السّلام از مكه به سوى كوفه حركت مىكرد ، ابن عباس به حضرت پيشنهاد كرد كه به عراق نرود ، بلكه به سوى يمن روانه شود كه شيعيان پدرش در آن‌جا هستند . « 4 »\r\nالبته بايد خاطرنشان ساخت كه با شروع پيروزىها و گسترش مرزهاى سرزمين اسلامى ، يمن و به‌طور كلى جزيرة العرب در بن‌بست قرار گرفت و نقش كمترى در مسائل سياسى و نظامى ايفا كرد ؛ اگرچه دو شهر مكه و مدينه به سبب جايگاه مذهبىشان نوعى تاثير اجتماعى داشتند ؛ ولى يمن كه در زمان پيامبر يكى از مهم‌ترين بخش‌هاى قلمرو اسلامى به شمار مىآمد ، بعد از پيروزى بر كشورهاى هم‌جوار به وسيلهء مسلمانان ، تقريبا در يك گوشه سرزمين‌هاى اسلامى قرار گرفت و جنوبىترين مرز آن بود . با اين‌حال روحيه تشيّع در آن غالب بود . در پايان قرن دوم هنگام قيام ابو السرايا ، ابراهيم بن موسى بدون هيچ مقاومتى وارد آن‌جا شد و آن‌جا را تسخير كرد . « 5 » و در نهايت مذهب زيدى بر سرزمين يمن پيروز شد .\r\nاكنون نيز بيشتر اهالى آن زيدى هستند . « 6 »\r\n\r\nكوفه\r\nكوفه شهرى است كه بعد از اسلام پديد آمده است و مسلمانان آن را بنيان‌گذارى كرده‌اند .\r\n\r\n\r\n","description":"","footnote":"\r\n( 1 ) . ابن واضح . تاريخ يعقوبى ، ص 199 .\r\n( 2 ) . شرح نهج البلاغه ، دار الكتب العربية ، قاهره ، ج 2 ، ص 17 .\r\n( 3 ) . ثقفى كوفى ، ابراهيم بن محمد . الغارات ، ص 333 .\r\n( 4 ) . بلاذرى . انساب الاشراف ، منشورات مؤسسة الاعلمى للمطبوعات ، بيروت ، 1394 ه ق ، ج 3 ، ص 161 .\r\n( 5 ) . ابو الفرج اصفهانى ، على بن الحسين . مقاتل الطالبيين ، منشورات الشريف الرضى ، قم ، 1416 ه ، ص 435 .\r\n( 6 ) . مظفر ، محمد حسين . تاريخ الشيعة ، ص 132 .\r\n","page_name":" 174 ","page_number":174},
  {"content":"\r\n\r\nشهر باستانى حيره ، مقر حكومت لخميان در نزديكى كوفه قرار داشت . « 1 »\r\nدر سال هفدهم هجرى سعد بن ابى وقاص ، فرمانده جبهه ايران ، به دستور خليفه دوم اين شهر را بنا نهاد و بعد از آن 80 نفر از صحابه در آن سكنى گزيدند . « 2 » شهر كوفه در آغاز بيشتر اردوگاه نظامى بود و نيروهاى جبهه شرقى را تامين مىكرد . بيشتر اهالى آن را مجاهدان مسلمان تشكيل مىدادند كه بيشتر از قبايل قحطانى و يمنى بودند . بدين‌سبب كوفه پيوسته رنگ قحطانى و يمنى داشت . « 3 » از ميان اصحاب پيامبر بيشتر انصار در آن ساكن شدند كه اصالت يمنى داشتند . خزرجيان ، يكى از دو قبيله انصار در كوفه ، محله‌اى ويژهء به خود داشتند .\r\nياقوت حموى مىگويد :\r\n« در زمان زياد بيشترين خانه‌هايى كه در آن آجر به كار رفته بود ، خانه‌هاى خزرج و مراد بود » . « 4 »\r\nالبته عده‌اى از موالى و ايرانيان نيز در كوفه مىزيستند كه در زمان خلافت امير المؤمنين عليه السّلام در بازار كوفه مشغول دادوستد بودند . « 5 » در جريان قيام مختار همين مواليان بخش بزرگ نيروهاى او را تشكيل مىدادند . « 6 »\r\nدر برترى كوفه احاديث زيادى از اهل بيت عليهم السّلام وارد شده از جمله اين‌كه على عليه السّلام فرمود :\r\n« كوفه چه شهر خوبى است ! خاك آن‌جا ما را دوست دارد ما نيز آن را دوست مىداريم ؛ از بيرون كوفه [ قبرستان كوفه كه در بيرون شهر ، احداث شده بود 
  ] در روز قيامت هفتاد هزار نفر محشور مىشوند ؛ صورتشان مثل ماه مىدرخشد ! كوفه شهر ما و جايگاه و محل استقرار شيعيان ماست » .\r\n\r\n\r\n","description":"","footnote":"\r\n( 1 ) . ياقوت حموى ، شهاب الدين ابى عبد الله . معجم البلدان ، دار احياء التراث العربى ، بيروت ، ط اول ، 1417 ه ، ص 162 .\r\n( 2 ) . ابن واضح . تاريخ يعقوبى ، منشورات الشريف الرضى ، قم ، 1414 ه ، ج 2 ، ص 150 .\r\n( 3 ) . ياقوت حموى ، شهاب الدين ابى عبد الله . معجم البلدان ، ص 161 .\r\n( 4 ) . همان .\r\n( 5 ) . بلاذرى . انساب الاشراف ، منشورات مؤسسة الاعلمى للمطبوعات ، بيروت ، 1394 ه ، ج 2 ، ص 126 .\r\n( 6 ) . جعفريان ، رسول . تاريخ تشيّع در ايران از آغاز تا قرن هفتم هجرى ، شركت چاپ و نشر سازمان تبليغات اسلامى ، 1377 ، ص 71 .\r\n","page_name":" 175 ","page_number":175},
  {"content":"\r\n\r\nامام صادق عليه السّلام مىفرمايد :\r\n« بارخدايا ! هركس با كوفه دشمنى كند ، با او دشمنى كن » . « 1 »\r\nسابقه تشيّع در كوفه ، به پيش از مهاجرت على عليه السّلام به آن شهر برمىگردد ، كه علل آن را از دو ناحيه مىتوان جست ؛ يكى اسكان قبايل يمنى در آن‌جا كه گفتيم اغلب دوستدار خاندان پيامبر بودند و ديگرى وجود صحابيان بزرگوار شيعى چون عبد الله بن مسعود و عمار ياسر در آن‌جا كه عمر ، عمار را در مقام فرماندار و ابن مسعود را در جايگاه معلم قرآن به آن‌جا فرستاد و ابن مسعود ساليان درازى در آن‌جا مشغول آموزش فقه و آموزش قرآن به مردم بود . « 2 »\r\nتأثير آموزش‌هاى اين بزرگواران را در شروع خلافت على عليه السّلام مشاهده مىكنيم ؛ خطبه مالك اشتر هنگام بيعت مردم با آن حضرت ، حاكى از روحيه تشيّع در ميان مردم كوفه است ؛ آن‌گاه كه مالك مىگويد :\r\n« اى مردم ! اين وصى اوصيا ، وارث علم انبيا . . . كسى است كه كتاب خدا به ايمان او گواهى داده و پيامبر به بهشتى بودنش ؛ كسى است كه فضائل در مورد او كامل شده ؛ در مورد سابقه علم و فضلش ، اواخر و اوايل شك نكرده‌اند » . « 3 »\r\nآن‌گاه كه على عليه السّلام فرزندش حسن عليه السّلام و عمار را براى يارى خواستن از مردم كوفه ، در جنگ با ناكثان ، به آن سامان فرستاد ، با اين‌كه شخصى چون ابو موسى اشعرى حاكم آن‌جا بود و آنان را از همراهى امير المؤمنين عليه السّلام بازمىداشت ، نه هزار نفر به حضرت پيوستند . « 4 »\r\nبا مهاجرت على عليه السّلام به كوفه ، اين شهر ، تا پايان قرن سوم مهم‌ترين شهر شيعى بود . دكتر سيد حسين جعفرى در اين‌باره مىگويد :\r\n« از زمانى كه على عليه السّلام در سال 36 ه ق ، به كوفه نقل مكان كرد و حتى زودتر از آن ، اين شهر مركز اصلى نهضت‌ها ، الهامات ، اميدها و بعضى اوقات كوشش‌هاى هماهنگ شيعيان شد . در داخل و اطراف كوفه بسيارى حوادث آشفته كه تاريخ صدر تشيّع را\r\n\r\n\r\n","description":"","footnote":"\r\n( 1 ) . ابن ابى الحديد . شرح نهج البلاغه ، دار احياء الكتب العربية ، قاهره ، ج 3 ، ص 198 .\r\n( 2 ) . ابن اثير ، ابى الحسن على بن ابى الكرم . اسد الغابة فى معرفة الصحابة ، دار احياء التراث العربى ، بيروت ، ( بىتا ) ، ج 3 ، ص 258 .\r\n( 3 ) . ابن واضح . تاريخ يعقوبى ، ص 179 .\r\n( 4 ) . بلاذرى . انساب الاشراف ، ص 262 .\r\n","page_name":" 176 ","page_number":176},
  {"content":"\r\n\r\nمىسازد ، واقع شد ؛ حوادثى نظير تجهيز قواى على عليه السّلام براى جنگ‌هاى جمل و صفين انتخاب و كناره‌گيرى حسن بن على عليه السّلام از خلافت ، قيام حجر بن عدى كندى ، قتل امام حسين عليه السّلام و يارانش ، نهضت توابين و قيام مختار از جمله اين حوادث است ؛ با اين حال كوفه جايگاه نااميدىها ، محروميت‌ها و حتى خيانت و شكست در آرزوهاى شيعيان از طرف كسانى بود كه نمىخواستند خاندان على را در فرمانروايى جامعه مسلمانان ببينند » . « 1 »\r\nاگرچه كشندگان امام حسين عليه السّلام اهل كوفه بودند ، « 2 » بزرگان شيعه در اين هنگام در زندان ابن زياد به‌سر مىبردند . « 3 » از سوى ديگر با شهادت مسلم و هانى ، شيعيان در مقابل دشمن قوىپنجه‌اى چون ابن زياد ، بدون فرمانده بودند و در مقابل قدرت ابن زياد در سرگردانى به سر مىبردند ؛ اما بعد از شهادت امام حسين عليه السّلام به خود آمدند و نهضت‌هاى توابين و مختار را به راه انداختند .\r\nپيوسته كوفه به دوستى و محبت اهل بيت و دشمنى با امويان شهرت داشته است ، حتى مصعب بن زبير براى جلب قلوب كوفيان ، به خاندان پيامبر اظهار محبت مىكرد ؛ از اين‌رو با دختر امام حسين عليه السّلام ازدواج كرد . « 4 » با سپرى شدن قرن نخست هجرى ، اگرچه كانون‌هاى جديد شيعه‌نشين تشكيل شده بودند ، باز كوفه مهم‌ترين شهر شيعه‌نشين به شمار مىآمد ؛ چنان كه محمد بن على بن عبد الله بن عباس ، رهبر قيام عباسيان ، در طليعهء قرن دوم ، در اوائل قيام بر ضد بنى اميه ، در ضمن سفارشى به داعيانش گفت : « اما كوفه و نواحى آن ، شيعيان على بن ابى طالب هستند » . « 5 » »\r\n\r\n\r\n","description":"","footnote":"\r\n( 1 ) . جعفرى ، دكتر سيد حسين . تشيّع در مسير تاريخ ، ترجمه دكتر سيد محمد تقى آيت اللهى ، دفتر نشر فرهنگى اسلامى ، ط نهم ، 1378 ه ش ، ص 125 .\r\n( 2 ) . مسعودى ، على بن الحسين . مروج الذهب ، منشورات مؤسسة الاعلمى للمطبوعات ، بيروت ، 1411 ه ، ج 3 ، ص 73 .\r\n( 3 ) . مظفر ، محمد حسين . تاريخ الشيعة ، منشورات مكتبة بصيرتى ، ( بىتا ) ، ص 67 .\r\n( 4 ) . ابن قتيبه ، ابى محمد عبد الله بن مسلم . المعارف ، منشورات الشريف الرضى ، قم ، ط اول ، 1415 ه ، ص 214 .\r\n( 5 ) . فخرى نقل كرده كه محمد بن على به داعيان و مبلغانش گفت : اما در كوفه و نواحى آن شيعيان على بن ابى طالب هستند . مردم بصره دست بيعت با گروه عثمانى داده‌اند ، اما مردم جزيره ، حرورى مسلك و -\r\n","page_name":" 177 ","page_number":177},
  {"content":"\r\n\r\nدر قرن دوم و سوم نيز قيام‌هاى چند تن از طالبيان در كوفه بوده است . در دوران عباسيان با وجود شهر مهمى چون بغداد در عراق ، كوفه اهميت سياسى خود را از دست نداد و مهم‌ترين قيام علوى نيمه دوم قرن دوم ، يعنى قيام ابن طباطبا به فرماندهى نظامى ابو السرايا در اين شهر رخ داد . « 1 » از اين‌رو مراقبت شديدى از سوى امويان بر كوفه اعمال مىشد و سفاكانى چون زياد ، ابن زياد و حجاج بن يوسف بر حكومت آن‌جا گمارده مىشدند . حاكمان آن‌جا همواره بايد گرايش ضدعلوى مىداشتند و احيانا حاكمى مثل خالد بن عبد الله قسرى ، اگر اندك ترحمى بر شيعيان مىكرد ، فورا بر كنار مىشد و حتى به زندان مىافتاد . « 2 »\r\nكوفه افزون بر جنبه سياسى ، از لحاظ علمى نيز مهم‌ترين شهر شيعى به شمار مىآمد و فرهنگ شيعى در آن حاكم بود . بخش بزرگ شاگردان ائمهء اطهار عليهم السّلام را شيعيان اين شهر تشكيل مىدادند . خاندان‌هاى بزرگ شيعى در كوفه مىزيستند ؛ كسانىكه خدمت‌هاى چشم‌گيرى به فرهنگ شيعه كرده بودند ، چون آل اعين كه از زمان امام سجاد عليه السّلام تا غيبت صغرى مردان اين خاندان از اصحاب ائمهء اطهار عليهم السّلام بودند ، از اين خاندان 60 محدث بزرگوار بيرون آمد . افرادى مثل زرارة بن اعين ، حمران بن اعين ، بكير بن اعين ، حمزة بن حمران ، محمد بن حمران و عبيد بن زرارة كه همين عبيد بعد از وفات امام صادق عليه السّلام ، به نمايندگى از اهل كوفه ، به مدينه آمده بود تا در امر امامت رفع شبهه كند و به كوفه برگردد . « 3 »\r\nآل ابى شعبه نيز خاندان بزرگ ديگر شيعه در كوفه بودند كه جدشان ابو شعبه ، از امام حسن و امام حسين عليهما السّلام نقل حديث كرده است . نجاشى مىگويد همه آن‌ها مورد وثوق هستند . « 4 »\r\n\r\n\r\n","description":"","footnote":"\r\n- خارج از دين هستند . مردم شام جز آل ابى سفيان كسى را نمىشناسند و غير از بنى مروان از ديگرى اطاعت نمىكنند . امام مردم مكه و مدينه بيشتر بر سيره عمر و ابو بكرند ؛ بنابراين از مردم خراسان غفلت نكن كه در آن‌جا افراد زيادى ، چابك و با دلهاى پاك و خاطرى آسوده‌اند ؛ نه هواى اين و آن درسر دارند ، نه به مذاهب گوناگون گرويده‌اند و نه پاىبند به ديانتى هستند . ( ابن طباطبا . الفخرى فى آداب السلطانيه ، ط مصر ، ص 104 ) .\r\n( 1 ) . ابو الفرج اصفهانى . مقاتل الطالبيين ، منشورات الرضى ، قم ، 1416 ه ق ، ص 424 - 431 .\r\n( 2 ) . بلاذرى ، احمد بن يحيى . انساب الاشراف ، دار التعارف للمطبوعات ، بيروت ، 397 ه ، ج 3 ، ص 233 .\r\n( 3 ) . زرارى ، ابو غالب . رسالة فى آل اعين ، مطبعه ربانى ، اصفهان ، ص 2 - 18 .\r\n( 4 ) . النجاشى ، ابو العباس احمد بن على . فهرست اسماء مصنفى الشيعة ، دفتر نشر اسلامى وابسته به جامعه مدرسين ، قم ، 1407 ه ، ص 230 .\r\n","page_name":" 178 ","page_number":178},
  {"content":"\r\n\r\nهمچنين آل نهيك يكى ديگر از خاندان‌هاى بزرگ شيعى در كوفه بودند كه عبد الله بن محمد و عبد الرحمن سمرى از آنان هستند . « 1 »\r\nدر مساجد كوفه به‌ويژه مسجد جامع كوفه احاديث ائمهء اطهار عليهم السّلام تدريس مىشد . حسن بن على وشّاء - از اصحاب امام رضا عليه السّلام - مىگويد :\r\n« در مسجد كوفه نهصد نفر را ديدم كه همه از امام صادق عليه السّلام نقل حديث مىكردند » . « 2 »\r\n\r\nبصره\r\nبصره شهرى است كه مسلمانان آن را ، هم‌زمان با كوفه ، در سال 17 هجرى بنيان گذاشتند . « 3 » اگرچه مردم بصره به سبب حمايت از عايشه ، طلحه و زبير به روحيهء عثمانى شهرت داشتند ، در همان زمان كه سپاه جمل در بصره بودند ، شيعيان امير المومنين نيز در آن‌جا مىزيستند و پيش از اين‌كه امير مومنان به بصره برسد ، شيعيان آن جناب با آنان جنگيدند و تعداد زيادى از آنها به فيض شهادت نائل آمدند ؛ چنان‌كه شيخ مفيد نقل كرده كه فقط از عبد القيس پانصد نفر از شيعيان على عليه السّلام شهيد شدند « 4 » ؛ به نقل بلاذرى سه هزار نفر از شيعيان ربيعه هم در ذى قار به حضرت پيوستند « 5 » ؛ بعد از جنگ جمل نيز باوجود تمايل عثمانى در بصره شيعيان زيادى در آن مىزيستند ؛ از اين‌رو هنگامىكه معاويه ، ابن حضرمى را براى ايجاد آشوب به آن‌جا مىفرستد ، به او مىسپارد كه عده‌اى از مردم بصره شيعه هستند و او را از برخى قبايل چون ربيعه برحذر مىدارد با اين حال عثمانيان در آن‌جا زياد بودند و اگر على عليه السّلام از كوفه نيرو نمىفرستاد ، با فتنه‌انگيزىهاى ابن حضرمى بصره بوسيلهء عثمانىها سقوط كرده بود . « 6 »\r\n\r\n\r\n","description":"","footnote":"\r\n( 1 ) . همان ، ص 232 .\r\n( 2 ) . همان ، ص 39 و 40 .\r\n( 3 ) . ياقوت حموى ، شهاب الدين ابى عبد الله . معجم البلدان ، دار احياء التراث العربى ، بيروت ، ط اول ، 1417 ه ، ج 2 ، ص 340 .\r\n( 4 ) . شيخ مفيد . الجمل ، مكتب الاعلام الاسلامى ، مركز النشر ، قم ، 1416 ه ، ص 279 .\r\n( 5 ) . انساب الاشراف ، منشورات مؤسسة الاعلمى للمطبوعات ، بيروت ، 1394 ه ، ج 2 ، ص 237 .\r\n( 6 ) . ثقفى كوفى ، ابراهيم بن محمد . الغارات . ترجمه محمد باقر كمره‌اى ، فرهنگ اسلام ، ص 166 .\r\n","page_name":" 179 ","page_number":179},
  {"content":"\r\n\r\nدر جريان كربلا هم ، امام حسين عليه السّلام به چند نفر از بزرگان بصره نامه نوشت كه از ميان آنها ، يزيد بن مسعود نهشلى دعوت امام را پذيرفت و به حضرت لبيك گفت و قبايل بنى تميم ، بنى سعد و بنى حنظله را گرد آورد و آنان را به يارى امام حسين عليه السّلام فراخواند . آن‌گاه نامه‌اى مبنى بر آمادگى قبايل مذكور به امام نوشت ، ولى آن هنگام كه آماده شدند تا به امام حسين ملحق شوند ، خبر شهادت حضرت را دريافت كردند « 1 » .\r\nدر قيام توابين نيز ، به نقل مسعودى ، عده‌اى از شيعيان بصره ، همراه شيعيان مدائن به سپاه توابين پيوستند . البته هنگامى رسيدند كه جنگ تمام شده بود . « 2 »\r\nدر دوران بنى اميه شيعيان بصره مبتلا به حاكمان خون‌ريز و سخت‌گيرى چون زياد و سمرة بن جندب بودند ؛ زياد در سال 45 ه به بصره آمد و خطبه‌اى بتراء « 3 » خواند و چنين گفت : « به خدا سوگند من ولى را به گناه مولى و مقيم را به گناه مسافر ، تندرست را به گناه بيمار مىگيرم ، تا آن‌جايى كه وقتى يكى از شما ديگرى را ببيند ، بگويد سعد خود را برهان كه سعيد تباه شد ؛ مبادا از اين‌پس كسى شبانه بيرون آيد كه خون او را خواهم ريخت ؛ . . . زبان و دست‌هاى خود را از من بازداريد ، تا از دست و زبان من در امان باشيد » . « 4 » بعدها كوفه نيز به قلمرو فرماندارى زياد افزوده شد و او شش ماه در كوفه زندگى مىكرد و شش ماه در بصره . آن‌گاه كه به كوفه مىرفت ، سمرة بن جندب را به جاى خود در بصره مىگماشت ؛ سمرة شخصى سفاك بود و از خون‌ريزى ابايى نداشت . او در غياب زياد ، هشت هزار نفر را كشت . « 5 »\r\nبا گذشت زمان رنگ شيعى بصره قوىتر مىشود ، به اندازه‌اى كه در آغاز حكومت عباسى دومين قيام علوى ، قيام ابراهيم ، برادر محمد نفس زكيه در آنجا واقع مىشود . « 6 »\r\n\r\n\r\n","description":"","footnote":"\r\n( 1 ) . امين ، سيد محسن . اعيان الشيعة ، دار التعارف للمطبوعات ، بيروت ، ( بىتا ) ، ج 1 ، ص 590 .\r\n( 2 ) . مسعودى ، على بن الحسين . مروج الذهب ، منشورات مؤسسة الاعلمى للمطبوعات ، بيروت ، 1411 ه ، ج 3 ، ص 109 .\r\n( 3 ) . بتراء مؤنث ابتر ، به‌معناى بريده و ناقص است . در حديث هرسخنى كه به نام خدا آغاز نشود ، ابتر ناميده شده است ؛ چون زياد اين خطبه را بدون نام خدا آغاز كرد ، آن را بتراء ناميدند .\r\n( 4 ) . شهيدى ، دكتر سيد جعفر . تاريخ تحليلى اسلام تا پايان امويان ، مركز نشر دانشگاهى ، تهران ، 1363 ، ص 156 .\r\n( 5 ) . طبرى ، محمد بن جرير . تاريخ الامم و الملوك ، دار القاموس الحديث ، بيروت ، ج 6 ، ص 132 .\r\n( 6 ) . ابو الفرج اصفهانى . مقاتل الطالبيين ، منشورات الشريف الرضى ، قم ، 1416 ه ، ص 292 .\r\n","page_name":" 180 ","page_number":180},
  {"content":"\r\n\r\n\r\nمدائن\r\nبر خلاف كوفه و بصره ، مدائن شهرى است كه پيش از اسلام وجود داشته و سعد بن ابى وقّاص در سال 16 ه در عهد خلافت عمر بن خطاب آن را گشود . به قولى انوشيروان اين شهر را بنا نهاده است و اسم فارسى آن تيسفون بود كه يكى از پايتخت‌هاى ساسانيان به شمار مىرفت ؛ طاق كسرى نيز در آن واقع است ؛ به سبب اين‌كه از هفت محلهء بزرگ كه هركدام به اندازه شهرى بود تشكيل مىشد ، عرب‌ها به آن مدائن گفتند كه جمع مدينه است . البته با بنيان گذارى شهرهاى جديدى چون كوفه ، بصره ، واسط ، بغداد و سامرا رفته‌رفته اين شهر رو به ويرانى رفت . « 1 » مدائن يكى از شهرهاى شيعه‌نشين در قرن نخست ، دوم و سوم بوده است و اين به‌خاطر حكمرانى صحابيان بزرگوار شيعى سلمان فارسى و حذيفة بن يمان در آن سامان است . و از اين‌رو مردم مدائن از آغاز ، اسلام را از مجراى صحابيان شيعى پذيرا شدند . در قيام توابين نام شيعيان مدائن به چشم مىخورد . مسعودى مىگويد :\r\n« بعد از شهادت سليمان بن صرد خزاعى و مسيّب بن نجبه فزارى ، فرماندهى توابين را عبد الله بن سعد بن نفيل برعهده گرفت در اين حال شيعيان بصره و مدائن كه حدود پانصد نفر بودند و فرماندهانشان مثنى بن مخرمة و سعد بن حذيفة بودند ، با سرعت به جلو مىآمدند و سعى داشتند خود را به توابين برسانند ، ولى نرسيدند » . « 2 »\r\nپيوسته تشيّع بر اين شهر غالب بود ؛ ياقوت حموى مىگويد :\r\n« غالب بر اهل مدائن ، تشيّع بنابر مذهب اماميه است » . « 3 »\r\n\r\nجبل عامل\r\nيكى ديگر از مناطق شيعه‌نشين در قرن نخست هجرى ، جبل عامل بود . تشيّع مردم اين سامان زمانى شروع مىشود كه جناب ابا ذر را عثمان به شام تبعيد كرد ؛ مرحوم سيد محسن امين مىگويد :\r\n\r\n\r\n","description":"","footnote":"\r\n( 1 ) . ياقوت حموى ، شهاب الدين ابى عبد الله . معجم البلدان ، دار احياء التراث العربى ، بيروت ، ط اول ، 1417 ه ، ج 7 ، ص 221 و 222 و مسعودى ، على بن الحسين . مروج الذهب ، منشورات مؤسسة الاعلمى للمطبوعات ، ج 1 ، بيروت 1411 ه ، ص 267 .\r\n( 2 ) . مسعودى ، على بن الحسين . همان ، ج 3 ، ص 109 .\r\n( 3 ) . ياقوت حموى ، شهاب الدين ابى عبد الله . همان ، ص 222 .\r\n","page_name":" 181 ","page_number":181},
  {"content":"\r\n\r\n« معاويه نيز ابا ذر را به روستاهاى جبل عامل تبعيد كرد ؛ ابو ذر در آن‌جا به ارشاد مردم پرداخت ؛ لذا مردم آن‌جا تشيّع اختيار كردند . در روستاى صرفند و ميس جبل عامل دو مسجد است منسوب به جناب ابا ذر ؛ حتى در زمان امير المؤمنين روستايى به نام اسعار شيعه مذهب بودند » . « 1 » مرحوم مظفر نيز در مورد تشيّع آن‌جا گفته :\r\n« شروع تشيّع در جبل عامل ، به فضل دعوت مجاهد راه خدا ابو ذر غفارى بوده است » . « 2 » كرد على نيز مىگويد سابقه تشيّع در دمشق ، جبل عامل و شمال لبنان به قرن نخست هجرى برمىگردد . « 3 »\r\n\r\n\r\n","description":"","footnote":"\r\n( 1 ) . اعيان الشيعة ، دار التعارف للمطبوعات ، بيروت ( بىتا ) ، ج 1 ، ص 25 .\r\n( 2 ) . تاريخ الشيعة ، منشورات مكتبة بصيرتى ، ( بىتا ) ، ص 149 .\r\n( 3 ) . خطط الشام ، مكتبة النورى ، دمشق ، ط 3 ، 3 . 14 - 1983 ، ج 6 ، ص 246 .\r\n","page_name":" 182 ","page_number":182},
  {"content":"\r\n\r\n\r\nچكيدهء درس نوزدهم\r\nسابقه تشيّع در كوفه ، پيش از مهاجرت على عليه السّلام به آن شهر برمىگردد ؛ زيرا بيشتر ساكنان آن را قبايل يمنى تشكيل مىدادند كه اغلب شيعه بودند . از سوى ديگر صحابيان بزرگوار شيعى در آنجا سكونت داشتند .\r\nبا مهاجرت على عليه السّلام به آن شهر ، تا پايان قرن سوم ، كوفه مهم‌ترين شهر شيعى گشت ؛ از اين‌رو در قرن دوم و سوم قيام‌هاى تعدادى از طالبيان در آن بوده است و پيوسته فرهنگ شيعى بر آن حاكم بوده است .\r\nباوجود روحيه عثمانى در شهر بصره ، شيعيان امير المومنين عليه السّلام نيز در آن مىزيستند و با اصحاب جمل مقابله كردند ، از جمله قبيله ربيعه . با گذشت زمان رنگ شيعى شهر بصره قوىتر شد .\r\nمدائن به جهت حكمرانى صحابيان بزرگوار شيعى چون : سلمان فارسى و حذيفة بن يمان يكى از شهرهاى شيعه‌نشين محسوب مىشد .\r\nبا تبعيد شدن ابو ذر به شام ، بذر تشيّع در منطقه جبل عامل پاشيده شد .\r\n\r\nپرسش درس نوزدهم\r\n1 - كوفه چگونه يك شهر شيعى شد ؟\r\n2 - آيا در بصره شيعيان زندگى مىكردند ؟\r\n3 - علت وجود تشيّع در مدائن چه بود ؟\r\n4 - سابقه تشيّع در جبل عامل به چه زمانى برمىگردد ؟\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n\r\nدرس بيستم\r\n\r\nب - مناطق شيعه‌نشين در قرن دوم هجرى\r\nبا شروع قرن دوم هجرى ، تشيّع از مرزهاى جزيرة العرب و عراق بيرون رفت و به تمام قلمرو اسلامى كشيده شد كه باتوجه به پراكندگى شيعيان و علويان در سرزمين‌هاى اسلامى مىتوان به اين مطلب پىبرد . از زمان حجاج بن يوسف مهاجرت شيعيان و علويان به ديگر مناطق شروع شد . در قرن دوم با شروع تبليغ‌ها و نهضت‌هاى علويان اين مهاجرت‌ها شتاب بيشترى گرفت . بعد از شكست قيام زيد در كوفه ، پسرش يحيى با عده‌اى از طرفدارانش به خراسان رفت . « 1 » بعد از او قيام عبد الله بن معاويه - از فرزندان جعفر طيار - است كه مناطقى چون همدان ، قم ، رى ، قرمس ، اصفهان و فارس را به تصرف درآورد و خودش در اصفهان زندگى مىكرد ؛ ابو الفرج اصفهانى مىگويد :\r\n« بزرگان بنى هاشم نزد او رفتند و او هركدام را به حكومت ناحيه‌اى گماشت ؛ حتى منصور و سفاح عباسى نيز با او همكارى كردند و تا زمان مروان حمار و ظهور ابو مسلم پابرجا بود » . « 2 »\r\nدر دوران عباسيان ، نهضت‌هاى علويان پيوسته رخ مىداد كه يكى از نتايج قطعى اين نهضت‌ها ، پراكندگى علويان در مناطق گوناگون بود ؛ چنان‌كه بعد از قيام محمد نفس زكيه در زمان حكومت منصور و شكست خوردن او ، نوادگان امام حسن عليه السّلام در مناطق گوناگون پراكنده شدند . مسعودى در اين مورد مىگويد :\r\n« برادران محمد بن عبد الله ( نفس زكيه ) در بلاد گوناگون پخش شدند : فرزندش ، على بن محمد ، به مصر رفت و در آن‌جا كشته شد . فرزند ديگرش ، عبد الله بن محمد ، به\r\n\r\n\r\n","description":"","footnote":"\r\n( 1 ) . ابو الفرج اصفهانى . مقاتل الطالبيين ، منشورات الشريف الرضى ، قم ، 1416 ه ، ص 146 .\r\n( 2 ) . همان ، ص 157 .\r\n","page_name":" 184 ","page_number":184},
  {"content":"\r\n\r\nخراسان و از آن‌جا به سند رفت و در آن‌جا كشته شد . فرزند سومش ، حسن بن محمد ، به يمن رفت و در آن‌جا به زندان افتاد و در زندان از دنيا رفت . برادرش ، موسى ، به جزيره رفت . برادرش ، يحيى ، به رى و از آن‌جا به طبرستان رفت . برادرش ، ادريس ، به مغرب رفت . برادرش ، ابراهيم ، به بصره رفت و در آن‌جا لشكرى از مردم اهواز ، فارس و ساير شهرها گرد آورد . ولى قيامش منجر به شكست شد » . « 1 »\r\nاگرچه اينها اغلب مورد پيگرد ماموران عباسى بودند و نمىتوانستند در يك‌جا بمانند و كشته مىشدند ، تأثير خود را مىگذاشتند . گاهى فرزندان آنها در اين مناطق زندگى مىكردند ؛ چنان‌كه عبد الله ، پسر محمد نفس زكيه ، به نقل مسعودى نتوانسته بود در خراسان بماند و به سند رفته بود . « 2 » ولى صاحب كتاب منتقلة الطالبيين نقل مىكند كه فرزند عبد الله ، ابراهيم در خراسان مانده بود و پسرانى به نام‌هاى قاسم و محمد داشت . « 3 »\r\nهمچنين در ماوراء النهر گروهى بودند كه خود را به ابراهيم بن محمد نفس زكيه منسوب مىدانستند . « 4 »\r\nاكنون به بررسى وضع شهرها و مناطقى مىپردازيم كه در قرن دوم شيعيان به صورت متراكم در آنها مىزيستند .\r\n\r\nخراسان\r\nبا شروع قرن دوم ، حركت مبلغان بنى هاشم « 5 » به خراسان آغاز شد و مردم زيادى در آن‌جا به تشيّع گرويدند ؛ يعقوبى نقل مىكند :\r\n« وقتى زيد شهيد شد ، شيعيان در خراسان به جنب‌وجوش درآمدند و تشيّع خويش را\r\n\r\n\r\n","description":"","footnote":"\r\n( 1 ) . مسعودى ، على بن الحسين . مروج الذهب ، منشورات مؤسسة الاعلمى للمطبوعات ، بيروت ، 1411 ه ، ج 3 ، ص 326 .\r\n( 2 ) . همان .\r\n( 3 ) . ابن طباطبا ، ابو اسماعيل بن ناصر . منتقلة الطالبيين ، ترجمه محمد رضا عطائى ، انتشارات آستان قدس رضوى ، ط اول ، 1372 ه . ش ، ص 207 .\r\n( 4 ) . همان ، ص 403 .\r\n( 5 ) . توجه داشته باشيد كه اصطلاح بنى هاشم يا هاشميان در آن زمان شامل عباسيان نيز مىشده است ؛ زيرا هاشم جد آنها نيز بود .\r\n","page_name":" 185 ","page_number":185},
  {"content":"\r\n\r\nآشكار ساختند . خطيبان آشكارا ظلم و ستم بنى اميه را بر خاندان پيامبر مىگفتند » . « 1 »\r\nتا اين‌كه يحيى بن زيد به خراسان رفت و مدتى پنهانى زندگى مىكرد و هنگامىكه خروج كرد ، مردم زيادى دور او جمع شدند . « 2 » مسعودى نقل مىكند :\r\n« در سالىكه يحيى كشته شد ، هر طفلى كه در خراسان به دنيا شد ، نامش را يحيى نهادند » . « 3 »\r\nالبته تشيّع اهل خراسان به سبب حضور زيديان و مبلغان عباسى ، بيشتر رنگ زيدى و كيسانى داشت ؛ به‌ويژه كه عباسيان در آغاز مشروعيت خويش را بر جانشينى محمد بن على از ابو هاشم - پسر محمد حنفيه - بنا نهاده بودند ؛ چنان‌كه ابو الفرج اصفهانى در شرح‌حال عبد الله بن محمد حنفيه مىنويسد :\r\n« اين همان شخصى است كه شيعيان خراسان گمان مىكنند او وارث پدرش بوده كه پدرش امام بود . وارث او نيز محمد بن على بن عبد الله بن عباس بوده و محمد بن على نيز ابراهيم امام را وصى خويش قرار داد . از اين راه جانشينى در عباسيان استوار شد » . « 4 »\r\nخراسانيان پيوسته طرفدار عباسيان بودند و در نزاع ميان علويان و عباسيان ، جانب عباسيان را نگه مىداشتند ؛ چنان‌كه بيشتر سپاهيان عباسى در جنگ با محمد نفس زكيه خراسانيان بودند و به فارسى صحبت مىكردند . ابو الفرج اصفهانى نقل مىكند :\r\n« وقتى خضير زبيرى - يكى از فرماندهان محمد نفس زكيه - از مدينه به لشكرگاه مىآمد ، خراسانيان به فارسى مىگفتند : خضير آمد ، خضير آمد » « 5 »\r\n\r\nقم\r\nقم يكى از مهم‌ترين شهرهاى شيعه‌نشين از قرن دوم هجرى به بعد بود . اين شهر نه‌تنها بنيان‌گزاريش اسلامى است ، بلكه به دست شيعيان نيز بنيان‌گذارى شده است و از نخست شيعيان در آن ساكن شدند و همواره شيعه‌نشين بوده است . تشيّع آن هميشه امامى و دوازده\r\n\r\n\r\n","description":"","footnote":"\r\n( 1 ) . تاريخ يعقوبى ، منشورات الشريف الرضى ، ج 2 ، قم ، 1414 ه ، ص 326 .\r\n( 2 ) . ابو الفرج اصفهانى . همان ، ص 149 .\r\n( 3 ) . مسعودى ، على بن الحسين . همان ، ص 336 .\r\n( 4 ) . ابو الفرج اصفهانى . همان ، ص 123 .\r\n( 5 ) . همان ، ص 238 .\r\n","page_name":" 186 ","page_number":186},
  {"content":"\r\n\r\nامامى بود و انحراف به آن راه نيافته است و نه‌تنها هيچ‌گاه سنيان در آن ساكن نبودند ، بلكه غلات نيز بدان‌جا راهى نداشتند و اگر به اين شهر مىآمدند ، مردم قم آنها را طرد مىكردند . « 1 »\r\nبسيارى از مردم آن‌جا خدمت ائمه اطهار عليهم السّلام مىرسيدند و از محضر آن بزرگواران كسب فيض مىكردند و پيوسته با امامان خود رابطه داشتند .\r\nدر سال 82 هجرى كه شورش ابن اشعث برضد حجاج ، شكست خورد و او به كابل گريخت ، « 2 » در ميان سپاه او عده‌اى از شيعيان نيز وجود داشتند ؛ از جمله عبد الله ، احوص ، نعيم ، عبد الرحمن و اسحاق فرزندان سعد بن مالك بن عامر اشعرى كه بعد از شكست ابن اشعث به ناحيه قم آمدند . در آن‌جا هفت روستا بود كه نام يكى از آنها كمندان بود . بعد از اين كه اين برادران در اين روستا ساكن شدند ، نزديكان و خويشان آنها به آنان ملحق شدند و در همه روستاهاى هفت‌گانه مستقر شدند . رفته‌رفته روستاها به هم پيوست و مانند هفت محله گشت كه به همه كمندان گفتند . قم عربى شده و مرخم شده كمندان است . « 3 »\r\nاز اين زمان به بعد قم يكى از مهم‌ترين تجمع‌گاه‌هاى شيعى شد و شيعيان به‌ويژه علويان از هرسو بدان‌جا آمدند و ساكن قم شدند . « 4 » در پايان قرن دوم هجرى ، قدوم بانو ، بىبى فاطمهء معصومه عليها السّلام ، نقطهء عطفى در تاريخ اين شهر محسوب مىشود و سبب بركت‌هاى زيادى در قم شده است .\r\n\r\nبغداد\r\nبغداد در قرن دوم هجرى در سال 145 ه توسط منصور ، دومين خليفه عباسى بنا شد و به زودى يكى از تجمع‌گاه‌هاى شيعيان شد . « 5 » اين مطلب در تشييع جنازه امام كاظم عليه السّلام كاملا مشهود است كه فراوانى جمعيت ، عباسيان را به هراس انداخت طورىكه سليمان بن منصور ،\r\n\r\n\r\n","description":"","footnote":"\r\n( 1 ) . رجال ابن داود ، منشورات الشريف الرضى ، ص 240 و 270 .\r\n( 2 ) . مسعودى ، على بن حسن . مروج الذهب ، منشورات مؤسسة الاعلمى للمطبوعات ، بيروت ، 1411 ه ، ج 3 ، ص 149 .\r\n( 3 ) . ياقوت حموى ، شهاب الدين ابى عبد الله . معجم البلدان ، دار احياء التراث العربى ، بيروت ، ط اول ، 1417 ه ، ج 7 ، ص 88 .\r\n( 4 ) . ابن طباطبا ، ابو اسماعيل بن ناصر . منتقلة الطالبيين ، ترجمه محمد رضا عطائى ، انتشارات آستان قدس رضوى ، ط اول ، 1372 ه ، ص 333 - 339 .\r\n( 5 ) . حموى ، ياقوت بن عبد الله . معجم البلدان ، دار احياء التراث العربى ، بيروت ، ج 2 ، ص 361 .\r\n","page_name":" 187 ","page_number":187},
  {"content":"\r\n\r\nعموى هارون براى فرونشاندن خشم مردم ، پابرهنه در آن شركت كرد ؛ « 1 » بغداد در عراق بنيان گذارى شد و بيشتر مردم عراق شيعه بودند . اگرچه بغداد در آغاز شهرى نظامى و سياسى بود ، با گذشت زمان مركزيت علمى جهان اسلام نيز بدان‌جا منتقل شد و شيعيان شهرهاى اطراف چون كوفه ، بصره ، مدائن و . . . در آن ساكن شدند و با گذشت اندك‌زمانى جمعيت انبوهى را تشكيل دادند . رفته‌رفته بعد از غيبت صغرى مركزيت علمى و مذهبى شيعه نيز به بغداد منتقل مىشود و در پرتو حكومت شيعى آل بويه در آن ، تشيّع در آن‌جا رونق بيشترى مىگيرد ، تا اين‌كه شيخ طوسى مركزيت شيعه را به نجف منتقل مىكند .\r\n\r\nج - مناطق شيعه‌نشين در قرن سوم هجرى\r\nگستره جغرافياى شيعه در قرن سوم هجرى را از دو راه مىتوان مورد بحث و بررسى قرار داد ؛ نخست از راه تشكيل دولت‌هاى شيعى در سرزمين‌هاى اسلامى . در 250 ه . علويان در طبرستان حكومت تشكيل دادند . « 2 » در يمن در اواخر قرن سوم هجرى سادات حسنى حكومت زيديان يمن را تشكيل دادند . در سال 296 ه دولت فاطمى در شمال آفريقا تشكيل شد . « 3 » اين دولت‌ها براساس مبانى شيعه اماميه نبودند ، با اين حال وجود اين حكومت‌ها نشانگر گسترش تشيّع و حاكى از زمينه مناسب براى پذيرش آن در سرزمين‌هاى اسلامى بوده است كه اسماعيليان و زيديان از آن بهره‌بردارى كرده‌اند .\r\nراه دوم ليست مناطقى است كه ائمهء اطهار عليهم السّلام در آنها وكيل داشتند . نهاد وكالت از دورهء امام صادق عليه السّلام بنيان‌گذارى شد و در دوران امام هادى و امام عسكرى عليهما السّلام فعاليت اين نهاد به اوج خود رسيد . مناطقى كه در آنها وكيلان ائمه به سر مىبردند عبارتند از :\r\nاهواز ، همدان ، سيستان ، بست ، رى ، بصره ، واسط ، بغداد ، مصر ، يمن ، حجاز و مدائن . « 4 »\r\nالبته تا پايان قرن سوم كوفه ، قم ، سامرا و نيشابور مهم‌ترين شهرهاى شيعى به شمار مىرفتند و فقه شيعى براساس احاديث ائمهء اطهار عليهم السّلام در آنها تدريس مىشد . البته بعد از قرن\r\n\r\n\r\n","description":"","footnote":"\r\n( 1 ) . امين ، سيد محسن . اعيان الشيعة ، دار التعارف للمطبوعات ، بيروت ، بى ط ، ج 1 ، ص 29 .\r\n( 2 ) . طبرى ، ابى محمد بن جرير . تاريخ الطبرى ، دار الكتب العلميه ، بيروت ، ط دوم ، 1408 ه ، ج 5 ، ص 365 .\r\n( 3 ) . سيوطى ، جلال الدين . تاريخ الخلفاء ، منشورات الشريف الرضى ، ط اولى ، 1411 ه ، ج ، ص 524 .\r\n( 4 ) . رجوع شود به : پور طباطبايى ، مجيد . تاريخ عصر غيبت ، مركز جهان علوم اسلامى ، ص 119 .\r\n","page_name":" 188 ","page_number":188},
  {"content":"\r\n\r\nسوم ، كوفه از رونق افتاد و بغداد رفته‌رفته جاى آن را گرفت و با آمدن آل بويه به آن‌جا و با وجود بزرگانى چون شيخ مفيد ، سيد مرتضى ، سيد رضى و شيخ طوسى حوزه علمى بغداد شكوفا شد .\r\nآدام متز دربارهء نفوذ شيعه در بغداد ، در قرن چهارم هجرى مىنويسد : « اما در بغداد كه به همه معانى پايتخت اسلام بود و امواج تمام جريان‌هاى فكرى ، در آن‌جا تلاطم داشت ، همهء مذاهب طرفدارانى داشتند كه دو گروه از همه قوىتر و متعصب‌تر بودند : حنبليان و شيعيان .\r\nطرفداران تشيّع به‌گونه ويژه‌اى در اطراف بازار كرخ متمركز بودند و تنها در پايان قرن چهارم ، اين سوى پل بزرگ در باب الطاق نيز سكنا گزيدند . در محلات غرب دجله ، به‌ويژه باب البصره هاشميان [ سادات عباسى 
  ] يك دارودسته نيرومند تشكيل مىدادند ، با دشمنى شديدى برضد شيعه .\r\nياقوت مىنويسد :\r\n« ساكنان محله باب البصره - بين كرخ و قبله - همگى سنى حنبلىاند و دست چپ و جنوب محله كرخ نيز سنىاند . اما مردم كرخ به تمامى شيعه امامىاند و بين ايشان سنى يافت نمىشود » .\r\n. . . به نوشته مورخان ، نخستين بار شيعيان بغداد به سال 313 ه ق . در مسجد براثا اجتماع كردند ، خبر به خليفه رسيد كه گروهى براى نفرين خلفا در آن‌جا گرد مىآيند . دستور داد روز جمعه هنگام نماز آن‌جا را محاصره كردند و سى تن نمازگزار را دست‌گير و تفتيش كردند . نزد ايشان مهرهايى از گل سفيد منقوش به نام امام يافتند . . . در سال 321 ه ق ، على بن يلبق سردار ترك فرمان داد معاويه و يزيد را بر منبرها نفرين كنند . عامه هياهو كردند و سرنخ شورش‌ها در دست بربهارى ، پيشواى حنابله و ياران او بود . به سبب فتنه‌انگيزىها و رفتارىهاى حنابله با مردم ، در سال 323 ه ق . در تمام بغداد جار زده شد كه دو تن حنبلى باهم ديده نشوند و راضى خليفه دست‌خطى صادر كرد كه در آن خطاهاى حنبليان و مجازاتى كه خواهند ديد گوش‌زد شده بود » . « 1 »\r\n\r\n\r\n","description":"","footnote":"\r\n( 1 ) . آدام متز ، تمدن اسلامى در قرن چهارم هجرى ، ترجمه عليرضا ذكاوتى قراگزلو ، مؤسسة انتشارات امير كبير ، تهران ، چ دوم ، 1364 ه . ش ، ص 85 و 86 .\r\n","page_name":" 189 ","page_number":189},
  {"content":"\r\n\r\n\r\nچكيدهء درس بيستم\r\nدر دوران عباسيان ، نهضت‌هاى علويان پيوسته رخ مىداد كه يكى از نتايج قطعى اين نهضت‌ها پراكندگى علويان در مناطق گوناگون بود ؛ بدين‌ترتيب در قرن دوم هجرى تشيّع از مرزهاى جزيرة العرب و عراق بيرون رفت .\r\nبا شروع قرن دوم ، مسافرت مبلغان بنى هاشم به خراسان آغاز شد و مردم زيادى در آنجا به تشيّع گرويدند ؛ اگرچه تشيّع خراسان در آغاز بيشتر رنگ كيسانى داشت .\r\nاز قرن دوم به بعد قم يكى از مهم‌ترين شهرهاى شيعى بوده است ؛ اين شهر به دست شيعيان بنيان‌گذارى شد و تشيّع آن همواره تشيّع امامى و دوازده امامى بود .\r\nبغداد اگرچه مركز خلافت عباسيان بود ، ولى با انتقال شيعيان شهرهاى اطراف چون : كوفه ، بصره و مدائن بدان‌جا يكى از تجمع‌گاه‌هاى شيعيان گشت .\r\nدر قرن سوم هجرى ، تشيّع به بيشتر مناطق سرزمين‌هاى اسلامى كشيده شد ، از ليست مناطقى كه ائمهء اطهار عليهم السّلام در آن‌ها وكيل داشتند اين مطلب كاملا مشهود است . بر اين اساس بود كه حكومت‌هاى شيعى در طبرستان ، يمن و افريقا تشكيل شدند .\r\nتا پايان قرن سوم كوفه ، قم ، سامرا و نيشابور مهم‌ترين شهرهاى شيعى به شمار مىرفتند .\r\n\r\nپرسش درس بيستم\r\n1 - چه مناطقى در قرن دوم هجرى شيعه‌نشين بودند ؟\r\n2 - تشيّع در خراسان از چه زمانى آغاز شد ؟\r\n3 - تشيّع قم چه نوع تشيّعى بود ؟\r\n4 - چگونه بغداد يكى از شهرهاى شيعه‌نشين شد ؟\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nدرس بيست و يكم\r\n\r\nتشيّع در ميان قبايل\r\nاصولا على عليه السّلام در ميان قبايل قحطانى ، بيشتر از عدنانيان ، شيعه و پيرو داشت و تشيّع در ميان قحطانيان گسترش زيادى داشت و عمده شيعيان ، رجال و سربازان امير المؤمنين را ، در دوران خلافتش قبائل عرب جنوب و قحطانيان تشكيل مىدادند ؛ چنان‌كه آن حضرت در رجزى ، در يكى از ميادين صفين ، چنين مىفرمايد :\r\n انا الغلام القرشى المؤتمن * الماجد الابيض ليث كالشّطن\r\nيرضى به السّادة من اهل اليمن * من ساكنى نجد و من اهل عدن « 1 » « 2 » \r\nهمچنين پس از درگذشت پيامبر اسلام ، بيشتر هواداران على عليه السّلام در ميان اصحاب پيامبر صلّى اللّه عليه و إله ، از انصار بودند كه انصار هم در اصل قحطانى بودند و نيز بيشتر همراهان على عليه السّلام از مدينه تا جمل را انصار تشكيل مىدادند . « 3 » ابن عباس نيز هنگام حركت امام حسين عليه السّلام به سوى كوفه ، به آن حضرت مىگويد : « اگر اهل عراق تو را مىخواهند و دوستدار يارى تو هستند ، به آنها بنويس كه دشمن تو را از شهرشان برانند ، آن‌گاه به آن‌جا برو ، و الّا به طرف يمن حركت كن كه در آن‌جا كوه‌ها و دره‌ها و قلعه‌هايى است كه مانندش در عراق نيست . يمن سرزمين بزرگى است و پدرت در آن‌جا شيعيانى دارد . به آن‌جا برو ، آن‌گاه مبلغانت را به اطراف بفرست كه مردم به سوى تو آيند » . اصحاب امام حسين نيز جز بنى هاشم و چند نفر غفارى ، همه از قبايل يمنى بودند . « 4 » چنان‌كه مسعودى گفته :\r\n\r\n\r\n","description":"","footnote":"\r\n( 1 ) . من جوان قريشى امين ، بزرگوار ، سفيدرو ، مثل شير هستم . كه بزرگان از اهل يمن از ساكنان نجد و اهل عدن به او راضى هستند .\r\n( 2 ) . ابن شهر آشوب . مناقب آل ابى طالب ، مؤسسة انتشارات علامه ، قم ، ج 3 ، ص 178 .\r\n( 3 ) . بلاذرى . انساب الاشراف ، ج 3 ، ص 161 .\r\n( 4 ) . كلبى . جمهرة النسب ، عالم الكتب ، بيروت ، ص 88 .\r\n","page_name":" 191 ","page_number":191},
  {"content":"\r\n\r\n« از اصحاب پيامبر تنها چهار نفر در ركاب آن حضرت به شهادت رسيدند كه اين چهار تن نيز از انصار بودند » . « 1 »\r\nانتساب انصار هم به قبايل يمنى معلوم است .\r\nدر مقابل ، سران و اشراف قريش دشمن على عليه السّلام و خاندانش بودند ؛ ( همان‌طور كه با پيامبر دشمنى مىكردند ) و دوستداران حضرت نيز ، در ميان ايشان به غايت اندك بودند . حتى قبايلى كه با قريش رابطه نزديك داشتند ، همواره در صف مخالفان على عليه السّلام قرار مىگرفتند ؛ مثل قبيله ثقيف و اهل طائف كه هنگام جنگ صفين و بعد از آن طرفدار معاويه بودند ؛ چنان‌كه وقتى معاويه بسر بن ارطاة را براى غارت شهرهاى حجاز و يمن فرستاد ، آن‌گاه كه نزديك طائف شد ، مغيرة بن شعبة به استقبالش رفت و گفت :\r\n« خدا به تو جزاى خير دهد ! خبر سخت‌گيرى تو نسبت به دشمنان و احسانت به دوستان ، به من رسيده » . بسر گفت : « اى مغيره ! مىخواهم به اهل طائف فشار بياورم تا اين‌كه با امير المؤمنين معاويه بيعت كنند » . مغيره گفت : « بسر ! چرا كارى را كه با دشمنانت كردى ، با دوستانت نيز مىخواهى بكنى ؛ اين كار را نكن ، تا همه دشمن تو شوند » . « 2 » »\r\nدر كنار امير المؤمنين عليه السّلام از قريش ، غير از بنى هاشم ، عده اندكى بودند ؛ مثل محمد بن ابى بكر و هاشم مرقال . اگرچه از ميان تيره‌هاى قريش و مخالف على عليه السّلام نيز تنى چند همراه ايشان بودند ، مثلا خالد بن وليد كه از دشمنان امير المومنين بود ، پسرش مهاجر بن خالد در صفين در ميان سربازان امير المومنين بود . يا عبد الله بن ابى حذيفه ، پسردايى معاويه ، از شيعيان مخلص على عليه السّلام بود و در نهايت به دست ماموران معاويه به شهادت رسيد .\r\nعلى در ميان تمام قبايل يمن دوستدار و شيعه داشت ؛ مثل قبايل كنده ، نخع ، ازد ، جهينه ، حمير ، بجيله ، خثعم ، خزاعه ، حضرموت ، مذحج ، اشعر ، طى ، سدوس ، حمدان و ربيعه ؛ « 3 » اما در اين مورد 2 قبيلهء حمدان و ربيعه پيشتاز بودند . حمدانيان در زمان پيامبر به دست على عليه السّلام\r\n\r\n\r\n","description":"","footnote":"\r\n( 1 ) . مسعودى . همان ، ج 3 ، ص 74 .\r\n( 2 ) . رجوع شود به : شهيدى ، دكتر سيد جعفر . تاريخ تحليلى اسلام تا پايان امويان ، مركز نشر دانشگاهى ، تهران ، ط 1363 ، ص 137 .\r\n( 3 ) . احمد بن محمد بن خالد البرقى . رجال البرقى ، مؤسسة القيوم ، ص 37 - 40 و ابن ابى الحديد . شرح نهج البلاغه ، دار احياء الكتب العربيه ، قاهره ، ج 3 ، ص 193 .\r\n","page_name":" 192 ","page_number":192},
  {"content":"\r\n\r\nاسلام آورده و مسلمان شده بودند و پيوسته دوستدار آن حضرت بودند و از شيعيان مخلص ايشان به شمار مىآمدند ؛ مسعودى مىگويد :\r\n« در صفين حتى يك نفر از اينها هم در سپاه معاويه نبود » . « 1 »\r\nعلى عليه السّلام درباره حمدان فرموده است :\r\n و لو كنت بوّابا على باب الجنّة * لقلت لحمدان ادخلوا بسلام « 2 » « 3 » \r\nمعاويه دل پرخونى از حمدانيان داشت . او در يكى از روزهاى صفين به ميدان آمد و اين شعر را خواند :\r\n لا عيش الّا فلق الهام * من أرحب و يشكر شبام « 4 »\r\nقوم هم اعداء اهل الشام * كم من كريم بطل همام « 5 »\r\nو كم قتيل و جريح ذام * كذلك حرب السّادة الكرام « 6 » \r\nدر اين هنگام سعد بن قيس حمدانى با خواندن اين رجز :\r\n لا هم رب الحلّ و الحرام * لا تجعل الملك لا هل الشّام « 7 » \r\nدر حالىكه نيزه خود را به طرف جلو گرفته بود ، بر معاويه حمله كرد و معاويه از برابر او فرار كرد و وارد لشكر شام شد . و ذو الكلاع ( يكى از فرماندهان شام ) را به مقابله با سعيد بن قيس فرستاد و تا شب جنگ ميان آنها ادامه داشت كه در نهايت اهل شام شكست را پذيرفتند و گريختند . در اين هنگام امير المؤمنين اين اشعار را در تشويق آنها فرمودند :\r\n فوارس من حمدان ليسوا بعزل * غداة الوغى من شاكر و شبام « 8 »\r\nيقودهم حامى الحقيقة ماجد * سعيد بن قيس و الكريم محام « 9 » \r\n\r\n\r\n","description":"","footnote":"\r\n( 1 ) . مسعودى . مروج الذهب ، منشورات موسسة الاعلمى للمطبوعات ، بيروت ، 1411 ه . ، ج 3 ، ص 99 .\r\n( 2 ) . اگر دربان بهشت باشم ، به قبيله حمدان مىگويم : با سلام وارد شويد .\r\n( 3 ) . بلاذرى . انساب الاشراف ، منشورات مؤسسة الاعلمى للمطبوعات ، بيروت ، ج 2 ، ص 322 .\r\n( 4 ) . زندگى نمىكنم مگر اين‌كه سرهاى افراد قبايل أرحب ، يشكر و شبام از قبيله حمدان را بشكافم .\r\n( 5 ) . مردمى كه دشمن اهل شام هستند ، چه بسيار در ميان‌شان مردانى بزرگوار ، پهلوان و شجاع وجود دارد .\r\n( 6 ) . چه بسيار كشته ، مجروح و معلول برجاى گذاشته‌اند ؛ آرى اين‌چنين است پيكار بزرگان دلاور .\r\n( 7 ) . اى پروردگار حلّ و حرم ! حكومت را براى اهل شام قرار نده .\r\n( 8 ) . سواران حمدان از قبايل شاكر و شبام صبحگاه جنگ سست نيستند .\r\n( 9 ) . حامى حقيقت ، مرد بزرگوار ، سعيد بن قيس آنان را فرماندهى مىكند ؛ مردم كريم خود نيز حمايت مىشود .\r\n","page_name":" 193 ","page_number":193},
  {"content":"\r\n\r\n جزى الله حمد ان الجنان فانهم * سهام العدى فى كلّ يوم حمام « 1 » « 2 » \r\nاز اين‌رو اشعارى را از طرف سپاه شام ، برضد حمدان به‌ويژه در صفين مىبينيم ؛ مثلا عمرو عاص در يكى از روزهاى صفين قبيله حمدان را مورد خطاب قرار داد و گفت :\r\n الموت يغشاه من القوم الانف * يوم لحمدان و يوم للصّدف « 3 »\r\nو فى سدوس نحوه ما ينخرف * نضربها بالسّيف حتى ينصرف « 4 »\r\nو لتميم مثلها او يعترف « 5 » « 6 » \r\nعده‌اى از زنان قبيله حمدان نيز در صفين ، ياران و سربازان امير المومنين را برضد معاويه تحريك مىكردند . از جمله آنان سودهء حمدانيه و زرقاء حمدانيه دختر عدى بن قيس‌اند . « 7 » سوده پدرش را مورد خطاب قرار داد و گفت :\r\n شمر كفعل ابيك يابن عمارة * يوم الطّعان و ملتقى الاقران\r\nو انصر عليا و الحسين و رهطه * و اقصد لهند و ابنها بهوان\r\nان الامام اخا النبى محمد * علم الهدى و منارة الايمان\r\nفقدم الجيوش و سرامامهم لوائه * قدما بابيض صارم و سنان « 8 » \r\nاز اين‌رو معاويه دل پرخونى از آنها داشت . و بعد از شهادت على عليه السّلام آنها را به شام فراخواند و در مورد اشعارشان توضيح خواست و آنان را سرزنش كرد . « 9 »\r\nدومين قبيله يمنى كه شيعيان على عليه السّلام در آن زياد حضور داشتند ، قبيله ربيعه بود ؛ چنان‌كه برقى در شمارش ياران و شيعيان على عليه السّلام ، بخشى را به اصحاب على عليه السّلام از قبيله ربيعه اختصاص داده ، در حالىكه ساير شيعيان يمنى را در يك بخش آورده است . « 10 »\r\n\r\n\r\n","description":"","footnote":"\r\n( 1 ) . خدا به قبيله حمدان جزاى بهشت دهد ؛ زيرا آنان در هنگامه جنگ تيرى بر قلب دشمن هستند .\r\n( 2 ) . ابن شهر آشوب . مناقب آل ابيطالب ، مؤسسة انتشارات علامه ، قم ، ج 3 ، ص 170 و 171 .\r\n( 3 ) . مرگ را ، از سوى اين قوم دريافت مىكند ؛ روزى حمدان پيروزند و روزى صدف .\r\n( 4 ) . قبيله سدوس هم مثل آنان است ، مادامىكه پير نشود ؛ ولى ما آنان را با شمشير مىزنيم تا وضع برگردد .\r\n( 5 ) . با تميم هم مثل آنان رفتار مىكنيم ؛ مگر اين‌كه به اطاعت اعتراف كند .\r\n( 6 ) . بلاذرى . همان ، ج 2 ، ص 323 .\r\n( 7 ) . ابن عبدربه . العقد الفريد ، دار احياء التراث العربى ، بيروت ، 1409 ه ، ج 1 ، ص 335 ، 337 .\r\n( 8 ) . همان ، ص 332 .\r\n( 9 ) . همان ، ص 335 .\r\n( 10 ) . احمد بن محمد بن خالد البرقى . رجال البرقى ، مؤسسة القيوم ، ص 37 .\r\n","page_name":" 194 ","page_number":194},
  {"content":"\r\n\r\nعلى عليه السّلام وقتىكه شنيد عده‌اى از قبيله ربيعه در بصره به دست سپاه عايشه شهيد شده‌اند ، فرمود :\r\n يا لهف نفسى على ربيعة * ربيعة السّامة المطيعة « 1 » « 2 » \r\nمسعودى نيز مىگويد :\r\n« على عليه السّلام درباره ربيعه و تمجيد از آنها سخنان زيادى دارد ؛ زيرا آنان انصار ، اعوان و ركنى از اركان او بودند » .\r\nاز جمله سخنان آن حضرت دربارهء ربيعه ، اشعار زير است كه در جنگ صفين فرمود :\r\n لمن راية سوداء يخفق ظلها * اذا قيل قدمها حضين تقدما « 3 »\r\nفيوردها فى الصف حتى يعلها * حياض المنايا تقطر الموت و الدّما « 4 »\r\nجزى الله قوما قاتلوا فى لقائه * لدى الموت قدما ما اعروا كرما « 5 »\r\nو اطيب أخبارا و اكرم شيمة * اذا كان اصوات الرجال تغمغما « 6 »\r\nربيعه أعنى انّهم اهل نجدة * و بأس اذا لاقو ، خميسا عرمرما « 7 » « 8 » \r\nيكى از بزرگان ربيعه ، جميل بن كعب ثعلبى بود كه از شيعيان و ياران على عليه السّلام به شمار مىرفت . آن‌گاه كه به‌دست معاويه اسير شد ، معاويه گفت :\r\n« چه نعمتى بزرگ‌تر از اين‌كه خدا مرا بر مردى مسلط كرد كه در يك ساعت عده زيادى از ياران مرا كشته بود » ! « 9 »\r\nشقيق بن ثور سدوسى هم ، در صفين خطاب به قبيله ربيعه مىگفت : « اى گروه ربيعه ! عذرى\r\n\r\n\r\n","description":"","footnote":"\r\n( 1 ) . افسوس بر ربيعه ، ربيعهء فرمانبر و مطيع .\r\n( 2 ) . زبير بن به كار . الأخبار الموفقيات ، منشورات الشريف الرضى ، قم ، 1416 ه ، ص 159 .\r\n( 3 ) . كسىكه پرچم سياهى دارد و در اهتزاز است ؛ وقتى به او گفته مىشود پرچم را پيش ببر ،\r\n( 4 ) . پس آن را وارد صف مىكند تا نيزه‌ها از آن پيش مىروند كه مرگ و خون از آنها مىچكد .\r\n( 5 ) . خدا جزا دهد قومى را كه هنگام پيكار جنگيدند ، از مرگ استقبال كردند و هيچ‌گاه با نيكى مخالف نبودند .\r\n( 6 ) . خوش‌لباس‌ترين و خوش‌سيماترين مردم هستند ، آن‌گاه كه صداى مردان در ميدان جنگ به‌هم مىپيچد .\r\n( 7 ) . منظورم ربيعه است ؛ آنان هنگام رويارويى با سپاهى بزرگ داراى شجاعت و قدرت هستند .\r\n( 8 ) . مسعودى . همان ، ج 3 ، ص 59 .\r\n( 9 ) . همان ، ص 60 .\r\n","page_name":" 195 ","page_number":195},
  {"content":"\r\n\r\nنداريد ، اگر على كشته شود و يك نفر از شما زنده بماند . « 1 » » بعد از مرگ يزيد هم كه اهل كوفه عامل بنى اميه را از شهر راندند و خواستند كسى را براى خود امير كنند ، برخى از مردم پيشنهاد كردند كه عمر بن سعد امير باشد . مسعودى نقل مىكند كه در اين هنگام ، زنان حمدان ، كهلان ، انصار ، ربيعه و نخع آمدند و وارد مسجد جامع شدند ؛ در حالىكه بر امام حسين مىگريستند و مىگفتند :\r\n« بس نيست كه عمر بن سعد ، حسين را كشت و اكنون هم مىخواهد امير ما شود ؟ »\r\nبا اين سخنان مردم را به گريه آوردند و آنان را وادار ساختند تا از عمر بن سعد دست بردارند . « 2 »\r\n\r\n\r\n","description":"","footnote":"\r\n( 1 ) . بلاذرى : انساب الاشراف ، منشورات مؤسسة الاعلمى للمطبوعات ، بيروت ، 1394 ه ، ج 2 ، ص 306 .\r\n( 2 ) . مسعودى . همان ، ص 98 و 99 .\r\n","page_name":" 196 ","page_number":196},
  {"content":"\r\n\r\n\r\nچكيدهء درس بيست و يكم\r\nياران و شيعيان امير المومنين عليه السّلام بيشتر از ميان قبايل قحطانى و يمنى بودند .\r\nدر ميان اصحاب پيامبر صلّى اللّه عليه و إله نيز بيشتر هواداران آن حضرت ، از انصار كه اصلى يمنى داشتند بودند .\r\nعمدهء ياران امام حسين عليه السّلام هم به جز بنى هاشم و چند نفر غفارى ، از قبايل يمنى بودند .\r\nدر مقابل سران و اشراف قريش ، دشمن على عليه السّلام و خاندانش بودند و دوستداران حضرت در ميان آنان به غايت اندك بودند .\r\nدر ميان قبايل يمنى نيز ، دو قبيله همدان و ربيعه در تشيّع از همه پيشتاز بودند .\r\n\r\nپرسش درس بيست و يكم\r\n1 - تشيّع ميان كدام تيره از قبايل بيشتر رواج داشت ؟\r\n2 - ميان قبايل يمن چه قبايلى در تشيّع از ديگران پيشتاز بودند ؟\r\n\r\n","description":"","footnote":"","page_name":" 197 ","page_number":197},
  {"content":"\r\n . \r\n","description":"","footnote":"","page_name":" 198 ","page_number":198},
  {"content":"\r\n\r\n\r\nفصل ششم انشعاب‌هاى داخلى تشيّع\r\n\r\n","description":"","footnote":"","page_name":" 199 ","page_number":199},
  {"content":"\r\n . \r\n","description":"","footnote":"","page_name":" 200 ","page_number":200},
  {"content":"\r\n\r\n\r\nدرس بيست و دوم\r\n\r\nانشعاب‌هاى داخلى تشيّع\r\nمهم‌ترين فرقه‌هاى شيعه ، در دو قرن نخست و دوم هجرى انشعاب شده‌اند و با پايان يافتن قرن دوم جدايى چشم‌گيرى در شيعه رخ نداده است از اين‌رو اصحاب ملل و نحل ، در مقابل واقفيه ، به شيعيان اماميه كه قائل به امامت امام رضا عليه السّلام شدند ، قطعيه و اثناعشريه گفته‌اند كه به امامت امام رضا عليه السّلام و امامان بعد از او تا امام زمان عليه السّلام قائلند . « 1 » البته در قرن نخست هجرى هم تا سال 61 هجرى ، يعنى تا شهادت امام حسين عليه السّلام ، انشعابى در تشيّع رخ نداده است ؛ اگرچه شهرستانى فرقه غلات سبئيه را انشعابى از شيعه مىداند كه در دورهء حضرت امير عليه السّلام رخ داده است . « 2 » در حالىكه در اصل وجود شخصى به نام ابن سباء ترديد است . « 3 » با اين حال به گفته رجال كشى ، عده‌اى غالى در زمان على عليه السّلام بوده‌اند كه آن حضرت آنان را دستور به توبه كرده و چون توبه نكرده‌اند ، اعدامشان كرده است . « 4 »\r\nامام حسن و امام حسين عليهما السّلام ميان مسلمانان جايگاه ممتازى داشتند و يگانه ذريهء پيامبر صلّى اللّه عليه و إله به شمار مىآمدند و افزون بر شيعه عموم مسلمانان هم آنان را سزاوار به خلافت مىدانستند ؛ از اين‌رو در زمان اين دو بزرگوار ، شبهه‌اى در امر امامت پيش نيامد و هيچ انشعابى رخ نداد ، بعد از شهادت امام حسين عليه السّلام ، ما شاهد انشعاب در تشيّع هستيم كه فرقه‌هاى منشعب‌شده ، عبارتند از :\r\nكيسانيه : معتقدان به امامت محمد حنفيه .\r\n\r\n\r\n","description":"","footnote":"\r\n( 1 ) . شهرستانى . كتاب الملل و النحل ، منشورات الشريف الرضى ، قم ، 1364 ه . ش ، ج 1 ، ص 150 .\r\n( 2 ) . همان ، ص 155 .\r\n( 3 ) . رجوع شود : العسكرى ، السيد مرتضى . عبد الله بن سباء و اساطير اخرى ، چاپ ششم ، 1413 ه .\r\n1993 ، ج 2 ، ص 328 - 375 .\r\n( 4 ) . شيخ طوسى . اختيار معرفة الرجال ، مؤسسة آل البيت لا حياء التراث ، قم ، 1404 ه ، ج 1 ، ص 325 .\r\n","page_name":" 201 ","page_number":201},
  {"content":"\r\n\r\nزيديه : معتقدان به امامت زيد بن على .\r\nناووسيه : قائلان به غيبت و مهدويت امام صادق عليه السّلام .\r\nفطحيه : كسانىكه به امامت عبد الله افطح ، فرزند امام صادق عليه السّلام قائل بودند .\r\nسمطيه : معتقدان به امامت محمد ديباج ، فرزند ديگر امام صادق عليه السّلام .\r\nاسماعيليه : كسانىكه به امامت اسماعيل ، فرزند امام صادق عليه السّلام معتقدند .\r\nطفيه : كسانى هستند كه معتقدند امام صادق عليه السّلام به امامت موسى بن طفّى سفارش كرده است .\r\nاقمصيه : كسانىكه مىگويند امام صادق عليه السّلام به امامت موسى بن عمران اقمص سفارش كرده است .\r\nيرمعيه : كسانىكه مىگويند : امام صادق عليه السّلام به امامت يرمع بن موسى سفارش كرده است .\r\nتميميه : گروهى كه قائل هستند امام صادق عليه السّلام به امامت عبد الله بن سعد تميمى سفارش كرده است .\r\nجعديه : كسانىكه مىگويند جانشين امام صادق عليه السّلام در امامت ، شخصى به نام ابى جعده بوده است .\r\nيعقوبيه : منكران امامت موسى بن جعفر عليه السّلام كه مىگويند امامت در غير فرزندان امام صادق عليه السّلام مىتواند باشد ؛ بزرگ‌شان شخصى به نام ابو يعقوب بود .\r\nممطوره : كسانىكه در مورد امام كاظم عليه السّلام توقف كرده و گفتند ما نمىدانيم آن حضرت از دنيا رفته يا نه . « 1 »\r\nواقفيه : كسانىكه قائلند امام كاظم عليه السّلام نمرده و تا قيامت نخواهد مرد . « 2 »\r\nالبته برخى از اين فرقه‌ها به فرقه‌هاى كوچك‌ترى نيز منشعب شده‌اند ؛ مثلا كيسانيه در مورد امامت محمد حنفيه 2 گروه بودند :\r\nعده‌اى قائل بودند كه محمد حنفيه بعد از امام حسين عليه السّلام به امامت رسيده است ؛ گروهى ديگر مىگفتند ، كه محمد حنفيه پس از پدرش على عليه السّلام امام بوده است ؛ و بعد از اين‌كه امامت\r\n\r\n\r\n","description":"","footnote":"\r\n( 1 ) . ابن ميثم البحرانى ، ميثم بن على . النجاة فى القيامة فى تحقيق امر الامامة ، مجمع الفكر الاسلامى ، قم ، ط اول ، 1417 ه ، ص 172 - 174 .\r\n( 2 ) . شهرستانى . همان ، ص 150 .\r\n","page_name":" 202 ","page_number":202},
  {"content":"\r\n\r\nرا به پسرش ، ابو هاشم ، نسبت مىدهند نيز چند گروه شده‌اند :\r\nگروهى معتقد بودند كه ابو هاشم به امامت محمد بن على عباسى سفارش كرده است ؛ گروه دوم قائل بودند ، كه ابو هاشم به امامت برادرش على بن محمد حنفيه سفارش كرده است ؛ گروه سوم مىگفتند ، كه ابو هاشم برادرزاده‌اش ، حسن بن على را جانشين خود كرده است ؛ گروه چهارم نيز معتقد بودند سفارش ابو هاشم در امامت عبد الله بن عمرو كندى بوده است . « 1 » زيديه نيز به سه گروه اصلى تقسيم مىشوند :\r\nجاروديه : « 2 » كسانىكه بعد از پيامبر اكرم صلّى اللّه عليه و إله ، على عليه السّلام را سزاوار خلافت مىدانستند و عقيده داشتند پيامبر صلّى اللّه عليه و إله آن جناب را با وصف به مردم شناساند ، نه با اسم . مردم در عدم شناسايى ايشان كوتاهى كردند و ابو بكر را اختيار برگزيدند و با اين كار كفر ورزيدند .\r\nسليمانيه : « 3 » قائل هستند امامت با شورا تعيين مىشود و امامت مفضول را باوجود افضل جايز مىشمارند و از اين راه مشروعيت خلافت ابو بكر و عمر را اثبات مىكنند و امت را در عدم اختيار على عليه السّلام خطاكار مىدانند كه خطايشان به درجهء فسق نمىرسد . عثمان را نيز تكفير مىكنند .\r\nبتريه : « 4 » عقايد اينان نيز ، مانند عقايد سليمانيه است ، با اين تفاوت كه در مورد عثمان توقف مىكنند . « 5 »\r\nفرقه اسماعيليه نيز به 3 دسته تقسيم شدند :\r\nفرقه‌اى قائلند كه امام بعد از امام صادق عليه السّلام فرزندش ، اسماعيل است و او نمرده و زنده است و مهدى موعود مىباشد .\r\nفرقه دوم قائل شدند كه اسماعيل مرده و امامت به پسرش محمد رسيده و او غايب است و ظاهر خواهد شد و زمين را پر از عدل و داد خواهد كرد .\r\nفرقه سوم نيز مثل فرقهء دوم قائل به امامت محمد بن اسماعيل هستند ، با اين تفاوت كه\r\n\r\n\r\n","description":"","footnote":"\r\n( 1 ) . شهرستانى . همان ، ص 131 - 135 .\r\n( 2 ) . آنان اصحاب ابى الجارود ، زياد بن ابى زياد بودند از اين‌رو به آنها جاروديه گفتند .\r\n( 3 ) . رهبرشان شخصى به نام سليمان بن جرير بود ؛ از اين‌رو به آنان سليمانيه گفتند .\r\n( 4 ) . رهبرشان شخصى به نام كثير النوى ابتر است لذا به نام او موسوم به بتريه شدند .\r\n( 5 ) . همان ، ص 140 - 142 .\r\n","page_name":" 203 ","page_number":203},
  {"content":"\r\n\r\nمىگويند محمد مرده و امامت در نسل او باقىمانده است . « 1 »\r\nالبته بيشتر اين فرقه‌ها عمر چندانى نداشتند و به سختى مىشود نام فرقه بر آنان اطلاق كرد .\r\nبلكه گروه‌هايى بودند كه با مرگ رهبران‌شان نابود مىشدند و در صحنه‌هاى سياسى - اجتماعى نمودى نداشتند . از ميان اين فرقه‌ها سه فرقه كيسانيه ، زيديه و اسماعيليه در قرن نخست ، دوم و سوم پايدارى و ظهور داشتند . البته فرقه اسماعيليه ، اگرچه در قرن دوم و بعد از شهادت امام صادق عليه السّلام از پيكر تشيّع جدا شد ، ولى تا نيمه قرن سوم هجرى نمودى نداشت و به اصطلاح ، ائمهء آن در حال پنهانى به سر مىبردند . « 2 »\r\nدر قرن نخست هجرى ، پس از شيعه اماميه ، تا خروج زيد ، كيسانيه مؤثرترين فرقه شيعه بوده است . كيسانيه در قيام مختار نمود و ظهور داشت و اگر خود مختار را كيسانى ندانيم بسيارى از نيروهايش بر مذهب كيسانى بودند . « 3 » اين فرقه تا پايان قرن نخست ، كوشش سياسى داشت و ابو هاشم ، عبد الله بن محمد حنفيه كه رهبر اين فرقه بود ، براى نخستين بار واژه‌هاى داعى و حجت را بر مبلغانش اطلاق كرد و بعدها بوسيلهء ساير فرق چون عباسيان ، زيديان و اسماعيليان مورد استفاده قرار گرفت . هم‌او بود كه سازمان سرى دعات را به‌راه انداخت كه بعدها عباسيان از آن بهره جستند . « 4 » خليفه اموى ، سليمان بن عبد الملك ، وقتى از جانب او احساس خطر كرد ، وى را به شام فراخواند و مسمومش كرد . آن‌گاه كه ابو هاشم دريافت كارش تمام است ، به حميمه ، محل زندگى عموزادگانش از عباسيان ، رفت و محمد بن على عباسى را جانشين خود كرد و مبلغان و نيروهايش را به او شناساند . « 5 » از اين به‌بعد بنى عباس رهبرى كيسانيان را برعهده گرفتند و فعاليت‌هاى خود را در خراسان متمركز كردند ؛ چنان‌كه ابو الفرج اصفهانى مىگويد :\r\n« خراسانيان معتقدند ، كه ابو هاشم جانشين پدرش بود ، و پدرش وصايت را از پدرش\r\n\r\n\r\n","description":"","footnote":"\r\n( 1 ) . خراسانى ، شيخ محمد كريم . تاريخ و عقايد فرقه آقاخانيه ، تلخيص و تنظيم . حسين حسنى ، نشر الهادى ، ص 2 و 3 .\r\n( 2 ) . همان ، ص 43 .\r\n( 3 ) . مسعودى ، على بن الحسين . مروج الذهب ، منشورات مؤسسة الاعلمى للمطبوعات ، بيروت ، 1411 ه ، ج 3 ، ص 91 .\r\n( 4 ) . مختار الليثى ، الدكتورة سميرة . جهاد الشيعة ، دار الجيل ، بيروت ، 1396 ه ، ص 87 .\r\n( 5 ) . ابو الفرج اصفهانى . مقاتل الطالبيين ، منشورات الشريف الرضى ، قم ، 1416 ه ، ص 124 و ابن عبد ربه اندلسى ، احمد بن محمد . العقد الفريد ، دار احياء التراث العربى ، بيروت ، 1409 ه ، ج 4 ، ص 438 .\r\n","page_name":" 204 ","page_number":204},
  {"content":"\r\n\r\n( على عليه السّلام ) به ارث برده بود ؛ او نيز محمد بن على عباسى را جانشين خود كرد و محمد بن على ، پسرش ابراهيم امام را . از اين‌رو جانشينى را در بنى عباس اثبات مىكنند » . « 1 »\r\nحتى شهرستانى معتقد است كه ابو مسلم خراسانى در آغاز كيسانى بوده است ، ولى بعد از اين‌كه عباسيان پيروز شدند ، مشروعيت خود را بر جانشينى جدشان عباس ، از رسول خدا صلّى اللّه عليه و إله بنا نهادند .\r\nواپسين نمود سياسى - اجتماعى كيسانيان را مىتوان در قيام عبد الله بن معاويه - از تبار جعفر طيار - جست ؛ چنان‌كه شهرستانى مىگويد :\r\n« عده‌اى از كيسانيان معتقد به جانشينى عبد الله بن عمرو كندى بودند و آن‌گاه كه از او كذب و خيانت مشاهده كردند ، به امامت عبد الله بن معاوية بن عبد الله بن جعفر طيار قائل شدند . . . ميان اصحاب عبد الله بن معاويه و اصحاب و پيروان محمد بن على اختلاف شديدى در امامت بود » . « 2 »\r\nبعد از كيسانيه دومين فرقه‌اى كه در صحنه سياسى و اجتماعى فعال بود ، فرقه زيديه است كه بعد از قيام زيد ايجاد شد و سياسىترين فرقه شيعه بوده است و از همه فرقه‌هاى شيعه به اصول اهل‌سنت نزديك‌تر بود ؛ چنان‌كه فرقه بتريه زيديه افزون بر پذيرش خلافت ابو بكر و عمر و عثمان ، عايشه طلحه و زبير را نيز تكفير نمىكردند . « 3 » بدين‌لحاظ تعداد زيادى از فقهاى اهل‌سنت قيام محمد نفس زكيه را - كه زيدى بود - تاييد مىكردند . « 4 » مسعر بن كدام - از بزرگان مرجئه - به ابراهيم ، برادر محمد نفس زكيه ، نامه نوشته بود كه به كوفه بيايد . « 5 » ابو حنيفه ، امام مذهب حنفى ، در قيام محمد نفس زكيه شركت داشت و مردم را به يارى او تشويق مىكرد . « 6 » سعد بن عبد الله اشعرى قمى در مورد فرقه « زيديه بتريه » مىگويد : « آنان ولايت على عليه السّلام را با ولايت ابو بكر و عمر مخلوط كرده‌اند » . « 7 » به‌ويژه اين‌كه در اصول دين ،\r\n\r\n\r\n","description":"","footnote":"\r\n( 1 ) . ابو الفرج اصفهانى . همان ، ص 123 .\r\n( 2 ) . شهرستانى . همان ، ص 135 .\r\n( 3 ) . همان ، ص 142 .\r\n( 4 ) . ابو الفرج اصفهانى . مقاتل الطالبيين ، منشورات الشريف الرضى ، قم ، 1416 ه ، ص 247 .\r\n( 5 ) . همان ، ص 314 .\r\n( 6 ) . همان .\r\n( 7 ) . اشعرى ، سعد بن عبد الله ، المقالات و الفرق ، مركز انتشارات علمى و فرهنگى ، تهران ، ط دوم ، 1360 ه ، ص 10 .\r\n","page_name":" 205 ","page_number":205},
  {"content":"\r\n\r\nپيرو معتزله هستند و در فروع دين ، از ابو حنيفه و اندكى از شافعى پيروى مىكنند . « 1 »\r\nمذهب زيدى ، يعنى تشيّع به‌معناى اعم ، چندان تعارضى با اعتقادهاى اهل‌سنت نداشت ، بدين‌سبب در برخى از قيام‌هاى زيدى چون قيام محمد نفس زكيه و برادرش ابراهيم تعدادى از بزرگان و عالمان اهل‌سنت شركت داشتند . همچنين شيعيانى كه در قيام‌هاى زيدى شركت مىجستند ، احتمالا بر اين باور بودند كه رهبران علوى قيام‌ها ، منصوب از طرف امام معصوم هستند و شايد پراكندگى شيعيان از دور اينان ، بدين‌سبب بود و در نهايت فقط زيديان در كنار اين رهبران باقى مىماندند ؛ مثلا ابراهيم بن عبد الله ، برادر محمد نفس زكيه ، به گفته مسعودى در پايان كار ، با چهارصد نفر از زيديه مىجنگيد كه اين عده همراه او كشته شدند . « 2 »\r\nسومين فرقه‌اى كه در صحنه‌هاى اجتماعى - سياسى فعال بوده‌اند و نمود داشتند ، فرقهء اسماعيله است . اين فرقه در نيمهء دوم قرن دوم هجرى از پيكره تشيّع جدا شده است . ولى تا پايان قرن سوم هجرى چندان نمودى در اجتماع نداشته است و رهبران آنها تا سال 296 هجرى يعنى سال ظهور عبيد الله مهدى - نخستين خليفهء فاطمى در مغرب - به‌طور پنهانى به سر مىبردند ؛ بدين‌سبب مراحل تكوين اين فرقه كاملا مجهول ماند ؛ نوبختى كه در قرن سوم مىزيسته حركت‌هاى نخستين آنان را به غلات و پيروان ابى الخطاب ربط مىدهد . « 3 »\r\nعقايد آنان نيز در هاله‌اى از ابهام مانده است . مسعودى در اين مورد مىنويسد :\r\n« متكلمين فرق گوناگون : شيعه ، معتزله ، مرجئه و خوارج ، كتبى درباره فرق و نيز در رد مخالفين خود نگاشته‌اند . . . اما كسى از آنها متعرض عقايد فرقه قرامطه نشده . كسانى نيز كه بر آنها رد نوشته‌اند امثال قدامة بن يزيد النعمانى ، ابن عبدك الجرجانى ، ابى الحسن زكريّا الجرجانى ، ابى عبد الله محمد بن على بن الرزام الطائى الكوفى و ابى جعفر الكلابى هركدام كه عقايد اهل باطن را شرح مىدهند ، كسان ديگر آن مطالب را نمىگويند ، تازه خود اهل اين فرقه مطالب اين افراد را انكار كرده و آنها را تأييد نمىكنند » . « 4 »\r\n\r\n\r\n","description":"","footnote":"\r\n( 1 ) . شهرستانى . كتاب الملل و النحل ، منشورات الشريف الرضى ، قم ، 1364 ه . ش ، ج 1 ، ص 143 .\r\n( 2 ) . مسعودى ، على بن الحسين . مروج الذهب ، منشورات مؤسسة الاعلمى للمطبوعات ، بيروت ، 1411 ه ، ج 3 ، ص 326 .\r\n( 3 ) . فرق الشيعة ، المطبعة الحيدرية ، نجف ، 1355 - 1936 ، ص 71 .\r\n( 4 ) . التنبيه و الاشراف ، دار الصاوى للطبع و النشر و التأليف ، قاهره ، ص 341 .\r\n","page_name":" 206 ","page_number":206},
  {"content":"\r\n\r\nاين مطلب سبب شد كه آنان را در مناطق گوناگون به نام‌هاى متفاوتى بخوانند ؛ خواجه نظام الملك در اين‌باره نوشته :\r\n« آنها را به هر شهرى و ولايتى به نامى مىخوانند ؛ به حلب و مصر اسماعيلى ، به قم و كاشان و طبرستان و سبزوار سبعى ، و به بغداد و ماوراء النهر قرمطى و به رى خلفى و به اصفهان . . . » « 1 » .\r\nقبل از تشكيل دولت فاطمى ، اسماعيليان كمتر به كوشش‌هاى سياسى مىپرداختند و بيشتر روى تبليغ و جذب و تربيت نيرو تمركز داشتند ، از اين‌رو شاهد سفر رهبران اسماعيلى از جمله محمد بن اسماعيل ، عبد الله بن محمد ، احمد بن عبد الله و حسين بن احمد به مناطقى چون رى ، نهاوند ، منطقه دماوند ، سوريه ، جبال قندهار ، نيشابور ، ديلم ، يمن ، همدان ، استانبول و آذربايجان هستيم كه در اين مناطق داعيان و مبلغان خويش را پراكنده مىكردند . « 2 »\r\nباتوجه به اين زمينه‌ها بود كه قرمطيان خود را به اسماعيليه منسوب كردند و با چنان گستردگى مىكوشيدند كه لشكريان عباسى نتوانستند آشوب آنان را خاموش كنند . « 3 »\r\nدر سال 296 هجرى نيز دولت فاطمى براساس مذهب اسماعيلى در مغرب شكل گرفت و بخش گسترده‌اى از سرزمين‌هاى اسلامى را از قلمرو عباسيان خارج ساخت .\r\n\r\n\r\n","description":"","footnote":"\r\n( 1 ) . سياست‌نامه ، انتشارات علمى و فرهنگى ، تهران ، 1364 ه ، ص 311 .\r\n( 2 ) . رجوع شود به : جعفريان ، رسول . تاريخ تشيّع در ايران از آغاز تا قرن هفتم هجرى ، سازمان تبليغات اسلامى ، قم ، چ پنجم ، 1377 ، ص 207 - 209 .\r\n( 3 ) . مسعودى ، على بن الحسين . مروج الذهب ، منشورات مؤسسة الاعلمى للمطبوعات ، بيروت ، ط اولى ، 1411 ه - 1991 م ، ج 4 ، ص 297 .\r\n","page_name":" 207 ","page_number":207},
  {"content":"\r\n\r\n\r\nچكيدهء درس بيست و دوم\r\nمهم‌ترين فرقه‌هاى شيعه ، در دو قرن نخست و دوم هجرى انشعاب يافته‌اند و بعد از پايان يافتن قرن دوم ، جدايى قابل‌ملاحظه‌اى در شيعه رخ نداده است ؛ از اين‌رو در مقابل واقفيه به شيعيان امامى كه قائل به امامت امام رضا عليه السّلام شدند ، قطيعه و اثنا عشريه گفته‌اند .\r\nدر زمان امام حسن عليه السّلام و امام حسين عليه السّلام به‌خاطر جايگاه ممتاز آنان ، هيچ انشعابى در شيعه رخ نداده است .\r\nبيشتر فرقه‌هايى كه نام آن‌ها در كتاب‌هاى ملل و نحل آمده ، به سختى مىشود ، نام فرقه بر آنان اطلاق كرد ، بلكه گروه‌هاى بودند كه با مرگ رهبران‌شان نابود مىشدند .\r\nاما فرقه‌هايى كه در صحنه‌هاى سياسى - اجتماعى نمود داشتند عبارتند از :\r\nكيسانيه ، زيديه و اسماعيليه .\r\n\r\nپرسش درس بيست و دوم\r\n1 - از چه زمانى تا چه زمانى مهم‌ترين فرقه‌هاى شيعه انشعاب يافتند ؟\r\n2 - چه فرقه‌هايى در صحنه‌هاى سياسى اجتماعى نمود داشتند ؟\r\n3 - فرقه زيديه در اصول و فروع بر چه راه و رسمى مىرفتند ؟\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nدرس بيست و سوم\r\n\r\nعلل انشعاب گروههاى شيعه\r\nنام‌هاى مبارك امامان دوازده‌گانه ، در احاديث نبوى وارد شده و شيعيان نخستين پيش از اين‌كه اين بزرگواران را ببينند ، نام آنان را مىدانستند ؛ چنان‌كه جابر بن عبد الله ، يار وفادار پيامبر صلّى اللّه عليه و إله ، نقل مىكند : وقتىكه آيه  « يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ »  « 1 » نازل شد ، عرض كردم : يا رسول الله ! خدا و رسولش را مىشناسيم و از آنان اطاعت مىكنيم ، ولى اولى الامر چه كسانى هستند كه خداوند اطاعت آنان را در رديف اطاعت خود و اطاعت شما ذكر نموده است ؟ حضرت فرمود : اولى الامر جانشينان من و پيشوايان بعد از من هستند ؛ نخستين آنان على بن ابى طالب ، بعد از او حسن عليه السّلام ، آن‌گاه حسين عليه السّلام ، بعد از او على بن الحسين عليه السّلام ، و بعد از او محمد بن على عليه السّلام است كه در تورات معروف به « باقر » است و تو او را خواهى ديد ؛ وقتى او را ديدى سلام مرا به او برسان . بعد از او صادق ، جعفر بن محمد عليه السّلام ، آن‌گاه موسى بن جعفر عليه السّلام ، سپس على بن موسى عليه السّلام ، بعد از او محمد بن على عليه السّلام ، بعد از او على بن محمد عليه السّلام ، پس از او حسن بن على عليه السّلام و بعد از او فرزندش - كه هم نام و هم كنيه من خواهد بود - است . او كسى است كه شرق و غرب جهان به دست او گشوده خواهد شد ؛ او از ديدگان غايب مىشود . غيبتى طولانى كه به علت طولانىبودنش ، مردم در امامت او شك مىكنند ، مگر آنان‌كه خداوند دلهايشان را با ايمان پاكيزه گردانده است . . . « 2 »\r\nهمين جابر در مسجد النبى مىنشست و مىگفت : اى باقر العلم ! كجايى . مردم مىگفتند :\r\n\r\n\r\n","description":"","footnote":"\r\n( 1 ) . اى كسانىكه ايمان آورده‌ايد از خدا و پيامبر و اولى الامر اطاعت كنيد . ( نساء 4 : 59 . )\r\n( 2 ) . پيشوائى ، مهدى . شخصيت‌هاى اسلامى شيعه ، انتشارات توحيد ، قم ، 1359 ، ص 63 ، به نقل از تفسير صافى ، ج 1 ، ص 366 - كمال الدين و تمام النعمة ، ج 1 ، ص 365 ، چاپ تهران ، با ترجمه فارسى .\r\n","page_name":" 209 ","page_number":209},
  {"content":"\r\n\r\nجابر هذيان مىگويد . جابر مىگفت :\r\n« نه هذيان نمىگويم ، بلكه پيامبر اكرم صلّى اللّه عليه و إله به من خبر داده كه مردى از خاندان من ، هم نام من ، و هم‌شكل مرا درخواهى يافت كه علم را مىشكافد » . « 1 »\r\nامامان معصوم عليهم السّلام نيز با براهين و معجزه‌هاى آشكار حقانيت خود را به اثبات مىرساندند . با اين حال يك سلسله علل و عواملى سبب مىشد كه امر بر برخى از شيعيان مشتبه شود و عده‌اى از آنها از جاده مستقيم منحرف گردند . اين عوامل را مىتوان به شرح زير بيان كرد :\r\n\r\n1 - اختناق\r\nبعد از سال 40 هجرى ، اختناق و خفقان شديدى بر خاندان پيامبر صلّى اللّه عليه و إله و پيروان آنان حاكم شد . اين اختناق سبب مىشد كه شيعيان نتوانند با امامان‌شان رابطه برقرار كنند و شناخت لازم را به‌دست آورند .\r\nدر نيمهء دوم قرن اول بعد از سال 72 ه . و شكست ابن زبير كه ضد شيعه بود ، حجاج بن يوسف 20 سال بر عراق و حجاز حاكم شد و شيعيان را به شدت كوبيد و آنان را كشت و زندانى كرد و از عراق و حجاز پراكنده كرد . « 2 » امام سجاد عليه السّلام در تقيه بود و حتى معارف شيعى را در چارچوب دعا بيان مىكرد . فرقه كيسانيه در اين زمان شكل گرفت .\r\nامام باقر و امام صادق عليهما السّلام ، اگرچه از آزادى نسبى برخوردار بودند و توانستند مبانى و معارف شيعى را گسترش دهند ، ولى آن هنگام كه منصور عباسى بر اريكهء قدرت استوار شد ، به سوى شيعه متوجه گشت و آن‌گاه كه خبر شهادت امام صادق عليه السّلام به او رسيد ، به والى خود در مدينه نوشت كه جانشين امام صادق عليه السّلام را شناسايى كند و گردنش را بزند . امام صادق عليه السّلام پنج نفر را جانشين خود كرده بود : ابو جعفر منصور ( خليفه ) ، محمد بن سليمان ، عبد الله ، موسى و حميده . « 3 » امام كاظم عليه السّلام مدت درازى از عمر خويش را در زندان به‌سر برد ؛ نخست موسى\r\n\r\n\r\n","description":"","footnote":"\r\n( 1 ) . شيخ طوسى . اختيار معرفة الرجال ( رجال كشى ) ، مؤسسة آل البيت لا حياء التراث ، قم ، 1404 ه ، ج 1 ، ص 218 .\r\n( 2 ) . زين عاملى ، محمد حسين . شيعه در تاريخ ، ترجمه محمد رضا عطائى ، انتشارات آستان قدس رضوى ، ط دوم ، 1375 ه ش ، ص 120 .\r\n( 3 ) . طبرسى ، ابو على فضل بن حسن . اعلام الورى ، مؤسسة آل البيت لا حياء التراث ، قم ، 1417 ، ج 2 ، ص -\r\n","page_name":" 210 ","page_number":210},
  {"content":"\r\n\r\nهادى عباسى آن جناب را زندانى و پس از مدتى آزاد كرد . هارون چهار مرتبه امام را بازداشت كرد و از رفت‌وآمد و ديدارهاى او با شيعيان جلوگيرى نمود « 1 » و شيعيان سرگردان و بىسرپرست ماندند و زمينه براى مبلغان اسماعيليه و فطحيه فراهم شد . در اين زمان ، شيعه كسى را نداشت كه به شبهه‌هاى آنها جواب گويد . كنترل حكومت عباسى و جاسوسى آنان از كوشش‌هاى امام كاظم عليه السّلام به اندازه‌اى بود كه على بن اسماعيل ، برادرزاده آن حضرت نيز به ضرر عمويش سخن‌چينى مىكرد . « 2 »\r\nآرى بيشتر شيعيان ، در آن وقت نمىدانستند امام كاظم عليه السّلام زنده است يا خير ؛ چنان‌كه يحيى بن خالد برمكى مىگفت :\r\n« من دين رافضىها را از بين بردم ، چون آنها گمان مىكردند كه دين بدون امام زنده و استوار نمىماند ، در صورتىكه نمىدانند امروز امامشان زنده است يا مرده » . « 3 »\r\nهنگام شهادت حضرت هيچ‌كدام از شيعيان حاضر نبودند . گويا همين مسئله سبب شد كه واقفيه مرگ آن جناب را انكار كنند ؛ اگرچه مسائل مالى در انشعاب واقفيه مؤثرتر بود .\r\nآرى امامان معصوم عليهم السّلام پيوسته زير كنترل حاكمان عباسى بودند ، حتى امام هادى و امام عسكرى عليهما السّلام را در قرارگاه نظاميان سامرا ساكن كرده بودند ، تا نظارت دقيق‌ترى بر آن دو بزرگوار داشته باشند . پس از شهادت امام عسكرى عليه السّلام براى شناسايى جانشين او ( حضرت ولىعصر ) كنيزان و همسران امام عسكرى عليه السّلام را زندانى كردند ، حتى جعفر بن على ، معروف به جعفر كذاب برضد برادرش امام عسكرى عليه السّلام كوشش مىكرد ، از اين‌رو عقايد غلات به وسيله نصيريه ، محمد بن نصير فهرى منتشر مىشد ؛ عده‌اى اطراف جعفر را گرفته بودند و او ادعاى امامت مىكرد . « 4 »\r\n\r\n2 - تقيه\r\n\r\n\r\n","description":"","footnote":"\r\n- 13 .\r\n( 1 ) . مظفر ، محمد حسين . تاريخ الشيعة ، منشورات مكتبه بصيرتى ، قم ، ( بىتا ) ، ص 47 .\r\n( 2 ) . ابو الفرج اصفهانى . مقاتل الطالبيين ، منشورات الشريف الرضى ، قم ، 1416 ، ص 414 .\r\n( 3 ) . زين عاملى ، محمد حسين . همان ، ص 123 .\r\n( 4 ) . شيخ طوسى . اختيار معرفة الرجال ( رجال كشى ) ، مؤسسة آل بيت لا حياء التراث ، قم ، 1404 ه ، ج 2 ، ص 805 .\r\n","page_name":" 211 ","page_number":211},
  {"content":"\r\n\r\nتقيه عبارت است از اظهار خلاف حقيقت ، هنگام ترس بر جان كه شيعه آن را به پيروى از شرايع قبلى و شريعت اسلام ، از شرع و عقل گرفته است ؛ از جمله مؤمن آل فرعون ، از ترس فرعون و فرعونيان ايمان خود را پوشيده نگه مىداشت . از ميان اصحاب رسول خدا صلّى اللّه عليه و إله نيز عمار در اثر شكنجه و آزار مشركان تقيه كرد و اقرار به كفر نمود ، آن‌گاه كه گريه‌كنان نزد پيامبر آمد ، حضرت فرمود :\r\n« اگر دوباره شكنجه‌ات دادند باز اين كار را بكن » . « 1 »\r\nشيعيان چون پيوسته در كمترين اندازه بودند ، براى حفظ موجوديت خويش تقيه مىكردند و اين روش سبب حفظ مكتب تشيّع شد ؛ چنان‌كه خانم دكتر سميره مختار الليثى مىنويسد :\r\n« از عوامل استمرار حركت شيعه ، تقيه و دعوت سرى است كه فرصتى داد تا حركت نوپاى شيعه ، دور از چشم خلفاى عباسى و واليان آنها رشد كند » . « 2 »\r\nاما از سوى ديگر ، تقيه يكى از عوامل انشعاب در شيعه بوده است ؛ زيرا شيعيان از ترس جباران روزگار ، عقايد خود را پنهان مىداشتند ، حتى امامان نيز چنين مىكردند و ائمه اطهار عليهم السّلام بر اثر اختناق ، نوعا از تصريح به امامت خويش خوددارى مىكردند . از گفت و گويى كه ميان امام رضا عليه السّلام و چند نفر از واقفيان رخ داد ، اين مطلب به وضوح روشن مىشود .\r\nعلى بن ابى حمزه كه واقفى مذهب بود ، از امام رضا عليه السّلام پرسيد : پدرت چه شد ؟ امام فرمود : درگذشت . ابن ابى حمزه گفت : چه كسى را پس از خود جانشين خويش قرار داد ؟ امام فرمود : مرا . گفت : پس تو امام واجب الاطاعة هستى ؟ فرمود : آرى . ابن سراج و ابن مكارى ( دو نفر از واقفيان ) گفتند : پدرت آن را براى تو تعيين كرده است ؟ امام رضا عليه السّلام فرمود : واى بر شما ، لازم نيست كه بگويم : مرا تعيين كرده است ؛ آيا شما مىخواهيد كه من به بغداد بروم و به هارون بگويم : من امام واجب الاطاعة هستم ؟ به خدا سوگند كه من چنين وظيفه‌اى ندارم . ابن ابى حمزه گفت : تو چيزى را اظهار كردى كه هيچ يكى از پدرانت آن را اظهار نكرده بودند . امام فرمود : به‌خدا سوگند آن را بهترين نياكانم ، يعنى پيامبر وقتىكه آيه نازل شد و خداوند دستور بيم‌دادن خويشان نزديكش\r\n\r\n\r\n","description":"","footnote":"\r\n( 1 ) . امين ، سيد محسن . اعيان الشيعة ، دار التعاريف للمطبوعات ، بيروت ، ( بىتا ) ، ج 1 ، ص 199 .\r\n( 2 ) . جهاد الشيعة ، دار الجيل ، بيروت ، 1396 ه ، ص 394 .\r\n","page_name":" 212 ","page_number":212},
  {"content":"\r\n\r\nرا داد ، اظهار فرمود . « 1 »\r\nدر زمان امام باقر عليه السّلام به سبب تقيه‌اى كه آن جناب در جواب مسأله‌اى كردند ، عده‌اى از شيعيان از اعتقاد به امامت حضرت برگشتند و در زمره زيديه بتريه درآمدند . « 2 »\r\nاز سوى ديگر ، برخى از مردم مصلحت تقيه را نمىفهميدند و ائمهء اطهار عليهم السّلام را در عدم اظهار امامت خويش تخطئه مىكردند ، به اصطلاح تندرو و افراطى بودند . اين انگيزه در ايجاد مذهب زيدى موثر بوده است .\r\nاز اين‌رو آن‌گاه كه فشار و خفقان كاهش يافت و زمينه اندكى مساعد شد و ائمه اطهار عليهم السّلام توانستند اقامه حجت كنند ، انشعاب گروه‌هاى شيعى كاهش يافت . در زمان امام صادق عليه السّلام كه به سبب كشمكش امويان و عباسيان فرصتى پديد آمده بود و امام صادق عليه السّلام آزادى عمل داشت ، شاهد كمترين انشعاب هستيم ، ولى بعد از شهادت آن جناب كه فشار و اختناق منصور ، خليفه مقتدر عباسى ، حاكم بود ، فرقه‌هاى ناووسيه ، اسماعيليه ، خطابيه ، قرامطه ، سمطيه و فطحيه منشعب شدند . « 3 »\r\nدر زمان امام رضا عليه السّلام باز وضع مساعد شد و حتى در زمان هارون آن حضرت آزادى عمل نسبىاى داشت و در اين زمان عده‌اى از بزرگان واقفيه مثل : عبد الرحمن بن حجاج ، رفاعة بن موسى ، يونس بن يعقوب ، جميل بن دراج ، حماد بن عيسى و . . . از عقيده خود برگشتند و به امامت حضرت قائل شدند .\r\nهمچنين بعد از شهادت آن جناب با اين‌كه امام جواد عليه السّلام از لحاظ سنى كوچك بود ، ولى به سبب كوشش‌هاى امام رضا عليه السّلام و شناساندن فرزندش به‌عنوان جانشين او ، كمتر انشعاب در شيعه رخ داد .\r\n\r\n3 - رياست‌طلبى و دنيادوستى\r\nوقتىكه خفقان حاكم مىشد و ائمهء اطهار عليهم السّلام براى صيانت اساس تشيّع و حفظ جان شيعيان تقيه مىكردند ، افراد سودجو و رياست‌طلب كه در صفوف شيعيان بودند ، ولى اعتقاد چندانى به ديانت نداشتند ، از اين وضع سوءاستفاده مىكردند ؛ چنان‌كه امام صادق عليه السّلام در\r\n\r\n\r\n","description":"","footnote":"\r\n( 1 ) . همان ، ص 763 .\r\n( 2 ) . اشعرى قمى ، سعد بن عبد الله . المقالات و الفرق ، مركز انتشارات علمى و فرهنگى ، تهران ، ص 75 .\r\n( 3 ) . همان ، ص 79 .\r\n","page_name":" 213 ","page_number":213},
  {"content":"\r\n\r\nجواب يكى از اصحاب كه از اختلاف احاديث مىپرسيد ، فرمود :\r\n« عده‌اى هستند كه با تأويل احاديث ما مىخواهند به دنيا و رياست برسند » . « 1 »\r\nبدين‌سبب در قرن دوم هجرى و بعد از آن‌كه تشيّع گسترش يافته بود ، بعد از شهادت امام صادق عليه السّلام و امام كاظم عليه السّلام و امام حسن عسكرى عليه السّلام اين‌گونه افراد سودجو و رياست‌طلب ، ميان شيعيان زياد پيدا مىشدند و با انگيزه‌هاى مالى و رياستى فرقه‌هايى را ايجاد مىكردند ؛ بعد از امام باقر عليه السّلام ، مغيرة بن سعيد ادعا كرد كه او امام است و امام سجاد و امام باقر عليهما السّلام به او سفارش كرده‌اند ؛ از اين‌رو طرفدارانش مغيريه ناميده مىشدند .\r\nبعد از شهادت امام صادق عليه السّلام فرقه‌هاى ناووسيه و خطابيه پديد آمدند كه رهبران آنها به منظور جذب مردم به سوى خود ، از نام امام صادق و فرزندش ، اسماعيل ، استفاده مىكردند ؛ ابن ناووس رهبر فرقه ناووسيه است ؛ آنان مرگ امام صادق عليه السّلام را انكار كردند و او را مهدى انگاشتند و خطابيه مرگ اسماعيل فرزند امام صادق عليه السّلام را منكر شدند و رهبران‌شان خود را بعد از اين دو بزرگوار ، امام معرفى كردند . « 2 »\r\nاوج انگيزه‌هاى مالى در ايجاد فرقه ، بعد از شهادت امام كاظم عليه السّلام است . يونس يكى از اصحاب امام كاظم عليه السّلام نقل مىكند كه وقتى ابو الحسن امام كاظم عليه السّلام از دنيا رفت ، هريك از نوّابش پول و مال فراوانى در اختيار داشتند ، از اين‌رو بر حضرت توقف كردند و منكر وفات وى شدند ؛ به‌طور نمونه نزد زياد قندى انبارى هفتاد هزار دينار و نزد على بن حمزه سى هزار دينار بود ؛ يونس مىگويد :\r\n« وقتىكه من آن وضع را ديدم و حقيقت برايم روشن شد و نيز جريان امامت حضرت رضا عليه السّلام را دانستم ، شروع كردم به بازگو كردن حقايق و مردم را به‌سوى آن حضرت دعوت كردم ، آن دو نفر دنبالم فرستادند و گفتند : چرا مردم را به امامت رضا دعوت مىكنى ؟ اگر مقصود تو رسيدن به پول است ، ما تو را بىنياز مىكنيم و ده هزار دينار به من پيشنهاد كردند ؛ اما من قبول نكردم . آنها بر من خشم گرفتند و اظهار دشمنى و عداوت با من كردند » . « 3 »\r\nسعد بن عبد الله اشعرى نيز مىگويد :\r\n\r\n\r\n","description":"","footnote":"\r\n( 1 ) . شيخ طوسى . اختيار معرفة الرجال ( رجال كشى ) ، مؤسسة آل البيت لا حياء التراث ، قم ، 1404 ه ، ج 1 ، ص 374 .\r\n( 2 ) . همان كتاب ، ص 80 .\r\n( 3 ) . زين عاملى ، محمد حسين . همان ، ص 123 به نقل از غيبة شيخ طوسى ، ص 46 .\r\n","page_name":" 214 ","page_number":214},
  {"content":"\r\n\r\n« بعد از شهادت امام كاظم عليه السّلام ، فرقه هسمويه معتقد شدند : امام كاظم عليه السّلام نمرده و زندانى نشده ، بلكه غايب شده و همان مهدى است ؛ رهبرشان محمد بن بشير بود كه ادعا مىكرد امام هفتم او را جانشين خود كرده و انگشترى و تمام چيزهايى را كه مردم در امر دين و دنيا به آن نيازمند هستند ، به او عطا كرده و اختيارهاى خود را به او واگذار نموده و او را به جاى خود نشانده است ، پس او امام بعد از كاظم عليه السّلام است و هنگامىكه همين محمد بن بشير مىخواست بميرد ، پسرش سميع بن محمد را به جاى خود نشاند و اطاعت او را تا خروج كاظم عليه السّلام واجب گردانيد و به مردم سپرد كه هرچه را بخواهند در راه خدا عطا كنند ، به سميع بن محمد بدهند ؛ اينان ممطوره نام گرفتند » . « 1 »\r\n\r\n4 - وجود افراد ضعيف النفس\r\nميان شيعيان ، افراد ضعيف النفسى بودند كه وقتى كرامتى را از امامى مىديدند ، عقول‌شان تحمل نمىكرد و غلو مىكردند ، اگرچه خود ائمه اطهار عليهم السّلام به شدت با چنين عقايدى مبارزه مىكردند ؛ بنابه نقل كشى ، هفتاد نفر از سياه‌پوستان مقيم بصره ، بعد از جنگ جمل در مورد على عليه السّلام غلو كردند . « 2 » افراد سودجو و رياست‌طلب نيز از روحيه اين مردم سوءاستفاده مىكردند و صاحبان اين روحيه را منحرف مىكردند و به سود خود به كار مىگرفتند ؛ چنان‌كه ابى الخطاب فرقه خطابيه را ايجاد كرد و امام صادق عليه السّلام را در جايگاه پيغمبرى كه خدا در او حلول كرده ، معرفى ، و خود را نيز امام و جانشين او قلمداد كرد . « 3 » در غيبت صغراى امام زمان عليه السّلام نيز ، ابن نصير نخست خود را باب و وكيل امام در نشر احكام و جمع اموال معرفى مىكرد ؛ بعد ادعاى پيامبرى كرد و سرانجام تا ادعاى خدايى خود را رساند . « 4 » پيروان او نيز او\r\n\r\n\r\n","description":"","footnote":"\r\n( 1 ) . اشعرى قمى ، سعد بن عبد الله . همان ، ص 91 .\r\n( 2 ) . وقتى امير مؤمنان عليه السّلام از جنگ جمل فارغ شد ، هفتاد نفر از سياه‌پوستان ساكن بصره خدمت آن حضرت رسيدند و به زبان خود با ايشان سخن گفتند ، على عليه السّلام نيز به زبان خودشان جواب داد ؛ آنان درباره آن جناب غلو نمودند . على عليه السّلام به آنها فرمود : من بنده خدا و مخلوق او هستم ، نپذيرفتند و گفتند : بلكه تو همويى . در اين هنگام حضرت از آنان خواست كه توبه كنند ولى توبه نكردند ؛ از اين‌رو آنان را اعدام كرد .\r\n( شيخ طوسى . اختيار معرفة الرجال ( رجال كشى ) ، مؤسسة آل البيت لا حياء التراث ، قم ، 1404 ه ، ج 1 ، ص 325 . )\r\n( 3 ) . شهرستانى . كتاب الملل و النحل ، منشورات الشريف الرضى ، قم ، ج 1 ، ص 160 .\r\n( 4 ) . شيخ طوسى . همان ، ج 2 ، ص 805 .\r\n","page_name":" 215 ","page_number":215},
  {"content":"\r\n\r\nرا مىپذيرفتند . بلكه او باتوجه به روحيه پيروانش چنين ادعاهايى مىكرد . اصولا فرقه‌هاى غلات در چنين بسترهايى ايجاد شدند .\r\n\r\nمبارزه ائمهء اطهار عليهم السّلام با جريان غلات\r\nيكى از مهم‌ترين خطرهايى كه شيعه را در طول تاريخ تهديد كرده است ، مسئلهء غاليان و نسبت عقايد آنان به شيعيان است . به‌طورى كه پيوسته مخالفان و دشمنان شيعه آنان را به غلو و زياده‌روى در مورد امامان‌شان متهم مىكرده‌اند . ما در اين‌جا درصدد بيان فرقه‌هاى گوناگون غلات و تبيين آرا و اعتقادهاى آنان نيستيم . البته بايد به اين مطلب توجه كرد كه مهم‌ترين ويژگى و نقطهء اشتراك همهء فرقه‌هاى غلات ، غلو در حق ائمه و به مقام خدايى رساندن آنان است .\r\nوجود غلات در ميان مسلمانان بيشتر معلول عوامل خارجى بوده است تا عوامل داخلى .\r\nدشمنان اسلام با مقابله مستقيم و رويارويى نتوانستند به اسلام ضربه بزنند و اسلام سرزمين‌هاى آنان را درنورديد و دشمنانش را شكست داد . از اين‌رو آنان در اين صدد برآمدند كه از داخل به اسلام ضربه بزنند ؛ از اين‌رو اصول نخستين اسلام را مورد هدف قرار دادند . دستگاه‌هاى سياسى حاكم نيز بىميل نبودند كه در ميان شيعيان و پيروان اهل بيت پيامبر ، چنين افرادى پيدا شوند تا بتوانند عقايد آنان را به شيعيان نسبت دهند و بدين‌ترتيب پيروان اهل بيت را غالى و خارج از زمره مسلمانان معرفى نمايند .\r\nاگرچه اين جريان از دورهء خلافت امير المؤمنين شروع شده بود و عده‌اى سست‌عنصر در مورد آن حضرت عقيدهء افراطى يافته بودند و چون از عقيده خويش برنگشتند ، بوسيلهء آن جناب معدوم شدند ، « 1 » عبد الله بن سبا شخصى موهوم و ساختگى است . نخستين كسىكه از او نام برده طبرى مورخ است . او نيز داستان ابن سبا را از سيف بن عمر نقل كرده كه رجاليان بر كذّاب بودن اين سيف اتفاق دارند . « 2 » ائمه اطهار عليهم السّلام همواره با اين مسئله روبرو بوده‌اند و با آن به شدت مبارزه نموده‌اند و پيوسته نفرينشان نموده‌اند و مردم را از خطر آنان آگاه ساخته‌اند . به شيعيان دستور مىدادند كه با آنان نشست و برخاست نكنند و رابطه برقرار\r\n\r\n\r\n","description":"","footnote":"\r\n( 1 ) . شيخ طوسى . همان ، ج 1 ، ص 325 .\r\n( 2 ) . رجوع شود به . العسكرى ، السيد مرتضى . عبد اللّه بن سباء و اساطير اخرى ، چاپ ششم ، 1413 ه - 1992 ، ج 2 ، ص 328 - 375 .\r\n","page_name":" 216 ","page_number":216},
  {"content":"\r\n\r\nننمايند « 1 » امام صادق عليه السّلام تعدادى از سران غاليان را چون مغيرة بن سعيد ، بيان ، صائد نهدى ، حارث شامى ، عبد الله بن حارث ، حمزة بن عمار بربرى و ابو الخطاب نام برده و بر آنان نفرين كرده است . « 2 » اينان در اثر نفرين ائمهء اطهار عليهم السّلام به درد و عذاب دچار مىشدند و به بدترين حالتى كشته مىشدند ؛ چنان‌كه امام رضا عليه السّلام مىفرمايد :\r\n« بنان بر امام سجاد عليه السّلام دروغ مىبست ، خدا تيزى شمشير را به او چشاند . مغيرة بن سعيد بر امام باقر عليه السّلام دروغ مىبست كه او نيز تيزى شمشير را چشيده است ، محمد بن بشير بر ابو الحسن امام كاظم عليه السّلام دروغ مىبسته كه او را نيز خداى تعالى به شمشير زوال دچار نموده است . ابو الخطاب به ابو عبد الله امام صادق عليه السّلام دروغ مىبست كه به شمشير گرفتار شده است . و كسىكه به من دروغ مىبندد ، محمد بن فرات است » . « 3 »\r\nدورهء امام حسن عسكرى عليه السّلام از جمله دورانى بوده كه جريان غلات به شدت گسترش داشته است . بدين‌سبب آن حضرت افرادى را چون : قاسم يقطينى ، على بن حسكه قمى ، ابن بابا قمى فهرى ، محمد بن نصير نميرى و فارس بن حاتم قزوينى كه از سران و رهبران غلات به شمار مىآمدند ، نفرين كرده است . « 4 »\r\nاز اين‌رو در مناطق شيعه‌نشين چون قم همواره جو ضد غلو بوده است و به غاليان اجازه سكونت در آن‌جا را نمىدادند ؛ بدين‌سبب ابن داود در شرح‌حال حسين بن عبد الله محرر گفته است : « روايت شده كه او را همراه كسانىكه متهم به غلو بودند ، از شهر قم بيرون كردند » . « 5 »\r\nبه نقل از ابن حزم ، ابو الحسن محمد بن احمد ، از فرزندان امام كاظم عليه السّلام كه در قرن سوم ، در منطقه آذربايجان زندگى مىكرده و آن‌جا جايگاه خوبى داشته است ، بر مبلغان فرقه‌هاى غلات سخت مىگرفته به اندازه‌اى كه آنان ابزار قتل او را فراهم آوردند و مفلح غلام ابن ابى الساج حاكم آذربايجان را وادار كردند ، تا او را به قتل برساند . « 6 »\r\n\r\n\r\n","description":"","footnote":"\r\n( 1 ) . شيخ طوسى . همان ، ج 2 ، ص 586 .\r\n( 2 ) . همان ، ص 577 .\r\n( 3 ) . همان ، ص 591 .\r\n( 4 ) . همان ، ص 805 .\r\n( 5 ) . رجال ابن داود ، منشورات الرضى ، قم ، ص 240 .\r\n( 6 ) . جمهرة انساب العرب ، بيروت ، ط اول ، 1403 ه ، ص 63 .\r\n","page_name":" 217 ","page_number":217},
  {"content":"\r\n\r\n\r\nچكيدهء درس بيست و سوم\r\nبا اينكه نام‌هاى مبارك امامان دوازده‌گانه در احاديث نبوى وارد شده و شيعيان نخستين پيش از آنكه آنان را ببينند ، با نام‌هايشان آشنا بودند ، ولى يك سلسله علل و عوامل سبب مىشد كه امر بر برخى از شيعيان مشتبه شود و عده‌اى از راه مستقيم منحرف شوند ، از جمله :\r\n1 - اختناق : كه بعد از سال 40 ه كه امويان در راس حكومت قرار گرفتند ، اختناق بر جامعه شيعه حاكم شد . در دوران عباسيان نيز امر به همين منوال بود و اين سبب مىشد كه شيعيان نتوانند شناخت لازم را از امامان خود بدست آورند .\r\n2 - تقيه : اگرچه تقيه سبب حفظ مكتب تشيّع شده ، ولى از سوى ديگر يكى از عوامل انشعاب در شيعه بوده است ؛ زيرا ائمهء اطهار عليهم السّلام نيز از تصريح به امامت خويش خوددارى مىكردند .\r\n3 - رياست‌طلبى و دنيادوستى : پيوسته افرادى سودجو در صفوف شيعيان بودند و از جو خفقان حاكم بر جامعه شيعه سوءاستفاده و براى نفع خويش فرقه‌هايى را ايجاد مىكردند .\r\n4 - وجود افراد ضعيف النفس : در ميان شيعيان افراد ضعيف النفسى بودند كه وقتى كرامتى را از امامى مىديدند ، عقول‌شان حيران مىشد و غلو مىنمودند .\r\nمسئلهء غلات يكى از مهم‌ترين خطرهايى بوده كه شيعه را تهديد مىكرده است ؛ ائمه اطهار عليهم السّلام همواره با اين مطلب به شدت مبارزه مىكرده‌اند و مردم را از خطر آنان آگاه مىساختند .\r\n\r\nپرسش درس بيست و سوم\r\n1 - علل انشعاب فرقه‌هاى شيعه چه بود ؟\r\n2 - مبارزه ائمه با جريان غلات چگونه بوده است ؟\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nفصل هفتم ميراث علمى شيعه\r\n\r\n","description":"","footnote":"","page_name":" 219 ","page_number":219},
  {"content":"\r\n . \r\n","description":"","footnote":"","page_name":" 220 ","page_number":220},
  {"content":"\r\n\r\n\r\nدرس بيست و چهارم\r\n\r\nميراث علمى شيعه\r\nاهميت تاليف و تصنيف در شرع مقدس اسلام بر كسى پوشيده نيست ؛ زيرا يكى از مهم‌ترين راه‌هاى انتقال علم و دانش ، نوشتن است . جامعه عرب پيش از اسلام ، از اين موهبت كمترين بهره را داشت و تعداد اندكى توانايى خواندن و نوشتن داشتند . « 1 » ولى بدون فاصله بعد از بعثت پيامبر و نزول وحى ، لزوم كتابت و نوشتن آيه‌هاى قرآن براى آموزش و فراگيرى احساس شد ؛ چنان‌كه ابن هشام نقل كرده است : « قبل از اين‌كه عمر بن خطاب مسلمان شود ، خواهر او فاطمه بنت خطاب و شوهر او سعيد بن زيد مسلمان شده بودند و مخفيانه و دور از چشم عمر ، خبّاب بن ارت از روى نوشته‌اى كه به آن صحيفه مىگفتند ، سورهء طه را به آنان تعليم مىداد » . « 2 » در مدينه نيز رسول اكرم صلّى اللّه عليه و إله تعدادى از مسلمانان را كه توانايى نوشتن داشتند ، براى نوشتن وحى برگزيد . امير المومنين على عليه السّلام نيز افزون بر اين‌كه نويسندهء هميشگى وحى بود و پيامبر اكرم صلّى اللّه عليه و إله محكمات و متشابهات و ناسخ و منسوخ آيه‌ها را همواره به او توضيح مىداد ، كتابى به نام « صحيفه جامعه » به املاى رسول خدا صلّى اللّه عليه و إله نوشته بود كه حلال و حرام ، احكام و سنن ، فرائض و آنچه را كه مردم در معاش و آخرتشان نيازمند بودند ، شامل مىشد . « 3 » دو كتاب ديگر نيز يكى دربارهء ديات به نام صحيفه و ديگرى كتاب فرائض به حضرت نسبت داده‌اند . « 4 »\r\n\r\n\r\n","description":"","footnote":"\r\n( 1 ) . ابن خلدون ، عبد الرحمن بن محمد . مقدمه ، دار احياء التراث العربى ، بيروت ، 1408 ه ، ص 417 .\r\n( 2 ) . ابن هشام . السيرة النبوية ، دار المعرفة ، بيروت ، ( بىتا ) ، ج 1 ، ص 344 .\r\n( 3 ) . نجاشى ، احمد بن على . فهرست اسماء مصنفى الشيعه ، مؤسسة النشر الاسلامى التابع لجماعة المدرسين ، قم ، 1407 ه ، ص 360 و طبرسى . إعلام الورى باعلام الهدى ، مؤسسة آل البيت لاحياء التراث ، قم ، ط اول ، 1417 ه ق ، ج 1 ، ص 536 .\r\n( 4 ) . شيخ طوسى ، محمد بن الحسن . تهذيب الاحكام ، مكتبة الصدوق ، ط اول ، 1376 - 1418 ، ج 1 ص 338 و 342 .\r\n","page_name":" 221 ","page_number":221},
  {"content":"\r\n\r\nتعدادى ديگر از صحابه نيز ، مجموعه‌هايى از سخنان و احاديث پيامبر اكرم صلّى اللّه عليه و إله را گرد آورده بودند كه به آنها « صحيفه » مىگفتند ؛ چنان‌كه بخارى از ابو هريره نقل كرده :\r\n« من در ميان اصحاب پيامبر ، از همه بيشتر حديث پيامبر را نقل مىكنم ، به‌جز عبد الله بن عمرو زيرا او آنچه را كه از پيامبر مىشنيد ، مىنوشت ، ولى من نمىنوشتم » . « 1 »\r\nولى بعد از درگذشت پيامبر ، خليفه دوم ، عمر از نوشتن حديث جلوگيرى كرد . « 2 » تا اين‌كه عمر بن عبد العزيز در آخر قرن نخست هجرى ، اين جلوگيرى را برداشت و به ابو بكر بن حزم نوشت كه احاديث رسول خدا صلّى اللّه عليه و إله را بنويسد . « 3 » اين كار تا اواخر نيمه نخست قرن دوم هجرى عملى نشد ؛ زيرا براساس نقل غزالى ، نخستين مؤلفان كتاب‌هاى حديثى در ميان اهل سنت عبارت بودند از : ابن جريح ، معمر بن راشد ، مالك بن انس و سفيان ثورى « 4 » كه مربوط به نيمه دوم قرن دوم بودند و سال‌هاى وفات‌شان به ترتيب سالهاى 150 ، 152 ، 179 و 161 است ؛ اما اين روند ميان شيعه از حركت باز نايستاد و صحابيان بزرگ شيعى چون سلمان فارسى ، ابو ذر غفارى و ابو رافع قبطى قدم‌هاى نخستين را در امر تأليف و تصنيف برداشتند ؛ ابن شهر آشوب مىگويد : « غزالى معتقد است ، نخستين كتابى كه در جهان اسلام نگاشته شده ، كتاب ابن جريح در آثار و حروف تفاسير است كه از مجاهد و عطاء در مكه نقل كرده‌اند . بعد از كتاب او ، كتاب معمر بن راشد صنعانى در يمن است ، سپس كتاب موطّأ مالك بن انس در مدينه ، پس از وى نيز كتاب جامعه سفيان ثورى است . ولى صحيح اين است كه نخستين كتاب را در جهان اسلام ، امير المؤمنين عليه السّلام نوشته كه قرآن را جمع‌آورى كرده است . پس از حضرت نيز سلمان فارسى ، ابو ذر غفارى ، اصبغ بن نباته و عبيد الله بن ابى رافع در تاليف و تصنيف قدم برداشتند و پس از آنها صحيفه كامله ، را امام زين العابدين عليه السّلام تاليف كرده است » . « 5 »\r\nابن نديم نيز ، پيشينهء تاليف در ميان شيعه را مربوط به قرن نخست مىداند . « 6 » باتوجه به تقدم\r\n\r\n\r\n","description":"","footnote":"\r\n( 1 ) . صحيح بخارى ، دار الفكر للطباعة و النشر و التوزيع ، بيروت ، ج 1 ، ص 36 .\r\n( 2 ) . حيدر ، اسد . الامام الصادق و المذاهب الاربعة ، دار الكتاب العربى ، بيروت ، ط سوم ، 1403 ه ، ج 1 ، ص 544 .\r\n( 3 ) . صحيح بخارى ، دار الفكر للطباعة و النشر و التوزيع ، بيروت ، ج 1 ، ص 33 .\r\n( 4 ) . ابن شهر آشوب . معالم العلماء ، منشورات المطبعة الحيدرية ، نجف ، 1380 ه ، ص 2 .\r\n( 5 ) . همان .\r\n( 6 ) . الفهرست ، دار المعرفة للطباعة و النشر ، بيروت ، ( بىتا ) ، ص 307 .\r\n","page_name":" 222 ","page_number":222},
  {"content":"\r\n\r\nشيعه در تاليف و تصنيف و جمع‌آورى آثار نبوى ، ذهبى در شرح‌حال ابان بن تغلب مىگويد :\r\n« اگر وثاقت اشخاصى چون ابان به سبب گرايش به تشيّع رد شود ، بسيارى از آثار و احاديث نبوى از بين مىرود » . « 1 »\r\nاز اين‌رو فقيهان و محدثان نخستين اهل‌سنت به‌ويژه ائمه مذاهب چهارگانه افزون بر استفاده باواسطه يا بىواسطه از پيشگاه امام صادق عليه السّلام ، پيوسته نزد محدثان شيعه نيز شاگردى كرده‌اند و از آنان دريافت حديث مىكرده‌اند . « 2 »\r\nاما دربارهء تعداد كتاب‌هايى كه در 3 قرن نخست هجرى ، در ميان شيعيان نگارش يافته ، صاحب وسايل گفته :\r\n« دانشمندان و محدثان هم‌عصر ائمهء اطهار عليهم السّلام از زمان امير المومنين عليه السّلام تا زمان امام حسن عسكرى عليه السّلام ، شش هزار و ششصد كتاب به رشته تحرير درآورده‌اند » . « 3 »\r\nشيعيان در اين دوران در رشته‌هاى گوناگون علوم روزمرهء آن دوره ، چون : ادبيات ، لغت ، شعر ، علوم قرآن ، تفسير ، حديث ، اصول فقه ، كلام ، تاريخ ، سيره ، رجال ، اخلاق كوشش‌هاى فراوانى كرده و نوشته‌ها و تأليف‌هاى فراوانى از خود برجاى گذاشته‌اند و در بيشتر علوم ، پيشتاز بوده‌اند . ابو الأسود دوئلى شاعر شيعى پايه‌گذار علم نحو بود . « 4 » وى براى نخستين‌بار قرآن را نقطه‌گذارى كرده است . « 5 » نخستين كتاب لغت ميان مسلمانان ، كتاب العين ، است كه آن را خليل بن احمد نگاشته است . « 6 » كه او از دانشمندان شيعه بوده است . « 7 »\r\nدر سيره و مغازى پيامبر نيز نخستين كتاب را ابن اسحق نوشته ، كه به گواهى ابن حجر شيعه بوده است . « 8 »\r\n\r\n\r\n","description":"","footnote":"\r\n( 1 ) . ذهبى . ميزان الاعتدال ، دار الفكر للطباعة و النشر و التوزيع ، بيروت ( بىتا ) ، ج 1 ، ص 4 .\r\n( 2 ) . ابن ابى الحديد . شرح نهج البلاغه ، دار احياء التراث العربى ، بيروت ، ج 1 ، ص 18 .\r\n( 3 ) . شيخ حر العاملى ، محمد بن الحسن . وسايل الشيعة ، المكتبة الاسلاميه ، تهران ، چ ششم ، 1367 ، ج 20 ، ص 49 .\r\n( 4 ) . ابن نديم . همان ، ص 61 .\r\n( 5 ) . بستانى . دايرة المعارف ، دار المعرفة ، بيروت ( بىتا ) ، ج 1 ، ص 788 .\r\n( 6 ) . ابن نديم . همان ، ص 63 .\r\n( 7 ) . الاردبيلى الغروى الحائرى ، محمد بن على . جامع الرواة ، منشورات مكتبة آيت الله العظمى المرعشى النجفى ، قم ، 1403 ه ق ، ج 1 ، ص 298 .\r\n( 8 ) . ابن حجر عسقلانى ، تحرير تقريب التهذيب ، مؤسسة الرساله ، بيروت ، ط اول ، 1417 - 1997 ، ج 3 ، ص 211 و 212 .\r\n","page_name":" 223 ","page_number":223},
  {"content":"\r\n\r\nپس از اين نگاه گذرا ، در اين‌جا در مورد علوم حديثى ، فقهى و كلامى كه مكتب تشيّع باتوجه به مبانى و اصولش در اين زمينه‌ها ، براى خود مشرب ويژه‌اى داشته است ، اندكى توضيح مىدهيم .\r\n\r\nحديث\r\nحديث يا سنت بعد از قرآن دومين منبع فقه اسلامى است كه عبارت است از قول ، فعل و تقرير معصوم عليهم السّلام اهل‌سنت حديث را در قول و فعل و تقرير پيامبر صلّى اللّه عليه و إله منحصر مىكنند ، ولى شيعه قول و فعل و تقرير امامان معصوم عليهم السّلام را نيز حجت مىداند و جزو حديث به شمار مىآورد . « 1 »\r\nاكنون به بررسى آثار حديثى دوران حضور ائمه عليهم السّلام در چهار طبقه كه شامل چهار مرحله است ، مىپردازيم :\r\n\r\nطبقه اول\r\nطبق نظر نجاشى طبقه نخست حديث‌نويسان شيعه عبارتند از : ابو رافع قطبى ، على بن ابى رافع ، ربيعة بن سميع ، سليم بن قيس هلالى ، اصبغ بن نباته مجاشعى و عبيد الله بن حر جعفى . « 2 »\r\nاينان از اصحاب امير المؤمنين و امام حسن و امام حسين عليهم السّلام مىباشند .\r\n\r\nطبقه دوم\r\nاز ميان اصحاب امام سجاد و امام باقر عليهما السّلام ، براساس نظر برخى از محققان 12 نفر صاحب تاليف و كتاب بودند . « 3 » از ميان آنان مىتوان به ابان بن تغلب اشاره كرد . او نزد ائمهء اطهار جايگاه داشت ، به اندازه‌اى كه امام باقر عليه السّلام به او فرمود :\r\n\r\n\r\n","description":"","footnote":"\r\n( 1 ) . شهيد ثانى ، شيخ زين الدين . ذكرى الشيعة فى احكام الشريعة ، چاپ سنگى ، ص 4 و الرعاية فى علم الدراية شهيد ثانى ، منشورات مكتبة آية الله العظمى المرعشى النجفى ، ط اول ، 1408 ه ، ص 50 و 52 .\r\n( 2 ) . رجال النجاشى ، مؤسسة النشر الاسلامى التابعه لجامعة المدرسين ، قم ، 1407 ه . ق ، ص 4 - 9 .\r\n( 3 ) . اين 12 نفر عبارتند از : برد الاسكاف ، ثابت بن ابى صفيه ابو حمزه ثمالى ، ثابت بن هرمز ، بسام بن عبد الله صيرفى ، محمد بن قيس بجلى ، حجر بن زائدة حضرمى ، زكريا بن عبد الله فياض ، ابو جهم كوفى ، حسين بن ثوير ، عبد المؤمن بن قاسم انصارى ، عبد الغفار بن قاسم انصارى و ابان بن تغلب . ( رجوع شود به : ربانى شيرازى ، عبد الرحيم . مقدمة وسايل الشيعة ، مكتبة اسلاميه ، تهران ، چ ششم ، 1403 ه . ق ، ص يا . )\r\n","page_name":" 224 ","page_number":224},
  {"content":"\r\n\r\n« در مسجد مدينه بنشين و به مردم فتوا بده ؛ زيرا من دوست مىدارم در ميان شيعيانم امثال تو ديده شوند » . « 1 »\r\nنجاشى مىگويد :\r\n« ابان بن تغلب رحمه الله در فنون گوناگون علوم اعم از قرآن ، فقه ، حديث ، ادب ، لغت و نحو از پيشتازان بود » .\r\nابان كتاب‌هايى را در اين فنون به تحرير درآورده از جمله تفسير ، غريب القرآن و كتاب الفضائل . « 2 »\r\nهمچنين ابو حمزه ثمالى كه امام صادق عليه السّلام در حق او فرموده است : « ابو حمزه در دورهء خويش ، مثل سلمان بود » . « 3 »\r\nاز جمله كتاب‌ها و تأليف‌هاى او عبارتند از : كتاب نوادر ، كتاب زهد و تفسير قرآن . « 4 »\r\n\r\nطبقه سوم\r\nعصر امام صادق عليه السّلام ، يكى از دوران رشد و پيشرفت علوم در جامعه اسلامى بوده ، و از سوى ديگر شيعه آزادى نسبىاى داشته است . به گفته شيخ مفيد ، ثقات شاگردان امام صادق عليه السّلام بالغ بر چهار هزار نفر مىشدند . « 5 » حسن بن على وشاء ، از اصحاب امام رضا عليه السّلام مىگويد در مسجد كوفه نهصد نفر را ديده كه همه از امام صادق عليه السّلام نقل حديث مىكرده‌اند . « 6 » از اين‌رو از جواب‌هاى حضرت ، به پرسش‌هاى مطرح‌شده ، چهارصد كتاب تاليف شده است . « 7 » كه به آنها اصل مىگفته‌اند . و غير از اينها كتاب‌هاى ديگرى در علوم و فنون گوناگون بوسيلهء اصحاب و شاگردان امام صادق عليه السّلام به رشته تحرير درآمده است .\r\n\r\n\r\n","description":"","footnote":"\r\n( 1 ) . نجاشى ، احمد بن على . فهرست اسماء مصنفى الشيعة ، مؤسسة النشر الاسلامى لجماعة المدرسين ، قم ، 1407 ، ص 10 .\r\n( 2 ) . همان ، ص 11 .\r\n( 3 ) . همان ، ص 115 .\r\n( 4 ) . ابن شهر آشوب . معالم العلماء ، منشورات المطبعة الحيدرية ، نجف ، 1380 ه ، ص 30 .\r\n( 5 ) . شيخ مفيد . الارشاد ، ترجمه . محمد باقر ساعدى خراسانى ، كتابفروشى اسلاميه ، تهران ، 1376 ش ، ص 525 .\r\n( 6 ) . نجاشى . همان ، ص 39 و 40 .\r\n( 7 ) . اعلام الورى باعلام الهدى ، مؤسسة آل البيت لا حياء التراث ، قم ، چ اول ، 1417 ه . ق ، ج 1 ، ص 535 .\r\n","page_name":" 225 ","page_number":225},
  {"content":"\r\n\r\n\r\nطبقه چهارم\r\nدر اين دوره كه بعد از دورهء امام صادق عليه السّلام است كتاب‌هاى فراوانى در حديث به نگارش درآمده ، مثلا حسين بن سعيد كوفى از اصحاب امام رضا عليه السّلام ، 30 كتاب در حديث نوشته است « 1 » ؛ محمد بن ابى عمير از اصحاب امام رضا عليه السّلام 94 كتاب نوشته و صفوان ابن بجلى از اصحاب امام رضا و امام جواد عليهما السّلام 30 كتاب تاليف كرده است كه اغلب عنوان جامع بر اين كتاب‌ها اطلاق مىشده است . صاحبان جوامع حديثى متاخرين چون : ثقة الاسلام كلينى ، شيخ صدوق و شيخ طوسى براى تدوين كتاب‌هاى خويش از كتاب‌هاى آنان بهره جسته‌اند .\r\n\r\n\r\n","description":"","footnote":"\r\n( 1 ) . ابن شهر آشوب . معالم العلما ، منشورات مطبعة الحيدرية ، نجف ، 1380 ه ق ، ص 40 .\r\n","page_name":" 226 ","page_number":226},
  {"content":"\r\n\r\n\r\nچكيدهء درس بيست و چهارم\r\nاهميت تاليف در شرع مقدس اسلام بر كسى پوشيده نيست ؛ با فروفرستادن وحى لزوم نوشتن آن احساس شد و عده‌اى كاتب وحى شناخته شدند .\r\nامير المؤمنين عليه السّلام و تعدادى ديگر از اصحاب پيامبر صلّى اللّه عليه و إله مجموعه‌هايى از احاديث پيامبر صلّى اللّه عليه و إله را گرد آورده بودند كه به آن‌ها صحيفه مىگفتند .\r\nميان اهل‌سنت نخستين كتاب‌هاى حديثى مربوط به نيمه دوم قرن دوم مىباشد ؛ زيرا خليفه دوم ، عمر از نوشتن احاديث جلوگيرى كرده بود . ولى در ميان شيعه اين جلوگيرى حاكم نبود و نخستين مولفان ، صحابيانى چون :\r\nسلمان فارسى ، ابو ذر غفارى و ابو رافع قبطى بودند .\r\nشيعيان تا زمان امام حسن عسكرى عليه السّلام شش هزار و ششصد كتاب را نوشته بودند .\r\nآثار حديثى شيعيان را در دوران حضور ائمهء اطهار عليهم السّلام ، در چهار طبقه كه شامل چهار مرحله است ، بررسى مىكنيم .\r\nطبقهء نخست : اصحاب امير المومنين ، امام حسن و امام حسين عليهم السّلام .\r\nطبقهء دوم : اصحاب امام سجاد و امام باقر عليهم السّلام .\r\nطبقه سوم : اصحاب امام صادق عليه السّلام .\r\nطبقه چهارم : اصحاب امام كاظم ، امام رضا ، امام جواد ، امام هادى و امام حسن عسكرى عليهم السّلام .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n\r\nپرسش درس بيست و چهارم\r\n1 - نوشتن قرآن در زمان پيامبر صلّى اللّه عليه و إله چگونه بود ؟\r\n2 - آيا اصحاب پيامبر صلّى اللّه عليه و إله احاديث آن حضرت را نيز مىنوشتند ؟\r\n3 - نخستين مولفان كتاب‌هاى حديثى در ميان اهل‌سنت مربوط به چه زمانى هستند ؟\r\n4 - قدم‌هاى نخستين را در تاليف ميان شيعه چه كسانى برداشتند ؟\r\n5 - چه تعداد كتاب تا زمان امام حسن عسكرى عليه السّلام در ميان شيعه نگارش يافته است ؟\r\n6 - طبقه نخست محدثان شيعه از اصحاب كدام امامان عليهم السّلام مىباشند ؟\r\n7 - نوشتن حديث در زمان امام صادق عليه السّلام چگونه بود ؟\r\n8 - كتاب‌هاى حديثى با عنوان جامع مربوط به چه زمانى است ؟\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n\r\nدرس بيست و پنجم\r\n\r\nعلم فقه\r\nمجموعه رفتارهاى انسان ، كه رابطه او با خدا و مردم است ، نيازمند مقرراتى است ، كه متكفل آن علم فقه است . قوانين اسلام منشائى خدايى دارند و از خواست و اراده خدا سرچشمه مىگيرند . البته ارادهء خدا هيچ‌گاه صرف قرارداد و اعتبار نيست ، بلكه براساس مصالح و مفاسد تكوينى و حقيقى صادر مىشود ؛ رسول اكرم صلّى اللّه عليه و إله فرستاده خدا و حكم او حكم خداست ؛   « ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى »   « 1 » و براساس آيهء  « أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ »  « 2 » كه اطاعت اولى الامر ، جانشينان حقيقى پيامبر را در رديف اطاعت خدا و رسول آورده است . سخن امامان معصوم عليهم السّلام چيزى جداى از وحى نيست و مانند سخن پيامبر پيروى از آن واجب است .\r\n\r\nوضع فقه در عصر صحابه و تابعين\r\nاما بعد از درگذشت پيامبر كه مسير حقيقى اسلام تغيير يافت و مردم از جانشينان برحق پيامبر دور ماندند ، در مسائل شرعى به اصحاب پيامبر مراجعه مىكردند . البته تعدادى از اصحاب در اين امر پيشگام بودند ؛ چنان‌كه ابن سعد مىگويد : در دوران « خلافت ابو بكر و عمر عثمان ، على ، عبد الرحمن بن عوف ، معاذ بن جبل ، ابىّ بن كعب و زيد بن ثابت فتوى مىدادند . « 3 » اگرچه ائمهء اطهار عليهم السّلام و تعدادى از بزرگان شيعه چون ابن عباس و ابو سعيد خدرى نيز به صورت فقيه و آگاه از قوانين شريعت مورد توجه عامه و اهل‌سنت بودند و مورد\r\n\r\n\r\n","description":"","footnote":"\r\n( 1 ) . نجم 53 : 3 و 4 .\r\n( 2 ) . نساء 4 : 59 .\r\n( 3 ) . ابن سعد . الطبقات الكبرى ، دار احياء التراث العربى ، بيروت ، ط اول ، 1410 ، ج 2 ، ص 267 .\r\n","page_name":" 229 ","page_number":229},
  {"content":"\r\n\r\nمراجعه آنان قرار مىگرفتند . « 1 »\r\nالبته در اين دوره ، شيعيان در مسائل فقهى و عموم معارف اسلامى به امامان معصوم عليهم السّلام و پيشوايان اهل‌بيت مراجعه مىكردند ؛ از اين‌رو فقه و اجتهاد به‌معناى مصطلح امروزى آن مطرح نبود . ولى بعد از پايان گرفتن دوران صحابه ، تعدادى از تابعين به سبب بروز مسائل تازهء فقهى ، به كاوش در فقه پرداختند و عنوان فقيه بر آنان اطلاق شد . از جمله آنها « فقهاى هفت گانه » مدينه‌اند . « 2 »\r\n\r\nوضع فقه ميان شيعيان\r\nوضع فقه در ميان شيعه ، به سبب حضور معصوم فرق مىكرد و اجتهاد آن‌گونه كه در ميان اهل‌سنت مطرح بوده ، در ميان شيعيان گسترش نداشته است . به‌طور كلى مىتوان گفت فقه شيعه در دوران حضور امامان معصوم عليهم السّلام ، تا پايان غيبت صغرى در دوره تفريع و زمينه‌سازى براى اجتهاد بوده است . « 3 » باوجود معصوم و باز بودن باب علم و در دسترس\r\n\r\n\r\n","description":"","footnote":"\r\n( 1 ) . همان ، ص 279 و 285 .\r\n( 2 ) . ابن سعد گفته است : كسانىكه در مدينه محل مراجعهء مسائل دينى مردم بودند و سخن آنان مورد اعتماد بود ، عبارتند از : سعيد بن مسيّب ، ابو بكر بن عبد الرحمن ، عروة بن زبير ، عبيد الله بن عبد الله بن عتبة ، قاسم بن محمد ، خارجة بن زيد و سليمان بن سيار . ( همان ، ص 293 ) .\r\n( 3 ) . آيت اللّه ابراهيم جنّاتى معتقد است فقه شيعه از آغاز اسلام تا دورهء حاضر 8 دوره را سپرى كرده است :\r\nدوره نخست : دورهء پيدايش مبادى اجتهاد كه از هجرت پيامبر به مدينه تا سال 11 هجرى بوده است .\r\nدوره دوم : دورهء تمهيد و زمينه‌سازى به كارگيرى اجتهاد كه از درگذشت پيامبر تا پايان غيبت صغرى است .\r\nدوره سوم : دورهء تدوين قواعد اصولى و عناصر مشترك اجتهادى كه از زمان ابن ابى عقيل ( م 329 ) ، تا زمان شيخ طوسى ( م 460 ) ادامه يافته است .\r\nدوره چهارم : دورهء به كارگيرى عناصر مشترك اجتهاد در منابع كه از زمان شيخ طوسى شروع شده و تا دورهء نواده او ابن ادريس ( م 598 ه ) ادامه داشته است .\r\nدوره پنجم : دورهء گسترش استدلال مسائل اجتهادى كه از زمان ابن ادريس تا زمان وحيد بهبهانى ( م 1205 ه ) بوده است .\r\nدوره ششم : دورهء تكامل اجتهاد كه از زمان وحيد بهبهانى تا زمان شيخ انصارى ( م 1281 ه ) بوده است .\r\nدوره هفتم : دورهء ژرف‌انديشى در بحث‌هاى اجتهادى كه از زمان شيخ انصارى تا دورهء امام خمينى قدّس سرّه بوده است .\r\nدوره هشتم : دورهء كليت كاربرد اجتهاد با شيوه نوين آن‌كه آغازگر آن امام خمينى قدّس سرّه بوده است . ( ادوار اجتهاد ، سازمان انتشارات كيهان ، چ اول ، 1372 ، از فصل دوم به بعد . )\r\n","page_name":" 230 ","page_number":230},
  {"content":"\r\n\r\nبودن نص ، به اجتهاد كه بيشتر به دلايل ظنى وابستگى دارد ، نياز چندانى احساس نمىشد .\r\nفقه شيعه برپايهء اجتهاد ، براى نخستين‌بار بوسيلهء ابن ابى عقيل عمانى ( متوفاى اوايل قرن چهارم هجرى ) معاصر كلينى بنياد نهاده شد . پس از او محمد بن جنيد اسكافى ( متوفاى اواسط قرن چهارم ) راه او را دنبال كرد و پايه‌هاى اجتهاد و استنباط فقهى را محكم‌تر كرد . اينها به قديمين معروف هستند . شيخ مفيد ( م 413 ه ) و سيد مرتضى علم الهدى ( م 436 ه ) نيز راه اجتهاد را هموار كردند ، تا اين‌كه نوبت به شيخ طوسى ( م 460 ه ) رسيد . فقه شيعه به وسيله اين مرد بزرگ به مرحله شكوفايى رسيد ؛ او افزون بر تاليف 2 كتاب حديثى معتبر تهذيب و استبصار ، به تدوين كتاب‌هاى فقهى و اجتهادى همت گماشت و كتاب‌هاى نهاية ، مبسوط و خلاف را در فقه به رشته تحرير درآورد .\r\nالبته اين‌گونه نبوده كه اجتهاد و فقه در دوران حضور ائمهء اطهار عليهم السّلام اصلا مطرح نبوده باشد ، بلكه مردم به سبب بعد مكانى و وضعيّت ويژه ، به ائمهء اطهار عليهم السّلام دست نمىيافتند . از اين‌رو ائمهء اطهار عليهم السّلام در اين مورد با مردم هم‌كارى مىكردند و معيارهايى را براى شناسايى فقها كه لازم بود به آنان مراجعه شود ، ارائه مىكردند و آنها به نوعى از اجتهاد ابتدائى مىپرداختند و پاسخ مردم را مىدادند ؛ چنان‌كه در مقبوله عمر بن حنظله كه او از امام صادق عليه السّلام دربارهء دو نفر از شيعيان كه در مسئله شرعى چون دين و ميراث اختلاف و اشكال داشته باشند ، پرسيده است كه آن حضرت مىفرمايد :\r\n« به دنبال كسى برويد كه احاديث ما را روايت كند و در حلال و حرام ما نظر كند و احكام ما را بلد باشد كه چنين شخصى را من براى شما قاضى و حاكم قرار دادم » . « 1 »\r\nگاهى نيز ائمهء اطهار عليهم السّلام اشخاصى را براى مراجعه‌هاى فقهى و شرعى شيعيان برمىگزيدند ؛ چنان‌كه براساس گفتهء شيخ طوسى ، على بن مسيّب به امام رضا عليه السّلام عرض مىكند : « راه دور است و من نمىتوانم هروقت خواستم خدمت شما برسم ، از چه‌كسى احكام دين خود را سوال كنم ؟ امام فرمود : از زكريا بن آدم قمى كه امين بر دين و دنياست » . « 2 » همچنين امام باقر عليه السّلام به ابان بن تغلب دستور مىدهد كه در مسجد مدينه نشسته و به مردم فتوا دهد . « 3 »\r\n\r\n\r\n","description":"","footnote":"\r\n( 1 ) . الحر العاملى ، محمد بن الحسن . وسايل الشيعة ، المكتبة الاسلاميه ، تهران ، ج 18 ، ص 99 ، كتاب القضاء ابواب صفات القاضى ، باب 11 ، حديث 1 .\r\n( 2 ) . شيخ طوسى . اختيار معرفة الرجال ، مؤسسة آل البيت لا حياء التراث ، قم ، 1404 ه ، ج 2 ، ص 857 .\r\n( 3 ) . نجاشى ، احمد بن على . رجال النجاشى ، مؤسسة النشر الاسلامى التابعه لجماعة المدرسين ، قم ، 1407 ه ق ، ص 10 .\r\n","page_name":" 231 ","page_number":231},
  {"content":"\r\n\r\n\r\nآغاز اجتهاد\r\nدر اين دوره ائمهء اطهار عليهم السّلام اصول فقه و قواعد استنباط آن را به شاگردان خويش مىآموختند . بدين‌سبب كتاب‌هايى بوسيلهء دانشمندان شيعى ، منسوب به امامان معصوم عليهم السّلام نوشته شده‌اند ؛ مثل كتاب اصول آل الرسول تاليف هاشم خوانسارى ، اصول اصليه تاليف سيد عبد الله بن محمد رضا حسين و كتاب فصول المهمة در اصول ائمه تأليف محمد بن الحسن حر عاملى . « 1 »\r\nدر كتاب‌هاى رجالى برخى از بزرگان اصحاب ائمهء اطهار عليهم السّلام در شمار فقها آمده‌اند ؛ چنان‌كه نجاشى دربارهء فضل بن شاذان مىگويد . . . كان ثقة احد اصحابنا الفقهاء و المتكلّمين « 2 »\r\n\r\nفقهاى اصحاب ائمه عليهم السّلام\r\nشيخ طوسى 18 نفر از اصحاب امام باقر ، امام صادق ، امام كاظم و امام رضا عليهم السّلام را فقهاى صحابيان اين بزرگواران معرفى كرده و از آنان با عنوان فقهاى اصحاب ابى جعفر عليه السّلام ، فقهاى اصحاب ابى عبد الله عليه السّلام و فقهاى اصحاب ابى ابراهيم و ابى الحسن الرضا عليهما السّلام تعبير آورده است .\r\nدر ادامه افزوده است كه شيعيان بر درستى روايت‌هاى اينان اجماع دارند و به افقهيت آنان ميان اصحاب ائمه اطهار عليهم السّلام اعتراف مىكنند . آنگاه شيخ آنان را در سه طبقه معرفى كرده است . طبقه نخست : فقهاى اصحاب امام باقر عليه السّلام كه عبارتند از : زراره ، معروف بن خربود ، بريد ، ابو بصير اسدى ، فضيل بن يسار و محمد بن مسلم طائفى كه زراره افقه آن شش تن بوده است . اينها از صحابيان امام صادق عليه السّلام نيز به شمار مىآيند .\r\nطبقه دوم : فقهاى اصحاب امام صادق عليه السّلام كه عبارتند از : جميل بن درّاج ، عبد الله بن مسكان ، عبد الله بن بكير ، حماد بن عيسى و حماد بن عثمان .\r\nطبقه سوم : فقهاى اصحاب امام كاظم و امام رضا عليهما السّلام كه عبارتند از : يونس بن عبد الرحمن ، صفوان بن يحيى ، بياع السابرى محمد بن ابى عمير ، عبد الله بن المغيرة ، حسن بن محبوب و\r\n\r\n\r\n","description":"","footnote":"\r\n( 1 ) . صدر ، سيد حسن . تأسيس الشيعة لعلوم الاسلام ، منشورات الاعلمى ، تهران ( بىتا ) ، ص 310 .\r\n( 2 ) . نجاشى . همان ، ص 307 .\r\n","page_name":" 232 ","page_number":232},
  {"content":"\r\n\r\nاحمد بن محمد بن ابى نصر . « 1 » ابن نديم نيز در بخش اخبار فقهاى شيعه و كتاب‌هاى نوشته‌شده بوسيلهء آنان ، تعدادى از فقهاى اصحاب ائمه اطهار عليهم السّلام را نام برده و گفته است : اينها مشايخى هستند كه فقه را از امامان روايت كرده‌اند . بعد آنان را نام برده است كه عبارت‌اند از : صالح بن ابى الأسود ، على بن غرّاب ، ابى يحيى ليث مرادى ، زريق بن زبير ، ابى سلمه بصرى ، اسماعيل بن زياد ، ابى احمد عمر بن الرضيع ، داود بن فرقد ، على بن رئاب ، على بن ابراهيم معلى ، هشام بن سالم ، محمد بن حسن عطار ، عبد المومن بن قاسم انصارى ، سيف بن عميره نخعى ، ابراهيم بن عمر صنعانى ، عبد الله بن ميمون قداح ، ربيع بن ابى مدرك ، عمر بن ابى زياد ابزارى ، زيكار بن يحيى واسطى ، ابى خالد بن عمرو بن خالد واسطى ، حريز بن عبد الله ازدى سجستانى ، عبد الله حلبى ، زكرياى مؤمن ، ثابت ضررى ، مثنى بن اسد خياط ، عمر بن اذينه ، عمار بن معاوية دهنى عبدى كوفى ، معاوية بن عمار دهنى ، حسن بن محبوب سراد ، كه براى هركدام از اين بزرگان يك كتاب در فقه آورده است . « 2 »\r\n\r\n\r\n","description":"","footnote":"\r\n( 1 ) . شيخ طوسى . اختيار معرفة الرجال ( رجال كشى ) ، مؤسسة آل البيت لا حياء التراث ، قم ، ج 2 ، ص 507 ، 376 و 830 .\r\n( 2 ) . طوسى ، ابى جعفر محمد بن الحسن بن على ، الفهرست ، دار المعرفة للطباعة و النشر ، بيروت ( بىتا ) ، ص 308 .\r\n","page_name":" 233 ","page_number":233},
  {"content":"\r\n\r\n\r\nچكيدهء درس بيست و پنجم\r\nمجموعه رفتارهاى انسان نيازمند مقرراتى است كه متكفل آن علم فقه مىباشد .\r\nبعد از پيامبر اكرم صلّى اللّه عليه و إله كه مردم از جانشينان برحق دور ماندند ، به اصحاب پيامبر صلّى اللّه عليه و إله مراجعه مىكردند .\r\nبا پايان گرفتن دورهء صحابه ، ميان اهل سنت تعدادى فقيه پيدا شدند .\r\nولى وضع فقه در ميان شيعه فرق مىكرد ؛ زيرا معصوم حضور داشت و چندان نياز به اجتهاد احساس نمىشد و فقه در اين دوران ، در دوره زمينه‌سازى براى اجتهاد قرار داشت . بلكه فقه براساس اجتهاد از زمان ابن ابى عقيل عمانى در قرن چهارم مطرح شد .\r\nالبته در دوران امامان نيز نوعى اجتهاد مطرح بوده ، وقتى خود ائمه اطهار عليهم السّلام راه و رسم اجتهاد را به اصحاب خود مىآموختند ؛ بدين‌لحاظ كتاب‌هايى در اصول فقه منسوب به آن بزرگواران نوشته شده است .\r\nشيخ طوسى 18 نفر از اصحاب امام باقر ، امام صادق ، امام كاظم و امام رضا عليهم السّلام را فقهاى اصحاب اين بزرگواران معرفى كرده است .\r\n\r\nپرسش درس بيست و پنجم\r\n1 - وضع فقه در دورهء صحابه چگونه بود و شيعه در مسائل فقهى به چه كسانى رجوع مىكرد ؟\r\n2 - وضع فقه در ميان شيعه در حضور معصومان چگونه بود ؟\r\n3 - آغاز فقه ميان شيعه به چه صورتى بوده است ؟\r\n4 - فقهاى اصحاب ائمهء اطهار عليهم السّلام چه تعداد بودند ؟\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nدرس بيست و ششم\r\n\r\nكلام\r\nكلام علمى است درباره مجموعه اعتقادهايى كه هر مسلمان بايد به آنها باور داشته باشد . به بيان ديگر علمى است كه متكفل گفت‌وگو و بررسى درباره اصول دين است .\r\nنخستين اختلاف در اصول دين ، در مسئلهء امامت بدون فاصله بعد از درگذشت پيامبر اكرم صلّى اللّه عليه و إله رخ داد . شهرستانى مىگويد :\r\n« مهم‌ترين اختلاف در اسلام اختلاف در امامت است و بر سر هيچ اصل دينى مثل امامت شمشير كشيده نشده است » . « 1 »\r\nنوبختى نيز مىگويد :\r\n« رسول خدا صلّى اللّه عليه و إله در ربيع الاول « 2 » سال ده هجرى ، از دنيا رفت ، در حالىكه 63 سال داشت و مدت نبوتش 23 سال بود . . . در اين هنگام امت اسلام به سه فرقه تقسيم شدند : فرقه‌اى شيعه نام گرفتند كه آنان شيعيان على بن ابى طالب بودند كه تمام اصناف شيعه از آنها منشعب شده است ، فرقه دوم ادعاى امارت و حكومت كردند و آنان انصار بودند و فرقه سوم به ابو بكر بن ابى قحافه تمايل نمودند و گفتند : پيامبر اكرم صلّى اللّه عليه و إله شخصى را براى جانشينى مشخص نكرده و اختيار آن را به امت واگذار كرده است » . « 3 »\r\nاز اين‌رو پيوسته ميان شيعيان و ديگر مسلمانان ، در امر امامت گفت‌وگوها و احتجاج هايى رخ داده است .\r\n\r\n\r\n","description":"","footnote":"\r\n( 1 ) . شهرستانى ، الملل و النحل ، منشورات الشريف الرضى ، قم ، ط الثانيه ، 1364 ه . ش ، ج 1 ، ص 30 .\r\n( 2 ) . مشهور اين است كه رسول خدا صلّى اللّه عليه و إله در 28 صفر رحلت كردند .\r\n( 3 ) . نوبختى ، ابى محمد حسن بن موسى . فرق الشيعة ، المطبعة الحيدرية ، نجف ، 1355 - 1936 ، ص 2 و 3 .\r\n","page_name":" 235 ","page_number":235},
  {"content":"\r\n\r\nاما اختلاف در ساير اصول و مبانى دينى از اواخر قرن نخست هجرى و اوائل قرن دوم هجرى پديد آمد ؛ چنان‌كه شهرستانى مىگويد :\r\n« اختلاف در اصول در آخر ايام صحابه رخ داد از جمله معبد جهنى ، غيلان دمشقى و يونس اسوارى در قول به قدر ، نسبت خير و شر به قدر بدعت گزاردند . و اصل بن عطا ، شاگرد حسن بصرى و عمرو بن عبيد چيزهايى را به مسائل قدر اضافه كردند » . « 1 »\r\nاز جمله فرقه‌هاى كلامى كه در اين دوران بودند ، عبارتند از : وعيديه ، خوارج ، مرجئه و جبريّة .\r\nالبته بحث‌هاى كلامى از زمانى داغ شد كه و اصل بن عطا از مجلس حسن بصرى جدا شد و مذهب معتزله را بنيان‌گذارى كرد . « 2 » بدين‌ترتيب مكتب معتزله كه بيشتر بر استدلال‌هاى عقلى متكى بود ، در مقابل اهل حديث كه به آنان حشويّه مىگفتند ، قرار گرفت . تا اين‌كه در پايان قرن سوم هجرى ابو الحسن اشعرى از مكتب معتزله جدا شد و با چارچوب‌هاى عقلى از مذهب اهل حديث به دفاع پرداخت كه مذهب او به مذهب اشعرى موسوم شد . « 3 » بعد از اين ، مذهب معتزلى پيشرفتى نداشته ، و پيوسته در مقابل اهل حديث عقب‌نشينى كرده ، به اندازه‌اى كه حالا كلام رسمى ميان اهل‌سنت ، كلام اشعرى است .\r\nكلام شيعه ، با سابقه‌ترين مكتب كلامى در ميان مسلمانان است ؛ على عليه السّلام نخستين امام معصوم شيعيان دربارهء مسائل اعتقادى چون توحيد ، قضا و قدر ، جبر و اختيار و صفات خدا گفت‌وگو كرده و اين‌گونه مباحث در نهج البلاغه از زبان حضرت جمع‌آورى شده است .\r\nاما گفت‌وگوهاى كلامى در مورد امامت ، ميان شيعه بدون فاصله بعد از درگذشت پيامبر اكرم صلّى اللّه عليه و إله به سبب دفاع از حقانيت امير المؤمنين شروع شد . به نقل شيخ صدوق ، نخستين كسانى كه در مقابل برپاكنندگان سقيفه ، از حق على عليه السّلام دفاع كردند ، 12 نفر از بزرگان اصحاب پيامبر بودند ؛ آنان چند روز پس از رخداد سقيفه ، در مسجد پيامبر با ابو بكر احتجاج كردند و او در جواب آنها ناتوان ماند . « 4 » بعد از آنان نيز شخصى چون ابو ذر غفارى پيوسته در مقابل\r\n\r\n\r\n","description":"","footnote":"\r\n( 1 ) . شهرستانى . همان ، ص 35 .\r\n( 2 ) . همان ، ص 500 .\r\n( 3 ) . همان ، ص 85 و 86 .\r\n( 4 ) . شيخ صدوق . الخصال ، منشورات جماعة المدرسين فى الحوزة العلمية ، قم 1403 ه . ق ، ص 461 - 465 .\r\n","page_name":" 236 ","page_number":236},
  {"content":"\r\n\r\nغاصبان حق امير مومنان ساكت نمىنشست ، تا اين‌كه عثمان وادار شد او را به شام و ربذه تبعيد كند .\r\nابن عباس پسرعموى پيامبر شاگرد على عليه السّلام ، مفسر قرآن ، دانشمند و سياست‌مدار برجسته هاشمى ، يكى از مدافعان مكتب تشيّع بود و پيوسته از حقانيت على عليه السّلام جانبدارى مىكرد ، به اندازه‌اى كه عمر از او ايراد مىگرفت ، چرا همواره مىگويد : « حق ما غصب شده است ؟ » او كه در پايان عمر نابينا شده بود ، روزى شنيد عده‌اى در جايى به امير المومنين ناسزا مىگويند ، به پسرش على گفت : « دست مرا بگير و آن‌جا ببر » وقتى به آنان نزديك شد ، آنان را مخاطب قرار داد و گفت : « كدامتان خدا را دشنام مىداد ؟ ! » گفتند : « هيچ‌كدام . » گفت : « كدامتان پيامبر را دشنام مىداد ؟ » گفتند : « هيچ‌كدام ، پرسيد : « كدامتان على را دشنام مىداد ؟ » اين‌بار گفتند : « ما » .\r\nگفت : « شاهد باشيد كه من از رسول خدا صلّى اللّه عليه و إله شنيدم : هركس به على ناسزا بگويد ، به من ناسزا گفته و هركس به من ناسزا بگويد ، به خدا ناسزا گفته و هركس به خدا ناسزا بگويد ، خدا او را وارونه وارد جهنم مىكند » . آن‌گاه برگشت و در حال رفتن به پسرش گفت : « آنان را در چه حالى مىبينى ؟ » . پسرش اين شعر را گفت :\r\n نظروا اليك با عين محمره * نظر التيوس الى شفار الجارز « 1 » \r\nابن عباس گفت : « ادامه بده » گفت :\r\n خزر الحواجب ناكسى اذقانهم * نظر الذّليل الى العزيز القادر « 2 » \r\nابن عباس گفت : « باز بگو ! » پسرش گفت : « ديگر چيزى نمىتوانم بگويم » . خود ابن عباس اين شعر را گفت :\r\n احياؤهم خزى على امواتهم * و الميتون فضيحة للغابر « 3 » « 4 » \r\nاز ميان اصحاب امير المومنين نيز بزرگانى چون صعصعة بن صوحان ، ميثم تمّار ، كميل بن زياد ، اويس قرنى ، سليم بن قيس ، حارث حمدانى و اصبغ بن نباته به دفاع از حق امير المومنين پرداختند و در اين‌باره با دشمنان آن حضرت احتجاج نموده‌اند .\r\n\r\n\r\n","description":"","footnote":"\r\n( 1 ) . با ديدگان سرخ ، به تو مىنگريستند مانند نگاه قربانى به تيغ قصاب .\r\n( 2 ) . ابروان‌شان برآمده و چانه‌هايشان شكسته ، مانند نظر ذليل به قدرتمند ، به تو مىنگريستند .\r\n( 3 ) . زندگان‌شان خوار مردگان‌شان هستند و مردگان‌شان مايهء فضيحت گذشتگاند .\r\n( 4 ) . شيرازى ، سيد على خان . الدرجات الرفيعة ، منشورات مكتبة بصيرتى ، قم ( بىتا ) ، ص 127 .\r\n","page_name":" 237 ","page_number":237},
  {"content":"\r\n\r\nاما در مورد اين‌كه از شيعيان چه‌كسى نخستين‌بار در علم كلام ، كتاب نوشت ، ابن نديم و ابن شهر اشوب ، على بن اسماعيل بن ميثم تمّار را نخستين مصنف در كلام شيعه مىدانند كه در اين‌باره او كتاب امامت و كتاب استحقاق را نوشته است . « 1 » ولى مرحوم سيد حسن صدر ، نخستين مصنف شيعى را در علم كلام ، عيسى بن روضه مىداند . « 2 » البته قديمىترين كتاب كلامى شيعى كه اكنون در دست است ، كتاب الايضاح فضل بن شاذان نيشابورى ( م 260 ه ) است كه او از اصحاب امام هادى و امام عسكرى عليهما السّلام بوده است .\r\nدر دورهء امام صادق عليه السّلام علم كلام نيز مثل ساير علوم شكوفايى بيشترى يافت و تعدادى از شاگردان آن حضرت چون هشام بن حكم ، هشام ابن سالم ، مؤمن طاق ، فضال بن حسن ، جابر بن يزيد جعفى . . . در اين رشته برجسته شدند و كتاب‌ها و تصنيف‌هايى در اين‌باره از خود بر جاى گذاشتند . اينان با دانشمندان ساير مكاتب ، گفت‌وگو و مناظره‌هايى داشته‌اند .\r\nفضل بن شاذان نيشابورى ( متوفاى 261 ) از برجسته‌ترين متكلمان شيعى بوده است . او امام رضا ، امام جواد ، امام هادى عليهم السّلام را درك كرده است و در زمينه كلام و عقايد و مذاهب انحرافى كتاب‌هاى زيادى نوشته است . « 3 »\r\nحسن بن نوبختى ( متوفاى 310 ) از متكلمان شيعه بود و از جمله كتاب‌هاى او فرق الشيعة است . « 4 »\r\n\r\n\r\n","description":"","footnote":"\r\n( 1 ) . ابن نديم . همان ، ص 249 و ابن شهر آشوب . معالم العلماء ، منشورات مطبعة الحيدرية ، نجف 1380 ه .\r\n1961 م ، ص 62 .\r\n( 2 ) . تأسيس الشيعة لعلوم الاسلام ، منشورات الاعلمى ، تهران ( بىتا ) ، ص 350 .\r\n( 3 ) . نجاشى . فهرست اسماء مصنفى الشيعة ، مؤسسة الاسلامى التابعة لجماعة المدرسين ، قم ، 1407 ه ، ص 306 .\r\n( 4 ) . همان ، ص 63 .\r\n","page_name":" 238 ","page_number":238},
  {"content":"\r\n\r\n\r\nچكيدهء درس بيست و ششم\r\nكلام متكفل گفت‌وگو در اصول دين مىباشد ؛ نخستين اختلاف در دين در مسئلهء امامت رخ داده است كه بدون فاصله بعد از درگذشت پيامبر صلّى اللّه عليه و إله و تشكيل سقيفه اين مسئله پيش‌آمده ؛ اما اختلاف در ساير اصول و مبانى مربوط به پايان قرن نخست هجرى است .\r\nبحث‌هاى كلامى بعد از بنيان‌گذارى مذهب معتزله داغ شد .\r\nكلام شيعه ، با سابقه‌ترين مكتب كلامى در ميان مسلمانان است ؛ زيرا بحث‌هاى كلامى در مورد امامت ، بدون فاصله بعد از درگذشت پيامبر صلّى اللّه عليه و إله به سبب دفاع از حقانيت على عليه السّلام شروع شد .\r\nنخستين كتاب كلامى را در ميان شيعه ، عيسى بن روضه نوشته و قديمىترين كتاب كلامى در دست ، الايضاح فضل بن شاذان است .\r\nكلام شيعه بيشتر در دورهء امام صادق عليه السّلام شكوفا شد و عده‌اى در آن مهارت يافتند .\r\n\r\nپرسش درس بيست و ششم\r\n1 - نخستين اختلاف مسلمانان دربارهء چه اصلى روى داده است ؟\r\n2 - بحث‌هاى كلامى در ميان شيعه از چه زمانى شروع شده است ؟\r\n3 - نخستين كتاب كلامى شيعه بوسيلهء چه كسى نوشته شده است ؟\r\n\r\n","description":"","footnote":"","page_name":" 239 ","page_number":239},
  {"content":"\r\n . \r\n","description":"","footnote":"","page_name":" 240 ","page_number":240},
  {"content":"\r\n\r\n\r\nفصل هشتم نقش شاعران شيعه در توسعه تشيّع\r\n\r\n","description":"","footnote":"","page_name":" 241 ","page_number":241},
  {"content":"\r\n . \r\n","description":"","footnote":"","page_name":" 242 ","page_number":242},
  {"content":"\r\n\r\n\r\nدرس بيست و هفتم\r\n\r\nشعراى شيعه و جايگاه شعر\r\nدر دوران گذشته ، شعر جايگاهى مهم داشت و افزون بر جنبهء ادبى و زيبايى آن ، مهم‌ترين ابزار تبليغ به شمار مىرفت و كار رسانه‌هاى گروهى امروز چون مطبوعات و راديو و تلويزيون را انجام مىداد . در زمان جاهليت در ميان ملت عرب ، اين مطلب به صورت بسيار چشم‌گير وجود داشت ؛ زيرا آنان به فصاحت و بلاغت و زيبايى گفتار ، اهميّت فراوان مىدادند . بدين‌سبب يكى از مهم‌ترين صورت اعجاز قرآن را ، فصاحت و بلاغت آن تشكيل مىدهد ، از اين‌رو شعر جايگاهى ويژه در ميان عرب داشت ؛ چنان‌كه يعقوبى در اين‌باره مىگويد :\r\n« مردم عرب شعر را به مثابه علم و حكمت مىدانستند . وقتىكه در قبيله‌اى ، شاعرى نكته‌سنج و سخندان پيدا مىشد ، زمينه حضور او را در بازارهاى ساليانه و مراسم حج و اجتماعات آن فراهم مىكردند ، تا اين‌كه شعر بخواند و شعر او را قبايل و عشاير ديگر بشنوند و آنها به شعر او افتخار كنند .\r\nاقوام عرب ، در تمام كارهايشان به شعر مراجعه مىكردند ، با شعر به دشمنى هم مىرفتند ، با شعر مثال مىزدند ، با شعر به همديگر فخر مىفروختند ، با آن از همديگر عيب‌جويى مىكردند و با آن يكديگر را مدح و ثنا مىكردند » . « 1 »\r\nبعد از تشكيل سقيفه و تشكل عينى صف تشيّع ، شعر عربى جايگاه خود را نگهدارى كرد و شيعيان در گسترش ديدگاه خود در مورد امامت و ولايت از آن سود جستند و شاعران مدافع ولايت در حقانيت مكتب تشيّع كه پايهء اصلى آن حقانيت امير المومنين على عليه السّلام در خلافت بود ، شعر سرودند و نقش به‌سزايى در رشد و گسترش تشيّع داشتند . زبير بن به كار با اين‌كه\r\n\r\n\r\n","description":"","footnote":"\r\n( 1 ) . ابن واضح . تاريخ يعقوبى ، منشورات الشريف الرضى ، قم ، ج 1 ، ص 262 .\r\n","page_name":" 243 ","page_number":243},
  {"content":"\r\n\r\nتمايل ضدشيعى داشته است ، بخشى از اين اشعار را ذكر كرده است . از جمله اشعار عتبة بن ابى لهب است كه اين‌گونه سروده است :\r\n ما كنت احسب ان الامر منصرف * عن هاشم ثم منها عن ابى حسن ! « 1 »\r\nاليس اولى من صلى لقبلتكم * و اعلم الناس بالقرآن و السنن ؟ « 2 »\r\nو اقرب الناس عهدا بالنبى و من * جبريل عون له فى الغسل و الكفن ؟ « 3 »\r\nما فيه و ما فيهم لا يمترون به * و ليس فى القوم ما فيه من الحسن « 4 »\r\nماذا الذى ردهم عنه فتعلمه * ها ان ذاغبنا من اعظم الغبن « 5 » « 6 » \r\nائمهء اطهار عليهم السّلام نيز كه به كاربرد و نفوذ شعر كاملا آگاه بودند ، از شعراى شيعه تكريم و تجليل كافى مىكردند . روزى كميت اسدى خدمت امام باقر عليه السّلام رسيد و قصيده ميميّه‌اش را سرود ، تا رسيد به اين بيت :\r\n و قتيل بالطف غودر منهم * بين غوعاء امّة و طغام « 7 » \r\nامام باقر عليه السّلام گريست و فرمود :\r\n« اى كميت ! اگر ما ثروتى داشتيم ، به تو عطا مىكرديم ؛ ولى آنچه را رسول خدا صلّى اللّه عليه و إله به حسّان بن ثابت فرمود ، به تو مىگويم : تا مادامى كه از ما اهل‌بيت دفاع مىكنى از طرف روح القدس تاييد شده‌اى » . « 8 »\r\nهمچنين امام صادق عليه السّلام مىفرمود :\r\n\r\n\r\n","description":"","footnote":"\r\n( 1 ) . گمان نمىكردم ، امر خلافت را از بنى هاشم و از ميان آنها از ابو الحسن ( على ) برگردانند !\r\n( 2 ) . آيا او نخستين كسى نيست كه به قبله شما نماز خواند و داناترين مردم به قرآن و سنت ؟\r\n( 3 ) . آيا آخرين كسى نيست كه پيامبر را ديده ؟ و او كسى نيست كه جبرئيل در غسل و كفن پيامبر ياور او بوده است ؟\r\n( 4 ) . چرا در فرق ميان خود و على فكر نمىكنند ؟ در ميان مردم كسى نيست كه نيكىهاى او را داشته باشد .\r\n( 5 ) . چه علتى سبب انصراف آنان از او شده ؟ وى را از اين مطلب آگاه كنيد كه اين ضرر ما از بزرگ‌ترين ضررهاست .\r\n( 6 ) . زبير بن به كار . الاخبار الموفقيات ، منشورات الشريف الرضى ، قم ، 1416 ه ص 581 .\r\n( 7 ) . و كشته‌اى از آنان در سرزمين طف ، ميان مردمان پست و فرومايه ترك شده است .\r\n( 8 ) . مسعودى على بن الحسين . مروج الذهب ، منشورات مؤسسة الاعلمى للمطبوعات ، بيروت ، ج 3 ، ص 254 .\r\n","page_name":" 244 ","page_number":244},
  {"content":"\r\n\r\n« اى گروه شيعيان ! به فرزندانتان اشعار عبدى « 1 » را بياموزيد كه او بر دين خداست » . « 2 »\r\nبدين‌سبب شاعران حقيقت‌گوى شيعه ، نزد شيعيان و دوستداران خاندان پيامبر ، داراى اعتبار و احترام بودند ؛ چنان‌كه ابن المعتز نقل كرده است :\r\n« مردم قم ، ساليانه مبلغ پنجاه هزار درهم به دعبل خزاعى ، شاعر شيعه ، مقررى پرداخت مىكردند » . « 3 »\r\nاز اين‌رو شاعران شيعه ، پيوسته مورد آزار و اذيت حاكمان دشمن اموى و عباسى بودند .\r\nكميت بن زيدى اسدى به سبب اشعارى كه در ستايش بنى هاشم و دردهاى خاندان پيامبر سروده بود ، مورد تعصب امويان قرار گرفت و زندانى شد . « 4 » سديف بن ميمون « 5 » به سبب اشعارى كه در تاييد محمد نفس زكيه « 6 » گفته بود ، مورد غضب منصور عباسى قرار گرفت و عبد الصمد بن على والى مدينه ، به دستور او سديف را زنده‌به‌گور كرد . « 7 »\r\nهمچنين ابراهيم بن هرمه ، يكى از شاعران شيرين‌سخن شيعى بود كه در ستايش اهل‌بيت ، اشعار زيبايى داشت . وقتىكه به دربار منصور عباسى وارد شد ، منصور به او تندى كرد و\r\n\r\n\r\n","description":"","footnote":"\r\n( 1 ) . عبدى از اصحاب امام صادق عليه السّلام بوده و نام او در رجال كشى سفيان بن مصعب و كنيه‌اش ابو محمد آمده است . ( شيخ طوسى . اختيار معرفة الرجال ، مؤسسة آل البيت لا حياء التراث ، قم ، 1404 ه ، ج 2 ، ص 704 . ) ابن شهر آشوب سفيان بن مصعب را در طبقه شعراى « مقتصد » اهل‌بيت آورده ، و در طبقه شعراى « مجاهر » به اشتباه نامش را على بن حماد عبدى ، ذكر كرده است . ( معالم العلماء ، منشورات المطبعة الحيدرية ، النجف ، 1308 ه 1961 م ، ص 147 و 151 ) .\r\n( 2 ) . ابن شهر آشوب ، همان ، ص 147 .\r\n( 3 ) . دكتر شوقى ضيف . تاريخ الادب العربى العصر العباسى الاول ، دار المعارف بمصر ، ص 321 .\r\n( 4 ) . ابو الفرج اصفهانى . الاغانى ، دار احياء التراث العربى ، بيروت ، ج 17 ، ص 1 - 8 .\r\n( 5 ) . سديف بن ميمون ، از موالى امام سجاد عليه السّلام بوده و ابن شهر آشوب او را در طبقه شعراى مقتصد اهل بيت آورده است ؛ همو بوده كه با اشعار خود ، سفاح ، نخستين خليفه عباسى را بر كشتار بازماندگان بنى اميه ، تحريك كرده است . ( الامين ، سيد محسن . اعيان الشيعة ، دار التعارف للمطبوعات ، بيروت ( بىتا ) ، ج 1 ، ص 169 ) .\r\n( 6 ) . محمد نفس زكيه از نوادگان امام حسن عليه السّلام و پدرش عبد الله بن حسن مثنى بوده است . در پايان دوران بنى اميه ، بنى هاشم با او بيعت كرده بودند ؛ ولى امام صادق عليه السّلام معتقد بود كه كار او به سرانجام نمىرسد .\r\nبعد از اين‌كه عباسيان به خلافت رسيدند در دورهء دومين خليفه عباسى ، منصور ، در مدينه قيام كرد ، ولى در برابر قواى عباسى شكست خورد و كشته شد .\r\n( 7 ) . ابن عبدربّه اندلسى . العقد الفريد ، دار احياء التراث العربى ، بيروت ، ج 5 ، ص 72 ، 73 .\r\n","page_name":" 245 ","page_number":245},
  {"content":"\r\n\r\nگفت : « اگر بعد از اين اشعارى را كه ما نمىپسنديم ، بسرايى تو را مىكشم » . « 1 »\r\nاگرچه شاعران از جان گذشته‌اى چون دعبل كمتر به اين خطرها توجه داشتند . دعبل مىگفت : « پنجاه سال است كه چوبه دارم را با خود حمل مىكنم و كسى را نمىيابم كه مرا بر آن آويزان كند » . « 2 »\r\n\r\nشاعران شيعه تا پايان غيبت صغرى\r\nهمان‌طور كه قبلا اشاره رفت ، از همان روزهاى نخست تشكيل سقيفه از ميان شاعران حقيقت‌گو ، كسانى پيدا شدند كه با زبان تيزشان از مكتب تشيّع دفاع كردند ، در دورهء حكومت امير مومنان و در خلال جنگ جمل و صفين ، افزون بر شاعران اهل عراق كه از پيروان على عليه السّلام بودند ، تعداد زيادى از صحابيان چون عمار ياسر ، خزيمة بن ثابت ، ابو ايوب انصارى ، ابن عباس و . . . در دفاع از حق امير المؤمنين شعر سرودند . در دوران بنى اميه نيز شاعرانى چند وابستگى خود را به خاندان پيامبر حفظ كردند . ولى در زمان بنى اميه نسبت به دوران بنى عباس شاعران كمترى در ميدان بودند ؛ زيرا در دوران بنى اميه خفقان شديدى بر جامعه شيعه حاكم بود ، چنان‌كه ابو الفرج اصفهانى مىگويد : « شاعران متقدم دوران بنى اميه كمتر در مرثيه امام حسين عليه السّلام شعر گفته‌اند » . « 3 » آن‌گاه كه كميت اسدى هاشميات را سرود ، عبد الله بن معاوية - از فرزندان جعفر طيار - خطاب به بنى هاشم گفت : « اى بنى هاشم ! هنگامىكه مردم از گفتن برترى شما ساكت شدند ، اين كميت دربارهء شما شعر گفته و در مقابل بنى اميه از خونش گذشته است » . همين اشعار نيز سبب گرفتارى كميت شد . « 4 »\r\nپيش از او نيز فرزدق به سبب ستايش امام سجاد عليه السّلام گرفتار زندان بنى اميه شده بود . « 5 »\r\nدر دوران بنى عباس نيز حساسيت بر روى شاعران حقيقت‌گو ، زياد بود ؛ ولى چون جامعه\r\n\r\n\r\n","description":"","footnote":"\r\n( 1 ) . اسد حيدر . الامام الصادق و المذاهب الاربعة ، دار الكتاب العربى ، بيروت ، ط سوم ، 1403 ه ، ج 1 ، ص 452 .\r\n( 2 ) . الشكعة ، دكتر مصطفى . الادب فى موكب الحضارة الاسلامية كتاب الشعرا ، دار الكتاب اللبنانية ، ص 162 و 163 .\r\n( 3 ) . ابو الفرج اصفهانى . مقاتل الطالبيين ، منشورات الشريف الرضى ، قم ، ص 121 .\r\n( 4 ) . ابو الفرج اصفهانى . الاغانى ، دار احياء التراث العربى ، بيروت ، ج 17 ، ص 1 - 8 .\r\n( 5 ) . قطب الدين راوندى . الخرائج و الجرائح ، مؤسسة الامام المهدى عليه السّلام ، قم ، ط اول ، 1409 ه ، ج 1 ، ص 267 .\r\n","page_name":" 246 ","page_number":246},
  {"content":"\r\n\r\nشيعه در دوران عباسيان گسترش يافته بود ، كنترل كمترى نسبت به دوران امويان به كار گرفته مىشد . آهسته‌آهسته كه عباسيان ضعيف شدند ، شاعران بيشترى در ميدان دفاع از مكتب تشيّع ظهور يافتند ؛ چنان‌كه دكتر شوقى ضيف مىگويد :\r\n« در دورهء دوم عباسى اشعار شيعى زيادى گفته شد و شاعران شيعى اين دوره تقريبا دو دسته بوده‌اند ؛ شاعران علوى و شاعران غيرعلوى » . « 1 »\r\nاما دربارهء تعداد شعراى شيعه ، دانشمندان و بزرگانى چون ابن شهر آشوب ، على خان شيرازى و مرحوم علامه امينى ، قلم زده‌اند . ولى جامع‌ترين كار را در اين‌باره مرحوم سيد محسن امين انجام داده كه تعداد شعراى شيعه را برحسب سال‌هاى وفات‌شان تا سال 329 هجرى ، يعنى پايان غيبت صغرى برشمرده است . « 2 »\r\n\r\n\r\n","description":"","footnote":"\r\n( 1 ) . ضيف ، شوقى . تاريخ الادب العربى العصر العباسى الثانى ، دار المعارف بمصر ، ص 386 .\r\n( 2 ) . شاعران شيعه طبق احصاى مرحوم سيد محسن امين به قرار زير هستند .\r\n( * * ) امير المؤمنين على عليه السّلام ،\r\n( * * ) فاطمه زهرا ( س ) بنت رسول الله ،\r\n( * * ) فضل بن عباس ، م 12 يا 15 ه ،\r\n( * * ) ربيعه بن حارث بن عبد المطلب ، م 23 ه ،\r\n( * * ) عباس بن عبد المطلب ، م 32 ه ،\r\n( * * ) حسن بن على عليه السّلام ،\r\n( * * ) حسين بن على عليه السّلام ،\r\n( * * ) عبد الله بن ابى سفيان بن حارث بن عبد المطلب ش 61 ه ،\r\n( * * ) عبد الله بن عباس ، م 68 ه ،\r\n( * * ) ام حكيم بنت عبد المطلب ، قرن نخست هجرى ،\r\n( * * ) اروى بنت عبد المطلب ،\r\n( * * ) از غير بنى هاشم و صحابيان پيامبر ،\r\n( * * ) نابعة جعدى قيس بن عبد الله ، قرن نخست هجرى ،\r\n( * * ) ابو الهيثم بن تيّهان انصارى ، ش 37 ه ،\r\n( * * ) خزيمة بن ثابت ذو الشهادتين ، ش 37 ه ،\r\nعمّار بن ياسر ، ش 37 ه ،\r\n( * * ) عبد الله بن بديل بن ورقاء الخزاعى ، ش 37 ه ،\r\nخريم بن فاتك اسدى ، قرن اول هجرى ،\r\n( * * ) صعصعة بن صوحان العبدى ، قرن نخست هجرى ،\r\n( * * ) لبيد بن ربيعة عامرى ، م 41 ه ،\r\n( * * ) كعب بن زهير اسلمى ، م 45 ه ،\r\n( * * ) حجر بن عدى كندى ، م 51 ه ،\r\n( * * ) كعب بن مالك انصارى ، قرن نخست هجرى ،\r\n( * * ) قيس بن سعد انصارى ، م 60 ه ،\r\n( * * ) منذر بن جارود عبدى ، م 61 يا 62 ه ،\r\n( * * ) سليمان بن صرد خزاعى ، ش 65 ه ،\r\n( * * ) احنف بن قيس تميمى ، م 67 يا 68 ه ،\r\n( * * ) عدى بن حاتم طائى ، م 68 ه ،\r\n( * * ) ابو الطفيل عامر بن واثلة كنانى ، م 100 ه ،\r\n( * * ) از تابعان و تابعان تابعان و بعد از آنها\r\n( * * ) هاشم مرقال ، ش 37 ه ،\r\n( * * ) مالك اشتر ، ش 38 يا 39 ه ،\r\n( * * ) ثابت بن عجلان انصارى ، قرن نخست هجرى ، 50 ه ،\r\n( * * ) نجاشى قيس بن عمرو حارثى ، شاعر اهل عراق در صفين ، م\r\n( * * ) قيس بن فهدان كندى ، م 51 ه ،\r\n( * * ) شريك بن حارث اعور ، م 60 ه ،\r\n( * * ) سعية بن عريض ، قرن نخست هجرى ،\r\n( * * ) جرير بن عبد الله بجلى ، قرن نخست هجرى ، -\r\n","page_name":" 247 ","page_number":247},
  {"content":"\r\n\r\n\r\n\r\n","description":"","footnote":"\r\n- ( * * ) رباب دختر امرئى القيس ، همسر امام حسين عليه السّلام ، م 62 ه ،\r\n( * * ) ام البنين فاطمه كلابية همسر امير المؤمنين ، قرن اول هجرى ،\r\n( * * ) عبيد الله بن حر جعفى ، قرن اول هجرى ،\r\n( * * ) مثنى بن مخرمة عبدى ، قرن اول هجرى ،\r\n( * * ) ابو دهبل جمحى ، قرن نخست هجرى ،\r\n( * * ) ابو الأسود الدؤلى ، م 69 ه ،\r\n( * * ) عقبة بن عمرو سهمى ،\r\n( * * ) عبد الله بن عوف بن احمر ،\r\n( * * ) مسيب بن نجبة الفزارى ، ش 65 ه ،\r\n( * * ) عبد الله بن سعد بن نفيل ، ش 65 ه ،\r\n( * * ) عبد الله ابن خضل طائى ، قرن نخست هجرى ،\r\n( * * ) عبد الله بن وال تميمى ، ش 65 ه ،\r\n( * * ) رفاعة بن شداد بجلى ، ش 66 ه ،\r\n( * * ) اعشى حمدان ، قرن نخست هجرى ،\r\n( * * ) ابراهيم اشتر ، ش 66 ه ،\r\n( * * ) ايمن بن خريم اسدى ، م 90 ه ،\r\n( * * ) فضل بن عباس بن عقبة بن ابى لهب ، م 90 ه ،\r\n( * * ) ابو الرميح خزاعى ، م 100 ه ،\r\n( * * ) خالد بن معدان الطائى ، م 103 ه ،\r\n( * * ) كثير عزه ، م 105 ه ،\r\n( * * ) فرزدق همام بن غالب تميمى ، م 110 ه ،\r\n( * * ) سفيان بن مصعب عبدى ، م 120 ه ،\r\n( * * ) زيد بن على بن الحسين عليه السّلام ، ش 122 ه ،\r\n( * * ) سليمان بن قتيبة عدوى ، م 126 ه ،\r\n( * * ) كميت بن زيد اسدى ، م 126 ه ،\r\n( * * ) مستهل بن كميت ، قرن دوم هجرى ،\r\n( * * ) يحيى بن يعمر ، م 127 ه ،\r\n( * * ) فضل بن عبد الرحمن بن عباس بن ربيعة بن\r\n( * * ) حارث بن عبد المطلب ، م 129 ه ،\r\n( * * ) مالك بن اعين جهنى ، اواسط قرن دوم هجرى ،\r\n( * * ) ورد بن زيد برادر كميت ، م 140 ه ،\r\n( * * ) قاضى عبد الله بن شبرمه كوفى ، م 144 ه ،\r\n( * * ) ابراهيم بن حسن ، كشته در باخمرى ، 145 ه ،\r\n( * * ) موسى بن عبد الله ، قرن دوم هجرى ،\r\n( * * ) سديف بن ميمون ، م 147 ه ،\r\n( * * ) محمد بن غالب بن هذيل كوفى ، قرن دوم ه ،\r\n( * * ) زرارة بن اعين ، م 150 ه ،\r\n( * * ) ابراهيم بن هرمة ، 150 ، ه ،\r\n( * * ) عبد الله بن معاويه از احفاد جعفر طيار ، قرن دوم هجرى ،\r\n( * * ) ابو هريرة عجلى ، قرن دوم هجرى ،\r\n( * * ) ابو هريرة الأبار ، م قرن دوم هجرى ،\r\n( * * ) قدامة سعدى ،\r\n( * * ) جعفر بن عفان طائى ، م 150 ، ه ، ابو جعفر مؤمن طاق ، قرن دوم هجرى ،\r\n( * * ) شريك بن عبد الله نخعى ، قرن دوم هجرى ،\r\n( * * ) على بن حمزه نحوى كسائى ، م 189 ه ،\r\n( * * ) منصور نمرى ، قرن دوم هجرى ،\r\n( * * ) معاذ بن مسلم هراء ، م 188 ه ،\r\n( * * ) عبد الله بن غالب اسدى ، اواخر قرن دوم هجرى ،\r\n( * * ) مسلم بن وليد انصارى ، پايان قرن دوم هجرى ،\r\n( * * ) ابو نؤاس ، متولد م 198 ه ،\r\nسيد حميرى ، م 199 ه ،\r\n( * * ) مسلم بن وليد انصارى ، پايان قرن دوم هجرى ،\r\n( * * ) على بن عبد الله خوافى ، قرن سوم هجرى ،\r\n( * * ) عبد الله على مرانى ، قرن سوم هجرى ،\r\n( * * ) عبد الله بن ايوب حريبى ، م قرن سوم هجرى ،\r\n( * * ) مشيع مدنى ، قرن سوم هجرى ،\r\n( * * ) قاسم بن يوسف كاتب ، قرن سوم هجرى ،\r\n( * * ) اشجع بن عمرو سلمى ، 210 ه ،\r\n( * * ) محمد بن وهيب حميرى ، قرن سوم هجرى ،\r\n( * * ) ابو دلف عجلى ، م 255 ه ،\r\n( * * ) ابو طالب قمى ، قرن سوم هجرى ،\r\n( * * ) ابو تمام حبيب بن اوس طائى ، -\r\n","page_name":" 248 ","page_number":248},
  {"content":"\r\n\r\n\r\nشاعران پيشتاز شيعه\r\nدر هر دوره‌اى تعدادى چند از شاعران مشهور و بنام شيعى ، طلايه‌دار شعر شيعى بودند و خود را در ولايت و دوستى خاندان پيامبر ذوب كرده بودند . از جمله اين شاعران كميت بن زيد اسدى ، كثيّر عزّة ، فرزدق و سيد حميرى در دوران امويان بودند كه ابن عبدربه مىگويد :\r\n« كميت و كثير از شيعيان تند و غالى بودند » . « 1 » فرزند كميت ، مستهل مىگويد : « كميت هنگام مرگ آخرين‌بار كه چشمانش را باز كرد ، 3 بار گفت : اللهم آل محمد » . « 2 » ابن معتز گفته است :\r\n« سيد حميرى تمام فضايل معروف على بن ابى طالب عليه السّلام را به شعر درآورد » . « 3 » ابو الفرج اصفهانى نيز مىگويد : « اشعار سيد حميرى اغلب در ستايش بنى هاشم و سرزنش دشمنان آنان است . در ستايش بنى هاشم 2300 قصيده از او نقل كرده‌اند » . « 4 » بدين‌لحاظ سيد حميرى\r\n\r\n\r\n","description":"","footnote":"\r\n- ( * * ) ديك الجن ، قرن سوم هجرى ، 236 ه ،\r\n( * * ) ابراهيم بن عباس صولى ، م 234 ه ،\r\n( * * ) ابن سكيت يعقوب بن اسحاق ، 244 ه ،\r\n( * * ) ابو محمد عبد الله بن عمار برقى ، م 245 ه ،\r\n( * * ) دعبل بن على خزاعى ، م 246 ه ،\r\n( * * ) محمد بن عبد الله خزاعى پسرعموى دعبل ، قرن سوم\r\n( * * ) عبد الله بن محمد خزاعى ، قرن سوم هجرى ،\r\n( * * ) حسين بن دعبل خزاعى ، قرن سوم هجرى ،\r\n( * * ) موسى بن عبد الملك ، م 246 ه ،\r\n( * * ) احمد بن خلاد اشروى ، قرن سوم هجرى ،\r\n( * * ) احمد بن ابراهيم ، قرن سوم هجرى ،\r\n( * * ) بكر بن محمد نحوى ، م 248 ه ،\r\n( * * ) احمد بن عمران اخفش نخستين نحوى ، 250 ه ،\r\n( * * ) ابو على حسين بن ضحاك ، م 250 ه ،\r\n( * * ) محمد بن اسماعيل صميرى ، م 255 ه ،\r\n( * * ) فضل بن محمد ، اواسط قرن سوم هجرى ،\r\n( * * ) حمانى على بن محمد ، م 260 ه ،\r\n( * * ) داود بن قاسم جعفرى ، م 261 ه ،\r\n( * * ) ابن رومى على بن عباس ، م 283 ه ،\r\n( * * ) بحترى ، وليد بن عبيد طائى ، م 284 ه ،\r\n( * * ) شريف محمد بن صالح ، قرن سوم هجرى ،\r\n( * * ) نصر بن نصير حلوانى ، قرن سوم هجرى ،\r\n( * * ) على بن محمد بن منصور بن بسام ، م 302 ه ،\r\n( * * ) احمد بن عبيد الله ، م 314 ه ،\r\n( * * ) خبزارزى بصرى نصر بن احمد ، م 317 ه ،\r\n( * * ) خباز البلدى محمد بن احمد ، قرن چهارم هجرى ،\r\n( * * ) احمد بن علويه اصفهانى ، م 320 ه ،\r\n( * * ) ابو بكر محمد بن حسن دريد ، م 321 ه ،\r\n( * * ) محمد بن احمد بن ابراهيم طباطبائى حسنى ، م 322 ه ،\r\n( * * ) محمد بن مزيد بوشنجى ، م 325 ه ،\r\n( * * ) مفجّع بصرى محمد بن احمد ، م يا ش 327 ه ،\r\n( * * ) على بن عباس نوبختى م 329 ه ،\r\nرجوع شود به : اعيان الشيعة ، دار التعارف للمطبوعات ، بيروت ( بىتا ) ، ج 1 ، ص 166 - 172 .\r\n( 1 ) . ابن عبدربه اندلسى . همان ، ج 5 ، ص 290 .\r\n( 2 ) . ابو الفرج اصفهانى . همان ، ج 17 ، ص 40 .\r\n( 3 ) . علامه امينى . الغدير ، دار الكتاب الاسلاميه ، تهران ، ج 1 ، ص 242 .\r\n( 4 ) . همان ، ص 241 .\r\n","page_name":" 249 ","page_number":249},
  {"content":"\r\n\r\nمقامى بس و الا نزد شيعيان داشت و در مسجد كوفه جايگاهى ويژه به خود داشت . « 1 »\r\nدر دورهء عباسى نخست ، 2 شاعر بزرگ منصور نمرى و دعبل خزاعى زبان تيز و گوياى شيعه بودند . هارون الرشيد دستور قتل نمرى را داد ، ولى پيش از مرگش به او دست نيافتند . « 2 » دكتر مصطفى شكعه دربارهء دعبل مىگويد :\r\n« دعبل اهل‌بيت پيامبر را مدح مىكرد و در اشعارش آنان را آن‌گونه كه اهلش بودند توصيف مىكرد و به امويان و عباسيان حمله مىكرد و اگر او را از اين كار مىترساندند ، مىگفت : من پنجاه سال است كه چوبه دارم را با خود حمل مىكنم و كسى را نمىيابم كه مرا بر آن بياويزد » . « 3 »\r\nدكتر شوقى ضيف در اين‌باره مىگويد :\r\n« در دورهء عباسى دوم « 4 » شعر شيعى زيادى گفته شده كه برخى از اين اشعار را شاعران علوى سروده‌اند و برخى را نيز ساير شاعران شيعى . از مهم‌ترين شعراى علوى در اين دوره محمد بن صالح علوى حمّانى و محمد بن على از نوادگان عباس ابن على بودند كه اين محمد بن على در ايام متوكل ، در اشعارش به پدران و پدربزرگانش افتخار مىكرد و نظريه شيعه را منعكس مىنمود » . « 5 »\r\n\r\n\r\n","description":"","footnote":"\r\n( 1 ) . ابن عبدربه اندلسى . همان ، ج 4 ، ص 320 .\r\n( 2 ) . اسد حيدر . الامام صادق و المذاهب الاربعة ، دار الكتاب العربى ، بيروت ، ط سوم ، 1403 ، ج 1 ، ص 254 به نقل از زهر الآداب ، ج 3 ، ص 70 .\r\n( 3 ) . الادب فى موكب الحضارة الاسلامية ، كتاب الشعر 1 ، دار الكتاب اللبنانية ، ص 162 و 163 .\r\n( 4 ) . دورهء دوم عباسى ، آغاز قرن سوم هجرى از زمان معتصم ، با ورود تركان به دربار عباسى شروع شده است .\r\n( 5 ) . تاريخ الادب العربى العصر العباسى الثانى ، دار المعارف بمصر ، ص 386 .\r\n","page_name":" 250 ","page_number":250},
  {"content":"\r\n\r\n\r\nچكيدهء درس بيست و هفتم\r\nشعر در دوران گذشته ، از جايگاه مهمى برخوردار بود و افزون از جنبه ادبى ، مهم‌ترين ابزار براى تبليغ به شمار مىرفت .\r\nبعد از تشكيل سقيفه ، شيعيان براى گسترش ديدگاه خويش ، در امامت از ابزار شعر سود جستند و نقش مهمى را در سامان‌بخشى و رشد تشيّع ايفا نمودند .\r\nائمهء اطهار عليهم السّلام نيز كه به كاربرد و نفوذ شعر كاملا آگاه بودند از شعراى شيعه تكريم و تجليل كافى به عمل مىآوردند . و از سو ديگر شاعران شيعه به سبب نفوذ كلام‌شان ، پيوسته مورد آزار و اذيت حاكمان دشمن اموى و عباسى بودند .\r\nدر دورهء حكومت امير المؤمنين عليه السّلام و در لابه‌لاى جنگ جمل و صفين ، افزون بر اهل عراق ، تعداد زيادى از صحابيان نيز در دفاع از حق امير المؤمنين عليه السّلام شعر مىسرودند . ولى در عصر بنى اميه به سبب خفقان شديد ، شاعران كمترى وابستگى خود را به خاندان پيامبر حفظ كردند .\r\nدر دورهء عباسى نخست نيز چنين وضعى حاكم بود ، ولى در دورهء عباسى دوم به سبب سستى دستگاه خلافت شاعران شيعى زيادى پا به ميدان گذاشتند . جامع‌ترين كار در شمارش شعراى شيعه را مرحوم سيد محسن امين انجام داده است .\r\n\r\nپرسش درس بيست و هفتم\r\n1 - شعر از چه جايگاهى در ميان عرب برخوردار بود ؟\r\n2 - بعد از سقيفه شاعران شيعى چه وظيفه‌اى را انجام دادند ؟\r\n3 - برخورد ائمهء اطهار عليهم السّلام با شاعران شيعى چگونه بود ؟\r\n4 - حاكمان دشمن اموى و عباسى با شاعران شيعه چگونه معامله مىكردند ؟\r\n5 - كدام‌يك از دانشمندان بهترين احصائيه را در مورد شاعران شيعه انجام داده است ؟\r\n6 - شاعران پيشتاز شيعه در دوران امويان چه كسانى بودند ؟\r\n7 - شاعران پيشتاز شيعه در دورهء نخست و دوم عباسى چه كسانى بودند ؟\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n\r\nدرس بيست و هشتم\r\n\r\nزمينه‌هاى اشعار شاعران شيعى\r\nشاعران شيعى در زمينه‌هاى گوناگون و ميدان‌هاى متفاوت شعر گفته‌اند كه مىتوان به عناوين زير اشاره كرد :\r\n\r\n1 - احتجاج در مقابل غاصبان حقوق اهل‌بيت عليهم السّلام\r\nشاعران و سخن‌سرايان شيعى و معتقد به ولايت على عليه السّلام و فرزندانش ، از همان آغاز تشكيل سقيفه و مظلوميت على عليه السّلام به خروش آمده و با زبان شعر از حق آن حضرت ، دفاع كردند و تلاش كردند مسيرى را كه پيامبر اكرم صلّى اللّه عليه و إله در امامت و ولايت مشخص نموده ، ترسيم كنند . در اين‌باره مشهور شده كه كميت اسدى نخستين‌بار ، باب احتجاج را به روى شاعران شيعى باز كرد . علامه امينى اين مطلب را به جاحظ نسبت مىدهد و در ادامه مىگويد :\r\n« پيش از اين‌كه نطفه كميت منعقد شود ، تعدادى از بزرگان صحابه و تابعان چون خزيمة بن ثابت ذو الشهادتين ، عبد الله بن عباس ، فضل بن عباس ، عمار ياسر ، ابو ذر غفارى ، قيس بن سعد انصارى ، ربيعة بن حارث بن عبد المطلب ، عبد الله بن ابى سفيان بن حارث بن عبد المطلب ، زفر بن زيد بن حذيفة ، نجاشى بن حارث بن كعب ، جرير بن عبد الله بجلى ، و عبد الله بن حنبل با اشعار خود از حق امير المومنين عليه السّلام دفاع كرده‌اند » . « 1 »\r\nاز جمله نخستين كسانىكه در دفاع از على عليه السّلام شعر گفته ، عبد الله بن ابى سفيان بن حارث بن عبد المطلب است . شيخ مفيد نقل مىكند : « هنگامىكه پيامبر اكرم درگذشت ، عبد الله بن ابى سفيان در مدينه نبود . وقتىكه به مدينه آمد ، ديد مردم با ابو بكر بيعت كرده‌اند ، از اين‌رو در\r\n\r\n\r\n","description":"","footnote":"\r\n( 1 ) . الغدير ، دار الكتب الاسلاميه ، تهران ، ج 1 ، ص 191 .\r\n","page_name":" 252 ","page_number":252},
  {"content":"\r\n\r\nوسط مسجد ايستاد و اين اشعار را خواند :\r\n ما كنت احسب ان الامر منتقل * عن هاشم ثم منها عن ابى الحسن . « 1 »\r\nاليس اول من صلى لقبلتهم * و اعرف الناس بالاثار و السنن . « 2 » « 3 » \r\nهمچنين تعداد ديگرى از شاعران بنى هاشم از صحابه و تابعان در دفاع از حق حضرت شعر گفته‌اند ؛ از جمله فضل بن عباس در ضمن اشعارى چنين گفته :\r\n الا ان خير الناس بعد محمد * وصى النبى المصطفى عند ذى الذكر . « 4 »\r\nو اول من صلّى و صنونبيه * و اول من اردى الغواه لدى بدر . « 5 » « 6 » \r\nمغيرة بن نوفل بن حارث بن عبد المطلب ، در جنگ صفين خطاب به ياران امير المؤمنين در ضمن اشعارى چنين گفته :\r\n فيكم وصى رسول الله قائدكم * و صهره و كتاب الله قد نشرا . « 7 » « 8 » \r\nفضل بن عباس بن عتبة بن ابى لهب ، از شاعران مشهور پايان قرن نخست هجرى بوده است .\r\n\r\n\r\n","description":"","footnote":"\r\n( 1 ) . گمان نمىكردم امر خلافت را از بنى هاشم و از ميان آنها از ابو الحسن ( على ) برگردانند !\r\n( 2 ) . آيا او نخستين نمازگزار به قبله شما و آشناترين مردم به آثار و سنت‌ها نيست ؟\r\n( 3 ) . شيخ مفيد . الجمل ، مكتب الاعلام الاسلامى ، مركز النشر ، ص 118 .\r\nدر مورد اين‌كه سراينده اين اشعار چه‌كسى است ميان مورخان و نويسندگان تراجم اختلاف است . شيخ مفيد اين اشعار را به عبد الله بن ابى سفيان بن حارث بن عبد المطلب نسبت داده است ؛ ابن حجر در الاصابه فضل بن عباس بن عتبه بن ابى لهب را سراينده آنها دانسته ؛ مويد الدين خوارزمى در كتاب المناقب ، عباس بن عبد المطلب عموى پيامبر را صحاب اين اشعار دانسته است . شريف رضى در كتاب المجالس به ربيعة بن حارث بن عبد المطلب نسبت داده است . قاضى بيضاوى و نيشابورى در تفاسيرشان به حسان بن ثابت متعلق دانسته‌اند . زبير بن به كار گفته : يكى از فرزندان ابو لهب اين اشعار را گفته است .\r\nسرانجام قاضى نور الله نظر ابن حجر را رد كرده و گفته سراينده اين اشعار بايد قبل از سقيفه مىبوده و او نمىتواند فضل بن عباس بن عتبه باشد ، زيرا او بعدها متولد شد ، لذا سراينده اين اشعار فضل نام دارد ، اما او فضل بن عتبه بن ابى لهب است . ( سيد على خان شيرازى . الدرجات الرفيعة فى طبقات الشيعة ، منشورات مكتبة بصيرتى ، قم ، ص 193 ) در هرحال ، اين اختلاف‌نظر ، تاثيرى در بحث ما ندارد زيرا مسلم است كه سراينده اين اشعار ، يكى از شيعيان بوده است .\r\n( 4 ) . آگاه باشيد كه بهترين مردم بعد از محمد صلّى اللّه عليه و إله ، نزد خدا جانشين پيامبر مصطفى صلّى اللّه عليه و إله است .\r\n( 5 ) . او نخستين نمازگزار و برادر پيامبر و نخستين كسىكه ستمكاران را در بدر عقب رانده است .\r\n( 6 ) . سيد على خان شيرازى : همان مأخذ ، ص 143 .\r\n( 7 ) . در ميان شما جانشين رسول خدا ، فرمانده است و داماد او مىباشد و كتاب خدا پراكنده است .\r\n( 8 ) . همان ، ص 187 .\r\n","page_name":" 253 ","page_number":253},
  {"content":"\r\n\r\nابن عبدربه نقل كرده :\r\n« هنگامىكه وليد بن عبد الملك كعبه را طواف مىكرد ، فضل بن عباس در حالىكه از چاه زمزم آب مىكشيد ، اين اشعار را مىگفت :\r\n يأيها السائل عن علىّ * تسأل عن بدر لنا بدرىّ . « 1 »\r\nمردّد فى المجد ابطحى * سائلة غرّته مضيّى » . « 2 » « 3 » \r\nاز جمله نخستين كسانىكه در دفاع از حق امير المومنين على عليه السّلام شعر گفته‌اند ، زنى است با نام « ام مسطح بن اثاثه » ، مورخان نقل كرده‌اند : « بعد از اين‌كه ابو بكر و عمر به سبب تحميل بيعت به على بر آن حضرت سخت گرفتند ، ام مسطح به مسجد آمد و رو به قبر پيامبر ايستاد و اين اشعار را سرود :\r\n قد كان بعدك انباء و هينمة * لو كنت شاهدها لم تكثر الخطب . « 4 »\r\nانا فقدناك فقد الارض و ابلها * فاختل قومك فاشهدهم و لا تغب » « 5 » « 6 » \r\nاز جمله شاعرانى كه زبان به احتجاج مىگشودند و از حق على عليه السّلام دفاع مىكردند ، شاعر و اديب بزرگ عرب ، « ابو الأسود دوئلى » بود كه در بصره و در محله قبيله بنى قشير كه عثمانى بودند ، زندگى مىكرد . آنان در سخن ، حريف ابو الاسود نبودند ؛ از اين‌رو به اذيت و آزار او مىپرداختند و شبانه به خانه‌اش سنگ پرتاب مىكردند . او اين‌چنين جواب آنان را داده است :\r\n يقول الارذلون بنو قشير * طوال الدهر لا تنسى عليّا ! « 7 »\r\nفقلت لهم و كيف يكون تركى * من الأعمال مفروضا عليّا ؟ « 8 »\r\nأحب محمدا حبا شديدا * و عباسا و حمزة و الوصيّا « 9 » \r\n\r\n\r\n","description":"","footnote":"\r\n( 1 ) . اى كسىكه از على سوال مىكنى ؟ از ماه بنى هاشم و حاضر در جنگ بدر مىپرسى .\r\n( 2 ) . در ستايش از بزرگى مرد ابطحى شك دارى يا از پيشينهء او در اسلام مىپرسى ؟\r\n( 3 ) . ابن عبدربه اندلسى . العقد الفريد ، دار احياء التراث العربى ، بيروت ، ج 5 ، ص 75 .\r\n( 4 ) . بعد از تو اخبار و اختلاف‌هايى رخ داده كه اگر تو حاضر بودى ، اين امر رخ نمىداد .\r\n( 5 ) . ما تو را از دست داديم ، همچنان‌كه زمين آب را از دست بدهد . قوم تو اخلال رساندند . شاهد باش و غفلت نكن .\r\n( 6 ) . ابن ابى الحديد . شرح نهج البلاغه ، دار الكتب العربيه ، مصر ، ج 6 ، ص 43 .\r\n( 7 ) . آدم‌هاى پستى چون : بنى قشير مىگويند : چرا با گذشت زمان على را فراموش نكرده‌اى ؟\r\n( 8 ) . به آنها گفتم : چگونه اعمالى را كه بر من واجب شده ترك بكنم .\r\n( 9 ) . من محمد صلّى اللّه عليه و إله را به غايت دوست مىدارم ، همچنين عباس ، حمزه و وصى ( على ) را .\r\n","page_name":" 254 ","page_number":254},
  {"content":"\r\n\r\n بنى عم النبى و اقربيه * احب الناس كلهم إلينا « 1 »\r\nفان يك حبّهم رشدا اصبه * و لست بمخطىء ان كان غيا « 2 »\r\nهم اهل النصيحه غير شك * و اهل مودتى ما دمت حيّا « 3 »\r\nرايت الله خالق كل شى * هداهم و اجتبى منهم نبيّا « 4 »\r\nو لم يخصص بها احدا سواهم * هنيئا ما اصطفاه لهم مرّيا « 5 » « 6 » \r\nتا اين‌كه سرانجام در پايان دوران بنى اميه شاعران بزرگ و معروفى چون كميت اسدى ، كثيّر عزّه و سيد حميرى كه در ولايت على عليه السّلام ذوب بودند ، در دفاع از حق آن حضرت اشعار زيادى مىسروده‌اند .\r\n\r\n2 - رويارويى شاعران شيعى با شاعران اموى و عباسى\r\nدومين زمينه‌اى كه شاعران شيعه در آن شعر سروده‌اند ، اشعارى است كه براى مقابله با شاعران بنى اميه و بنى عباس گفته‌اند . بعد از سال 35 هجرى كه عثمان به قتل رسيد ، بنى اميه براى رسيدن به اهداف شوم خود و براى تحريك مردم ضد امير المؤمنين عليه السّلام از سلاح شعر استفاده مىكردند ؛ از جمله نخستين كسانىكه ضد حضرت ، شعر گفته است وليد بن عقبة ، برادر مادرى عثمان ، است . كه قرآن او را فاسق خوانده است . وى بنى هاشم و در راس آنها على عليه السّلام را متهم به قتل عثمان و غارت اموال او كرده و گفته است :\r\n بنى هاشم ردوا سلاح ابن اختكم * و لا تنهبوه لا تحل نهائبه « 7 »\r\nبنى هاشم كيف الهوادة بيننا * و عند على درعه و نجائبه « 8 » \r\n\r\n\r\n","description":"","footnote":"\r\n( 1 ) . پسرعموهاى پيامبر و نزديكانش ، دوست‌داشتنىترين همه مردم به من هستند .\r\n( 2 ) . اگر دوستى آنها هدايت باشد ، به آن رسيده‌ام و اگر اين محبت بىفايده باشد ، ضرر نكرده‌ام .\r\n( 3 ) . آنها بدون شك ، اهل نصيحت هستند و دوستان من مادامىكه زنده‌ام .\r\n( 4 ) . خدا را آفريدگار همه چيز مىدانم . آنان را هدايت كرده و از ميان‌شان پيامبر را برگزيده است .\r\n( 5 ) . جز آنها كسى را به آن اختصاص نداد . اين برگزيدن خدا بر آنان گوارا باد .\r\n( 6 ) . ابو الفرج اصفهانى . الاغانى ، دار احياء التراث العربى بيروت ، ج 12 ، ص 321 .\r\n( 7 ) . بنى هاشم ! اسلحه خواهرزاده‌تان را برگردانيد و مال او را غارت نكنيد كه مال وى بر شما حلال نيست .\r\n( 8 ) . بنى هاشم ! چگونه ميان ما و شما آشتى برقرار مىشود ، در حالىكه زره و شتران عثمان ، نزد على است .\r\n","page_name":" 255 ","page_number":255},
  {"content":"\r\n\r\n بنى هاشم كيف التودد منكم * ابن اروى فيكم و حرائبه « 1 » « 2 » \r\nدر اين هنگام عبد الله بن ابى سفيان بن حارث بن عبد المطلب جواب او را داده و در ضمن اشعارى چنين گفته است :\r\n فلا تسألونا سيفكم ان سيفكم * اضيع و القاه لدى الروع صاحبه « 3 »\r\nو شبهته كسرى و قد كان مثله * شبيها بكسرى هديه و ضرائبه « 4 »\r\nمنا علىّ الخير صاحب خيبر * و صاحب بدر يوم سالت كتائبه « 5 »\r\nو كان ولى الامر بعد محمد * علىّ و فى كل المواطن صاحبه « 6 »\r\nوصى النبى المصطفى و ابن عمه * و اول من صلى و من لان جانبه « 7 » « 8 » \r\nاشعار او ضد امير المؤمنين عليه السّلام نوبت دوم وقتى بود كه او نامه‌اى به برادرش عمارة بن وليد كه در كوفه به‌سر مىبرد ، نوشت و او را ضد حضرت تحريك كرد و چنين سرود :\r\n ان يك ظنّى فى عماره صادقا * ينم و لا يطلب بذحل و لا وتر « 9 »\r\nيبيت و اوتار ابن عفان عنده * مخّيمة بين الخورنق و القصر « 10 »\r\nتمشى رخىّ البال متشزر القوى * كانك لم تسمع بقتل ابى عمر « 11 »\r\nالا انّ خير الناس بعد ثلاثة * قتبل التجيبى الذى جاء من مصر « 12 » « 13 » \r\nدر اين هنگام ، جواب او را فضل بن عباس بن عبد المطلب داده و چنين سرود :\r\n\r\n\r\n","description":"","footnote":"\r\n( 1 ) . بنى هاشم ! چگونه از شما دوستى را بپذيرم ، در حالىكه نيزه‌هاى ابن اروى ( عثمان ) نزد شماست .\r\n( 2 ) . سيد على خان شيرازى . همان ، ص 188 .\r\n( 3 ) . از ما شمشيرتان را نخواهيد ، زيرا وقتىكه صاحب آن ترسيد ، آن را انداخت و گم شد .\r\n( 4 ) . او را به كسرى تشبيه كردى ، درواقع مثل او بود . و مراكب و ماليات‌هايش شبيه كسرى بود .\r\n( 5 ) . على خير ، از ماست ؛ فاتح خيبر و بدر وقتىكه سپاهيان دشمن آمدند .\r\n( 6 ) . ولى امر بعد از محمد صلّى اللّه عليه و إله ، على عليه السّلام است و در تمام جنگ‌ها همراه پيامبر .\r\n( 7 ) . جانشين پيامبر مصطفى و پسرعمويش و نخستين‌كسى كه نماز خوانده و كسىكه بسيار خوش‌اخلاق است .\r\n( 8 ) . همان ، ص 189 .\r\n( 9 ) . اگر ظنم در مورد عماره صادق باشد ، او مىخوابد و خون‌خواهى نمىكند !\r\n( 10 ) . او راحت خوابيده ، در حالىكه قاتلان عثمان نزديك او ميان خورنق و قصر خيمه زده‌اند !\r\n( 11 ) . با خاطرى آسوده و سلامت جسمى راه مىروى ، مثل اين‌كه قتل ابو عمرو ( عثمان ) را نشنيده‌اى\r\n( 12 ) . آگاه باش كه بهترين مردم بعد از سه نفر كسى است كه تجيبى از مصر آمده و او را كشته است .\r\n( 13 ) . ابن ابى الحديد : همان ، ج 2 ، ص 114 .\r\n","page_name":" 256 ","page_number":256},
  {"content":"\r\n\r\n أتطلب ثارا لست منه و لاله * و ما لابن ذكران الصفورى و الوتر . « 1 »\r\nكما افتخرت بنت الحمار بامّها * و تنسى اباها اذا تسامى او لو الفخر . « 2 »\r\nالا ان خير الناس بعد نبيهم * وصى النبى المصطفى عند ذى الذكر . « 3 »\r\nو اول من صلى و صفونبيّه * و اول من اردى الغواه لدى بدر . « 4 » « 5 » \r\nدر لابه‌لاى جنگ جمل كه طرفداران بنى اميه و به اصطلاح عثمانيان رجزهايى را در تاييد حركت خويش و تهييج ياران خود مىگفتند ، اصحاب امير المؤمنين عليه السّلام نيز متقابلا جواب آنها را مىدادند ؛ از جمله اين اشخاص عمار ياسر و مالك اشتر بودند . مثلا ؛ تعدادى از افراد قبيله بنى ضبّه كه دور شتر عايشه را گرفته بودند ، لجام شتر را مىگرفتند و كشته مىشدند ؛ آخرين نفرى كه افسار شتر را گرفت چنين گفت :\r\n نحن بنو ضبّه اصحاب الجمل * ننعى ابن عفان به اطراف الاسل « 6 »\r\nردّوا علينا شيخنا ثم بجل « 7 » « 8 » \r\nمالك اشتر به مقابل او شتافت و چنين گفت :\r\n كيف نردّ نعثلا و قد قخل * سارت به أمّ المنايا و رحل « 9 » \r\nآن‌گاه ضربه‌اى به او زد و او را كشت . « 10 »\r\nدر جنگ صفين به سبب طولانى شدن مدت جنگ ، افزون بر مقابله و پيكار نظامى ، مقابله شعرى به تمام معنى ميان دو سپاه برقرار بود . نصر بن مزاحم اشعار بزرگانى چون مالك اشتر ، خزيمة بن ثابت ، فضل ابن عباس ، قيس بن سعد ، عدى بن حاتم ، عمرو بن حمق خزاعى ، حجر\r\n\r\n\r\n","description":"","footnote":"\r\n( 1 ) . آيا تو خون‌خواهى كسى را مىكنى كه هيچ خويشاوندى با او ندارى ؛ ابن ذكران صفورى كجا و خون خواهى عثمان كجا .\r\n( 2 ) . تو به قاطر مىمانى كه هنگام فخرفروشى ، پدر الاغش را از ياد برده و به مادر اسبش افتخار مىكند .\r\n( 3 ) . آگاه باشيد ، بهترين مردم بعد از پيامبر نزد خدا جانشين نبى مصطفى است .\r\n( 4 ) . اوست نخستين كسىكه نماز گزارده و برادر پيامبر و نخستين كسىكه سپاهيان ظالم را در بدر عقب رانده است .\r\n( 5 ) . همان مأخذ .\r\n( 6 ) . ما بنى ضبّه ، ياران جمل هستيم و با نيزه‌هايمان خونخواهى عثمان مىكنيم .\r\n( 7 ) . شيخ ما را سالم به ما برگردانيد .\r\n( 8 ) . شيخ مفيد . همان مأخذ .\r\n( 9 ) . چگونه ما نعثل را برگردانيم ، در حالىكه پوسيده است و تيغ‌ها به تن او رفته‌اند و مرده است ؟ !\r\n( 10 ) . همان .\r\n","page_name":" 257 ","page_number":257},
  {"content":"\r\n\r\nابن عدى كندى ، نعمان بن عجلان انصارى ، محمد بن ابى سبره قريشى ، مغيرة ابن حارث بن عبد المطلب ، جندب بن زهير ، ابو زبيد طائى ، احمر شاعر عراق ، ابو حبة بن غزية انصارى و . . .\r\nآورده كه در مقابل شاعران اهل شام ، شعر سروده‌اند . خود امير المومنين در جواب افرادى چون عمرو عاص شعر گفته است .\r\nابن ابى الحديد مىگويد :\r\n« نجاشى از جمله شاعران اهل عراق در صفين بود كه على عليه السّلام به آنها دستور داده بود با شعراى اهل شام مثل كعب بن جعيل و ديگران مقابله كنند » . « 1 »\r\n\r\n\r\n","description":"","footnote":"\r\n( 1 ) . ابن ابى الحديد . همان ، ج 4 ، ص 87 .\r\n","page_name":" 258 ","page_number":258},
  {"content":"\r\n\r\n\r\nچكيدهء درس بيست و هشتم\r\nشاعران شيعى در زمينه‌هاى گوناگون شعر گفته‌اند :\r\n1 - احتجاج\r\nبعد از تشكيل سقيفه شاعران حقيقت‌گوى شيعه به خروش آمده به دفاع از حق امير المومنين عليه السّلام پرداختند كه از جمله آن‌ها سخن‌سرايان بنى هاشم چون عبد الله بن ابى سفيان بن حارث بن عبد المطلب . مغيرة بن حارث بن عبد المطلّب بودند .\r\n2 - رويارويى با شاعران اموى و عباسى\r\nبعد از قتل عثمان در سال 35 هجرى . بنى اميه برضد امير المؤمنين عليه السّلام شعر مىسرودند . از اين زمان شاعران شيعه جواب آنان را با شعر مىدادند .\r\nاز جمله در جنگ صفين جنگ شعرى ميان دو طرف برقرار بود .\r\n\r\nپرسش درس بيست و هشتم\r\n1 - علامه امينى درباره احتجاج شاعران شيعه چه نظرى دارد ؟\r\n2 - رويارويى شاعران شيعه با شاعران وابسته به دشمنان شيعه از چه زمانى شروع شده است ؟\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\nدرس بيست و نهم\r\n\r\n3 - مرثيه‌سرايى\r\nيكى ديگر از مهم‌ترين زمينه‌هايى كه شاعران شيعى به‌طور گسترده دربارهء آن به سخن‌سرايى و شعر پرداخته‌اند ، يادآورى مصيبت خاندان پيامبر و مرثيه‌سرايى براى شهدا و كشتگان آنان است ، كه اين زمينه بعد از شهادت امام حسين عليه السّلام در سال 61 ه . به‌وجود آمد .\r\nدر اين‌باره در دو بخش مىتوان به گفت‌وگو و بررسى پرداخت :\r\n\r\nالف ) مراثى امام حسين عليه السّلام و ساير شهيدان كربلا\r\nاز آغاز اسلام مصيبتى بزرگ‌تر و دردناك‌تر از حادثه كربلا در تاريخ اسلام رخ نداده است و پس از گذشت هزار و چهارصد سال ، هنوز بزرگ‌ترين تأثير را در قلوب مؤمنان و دوستداران خاندان پيامبر دارد و از آن زمان هركس محبت اهل‌بيت پيامبر صلّى اللّه عليه و إله را داشته و توانايى شعر گفتن را داشت ، در اين‌باره شعر گفته است .\r\nبيشترين اشعار در مورد حادثهء كربلا ، پس از پايان قرن نخست هجرى و آغاز سستى بنى اميه سروده شده است ؛ چنان‌كه ابو الفرج اصفهانى مىگويد : « بسيارى از شاعران متاخر در رثاى امام حسين عليه السّلام شعر گفته‌اند كه به سبب درازى سخن ما متعرض اشعار آنها نمىشويم ؛ اما شعراى متقدم دوران بنى اميه به سبب سخت‌گيرى اختناق بنى اميه ، كمتر در مصيبت امام حسين عليه السّلام مرثيه‌سرايى كرده‌اند » « 1 » ؛ چنان‌كه عبيد الله بن حر به جهت سرودن مرثيه درباره امام حسين عليه السّلام بوسيلهء ابن زياد مورد پيگرد قرار گرفت و مجبور به فرار شد . « 2 » البته اشعار زيادى در قرن نخست هجرى در مصيبت سيد الشهداء عليه السّلام گفته شده است ؛ ولى حجم آنها نسبت به اشعارى كه از قرن دوم به‌بعد سروده شده ، اندك است .\r\n\r\n\r\n","description":"","footnote":"\r\n( 1 ) . مقاتل الطالبين ، منشورات الشريف الرضى ، ط الثانيه ، 1416 - 1374 ، ص 121 .\r\n( 2 ) . ابى مخنف . مقتل الحسين عليه السّلام ، تحقيق . حسن غفارى ، قم ، چاپ دوم ، 1364 ، ص 245 .\r\n","page_name":" 260 ","page_number":260},
  {"content":"\r\n\r\nزنان داغ‌ديده بنى هاشم ، از نخستين كسانى بودند كه در رثاى عزيزان از دست رفته‌شان مرثيه‌سرايى كرده‌اند ؛ آن‌گاه كه خبر شهادت امام حسين عليه السّلام به مدينه رسيد ، زينب بنت عقيل ميان زنان بنى هاشم ، شيون‌كنان بيرون آمد در حالىكه اشعار زير را مىگفت :\r\n ماذا تقولون اذ قال النبى لكم * ماذا فعلتم و انتم آخر الامم « 1 »\r\nبعترتى و باهلى بعد مفتقدى * نصف اسارى و نصف ضرّجوا بدم « 2 »\r\nما كان هذا جزائى إذ نصحت لكم * أن تخلفونى بشرّ فى ذوى رحمى « 3 » « 4 » \r\nاز جمله دل‌خراش‌ترين مراثى كه دربارهء شهداى كربلا گفته شده ، مراثى ام البنين مادر حضرت ابو الفضل است . ابو الفرج اصفهانى نقل كرده است كه ام البنين دست عبيد الله فرزند حضرت عباس را مىگرفت و به بقيع مىرفت ، مردم مدينه دور او جمع مىشدند و به مرثيه‌اش مىگريستند . حتى دشمنى چون مروان بن حكم نيز به مرثيه اين بانو مىگريست . « 5 » ام البنين چنين مىگفت :\r\n يا من رأى العباس كر * على جماهير النقد « 6 »\r\nو ورائه من أبناء حيدر * كل ليث ذى لبد « 7 »\r\nانبئت أن ابنى اصيب * براسه مقطوع يد « 8 »\r\nويل على شبلى اما * ل براسه ضرب العمد « 9 »\r\nلو كان سيفك فى يد * يك لمادنا منك احد « 10 » « 11 » \r\nوقتىكه كاروان اسيران كربلا ، به سوى مدينه رهسپار شد و به نزديكى مدينه رسيد ، امام\r\n\r\n\r\n","description":"","footnote":"\r\n( 1 ) . در جواب پيامبر چه خواهيد گفت ، وقتىكه از شما بپرسد اى آخرين امت ! چه‌كار كرديد ؟\r\n( 2 ) . ( چه‌كار كرديد ) با خاندان و اهل بيتم بعد از فقدانم ؟ نصف آنها اسير و نصف‌شان به خون آغشته‌اند .\r\n( 3 ) . اين پاداش من نبود كه من شما را نصيحت بكنم و شما بدترين رفتار را با نزديكان من بكنيد .\r\n( 4 ) . همان ، ص 227 و 228 .\r\n( 5 ) . ابو الفرج اصفهانى . مقاتل الطالبيين ، منشورات الشريف الرضى ، قم ، ط الثانيه ، 1416 - 1374 ، ص 90 .\r\n( 6 ) . اى كسىكه ( با چشم خود ) ديد ، عباس چگونه بر دسته‌هاى مردمان پست‌عنصر حمله مىبرد .\r\n( 7 ) . پشت‌سر او فرزندان حيدر مثل شير ايستاده بودند .\r\n( 8 ) . به من خبر داده‌اند در حالىكه دست‌هاى او قطع شده بود ، سرش ضربه خورده است .\r\n( 9 ) . واى بر فرزندم كه به سرش ضربه عمود وارد شده .\r\n( 10 ) . اگر شمشير تو در دستت بود ، كسى نمىتوانست به تو نزديك شود .\r\n( 11 ) . غفارى ، حسن : ذيل كتاب مقتل الحسين ابى مخنف ، قم ، 1364 ، ص 181 .\r\n","page_name":" 261 ","page_number":261},
  {"content":"\r\n\r\nزين العابدين عليه السّلام بشير بن جذلم را پيش‌تر از خودشان به مدينه فرستاد و بشير با اين اشعار ورود آنان را به مردم خبر داد :\r\n يا اهل يثرب لا مقام لكم بها * قتل الحسين فادمعى مدرار « 1 »\r\nالجسم منه بكربلإ مضرّج * و الرأس منه على القناة يدار « 2 » « 3 » \r\nاز ميان شاعران خالد بن معدان ، عقبة بن عمرو ، ابو الرميح خزاعى ، سليمان بن قتة عدوى ، عوف بن عبد الله احمر ازدى و عبيد الله بن حرّ از شاعران مرثيه‌سراى قرن نخست هجرى هستند كه در مصيبت امام حسين عليه السّلام شعر سروده‌اند ؛ نقل كرده‌اند : وقتى خالد بن معدان در شام سر آن حضرت را بر نيزه ديد ، اين اشعار را سرود :\r\n جاؤا برأسك يا ابن بنت محمد * مترملا بدمائه ترميلا « 4 »\r\nو كانّما بك يا ابن بنت محمد * قتلوا جهارا عامدين رسولا « 5 »\r\nقتلوك عطشانا و لم يترقبوا * فى قتلك التنزيل و التأويلا « 6 »\r\nو يكبرون بان قتلت و أنّما * قتلوا بك التكبير و التهليلا « 7 » « 8 » \r\nاز جمله نخستين شاعرانى كه در مرثيهء امام حسين عليه السّلام شعر گفته ، عبيد الله بن حر است كه قصيده‌اش با اين شعر شروع مىشود .\r\n يقول امير غادر اى غادر * ألا كنت قاتلت الشهيد بن فاطمه « 9 » \r\nوقتىكه ابن زياد اين اشعار را شنيد ، به پيگرد عبيد الله پرداخت و او سوار بر اسبى گريخت و خود را نجات داد . « 10 »\r\n\r\n\r\n","description":"","footnote":"\r\n( 1 ) . اى اهل مدينه ، ديگر شما را مجال اقامت در آن نمانده ، حسين عليه السّلام كشته شده ، اشك روان بريزيد .\r\n( 2 ) . جسم او در كربلا به خون غلتيده و سرش بالاى نيزه رفته است .\r\n( 3 ) . ابن طاووس . لهوف ، ترجمه محمد طاهر دزفولى ، مؤسسه فرهنگى و انتشاراتى انصارى ، قم ، چ اول ، 1378 ، ص 284 .\r\n( 4 ) . اى پسر دختر محمد صلّى اللّه عليه و إله ! سر تو را آغشته به خون آورده‌اند .\r\n( 5 ) . اى پسر دختر محمد صلّى اللّه عليه و إله ! با آشكار كشتن تو مثل اين‌كه مىخواستند از پيامبر انتقام بگيرند !\r\n( 6 ) . تو را تشنه كشته‌اند و تأويل و تنزيل قرآن را درباره قتل تو رعايت نكرده‌اند .\r\n( 7 ) . و اين‌كه تو كشته شدى ، تكبير مىگويند ، در حالىكه همراه تو تكبير و تهليل را نيز كشته‌اند .\r\n( 8 ) . الامين ، سيد محسن . اعيان الشيعه ، دار التعارف للمطبوعات ، بيروت ( بىتا ) ، ج 1 ، ص 6023 .\r\n( 9 ) . امير خائن پسر خائن [ به من 
  ] مىگويد : چرا با شهيد پسر فاطمه جنگ نكردى ؟\r\n( 10 ) . ابى مخنف . همان ، ص 245 .\r\n","page_name":" 262 ","page_number":262},
  {"content":"\r\n\r\nسليمان بن قتة عدوى از جمله مهم‌ترين مرثيه‌سرايان در مصيبت امام حسين عليه السّلام بوده است .\r\nاشعار زير منسوب به اوست :\r\n مررت على ابيات آل محمد * فلم أرها كعهدها يوم حلّت « 1 »\r\nو كانوا رجاء ثم صاروا رزيّة * و قد عظمت تلك الرزايا و جلّت « 2 »\r\nألم تر أن الشمس اضحت مريضه * لفقد حسين و البلاد اقشعرت « 3 »\r\nو قد اعولت تبكى السماء لفقده * و انجمها ناحت عليه و صلّت « 4 » « 5 » \r\nاما پس از پايان قرن نخست هجرى كه اختناق حاكمان اموى به سبب درگيرى آنان با نهضت عباسيان و شورش‌هاى ديگر كاهش يافت و در پايان به دست عباسيان برافتادند ، ائمهء اطهار عليهم السّلام مرثيه‌سرايى امام حسين عليه السّلام را زنده كردند و شاعران بزرگى چون كميت اسدى ، سيد حميرى ، سفيان بن مصعب عبدى ، منصور نمرى و دعبل خزاعى در حضور آنان اشعارى در مصيبت امام حسين عليه السّلام مىخواندند ؛ چنان‌كه سفيان بن مصعب عبدى نقل مىكند :\r\n« خدمت امام صادق عليه السّلام رسيدم ، امام به خادمانش فرمود : به ام فروه بگوييد : بيايد و بشنود كه به سر جدش چه آمده است . ام فروه آمد و پشت پرده نشست ؛ آن‌گاه امام صادق به من فرمود : بخوان . شروع كردم به خواندن قصيده‌اى كه با اين بيت شروع مىشود :\r\n فرو جودى بدمعك المسكوب « 6 » \r\nدر اين هنگام صداى ام فروه و ساير زنان به گريه بلند شد » . « 7 »\r\nهمچنين ابو الفرج اصفهانى از اسماعيل تميمى نقل مىكند :\r\n« خدمت امام صادق عليه السّلام بودم كه سيد حميرى اذن خواست و وارد شد ، امام به اهل خانه فرمود كه پشت پرده بنشينند ؛ آنگاه از سيد حميرى خواست كه در رثاى امام\r\n\r\n\r\n","description":"","footnote":"\r\n( 1 ) . به خانه‌هاى آل محمد گذشتم و مانند قديم آنها را پر نديدم .\r\n( 2 ) . خانه اميد بودند و بعد محل مصيبت شدند ؛ مصيبت‌هاى بزرگ و عظيم .\r\n( 3 ) . آيا نمىبينى خورشيد به‌خاطر فقدان حسين عليه السّلام ، مريض شده و شهرها افسرده شده‌اند ؟ !\r\n( 4 ) . آيا نمىبينى آسمان به سبب فقدان حسين عليه السّلام گريسته و ناله كرده و ستارگانش نوحه سر داده‌اند و درود فرستاده‌اند ؟\r\n( 5 ) . بو الفرج اصفهانى . همان ، ص 121 .\r\n( 6 ) . اى ام فروه ! اشك چشمت را ارزانى دار .\r\n( 7 ) . علامه امينى ، عبد الحسين . الغدير ، دار الكتب الاسلاميه ، تهران ، ج 2 ، ص 294 و 295 .\r\n","page_name":" 263 ","page_number":263},
  {"content":"\r\n\r\nحسين عليه السّلام شعر بگويد ؛ سيد اين اشعار را خواند :\r\n امرر على جدث الحسين * فقل لا عظمه الزكيه « 1 »\r\nيا اعظما لا زلت من * و ظفا و ساكبه رويّه « 2 »\r\nفاذا مرت بقبره * فاطل به وقف المطيّه « 3 »\r\nو ابك المطهّر للمطهّر * و المطهرة النقيه « 4 »\r\nكبكاء معوله اتت * يوما لواحدها المنيّه « 5 » \r\nراوى مىگويد : ديدم كه اشك‌هاى امام به گونه‌هايش جارى است و صداى گريه از خانه برخاسته است . « 6 »\r\nگاهى نيز كسان ديگر چون فضيل رسان و ابو هارون مكفوف اشعار سيد حميرى را در رثاى امام حسين عليه السّلام نزد امام صادق عليه السّلام مىخواندند و حضرت را مىگرياندند ؛ چنان‌كه به گفتهء ابن قولويه امام صادق عليه السّلام از يكى از اصحابش به نام ابو عمار خواست كه اشعار عبدى را در مرثيه امام حسين عليه السّلام براى او بخواند . « 7 »\r\nشاعرى چون دعبل خزاعى كه در مرثيه امام حسين عليه السّلام اشعار زيادى سروده بود نزد ، امام رضا عليه السّلام به مرثيه‌سرايى جدش مىپرداخت . « 8 »\r\n\r\nب - مراثى ساير شهيدان و كشته‌شدگان اولاد پيامبر\r\nشاعر دل‌سوختهء شيعه ، وقتى صحنه شهادت مسلم بن عقيل و هانى بن عروة را مشاهده مىكند ، اين اشعار را مىسرايد و شعرش بر زبان‌ها جارى مىشود :\r\n\r\n\r\n","description":"","footnote":"\r\n( 1 ) . به قبر حسين گذر بكن و به استخوان‌هاى پاكش بگو :\r\n( 2 ) . اى استخوان‌ها ، پيوسته سالم و سيراب باشيد .\r\n( 3 ) . وقتىكه به قبرش گذشتى ، چون شتران طولانى توقف كن .\r\n( 4 ) . بگريان امام مطهر را به حسين مطهر .\r\n( 5 ) . گريه تو مانند گريه و ناله مادر فرزندمرده باشد .\r\n( 6 ) . همان ، ص 235 .\r\n( 7 ) . همان ، ص 295 .\r\n( 8 ) . مسعودى على بن الحسين . مروج الذهب ، منشورات مؤسسة الاعلمى للمطبوعات ، بيروت ، ط اول ، 1411 ه ، ج 3 ، ص 327 و رجال ابن داود ، منشورات الرضى ، قم ، ص 92 .\r\n","page_name":" 264 ","page_number":264},
  {"content":"\r\n\r\n اذا كنت لا تدرين ما الموت فانظرى * الى هانى فى السوق و ابن عقيل « 1 »\r\nالى بطل قد هشّم السيف وجهه * و آخر يهوى فى طمار قتيل « 2 »\r\nاصابها امر الامير فاصبها * احاديث من يسعى بكل سبيل « 3 »\r\nترى جسدا و قد غيّر الموت لونه * و نضج دم قد سال كل مسيل « 4 »\r\nايترك اسماء المهايج آمنا * و قد طلبته مذحج بذحول « 5 » « 6 » \r\nشاعرى چون اعشى حمدان ، در ضمن قصيده‌اى طولانى در رثاى شهداى توابين چنين مىگويد :\r\n توجه من دون ثنية سائرا * الى ابن زياد فى الجموع الكتائب « 7 »\r\nفياخير جيش للعراق و اهله * سقيتم روايا كل اسحم ساكب « 8 » « 9 » \r\nهمچنين شاعران شيعى در رثاى زيد بن على ، پسرش يحيى و فرزندان امام حسن عليه السّلام كه در دوران عباسيان قيام مىكردند و به شهادت مىرسيدند ، شعر مىسرودند .\r\nهمچنين شاعرانى چون على بن عبد الله خوافى ، مشيع مدنى ، اشجع بن عمرو سلمى و ابو طالب قمى در رثاى امام رضا عليه السّلام شعر سروده‌اند . « 10 »\r\nاما بعد از امام حسين عليه السّلام ، در ميان كشتگان آل ابى طالب بيشترين مرثيه شعرى ، در رثاى يحيى بن عمر طالبى سروده شده است . او در سال 248 ه قيام كرد و به دست محمد بن عبد الله ابن طاهر كشته شد . « 11 » مسعودى مىگويد :\r\n« دور و نزديك در مورد او مرثيه گفتند و بزرگ و كوچك بر او گريستند » . « 12 »\r\n\r\n\r\n","description":"","footnote":"\r\n( 1 ) . اگر ندانستى كه مرگ چيست ، به ابن عقيل و هانى در بازار بنگر .\r\n( 2 ) . به پهلوانى كه شمشير صورتش را خرد كرده و ديگرى كه از بالا افتاده و كشته شده است .\r\n( 3 ) . به دستور امير به اين‌روز افتاده‌اند و خبرشان به زبان مسافران افتاده است .\r\n( 4 ) . جسدى را مىبينى كه مرگ رنگش را تغيير داده و خون از هر جانبش سرازير شده است .\r\n( 5 ) . آيا اسماء مهايج درامان خواهد بود ؟ در حالىكه قبيله مدحج درپى قصاص هستند .\r\n( 6 ) . مسعودى ، على بن الحسين . همان ، ج 3 ، ص 71 .\r\n( 7 ) . از آن سوى ثنيه ، لشكريان به سوى ابن زياد روانه شدند .\r\n( 8 ) . اى بهترين سپاه عراق ، شما هر ابر باران‌ريزى را سيراب كرديد .\r\n( 9 ) . همان ، ص 110 .\r\n( 10 ) . الامين ، سيد محسن . همان ، ص 170 .\r\n( 11 ) . مسعودى ، على بن الحسين . همان ، ج 4 ، ص 159 و 160 .\r\n( 12 ) . همان ، ص 162 .\r\n","page_name":" 265 ","page_number":265},
  {"content":"\r\n\r\nابو الفرج اصفهانى مىگويد :\r\n« از فرزندان ابى طالب كه در عصر عباسيان كشته شده‌اند ، كسى را نيافتم كه به اندازه يحيى بن عمر طالبى درباره او شعر و مرثيه گفته شده باشد » . « 1 »\r\n\r\n4 - فضايل و مناقب خاندان پيامبر\r\nاز قرن دوم به‌بعد ، شاعران شيعى بيشتر در فضايل و مناقب امير المؤمنين شعر مىسرودند و از اين‌راه به آگاهى و گسترش مذهب تشيّع كه پايهء اساسى آن جانشينى و امامت على عليه السّلام است ، مىپرداختند ؛ شاعران بزرگى چون فرزدق ، كميت اسدى ، حميرى ، سفيان بن مصعب عبدى و دعبل خزاعى در اين امر پيشتاز بودند .\r\nسيد حميرى عمر خود را وقف بيان مناقب امير المومنين كرده بود و در دورهء خويش از بزرگ‌ترين مبلغان مكتب اهل‌بيت بود ؛ از اين‌رو در زمان خودش احترام فوق العاده‌اى نزد شيعيان داشت . به نقل ابو الفرج اصفهانى 2300 قصيده در ستايش بنى هاشم گفته و هيچ‌كدام از اشعارش خالى از ستايش بنى هاشم و سرزنش دشمنان آنان نبوده است . همچنين ابو الفرج اصفهانى گفته است كه سيد در كوفه به خانه سليمان بن مهران معروف به اعمش مىرفت و فضايل امير مومنان على عليه السّلام را از او مىشنيد و مىنوشت و آن‌گاه آنها را به شعر درمىآورد .\r\nابن معتز مىگويد :\r\n« سيد حميرى تمام فضايل على بن ابى طالب عليه السّلام را به شعر تبديل كرده است و از نشستن در مجلسى كه آل محمد صلّى اللّه عليه و إله در آن به نيكى ذكر نمىشد ، زود خسته مىشد ؛ چنان‌كه شخصى نقل كرده : نزد عمرو بن علاء نشسته بوديم كه سيد حميرى آمد و سرگرم گفتگو در امور عادى مثل زراعت و نخل بوديم كه سيد برخاست كه برود ، وقتى سبب را پرسيديم ، اين‌چنين به ما پاسخ داد :\r\n انى لاكره ان اطيل بمجلس * لا ذكر فيه لفضل آل محمد « 2 »\r\nلا ذكر فيه لا حمد و وصيه * و بنيه ذلك مجلس نطف ردى « 3 » \r\n\r\n\r\n","description":"","footnote":"\r\n( 1 ) . ابو الفرج اصفهانى . همان ، ص 511 .\r\n( 2 ) . من كراهت دارم در مجلسى بنشينم كه فضيلتى از آل محمد در آن ذكر نشود .\r\n( 3 ) . مجلسى كه در آن ذكر احمد ، جانشين او و فرزندانش نباشد ، مجلسى بىارزش است .\r\n","page_name":" 266 ","page_number":266},
  {"content":"\r\n\r\n ان الذى ينساهم فى مجلس * حتى يفارقه لغير مسدد « 1 » « 2 » \r\nهمچنين روزى يكى از امراى كوفه ، اسبى و پيش‌كشى به او داد . سيد سوار اسب شد و پيش‌كش را برداشت و به محله كناسه كوفه آمد و شيعيان را مورد خطاب قرار داد و گفت :\r\n« اى كوفيان ! اگر كسى فضيلتى از فضايل على بن ابى طالب را بياورد كه من دربارهء آن شعرى نسروده باشم ، اين اسب و پيش‌كش را به او مىبخشم » .\r\nمردم از هرسو برترىهاى امير المومنين را مىگفتند و او اشعارى را كه دربارهء آن سروده بود ، يادآورى مىكرد . تا اين‌كه شخصى گفت :\r\n« روزى على عليه السّلام خواست كفش خود را بپوشد و از خانه بيرون رود ، يكى از كفش‌هايش را پوشيده بود كه عقابى آمد و كفش ديگر را بر منقار گرفت و به آسمان برد و از آن‌جا انداخت كه مارى سياه از كفش بيرون آمد و به سوراخى خزيد و على عليه السّلام كفش خود را پوشيد » .\r\nدر اين هنگام سيد حميرى اندكى به فكر فرورفت و گفت :\r\n« من تابه‌حال در اين‌باره شعرى نگفته‌ام » . از اين‌رو اسب و پيش‌كش را به آن مرد بخشيد و اشعار زير را سرود :\r\n الا يا قوم للعجب العجاب * لخفّ ابى الحسن و للحباب « 3 »\r\nعدو من عداة الجن وغد * بعيد فى المراده من صواب « 4 »\r\nاتى خفا له انساب فيه * لينهش رجله منه بناب « 5 »\r\nلينهش خير من ركب المطايا * امير المؤمنين ابا تراب « 6 »\r\nفخرّ من السّما له عقاب * من العقبان او شبه العقاب « 7 »\r\nو دوفع عن ابى حسن على * نقيع سمامه بعد انسياب « 8 » » . « 9 » \r\n\r\n\r\n","description":"","footnote":"\r\n( 1 ) . كسىكه آنان را در مجلس از ياد مىبرد ، بدون هيچ سودى از آن مجلس مىرود .\r\n( 2 ) . همان ، ص 242 .\r\n( 3 ) . آگاه باشيد اى مردم در كفش ابو الحسن عجايبى است ،\r\n( 4 ) . يكى از دشمنان جن از جمله كم‌خردان و منحرفان از راه راست ،\r\n( 5 ) . در كفش على عليه السّلام خود را پنهان كرد ، تا او را با دندانش بگزد .\r\n( 6 ) . تا بگزد بهترين كسى را كه سوار چهارپايان مىشود ، امير المومنان ابو تراب را .\r\n( 7 ) . در اين هنگام ، عقابى از عقابان آسمان يا پرنده‌اى شبيه عقاب به سر او فرود آمد .\r\n( 8 ) . بدين‌ترتيب ، شر و سم او از ابو الحسن على عليه السّلام دفع شد .\r\n( 9 ) . همان ، ص 241 و 242 .\r\n","page_name":" 267 ","page_number":267},
  {"content":"\r\n\r\nسفيان بن مصعب عبدى از جمله شاعرانى است كه عمر خويش را در ذكر مناقب امير المومنين سپرى كرده است . علامه امينى مىگويد :\r\n« در مدح غير آل محمد صلّى اللّه عليه و إله از او شعرى نيافتم » .\r\nاحاديث منقبت و فضيلت خاندان پيامبر را از امام صادق عليه السّلام مىآموخت و بدون فاصله آنها را به شعر درمىآورد . « 1 » بدين‌سبب ابن شهر آشوب نقل مىكند كه امام صادق عليه السّلام فرمود :\r\n« اى گروه شيعيان ! به فرزندانتان شعر عبدى را بياموزيد كه او بر دين خداست » .\r\n\r\n5 - هجو دشمنان خاندان پيامبر\r\nيكى از راه‌هاى مبارزه با دشمن جنگ تبليغ است كه در دنياى امروز ، در پرتو ابزارهاى ارتباط جمعى به صورت گسترده معمول است . در اعصار گذشته نيز هجو دشمنان در چارچوب شعر ، مهم‌ترين تاثير تبليغ را از خود برجاى مىنهاد .\r\nشاعران شيعى نيز براى دفاع از كيان تشيّع ، به هجو دشمنان اهل‌بيت مىپرداختند و در زمانى مناسب ، با چند بيت شعر ، دشمن را خراب مىكردند و كمرش را مىشكستند . اشخاصى چون معاويه ، وليد بن عقبة و عمرو بن عاص كه دشمنان خدا و رسول بودند بارها از سوى شاعران بنى هاشم و ياران و شاعر امير المومنين هجو شده‌اند ؛ شاعرى بدون اين‌كه نامش فاش شود و مورد تعقيب امويان قرار گيرد ، پس از مرگ يزيد ، با هجو او دل شيعيان را خنك كرده و چنين گفته است :\r\n يا ايها القبر بحوّارينا « 2 » * ضممت شرّ الناس أجمعينا « 3 » « 4 » \r\nاز جمله بهترين هجويات دربارهء بنى اميه ، شعرى است كه كميت بن زيد اسدى درباره آنها سروده است :\r\n فقل لبنى اميه حيث حلّوا * و ان خفت المهندّ و القطيعا « 5 » \r\n\r\n\r\n","description":"","footnote":"\r\n( 1 ) . همان ، ص 295 .\r\n( 2 ) . حوارين شهرى است كه قبر يزيد در آن قرار داشته است .\r\n( 3 ) . اى قبرى كه در حوارين هستى ، بدترين همه مردم را دربر گرفته‌اى .\r\n( 4 ) . مسعودى ، على بن الحسين . مروج الذهب ، منشورات موسسه الاعلمى للمطبوعات ، بيروت ، ط اول ، 1411 ، ج 3 ، ص 65 .\r\n( 5 ) . بگو ، به بنى اميه ، هرجا كه باشند ، اگرچه از شمشير و تازيانه بترسى .\r\n","page_name":" 268 ","page_number":268},
  {"content":"\r\n\r\n اجاع الله من اشبعتموه * و اشبع من بجوركم اجيعا « 1 »\r\nبمرضىّ السياسه هاشمى * يكون حيا لامّته ربيعا « 2 » « 3 » \r\nدكتر شوقى ضيف مىگويد :\r\n« شيعيان در عراق ، خراسان و حجاز اشعار كميت را به همديگر منتقل مىكردند ؛ بدين سبب امويان و والى آنها در عراق يوسف بن عمر ثقفى از سوى كميت شديدا احساس خطر كردند » . « 4 »\r\nابو الفرج اصفهانى دربارهء كميت گفته است :\r\nكميت اسدى شاعر بزرگ شيعى در دوران اختناق بنى اميه به هر صورتى بود ، از جواب شاعرانى كه دشمن على عليه السّلام بودند و به بنى اميه دل بسته بودند و برضد خاندان پيامبر شعر مىگفتند ، بازنمىماند ؛ از جمله شاعرى به نام حكيم بن عباس كلبى كه على عليه السّلام را هجو كرده بود و از قحطانيان به شمار مىآمد ، كميت به‌شدت به او حمله كرد و در اشعارش او را رودرروى بزرگان قريش و عدنانيان قرار داد ؛ از اين راه او را هجو نمود و مغلوبش كرد . « 5 »\r\nگاهى نيز شاعران بدون اين‌كه نام‌شان را فاش كنند ، پاسخ شاعران حكومتى را مىدادند و آنان را هجو مىكردند و مىكوبيدند ؛ از جمله سعيد بن حميد كه در دورهء حكومت مستعين ، از دشمنان امير المومنين و خاندان پيامبر صلّى اللّه عليه و إله بود ، در موارد گوناگونى از سوى شاعران شيعه هجو شده است .\r\nهمچنين در اين عصر شاعرى به نام على بن جهم كه از دشمنان امير المؤمنين و ناصبى بوده است ، از سوى على بن محمد بن جعفر علوى ، شاعر شيعى هجو شده است ، او نسب على بن جهم را انكار كرده و نسبت او را به سامة بن لوى مخدوش دانسته است .\r\nابو الأسود دوئلى در هجو ابن زياد گفته است :\r\n\r\n\r\n","description":"","footnote":"\r\n( 1 ) . خدا گرسنه نگه دارد ، كسى را كه شما سير كرده‌ايد و سير كند كسى را كه به ستم شما گرسنه مانده است .\r\n( 2 ) . با سياست پسنديده هاشمى ، بهار زندگانى براى امت خواهد بود .\r\n( 3 ) . جاحظ ، ابى عثمان عمرو بن بحر . البيان و التبيين ، مطبعة لجنة التأليف و الترجمه و النشر ، قاهره ، ط اول ، 1367 ه ق - 1948 م ، ج 3 ، ص 365 .\r\n( 4 ) . الشعر و طوابعه الشعبيه على مرّ العصور ، دار المعارف قاهره ، ص 36 .\r\n( 5 ) . ابو الفرج اصفهانى : الاغانى ، دار احياء التراث العربى ، بيروت ، ج 17 ، ص 36 .\r\n","page_name":" 269 ","page_number":269},
  {"content":"\r\n\r\n اقول و ذاك من جزع و وجد * از الله ملك بنى زياد « 1 »\r\nو ابعدهم بما غدروا و خانوا * كما بعدت ثمود و قوم عاد « 2 » « 3 » \r\nسيد حميرى يكى از قضات بنى عباس را كه شهادت او را به سبب تشيّع‌اش نپذيرفته بود ، هجو كرده و چنين گفته است :\r\n ابوك ابن سارق عنز النبى * و انت ابن بنت ابى جحدر « 4 »\r\nو نحن على رغمك الرافضون * لاهل الضلاله و المنكر « 5 » « 6 » \r\nابو نعامه دقيقى كوفى ، از جمله شاعران قرن سوم هجرى است كه بزرگان دولت عباسى را با اشعارش هجو كرده و آنان را به ارتكاب كارهاى زشت نسبت داده است ؛ تا اين‌كه به دست يكى از فرماندهان ترك عباسى ، به نام مفلح به قتل رسيده است . « 7 »\r\n\r\n\r\n","description":"","footnote":"\r\n( 1 ) . از روى غم و اندوه مىگويم خدا ملك فرزندان زياد را از بين ببرد ،\r\n( 2 ) . و آنها را به حيله و خيانت‌شان هلاك كند ، چنان‌كه ثمود و قوم عاد هلاك شده‌اند .\r\n( 3 ) . مسعودى ، على بن الحسين : همان ، ج 3 ، ص 81 .\r\n( 4 ) . پدر تو سارق گوسفندان پيامبر است و تو پسر دختر ابى جحدر هستى !\r\n( 5 ) . و ما به‌رغم ميل تو اهل ضلالت و گمراهى را ترك مىكنيم .\r\n( 6 ) . علامه امينى ، عبد الحسين . همان ، ص 256 .\r\n( 7 ) . ضيف ، دكتر شوقى . تاريخ الادب العربى العصر العباسى الثانى ، دار المعارف بمصر ، ص 388 .\r\n","page_name":" 270 ","page_number":270},
  {"content":"\r\n\r\n\r\nچكيدهء درس بيست و نهم\r\n3 - يكى از مهم‌ترين زمينه‌هايى كه شاعران شيعى دربارهء آن شعر گفته‌اند ، مرثيه‌سرايى بر شهيدان خاندان پيامبر صلّى اللّه عليه و إله بود ، كه در دو بخش مىتوان به آن پرداخت :\r\nالف ) مراثى امام حسين عليه السّلام\r\nنخستين كسانىكه در رثاى شهيدان كربلا شعر سرودند ، زنان داغ‌ديده بنى هاشم بودند .\r\nاز جمله آنها جناب ام البنين مادر حضرت ابو الفضل عليه السّلام است او در بقيع براى فرزندانش مرثيه مىگفت مردم مدينه دور او جمع مىشدند و به مرثيه او مىگريستند . اشعار مراثى شهداى كربلا به سبب سخت‌گيرى بنى اميه در دوران امويان ، در مقايسه با دوران عباسيان كمتر بوده است ؛ اما در دورهء امام صادق عليه السّلام كه زمينه آماده بود آن حضرت مرثيه براى امام حسين عليه السّلام را زنده كرد .\r\nب ) مراثى ساير شهيدان فرزندان پيامبر صلّى اللّه عليه و إله\r\nفرزندان پيامبر صلّى اللّه عليه و إله مظلوم بودند و پيوسته به دست ستم‌كاران كشته مىشدند و شاعران در رثاى آنان شعر مىسرودند . بعد از شهداى كربلا در ميان طالبيان بيشترين اشعار در رثاى يحيى بن عمر طالبى سروده شده است .\r\n4 - فضايل و مناقب خاندان پيامبر صلّى اللّه عليه و إله\r\nشاعرانى چون : فرزدق ، كميت ، سيد حميرى و دعبل خزاعى در بيان مناقب خاندان پيامبر صلّى اللّه عليه و إله شعر مىسرودند .\r\n5 - هجو دشمنان خاندان پيامبر صلّى اللّه عليه و إله\r\nشاعران شيعى براى دفاع از كيان تشيّع ، به هجو دشمنان اهل‌بيت عليهم السّلام مىپرداختند .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n\r\nپرسش درس بيست و نهم\r\n1 - اشعار مراثى از چه زمانى شروع شده است ؟\r\n2 - شاعران رخداد كربلا چه كسانى بودند ؟\r\n3 - پس از پايان قرن نخست هجرى رونق مرثيه امام حسين عليه السّلام چگونه بود ؟\r\n4 - بعد از امام حسين عليه السّلام در ميان كشتگان آل ابى طالب بيشتر مرثيه شعرى دربارهء چه‌كسى سروده شده است ؟\r\n5 - كيفيت انتشار برترىهاى اهل‌بيت عليهم السّلام بوسيلهء شاعران را بيان كنيد\r\n6 - شاعران شيعه چگونه از ابزار هجو سود مىجستند ؟\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n\r\nفهرست منابع\r\n1 - آل عبد الجبار ، شيخ محمد بن شيخ عبد على . اثبات الامامه المسمى بالشهب الثواقب فى رجم شياطين النواصب ، الهادى .\r\n2 - ابن ابى الحديد ، عبد الحميد . شرح نهج البلاغه ، تحقيق محمد ابو الفضل ابراهيم ، دار احياء التراث العربى ، بيروت .\r\n3 - ابن اثير ، عز الدين على بن محمد . الكامل فى التاريخ ، دار صادر ، بيروت ، 1402 ه .\r\n4 - ابن اثير ، عز الدين على بن محمد . اسد الغابة فى معرفة الصحابة ، المكتبة الاسلامية ، تهران ( بىتا ) .\r\n5 - ابن اعثم ، ابو محمد بن اعثم . الفتوح ، دار الكتب العلمية ، بيروت ، 1406 ه . و دار الاضواء ، بيروت .\r\n6 - ابن طقطقاء . الفخرى فى الاداب السلطانية و الدول الاسلامية ، دار صادر ، بيروت ، 1385 ه .\r\n7 - ابن جوزى . تذكرة الخواص ، منشورات المطبعة الحيدرية ، نجف ، 1383 ه .\r\n8 - ابن جوزى . المنتظم فى تاريخ الامم و الملوك ، دار الكتب العلمية ، بيروت ، ط اول ، 1412 ه .\r\n9 - ابن جوزى . الاصابة فى تمييز الصحابة ، دار احياء التراث العربى ، بيروت .\r\n10 - ابن حجر عسقلانى ، شهاب الدين بن على . تحرير تقريب التهذيب ، موسسة الرسالة ، بيروت ، ط اول ، 1417 - 1997 .\r\n11 - ابن حجر عسقلانى ، شهاب الدين بن على . تهذيب التهذيب ، دار الفكر بيروت ، ط اول ، 1404 ه .\r\n12 - ابن حجر عسقلانى ، شهاب الدين بن على . لسان الميزان ، دار احياء التراث العربى ، بيروت ، ط اول ، 1416 ه .\r\n13 - ابن حجر هيثمى مكى ، احمد . الصواعق المحرقة فى الرّد على اهل البدع و الزندقة ، مكتبة قاهرة ، 1385 ه .\r\n14 - ابن حزم اندلسى ، ابو محمد على بن احمد بن سعيد . جمهزة انساب العرب ، بيروت ، ط اول ، 1403 ه .\r\n15 - ابن خلدون ، عبد الرحمن بن محمد . مقدمة ، دار احياء التراث العربى ، بيروت ، 1408 ه .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n16 - ابن سعد ، محمد . الطبقات الكبرى ، دار بيروت ، 1405 ه .\r\n17 - ابن شهر آشوب مازندرانى . معالم العلماء ، منشورات مطبعة الحيدرية ، نجف ، 1380 ه .\r\n18 - ابن شهر آشوب مازندرانى . مناقب آل ابى طالب ، دار الاضواء ، بيروت ، 1405 ه .\r\n19 - ابن طاووس ، على بن موسى . اللهوف على قتلى الطفوف ، ترجمه . محمد طاهر دزفولى ، انتشارات بصيرتى ، قم ، 1378 ه ش .\r\n20 - ابن طباطبا ، ابو اسماعيل بن ناصر . منتقلة الطالبيين ، ترجمه محمد رضا عطائى ، انتشارات آستان قدس رضوى ، ط اول ، 1372 ه ش .\r\n21 - ابن عبد البرّ ، يوسف بن عمر . الاستعياب فى معرفة الاصحاب ، ( در حاشيه الاصابه ) .\r\n22 - ابن عبد ربه ، احمد بن محمد . العقد الفريد ، دار احياء التراث العربى ، بيروت ، 1409 ه .\r\n23 - ابن عساكر . تاريخ دمشق ، ترجمة الامام على بن ابى طالب تحقيق محمد باقر محمودى ، موسسة المحمودى للطباعة و النشر ، بيروت .\r\n24 - ابن عنبه . عمدة الطالب فى انساب آل ابى طالب ، انتشارات الرضى ، قم .\r\n25 - ابن قتيبه ، ابو محمد عبد الله بن مسلم . المعارف ، تحقيق ثروة عكاشه ، منشورات الشريف الرضى ، قم ، ط اول ، 1415 ه .\r\n26 - ابن كثير ، اسماعيل بن عمر . السيرة النبوية ، تحقيق مصطفى عبد الواحد ، دار احياء التراث العربى ، بيروت ، ( بىتا ) .\r\n27 - ابن ميثم البحرانى ، ميثم بن على . النجاة فى القيامة فى تحقيق الامامة ، مجمع الفكر الاسلامى ، قم ، ط اول ، 1417 ه .\r\n28 - ابن نديم . الفهرست ، دار المعرفة ، بيروت ( بىتا ) .\r\n29 - ابن واضح ، احمد بن ابى يعقوب . تاريخ يعقوبى ، منشورات الشريف الرضى ، قم ، 1414 ه .\r\n30 - ابن هشام ، ابو محمد عبد الملك . السيرة النبوية ، دار المعرفة ، بيروت ( بىتا ) .\r\n31 - ابو الفرج اصفهانى ، على بن الحسين . الاغانى ، دار احياء التراث العربى ، بيروت .\r\n32 - ابو الفرج اصفهانى ، على بن الحسين . مقاتل الطالبيين ، منشورات الشريف الرضى ، قم ، 1416 ه .\r\n33 - ابو حنيفه دينورى ، احمد بن داود . اخبار الطوال ، منشورات الشريف الرضى ، قم ، ( بىتا ) .\r\n34 - ابو مخنف . مقتل الحسين عليه السلام ، تحقيق حسن غفارى ، قم ، 1364 .\r\n35 - ابو نعيم . تاريخ اصفهان ، دار الكتب العلمية ، بيروت .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n36 - احمد بن حنبل . المسند ، دار صادر ، بيروت .\r\n37 - اخطب خوارزم . المناقب ، منشورات المكتبة الحيدرية ، نجف ، 1385 ه .\r\n38 - آدام متز . تمدن اسلامى در قرن چهارم هجرى ، ترجمه عليرضا ذكاوتى قراگزلو ، موسسة انتشارات امير كبير ، تهران ، 1364 ه . ش .\r\n39 - اردبيلى الغروى الحائرى ، محمد بن على . جامع الرّواة ، منشورات مكتبة آية الله العظمى المرعشى النجفى ، قم . 1403 .\r\n40 - اشعرى ، سعد بن عبد الله . المقالات و الفرق ، مركز انتشارات علمى و فرهنگى ، تهران ، ط دوم ، 1360 ه . ش .\r\n41 - البراقى النجفى . تاريخ الكوفة ، دار الاضواء ، بيروت .\r\n42 - البغدادى ، ابو منصور عبد القادر بن طاهر بن محمد . الفرق بين الفرق ، قاهره ، 1367 ه .\r\n43 - الحر العاملى ، محمد بن الحسن . وسائل الشيعة ، مكتبة اسلامية ، تهران ، ط 6 ، 1403 ه ق .\r\n44 - الحسينى الواسطى الزبيدى الحنفى ، ابو فيض السيد مرتضى . تاج العروس ، دار الفكر للطباعة و النشر و التوزيع ، بيروت .\r\n45 - الرازى ، ابى غالب . رسالة فى آل اعين ، مطبعة ربانى ، اصفهان ، 1399 ه .\r\n46 - الشيرازى ، سيد على خان . الدرجات الرفيعة فى طبقات الشيعة ، موسسة الوفاء بيروت .\r\n47 - الفراهيدى ، الخليل بن احمد . ترتيب كتاب العين ، انتشارات اسوه ، تهران .\r\n48 - المبرّد ، ابو العباس محمد بن يزيد . الكامل فى اللغة و الادب ، منشورات دار الحكمة ، دمشق .\r\n49 - المنقرى ، نصر بن مزاحم . وقعة صفين ، منشورات مكتبة آية الله العظمى المرعشى النجفى ، 1404 ه . ش .\r\n50 - النميرى البصرى ، ابو زيد عمر بن شبه . تاريخ المدينة المنورة ، تحقيق فهيم محمد شلتوت ، منشورات دار الفكر ، قم 1410 ه .\r\n51 - امير على . تاريخ عرب و اسلام ، ترجمه فخر داعى ، انتشارات گنجينه ، ط سوم ، 1366 ه . ش .\r\n52 - امين ، سيد محسن . اعيان الشيعة ، دار التعارف للمطبوعات ، بيروت ( بىتا ) .\r\n53 - امينى ، عبد الحسين . الغدير فى الكتاب و السنّة و الادب ، دار الكتاب الاسلامية ، تهران 1366 ه ش .\r\n54 - بخارى ، محمد بن اسماعيل . الصحيح ، بولاق ، 1314 ه .\r\n55 - برقى ، احمد بن محمد بن خالد . رجال البرقى ، موسسة القيوم .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n56 - بلاذرى ، احمد بن يحيى بن جابر . انساب الاشراف ، تحقيق محمد باقر محمودى ، موسسة الاعلمى للمطبوعات ، بيروت ، 1349 ه .\r\n57 - پور طباطبايى ، سيد مجيد . تاريخ عصر غيبت ، مركز جهانى علوم اسلامى ، قم .\r\n58 - پيشوائى ، مهدى . پيشواى آزاده ، انتشارات توحيد ، قم ، چاپ دوم ، 1360 ه ش .\r\n59 - پيشوائى ، مهدى . تاريخ اسلام از جاهليت تا حجة الوداع ، دانشگاه آزاد اسلامى واحد اراك .\r\n60 - پيشوائى ، مهدى . سيره پيشوايان ، موسسة تحقيقاتى و تعليماتى امام صادق 7 ، قم ، چاپ هشتم ، 1378 ه ش .\r\n61 - پيشوائى ، مهدى . شخصيت‌هاى اسلامى شيعه ، انتشارات توحيد ، قم ، چاپ اول ، 1359 ه . ش .\r\n62 - تسترى ، محمد تقى . قاموس الرجال ، انتشارات اسلامى وابسته به جامعه مدرسين ، 1410 ه .\r\n63 - ثقفى ، ابو اسحاق ابراهيم بن محمد . الغارات ، ترجمه محمد باقر كمره‌اى ، فرهنگ اسلام ( بىتا ) .\r\n64 - جعفريان ، رسول . تاريخ تشيّع در ايران از آغاز تا قرن هشتم هجرى ، شركت چاپ و نشر سازمان تبليغات اسلامى ، قم ، ط پنجم ، 1377 ه ش .\r\n65 - جعفرى ، يعقوب . مسلمانان در بستر تاريخ ، دفتر نشر فرهنگ اسلامى ، 1371 ه . ش .\r\n66 - حسن ابراهيم ، حسن . تاريخ الاسلام ، مكتبة النهضة المصرية ، قاهره ، 1967 م .\r\n67 - حسنى ، على اكبر . تاريخ تحليلى و سياسى اسلام ، دفتر نشر فرهنگ اسلامى ، تهران ، 1373 ه .\r\n68 - حسين يعقوب ، احمد . النظام السياسى فى الاسلام ، موسسة انصاريان ، قم ، ط دوم ، 1412 ه .\r\n69 - حيدر ، اسد . الامام الصادق و المذاهب الاربعة ، دار الكتب العربية ، بيروت ، ط دوم ، 1390 ه .\r\n70 - خالد حسن . مجتمع المدينة قبل الهجرة و بعدها ، دار النهضة العربية ، بيروت .\r\n71 - خراسانى ، محمد كريم . تاريخ و عقايد فرقه آقاخانيه ، تلخيص حسين حسنى ، قم 1377 .\r\n72 - خطيب بغدادى . تاريخ بغداد ، دار الكتب العلمية ، بيروت ، ط اول ، 1417 ه .\r\n73 - خوئى ، سيد ابو القاسم . معجم رجال الحديث ، دار احياء التراث العربى ، بيروت .\r\n74 - ذهبى ، شمس الدين محمد بن احمد . تاريخ الاسلام ، دار الكتب الاسلامية ، دار الكتب المصرى و دار الكتب اللبنانى ، 1405 ه .\r\n75 - ذهبى ، شمس الدين محمد بن احمد . ميزان الاعتدال ، دار المعرفة ، بيروت .\r\n76 - ذهبى ، شمس الدين محمد بن احمد . تذكرة الحفاظ ، دار احياء التراث العربى ، بيروت .\r\n77 - راوندى ، قطب الدين . الخرائج و الجرائح ، موسسة الامام المهدى قم ، 1409 ه .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n78 - ربانى گلپايگانى ، على . فرق و مذاهب كلامى ، مركز جهانى علوم اسلامى ، ج اول ، قم ، 1377 .\r\n79 - رضوى اردكانى ، سيد ابو فاضل . ماهيت قيام مختار ، انتشارات دفتر تبليغات اسلامى حوزه علميه قم ( بىتا ) .\r\n80 - زبير بن بكّار . الاخبار الموفقيات ، تحقيق دكتر سامى مكى العانى ، منشورات الشريف الرضى ، قم ، 1416 ه .\r\n81 - زيدان ، جرجى . تاريخ تمدن اسلام و عرب ، ترجمه على جواهر الكلام ، موسسة انتشارات امير كبير ، تهران ، 1372 ه . ش .\r\n82 - زين عاملى ، محمد حسين . شيعه در تاريخ ، ترجمه محمد رضا عطائى ، بنياد پژوهش‌هاى اسلامى آستان قدس رضوى ، ط دوم ، 1375 ه . ش .\r\n83 - سبحانى ، جعفر . كليات فى علم الرجال ، مركز مديريت حوزه علميه قم ، ط دوم ، 1410 ه .\r\n84 - سمهودى ، نور الدين . وفاء الوفاء باخبار دار المصطفى ، تحقيق محمد محى الدين عبد المجيد .\r\n85 - سيد رضى . نهج البلاغة ، ترجمه فيض الاسلام .\r\n86 - سيوطى ، جلال الدين عبد الرحمن . تاريخ الخلفاء . انتشارات الشريف الرضى ، قم ، 1411 ه .\r\n87 - سيوطى ، جلال الدين عبد الرحمن . الدر المنثور فى التفسير بالمأثور ، منشورات مكتبة آية الله العظمى المرعشى النجفى ، قم ، 1404 ه ق .\r\n88 - شهرستانى . كتاب الملل و النحل ، منشورات الشريف الرضى ، قم ، 1364 ه ش .\r\n89 - شهيدى ، سيد جعفر . تاريخ تحليلى اسلام ، مركز نشر دانشگاهى ، تهران ، ط ششم 1365 ه . ش .\r\n90 - شهيد ثانى . ذكرى الشيعة فى احكام الشريعة ، چاپ سنگى .\r\n91 - صدر ، سيد حسن . الشيعة و فنون الاسلام ، لبنان ، 1331 ه .\r\n92 - صدوق . عيون اخبار الرضا ، موسسة الاعلمى للمطبوعات ، بيروت ، ط اول ، 1404 ه .\r\n93 - صدوق . امالى ، انتشارات كتابفروشى اسلاميه .\r\n94 - ضيف ، دكتر شوقى . تاريخ الأدب العربى العصر العباسى الاول ، دار المعارف مصر .\r\n95 - طباطبائى ، سيد محمد حسين . الميزان فى تفسير القرآن ، دفتر انتشارات اسلامى وابسته به جامعه مدرسين حوزه علميه قم .\r\n96 - طبرسى ، ابى على الفضل بن الحسن . إعلام الورى بأعلام الهدى ، موسسة آل البيت لا حياء التراث ، قم ، 1417 ه .\r\n97 - طبرسى ابى على الفضل بن الحسن . مجمع البيان ، دار المعرفة ، بيروت ، ط 2 ، 1408 ه .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n98 - طبرسى ، ابى منصور احمد بن على بن ابى طالب . الاحتجاج ، انتشارات اسوه .\r\n99 - طبرى ، محمد بن جرير . تاريخ الامم و الملوك ، دار القاموس الحديث ، بيروت ( بىتا ) .\r\n100 - طوسى ، ابى جعفر محمد بن الحسن بن على . اختيار معرفة الرجال ، موسسة آل البيت لا حياء التراث ، قم ، 1404 ه .\r\n101 - طوسى ، ابى جعفر محمد بن الحسن بن على . الفهرست ، دانشگاه مشهد ، 1315 ه . ش .\r\n102 - عالمى دامغانى ، محمد على . پيغمبر و ياران ، كتابفروشى بصيرتى ، قم ( بىتا ) .\r\n103 - عبد الله عبد العزيز بن ادريس . مجتمع المدينة فى عهد الرسول ، عمارة شؤون المكاتب جامعة الملك سعود ، رياض .\r\n104 - عسكرى ، مرتضى . معالم المدرستين ، موسسة البعثة قسم الدراسات الاسلامية ، تهران ط دوم ، 1409 ه .\r\n105 - فيروز آبادى . قاموس اللغة ، چاپ سنگى .\r\n106 - قائدان ، اصغر . تحليلى بر مواضع سياسى على بن ابى طالب پس از رحلت پيامبر تا قتل عثمان بن عفان ، موسسة انتشارات امير كبير ، تهران ، ط دوم ، 1376 ه . ش .\r\n107 - كاشف الغطاء ، شيخ جعفر . دفاع از حقانيت شيعه ، ترجمه غلامحسن محرمى ، مؤمنين ، ط اول ، 1378 ه . ش .\r\n108 - كاندهلوى ، شيخ محمد يوسف . حياة الصحابة ، تحقيق شيخ ابراهيم محمد رمضان ، دار المعرفة ، بيروت ، ط دوم .\r\n109 - كرد على ، محمد . خطط الشام ، مكتبة النورى ، دمشق ، ط 3 ، 1403 - 1983 .\r\n110 - كلبى . جمهرة النسب ، عالم الكتب ، بيروت .\r\n111 - كلينى ، ابى جعفر محمد بن يعقوب بن اسحاق . كافى ، دار الكتب الاسلاميه ، 1363 ه ش .\r\n112 - كياء گيلانى ، سيد احمد بن محمد بن عبد الرحمن . سراج الانساب ، منشورات مكتبة آية الله العظمى المرعشى النجفى ، 1409 ه .\r\n113 - گوستاولوبون . تاريخ تمدن اسلام و عرب ، ترجمه سيد هاشم حسينى ، كتابفروشى اسلاميه .\r\n114 - القندوزى الحنفى ، شيخ سليمان . ينابيع المودة ، منشورات موسسة الاعلمى للمطبوعات ، بيروت ، ط اول ، 1418 ه .\r\n115 - لويس معلوف . المنجد ، انتشارات اسماعيليان ، ط اول .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n116 - مامقانى ، عبد الله . تنقيح المقال ، انتشارات جهان ، تهران .\r\n117 - مجلسى ، محمد باقر . بحار الانوار ، المكتبة الاسلامية ، تهران .\r\n118 - محرمى ، غلامحسن . پژوهشى پيرامون انصار ، دفتر انتشارات اسلامى وابسته به جامعه مدرسين حوزه علميه قم ، 1378 ه . ش .\r\n119 - محمد بن اسماعيل . منتهى المقال ، موسسة آل البيت لا حياء التراث ، قم .\r\n120 - محمد جعفر ، دكتر سيد حسين . تشيّع در مسير تاريخ ، ترجمه سيد محمد تقى آيت اللهى ، دفتر نشر فرهنگ اسلامى ، ط نهم ، 1378 ه . ش .\r\n121 - مختار الليثى ، دكتر سميرة . جهاد الشيعة ، دار الجيل ، بيروت ، 1396 ه .\r\n122 - مرتضى العالمى ، جعفر . الصحيح من سيرة النبى الاعظم ، دفتر انتشارات اسلامى وابسته به جامعه مدرسين حوزه علميه قم ، 1420 ه .\r\n123 - مرتضى العالمى ، جعفر . الغدير و المعارضون ، دار السيرة ، بيروت .\r\n124 - مرتضى العاملى ، جعفر . زندگانى سياسى امام جواد عليه السّلام ، ترجمه سيد محمد حسينى ، دفتر انتشارات اسلامى وابسته به جامعه مدرسين حوزه علميه قم ، ط هشتم ، 1375 .\r\n125 - مسعودى ، على بن حسين بن على . التنبيه و الاشراف ، دار الصاوى ، قاهره ( بىتا ) .\r\n126 - مسعودى ، على بن حسين بن على . مروج الذهب ، منشورات موسسة الاعلمى للمطبوعات ، بيروت ، 1411 ه .\r\n127 - مظفر ، محمد حسين . تاريخ الشيعة ، منشورات مكتبة بصيرتى ، قم ، ( بىتا )\r\n128 - مغنيه ، محمد جواد . شيعه و زمامداران خودسر ، ترجمه مصطفى زمانى ، انتشارات شهيد گمنام ( بىتا ) .\r\n129 - مغنيه ، محمد جواد . الشيعة فى الميزان ، منشورات الشريف الرضى ، قم 1413 ه .\r\n130 - مفيد ، محمد بن محمد بن النعمان . الارشاد ، ترجمه محمد باقر مساعدى خراسانى ، كتابفروشى اسلاميه ، 1376 ه . ش .\r\n131 - مفيد ، محمد بن محمد بن النعمان . الجمل ، مكتب الاعلام الاسلامى ، مركز النشر ، قم ، 1416 ه .\r\n132 - مقدسى . احسن التقاسيم ، ترجمه دكتر على نقى منزوى ، شركت مؤلفان و مترجمان ايران .\r\n133 - مقريزى ، تقى الدين ابى العباس احمد بن على . المواعظ و الاعتبار بذكر الخطط و الآثار ، دار الكتب العلمية ، بيروت ، ط اول ، 1418 ه .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n134 - نجاشى ، ابو العباس احمد بن على بن احمد بن العباس . فهرست اسماء مصنفى الشيعة ، دفتر انتشارات اسلامى وابسته به جامعه مدرسين ، قم ، 1407 ه .\r\n135 - نوبختى ، ابى محمد الحسن بن موسى . فرق الشيعة ، المطبعة الحيدرية ، نجف ، 1936 ه .\r\n136 - نورى ، حسين . كتاب الخمس ، موسسة الامام المهدى عليه السّلام ، قم ، 1428 ه .\r\n137 - ياقوت حموى ، شهاب الدين ابى عبد الله . معجم البلدان ، دار احياء التراث العربى ، بيروت ، ط اول ، 1417 ه .\r\n138 - يوسفى غروى ، محمد هادى . موسوعة التاريخ الاسلامى ، مجمع الفكر الاسلامى ، قم ، ط اول ، 1417 ه .\r\n139 - هيثمى ، حافظ نور الدين على بن ابى بكر . مجمع الزوائد ، دار الفكر بيروت ، 1414 ه .\r\n\r\n\r\n","description":"","footnote":"","page_name":" 280 ","page_number":280}
  ]