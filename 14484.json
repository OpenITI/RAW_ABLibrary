[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nوحدت اسلامى\r\nبرپايهء\r\nمرجعيت علمى اهل بيت ( عليهم السلام )\r\nمحمد على تسخيرى\r\nمترجم\r\nسيد جلال ميرآقايى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : تسخيرى ، محمد على ، 1323 -\r\nعنوان ونام پديدآور : وحدت اسلامى برپايهء مرجعيت علمى اهل بيت ( عليهم السلام ) تأليف : محمد على تسخيرى ؛ ترجمه جلال مير آقايى .\r\nمشخصات نشر : تهران : مجمع جهانى تقريب مذاهب اسلامى ، معاونت فرهنگى ، 1388 .\r\nمشخصات ظاهرى : 104 ص ؛ 5 / 21 * 5 / 14 س . م\r\nشابك : 0 - 094 - 167 - 964 - 978\r\nوضعيت فهرست نويسى : فيپا .\r\nيادداشت : عنوان اصلى : الوحدة الاسلامية حول محور المرجعية العلمية لاهل البيت .\r\nموضوع : علم امام - - احاديث .\r\nموضوع : علم امام - - جنبه هاى قرآنى .\r\nموضوع : وحدت اسلامى\r\nموضوع : رهبرى\r\nموضوع : وحدت اسلامى - جنبه هاى قرآنى\r\nشناسه افزوده : ميرآقايى ، جلال ، مترجم .\r\nشناسه افزوده : مجمع جهانى تقريب مذاهب اسلامى ، معاونت فرهنگى .\r\nرده بندى كنگره : 1388 3 و 5 ت / 34 / 223 bp .\r\nرده بندى ديوبى : 45 / 297 .\r\nشماره كتابشناسى ملى : 1941682\r\nمجمع جهانى تقريب مذهب اسلامى\r\nنام كتاب : وحدت اسلامى برپايهء مرجعيت علمى اهل بيت ( ع )\r\nنويسنده : محمد على تسخيري\r\nمترجم : سيد جلال الدين ميرآقائى\r\nناشر : مجمع جهانى تقريب مذاهب اسلامى - معاونت فرهنگى\r\nنوبت چاپ : دوم ، 1388 ش\r\nشمارگان : 2000 نسخه\r\nقيمت : 11000 ريال\r\nشابك : 0 - 094 - 167 - 964 - 978\r\nآدرس : تهران - ص . پ : 6995 - 15875 تلفكس : 8822532\r\nحق چاپ و نشر محفوظ\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nموضوع صفحه\r\nپيشگفتار 7\r\nمقدمه 12\r\nفصل اول : مرجعيت علمى مسلمانان در قرآن و سنت 15\r\nمرجعيت علمى اهل بيت در قرآن مجيد 18\r\n- آيهء ذكر 18\r\n- راسخان در علم 19\r\n- علم كتاب نزد كيست ؟ 20\r\n- آيهء تطهير 20\r\n- اجر رسالت 21\r\nمرجعيت اهل بيت از ديدگاه سنت شريف نبوى 23\r\n- حديث كساء 23\r\n- حديث ثقلين 25\r\n- حديث رفع اختلاف 28\r\n- على داناترين فرد امت 28\r\n- على اولين مسلمان 29\r\n- امان امت 29\r\n- حديث سفينه 29\r\n- داناترين مردم به كتاب و سنت 30\r\n- درخت نبوت 30\r\n- جانشينان پيامبر دوازده نفرند 30\r\nفصل دوم : منابع علم اهل بيت 33\r\n- قرآن كريم 36\r\n- پيامبر اكرم 38\r\n- امام پيشين 42\r\n- آگاهى و تجربيات شخصى 42\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nفصل سوم : جايگاه علمى اهل بيت در ميان امت اسلامى 45\r\nجايگاه علمى امام على ( ع ) در عصر خلفا 48\r\n- در زمان خلافت ابوبكر 48\r\n- در زمان خلافت عمر 48\r\n- در زمان خلافت عثمان 51\r\n- اعتراف عايشه به دانش على 51\r\n- على ابن ابى طالب و سعد ابن ابى وقاص 52\r\nجايگاه علمى اهل بيت پيامبر از ديدگاه شاعران بزرگ 53\r\n- قصيدهء فرزدق 53\r\n- قصيدهء ابو نؤاس 54\r\n- قصيدهء ابو فراس حمدانى 55\r\n- شعر امام شافعى 56\r\nجايگاه اهل بيت پيامبر نزد پيشوايان مذاهب 57\r\n- سخن ابو زهره 58\r\nفصل چهارم : جلوه‌هاى عينى علوم اهل بيت 61\r\nمناظرهء علمى با دانشمندان 63\r\n- مناظرات امام على ( ع ) 64\r\n- مناظرات امام حسن مجتبى ( ع ) 65\r\n- مناظرات امام جعفر صادق ( ع ) 65\r\n- مناظرات امام على ابن موسى الرضا ( ع ) 67\r\n- مناظرهء امام جواد ( ع ) 68\r\nميراث علمى اهل بيت پيامبر 70\r\nائمه اهل بيت پيشتاز امت اسلام در تأليف و تصنيف 71\r\nدانش اهل بيت در خدمت مصالح امت اسلامى 75\r\nآخرين سخن 83\r\nروش استقرائى در اثبات حقايق علمى 87\r\nبيانيهء پايانى چهاردهمين كنفرانس بين المللى وحدت اسلامى 89\r\nفهرست منابع و مصادر 99\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nپيشگفتار\r\nيكى از آفات بحثهاى يك طرفه در جمع « مستمعان » همفكر و « مريدان » موافق ، شعار زدگى ، عدم توجه كافى به ادلهء محكم و برهانهاى قانع كننده و تكيهء بيش از حد بر عواطف و احساسات است . اما بحث و گفت‌وگو در جمع صاحبان آرا و عقايد مخالف و مختلف ، گوينده را وامىدارد تا به حد كافى به منابع و دلايلى روى آورد كه مورد قبول طرف مقابل باشد .\r\nدر كنفرانسهاى بين‌المللى كه فضا ، فضاى گفت‌وگو بين افرادى است كه اختلافات فكرى بسيار با يكديگر دارند ، فقط شيوهء دوم كارايى دارد . و البته آثار و ثمراتش عميق ، ماندنى و در سطح بسيار گسترده‌اى سودمند خواهد بود .\r\n« مجمع جهانى تقريب مذاهب اسلامى » هر سال به مناسبت « هفتهء وحدت » ميلاد با سعادت پيامبر اكرم ( ص ) و امام صادق ( ع ) از علما و متفكران مذاهب اسلامى دعوت و همايش عظيم و با شكوهى تحت\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nعنوان « كنفرانس بين‌المللى وحدت اسلامى » برگزار مىكند . در هر يك از اين همايشها يكى از مباحث فكرى ، عقيدتى و يا فقهى مورد اهتمام مسلمانان به شيوه‌اى علمى و مستدل و در فضايى صميمانه و به دور از شعار زدگى به بحث و بررسى گذارده مىشود .\r\nموضوع چهاردهمين كنفرانس بين‌المللى وحدت اسلامى كه در خردادماه 1380 در تهران برپا شد « جايگاه اهل بيت در اسلام و امت اسلامى » بود .\r\nدانشمندان و متفكران بسيارى از جمهورى اسلامى ايران و ساير كشورهاى اسلامى و غير اسلامى در اين كنفرانس به ارائهء ديدگاههاى خود پرداختند . از جمله محورهاى مورد بحث اين انديشمندان « مرجعيت علمى اهل بيت » بود كه نزديك به ده مقاله به زبانهاى فارسى و عربى از داخل و خارج كشور پيرامون آن نگاشته و به كنفرانس عرضه شد .\r\nمقالهء حاضر نوشتهء آيت الله محمد على تسخيرى ، دبير كل مجمع جهانى تقريب مذاهب اسلامى است كه تحت عنوان « الوحدة الاسلامية حول محور المرجعية العلمية لأهل البيت عليهم السلام » نظر شركت كنندگان در كنفرانس را به خود جلب كرد .\r\nنظم منطقى ، غناى علمى ، ايجاز ، تكيه بر منابع معتبر اهل سنت ، دورى از شعار زدگى و احساسات ، در عين حال رعايت ادب و احترام نسبت به طرف مقابل و انصاف در بحث ، از جمله ويژگيهايى است كه به اين مقاله امتياز مىبخشد .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nاينجانب در نظر داشتم برخى از مقالات متفكران مصرى را در اين زمينه ترجمه و تقديم خوانندگان گرامى كنم . اما به‌خاطر امتيازات فوق ، مخصوصاً غناى منابع و مصادر آن كه همگى از كتابهاى اهل سنت است ، ترجيح دادم دست به ترجمهء اين مقاله بزنم . عقيدهء من بر اين است كه اين نوشتار در ايجاد الفت و عاطفهء برادرى بين برادران شيعه و سنى نقش مؤثرى خواهد داشت . زيرا از يك سو ديدگاه صحابهء پيامبر ، خلفاى راشدين ، ائمهء مذاهب و بزرگان اهل سنت را نسبت به ائمهء اهل بيت بيان مىكند و از سوى ديگر مراتب همكارى ، نزديكى و احترام متقابل ائمهء اهل بيت را نسبت به شخصيتهاى مورد احترام اهل سنت آشكار مىسازد . مطالعهء اين كتاب قطعاً در شناخت متقابل اتباع مذاهب اسلامى از معتقدات يكديگر تأثير سازنده دارد . به علاوه ، به آنها نشان مىدهد كه توجه به مصالح عاليهء امت اسلام و تقدم آن بر مصالح و منافع شخصى و فرقه‌اى ، اصل خدشه ناپذير در زندگى اولياء اسلام بوده است . ضمن اينكه تفسيرى گويا و رسا از حديث شريف نبوى « حديث الثقلين » را كه براى هميشه دستور العمل زندگى مسلمانان و راه نجات آنان از گمراهى است ، به كليهء پيروان مذاهب اسلامى ارائه مىدهد .\r\nاينجانب بسيار شنيده‌ام كه مرحوم آيت الله العظمى بروجردى ( قدس الله روحه ) كه به حق رائد وطلايه‌دار بزرگ وحدت اسلامى و تقريب مذاهب در عصر اخير بوده است ، بارها به شاگردان خويش گوشزد\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nمىفرموده است كه موضوع امامت سياسى و زعامت دنيوى ائمهء اهل‌بيت ( ع ) براى برادران اهل سنت قابل بحث نيست . آنها واقعيت تاريخ اسلام را - تا پايان عصر خلفاى راشدين - به همين صورت كه اتفاق افتاده قبول دارند . و به همهء صحابهء پيامبر احترام مىگذارند ؛ براى ما هم تغيير تاريخ گذشته امكان پذير نيست . بيائيم بر سر آنچه امكان پذير است و مىتواند مورد قبول برادران اهل سنت قرار گيرد و ثمرهء عملى در عصر ما و در زمانهاى آينده دارد ، و در عين حال ايجاد حساسيت و اختلاف نمىكند ، گفت‌وگو كنيم . و آن « مرجعيت علمى اهل بيت » و « حديث ثقلين » است . آن مرحوم بارها « حديث ثقلين » را در درس تكرار و به شرح و تفسير آن مىپرداخت . در مقدمهء كتاب شريف « جامع احاديث الشيعه » هم بحث مستوفايى پيرامون آن دارد .\r\nعلى اى حال ، برگزارى چهاردهمين كنفرانس بين‌المللى وحدت اسلامى و تكيه بر « جايگاه اهل بيت در اسلام و امت اسلامى » و « مرجعيت علمى آنان » پيگيرى همان خطى است كه مرحوم آيت الله العظمى بروجردى منادى آن بود . و امام راحل عظيم‌الشان هم در مقدمهء وصيتنامهء سياسى الهى خود با تكيه بر حديث ثقلين و نيز در تمامى مراحل انقلاب اسلامى با طرح اصل وحدت اسلامى و همچنين حضرت آيت الله خامنه‌اى مدظله‌العالى رهبر معظم انقلاب اسلامى با تأسيس مجمع جهانى تقريب مذاهب اسلامى بر اصالت و درستى آن گواهى داده‌اند .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nدر پايان اين كتاب ، متن بيانيهء پايانى كنفرانس را هم كه به تأييد صدها تن از انديشمندان سنى و شيعه رسيده است منتشر مىكنيم تا مورد استفاده و بهره‌بردارى كليهء خوانندگان قرار گيرد .\r\nدر اينجا بر خود لازم مىدانم از مؤلف محترم حضرت آيت الله تسخيرى كه اجازهء ترجمهء اين مقاله را به حقير عنايت فرمودند كمال سپاسگزارى و امتنان را ابراز نمايم و ثواب اين ترجمه را كه بخش اعظمش در شبهاى مبارك قدر انجام شده است ، به روح بلند اسوهء بزرگ وحدت ، مولاى متقيان ، امير مؤمنان امام على ابن ابى طالب ( ع ) تقديم نمايم .\r\nسيد جلال ميرآقايى\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nمقدمه\r\nمرجعيت علمى مسلمانان صدها سال محور بحث و گفت‌وگو بوده است .\r\nمسلمانان هرچه از صدر اسلام و عصر صدور قرآن و سنت فاصله گرفته‌اند ، اهميت اين بحث نزد آنان افزايش يافته ؛ و نيازشان به وجود فصل مشتركى براى اتحاد و همبستگى نمايان‌تر شده است .\r\nاز آنجا كه قرآن كريم و سنت پيامبر اكرم ، دو محور اساسى و چارچوب واقعى اتحاد امت اسلام هستند ، اتفاق نظر بر مرجعيتى علمى كه تفسير كنندهء قرآن و سنت بوده ، پرده از چهرهء معانى آنها بردارد ، و با رأى قاطع خويش به اختلافات فقهى و كلامى پايان دهد ، اجتناب ناپذير مىنمايد .\r\nما در اين تحقيق با فرض انحصار اين مرجعيت به اهل بيت پيامبر گفت‌وگويى علمى را آغاز مىكنيم . فايدهء اين انحصار آن است كه بحث در چارچوبى مشخص و شفاف طرح مىگردد ، و از پراكنده‌گويى و تشتت رأى جلوگيرى مىشود .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nو صد البته كه نظريهء فوق داراى مبانى محكم و استوارى است كه هنگام بحث پيرامون مرجعيت علمى از ديدگاه كتاب و سنت به ارائهء آن مىپردازيم . زيرا كتاب و سنت دو منبع مقدس هستند كه همهء فرق و مذاهب اسلامى آن را پذيرفته و به آن استدلال مىكنند .\r\nبنابراين ، هدف ما در اين بحث اثبات مرجعيت اهل بيت پيامبر ( عليهم السلام ) است . در اين راه از دايرة المعارفهاى حديثى ، فقهى و تاريخى اهل سنت بيش از كتب شيعه بهره مىگيريم . زيرا شيعيان ترديدى در مرجعيت اهل بيت ندارند ، و اين يك اصل كلى و پذيرفته شده در مذهب آنان است . اين ديگران هستند كه مورد خطاب اصلى ما هستند و بحث در واقع متوجه آنهاست . اين بحث در چارچوبى علمى ، عميق و مورد اتفاق پيش مىرود تا مرجعيتى را به اثبات برساند كه در شكل و محتوا مورد اجماع همهء مسلمانان باشد .\r\nدستيابى به اين مقصد مشترك مىتواند بر اختلافات تاريخى مسلمانان چيره گشته و بر فصل مشتركى تأكيد كند كه مسلمانان را در حال و آينده گردهم آورد . علاوه بر آن ، از تلف شدن بخش عظيمى از معارف اسلامى كه اكثريت مسلمانان ، بى تفاوت از كنار آن عبور كرده و از آن بهره نمىگيرند - على رغم اينكه دريايى مواج و سرشار از معارف است - جلوگيرى كند .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nاين بحث شامل چند محور است و هر محور در برگيرندهء مجموعه‌اى از استدلالهايى است كه نتايجى علمى به همراه دارد . نتيجهء هر دسته از استدلالها به‌طور طبيعى پايه‌اى براى مرحلهء بعدى است كه به تدريج و طبق شيوه‌اى استقرايى رو به كمال مىرود تا در پايان ، مقدمه‌اى براى دستيابى به نتايج مطلوب باشد .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nفصل اول : مرجعيت علمى مسلمانان از نظر قرآن و سنت\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nمقدمه :\r\nمنظور از مرجعيت علمى - همان‌طور كه اشاره شد - نقطهء مشتركى است كه مورد اتفاق مسلمانان و پايان دهندهء اختلافات آنها ، مخصوصاً در عرصه‌هاى فقهى و اعتقادى باشد . اين مرجعيت حقايق قرآن و سنت را به گونه‌اى بازگو مىكند كه مانع از برخورد بين مسلمانان مىشود . از آنجا كه قرآن كريم و سنت شريف نبوى دو منبع مقدس نزد همهء مسلمانان هستند اجازه دهيم كه آنها خود اين مرجعيت را با نام و نشان به ما معرفى كنند . البته در اينجا وارد مباحث اصولى دربارهء حجيت ادله نمىشويم زيرا بناى ما بر اين است كه به هيچ‌وجه از اصول مورد اتفاق به‌ويژه آنهايى كه مربوط به حجيت و دلالت احاديث و برخى از نصوص است خارج نشويم .\r\nما با استقراء پيرامون مرجعيت علمى در آيات قرآن كريم و سنت نبوى به اينجا رسيده‌ايم كه در اين نصوص به مرجعيتى غير از مرجعيت اهل بيت اشاره نشده است . هر چند ، برخى احاديث ضعيف ديگر وجود دارد كه مورد اختلاف مسلمانان است ؛ لذا آنها\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nرا رها كرده و به نصوصى روى آورده‌ايم كه مورد اتفاق همه است .\r\nبا توجه به محدوده و چارچوبى كه براى بحث تعيين كرده‌ايم ، مرورى سريع بر ادلهء كتاب و سنت مىكنيم ؛ به‌گونه‌اى كه هم بحث به درازا نكشد و هم به مقصد نزديك‌تر شويم .\r\nدر آغاز ، به بررسى آيات قرآن كه با احاديث شريف نبوى تفسير شده‌اند مىپردازيم :\r\n\r\nمرجعيت علمى اهل بيت در قرآن مجيد\r\n\r\n1 - آيهء ذكر :\r\n فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  « 1 »\r\nاز اهل ذكر سؤال كنيد اگر نمىدانيد .\r\nدر تفسير ابن جرير طبرى به سندش از جابر جعفى آمده است :\r\nهنگامى كه اين آيه نازل شد على ( ع ) فرمود :\r\n« نحن اهل الذكر » « 2 »\r\nما اهل ذكر هستيم .\r\nوحارث مىگويد :\r\nسألت عليا عن هذه الآية  « فَسْئَلُوا أَهْلَ الذِّكْرِ »  فقال :\r\n« والله انا نحن اهل الذكر ، نحن اهل الذكر ، نحن اهل العلم ونحن معدن التأويل والتنزيل » . « 3 »\r\n\r\n\r\n","description":"","footnote":"\r\n( 1 ) - سورهء نحل ، آيهء 43 و سورهء انبياء ، آيهء 7 .\r\n( 2 ) - تفسير القرآن ، ابن جرير طبرى ، ج 17 ، ص 5 .\r\n( 3 ) - شواهد التنزيل لقواعد التفصيل ، حاكم نيشابورى ، ج 1 ، ص 432 / والمناقب ، ابن شهر آشوب ، ج 4 ، ص 179 .\r\n","page_name":" 18 ","page_number":18},
  {"content":"\r\n\r\nاز على ( ع ) دربارهء آيهء  « فَسْئَلُوا أَهْلَ الذِّكْرِ »  پرسيدم فرمود : به خدا قسم ما اهل ذكر هستيم ، ما اهل ذكر هستيم ، ما اهل علم هستيم و ما معدن تأويل و تنزيل هستيم .\r\n\r\n2 - راسخان در علم :\r\n وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ  « 1 »\r\nتأويل قرآن را كسى جز خدا و راسخان در علم نمىداند .\r\nعلى ( ع ) در خطبه‌اى مىفرمايد :\r\n« ايْنَ الَّذِينَ زَعَمُوا انَّهُمُ الرَّاسِخُونَ فِي الْعِلْمِ دُونَنَا كَذِبا وَ بَغْيا عَلَيْنَا انْ رَفَعَنَا اللَّهُ وَ وَضَعَهُمْ وَ اعْطَانَا وَ حَرَمَهُمْ وَ ادْخَلَنَا وَ اخْرَجَهُمْ بِنَا يُسْتَعْطَى الْهُدَى وَ يُسْتَجْلَى الْعَمَى » . « 2 »\r\nكجايند كسانى كه پنداشتند آنان - نه ما - دانايان علم قرآنند ؟ به دروغ و ستمى كه بر ما مىرانند . خدا ما را بالا برده و آنان را فرو گذاشته ، به ما عطا كرده و آنان را محروم داشته ، مارا در - حوزهء عنايت خود - درآورده ، و آنان را از آن برون كرده است . راه هدايت را با راهنمايى ما مىپويند ، و روشنى دلهاى كور را از ما مىجويند . « 3 »\r\n\r\n\r\n","description":"","footnote":"\r\n( 1 ) - سورهء ال عمران ، آيهء 7 .\r\n( 2 ) - نهج البلاغه ، خ 144 / والمناقب ، ابن شهر آشوب ، ج 1 ، ص 285 .\r\n( 3 ) - نهج البلاغه ، ترجمهء دكتر سيد جعفر شهيدى .\r\n","page_name":" 19 ","page_number":19},
  {"content":"\r\n\r\n\r\n3 - علم كتاب نزد كيست ؟\r\n وَ يَقُولُ الَّذِينَ كَفَرُوا لَسْتَ مُرْسَلًا قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  « 1 »\r\nآنها كه كافر شدند مىگويند « تو پيامبر نيستى » . بگو « كافى است كه خداوند و كسى كه علم كتاب ( و آگاهى بر قرآن ) نزد اوست ، ميان من و شما گواه باشند .\r\nابو سعيد خدرى گويد « سألت رسول الله عن هذه آلاية قال :\r\n« ذاك أخي علي ابن أبي طالب » . « 2 »\r\nاز رسول خدا دربارهء اين آيه سؤال كردم ، فرمود : « او برادرم على بن ابى طالب است » .\r\n\r\n4 - آيهء تطهير :\r\n إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  « 3 »\r\nهمانا خداوند خواسته است تا پليدى و گناه را از شما اهل بيت ببرد و شما را كاملًا پاك سازد .\r\nپيامبر اكرم در تفسير اين آيه مىفرمايد :\r\n« انا و اهل بيتي مطهرون من الذنوب » . « 4 »\r\nمن و خانواده‌ام از گناهان پاك هستيم . و نيز مىفرمايد :\r\n\r\n\r\n","description":"","footnote":"\r\n( 1 ) - سورهء رعد ، آيهء 43 .\r\n( 2 ) - شواهد التنزيل ، ج 1 ، ص 400 ، حديث 422 / والامالى ، شيخ صدوق ، ج 3 ، ص 453 و . . .\r\n( 3 ) - سورهء احزاب ، آيهء 33 .\r\n( 4 ) - دلائل النبوة ، بيهقى ، ج 1 ، ص 170 / والبداية والنهاية ، ابن كثير ، ج 2 ، ص 257 / والمعجم الكبير ، لخمى طبرانى ، ج 12 ، ص 81 ، حديث 12604 / و . . .\r\n","page_name":" 20 ","page_number":20},
  {"content":"\r\n\r\n« انا وعلي والحسن والحسين وتسعة من ولد الحسين مطهرون معصومون » « 1 »\r\nمن و على و حسن و حسين و نه نفر از فرزندان حسين پاك و معصوم هستيم .\r\nآيهء تطهير بر عنايت ويژهء خداوند به اهل بيت پيامبر و دورى آنان از لغزش و انحراف تأكيد مىكند . تا آنان نمونه‌هاى بلند انسانيت باشند و در اختلافات در ساير مصادر و منابع دين مورد رجوع مسلمانان باشند .\r\n\r\n5 - اجر رسالت :\r\n قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  « 2 »\r\nبگو در برابر آن - رنج بيست و سه سال رسالت - مزدى از شما نمىخواهم جز دوستى و محبت نزديكانم .\r\nعبدالله ابن عباس روايت مىكند : وقتى از رسول خدا دربارهء اين آيه پرسيدند كه : « من هم القربى ؟ » قال :\r\n« علي و فاطمة وابناها » . « 3 »\r\nخويشان تو كيستند ؟ فرمود : على و فاطمه و دو پسرش .\r\nسعيد بن جبير نيز مىگويد : « آنها خويشان از آل محمدند » . « 4 »\r\n\r\n\r\n","description":"","footnote":"\r\n( 1 ) - ينابيع المودة ، قندروزى حنفى ، ج 3 ، ص 261 ، حديث 9 / وفرائد السمطين ، ابراهيم جوينى ، ج 2 ، ص 133 ، حديث 430 / و . . . .\r\n( 2 ) - سورهء شورى ، آيهء 23 .\r\n( 3 ) - فضائل الصحابة ، احمد بن محمد بن حنبل ، ج 2 ، ص 669 ، حديث 1141 / والمعجم الكبير ، لخمى طبرانى ، ج 3 ، ص 47 ، حديث 2641 / والدر المنثور فى التفسير الماثور ، عبدالرحمن سيوطى ، ج 7 ، ص 348 / و . . .\r\n( 4 ) - صحيح بخارى ، ج 4 ، ص 1819 ، حديث 4541 / و سنن ترمذى ، ج 5 ، ص 377 ، حديث 3251 / ومسند احمد بن حنبل ، ج 1 ، ص 614 ، ح 2599 / و . . .\r\n","page_name":" 21 ","page_number":21},
  {"content":"\r\n\r\nاين آيه دلها و خردها را به اهل بيت پيامبر پيوند مىدهد و تأكيد مىكند كه دوستى واقعى با آنان اجر رسالت است . و موالات با آنان - حداقل در بعد علمى - مودت حقيقى است .\r\nوشايد بتوان از آيهء كريمهء  قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ  « 1 » ( بگو اگر خدا را دوست داريد از من پيروى كنيد تا خداوند شما را دوست داشته باشد ) تلازم بين « پيروى كردن » و « محبت » را استفاده كرد .\r\n\r\n\r\n","description":"","footnote":"\r\n( 1 ) - سورهء آل عمران ، آيهء 31 .\r\n","page_name":" 22 ","page_number":22},
  {"content":"\r\n\r\n\r\nمرجعيت اهل بيت از ديدگاه سنت شريف نبوى\r\n\r\n1 - حديث كساء :\r\n« حديث كساء » مقصود از اهل بيت را در آيهء تطهير روشن مىسازد : ابن عباس روايت مىكند : اخذ رسول الله ( ص ) ثوبه فوضعه على على وفاطمه و حسن و حسين وقال :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  « 1 »\r\nپيامبر اكرم عبايش را گرفت و روى على و فاطمه وحسن و حسين انداخت و فرمود : « همانا خداوند مىخواهد هرگونه آلودگى گناه را از شما برده و شما را پاك كند ، پاك كردنى .\r\nو ام‌سلمه مىگويد : وقتى اين آيه نازل شد :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  رسول خدا على و فاطمه وحسن و حسين را فراخواند و بر آنان عبايى خيبرى انداخت و فرمود :\r\n« اللهم هؤلاء اهل بيتي ، اللهم اذهب عنهم الرجس وطهرهم تطهيرا » .\r\nخدايا اينان اهل بيت من هستند . خدايا پليدى را از آنان ببر و آنان را پاك و پاكيزه بگردان .\r\n\r\n\r\n","description":"","footnote":"\r\n( 1 ) - المستدرك على الصحيحين ، حاكم نيشابورى ، ج 3 ، ص 143 ، حديث 4652 / والمسند ، احمد بن حنبل ، ج 1 ، ص 708 ، حديث 3062 / وتاريخ دمشق ، ابن عساكر ، ج 1 ، ص 185 ، حديث 250 / و . . .\r\n","page_name":" 23 ","page_number":23},
  {"content":"\r\n\r\nقالت ام سلمة لرسول الله : « الست منهم ؟ قال انت الي خير !\r\nام سلمه به‌پيامبر عرض كرد : آيا من از آنان ( اهل بيت ) نيستم ؟ پيامبر فرمود : تو زن خوبى هستى . « 1 »\r\nاين حديث را عطاء ابن يسار ، ابو سعيد خدرى ، ابو هريره ، حكيم ابن سعد ، شهر ابن حوشب ، عبدالله ابن مغيره ، عطاء ابن ابى رياح ، عمرة ابن افعى وعلى ابن الحسين زين العابدين ( ع ) از ام‌سلمه نقل كرده‌اند .\r\nهمچنان‌كه همين حديث را صفيه بنت شيبه ، عوام ابن حوشب به واسطهء تميمى و جميع ابن عمير از عايشه به شكل زير نقل كرده‌اند :\r\n« خرج النبي غداةً وعليه مِزطٌ مرحّل من شعر اسود ، فجاء الحسن بن علي فادخله ، ثم جاء الحسين فدخل معه ، ثم جاءت فاطمة فادخلها ، ثم جاء في فادخله ، ثم قال :\r\n إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  « 2 »\r\nروزى پيامبر اكرم ( ص ) در حالى كه لباسى منقوش از پشم سياه بر تن داشت ، بيرون آمد . پس حسن ابن على ( ع ) آمد ؛ او را زير\r\n\r\n\r\n","description":"","footnote":"\r\n( 1 ) - المستدرك على الصحيحين : حاكم نيشابورى ، ج 3 ، ص 158 ، حديث 4705 و ج 2 ، ص 451 ، حديث 3558 / والسنن الكبرى ، ابو بكر بيهقى ، ج 2 ، ص 214 ، حديث 2861 / والمعجم الكبير ، ج 3 ، ص 52 ، حديث 2662 / و . . .\r\n( 2 ) - صحيح مسلم ، ج 4 ، ص 1883 ، حديث 2424 / والسنن الكبرى ، بيهقى ، ج 2 ، ص 212 ، حديث 2858 / و تفسير طبرى ، ج 22 ، ص 6 / و . . .\r\n","page_name":" 24 ","page_number":24},
  {"content":"\r\n\r\nلباسش جاى داد . سپس حسين ( ع ) آمد و در زير لباس پيامبر جاى گرفت . سپس فاطمه ( س ) آمد . او را نيز داخل كرد . بعد از آن ، على ( ع ) وارد شد . پيامبر او را هم در زير لباسش گرفت و فرمود :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً . \r\nحديث كساء را جمع زياد ديگرى از صحابه نقل كرده‌اند . از جمله :\r\nابو سعيد خدرى ، ابو برزه ، ابو الحمراء ، ابو ايلى انصارى ، انس ابن مالك ، براء ابن عازب ، ثوبان ، جابر ابن عبدالله انصارى ، زيد ابن ارقم ، زينب بنت ابى سلمه ، سعد ابن ابى وقاص ، صبيح مولى ام سلمه ، عبدالله ابن جعفر ، عمر ابن ابى سلمه ، عمر ابن خطاب و ديگران .\r\nروايات اين راويان تصريح مىكند كه منظور پيامبر از اهل بيت على و فاطمه و حسن وحسين ( عليهم السلام ) هستند و اكثر اسانيد اين روايات از صحاح سته و ساير موسوعات حديثى اهل سنت نقل شده است . « 1 »\r\n\r\n2 - حديث ثقلين :\r\nحديث ثقلين نيز منظور از اهل بيت را كه همان عترت هستند آشكار مىسازد و مرجعيت عام آنها را بيان مىكند .\r\n\r\n\r\n","description":"","footnote":"\r\n( 1 ) - اهل البيت فى الكتاب والسنة ، محمدى رى شهرى ، صص 27 تا 50 .\r\n","page_name":" 25 ","page_number":25},
  {"content":"\r\n\r\nپيامبر اكرم در حديث ثقلين مىفرمايد :\r\n« اني تارك فيكم ما ان تمسكتم به لن تضلوا بعدي ، احدهما اعظم من الاخر : كتاب الله حبل ممدود من السماء الى الارض ، وعترتي اهل بيتي ، ولن يتفرقا حتى يردا على الحوض ، فانظروا كيف تخلفوني فيهما » . « 1 »\r\nمن در ميان شما چيزى را بر جاى مىگذارم كه بعد از من گمراه نشويد . يكى از آنها كه بزرگتر از ديگرى است ، كتاب خدا است ؛ ريسمانى كه از آسمان به زمين كشيده شده است . ( و ديگرى ) عترت و خاندان من هستند . اين دو از هم جدا نمىشوند تا در كنار حوض بر من وارد شوند . پس ببينيد ( مواظب باشيد ) كه بعد از من چگونه با آنها رفتار مىكنيد .\r\n« اني قد تركت فيكم الثقلين احدهما اكبر من الاخر : كتاب الله تعالى وعترتي ، فانظروا كيف تخلفوني فيهما ، فانهما لن يتفرقا حتى يردا عليَّ الحوض » . « 2 »\r\nمن در ميان شما دو چيز گرانبها ( يا سنگين ) بر جاى گذاشتم كه يكى از ديگرى بزرگتر است ؛ كتاب خداوند متعال و عترتم .\r\n\r\n\r\n","description":"","footnote":"\r\n( 1 ) - صحيح مسلم ، ج 4 ، ص 1873 ، حديث 2408 / و سنن دارمى ، ج 2 ، ص 889 ، حديث 3198 / ومسند احمد بن حنبل ، ج 7 ، ص 75 ، حديث 19285 / والسنن الكبرى ، ج 10 ، ص 194 ، حديث 20335 / وفرائد السمطين ، ج 2 ، ص 234 ، حديث 513 / و سنن ترمذى ، ج 5 ، ص 663 ، حديث 3788 . .\r\n( 2 ) - المستدرك على الصحيحين ، ج 3 ، ص 118 ، حديث 4576 / وخصائص الامام امير المؤمنين ، نسائى ، ص 150 / و . . .\r\n","page_name":" 26 ","page_number":26},
  {"content":"\r\n\r\nنگاه كنيد كه بعد از من چگونه با آنها رفتار مىكنيد . آنها از هم جدا نمىشوند تا در كنار حوض بر من وارد شوند .\r\nحديث ثقلين ، « اهل بيت » را همتاى « قرآن » قرار داده است . اين حديث را نيز بيش از سى و سه نفر از اصحاب روايت كرده‌اند . از جمله : ابوايوب انصارى ، ابوذر غفارى ، ابو سعدى خدرى ، ابو شريح خزاعى ، ابوقدامه انصارى ، ابوهريره ، ام سلمه ، انس ابن مالك ، خزيمه ذو الشهادتين ، سعد ابن ابى وقاص ، زيد ابن ثابت ، سلمان فارسى ، عبدالرحمن ابن عوف ، عبدالله ابن عباس ، عمر ابن خطاب وعمرو بن عاص . « 1 »\r\nبا توجه به حديث ثقلين برخى از علماى اهل سنت ( محمد ابوزهره ) استدلال كرده‌اند كه منظور از مرجعيت در اين حديث ، مرجعيت فقهى است . و به تعبير او « لا يدل على امامة السياسة وانه ادل على امامة الفقه والعلم » . « 2 »\r\nاين حديث بر مرجعيت اهل بيت در امور سياسى دلالت نمىكند زيرا دلالتش بر امامت در فقه و علم بيشتر است .\r\nدر اينجا قصد مناقشه با او در مورد دلالت حديث نداريم و به امامت علمى اهل بيت كه حداقل مورد اتفاق فريقين است ، اكتفا مىكنيم .\r\n\r\n\r\n","description":"","footnote":"\r\n( 1 ) - صحيح مسلم ، ج 4 ، ص 1874 ، حديث 36 و 37 / و سنن ترمذى ، ج 5 ، ص 662 ، حديث 2786 و 2788 / و سنن دارمى ، ج 2 ، ص 889 ، حديث 3198 / ومسند احمد بن حنبل ، ج 4 ، ص 30 ، حديث 11104 / و دهها منبع ديگر .\r\n( 2 ) - شيخ محمد ابو زهره در كتاب الامام جعفر الصادق ، ص 199 .\r\n","page_name":" 27 ","page_number":27},
  {"content":"\r\n\r\nيكى ديگر از پژوهشگران مىگويد : او به يكصد و هشتاد و پنج مصدر علمى از مهمترين كتب اهل سنت دست يافته كه در همهء آنها تصريح به « كتاب الله والعترة » شده است . آنها همچنين گفته‌اند مقصود از عترت ، اهل بيت پيامبر هستند كه پيامبر در جاهاى مختلف از آنها نام برده است ؛ از جمله ، همين حديث و حديث كساء . « 1 »\r\n\r\n3 - حديث رفع اختلاف :\r\nانس ابن مالك گويد پيامبر به على ( ع ) فرمود :\r\n« انت تبين لأمتي ما اختلفوا في بعدي » . « 2 »\r\nتو بعد از من مواردى را كه امتم در آن اختلاف مىكنند ، بيان مىكنى .\r\nدلالت اين حديث بر مرجعيت علمى اهل‌بيت روشن است .\r\n\r\n4 - على ( ع ) داناترين فرد امت :\r\nسلمان فارسى گويد\r\nقال الرسول ( ص ) : « اعلم امتي من بعدي علي ابن ابي طالب » . « 3 »\r\n\r\n\r\n","description":"","footnote":"\r\n( 1 ) - احمد حسين يعقوب در الخطط السياسى لتوحيد الامة الاسلامية ، ص 351 .\r\n( 2 ) - المستدرك على الصحيحين ، ج 3 ، ص 122 . حاكم نيشابورى مىگويد : اين حديث بنابر شرط شيخين صحيح است / وكنز العمال ، متقى هندى ، ج 6 ، ص 156 .\r\n( 3 ) - كنز العمال ، ج 6 ، ص 156 / وكنوز الحقايق ، مناوى ، ص 18 .\r\n","page_name":" 28 ","page_number":28},
  {"content":"\r\n\r\nپيامبر اكرم فرمود : داناترين امتم بعد از من على ابن ابى طالب است .\r\n\r\n5 - على اولين مسلمان :\r\nپيامبر اكرم خطاب به حضرت فاطمهء زهرا ( س ) مىفرمايد :\r\n« اما ترضين اني زوجتك اول المسلمين اسلاماً واعلمهم علماً » . « 1 »\r\n) آيا خشنود نيستى من تو را به همسرى كسى در آوردم كه اولين و داناترين مسلمانان است ؟\r\n\r\n6 - امان امت :\r\nعبدالله ابن عباس مىگويد پيامبر اكرم فرمود :\r\n« النجوم امان لاهل الارض من الغرق و اهل بيتي امان لامتي من الاختلاف » . « 2 »\r\nستارگان ، امان اهل زمين از غرق شدن هستند و اهل بيت من ( نيز ) امان امتم از اختلاف هستند .\r\n\r\n7 - حديث سفينه :\r\nابوذر غفارى مىگويد پيامبر اكرم فرمود :\r\n« ألا ان مثل اهل بيتي فيكم كسفينة نوح في قومه ، فمن ركبها نجا ، و من تخلف عنها غرق » . « 3 »\r\n\r\n\r\n","description":"","footnote":"\r\n( 1 ) - كنز العمال ، ج 6 ، ص 153 .\r\n( 2 ) - المستدرك على الصحيحين ، ج 3 ، ص 162 ، حديث 4715 .\r\n( 3 ) - فرائد السمطين ، ج 2 ، ص 246 ، حديث 519 / وينابيع المودة ، ج 1 ، ص 94 ، حديث 5 / والمستدرك على الصحيحين ، ج 3 ، ص 163 ، حديث 4720 / والمناقب ، ابن المغازلى ، صص 132 - 134 / و . . .\r\n","page_name":" 29 ","page_number":29},
  {"content":"\r\n\r\nبدانيد كه اهل بيت من در ميان شما مثل كشتى نوح هستند . هركس سوار آن شد نجات يافت و هركس عقب ماند غرق شد .\r\n\r\n8 - داناترين مردم به كتاب وسنت :\r\nامام على ابن ابى طالب مىفرمايد :\r\n« انّا نحن اهل البيت اعلم بما قال الله و رسوله » . « 1 »\r\n) همانا ما اهل بيت پيامبر به فرموده‌هاى خدا و پيامبرش ( از ديگران ) داناتر هستيم .\r\n\r\n9 - درخت نبوت :\r\nامام على ابن ابى طالب ( ع ) مىفرمايد :\r\n« نحن شجرة النبوة ومحط الرسالة ومختلف الملائكة و معادن العلم و ينابيع الحكم » . « 2 »\r\nما درخت پيامبرى ، جايگاه رسالت ، محل رفت و آمد فرشتگان ، معدنهاى دانش و سرچشمه‌هاى حكمت هستيم .\r\n\r\n10 - جانشينان پيامبر دوازده نفرند :\r\nجابر بن سمره از پيامبر اكرم ( ص ) نقل مىكند :\r\n« لا يزال الدين قائم حتى تقوم الساعة او يكون عليكم اثنى عشر خليفة كلهم من قريش » . « 3 »\r\n\r\n\r\n","description":"","footnote":"\r\n( 1 ) - الطبقات الكبرى ، ابن سعد ، ج 6 ، ص 240 .\r\n( 2 ) - نهج البلاغه ، خطبه 109 .\r\n( 3 ) - صحيح مسلم ، ج 3 ، ص 1453 ، حديث 10 / ومسند ابن حنبل ، ج 7 ، ص 410 ، حديث 20869 / ومسند ابو يعلى ، ج 6 ، ص 473 ، حديث 7429 / و . . .\r\n","page_name":" 30 ","page_number":30},
  {"content":"\r\n\r\nاين دين آن قدر ادامه مىيابد - تا روز قيامت - كه دوازده خليفه كه همگى از قريش‌اند بر شما حكومت كنند .\r\nو عبدالله ابن مسعود گويد كه اصحاب از عدد خلفاى امت از پيامبر سؤال كردند . پيامبر فرمود :\r\n« اثنى عشر كعدة نقباء بني اسرائيل » . « 1 »\r\nآنها دوازده نفرند به عدد برگزيدگان بنى اسرائيل .\r\nشمار زيادى از احاديث صحيح در منابع شيعه و سنى وجود دارد كه - با اختلاف در الفاظ - به همين معنا اشاره مىكند . بنابراين مسلمانان همگى اتفاق نظر دارند كه خلفا ( جانشينان پيامبر ) يا نقبا ( برگزيدگان ) يا امرا ( فرماندهان ) و يا ائمه ( رهبران ) بعد از پيامبر دوازده نفرند و همگى از قريشند و به نص صريح احاديث پيامبر معين شده‌اند .\r\nمقتضاى تشبيه آنان به نقباى بنى اسرائيل هم همين است ( معيّن بودن عدد آنها ) علاوه بر آن ، اين احاديث بر جاودان بودن دين تا روز قيامت و باقى بودن امامت تا آن زمان تأكيد مىورزد . اين مطلب مقتضاى روايت « مسلم » در صحيح‌اش نيز است .\r\nاين احاديث قبل از آنكه عدد ائمه - از على ( ع ) ابن ابى طالب تا حضرت مهدى ( عج ) - به دوازده نفر برسد هم در برخى\r\n\r\n\r\n","description":"","footnote":"\r\n( 1 ) - مسند احمد بن حنبل ، ج 2 ، ص 55 ، حديث 3781 / والمستدرك على الصحيحين ، ج 4 ، ص 546 ، حديث 8529 / والمعجم الكبير ، ج 1 ، ص 158 ، حديث 10310 / و . . .\r\n","page_name":" 31 ","page_number":31},
  {"content":"\r\n\r\nصحاح و مسانيد ، پراكنده بوده است . بنابراين محال است كه بعد از آن تاريخ جعل شده باشد . علاوه بر اين ، همهء روات اين احاديث كه از طريق اهل سنت نقل شده‌اند ، مورد وثوق آنها هستند . « 1 »\r\nبه‌طور كلى بر حجيت آيات و رواياتى كه مطرح شد نتيجه‌اى عملى مترتب مىشود و اين همان چيزى است كه همهء مسلمانان را به آن دعوت مىكنيم ؛ بدون اينكه هيچ‌يك از مذاهب اسلامى ، ويژگيهاى خود را از دست بدهند .\r\n\r\n\r\n","description":"","footnote":"\r\n( 1 ) - الاصول العامة للفقه المقارن ، سيد محمد تقى حكيم ، صص 178 و 179 .\r\n","page_name":" 32 ","page_number":32},
  {"content":"\r\n\r\n\r\nفصل دوم : منابع علم اهل بيت پيامبر ( عليهم السلام )\r\n\r\n","description":"","footnote":"","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\n\r\nمقدمه :\r\nآيات و رواياتى كه در فصل اول مورد بررسى قرار گرفت به حد كافى بر طهارت اهل‌بيت ( عليهم‌السلام ) و مرجعيت علمى آنان دلالت مىكند .\r\nعلامه سيد محمد تقى حكيم مىگويد : « هماهنگى كاملى بين واقعيت تاريخى زندگى ائمه و مفاد اين ادله وجود دارد . هر دو گوياى عصمت و اعلميت آنها هستند .\r\nمخصوصاً در مورد امامانى كه نمىتوان بر اساس معيارها و شرايط طبيعى دربارهء آنان قضاوت كرد ؛ مانند امام جواد ، امام هادى و امام عسكرى ( عليهم السلام ) . اين امر بهترين مؤيد ماست كه سنت شامل ( گفتار ، رفتار و تقريرات ) آنها نيز مىشود . و در اينجا مىتوان به دليل عقلىاى كه خليل ابن احمد فراهيدى دربارهء امامت آورده نيز استدلال كرد . او مىگويد :\r\nبىنيازى او ( على عليه السلام ) از همگان و نياز همگان به او دليل امامت اوست .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nاين استدلال را در مورد تمامى امامان مىتوان به‌كار برد . زيرا تاريخ هرگز نشان نداده كه هيچ‌يك از امامان براى شناخت مطلبى به كسى نيازمند شده باشند يا نزد كسى غير از معصوم قبل از خود درس خوانده باشند » . « 1 »\r\nاين سخن ما را به موضوعى بسيار با اهميت راهنمايى مىكند كه به منابع علمى اهل بيت مربوط مىشود . منابع تاريخى اشاره‌اى ندارند كه آنها نزد كسى درس خوانده باشند . پس سرچشمهء علم آنها كجاست ؟\r\nبا مطالعه و بررسى روايات صحيح مىتوانيم منابع و مصادر علم ائمهء اهل بيت را در چهار مورد زير منحصر سازيم :\r\n\r\n1 - قرآن كريم\r\nشمارى از روايات بر اين نكته تأكيد مىورزد كه تنها اهل بيت پيامبر حقايق قرآن ، وجوه معانى و اهداف آن را آن‌گونه كه بايد ، مىفهمند ؛ از جمله فرمايش پيامبر اكرم كه مىفرمايد : مراد از « من عنده علم الكتاب » ، على ابن ابى طالب است . « 2 » و نيز فرمودهء خود على ابن ابى طالب كه :\r\n« انا هو الذي عنده علم الكتاب » . « 3 »\r\nمن همان\r\n\r\n\r\n","description":"","footnote":"\r\n( 1 ) - الاصول العامة للفقه المقارن ، سيد محمد تقى حكيم ، ص 179 .\r\n( 2 ) - شواهد التنزيل ، ج 1 ، ص 40 ، حديث 422 .\r\n( 3 ) - روايت از سلمان فارسى است . بصائر الدرجات ، ابو جعفر صفار قمى ، ص 216 ، حديث 21 .\r\n","page_name":" 36 ","page_number":36},
  {"content":"\r\n\r\nكسى هستم كه علم كتاب نزد اوست .\r\nو نيز فرمايش امام حسين بن على ( عليهما السلام ) كه :\r\n« نحن الذين عندنا علم الكتاب وبيان ما فيه » . « 1 »\r\nما كسانى هستيم كه دانش كتاب و بيان آنچه در آن است ، نزد ما است .\r\nو نيز حديث پيامبر اكرم :\r\n« علي يعلّم الناس من بعدي تأويل القرآن و ما لا يعلمون » . « 2 »\r\nعلى بعد از من تأويل قرآن و آنچه را مردم نمىدانند به آنها مىآموزد .\r\nو نيز گفتار ديگر على ( ع ) كه با تأكيد مىفرمود :\r\n« سلوني عن كتاب الله ، فانه ليس من آية الا وقد عرفت بليل نزلت ام بنهار ، في سهل ام جبل » . « 3 »\r\nاز من دربارهء كتاب خدا بپرسيد . هيچ آيه‌اى نيست كه من ندانم در شب نازل شده يا در روز ، در دشت نازل شده يا در كوه .\r\nو نيز از عبدالله ابن مسعود نقل شده است كه :\r\n« ان القرآن انزل على سبعة احرف ما منها حرف الا له ظهر وبطن ، وان علي ابن ابي طالب عنده علم الظاهر والباطن » . « 4 »\r\n\r\n\r\n","description":"","footnote":"\r\n( 1 ) - روايت از اصبغ ابن نباته است . المناقب ، ابن شهر آشوب ، ج 40 ص 52 .\r\n( 2 ) - روايت از انس ابن مالك است . شواهد التنزيل ، ج 1 ص 39 حديث 28 .\r\n( 3 ) - الطبقات الكبرى ، ج 2 ، ص 238 / و تاريخ الخلفاء ، عبدالرحمن سيوطى ، ص 218 / وتاريخ دمشق ، ابن عساكر ، ج 3 ، ص 21 ، حديث 1039 / و . . .\r\n( 4 ) - حلية الاولياء وطبقات الاصفياء ، ابو نعيم اصفهانى ، ج 1 ، ص 65 / و ينابيع المودة ، ج 1 ، ص 215 ، حديث 24 .\r\n","page_name":" 37 ","page_number":37},
  {"content":"\r\n\r\nقرآن بر هفت حرف نازل شده است و هيچ حرفى نيست مگر آنكه ظاهرى دارد و باطنى و على ابن ابى طالب هم دانش ظاهر را دارد و هم دانش باطن .\r\nامام على ( ع ) از مسلمانان مىخواهد كه على رغم سختى كار ، قرآن را استنطاق كنند . او مىفرمايد :\r\n« ذلك القرآن فاستنطقوه ، ولن ينطق . و لكن اخبركم . الا ان فيه علم ما يأتي » . « 1 »\r\nآن قرآن است ؛ از او بخواهيد تا سخن گويد و هرگز سخن نگويد . اما من شما را از آن خبر مىدهم . بدانيد كه در قرآن علم آينده است .\r\nاين روايات همگى فهم - فهميدن كامل - قرآن را مخصوص اهل بيت مىدانند و قرآن را منبع اول علم آنها معرفى كرده ، و اهل بيت را مرجع مسلمانان در گويا كردن قرآن مىدانند .\r\n\r\n2 - پيامبر اكرم ( ص )\r\nرسول خدا دومين سرچشمه و منبع علم اهل بيت است و شايد مشهورترين حديثى كه در اين زمينه به آن استدلال مىشود ، اين سخن پيامبر باشد كه :\r\n\r\n\r\n","description":"","footnote":"\r\n( 1 ) - نهج البلاغه ، خطبهء 158 .\r\n","page_name":" 38 ","page_number":38},
  {"content":"\r\n\r\n« أنا مدينة العلم وعلي بابها . فمن اراد المدينة والحكمة فليأت الباب » . « 1 »\r\nمن شهر علم هستم و على دروازهء اين شهر . پس هر كس طالب شهر حكمت است ، بايد از در وارد شود .\r\nو در روايت ديگرى مىفرمايد :\r\n« أنا دار العلم وعلي بابها » « 2 » « أنا دار الحكمة وعلي بابها » . « 3 »\r\n« من خانهء علمم وعلى در آن » يا « من خانهء حكمت هستم و على در آن خانه » .\r\nحاكم از بريدهء اسلمى نقل مىكند كه پيامبر اكرم به على ابن ابىطالب فرمود :\r\n« ان الله تعالى امرني ان ادينك و لا اقصيك وان اعلمك وان تعي ، و حق على الله ان تعي ، فنزل قوله تعالى :\r\n وَ تَعِيَها أُذُنٌ واعِيَةٌ » .  « 4 »\r\n\r\n\r\n","description":"","footnote":"\r\n( 1 ) - اين روايات را مجاهد از عبدالله ابن عباس نقل كرده و حاكم گفته كه حديث صحيح السندى است . مستدرك الصحيحين ، ج 3 ، ص 126 و 127 / خطيب نيز در تاريخ بغداد از 4 طريق نقل كرده است . تاريخ بغداد ، ج 4 ، ص 348 ، حديث 7 و ص 172 ، و ج 11 ، ص 48 و 49 / ابن اثير نيز در اسد الغابة ج 4 ، ص 22 / ومتقى هندى در كنز العمال ، ج 6 ، ص 152 به نقل اين روايات پرداخته‌اند / در مصادر ديگرى هم كه فيروزآبادى در كتابش « فضائل الخمسة من الصحاح الستة » ، ج 2 ، ص 281 و 282 برخى از آنها را شمرده ، آمده است .\r\n( 2 ) - همچنان‌كه در « الرياض النضره » محب طبرى ، ج 2 ، ص 193 و غير آن آمده است .\r\n( 3 ) - صحيح ترمذى ، ج 2 ، ص 299 / و تاريخ بغداد يا مدينة السلام خطيب بغدادى ، ج 11 ، ص 204 / وكنز العمال متقى هندى ، ج 6 ، ص 401 .\r\n( 4 ) - سورهء الحاقة ، آيه 12 .\r\n","page_name":" 39 ","page_number":39},
  {"content":"\r\n\r\nخداوند به من دستور داده كه به تو نزديك شوم و از تو دور نشوم و تو را علم آموزم و تو فراگيرى و حق خداست كه تو يادگيرى و بفهمى . در اين هنگام آيه نازل شد كه : فقط گوشهاى شنوا آن را مىفهمد . « 1 »\r\nو هرگاه از امام على ( ع ) در بارهء سرچشمهء علوم او كه همه را حيران مىكرد سؤال مىشد ، مىفرمود :\r\n« و ما سوى ذلك فعلم علمه الله نبيه فعلمنيه ، و دعا لي بأن يعيه صدري وتضطم عليه جوانحي » « 2 » .\r\nو غير از اين ، علم ديگرى هم هست كه خداوند به پيامبرش آموخت . و او به من آموخت و دعا كرد كه سينه‌ام آن را فراگيرد و دلم آن را در خود پذيرد .\r\nبرخى روايات مىگويند : رسول خدا دانش خود را براى امام على ( ع ) به ارث گذاشت و او براى فرزندانش حسن و حسين ( عليهما السلام ) سپس هر امامى به امام بعد از خود داد . و هنگامى كه امام على ( ع ) از پيامبر خدا پرسيد :\r\n« ما ارث منك يا رسول الله ؟ »\r\nمن از تو چه چيزى را به ارث مىبرم ؟ پيامبر اكرم ( ص ) فرموده :\r\n« ما ورث الانبياء من قبل : كتاب ربهم وسنة نبيهم » . « 3 »\r\nآنچه را كه پيامبران\r\n\r\n\r\n","description":"","footnote":"\r\n( 1 ) - كفاية الطالب ، كنجى ، ص 4 .\r\n( 2 ) - نهج البلاغة ، خطبه 128 .\r\n( 3 ) - كنز العمال ، ج 5 ، ص 41 .\r\n","page_name":" 40 ","page_number":40},
  {"content":"\r\n\r\nپيشين به ارث به جاى گذاشتند : كتاب خدايشان و سنت پيامبرشان .\r\nدر حديثى از امام صادق ( ع ) است كه فرمود :\r\n« ان الله علّم رسوله الحلال والحرام والتأويل وعلّم رسول الله علمه كلّه علياً » . « 1 »\r\nهمانا خداوند به پيامبرش حلال و حرام وتأويل آيات قرآن را آموخت و رسول خدا همهء علمش را به على ياد داد .\r\nامام باقر ( ع ) تأكيد مىكند كه علم آنها بيانگر نظر شخصى آنها نيست ، بلكه ميراثى است كه از رسول خدا به آنها رسيده است .\r\n« لو كنّا نفتى الناس برأينا وهوانا لكنا من الهالكين ، ولكنا نفتيهم بآثار من رسول الله ( ص ) واصول علم عندنا نتوارثها كابر عن كابر ، نكنزها كما يكنز هؤلاء ذهبهم وفضتهم » . « 2 »\r\nاگر به رأى و هوس خود فتوا مىداديم هر آينه از هلاك شدگان بوديم . ما به آثار پيامبر و برپايهء علومى كه نزد ماست و هر يك از ديگرى به ارث مىبريم براى مردم فتوا مىدهيم . ما اين علوم را ذخيره مىكنيم ؛ همان‌طور كه مردم طلا و نقرهء خود را ذخيره مىكنند .\r\n\r\n\r\n","description":"","footnote":"\r\n( 1 ) - المناقب ، ابن شهر آشوب ، ج 4 ، ص 366 / وعيون اخبار الرضا ، ج 2 ، ص 143 حديث 10 .\r\n( 2 ) - بصائر الدرجات ، ص 30 حديث 4 / والاختصاص ، شيخ مفيد ، ص 280 / حديثى نيز از امام صادق به همين مضمون در دست است كه ابو داود ابن يزيد در بصائر الدرجات ، ص 299 به نقل آن پرداخته است .\r\n","page_name":" 41 ","page_number":41},
  {"content":"\r\n\r\n\r\n3 - امام پيشين\r\nامام علمش را فقط از امام پيشين خود مىگيرد . و فقط نزد او درس مىخواند . و اين علم ، ميراثى است منحصر و مخصوص به خود آنها . در عين حال ، به برخى از شاگردان هم به مقدار استعداد و ظرفيت آنها مىآموزند . و در اين زمينه ، روايات بسيارى در دست است . « 1 »\r\n\r\n4 - آگاهى و تجربيات شخصى\r\nبدون ترديد ، هر يك از ائمهء اهل بيت در زندگى خود داراى تجربه‌هايى شخصى بودند كه به آنها تواناييهاى علمى خاص مىبخشيد . اين تجربه‌ها بستگى به نقش هر يك از آنان در بناى حيات انسانى داشت ؛ نقشى كه در مجموع زندگى ائمه ، هر يك كامل كنندهء ديگرى بود و تحت يك اراده ، هدفى واحد را دنبال مىكرد . هر چند كه در هر دوره‌اى به وسايل و عناصر خاص خويش متكى بود . « 2 »\r\nمثلًا امام على ( ع ) عمل سياسى و فنون جنگيدن را با آگاهى و دقت تمام تجربه كرد و سنتهاى الهى و قوانين اجتماعى را عميقاً\r\n\r\n\r\n","description":"","footnote":"\r\n( 1 ) - اكثر اين نصوص در موسوعه‌هاى حديثى شيعه مثل « كافى » كلينى و « تهذيب » و « استبصار » طوسى و « بحار الانوار » مجلسى و جز اينها آمده است و اين موضوع يكى از پايه‌هاى مهم مذهب اهل بيت است .\r\n( 2 ) - نگا : سيد محمد باقر صدر ، « ائمة اهل البيت وحدة هدف وتنوع ادوار » .\r\n","page_name":" 42 ","page_number":42},
  {"content":"\r\n\r\nدريافت كرده بر حركت طبيعت و علوم آن وقوف كامل يافت . به‌ويژه كه او از زمان كودكى تا زمان شهادتش وارد اين ميدانها شده بود .\r\nبه عبارت ديگر ، او بيش از پنجاه سال در ميدانهاى سياست ، جنگ ، حركتهاى اجتماعى و دانش منحصر به فرد علمى تجربه آموخت و اين تجربه را ائمهء ديگر از او به ارث بردند .\r\nتوجه به اين جنبه از تجربه‌هاى پر اهميت انسانى براى درك طبيعت بشرى اهل بيت بسيار ضرورى است ، تا بدانيم آنها بندگان خدا بودند و ليكن خداوند نعمتهاى ويژه‌اى به آنها بخشيده بود كه ديگران از آن محروم بودند .\r\nحقيقت آن است كه پديدهء غلو در مورد اهل بيت ، از فهم غير حقيقى شخصيت و علوم آنها ريشه مىگيرد . اين درك ناقص از آنها ، برخى مسلمانان را چنان حيران و مبهوت مىساخت كه در مورد آنان غلو مىكردند . آنان علومى محير العقول و كرامات و توانائيهايى در امامان مىديدند كه خارج از توان بشر عادى بود . لذا امام على ( ع ) در برخى سخنان خويش ، بر حقيقت انسانى و بشرى اهل بيت و اينكه آنان مستقيماً علم غيب نمىدانند بلكه همهء دانش آنها فضل و موهبت خداوند و وراثت از پيامبر اكرم ( ص ) است ، تأكيد مىكند .\r\nاو مىفرمايد :\r\n« علم الغيب الذي لا يعلمه احد الا الله و ما سوى ذلك فعلم علمه الله نبيه فعلمنيه » . « 1 »\r\n\r\n\r\n","description":"","footnote":"\r\n( 1 ) - نهج البلاغة ، خطبهء 128 .\r\n","page_name":" 43 ","page_number":43},
  {"content":"\r\n\r\nعلم غيب را جز خدا كسى نمىداند و غير از اين همه علومى است كه خداوند به پيامبرش آموخته و او به من ياد داده است .\r\nاو اهل غلو را لعنت مىكرد . ساير ائمه همچنين مىكردند . بهترين دليل بر اين مطلب فرمايش امام صادق است :\r\n« فوالله ما نحن الا عبيد الذي خلقنا واصطفانا ، ما نقدر على ضر ولا نفع ، وان رحمنا ( الله ) فبرحمته ، وان عذبنا فبذنوبنا ، والله مالنا على الله من حجة ولا معنا من الله براءة ، وانا لميتون ومقبورون ، ومنشرون ومبعوثون ، وموقوفون ومسؤولون » . « 1 »\r\nسوگند به خدا ، ما جز بندگانى نيستيم كه او ما را خلق كرده و برگزيده است . ما به هيچ سود و زيانى توانايى نداريم . اگر به ما رحم كند از رحمت و مهربانى اوست . و اگر عذابمان كند به خاطر گناهانمان است . به خدا سوگند ما هيچ حجتى بر خدا نداريم . او به ما تضمينى نداده است . ما هم مىميريم و در قبرها دفن مىشويم ، روزى مبعوث مىشويم و در برابر خداوند مىايستيم و به سؤالها جواب مىدهيم .\r\nالبته بايد توجه داشت كه ما هيچ دليلى نيافتيم كه مانع از آن باشد كه خداوند بر ائمه منت بگذارد و در موارد مختلف ، راه صواب را بر آنها الهام فرمايد .\r\n\r\n\r\n","description":"","footnote":"\r\n( 1 ) - عبدالرحمن بن كثير روايت كرده است . رجال الكشى ، ص 491 .\r\n","page_name":" 44 ","page_number":44},
  {"content":"\r\n\r\n\r\nفصل سوم : جايگاه علمى اهل بيت در ميان امت اسلامى\r\n\r\n","description":"","footnote":"","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\n\r\nمقدمه :\r\nمسلمانان با همهء اختلافات علمى و وجود جريانها و مكتبهاى فقهى و كلامى گوناگون در ميان آنها ، پيوسته نظرى ويژه به‌اهل بيت پيامبر ( صلوات الله عليهم اجمعين ) داشته‌اند و آنها را برتر از ساير صحابه ، تابعان و فقها مىدانسته‌اند . كتابهاى حديث ، فقه و تاريخ بر اين امر گواهى مىدهد . و اگر سياستهاى ظالمانه و فريبكارانهء حكام در عهد اموى و عباسى نبود ، اين جايگاه بلند همچنان ريشه‌دار و استوار در دل و انديشهء امت اسلام باقى مىماند .\r\nحكومتهاى منحرف اموى وعباسى تلاش بسيارى براى وارونه جلوه دادن حقايق و قلب واقعيتها از خودنشان دادند تا نگاهها را از اهل بيت ( عليهم السلام ) و مرجعيتشان به‌سوى ديگران متوجه سازند .\r\nو ما جهت پرهيز از اطالهء كلام ، تنها به ارائهء اندكى از شهادتهاى بزرگان صحابه و تابعان و فقها در حق اهل بيت مىپردازيم . اين شهادتها نشان مىدهد كه نصوص وارد شده در كتاب و سنت ، و\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nنيز ديدگاههاى بىطرفانهء مسلمانان دربارهء اهل بيت ، با واقعيتهاى تاريخى زندگى آنان كاملًا همخوانى و انطباق دارد .\r\n\r\nجايگاه علمى امام على ( ع ) در عصر خلفا\r\n\r\n1 در زمان خلافت ابو بكر\r\nاز عصر درخشان زندگى پيامبر اكرم ( ص ) كه بگذريم ، در عصر خلفا مىبينيم ابوبكر با همهء شرايط پيچيده‌اى كه بر جامعهء اسلامى آن روز حاكم بود ، در بسيارى از مشكلات و مسائل سياسى و احكام شرعى ، از جمله در قتال با اهل ردّه به امام على ابن ابى طالب ( عليه السلام ) مراجعه كرد . « 1 »\r\n\r\n2 در زمان خلافت عمر\r\nخليفهء دوم ، عمر ابن الخطاب هم پيوسته در مسائل كلامى ، فقهى ، اجتماعى و سياسى به او مراجعه مىكرد و بيش از همه اين حقيقت را بازگو مىكرد . « 2 » سخنان عمر ابن الخطاب دربارهء على ابن ابىطالب ( ع ) نشان مىدهد كه او بيش از ساير مسلمانان ، شيفتهء\r\n\r\n\r\n","description":"","footnote":"\r\n( 1 ) - الرياض النضره ، محب طبرى ، ج 2 صص 195 و 224 / كنز العمال ، ج 3 ، صص 99 و 301 .\r\n( 2 ) - اكثر كتابهاى حديث و تاريخ ، مخصوصاً صحاح و سنن ومسانيد بر اين موضوع اشاره دارند . تفصيل مطلب موجب اطالهء كلام است .\r\n","page_name":" 48 ","page_number":48},
  {"content":"\r\n\r\nشخصيت ، دانش ، ايمان ، و جايگاه ويژهء امام بود . از جملهء سخنان خليفهء دوم دربارهء على ابن ابى طالب ( ع ) مىتوان به موارد زير اشاره كرد :\r\n1 - « اعوذ بالله ان اعيش في قوم لست فيهم يا ابا الحسن » . « 1 »\r\nاى ابو الحسن ! من پناه مىبرم به خدا از اينكه در ميان قومى باشم كه تو در آنجا حضور نداشته باشى .\r\n2 لو لا علي لهلك عمر . « 2 »\r\nاگر على نبود عمر هلاك شده بود .\r\n3 - انت ( يا علي ) خيرهم فتوى . « 3 »\r\nاى على تو در ميان مسلمانان بهترين فتوا دهنده هستى .\r\n4 اللهم لا تنزل بي شدة الا وابو الحسن الى جنبي . « 4 »\r\nخدايا تا على در كنار من نيست ، هيچ كار سختى را بر من نازل نفرما .\r\n5 ابا الحسن ، لا ابقاني الله لشدة لست لها ولا في بلد لست فيه . « 5 »\r\nيا على ، خداوند مرا در سختىاى كه تو در كنارم نباشى و در\r\n\r\n\r\n","description":"","footnote":"\r\n( 1 ) - مستدرك الصحيحين ، ج 1 ص 457 .\r\n( 2 ) - السنن ، بيهقى ، ج 7 ص 242 ، اين موضوع را بسيارى از كتابهاى حديث و تاريخ روايت كرده‌اند .\r\n( 3 ) - الطبقات ، ابن سعد ، ج 2 ، ق 2 ، ص 102 .\r\n( 4 ) - كنز العمال ، ج 3 ، ص 179 .\r\n( 5 ) - همان ، ج 3 ، ص 179 .\r\n","page_name":" 49 ","page_number":49},
  {"content":"\r\n\r\nشهرى كه تو حضور نداشته باشى ، زنده نگه ندارد .\r\n6 يا ابن ابي طالب فمازلت كاشف كل شبهة وموضع كل حكم . « 1 »\r\nاى پسر ابوطالب ، تو هميشه بر طرف كنندهء شبهه‌ها و بيان كنندهء احكام هستى .\r\n7 اعوذبالله من معضله ليس لهاابو الحسن . « 2 »\r\nپناه مىبرم به خدا از پيش آمدن مشكلى كه ابوالحسن - على ( ع ) براى حل آن نباشد .\r\n8 لا ابقاني الله بعدك يا علي ! « 3 »\r\nاى على ، خداوند بعد از تو مرا زنده نگذارد .\r\nهمهء اين اظهارات به خاطر نقشى بود كه على ( ع ) در گره‌گشايى مشكلات عقيدتى و فقهىاى كه براى عمر و براى مسلمانان و حتى غيرمسلمان پيش مىآمد ، از خود نشان مىداد .\r\nيكى از حوادثى كه در اين مجال شايستهء توجه است ، موضوع تعيين مبدأ تاريخ براى مسلمانان است . هنگامى كه عمر ابن‌الخطاب تصميم به تعيين مبدأ براى تاريخ مسلمانان گرفت با على ابن ابىطالب ( ع ) مشورت كرد و آن حضرت پيشنهاد فرمود كه مبدأ تاريخ ، زمان هجرت پيامبر اكرم ( ص ) از مكه به مدينه\r\n\r\n\r\n","description":"","footnote":"\r\n( 1 ) - همان ، ج 3 ، ص 179 .\r\n( 2 ) - نورالابصار ، شلبنجى ، ص 171 .\r\n( 3 ) - الرياض النضره ، ج 2 ، ص 197 .\r\n","page_name":" 50 ","page_number":50},
  {"content":"\r\n\r\nباشد . عمر هم پذيرفت و به پيشنهاد او جامهء عمل پوشاند . « 1 »\r\nيكى ديگر از موارد ، زمانى بود كه عمر براى فتح ايران ، تصميم به اعزام سپاهى به آنجا گرفت ؛ و نيز هنگام اعزام سپاه به روم . در فصل بعدى به اين مطلب اشاره خواهيم كرد .\r\n\r\n3 در زمان خلافت عثمان ابن عفان\r\nعثمان ابن عفان هم در بسيارى از مسائل و مشكلات عقيدتى و فقهى به على ابن ابى طالب مراجعه مىكرد ؛ به‌طورى كه كتابهاى حديث ، فقه و تاريخ به موارد آن تصريح دارد . « 2 »\r\n\r\n4 اعتراف عايشه به دانش على ( ع )\r\nعايشه هم پاسخ بسيارى از احكام شرعى را كه از او پرسيده مىشد به امام على ( ع ) ارجاع مىداد . و مىگفت :\r\nعليك بابن ابي طالب لتسأله . « 3 » )\r\nاين سؤال را بايد از فرزند ابوطالب بپرسى .\r\nو يا مىگفت :\r\nإئت عليا فانه اعلم بذلك مني . « 4 » )\r\n\r\n\r\n","description":"","footnote":"\r\n( 1 ) - بخارى در تاريخش و حاكم در مستدرك الصحيحين ، ج 3 ، ص 14 آورده است .\r\n( 2 ) - الموطا ، مالك ابن انس ، ص 36 و 176 / والسنن ، بيهقى ، ج 7 ص 419 / مسند ، شافعى ، ص 171 / و مسند ، احمد ابن حنبل ، ج 1 ، ص 100 و 104 / تفسير ابن جرير ، ج 27 ، ص 61 / و . . .\r\n( 3 ) - صحيح‌النسائى ، ج 1 ، ص 96 ، 100 ، 113 ، 117 ، 133 ، 146 ، 149 ، 210 .\r\n( 4 ) - مصادر و ماخذ سابق‌الذكر .\r\n","page_name":" 51 ","page_number":51},
  {"content":"\r\n\r\nنزد على برو . او در اين موضوع از من داناتر است .\r\n\r\n5 على ابن ابى طالب و سعد ابن ابى وقاص\r\nحاكم به سند خويش از قيس ابن ابى حازم نقل مىكند كه سعد ابن ابى وقاص - صحابى پيامبر - به فردى كه به امام على ( ع ) تعرض نموده بود ، عتاب كرد و گفت :\r\nالم يكن اول من اسلم ؟ الم يكن اول من صلي مع رسول‌الله ( صليالله عليه و آله ) ؟ الم يكن اعلم الناس ؟ ! « 1 »\r\nآيا على اولين كسى نيست كه اسلام آورده است ؟ آيا اولين كسى نيست كه با پيامبر نماز خوانده است ؟ آيا او داناترين مردم نيست ؟ !\r\nتاريخ همچنين گواهى مىدهد كه لقب « امام » مشهورترين لقب على ابن ابىطالب ( ع ) بوده است ،\r\nاما دربارهء امام حسن مجتبى ( ع ) ، امام حسين ( ع ) ، امام زين‌العابدين ، علىابن الحسين ( ع ) و ساير ائمه هم گواهيهاى بسيار وجود دارد كه مرجع علمى امت بوده‌اند .\r\n\r\n\r\n","description":"","footnote":"\r\n( 1 ) - حاكم در مستدرك الصحيحين ، ج 3 ، ص 499 ، به سندش از قيس ابن ابى حازم روايت كرده است .\r\n","page_name":" 52 ","page_number":52},
  {"content":"\r\n\r\n\r\nجايگاه علمى اهل بيت پيامبر از ديدگاه شاعران بزرگ\r\nشايد مناسب‌ترين شاهد ، ابياتى از قصيدهء ميميهء فرزدق در مدح اهل بيت به خصوص مدح امام علىابن‌الحسين ، زين‌العابدين ( ع ) است كه آن را نقل مىنماييم .\r\n\r\n1 قصيدهء فرزدق :\r\n من معشر حبهم دين و بغضهم * كفر و قربهم منجى و معتصم\r\nمقدم بعد ذكر الله ذكر هم * فى كل بدء و مختوم به الكلم\r\nان عد اهل التقى كانوا ائمتهم * او قيل : من خير اهل الارض ؟ قيل : « هم » « 1 » \r\nآنان كه دوستىشان دين است و كينهء آنها كفر ،\r\nنزديك شدن به آنها نجات‌دهنده و دستگيرنده است .\r\nبعد از ياد خدا ، نام آنها مقدم است ،\r\nدر ابتداى هر كار و پايان هر سخن .\r\nهرگاه سخن از اهل تقوا باشد ، آنان پيشوايان اهل تقوايند .\r\n\r\n\r\n","description":"","footnote":"\r\n( 1 ) - وفيات الاعيان ، ابن خلكان ، ج 6 ، ص 96 .\r\n","page_name":" 53 ","page_number":53},
  {"content":"\r\n\r\nو يا سؤال از بهترين اهل زمين به ميان آيد ، جواب آيد كه « آنهايند » .\r\n\r\n2 قصيدهء ابو نؤاس :\r\nهمچنين « رائيه » ابو نؤاس كه در ثناى اهل بيت مىگويد :\r\n مطهرون نقيات ثيابهم * تجرى الصلاة عليهم اينما ذكروا\r\nفالله لما برا خلقاً فاتقنه * صفاكم واصطفاكم ايهاالبشر\r\nفأنتم الملأ الأعلى و عندكم * علم الكتاب و ما جاءت به السور « 1 » \r\nپاكانى كه جامهء پاك دارند\r\nهرگاه نامشان به ميان آيد درود بر آنان فرستاده شود .\r\nهنگامى كه خداوند ، جهان را آفريد و استوار ساخت\r\nشما را انتخاب كرد و برگزيد اى ( برترين ) انسانها\r\nشما « ملأ اعلى » هستيد و نزد شماست\r\nعلم كتاب وعلم آن چه در سوره‌هاى قرآن است .\r\n\r\n3 قصيدهء ابوفراس حمدانى :\r\nميميهء ابو فراس حمدانى نيز از قصايدى است كه زيباترين\r\n\r\n\r\n","description":"","footnote":"\r\n( 1 ) - عيون اخبارالرضا ، شيخ صدوق ، ج 2 ، ص 143 / والمناقب ، ابن شهر آشوب ، ج 4 ، ص 266 .\r\n","page_name":" 54 ","page_number":54},
  {"content":"\r\n\r\nعبارتها را دربارهء جايگاه اهل بيت در بر دارد . و ما در اينجا ابياتى را كه به بُعد علمى آنان مربوط مىشود نقل مىكنيم :\r\n الدين مخترم والحق مهتضم * وفيء آل رسول‌الله مقتسم\r\nخلوا الفخار لعلامين ان سئلوا * ويوم السؤال وعمالين ان عملوا\r\nلايغضبون لغير الله ان غضبوا * ولايضيعون حق‌الله ان حكموا\r\nتنشا التلاوة من ابياتهم ابدا * وفى بيوتكم الأوتار والنغم\r\nالركن والبيت والاستار منزلهم * وزمزم والصفا والحجر والحرم « 1 » \r\nدين از دست رفته و حق تاراج شده است\r\nو حق خاندان پيامبر تقسيم شده است\r\nهمهء افتخارها را براى كسانى بگذاريد كه دانا هستند\r\nدر روز سؤال ، و عامل هستند در وقت عمل\r\nجز براى خداوند به خشم نمىآيند ؛ اگر به خشم آيند .\r\nو در هنگام داورى ، حق خداوند را پايمال نمىكنند\r\nهميشه از خانه‌هاى آنها بانگ تلاوت قرآن بلند است\r\n\r\n\r\n","description":"","footnote":"\r\n( 1 ) - ديوان ابو فراس حمدانى ، تحقيق دكتر محمدبن شريفه ، ص 196 و 206 .\r\n","page_name":" 55 ","page_number":55},
  {"content":"\r\n\r\nو از خانه‌هاى شما صداى تارها و آوازها « 1 »\r\n« ركن » ، « خانه » و « پرده‌ها » كعبهء منزل آنهاست\r\nو نيز « زمزم » ، « صفا » ، « حجر » و « حرم »\r\nاين تعبيرات در حقيقت از جهت‌گيرى افكار عمومى نسبت به جايگاه ويژهء اهل بيت نبوت پرده بر مىدارد . بايد توجه داشت كه اين نگرش تنها به شاعران و تودهء مردم اختصاص نداشته است ؛ بلكه فقهاى بزرگ و ائمهء مذاهب اسلامى هم همين ديدگاه را نسبت به ائمهء اهل بيت داشته‌اند . گواه اين گفته ، شعر محمد ابن ادريس شافعى دربارهء اهل بيت پيامبر است :\r\n\r\n4 شعر امام شافعى :\r\n آل النبى ذريعتى * وهم اليه وسيلتى\r\nارجو بهم اعطى غدا * بيدى اليمين صحيفتى « 2 » \r\nخاندان پيامبر دستگير من هستند\r\nآنان وسيله ( تقرب ) من به خدا هستند .\r\nاميد دارم به خاطر آنها ، فرداى قيامت\r\nنامهء عملم را به دست راستم بدهند .\r\n\r\n\r\n","description":"","footnote":"\r\n( 1 ) - منظور شاعر ، عباسيان هستند .\r\n( 2 ) - الصواعق المحرفه ، ابن حجر ، ص 108 / ونور الابصار ، ص 105 .\r\n","page_name":" 56 ","page_number":56},
  {"content":"\r\n\r\n\r\nجايگاه ائمهء اهل بيت نزد پيشوايان مذاهب\r\nبسيارى از ائمهء مذاهب اسلامى و فقهاى بزرگ نزد ائمهء اهل بيت ، به ويژه نزد امام جعفر صادق ( ع ) درس خوانده و شاگردى كرده بودند . حافظ ابن عقده نامهاى چهار هزار نفر از فقها و محدثانى را كه از امام صادق ( ع ) روايت كرده يا نزد او درس خوانده‌اند ذكر كرده است . « 1 » و نيز او كتابها و مصنفات بسيارى از اينها را برشمرده است . از جمله اينان‌اند :\r\nمالك ابن انس اصبحي ، ابو حنيفه نعمان ابن ثابت ، « 2 » يحيي ابن سعيد ، ابن جريج ، سفيان ثوري ، شعبه ابن‌الحجاج ، عبدالله ابن عمرو ، روح ابن قاسم ، سفيان ابن عيينه ، اسماعيل ابن جعفر ، وابراهيم ابن طحان . « 3 » )\r\nشايد اين سخن ابو حنيفه « لو لا السنتان لهلك النعمان » « 4 » اگر آن دوسال نبود نعمان هلاك مىشد ، اشاره به دوسال شاگردى او\r\n\r\n\r\n","description":"","footnote":"\r\n( 1 ) - الرجال ، ابن عقده زيدى به نقل از اعيان‌الشيعه ، سيدمحسن امين ، ج 1 ص 661 .\r\n( 2 ) - بيشتر كتابهاى طبقات و اعلام و تاريخ مثل مطالب السؤول ابن طلحه شافعى ، ص 218 و الصواعق المحرفه ، ص 30 ، اين مطلب را ذكر كرده‌اند .\r\n( 3 ) - حلية الاولياء ، ابو نعيم ، به نقل از المناقب ، ابن شهر آشوب ، ج 4 ، ص 247 .\r\n( 4 ) - نحفهء الآلوسى ، ص 8 و مصادر تاريخى ديگر / و قصةالتقريب محمدتقى قمى .\r\n","page_name":" 57 ","page_number":57},
  {"content":"\r\n\r\nنزد امام صادق باشد ، و نشان دهد كه تا چه اندازه ائمهء اهل‌بيت ( ع ) بر فضاى علمى امت اسلامى در زمان خود تأثير داشته‌اند .\r\nسخن مالك ابن انس هم شاهد ديگرى بر اين مطلب است :\r\n« ما رأت عين ولا سمعت اذن و لاخطر علي قلب بشر افضل من جعفر ابن محمد الصادق علماً و عبادةً وورعاً » . « 1 »\r\nهيچ ديده‌اى نديده است و هيچ گوشى نشنيده و بر قلب هيچ انسانى خطور نكرده است ، كسى كه درعلم و عبادت و ورع بالاتر از جعفر ابن محمد الصادق ( ع ) باشد .\r\n\r\nسخن ابوزهره :\r\nشيخ محمد ابوزهره - استاد دانشگاه الأزهر - اين واقعيت را اين‌گونه توضيح مىدهد :\r\nكان ابو حنيفة يروي عن الامام الصادق ، ويراه اعلم الناس باختلاف الناس ، واوسع الفقهاء احاطة ، وكان مالك يختلف اليه دارسا راويا ، و من كان له فضل الأستاذية علي ابي حنيفة و مالك فحسبه ذلك فضلا ، ولايمكن ان يؤخر عن نقص ولايقدم عليه غيره عن فضل . وهو فوق هذا حفيد علي زين‌العابدين ( عليه السلام ) الذي كان سيد اهل المدينة في عمره فضلا و شرفا و دينا و علما ، وقد تتلمذ له ابن شهاب الزهري وكثيرون من التابعين ، و هو ابن محمدالباقر الذي بقرالعلم و وصل الى لبابه فهو ممن جمع‌الله تعالى له\r\n\r\n\r\n","description":"","footnote":"\r\n( 1 ) - تهذيب التهذيب ، ج 2 ، ص 104 .\r\n","page_name":" 58 ","page_number":58},
  {"content":"\r\n\r\nالشرف الذاتي والشرف الاضافى بكريم النسب والقرابة الهاشمية والعترة المحمدية . « 1 »\r\nابو حنيفه از امام صادق روايت مىكرد ، و او را داناترين كس به اختلافات علمى مردم ( دانشمند ) و دانشمندترين فقيهان مىدانست .\r\nمالك نيز ، هم در مقام راوى و هم شاگرد ، نزد او رفت و آمد داشت . و كسى كه فضل استادى بر ابوحنيفه و مالك داشته باشد ، مرتبت او تمام است و ممكن نيست كه از ديگران عقب بماند و يا كسى در فضيلت بر او پيشى گيرد .\r\nاز همه بالاتر ، او نوهء علىابن‌الحسين ( ع ) زين‌العابدين است . كسى كه سيد اهل مدينه در فضيلت و شرف و دين و دانش در زمان خود بود و ابن شهاب زهرى و بسيارى از تابعان ، شاگرد او بودند .\r\nاو پسر محمدباقر است كه دل دانش را شكافت و به مغز آن رسيد . او كسى است كه خداوند شرف ذاتى و نسبى را در او جمع كرده بود . هم از بنىهاشم و هم از عترت پيامبر ( صلى الله عليه وآله و سلم ) .\r\n\r\n\r\n","description":"","footnote":"\r\n( 1 ) - الامام جعفرالصادق ، محمد ابوزهره ، ص 3 .\r\n","page_name":" 59 ","page_number":59},
  {"content":"\r\n . \r\n","description":"","footnote":"","page_name":" 60 ","page_number":60},
  {"content":"\r\n\r\n\r\nفصل چهارم : جلوه‌هاى عينى علوم اهل بيت ( ع )\r\n\r\n","description":"","footnote":"","page_name":" 61 ","page_number":61},
  {"content":"\r\n . \r\n","description":"","footnote":"","page_name":" 62 ","page_number":62},
  {"content":"\r\n\r\n\r\n1 - مناظرهء علمى با دانشمندان\r\nزندگى ائمهء اهل‌بيت سرشار از گفت‌وگوهاى علمى است . آنان مردان تواناى اين ميدان بودند و آداب و روشهايى را كه قرآن مجيد براى گفت‌وگو و مناظرهء علمى در شكل و محتوا - تبيين كرده است ، تجسم بخشيدند . مجالس ائمه يا مجالسى كه آنها در آن حضور مىيافتند ، ميدان مناظره و استدلال بود . البته انگيزهء آن بزرگان ، متناسب با موقعيتها و مجالس ، گوناگون بود . برخى از اين مناظرات را حكام و دشمنان براى آزار و اذيت آنها ترتيب مىدادند . برخى ديگر در فضايى علمى و تنها به هدف رسيدن به حقيقت بوده است . برخى ديگر نيز زمانى برگزار مىشد كه ديگران حكام يا راويان و يا فقها از پاسخگويى به مخالفان اسلام ناتوان مىشدند و دست‌طلب به دامن ائمه مىزدند . شمارى از مؤلفان ، اين مناظرات را در كتابهايى ويژه و به نقل از مصادر اصلى جمع‌آورى كرده‌اند . « 1 »\r\n\r\n\r\n","description":"","footnote":"\r\n( 1 ) - از جمله كتاب « الاحتجاج » از طبرسى .\r\n","page_name":" 63 ","page_number":63},
  {"content":"\r\n\r\nنكتهء مهم در همهء اين گفت‌وگوهاى علمى ، و به عبارتى دقيق‌تر نكته‌اى كه براى ما بسيار مفيد و حائز اهميت است ، اينكه ائمه‌ي بزرگوار ، در هيچ‌يك از اين مناظرات شكست نخوردند ، يا در تنگنا قرار نگرفتند ؛ حتى لحظه‌اى در حقانيت خويش دچار ترديد نشدند و با اينكه برخى از آنان مثل امام جواد ( ع ) - در سن نوجوانى بودند و حدود نه سال بيشتر نداشتند ، در مناظره‌هاى علمى و سطح عالى بر رقباى خويش پيروز شدند . سطح بسيار بالاى اين مناظرات دليل استوارى بر مرجعيت علمى بلامنازع ائمهء اهل بيت است .\r\n\r\nمناظرات امام على ( ع )\r\nاولين كسى كه وارد ميدان مناظره با مخالفان شد ، امام على ابن ابى طالب ( ع ) بود كه گفت‌وگو با پيروان اديان ، مخصوصاً يهود ، نصارى ، زرتشتيان و ديگران جزئى از زندگى او شده بود . « 1 » به علاوه ، او گفت‌وگوهايى هم با غلات داشت تا آنها را به توبه وادار كند ؛ و نيز با كسانى كه با سرباز زدن از پذيرش خلافت او از اجماع امت خارج شدند .\r\nعلى ( ع ) مردم را تشويق مىكرد تا در كليهء مباحث مربوط به عقايد ، احكام ، علوم نظرى و طبيعى از او سؤال كنند و بسيار\r\n\r\n\r\n","description":"","footnote":"\r\n( 1 ) - براى نمونه ، به كتاب « عرائس التيجان » ثعلبى ، ص 566 مراجعه شود .\r\n","page_name":" 64 ","page_number":64},
  {"content":"\r\n\r\nمىفرمود :\r\n« سلوني قبل أن تفقدوني » « 1 »\r\nپيش از آن‌كه مرا از دست بدهيد مشكلات علمى خود را از من بپرسيد .\r\nفرزندان على ( ع ) - حسن و حسين ( ع ) - نيز با همين روش زندگى كردند .\r\n\r\nمناظرات امام حسن ( ع )\r\nمناظرهء امام حسن با مرد شامى كه از سوى معاويه همراه با سؤالاتى كه كشيشان روم به منظور در تنگنا قرار دادن امام على ( ع ) طرح كرده بودند اعزام شده بود ، معروف و زبانزد است . امام على ( ع ) پاسخ پرسشها را به فرزندش حسن حواله كرد و امام حسن به همهء سؤالات دينى ، علمى و فلسفى كه مرد شامى به همراه آورده بود پاسخ مناسب و علمى داد . « 2 »\r\nمناظرهء امام حسين ( ع ) با حسن بصرى دربارهء قضا و قدر هم به همين منوال خواندنى و شنيدنى است . « 3 »\r\n\r\nمناظرات امام جعفر صادق ( ع )\r\nبراى اينكه بحث ما طولانى نشود به ذكر نمونه‌هايى از مناظرات امام صادق ( ع ) بسنده مىكنيم .\r\n\r\n\r\n","description":"","footnote":"\r\n( 1 ) - به كتابى با همين عنوان از شيخ محمدرضا حكيمى مراجعه شود .\r\n( 2 ) - الاحتجاج ، طبرسى ، ص 267 و 269 .\r\n( 3 ) - تحف العقول عن آل الرسول ، ابن شعبه حرانى ، ص 231 .\r\n","page_name":" 65 ","page_number":65},
  {"content":"\r\n\r\nاو در شرايط تاريخى خاصى زندگى كرد ؛ بنابراين مناظراتى طولانى و بسيار دارد . يكى از آنها با ابوحنيفه نعمان ابن ثابت است كه به اجبار منصور انجام شد . او - ابوحنيفه - خود مىگويد :\r\n« من داناتر از جعفر ابن محمد نيافتم . وقتى منصور او را احضار كرده بود ، كسى نزد من فرستاد و گفت : اى ابو حنيفه ! مردم شيفتهء جعفر ابن محمد شده‌اند . سؤالهايى سخت و مشكل براى پرسيدن از او تهيه كن ؛ و من چهل پرسش آماده كردم .\r\nسپس زمانى كه در « حيره » بود كسى به دنبالم فرستاد ؛ نزدش رفتم . جعفر بن محمد سمت راست او نشسته بود . وقتى چشمم به جعفرابن محمد افتاد آن چنان هيبتش مرا گرفت كه از ديدن منصور چنان احساسى پيدا نكردم . سلام كردم . اشاره كرد ، نشستم . منصور رو به او كرد و گفت : يا اباعبدالله ! اين ابوحنيفه است . فرمود : آرى ! سپس رو به من كرد و گفت : اى ابو حنيفه ! پرسشهايت را مطرح كن ! شروع به پرسيدن كردم . او پاسخ مىداد و مىفرمود : شما چنين مىگوييد . رأى اهل مدينه چنان است و ما مىگوئيم . . . !\r\nگاه با ما هم عقيده بود ، گاهى با آنها و گاهى با همهء ما مخالفت مىكرد . هر چهل سؤال را پرسيدم . ( و او به همه پاسخ گفت ) .\r\nسپس ابوحنيفه مىگويد :\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n« السنا روينا ان اعلم الناس اعلمهم باختلاف الناس » « 1 »\r\n« آيا ما روايت نكرده‌ايم كه داناترين مردم داناترين آنها به اختلاف آراى آنهاست ؟ »\r\nگفت‌وگوى ديگرى از امام صادق در دست است كه با يكى از رهبران زنادقه دربارهء علوم مختلف دينى ، فلسفى و آرا و عقايد ساير اديان انجام شده است . پاسخهاى امام صادق سبب شد كه زنديق به اسلام ايمان آورده و مسلمان شود . « 2 »\r\n\r\nمناظرات امام على ابن موسى الرضا ( ع )\r\nامام على ابن موسى الرضا ( ع ) گفت‌وگويى معروف و طولانى با دانشمندان و متكلمان مسيحى ، يهودى ، صابئى و مجوس دارد كه بسيارى از مورخان آن را توثيق كرده‌اند . فضل ابن سهل وزير مأمون به امر خليفه آنان را احضار كرد و از آنان خواست كه در مقابل مأمون با امام مناظره كنند . در نتيجهء اين مناظره ، بسيارى از اين عالمان و متكلمان به دست امام رضا مسلمان شدند . « 3 »\r\nدر پايان مناظره ، مأمون در موضوعهاى مختلف علمى\r\n\r\n\r\n","description":"","footnote":"\r\n( 1 ) - اين سخن را « موفق » در مناقب ابو حنيفه ، ج 1 ، ص 173 روايت كرده است .\r\n( 2 ) - الاحتجاج ، ص 331 و 335 .\r\n( 3 ) - همان ، ص 415 و 425 .\r\n","page_name":" 67 ","page_number":67},
  {"content":"\r\n\r\nسؤالهايى مطرح كرد . « 1 » با شنيدن هر يك از پاسخهاى امام ، بر حيرت و تعجبش افزوده مىشد ؛ تعجبى همراه با ترس و نگرانى از مردى كه روى آوردن مردم به او خطرى بزرگ براى دولت عباسيان به شمار مىرفت .\r\n\r\nمناظرهء امام جواد ( عليه السلام )\r\nشگفت‌انگيزترين مناظره از آن امام جواد ، محمد بن على التقى ( ع ) با يحيى ابن اكثم ، قاضى القضاة مأمون است ؛ در زمانى كه بيش از نه سال از عمر شريف آن حضرت نگذشته بود .\r\nدر حقيقت ، مأمون با نزديكان خويش بر سر علم و دانش امام شرطبندى كرده بود ؛ و با اين مناظره در نظر داشت او را در سنين كودكى بيازمايد . « 2 »\r\nزمانى كه جلسه در حضور مأمون و جمع زيادى از سران لشكرى و كشورى همچنين علما و راويان و بزرگان دولت عباسى تشكيل شد ، يحيى ابن اكثم پرسشى كوتاه پيرامون « حكم كسى كه در حال احرام حيوانى را صيد كرده است » خدمت امام عرضه كرد . امام جواد ( ع ) در پاسخ او پرسيد :\r\nآيا در حرم شكار كرده يا خارج حرم ؟\r\n\r\n\r\n","description":"","footnote":"\r\n( 1 ) - همان ، ص 332 و 425 .\r\n( 2 ) - به « الاصول العامة للفقه المقارن » ، سيد محمد تقى حكيم ، ص 183 مراجعه كنيد .\r\n","page_name":" 68 ","page_number":68},
  {"content":"\r\n\r\nعالم به حكم بوده يا جاهل به آن ؟\r\nاز روى عمد مرتكب صيد شده يا از روى خطا ؟\r\nشخص محرم بنده بوده يا آزاد ؟\r\nكوچك بوده يا بزرگ ؟\r\nاولين بار بوده يا چندمين بار ؟\r\nشكار پرنده بوده يا غير پرنده ؟ كوچك بوده يا بزرگ ؟\r\nهنوز بر كار خطايش اصرار مىورزد يا پشيمان است ؟\r\nدر شب اين كار را انجام داده يا در روز ؟\r\nهنگام صيد محرم به عمره بوده يا به حج ؟\r\nيحيى ابن اكثم با كمال تحير اظهار ناتوانى و سرگردانى كرد . در اين هنگام مأمون از امام جواد ( ع ) تقاضا كرد ، خود پاسخ هر يك از وجوه مسأله را بيان فرمايد . امام به گونه‌اى وجوه گوناگون مسأله را يكى پس از ديگرى بيان فرمود كه تصور يحيى و ساير نزديكان مأمون از شخصيت او و آنچه در دل خود نسبت به كوچكى سنش مىپروراندند به كلى از بين رفت . « 1 »\r\nشايد همين يك مناظره و نتايج درخشان آن به تنهايى كافى باشد تا اهميت شيوهء مناظره و تأثير آن در كشف مرجعيت علمى اهل بيت را صرف نظر از موقعيت زمانى و مكانى و سن آن بزرگواران نشان دهد .\r\n\r\n\r\n","description":"","footnote":"\r\n( 1 ) - نگاه كنيد به : الصواعق المحرقة ، ص 204 / الاحتجاج ، ص 444 .\r\n","page_name":" 69 ","page_number":69},
  {"content":"\r\n\r\nبه تعبير يكى از فقها ، « 1 » پيروزى دائمى و مطلق در همهء مناظرات و گفتگوهاى علمى كه بسيارى از آنها فقط براى امتحان كردن ائمه بود ، امكان ندارد فقط از روى تصادف باشد . زيرا تصادف گاهى براى پاره‌اى از اشخاص و در برخى زمينه‌ها اتفاق مىافتد . اما تكرار اين پيروزيها در دفعات متعدد و در زمينه‌هاى مختلف علمى ، نسبت به همهء امامان ، از كوچك و بزرگ قطعاً تصادف نيست ؛ به ويژه اگر توجه داشته باشيم كه آراء و مرجعيت آنها در همان زمان زبانزد و مشهور بوده است .\r\n\r\n2 - ميراث علمى اهل بيت پيامبر ( علهيم السلام )\r\nاهل بيت پيامبر ( عليهم السلام ) آثار علمى گرانسنگ و عظيمى از خود براى امت اسلام بر جاى گذاشتند . اين ميراث گرانبها در گذشته به بار نشسته و در حال و آينده نيز سود فراوان خواهد داشت . زيرا آثار علمى آنان تنها براى زمان خودشان نبوده است ؛ بلكه اين سرمايه‌ها با گذشت زمان همچنان جاويد خواهد ماند .\r\nميراث عظيم اهل بيت در احاديث ، خطبه‌ها ، كتابها ، درسها ، شيوه‌ها و اصول علمى و آموزشهاى آنان در عرصه‌هاى مختلف انديشهء بشرى قابل دسته‌بندى است . علاوه بر همهء اينها ، دانشگاههايى تأسيس و مدرسينى تربيت كردند و با علم و معرفت ، آنها را تغذيهء فكرى نمودند .\r\n\r\n\r\n","description":"","footnote":"\r\n( 1 ) - الاصول العامة للفقه المقارن ، سيد محمد تقى الحكيم ، ص 184 .\r\n","page_name":" 70 ","page_number":70},
  {"content":"\r\n\r\n\r\nائمهء اهل بيت پيشتاز امت اسلام در تأليف و تصنيف\r\nدر زمينهء تأليف و تصنيف ، امام على ( ع ) آغازگر راه در تاريخ اسلام است . اولين كارهاى آن حضرت جمع و ترتيب قرآن بر اساس نزول ، بيان اسباب نزول ، عام و خاص ، مطلق و مقيد ، محكم و متشابه ، ناسخ و منسوخ ، واجب و مستحب و سنن و آداب قرآن است . تا آنجا كه ابن سيرين مىگويد : « اگر به آن كتاب دست‌يابى ، همهء علم را در آن مىيابى » . « 1 » و ابو نعيم از امام على ( ع ) نقل مىكند :\r\nلما قبض رسول الله ( ص ) اقسمت ان لا اضع ردائي عن ظهري حتى اجمع ما بين اللوحين ، فما وضعت ردائي عن ظهري حتى جمعت القرآن » . « 2 »\r\nوقتى پيامبر اكرم از دنيا رفت سوگند خوردم كه تا قرآن را جمع‌آورى نكنم ، قبايم را بر زمين نگذارم . پس آن را از پشتم به زمين نگذاشتم تا زمانى كه قرآن را جمع‌كردم .\r\nمصنّف ديگر امام على ( ع ) كتاب « الصحيفه » است كه موضوع آن « ديات » يا اموالى است كه به‌خاطر ارتكاب جنايات خطاء محض يا شبه عمد بر انسان واجب شود و مرتكب آن مستوجب قصاص نباشد . « 3 »\r\n\r\n\r\n","description":"","footnote":"\r\n( 1 ) - المراجعات ، سيد عبدالحسين شرف الدين ، مراجعهء 110 .\r\n( 2 ) - حلية الاولياء ، ج 1 ص 67 .\r\n( 3 ) - نگاه كنيد : تكملة المنهاج ، سيد ابو القاسم خويى ، ج 2 ، كتاب الديات .\r\n","page_name":" 71 ","page_number":71},
  {"content":"\r\n\r\nكتاب ديگر امام « جامعه » است . اين كتاب به املاى پيامبر و قلم على ( ع ) است ، و در آن همهء احكام شرعى و تفصيلات آيات قرآنى كه مورد نياز مردم است ، بيان شده است .\r\nو نيز كتابهايى كه در آن اثار امام على ( ع ) گردآورى شده ، بسيار است . مهم‌ترين آن « نهج البلاغه » است كه گزيده‌هايى از سخنرانيها ، نوشته‌ها ، نامه‌ها ، حكمتها و پندهاى امام را در بردارد . گردآورندهء اين كتاب « شريف رضى » است .\r\n« مسند امام على » هم كتابى است كه روايات امام على از پيامبر را جمع‌آورى كرده است . گردآورندهء آن « ابن شعيب نسائى » است .\r\nو نيز « غرر الحكم و درر الكلم » تأليف عبدالواحد آمدى كه متضمن كلمات قصار و حكمتهاى على ابن ابى طالب ( ع ) است .\r\nدر كنار همهء اينها ، امام على برخى از پيروان مكتب خويش مثل سلمان فارسى ، ابوذر غفارى و رافع ، غلام پيامبر اكرم ، و اصبغ ابن نباته را راهنمايى كرد تا دست به تأليف و تصنيف كتاب بزنند . « 1 »\r\nعلاوه بر آن مىتوان با مراجعه به كتابهاى رجالى ، زندگينامهء كسانى را كه نزد امام على و فرزندانش حسن و حسين ( عليهما السلام ) شاگردى كردند مطالعه كرد .\r\nهمچنين بايد توجه داشت كه مدت امامت امام على ابن\r\n\r\n\r\n","description":"","footnote":"\r\n( 1 ) - المراجعات ، صص 412 و 413 / والمناقب ابن شهرآشوب .\r\n","page_name":" 72 ","page_number":72},
  {"content":"\r\n\r\nالحسين ( عليهما السلام ) كه سى و پنج سال به درازا كشيد ، فرصت مناسبى بود كه زمينهء تربيت نسلى متخصص از راويان ، فقيهان و متكلمان را كه برخى از صحابه و تابعان هم در ميان آنان بودند ، فراهم ساخت . « 1 »\r\nامام زين العابدين ( ع ) خود رساله‌اى بسيار عالى تأليف كرده به نام « رسالة الحقوق » كه شامل انواع حقوق و لوازم آن است .\r\nنظير همين فرصت تاريخى به امام صادق ( ع ) مجال داد تا دانشگاهى اسلامى در مدينه تأسيس كند كه شاگردانش از بزرگترين محدثان ، فقها و دانشمندان امت از مناطق مختلف نظير عراق ، حجاز ، فارس و بلاد شام بودند . شاگردان امام باقر و امام صادق ( عليهما السلام ) توانستند كتابها ، پژوهشها و رساله‌هاى بسيارى تأليف و تصنيف نمايند . برخى از اين شاگردان عبارت‌اند از : ابان ابن تغلب كه سى هزار حديث از امام صادق ( ع ) روايت كرده است و نيز ابو حمزهء ثمالى ، بريد بن معاويه ، ابو بصير ، زرارة ابن اعين ، محمد ابن مسلم و هشام ابن حكم كه بيست و نه عنوان از كتابهاى او مشهور است . « 2 »\r\nبرخى از شاگردان امام صادق ( ع ) نيز به تدوين روايات و فتاواى او دست زده و آنها را در چهارصد مصنف گردآورى كرده‌اند كه به « اصول اربعمأه » معروف‌اند .\r\n\r\n\r\n","description":"","footnote":"\r\n( 1 ) - المناقب ، ابن شهرآشوب ، ج 4 ، ص 161 / و رجال كشى .\r\n( 2 ) - المراجعات ، صص 415 و 419 .\r\n","page_name":" 73 ","page_number":73},
  {"content":"\r\n\r\nپس از اينها ، شاگردان ساير امامان موسى الكاظم ، على ابن موسى الرضا ، محمد الجواد ، على الهادى و امام حسن عسكرى ( صلوات الله عليهم اجمعين ) در عرصهء تأليف و تصنيف درخشيدند و روايات ، فتاوا و رهنمودهاى آن امامان را در زمينه‌هاى مختلف به‌ويژه در زمينهء دانشهاى اسلامى نقل كرده و از آن تصانيفى ساختند . از زمرهء اين شاگردان‌اند : احمد ابن خالد برقى ( مؤلف يكصد كتاب ) حسين ابن سعيد ( مؤلف سى كتاب ) فضل ابن شاذان ( مؤلف بيش از دويست كتاب ) و محمد عياشى ( مؤلف نزديك به دويست كتاب و پژوهش ) . « 1 »\r\nاهل بيت پيامبر تنها به آموزش علوم اسلامى بسنده نمىكردند ، بلكه علوم ديگر را نيز به شاگردان خود ياد مىدادند . همچنان‌كه امام على ابن ابى طالب ( ع ) به ابو الاسود دوئلى ، علم نحو را آموخت و امام صادق ( ع ) به جابر ابن حيان كوفى علم شيمى را آموزش داد . « 2 »\r\nامامان اهل بيت هرچه را كه نياز امت بود از اصول عقايد ، فقه ، اخلاق و . . به مردم آموزش مىدادند و آراى آنها فصل الخطاب كليهء اختلافات علمى و دينى بود كه در ميان دانشمندان اسلامى از\r\n\r\n\r\n","description":"","footnote":"\r\n( 1 ) - همان ، ص 422 .\r\n( 2 ) - نگاه كنيد به : رجال كشى / تأسيس الشيعه لعلوم الاسلام ، سيد حسن صدر / مؤلفو الشيعة فى صدر الاسلام ، سيد عبدالحسين شرف الدين / رجال النجاشى / طبقات مؤلفي الشيعة ، شيخ آقا بزرگ تهرانى .\r\n","page_name":" 74 ","page_number":74},
  {"content":"\r\n\r\nمذاهب گوناگون كلامى و فقهى بروز مىكرد . اين نقش محورى و اثرگذار به‌ويژه در مسائل مربوط به توحيد ، صفات خالق ، چگونگى تعلق صفات به ذات بارى تعالى ، عدل الهى و مسائل مربوط به آن ، افعال انسان ، مسائل قضا و قدر ، جبر و تفويض و امر بين الامرين ، بداء ، تقيه و نيز قواعد اصولى و فقهى كه پايهء مكتبهاى رائج فقهى بوده و هزاران كتاب در زمينهء آن تأليف شده است ، بيشر بروز كرده است . « 1 »\r\n\r\n3 - دانش اهل بيت در خدمت مصالح امت اسلامى\r\nعلى رغم همهء سختيها و مرارتهايى كه در دوره‌هاى مختلف بر ائمهء اهل بيت تحميل مىشد ، باز هم آنها به‌خاطر مصالح امت اسلام و وحدت مسلمانان و تقدم اين مصلحت بر هر چيز ديگر ، فداكارى مىكردند و اين به‌خاطر رسالت سنگينى بود كه بر دوش داشتند . ؛ به‌طورى كه علوم آنان پيوسته در راه هدايت امت به صراط مستقيم الهى و خدمت به مسلمانان به كارگرفته مىشد .\r\nاولين مسأله‌اى كه فراروى مسلمانان قرار گرفت ، موضوع خلافت بود . امام على با همهء تصريحاتى كه در بارهء حقانيت خويش ابراز نموده بود ، به خاطر اهتمام خاصى كه نسبت به مصالح امت داشت ، راه سكوت و خويشتندارى را در پيش گرفت ؛\r\n\r\n\r\n","description":"","footnote":"\r\n( 1 ) - همان .\r\n","page_name":" 75 ","page_number":75},
  {"content":"\r\n\r\nزيرا مسلمانان در آن مرحلهء تاريخى در حال تثبيت موجوديت ، قدرت و حاكميت خويش بر سرزمينهاى تازه فتح شده و گسترش دولت اسلامى بودند و موقعيت اجازه نمىداد كسى از موضوع خلافت چون برگ برنده‌اى در راه تفرقه در ميان امت ، سوءاستفاده كند و نقشه‌هاى خويش را پيش ببرد . اين موضع اصولى امام در برخورد او با ابوسفيان آشكار است . هنگامى كه پس از ماجراى سقيفه به وى پيشنهاد تصدى خلافت را داد ، امام او را از خود راند و اهداف نادرستش را بر ملا نمود . از اين بالاتر ، در طول دوران زمامدارى خلفاى قبل از خود ، هيچ‌گاه از بيان نظرات خير خواهانه و ارائهء مشورت به آنان دريغ نورزيد .\r\nكافى است كه به خطبهء شقشقيه و نامهء امام به اهالى مصر كه توسط مالك اشتر براى آنان فرستاده بود ، نگاهى بيندازيم تا به طور خلاصه بر اين حقايق وقوف پيدا كنيم . امام در پيام به ملت مصر مىفرمايد :\r\n« ان الله سبحانه بعث نذيراً للعالمين ، ومهيمنا على المسلمين ، فلما مضى تنازع المسلمون الامر من بعده ، فوالله ما كان يلقي في روعي ولا يخطر ببالي ان العرب تزيح هذا الامر من بعده عن اهل بيته ولا انهم منحوه عني من بعده . فما راعني الا انثيال الناس على فلان يبايعونه فأمسكت يدي حتى رأيت راجعة الناس قد رجعت عن الاسلام يدعون الى محق دين محمد ، فخشيت إن أنا لم انصر الاسلام واهله ان أرى فيه ثلما او هدما تكون المصيبة به على اعظم من فوت ولا يتكم التي انما هي متاع ايام قلائل يزول\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nمنها ما كان كما يزول السراب ، او كما ينقشع السحاب ، فنهضت في تلك الاحداث ، حتى زاح الباطل وزهق واطمأن الدين » . « 1 »\r\n« همانا خداوند سبحان محمد ( ص ) را برانگيخت تا جهانيان را از نافرمانى او بيم دهد و گواه پيامبران پيش از خود گردد . چون او به سوى خدا رفت ، مسلمانان پس از وى در كار حكومت به هم افتادند و دست ستيزه گشادند . و به خدا در دلم نمىگذشت و به خاطرم نمىرسيد كه عرب خلافت را پس از پيامبر ( ص ) از خاندان او برآرد ، يا مرا پس از وى از عهده دار شدن آن بازدارد . و چيزى مرا نگران نكرد و به شگفتم نياورد ، جز شتافتن مردم بر فلان از هر سو و بيعت كردن با او . پس دست خود باز كشيدم ، تا آنكه ديدم گروهى در دين حق نماندند ، و از اسلام روى برگرداندند و مردم را به نابود ساختن دين محمد خواندند . پس ترسيدم كه اگر اسلام و مسلمانان را يارى نكنم ، رخنه‌اى در آن بينم يا ويرانيى ، كه مصيبت آن بر من سخت‌تر از محروم ماندن از خلافت است و از دست شدن حكومت شما ، كه روزهايى چند است كه چون سرابى نهان شود ، يا چون ابر كه فراهم نشده پراكنده گردد . پس در ميان آن آشوب و غوغا برخاستم تا جمع باطل پراكنده شده و محو و نابود گرديد ، و دين استوار شد و بر جاى بيارميد » . « 2 »\r\n\r\n\r\n","description":"","footnote":"\r\n( 1 ) - نهج البلاغة ، نامه 62 .\r\n( 2 ) - ترجمه دكتر سيد جعفر شهيدى .\r\n","page_name":" 77 ","page_number":77},
  {"content":"\r\n\r\nدلالت اين سخنان بر اهتمام امام على عليه السلام به مصالح اسلام آشكاراست ؛ با اينكه او تصريح دارد كه شايسته‌ترين كس براى جانيشنى پيامبر بوده است .\r\nاما هيچ‌گاه در برابر مسائل سرنوشت‌ساز اسلام بىطرف نبود . او هميشه با مسائل و رويدادها برخوردى فعال داشت . موضع‌گيرى او در برابر « جنگهاى ردّه » و « امتناع كنندگان از پرداخت زكات » و « تجاوزات و تخلفات » برخى از فرماندهان سپاه اسلام ، نمونهء روشن اين برخورد فعال و مسئولانه است . در تمام اين حوادث ، امام به آنچه تكليف شرعى خود مىدانست جامهء عمل پوشاند .\r\nموضع‌گيرى امام در زمان خلافت عمر نيز در همين راستا قابل ارزيابى است . هنگامى كه خليفه در مورد حضور خود در جنگ با روميان از او نظر خواست ، امام توصيه كرد كه شخص عمر در معركه حاضر نشود . زيرا او خليفهء مسلمانان و محور وحدت آنان است . « 1 » در جريان جنگ با ايران هم امام ( ع ) همين موضع را ابراز كرد و فرمود :\r\n« فكن قطباً ، واستدر الرحى بالعرب واصلهم دونك نار الحرب ، فانك ان شخصت من هذه الارض انتفضت عليك العرب من اطرافها واقطارها ، حتى يكون ما تدع وارءك من العورات اهم اليك مما بين يديك » . « 2 »\r\n« تو همانند قطب بر جاى بمان ، و عرب را چون آسيا سنگ\r\n\r\n\r\n","description":"","footnote":"\r\n( 1 ) - نهج البلاغة ، خطبه 134 .\r\n( 2 ) - همان ، خطبه 146 .\r\n","page_name":" 78 ","page_number":78},
  {"content":"\r\n\r\nگرد خود بگردان ، و به آنان آتش جنگ را برافروزان كه اگر تو از اين سرزمين برون شوى ، عرب از هر سو تو را رها كند ، و پيمان بسته را بشكند ، و چنان شود كه نگاهدارى مرزها كه پشت سر مىگذارى براى تو مهمتر باشد از آنچه پيش روى دارى . « 1 »\r\nصلح امام حسن ( ع ) با معاويه در آن شرايط استثنايى كه بر امام مىگذشت و امت بدان مبتلا بود ، نيز بر همين منوال است . و نيز انقلاب خونين امام حسين ( ع ) و قربانى شدن او و ياران و اهل بيتش در راه مصلحت امت اسلام و جلوگيرى از سلطهء منحرفان بر پيكرهء آن .\r\nامام سجاد ( ع ) هم با دعا كردن براى سپاهيان مسلمان ( با اينكه آنان تحت فرماندهى بنى اميه بودند كه رفتارشان ذائقهء اهل بيت را بسيار تلخ كرده بود ) بسيار جلب نظر مىكند . امام سجاد در اين دعا كه به دعاى اهل ثغور ( مرزداران ) معروف است مىفرمايد :\r\n« اللهم صل على محمد واله وحصن ثغور المسلمين بعزتك وايد حماتها بقوتك . . . وكثر عددهم واشحذ اسلحتهم . . . والف جمعهم ، ودبر امرهم . وواتر بين ميرهم ، و توحد بكفاية مؤنهم واعضدهم بالنصر ، واعنهم بالصبر . . . اللهم اعز بكل ناحية من المسلمين على من أزاءهم من المشركين وامددهم بملائكة من عندك مردفين » . « 2 »\r\n\r\n\r\n","description":"","footnote":"\r\n( 1 ) - ترجمه دكتر سيد جعفر شهيدى .\r\n( 2 ) - صحيفه سجاديه ، دعاى 27 .\r\n","page_name":" 79 ","page_number":79},
  {"content":"\r\n\r\n« خدايا بر محمد و آلش رحمت فرست و مرزهاى مسلمانان را به عزت و قدرت خويش محكم گردان . . . و شمار آنان را افزون فرما ، و اسلحهء آنان را برّان بگردان ، و جماعت آنان را الفت عطا فرما ، و كارشان را تدبير فرما ، و آذوقه‌شان را پى در پى برسان ، و به تنهايى مشكلاتشان را كفايت نما ، و با يارى خود آنان را تقويت فرما ، و با صبر و استقامت يارى فرما . . . خدايا در هر ناحيه‌اى مسلمانان را در برابر مشركان عزت ببخش و با فرشتگان پياپى مدد برسان » .\r\nامام باقر ( ع ) هم هرگاه مصلحت اقتضا مىكرد دانش و تخصص خود را در اختيار دولت اسلامى قرار مىداد . از جمله در ماجراى ضرب اولين سكه در زمانى كه قيصر روم عبدالملك مروان را تهديد به استفاده از كلمات نامناسب بر روى سكه‌هاى رايج در سرزمينهاى اسلامى نموده بود ، « 1 » امام باقر به عبدالملك مروان توصيه كرد كه سكه به‌نام خودش ضرب كند .\r\nامام صادق نيز در زمان خلافت بنى عباس در برابر پراكندگى فرقه‌ها و اختلافات بين امت اسلام ، به پيروان خويش دستوراتى بسيار خيرخواهانه صادر كرد . آن حضرت در مورد سلوك با\r\n\r\n\r\n","description":"","footnote":"\r\n( 1 ) - قابل توجه است كه تا زمان حكومت عبدالملك مروان سكه‌هاى امپراطورى روم در بين مسلمانان رايج بود . و هنوز مسلمانان اقدام به ضرب سكه نكرده بودند .\r\n","page_name":" 80 ","page_number":80},
  {"content":"\r\n\r\nپيروان ساير مذاهب اسلامى به شيعيان مىفرمود :\r\n« صلّوا في جماعتهم ، وعودوا مرضاهم ، واحضروا جنائزهم وموتاهم ، حتى يقولوا رحم الله جعفر بن محمد ، فلقد ادب اصحابه ، كونوا زيناً لنا و لاتكونوا شيناً علينا » . « 1 »\r\nدر جماعتهاى آنان نماز بخوانيد ، بيمارانشان را عيادت كنيد و در تشييع جنازهء مردگانشان شركت كنيد تا بگويند : « خداوند جعفر بن محمد را رحمت كند كه يارانش را خوب تربيت كرد » شما زينت ما باشيد نه موجب ننگ و سرافكندگى ما » .\r\nساير امامان هم همين رفتار را داشتند ، و با مراجعه به منابع تاريخى و كتب معتبر مىتوان به آن دست يافت . اين نوع برخورد و موضع‌گيرى به‌طور كلى از نگاهى منحصر به فرد به مسائل امت اسلامى و شناختى دقيق از مصالح عاليه آن حكايت مىكند .\r\n\r\n\r\n","description":"","footnote":"\r\n( 1 ) - الفصول المهمة في تأليف الامة ، سيد عبدالحسين شرف الدين .\r\n","page_name":" 81 ","page_number":81},
  {"content":"\r\n . \r\n","description":"","footnote":"","page_name":" 82 ","page_number":82},
  {"content":"\r\n\r\n\r\nآخرين سخن\r\n\r\n","description":"","footnote":"","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\n\r\nمقدمه :\r\nدر بخش پايانى كتاب ، نتايجى را كه از مطالب گذشته به دست مىآيد ، در برابر پژوهشگران مىگذاريم تا با كنكاش و گفت‌وگو پيرامون آن ، بر غناى مطالب بيفزايند و خود در بارور ساختن آن تلاش نمايند .\r\n1 - قرآن كريم و سنت شريف نبوى بر مرجعيت علمى اهل بيت براى همهء مسلمانان تأكيد مىورزند .\r\n2 - سنت شريف نبوى با تصريح بر اوصاف و اعداد ، مقصود از اهل بيت را روشن ساخته است .\r\n3 - اهل بيت پيامبر در زندگى علمى خود به هيچ‌كس جز معصوم قبل از خود نيازمند نبوده‌اند .\r\n4 - بزرگان امت اسلام و شخصيتهاى برجستهء مسلمانان ، از خلفاى راشدين و ائمهء مذاهب گرفته تا دانشمندان امروز ، به اعلم بودن اهل بيت و نياز همهء مسلمانان به مرجعيت علمى آنان گواهى داده‌اند .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n5 - اهل بيت پيامبر على رغم دشواريها و تلخيهاى بسيار كه در طول تاريخ با آن مواجه بوده‌اند ، پيوسته دانش خود را در خدمت مصالح و منافع امت اسلام قرار داده‌اند .\r\n6 - بنا به آنچه گذشت ، اهل بيت پيامبر صرف نظر از شرايط زمانى و مكانى ، مرجعيت علمى عامهء مسلمانان را به عهده داشته‌اند و اين حداقل چيزى است كه همهء مسلمانان در مورد آن به عنوان محور وحدت اتفاق نظر دارند .\r\nبه عبارت ديگر : هرچند امامت و زعامت سياسى اهل بيت پيامبر مورد اختلاف مسلمانان است ولى مرجعيت علمى آنان بر اساس آنچه گذشت نقطهء اشتراك امت اسلام است . البته اتفاق نظر مسلمانان بر اين امر سرنوشت ساز كه همواره حكام و سياستمداران در طول تاريخ سعى در سرپوش نهادن بر آن داشته‌اند ، بسيار با اهميت است .\r\nدر اينجا مناسب مىدانم با اشاره به روش علمي - استقرايى شهيد آيت الله سيد محمد باقر صدر - اعلى الله مقامه الشريف در اثبات وجود خدا ، آن را در اثبات شايستگى اهل بيت ( عليهم السلام ) در مرجعيت علمى امت اسلام به كار گيرم . زيرا اين روش كه بر حساب احتمالات تكيه دارد ، در اثبات كليهء حقايق علمى معتبر وجواب‌گوست .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nروش استقرايى در اثبات حقايق علمى\r\nروش استقرايى در اثبات حقايق علمى داراى پنج مرحله به شرح زير است :\r\n1 - شناخت حسى و تجربى آثار و خواص « پديده » اى كه در پى « تفسير » آن هستيم .\r\n2 - با مشاهدهء « حسى » آثار و خواص « پديده » مورد نظر و به منظور تفسير آن ، به مرحلهء « فرضيه » سازى مىرسيم و از راه تجزيه و تحليل « پديده » به خلق « فرضيه » اى دست مىزنيم كه توانايى « تعليل » و « تفسير » همهء آن « آثار و خواص » را دارا باشد . معناى « توانايى تعليل و تفسير همهء آثار و خواص پديده » آن است كه با وجود اين « علت فرض شده » همهء آن « آثار و خواص » بالفعل موجود باشند .\r\n3 - اگر « فرضية » ما در واقع صحيح نباشد ، احتمال وجود همهء آن « آثار وخواص » در يك جا بسيار ضعيف است . يعنى نسبت « احتمال وجود » همهء آنها به « احتمال عدم » آن يا حداقل « احتمال عدم يكى از آنها » بسيار نا چيز است .\r\n4 - بنابراين نتيجه مىگيريم كه « فرضية » ما صادق است . و دليل صدقش اين است كه همهء اين آثار و خواص با هم در يك جا جمع شده است ؛ همان كه در اولين گام آن را احساس كرديم .\r\n5 - درجهء اثبات اين آثار نسبت به « فرضيهء طرح شده » در گام دوم با نسبت احتمال وجود همهء اين « آثار و خواص » به احتمال عدم وجود آن در فرض دروغ بودن « فرضيه » ، نسبت معكوس\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nدارد . هر چه اين نسبت ( دومى ) كمتر باشد درجهء اثبات بزرگتر است ؛ تا جايى كه در حالات عادى بسيارى ، به درجهء يقين كامل نسبت به صحت فرضيه مىرسد .\r\nو ما در اين بحث ، همين شيوه را به گونه‌اى غير مستقيم به كار گرفتيم و گفتيم اين پديده‌هاى ثابت تاريخى با شايستگى حقيقى اهل‌بيت ( عليهم السلام ) براى مرجعيت علمى امت اسلام هماهنگى دارد ؛ و گرنه ناچار به پذيرش حوادثى اتفاقى مىشويم كه اجتماع تصادفى آنها معقول نيست .\r\nاميدواريم كه اهل علم و متخصصين ، از اين شيوهء استدلال علمى طبق مراحلى كه شهيد صدر بيان كرده است در اين قبيل موضوعات سرنوشت ساز براى امت اسلام بهره بگيرند ؛ موضوعات سرنوشت سازى كه به « رسالت خاتمهء » پيامبر كه همهء بشريت را به عدالت و سعادت و خير دنيا و آخرت بشارت مىدهد مربوط مىشود .\r\nاز اين مباحث و مطالب نتيجه مىگيريم كه : امت اسلام براى گسترش منابع اصيل خود و توانايى بيشتر براى پاسخگويى به پرسشهاى حياتى و متنوع زمان ، و نيز هماهنگى بيشتر با رهنمودهاى قرآن كريم و سنت شريف نبوى ، بايد به ميراث عظيم اهل بيت مراجعه كند و در رسيدن به وضعيت تمدنى مطلوب و تثبيت آن ، از سرمايه‌هاى گرانسنگ علوم اهل بيت بهره ببرد .\r\nمحمد على تسخيرى\r\nتهران / صفر الخير 1422\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nپيوست : بيانيهء پايانى چهاردهمين كنفرانس بين المللى وحدت اسلامى\r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\nبسم الله الرحمن الرحيم\r\nالحمد لله رب العالمين والصلاة والسلام على محمد وآله الطاهرين وصحبه المنتجبين و من تبعهم باحسان الى يوم الدين .\r\nقال الله تعالى :  ( قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى ) . \r\nبگو ( اى پيامبر ) كه براى رسالت خود اجرى از شما نمىخواهم ، مگر محبت به نزديكانم .\r\nبه دعوت مجمع جهانى تقريب مذاهب اسلامى ، چهاردهمين كنفرانس بين‌المللى وحدت اسلامى از تاريخ 20 تا 22 خرداد ماه 1380 هجرى شمسى ، مطابق با 17 تا 19 ربيع الاول 1422 هجرى قمرى و 10 تا 12 ژوئن 2001 ميلادى در تهران برگزار شد .\r\nدر اين نشست ، گروهى از دانشمندان ، فرهيختگان ، سياستمداران و كارشناسان علوم ارتباطات از كشورهاى اسلامى و ساير كشورها حضور يافتند تا راهكارهاى لازم براى تحقق وحدت\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nاسلامى و رويارويى با چالشهاى دشوار امت بزرگ اسلامى در تاريخ معاصر را مورد بررسى قرار دهند ؛ با اين باور كه وحدت اين امت در زير پرچم توحيد ، اساس عزت و نيرومندى آن در رويارويى با انواع تجاوزهاست .\r\nدر آغاز ، شركت كنندگان كنفرانس به محضر ولى امر مسلمين حضرت آيت الله سيد على خامنه‌اى حفظه الله شرفياب شدند . اين ديدار سرشار از انديشه‌هاى سازنده‌اى بود كه معظم له براى تجديد عظمت و سربلندى امت اسلام و اعلام روشهاى بازآفرينى رهبرى اين دين و امت بر روى كرهء زمين مطرح فرمودند .\r\nنشست‌هاى كنفرانس چهاردهم و برنامهء كار آن ، براساس عنوان و محور اصلى « جايگاه اهل بيت در اسلام و امت اسلامى » تنظيم شده بود .\r\nبر اين اساس ، بر محبت و مودت اهل بيت تأكيد بسيارى صورت گرفت و همگان به تعميق و تحكيم اين اصل كه پاسخى است به نداى خداى متعال در قرآن كريم كه « بگو ( اى پيامبر ) براى رسالت خود اجرى از شما نمىخواهم ، مگر محبت به نزديكانم را » فراخوانده شدند .\r\nكنفرانس تأكيد مىكند كه مودت اهل بيت ( ع ) از عوامل نزديكى و وحدت مسلمانان است و خداى متعال ، همهء ما را بر حب الهى\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nوحب پيامبر ( ص ) و اهل بيت و ياران صالحش مجتمع ساخته است . چنين مودتى كه قرآن كريم همهء ما را به سوى آن فراخوانده و روايات صحيح منقول از پيامبر اكرم ( ص ) بر آنها به طور مكرر تأكيد ورزيده است ، اهل بيت ( ع ) را در جايگاه شاهد اسوه و الگوى برتر در زندگى اين امت قرار مىدهد . لذا مودت آنان بايد از حالت عاطفى صرف ، به رفتار دائمى در زندگى اين امت مبدل شود .\r\nكنفرانس ، پيرامون مرجعيت علمى اهل بيت ( ع ) كه رسول گرامى اسلام ( ص ) در حديث مشهور ثقلين بر آن تأكيد فرموده است ، مباحثات فراوانى داشت ؛ حديثى كه امام مسلم در صحيح خود و بسيارى از اصحاب صحاح و محدثان موثق آن را روايت كرده‌اند .\r\nدر اين زمينه ، روايات متعددى از پيامبر اكرم ( ص ) در مناسبتهاى گوناگون نقل شده است و دلالت بر آن دارد كه پيامبر اكرم ( ص ) همواره به تحقق محوريت و مرجعيت اهل بيت در زندگى اين امت اهتمام ورزيده است تا آنان پناهگاه امت در برابر فتنه‌هاى گمراه كننده باشند .\r\nكنفرانس در بارهء فقه اهل بيت ( ع ) نيز كوششهاى فراوانى داشت و مذاهب فقهى اسلامى را به ارتباط و تعامل با اين مكتب فقهى\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nفراخواند ؛ همان‌گونه كه پيش از اين نيز گروهى از مردان بزرگ علم و فقه از ميان ائمهء مسلمين - رحمة الله عليهم - مانند امام شيخ محمود شلتوت شيخ اسبق الأزهر - رحمة الله عليه - چنين كردند .\r\nگشوده بودن باب اجتهاد در مكتب اهل بيت كه بيش از هزار سال از آغاز آن مىگذرد ، به فقه اهل بيت ، توان علمى سترگ بخشيده و پايه‌هاى محكم و استوارى در استنباط فقهى براى آن ايجاد كرده است . اين اصل در قاعده‌مند كردن احكام فقهى ، قدرت برجسته‌اى براى فقه اهل بيت فراهم آورده است . از اين رو شايسته است كه فقهاى مسلمان آغوش خود را به روى فقه اهل بيت ، در كنار فقه ساير مذاهب بگشايند .\r\nكنفرانس ، همگان را به توجه و عنايت در خور ، به تاريخ سادات اهل بيت و علماى آنان و نقش آنها در اصلاح اين امت و گسترش اسلام و حفظ حدود و ثغور مسلمين و بررسى مهاجرت گستردهء آنان به چهار سوى جهان اسلام و ساير كشورهاى ديگر در شرق و غرب جهان و ارزيابى خير و بركتهايى كه اين مهاجرتها براى اسلام و مسلمانان در برداشته است ، فرا مىخواند .\r\nكنفرانس بر ضرورت اهتمام به احياى علم انساب و سرشمارى سادات اهل بيت و سازمان دهى مجدد نقابت سادات بيت نبوى به\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nشيوهء معهود در تاريخ اسلام و تأسيس يك مركز اسناد كه عهده‌دار ضبط شجره‌نامه‌هاى سادات باشد و تدارك كتابخانهء عمومى وابسته به آن تأكيد مىورزد .\r\nكنفرانس در چارچوب بررسى مسئلهء وحدت اسلامى به موضوع تهاجم فرهنگى غرب عليه جهان اسلام كه وحدت و امنيت فكرى و ميراث تمدنى آن را به مخاطره افكنده و در اين راه ، از همهء ابزارهاى تبليغاتى نوين ، بهره مىگيرد پرداخته و توصيه مىكند كه مؤسسات تبليغاتى ، فرهنگى و علمى وسيعى براى رويارويى با چالشهاى نهادهاى تبليغاتى و فرهنگى غرب ايجاد شود ؛ به گونه‌اى كه بتواند از لحاظ حجم و توان فعاليت با آنها برابرى كند .\r\nكنفرانس از همهء ملتها و رهبران مسلمان مىخواهد كه با همهء امكانات سياسى ، اقتصادى و تبليغاتى به حمايت از انتفاضهء ملت فلسطين كه بازگو كنندهء اراده‌ى امت اسلامى در آزاد سازى اين سرزمين و قدس شريف و مسجد الاقصى است ، بپردازند . بر همهء مسلمانان است كه با تمام توان خود ، در راه حمايت از انتفاضه و توقف كشتارهاى فجيع بشرى كه توسط رژيم صهيونيستى با وحشيانه‌ترين شيوه‌هايى كه تاريخ مانند آن را نديده است ، صورت مىگيرد ، گام بردارند .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nما يقين داريم چنانچه مسلمانان موضعى نيرومند و متحد در برابر حمايت سياسى ، تبليغاتى ، اقتصادى و نظامى نامحدود امريكا از دشمن صهيونيستى اتخاذ كنند ، اين كشور ناچار به تغيير سياست حمايت گرانهء خود از غاصبان فلسطين خواهد شد و دشمن صهيونيستى نيز وادار خواهد شد دست از تجاوزات نامحدود خود به مردم فلسطين بردارد و از موضع سرسختانهء خود عقب‌نشينى كند ؛ همان‌گونه كه در گذشته ، تحت تأثير حملات مقاومت اسلامى از جنوب لبنان عقب نشينى كرده است .\r\nكنفرانس به مسئلهء مسلمانان بالكان ، چچن ، افغانستان و ساير مناطق ، و همچنين رنجها و محنتهايى كه بر آنان جارى است ، اهتمام ويژه‌اى دارد و امت اسلامى را به بذل توجه به اين مسئله و تلاش براى زدودن رنجهاى كشتار و آوارگى از آنان فرا مىخواند .\r\nكنفرانس با اعلام رضايت از توافق و نزديكى مسلمانان ، خواستار كاربرد بيشتر گفتگوى علمى و اصولى در برخورد با اختلافهاى فكرى ، فقهى و فرهنگى ميان مسلمانان ، با روحيهء تسامح و برادرى است و نسبت به طرح مسايل اختلاف برانگيز در فضاى غير علمى و غير تخصصى هشدار مىدهد .\r\nدر پايان ، شركت كنندگان از خداوند متعال مىخواهند اين امت را كه پرچمدار توحيد در عصر حاضر است ، از فجايع و محنتهايى\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nكه از آن رنج مىبرند ، رهايى بخشد و زير لواى توحيد ، وحدت كلمهء آنان را محقق سازد ، صفوف آنان را متحد و قلوب آنان را نزديك كند و آنان را رهبران و امامان و طلايه‌داران جهان قراردهد و به وسيلهء آنان ، اسلام و مسلمانان را عزت ، و كفر و كافران را ذلت بخشد .\r\nشركت كنندگان مراتب تشكر و تقدير خود را از مجمع جهانى تقريب مذاهب اسلامى به خاطر برگزارى اين كنفرانس ارزشمند براى بررسى جايگاه اهل بيت در ميان مسلمانان ابراز مىدارند و از رهبرى ، دولت و ملت جمهورى اسلامى براى دعوت كريمانه‌شان تشكر مىكنند .\r\nوالسلام عليكم ورحمة الله وبركاته\r\n\r\n","description":"","footnote":"","page_name":" 97 ","page_number":97},
  {"content":"\r\n . \r\n","description":"","footnote":"","page_name":" 98 ","page_number":98},
  {"content":"\r\n\r\n\r\nفهرست منابع و مصادر\r\n1 - قرآن مجيد\r\n2 - نهج البلاغه\r\n3 - صحيفهء سجاديه\r\n4 - ائمة اهل البيت وحدة هدف و تنوع ادوار / سيد محمد باقر صدر\r\n5 - الاحتجاج / شيخ طبرسى\r\n6 - الاختصاص / شيخ مفيد\r\n7 - الاستبصار / شيخ طوسى\r\n8 - اسد الغابة / ابن اثير\r\n9 - الاسس المنطقية للاستقراء / سيد محمد باقر صدر\r\n10 - الاصول العامة للفقه المقارن / سيد محمد تقى حكيم\r\n11 - اعيان الشيعة / سيد محسن امين عاملى\r\n12 - الامالى / شيخ صدوق\r\n13 - الامام جعفر الصادق / شيخ محمد ابو زهره\r\n14 - اهل البيت في الكتاب والسنة / محمد محمدى رى شهرى\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n15 - بحار الانوار / علامه محمد تقى مجلسى\r\n16 - البداية والنهاية / ابن كثير\r\n17 - بصائر الدرجات / ابو جعفر صفار قمى\r\n18 - تأسيس الشيعة لعلوم الاسلام / سيد حسن صدر\r\n19 - تاريخ بغداد يا مدينة السلام / محب الدين خطيب بغدادى\r\n20 - تاريخ الخلفاء / عبدالرحمن سيوطى\r\n21 - تاريخ دمشق / ابن عساكر\r\n22 - تحف العقول عن ال الرسول / ابن شعبه حرّانى\r\n23 - تفسير القرآن / محمد ابن جرير طبرى\r\n24 - تكملة المنهاج / سيد ابو القاسم خويى\r\n25 - التهذيب / شيخ طوسى\r\n26 - تهذيب التهذيب\r\n27 - حلية الاولياء وطبقات الاصفياء / ابو نعيم اصفهانى\r\n28 - خصائص الامام امير المؤمنين / نسائى\r\n29 - الخطط السياسية لتوحيد الامة الاسلامية / احمد حسين يعقوب\r\n30 - الدر المنثور فى التفسير المأثور / عبد الرحمن سيوطى\r\n31 - دلائل النبوة / بيهقى\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n32 - ديوان ابو فراس حمدانى / تحقيق دكتر محمد بن شريفه\r\n33 - الرجال / ابن عقده زيدى\r\n34 - رجال كشى\r\n35 - رجال النجاشى\r\n36 - الرياض النضرة / محب طبرى\r\n37 - سنن ترمذى\r\n38 - سنن دارمى\r\n39 - السنن الكبرى / ابو بكر بيهقى\r\n40 - سلوني قبل از تفقدوني / شيخ محمد رضا الحكيمى\r\n41 - شواهد التنزيل لقواعد التفصيل / حاكم نيشابورى\r\n42 - صحيح ابن ماجه\r\n43 - صحيح بخارى / محمد ابن اسماعيل بخارى\r\n44 - صحيح مسلم / مسلم نيشابورى\r\n45 - صحيح نسائى\r\n46 - الصواعق المحرقة / ابن حجر عسقلانى\r\n47 - الطبقات الكبرى / ابن سعد\r\n48 - طبقات مؤلفي الشيعة / شيخ آقا بزرگ تهرانى\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n49 - عرائس التيجان / ثعلبى\r\n50 - عيون اخبار الرضا / شيخ صدوق\r\n51 - فرائد السمطين / ابراهيم جوينى\r\n52 - الفصول المهمة في تأليف الامة / سيد عبدالحسين شرف الدين\r\n53 فضائل الخمسة من الصحاح الستة / فيروزآبادى\r\n54 - فضائل الصحابة / محمد ابن احمد ابن حنبل\r\n55 - قصة التقريب / محمد تقى قمى\r\n56 - الكافى / محمد ابن يعقوب كلينى\r\n57 - كفاية الطالب / كنجى\r\n58 - كنز العمال / متقى هندى\r\n59 - كنوز الحقايق / مناوى\r\n60 - مؤلفوا الشيعة في صدر الاسلام / سيد عبدالحسين شرف الدين\r\n61 - المراجعات / سيد عبدالحسين شرف الدين\r\n62 - المرسل ، الرسول ، الرسالة / سيد محمد باقر صدر\r\n63 - المستدرك على الصحيحين / حاكم نيشابورى\r\n64 - مسند ابو يعلى\r\n65 - مسند احمد بن حنبل / احمد ابن محمد ابن حنبل\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n66 - مسند شافعى / محمد ابن ادريس شافعى\r\n67 - مطالب السؤول / ابن طلحة شافعى\r\n68 - المعجم الكبير / لخمى طبرانى\r\n69 - المناقب / ابن شهرآشوب\r\n70 - المناقب / ابن المغازلى\r\n71 - مناقب ابي حنيفة / موفق\r\n72 - الموطأ / مالك ابن انس\r\n73 - نور الابصار / شبلنجى\r\n74 - وفيات الاعيان / ابن خلكان\r\n75 - ينابيع المودة / قندوزي حنفى\r\n\r\n","description":"","footnote":"","page_name":" 103 ","page_number":103},
  {"content":"\r\n . \r\n\r\n","description":"","footnote":"","page_name":" 104 ","page_number":104}
  ]